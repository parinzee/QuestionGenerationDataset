<doc id="272691" url="https://th.wikipedia.org/wiki?curid=272691" title="กันดั้มเอกเซีย">กันดั้มเอกเซีย GN-001 กันดั้มเอ็กเซีย [ Gundam EXIA ]( ;) เป็นโมบิลสูทตัวเอกเครื่องแรกในการ์ตูนญี่ปุ่น อะนิเมะ โมบิลสูทกันดั้มดับเบิลโอ ออกแบบโดยคาเนทาเกะ เอบิคาวะ ชื่อของกันดั้มเอกเซีย มาจากคำว่า exousia ในภาษากรีกที่แปลว่า อำนาจบริหารเนื้อเรื่อง เนื้อเรื่อง. กันดั้มเอกเซียเป็นกันดั้มรุ่นที่สามของเซอเลสเทียลบีอิง โดยพัฒนาต่อมาจาก GNY-001 กันดั้มอัสเทรีย แต่เปลี่ยนรูปแบบจากโมบิลสูทแบบใช้งานทั่วไปเป็นแบบเน้นการต่อสู้ในระยะประชิด ระบบมือจับของกันดั้มเอกเซียสามารถเคลื่อนไหวได้อย่างซับซ้อนเพื่อให้สามารถใช้ดาบแบบต่างๆรวม 7 เล่มเป็นอาวุธได้อย่างมีประสิทธิภาพ โดยอาวุธหลักของเอกเซียก็คือดาบGN-Sword ซึ่งติดโล่ขนาดเล็กและบีมไรเฟิลขนาดเล็กเอาไว้ด้วย ที่สะโพกของเอกเซียยังมีดาบยาวGN-Long BladeและGN- Short Blade ซึ่งดาบสามเล่มแรกนี้เป็นดาบโลหะที่แผ่อนุภาคGNออกมาเป็นเหมือนดาบคลื่นความถี่สูงที่สามารถใช้เจาะบาเรียร์GNฟิลด์ได้ดีกว่าบีม ที่ไหล่ของกันดั้มเอกเซียติดตั้งGNบีมเซเบอร์ไว้สองเล่มและที่เอวด้านหน้าจะมีมีดGNบีมแด็กเกอร์คู่ซึ่งสามารถใช้เป็นอาวุธขว้างได้ ที่แขนทั้งสองข้างของกันดั้มเอกเซียติดตั้งปืนกลGNวัลแคนซึ่งเป็นบีมกันขนาดเล็กที่ยิงรัวได้ กันดั้มเอกเซียยังมีโล่GNชิลด์สำหรับใช้ป้องกันตัว ซึ่งโล่นี้มีส่วนปลายแหลมคมจึงสามารถใช้เป็นอาวุธได้ฤดูกาลแรก ฤดูกาลแรก. กันดั้มเอกเซียเป็นกันดั้มประจำตัวของกันดั้มไมสเตอร์ เซ็ตสึนะ เอฟ. เซย์เอย์ หรือชื่อจริงว่าโซรัน อิบราฮิม หลังจากที่อิโอเลีย เชนเบิร์ก ผู้ก่อตั้งเซเลสเชียลบีอิงถูกสังหาร กันดั้มเอกเซียก็เป็นกันดั้มเครื่องแรกที่ใช้ระบบแทรนซั่ม() ซึ่งเป็นการปลดขีดจำกัดของGNไดรฟ์ทำให้มีสมรรถนะเพิ่มเป็นสามเท่าของปกติพร้อมกับที่กันดั้มจะเรืองแสงสีแดงด้วยอนุภาคGNที่แผ่ออกมา แต่แทรนซั่มนี้สามารถใช้งานได้เป็นเวลาจำกัดเท่านั้น ในการต่อสู้ครั้งใหญ่กับสหประชาชาติ เซ็ตสึนะได้ใช้กันดั้มเอกเซียเข้าต่อสู้กับโมบิลอาเมอร์ขนาดยักษ์ GNMA-XCVII อัลเวเทอร์ [ Alvetore ] ของอาเลฮานโดร คอนเนอร์ ซึ่งเซ็ตสึนะสามารถสังหารอาเลฮานโดรและทำลาย GNMS-XCVII อัลเวเทอร์ ซึ่งเป็นศูนย์กลางของอัลวาทอร์ได้ แต่ก็ต้องต่อสู้กับ SVMS-01X GN - Flag Custom ของเกรแฮม เอเคอร์ที่เข้าโจมตีต่อทันที ซึ่งกันดั้มเอกเซียถูกโจมตีจนได้รับความเสียหายอย่างหนักและหายสาบสูญไปพร้อมกับเซ็ตสึนะฤดูกาลที่สอง ฤดูกาลที่สอง. สี่ปีผ่านไป เซ็ตสึนะก็ได้กลับมาต่อสู้กับสหพันธ์โลกอีกครั้ง โดยกันดั้มเอกเซียนั้นได้รับการซ่อมแซมอย่างหยาบๆพอให้ใช้งานได้ เรียกว่า GN-001RE กันดั้มเอกเซียรีแพร์ กันดั้มเอกเซียรีแพร์ยังอยู่ในสภาพที่ทรุดโทรมโดยไม่มีแขนซ้าย ตาขวานั้นใช้อะไหล่จากโมบิลสูท เทียเหริน มาติดตั้งแทน และเหลืออาวุธเพียงGNซอร์ดที่หักแล้วกับGNวัลแคนที่แขนขวาเท่านั้น โดยส่วนแขนซ้ายที่ขาดไปนั้นจะมีผ้าคลุมสำหรับพรางตัวปิดไว้แทน เซ็ตสึนะได้เข้าต่อสู้กับกองกำลังพิเศษเอ-ลอวส์ [ A-Laws ] แต่กันดั้มเอกเซียที่ไม่สมบูรณ์ก็ไม่สามารถเอาชนะโมบิลสูทรุ่นใหม่อย่างอเฮดได้ เซ็ตสึนะได้รับความช่วยเหลือจากกันดั้มไมสเตอร์ เทียเรีย เออร์เดและได้กลับเข้าร่วมกับเซอเลสเทียลบีอิงอีกครั้ง ซึ่งGNไดรฟ์ของกันดั้มเอกเซียนั้นถูกถอดออกไปเพื่อใช้กับระบบทวินไดรฟ์ของ GN-0000 ดับเบิลโอกันดั้ม ซึ่งเป็นกันดั้มของเซ็ตสึนะในเวลาต่อมา กันดั้มเอกเซียนั้นได้รับการซ่อมแซมจนสมบูรณ์เป็น GN-001REII กันดั้มเอกเซียรีแพร์ทูว์และเก็บไว้เป็นกำลังรบสำรองของเซอเลสเทียลบีอิง กันดั้มเอกเซียรีแพร์ทูว์ได้รับการเพิ่มสมรรถนะให้เร่งความเร็วได้มากกว่าเดิมและปรับปรุงดาบGNซอร์ดเป็นGNซอร์ดรุ่นปรับปรุง เซ็ตสึนะได้ใช้กันดั้มเอกเซียรีแพร์ทูว์หลังจากที่GNไดรฟ์เตาหนึ่งของดับเบิลโอกันดั้มถูกริบบอน อัลมาร์คถอดออกไป ซึ่งเซ็ตสึนะได้ใช้GNไดรฟ์ที่เหลือติดตั้งให้กันดั้มเอกเซียรีแพร์ทูว์และใช้ต่อสู้กับโอกันดั้มของริบบอนกันดั้มอัสเทรีย กันดั้มอัสเทรีย. กันดั้มอัสเทรีย (;) เป็นโมบิลสูทที่มีบทบาทสำคัญในนิยายประกอบภาพ โมบิลสูทกันดั้ม 00P ซึ่งเป็นเนื้อเรื่อง 15 ปีก่อนภาคหลัก ชื่ออัสเทรียมาจากเทพีแอสเทรียในตำนานกรีก ซึ่งเป็นตัวแทนของไพ่ทาโรต์ จัสติส กันดั้มอัสเทรียเป็นกันดั้มรุ่นที่สองของเซอเลสเทียลบีอิงซึ่งมีลักษณะใกล้เคียงกับโอกันดั้มมากที่สุดและเป็นเครื่องต้นแบบของกันดั้มเอกเซีย โดยเป็นโมบิลสูทแบบใช้งานทั่วไป นอกจากอาวุธมาตรฐานแล้ว กันดั้มอัสเทรียยังมีGNซอร์ดรุ่นต้นแบบซึ่งต่างจากที่กันดั้มเอกเซียใช้ แต่ไม่มีโล่หรือบีมไรเฟิลติดไว้ นอกจากนั้นยังมีGNลันเชอร์ซึ่งเป็นบีมแคนน่อนอานุภาพสูงที่เป็นต้นแบบของGNบาซูก้าที่กันดั้มเวอร์เชียใช้ในเวลาต่อมา โดยปกติแล้วกันดั้มอัสเทรียจะปฏิบัติการโดยใช้GNลันเชอร์กระบอกเดียว แต่ก็สามารถใช้งานGNลันเชอร์สองกระบอกได้พร้อมกัน เรียกว่า ดับเบิลลันเชอร์โหมด กันดั้มไมสเตอร์ของกันดั้มอัสเทรียก็คือรุยโด เรโซแนนซ์ ซึ่งเป็นหัวหน้าทีมของกันดั้มไมสเตอร์ในขณะนั้น ในมังงะ โมบิลสูทกันดั้ม 00F ซึ่งดำเนินเรื่องคู่ไปกับภาคอะนิเมะ กันดั้มอัสเทรียได้โอนไปเป็นหนึ่งในกันดั้มที่องค์กร เฟเรชเต ใช้เพื่อสนับสนุนการทำงานของเซอเลสเทียลบีอิงอย่างลับๆ และได้รับการดัดแปลงเป็น GNY-001F กันดั้มอัสเทรียแบบ F โดยเปลี่ยนสีเป็นโทนสีแดง และขณะปฏิบัติการจะสวมหน้ากากแบบครอบแก้วเพื่อปิดบังว่าเป็นกันดั้ม และในภายหลังก็ได้รับการปรับปรุงอีกครั้งเป็น GNY-001F2 กันดั้มอัสเทรียแบบ F รุ่นปรับปรุง โดยใช้ชิ้นส่วนอะไหล่ของกันดั้มเอกเซียเพื่อเพิ่มสมรรถนะของเครื่องให้แข็งแกร่งขึ้นและถอดหน้ากากออก แต่ยังใช้อาวุธแบบเดิม ในตอนจบของภาค 00Fนั้น เฟเรชเตได้ส่งGNไดรฟ์ซึ่งเดิมทีเป็นของโอกันดั้มคืนให้กับยานปโตเลมิออสเพื่อใช้สร้างดับเบิลโอกันดั้ม ส่วนกันดั้มอัสเทรียแบบ F รุ่นปรับปรุง นั้นได้ติดตั้งถังประจุอนุภาคGNแทน นอกจากนั้นยังมี GNY-001FB แบล็คอัสเทรีย ซึ่งเป็นเรื่องสีดำที่กลุ่มอินโนเวเตอร์สร้างเลียนแบบกันดั้มอัสเทรียแบบ F โดยใช้ GNไดรฟ์เทาเป็นเครื่องกำเนิดพลังงาน ซึ่งแบล็คอัสเทรียนี้ถูกฟอน สปาคทำลายขณะที่ใช้กันดั้มอัสเทรียแบบ F รุ่นปรับปรุงบุกเข้าชิงเวด้าคืนจากริบบอน อัลมาร์ค ในภาค โมบิลสูทกันดั้ม 00I จึงได้ปรากฏว่า ฟอนได้เอาแบล็คอัสเทรียกลับมาซ่อมให้เป็นอัสเทรียแบบFเพื่อใช้งานเอง โดยทาสีกลับเป็นสีแดงแล้วสวมหน้ากากเหมือนแบบดั้งเดิม นอกจากอาวุธเดิมแล้ว กันดั้มอัสเทรียของฟอนยังใช้อาวุธที่เอามาจากทั้งเซอเลสเทียลบีอิงและสหพันธ์โลก โดยมีปืนพกGNพิสทอลของกันดั้มดิวนาเมส GNมิสไซล์ของกันดั้มคิวริออส NGNบาซูก้า และ ลูกตุ้มGNแฮมเมอร์ ซึ่งเป็นลูกตุ้มที่ติดตั้งGNคอนเดนเซอร์ไว้ภายในและส่วนหนามซึ่งทำจากวัสดุแบบเดียวกับGNคาตาร์ของดับเบิลโอเซเวนซอร์ดก็จะแผ่อนุภาคGNออกมารูปแบบอื่นๆGNR-001E GNอาร์มแบบ E รูปแบบอื่นๆ. GNR-001E GNอาร์มแบบ E. กันดั้มเอกเซียนั้นสามารถประกอบกับยาน GNอาร์ม ซึ่งเป็นยานสนับสนุนของเซอเลสเทียลบีอิงได้ ยาน GNอาร์มนี้ติดตั้งอาวุธไว้เป็นGNแคนน่อนและสามารถติดตั้งอาวุธเสริมได้ โดยแบบ Eซึ่งใช้กับเอกเซียนี้จะเป็น GNซอร์ดขนาดใหญ่สองเล่ม GNอาร์มนี้ไม่มีเครื่องกำเนิดพลังงานในตัวและจะใช้พลังงานจากGNไดรฟ์ของกันดั้มในขณะที่ประกอบร่าง ซึ่งGNอาร์มจะสามารถสร้างบาเรียร์ GNฟิลด์ได้GN-001/hs-A01 กันดั้มอวาแลนช์เอกเซีย GN-001/hs-A01 กันดั้มอวาแลนช์เอกเซีย. ปรากฏตัวในเรื่องสั้นชุด กันดั้ม 00V กันดั้มเอกเซียนั้นสามารถติดตั้งอุปกรณ์เสริม hs-A01 (high speed Avalanche unit 01) ซึ่งเป็นระบบขับเคลื่อนเสริมของกันดั้มเอกเซีย ซึ่งระบบขับเคลื่อนอวาแลนช์นั้นสามารถใช้อนุภาคGNที่เก็บไว้เพื่อเร่งความเร็วของกันดั้มเอกเซียเป็นเวลาสั้นๆได้ จึงเป็นอุปกรณ์ที่มีประโยชน์เมื่อกันดั้มเอกเซียต้องต่อสู้กับเครื่องบินที่มีความเร็วสูงที่เข้าประชิดตัวได้ยาก ดาบทั้งเจ็ดของกันดั้มเอกเซียนั้นสามารถติดไว้กับด้านหลังของอวาแลนช์ได้ ในเนื้อเรื่องของกันดั้ม 00Vนั้น เซ็ตสึนะได้ใช้กันดั้มอวาแลนช์เอกเซียเข้าต่อสู้กับ SVMS-01SG ยูเนียนแฟลกรุ่นติดตั้งเกราะภาคพื้นดินของเดโบราห์ กาเลียนา ระหว่างการทดสอบที่โอกินาว่า ในภาค กันดั้ม 00V เซนกิ อุปกรณ์เสริมอวาแลนช์นั้นได้รับการปรับปรุงเป็น hs-A01D ซึ่งใช้ประกอบกับกันดั้มเอกเซียเป็น GN-001/hs-A01D กันดั้มอวาแลนช์เอกเซียแดช โดยเสริมเกราะติดGNเวอเนียร์ไว้ที่ขาซึ่งสามารถพลิกมาสวมไว้ใต้เท้าได้คล้ายกับสกี เกราะนี้ยังมีกงเล็บGNคลอว์กับบีมเซเบอร์ติดไว้ เกราะนี้นอกจากจะทำให้สามารถควบคุมทิศทางได้ดีกว่าแบบเดิมแล้วยังสามารถบินบนโลกได้ดีกว่ามาก และในตอนพิเศษที่เพิ่มในฉบับรวมเล่มของ กันดั้ม 00P นั้น กันดั้มอัสเทรียแบบ F ของฟอน สปาคก็สามารถประกอบกับอวาแลนช์แดช เป็น GNY-001F/hs-A01D กันดั้มอวาแลนช์อัสเทรีย แบบFแดช ได้</doc>
