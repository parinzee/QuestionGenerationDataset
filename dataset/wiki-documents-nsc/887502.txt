<doc id="887502" url="https://th.wikipedia.org/wiki?curid=887502" title="ลามงตาญ">ลามงตาญ ลามงตาญ () เป็นกลุ่มก้อนทางการเมืองในช่วงการปฏิวัติฝรั่งเศส เป็นฝ่ายที่มีอิทธิพลสูงในสมัชชานิติบัญญัติฝรั่งเศส ลามงตาญถือเป็นส่วนหนึ่งของสโมสรฌากอแบ็ง​ (Jacobin) ลามงตาญประกอบด้วยสมาชิกหัวรุนแรงของฌากอแบ็งซึ่งสนับสนุนกระแสการปฏิวัติและสนับสนุนการถอนรากถอนโคนระบอบกษัตริย์ จึงทำให้ลามงตาญขัดแย้งกับบรรดาฌีรงแด็ง (Girondin) ที่คัดค้านกระแสการปฏิวัติและเห็นว่าควรใช้กษัตริย์เป็นหุ่นเชิด ลามงตาญมีผู้นำที่ชื่อว่ามักซีมีเลียง รอแบ็สปีแยร์ ซึ่งได้กวาดล้างบรรดาฌีรงแด็งในปี ค.ศ. 1793 และปกครองฝรั่งเศสด้วยความน่าสะพรึงกลัว รอแบ็สปีแยร์และผู้นำลามงตาญคนอื่น ๆ ถูกสภาลงมติให้จับกุมตัวในวันที่ 27 กรกฎาคม ค.ศ. 1794 ในข้อหา "ทรราช" และนำตัวไปประหารชีวิตด้วยกิโยตีน</doc>
