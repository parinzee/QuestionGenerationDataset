<doc id="24205" url="https://th.wikipedia.org/wiki?curid=24205" title="อำเภออาจสามารถ">อำเภออาจสามารถ อาจสามารถ เป็นอำเภอหนึ่งในจังหวัดร้อยเอ็ด อยู่ห่างจากตัวจังหวัดร้อยเอ็ด (อำเภอเมืองร้อยเอ็ด) 34 กิโลเมตร- คำขวัญอำเภอ เจ้าพ่อมเหศักดิ์ลือเลื่อง เมืองเดิมสระบุษย์ ที่สุดพระธาตุเมืองเก่า ตำนานเล่าเจ้าแม่นางหิน ท้องถิ่นหลวงปู่เสือ มากเหลือกุ้งกราม คือนามอาจสามารถ- ข้อมูลทั่วไป ประวัติความเป็นมา อำเภอตั้งขึ้นเมื่อ พ.ศ.2440 ในสมัย พระบาทสมเด็จพระจุลจอมเกล้าเจ้าอยู่หัว มีนายอำเภอท่านแรกคือ ขุนมัณฑลานุการ(ชม) อำเภออาจสามารถ แต่เดิมนั้นชื่อ อำเภอสระบุษย์ ซึ่งตั้งตามชื่อลักษณะของหนองน้ำ ที่อยู่หลังที่ว่าการอำเภอ (ปัจจุบันหนองน้ำนี้มีชื่อว่า หนองหูลิง) แต่ก่อนนั้นหนองน้ำแห่งนี้ มีดอกบัวสีแดงขึ้นอยู่เต็ม เมื่อตั้งอำเภอครั้งแรกจึงขนานนามว่า อำเภอสระบุษย์ ต่อมาในปี พ.ศ.2456 ร.ต.ท.อุ่ม ภมรสูตร นายอำเภอสมัยนั้นเห็นว่าราษฏรส่วนใหญ่ขาดความรู้ ความสามารถในด้านต่าง ๆ เนื่องจากขาดการศึกษาไม่กระตือรือร้นในกิจกรรมต่าง ๆ โดยเฉพาะอย่างยิ่งขาดความร่วมมือ ร่วมใจในการพัฒนาทั้งต่อกิจการของราษฏรด้วยกันเองและกับทางราชการจะประกอบการสิ่งสดก็ไม่สำเร็จ ดังนั้น เพื่อเป็นการกระตุ้นเตือนให้ราษฏรตื่นตัว และมีความกระตือรือร้นในการพัฒนากิจกรรมต่าง ๆ ให้สำเร็จลุล่วงไปด้วยดี จึงเปลี่ยนชื่ออำเภอมาเป็นอำเภออาจสามารถ อำเภออาจสามารถตั้งอยู่ทางตอนกลางของจังหวัด มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับอำเภอธวัชบุรีและอำเภอทุ่งเขาหลวง - ทิศตะวันออก ติดต่อกับอำเภอเสลภูมิและอำเภอพนมไพร - ทิศใต้ ติดต่อกับอำเภอสุวรรณภูมิและอำเภอเมืองสรวง - ทิศตะวันตก ติดต่อกับอำเภอเมืองร้อยเอ็ดการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภออาจสามารถแบ่งพื้นที่การปกครองออกเป็น 10 ตำบล 139 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภออาจสามารถประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลตำบลอาจสามารถ ครอบคลุมพื้นที่บางส่วนของตำบลอาจสามารถ - เทศบาลตำบลโพนเมือง ครอบคลุมพื้นที่ตำบลโพนเมืองทั้งตำบล - องค์การบริหารส่วนตำบลอาจสามารถ ครอบคลุมพื้นที่ตำบลอาจสามารถ (เฉพาะนอกเขตเทศบาลตำบลอาจสามารถ) - องค์การบริหารส่วนตำบลบ้านแจ้ง ครอบคลุมพื้นที่ตำบลบ้านแจ้งทั้งตำบล - องค์การบริหารส่วนตำบลหน่อม ครอบคลุมพื้นที่ตำบลหน่อมทั้งตำบล - องค์การบริหารส่วนตำบลหนองหมื่นถ่าน ครอบคลุมพื้นที่ตำบลหนองหมื่นถ่านทั้งตำบล - องค์การบริหารส่วนตำบลหนองขาม ครอบคลุมพื้นที่ตำบลหนองขามทั้งตำบล - องค์การบริหารส่วนตำบลโหรา ครอบคลุมพื้นที่ตำบลโหราทั้งตำบล - องค์การบริหารส่วนตำบลหนองบัว ครอบคลุมพื้นที่ตำบลหนองบัวทั้งตำบล - องค์การบริหารส่วนตำบลขี้เหล็ก ครอบคลุมพื้นที่ตำบลขี้เหล็กทั้งตำบล - องค์การบริหารส่วนตำบลบ้านดู่ ครอบคลุมพื้นที่ตำบลบ้านดู่ทั้งตำบลสภาพทางภูมิศาสตร์ สภาพทางภูมิศาสตร์. อาจสามารถมีสภาพพื้นที่โดยทั่วไปเป็นที่ราบสูง ป่าไม้เป็นป่าโปร่ง ลักษณะดินปนทราย และมีฝนตกน้อยป่าสงวนป่าสงวน. - ป่าคำใหญ่-คำขวาง มีพื้นที่ 17,431 ไร่ - ป่าดงหนองกล้า มีพื้นที่ 6,562 ไร่ เป็นป่าโปร่งแหล่งน้ำ แหล่งน้ำ. แหล่งน้ำสำคัญของอำเภอนี้ คือ แม่น้ำชี ลำห้วยยางเฌอ และลำห้วยไส้ไก่ประชากร ประชากร. ประชากรทั้งสิ้น 75,463 คน เป็นชาย 37,667 คน และหญิง 37,796 คน มีครัวเรือนทั้งหมด 15,968 ครัวเรือน ประชากรส่วนใหญ่มีอาชีพเกษตรกรรม และหัตถกรรม</doc>
