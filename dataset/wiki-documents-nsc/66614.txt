<doc id="66614" url="https://th.wikipedia.org/wiki?curid=66614" title="รางวัลตุ๊กตาทอง ครั้งที่ 1 ประจำปี พ.ศ. 2500">รางวัลตุ๊กตาทอง ครั้งที่ 1 ประจำปี พ.ศ. 2500 การประกวดภาพยนตร์ ชิงรางวัลตุ๊กตาทอง และสำเภาทอง ครั้งที่ 1 ประจำปี พ.ศ. 2500 จัดขึ้นเมื่อวันที่ 3 สิงหาคม พ.ศ. 2500 ณ เวทีลีลาศ สวนลุมพินี จัดโดยหอการค้ากรุงเทพ โดยมีนายสงบ สวนสิริ เป็นประธานกรรมการ เนื่องจากการประกวดครั้งนี้จัดขึ้นเป็นปีแรก ทางผู้จัดงานจึงไม่ได้จำกัดปีของภาพยนตร์ ทำให้มีภาพยนตร์ไทยทั้งเก่าและใหม่เข้าประกวดปะปนกัน ทั้งสิ้น 52 เรื่อง มีภาพยนตร์ที่ถ่ายทำในระบบ 35 มม.เข้าประกวด 4 เรื่อง คือ ชั่วฟ้าดินสลาย (2498) (หนุมานภาพยนตร์) จอมไพร (2500) (วิจิตรเกษมภาพยนตร์) ถ่านไฟเก่า (2500) และ สองพี่น้อง (2501) (อัศวินภาพยนตร์) และภาพยนตร์ที่ถ่ายทำในระบบ 16 มม. จำนวน 48 เรื่อง ผลการประกวดภาพยนตร์มีการประกาศอย่างเป็นทางการในงานบอลรูม ณ สวนลุมพินีสถาน เมื่อวันที่ 3 สิงหาคม 2500 มีการชุมนุมดาราภาพยนตร์ นักแสดงและผู้ประกอบอุตสาหกรรมภาพยนตร์ มีการลีลาศชิงรางวัล แต่ปรากฏว่าผลการประกวดภาพยนตร์ไทยในครั้งนี้ กลับมีการตีพิมพ์ลงในหนังสือพิมพ์ และนิตยสารก่อนวันงานประวัติ ประวัติ. การประกวดภาพยนตร์ชิงรางวัลตุ๊กตาทอง มีแนวคิดเริ่มแรกมาจากบทความของนายสงบ สวนศิริ ในนิตยสารตุ๊กตาทอง เมื่อ พ.ศ. 2496 ที่จะจัดการประกวดภาพยนตร์ในปีนั้น แต่แล้วก็ไม่ได้จัด การประกวดภาพยนตร์ เกิดขึ้นได้ในที่สุด ในปี พ.ศ. 2500 โดยการสนับสนุนของ หอการค้ากรุงเทพ โดยเป็นส่วนหนึ่งของ "งานสัปดาห์แห่งการแสดงอุตสาหกรรม พาณิชยกรรม และเกษตรกรรม" ของหอการค้ากรุงเทพฯ ที่จัดขึ้นในเดือนพฤษภาคม พ.ศ. 2500 มีการแต่งตั้งคณะทำงานประกอบด้วย คณะกรรมการดำเนินงาน มีนายสงบ สวนสิริ เป็นประธาน และคณะกรรมการตัดสินภาพยนตร์ ประกอบด้วย นักประพันธ์ นักวิจารณ์ นักเซ็นเซอร์ นักหนังสือพิมพ์ และผู้ที่ดูภาพยนตร์เป็นประจำ ประกอบด้วย พ.ท.จง แปลกบรรจง, พ.ต.ต.ปรีชา จงเจริญ, พ.ต.ต.ประสัตถ์ ปันยารชุน, แก้ว อัจฉริยกุล, ศักดิ์เกษม หุตาคม, ระบิล บุนนาค, ลมูล อติพยัคฆ์, กาญจนา ศยามานนท์, และเถาวัลย์ มงคลผู้ได้รับรางวัลรางวัลตุ๊กตาทอง (Golden Doll)รางวัลสำเภาทอง (Golden Junk)</doc>
