<doc id="730549" url="https://th.wikipedia.org/wiki?curid=730549" title="พระธรรมทัสสีพุทธเจ้า">พระธรรมทัสสีพุทธเจ้า เมื่อศาสนาพระอัตถทัสสีพุทธเจ้าอันตรธานไปแล้ว ในวรกัปเดียวกันนั้น พระพุทธเจ้าพระองค์สุดท้ายของกัปนี้ได้อุบัติขึ้น ทรงมีพระนามว่า พระธรรมทัสสีพุทธเจ้าพระประวัติ พระประวัติ. พระธรรมทัสสีพุทธเจ้า ทรงประสูติในราชตระกูลกษัตริย์แห่งกรุงสรณะ ทรงมีพระราชบิดาพระนามว่า พระเจ้าสรณะ พระราชมารดาพระนามว่า พระนางสุนันทาราชเทวี ขณะที่ทรงประสูติกล่าวกันว่า ความ ไม่ชอบธรรมในการตัดสินคดีขณะนั้นต่างเสื่อมหายไปหมด เหลือไว้เพียงความยุติธรรม พระราชบิดาและพระราชมารดา พระธรรมทัสสีกุมาร พระธรรมทัสสีกุมาร ทรงเจริญพระชันษาขึ้นตามลำดับ พระองค์ทรงครองปราสาท ๓ หลัง ชื่อ อรชะ วิรชะ และสุทัสสนะ มีพระนางวิจิโกฬิราชเทวี เป็นพระอัครมเหสี ทรงมีนางสนมนารีแวดล้อม ๒๒๐,๐๐๐ นาง ทรงครองราชสมบัติอยู่ ๘,๐๐๐ ปี เมื่อพระนางวิจิโกฬิราชเทวี ทรงประสูติพระโอรส พระนามว่า ปุญญวัฒนกุมาร พระธรรมทัสสีกุมารทรงทอดพระเนตร เทวทูต ๔ จึงได้อธิษฐานเสด็จออกบรรพชา ปราสาทสุทัสสนะของพระองค์จึงลอยขึ้นไปกลางอากาศ มีมนุษย์ออกบวชตามเสด็จ ๑๐๐,๐๐๐ โกฏิ พระธรรมทัสสีกุมารทรงบำเพ็ญทุกกรกิริยาอยู่ ๗ วัน ได้รับข้าวมธุปายาสที่ พระนางวิจิโกฬิ ถวายและทรงรับหญ้าคา ๘ กำ ที่ สิริวัฒนมานพ นำมาถวาย ทรงปูลาดใต้ต้นพระศรีมหาโพธิ์ชื่อ ต้นพิมพิชาละ ต้นมะกล่ำเครือ เป็นโพธิบัลลังก์ กว้าง ๕๓ ศอก และได้ตรัสรู้พระโพธิญาณเที่นั้น หลังจากนั้น พระธรรมทัสสีพุทธเจ้า ทรงยั้งอยู่ ณ พระมหาโพธิ์เป็นเวลา ๗ สัปดาห์ จึงทรงเสด็จไปที่ ป่าอิสิปตนมฤคทายวัน ที่พระสงฆ์ที่บวชตามพระองค์พำนักอยู่ ทรงประกาศพระธรรมจักร พระภิกษุ ๑๐๐,๐๐๐ โกฏิ ได้บรรลุธรรมทั้งหมดในคราวนั้น ธรรมาภิสมัยในพุทธกาลของพระธรรมทัสสีพุทธเจ้าได้บังเกิดขึ้น ๓ วาระ คือ- ครั้งที่ ๑ แสดงปฐมเทศนา ณ ป่าอิสิปตนมฤคทายวัน ธรรมาภิสมัยบังเกิดแก่พระภิกษุ ๑๐๐,๐๐๐ โกฏิ- ครั้งที่ ๒ แสดงธรรมครั้งทรงสั่งสอนสัญชัยฤษีและบริวาร ธรรมาภิสมัยบังเกิดแก่เทวดา ๙๐ โกฏิ- ครั้งที่ ๓ แสดงธรรมครั้งท้าวสักกเทวราชพร้อมทั้งบริษัทเข้าเฝ้า ธรรมาภิสมัยบังเกิดแก่สัตว์ ๘๐ โกฏิพระสาวกและบุคคลสำคัญพระอัครสาวกพระสาวกและบุคคลสำคัญ. พระอัครสาวก. - ปทุมเถระ - พระปุสสเทวเถระพระอัครสาวิกาพระอัครสาวิกา. - พระเขมาเถรี - พระสัจจนามาเถรีพระอุปัฐากพระอุปัฐาก. - พระสุเนตตะอัครอุบาสกอัครอุบาสก. - สุภัททอุบาสก - กฎิสสหอุบาสกอัครอุบาสิกาอัครอุบาสิกา. - สาฬิสาอุบาสิกา - กฬิสสาอุบาสิกา พระธรรมทัสสีพุทธเจ้า ทรงมีพระวรการสูง ๘๐ ศอก พระรัศมีแผ่ไปหมื่นโลกธาตุ ทรงดับขันธ์ปรินิพพานเมื่อพระชนมายุได้ ๑๐๐,๐๐๐ ปี ณ วิหารเกสาราม กรุงสาลวดี พระธาตุของพระองค์บรรจุในเจดีย์ สูง ๓ โยชน์ ณ เกสาราม ศาสนาของพระองค์ดำรงค์อยู่ได้ ๑๐๐,๐๐๐ ปี จึงอันตรธานสิ้นความเกี่ยวข้องกับพระศรีศากยมุนีโคตมพุทธเจ้า ความเกี่ยวข้องกับพระศรีศากยมุนีโคตมพุทธเจ้า. ในยุคของพระธรรมทัสสีพุทธเจ้า พระโพธิสัตว์โคตมะได้เป็น ท้าวสักกเทวราชนามว่า " ท้าวสักกปุรินททะ" ได้บูชาพระพุทธเจ้าธรรมทัสสีด้วยดอกไม้และของหอมจากสวรรค์ และบรรเลงทิพยดนตรีถวายพระพุทธองค์ พระธรรมทัสสีพุทธเจ้าจึงทรงพยากรณ์ว่า ล่วงไป ๑,๘๐๐ กัป ท้าวสักกปุรินททะ ผู้นี้จักเป็นพระพุทธเจ้า พระนามว่า โคตมะ</doc>
