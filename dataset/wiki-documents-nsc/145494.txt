<doc id="145494" url="https://th.wikipedia.org/wiki?curid=145494" title="บูรพาลีนุกซ์">บูรพาลีนุกซ์ บูรพาลีนุกซ์ หรือ โครงการลีนุกซ์บูรพา () เป็นงานวิจัยที่เกิดขึ้นในปี พ.ศ. 2539 โดยการพัฒนาดิสโทรของลินุกซ์ประวัติ ประวัติ. บูรพาลีนุกซ์เป็นงานวิจัยที่เกิดขึ้นในปี พ.ศ. 2539 โดย Mr. John Gatewood Ham ร่วมกับอาจารย์และนิสิตมหาวิทยาลัยบูรพา จังหวัดชลบุรี ที่มีความสนใจร่วมกันที่อยากจะให้นิสิตวิทยาการคอมพิวเตอร์ มหาวิทยาลัยบูรพาได้ใช้ซอฟต์แวร์ที่ถูกกฎหมาย ดังนั้นทางทีมพัฒนาจึงเริ่มหันมาสนใจลีนุกซ์และเริ่มต้นที่จะพัฒนาให้สามารถใช้งานให้ง่ายขึ้นทั้งเรื่องการติดตั้งและเรื่องของภาษาไทยบนลีนุกซ์ โดยทีมพัฒนาได้เลือกใช้ลีนุกซ์ดิสทริบิวชัน สแลกแวร์ เนื่องจากมีความยืดหยุ่นสูง ซึ่งในช่วงแรกได้มีการเปลี่ยนแปลงในส่วนของการติดตั้งที่ง่ายขึ้น รวมทั้งทำ menu ภาษาไทยบน X-window และมีการเปลี่ยนแปลงบางอย่างใน config file ฯลฯ Burapha Linux เริ่มที่ version 1.0 ซึ่งเป็น Slackware 3.2 และใช้ Kernel version 2.0.29 จากนั้น Burapha Linux ก็ได้รับการพัฒนามาโดยตลอดจากทีมพัฒนา Blcd Team ที่มุ่งมั่นไว้ว่าบูรพาลีนุกซ์นี้จะมีส่วนร่วมในการพัฒนางานทางด้านโอเพนซอร์ส และเพื่อเป็นรากฐานที่มั่นคงในด้านการพัฒนางานทางด้านโอเพนซอร์สต่อไป</doc>
