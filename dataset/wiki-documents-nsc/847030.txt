<doc id="847030" url="https://th.wikipedia.org/wiki?curid=847030" title="อิศรา กิจนิตย์ชีว์">อิศรา กิจนิตย์ชีว์ อิศรา กิจนิตย์ชีว์ ชื่อเล่น ทอม (2 มิถุนายน พ.ศ. 2531) เป็นนักร้องและนักดนตรีชาวไทย สมาชิกวงดนตรี รูม 39 เป็นที่รู้จักจากการนำเพลงผู้อื่นมาร้องใหม่และลงวิดีโอในยูทูบ ซึ่งเพลงแรกที่เริ่ม cover คือ เพลง เข้ากันไม่ได้ และเริ่ม cover เพลงมาเรื่อยๆ ในระหว่างที่กำลังศึกษาอยู่ในสหรัฐอเมริกา จนต่อมาบอย โกสิยพงษ์ ผู้บริหารค่ายเลิฟอีสชักชวนมาเป็นศิลปินในสังกัดประวัติ ประวัติ. เกิดในกรุงเทพมหานคร เป็นบุตรคนเล็กจากทั้งหมด 4 คน ขณะอายุได้เพียง 8–9 ปี ได้แสดงละคร เรือนมยุรา โดยรับบทเป็นเจ้าส้มฉุน ลูกสมุนของนายแม่นกยูง และได้แสดงละคร ขุนช้างขุนแผน คู่กับอุษามณี ไวทยานนท์ และโก๊ะตี๋ อารามบอย ต่อมาได้ออกอัลบั้ม ทอมตามหาเจอร์รี่ และ หนูรักผักสีเขียว ระหว่างนั้นอิศราจบการศึกษาจากโรงเรียนสตรีวิทยา 2 และย้ายไปศึกษาต่อที่ลอสแอนเจลิส สหรัฐอเมริกา สาขา recording production จึงหายไปพักใหญ่ กระทั่งได้ตั้งวง Mosquito Bite ประกอบด้วยตนเอง, ชุติมน วิจิตรทฤษฎี นักร้องนำ และโอฬาร ชูใจ มือกีตาร์ นำเพลงผู้อื่นมาร้องใหม่และลงวิดีโอในยูทูบในนาม Room 39 โดยนำชื่อมาจากหมายเลขห้อง บอย โกสิยพงษ์ จึงรับเป็นศิลปินในสังกัดเลิฟอีส ออกซิงเกิลแรก คือ หน่วง และได้เป็นผู้ชนะเลิศในรายการ The Mask Singer หน้ากากนักร้อง ฤดูกาลที่ 1 ในนามหน้ากากทุเรียนชีวิตส่วนตัว ชีวิตส่วนตัว. อิศราสมรสกับวณิชยา วัฒนศุภการ (ฟิล์ม) เมื่อวันที่ 9 มกราคม พ.ศ. 2559 ที่จังหวัดขอนแก่น ซึ่งเป็นบ้านเกิดฝ่ายหญิง หลังจากที่คบหาดูใจกันมาถึง 5 ปี นับตั้งแต่วันที่ 1 ธันวาคม พ.ศ. 2554ผลงานผลงาน. - ละคร - เรือนมยุรา (2540) รับบทเป็น เจ้าส้มฉุน - ดวงใจกระซิบรัก (2541) รับบทเป็น จุ้น - บ้านไร่เรือนรัก (2541) รับบทเป็น ป้อง - ขุนช้างขุนแผน (2542) รับบทเป็น ขุนแผน (วัยเด็ก) (แสดงในวัยเด็กร่วมกับ อุษามณี ไวทยานนท์ และ โก๊ะตี๋ อารามบอย) - เกมกามเทพ (2542) รับบทเป็น ไข่ต้ม - อาญารัก (2543) รับบทเป็น เทิดศักดิ์ (วัยเด็ก) - ดอกแก้วการะบุหนิง (2543) รับบทเป็น ดนย์ (ตอนเด็ก) (รับเชิญ) - หนี้รัก (2544) รับบทเป็น คุณตุ่ม (ตอนเด็ก) - ฉันไม่รอวันนั้น (2544) รับบทเป็น หมี - ทางหลวงทางรัก (2548) รับบทเป็น บุญมั่น - สุดร้ายสุดรัก (2561) รับบทเป็น เปรม - ผลงานเพลงเดี่ยว - อัลบั้ม ทอมตามหาเจอร์รี่ - อัลบั้ม หนูรักผักสีเขียว - ผลงานเพลง Cover - หน้าหนาวที่แล้ว (The Toys) - ผลงานเพลงในนามวง (ดูได้ที่ รูม 39)- ผลงานอื่นๆ - รายการ นอนบ้านเพื่อน (Youtube ช่อง GoodDayOfficial) - รายการ สตูดิโอโกแกง ทำหน้าที่เป็น พิธีกร ทางช่อง Workpoint (ตอนนี้เลิกออนแอร์แล้ว)</doc>
