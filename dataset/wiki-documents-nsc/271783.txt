<doc id="271783" url="https://th.wikipedia.org/wiki?curid=271783" title="ปองวุฒิ รุจิระชาคร">ปองวุฒิ รุจิระชาคร ปองวุฒิ รุจิระชาคร เป็นนักเขียนที่มีผลงานหลากหลายแนว ทั้งนวนิยาย เรื่องสั้น วรรณกรรมเยาวชน นวนิยายสืบสวนสอบสวน และบทความ โดยใช้นามปากกา ปองวุฒิ และ Pongwut Rujirachakorn ได้รับรางวัลทางด้านการเขียนในเวทีประกวดหลายแห่ง ผลงานบางชิ้นได้รับการแปลเป็นภาษาต่างประเทศ เช่น เรื่องสั้น สินเชื่อ และ นิยาย Diamond เพชรพยาบาท รวมถึงได้รับการซื้อลิขสิทธิ์เป็นละครโทรทัศน์ ปัจจุบันมีผลงานเขียนออกมามากกว่า 85 เล่มประวัติ ประวัติ. ปองวุฒิ รุจิระชาครเกิดเมื่อวันที่ 29 เมษายน พ.ศ. 2525 จบการศึกษาระดับชั้นมัธยมศึกษาจากโรงเรียนสวนกุหลาบวิทยาลัย และจบการศึกษาระดับปริญญาตรีจากคณะพาณิชยศาสตร์และการบัญชี ภาควิชาการตลาด จุฬาลงกรณ์มหาวิทยาลัย เกียรตินิยมอันดับสอง เริ่มต้นการเขียนนวนิยายเพราะความรักการอ่าน ชอบอ่านหนังสือหลากหลายแนว ต่อมาจนอายุ 15 ปี เขาเริ่มต้นการเขียนด้วยการเขียนไดอารี่ส่วนตัว ก่อนจะเขียนอย่างเป็นจริงเป็นจังในช่วงเรียนมหาวิทยาลัยด้วยการส่งเรื่องสั้นส่งไปตีพิมพ์ตามนิตยสาร เช่น ขวัญเรือน เป็นต้น งานเขียนชิ้นแรกที่ออกสู่สายตานักอ่านคือ เรื่องสั้น "ฟ้าหลังฝนที่เปลี่ยน" ตีพิมพ์ในนิตยสารขวัญเรือน ใช้นามปากกาว่า ปองวุฒิ ก่อนจะตีพิมพ์นวนิยายเรื่องยาวครั้งแรกชื่อ "Pornovel" ในอีก 4 ปีต่อมา แรงบันดาลใจในการเขียนของเขามาจากหลายแหล่ง ไม่ว่าจะเป็นหนังสือ เพลง ภาพยนตร์ และงานศิลปะแขนงต่างๆ รับเข้ามากลั่นกรองจนกลายเป็นเอกลักษณ์ของตัวเอง เป้าหมายของเขาในอนาคตคือ การทำงานเขียนอย่างต่อเนื่องเพื่อให้มีกลุ่มนักอ่านมากขึ้น ดึงให้คนรุ่นใหม่หันมาอ่านวรรณกรรมมากขึ้น รวมถึงการทำงานให้มีมาตรฐานและรูปแบบความเป็นสากลมากที่สุด หนังสือในวัยเด็กที่เขาประทับใจจนกลายเป็นรากฐานสำคัญของการเป็นนักเขียนในทุกวันนี้คือ หนังสือของอกาธา คริสตี้ ไอแซค อาซิมอฟ โรอัลด์ ดาห์ล ส่วนนักเขียนไทยที่เขาชอบคือ วิรัตน์ โตอารีย์มิตร ชาติ กอบจิตติ และกนกพงศ์ สงสมพันธุ์แนวทางการเขียน แนวทางการเขียน. แนวคิดในการเขียนนวนิยายของปองวุฒิคือ การนำเสนอความแปลกใหม่ของนิยายที่นักอ่านเข้าถึงได้โดยง่าย สามารถอ่านและตีความได้หลายระดับ โดยเริ่มต้นจากการวางโครงเรื่องในตอนต้นและตอนท้ายอย่างรัดกุม ทั้งในส่วนของแก่นเรื่อง การกระทำ ความนึกคิดของตัวละคร และประเด็นเกี่ยวกับจิตใจมนุษย์ จุดเชื่อมต่อปริศนาต่างๆ ซึ่งเป็นสิ่งที่เขาให้ความสำคัญมาก โดยเฉพาะนวนิยายที่มีจำนวนหลายเล่มจบ เพื่อไม่ให้เรื่องราวหลุดจากกรอบของความสมจริงสมจัง และเพื่อให้เนื้อเรื่องออกมาสนุกและน่าสนใจ จุดเด่นในนวนิยายของปองวุฒิ ได้แก่ การเล่าเรื่องที่โดดเด่น การบรรยายกระชับ เป็นเหตุเป็นผล การวางโครงเรื่องมีมาตรฐาน ใช้ลีลาเหมือนหนังสือวรรณกรรมตะวันตก มีความซับซ้อนในเนื้อหา กระตุ้นการตั้งคำถามของนักอ่านให้เกิดความอยากรู้และติดตามเรื่องราวต่อไปเรื่อยๆผลงานนวนิยายผลงานนวนิยาย. - อารักษ์ลวง (2561; สำนักพิมพ์กรู๊ฟพับลิชชิ่ง) - พักตร์อำพราง (2560; สำนักพิมพ์กรู๊ฟพับลิชชิ่ง) - Tax Code ถอดรหัส คน-ลัก-ชาติ (2560; Live Rich Forever) - Money Code รหัสลับชนะหนี้ (2560; Live Rich Forever) - อนันตนิวาส (2560; สำนักพิมพ์กรู๊ฟพับลิชชิ่ง) - เจ้าสาวตกขบวน (2559; พิมพ์คำสำนักพิมพ์) - ม่านมรณา (2559;สำนักพิมพ์กรู๊ฟพับลิชชิ่ง) - บ้านเช่า เข้า อยู่ตาย (2559; สำนักพิมพ์โซฟา) - วิฬาร์สีเลือด (2559; สำนักพิมพ์กรู๊ฟพับลิชชิ่ง) - ตามรอยรัก (2558; สำนักพิมพ์ที่รัก) - The Village วิมานอาถรรพ์ (2558; สำนักพิมพ์โซฟา) - ประเทศเหนือจริง (2558; แพรวสำนักพิมพ์) - สานรักสลับกาล (2558; พิมพ์คำสำนักพิมพ์) - ฉากซ่อนรัก (2558; สำนักพิมพ์คำต่อคำ) - Alphabet อักษรปีศาจ (การ์ตูน) (2558; Sofa Comics) - Past Life ระลึกฆาต (2558; สำนักพิมพ์โซฟา) - Sin เกมฆ่าตัดกรรม (2558; สำนักพิมพ์โซฟา) - ลางมรรคา (2557; สำนักพิมพ์โซฟา) - บุษบาข้างทุ่ง (2557; พิมพ์คำสำนักพิมพ์) - Fakebook เน็ตเวิร์คชวนตาย (2557; แพรวสำนักพิมพ์) - Evil Twin ลอกสังหาร (2557; สำนักพิมพ์โซฟา) - เคหาสน์ตุ๊กตา (2557; พิมพ์คำสำนักพิมพ์) - Alphabet อักษรปีศาจ (2557; สำนักพิมพ์โซฟา) - Karma ตัดกรรมต่อตาย (การ์ตูน) (2557; Sofa Comics) - Ghost Theory ทฤษฎีขังวิญญาณ (2557; สำนักพิมพ์โซฟา) - สาปลังกา (2557; พิมพ์คำสำนักพิมพ์) - Diamond เพชรพยาบาท (2556; สำนักพิมพ์โซฟา) - Mystery Spot วงกตฆาตกรรม (2556; สำนักพิมพ์โซฟา) - Serial Killer พลิกแผนฆ่า! (2556; สำนักพิมพ์โซฟา) - Cassette ท่วงทำนองในรอยรัก (2556; สำนักพิมพ์อรุณ) - Dream นิมิตอาฆาต (2556; สำนักพิมพ์โซฟา) - Winter เหมันต์สาบสูญ (2556; แพรวสำนักพิมพ์) - Rain สายฝนมรณะ (2556; แพรวสำนักพิมพ์) - Summer เกาะชะตาฆาต (2556; แพรวสำนักพิมพ์) - Milly Mall ห้างศพสินค้า (2556; สำนักพิมพ์โซฟา) - Karma ตัดกรรมต่อตาย (2555; สำนักพิมพ์โซฟา) - Deal สัญญาหลอนซ่อนมรณะ (2555; สำนักพิมพ์โซฟา) - Half Night คำสาปสารพัดสัตว์ (3 เล่ม; 2555-2556; สำนักพิมพ์สถาพรบุ๊คส์) - Undead ศพลวงตาย (2555; สำนักพิมพ์โซฟา) - บุพเพราชัน (2555; พิมพ์คำสำนักพิมพ์) - The Insider (4 เล่ม; 2554-2555; สำนักพิมพ์สถาพรบุ๊คส์) - ผจญภัยใต้สายน้ำ (2554; สำนักพิมพ์ตะวันส่อง) - Hermes เฮอร์มีส นักสืบแห่งแดนเวทมนตร์ (4 เล่ม; 2553-2554; สำนักพิมพ์สถาพรบุ๊คส์) - Shadow of Angel เงาเทวทูต (8 เล่ม; 2552-2554; สำนักพิมพ์สยามอินเตอร์บุ๊คส์) - สัญญารักแห่งปีศาจตนสุดท้าย (2551; สำนักพิมพ์สถาพรบุ๊คส์) - Nirvana วิกฤตเทวะ(7 เล่ม; 2550-2552; สำนักพิมพ์สยามอินเตอร์บุ๊คส์) - เงามรณะ (Dead Shadow) (2549; สำนักพิมพ์ดอกหญ้า 2000) - Pornovel (2548; สำนักพิมพ์ a book)ผลงานเรื่องสั้นผลงานเรื่องสั้น. - ลืมตาตื่นอีกครั้ง...ในเวลาอันสมควร (รวมเรื่องสั้น) (2560; แพรวสำนักพิมพ์) - วัฏจักรไร้สำนึก (รวมเรื่องสั้น) (2557; สำนักพิมพ์มติชน) - เงาแรกและแสงสุดท้าย (รวมเรื่องสั้น) (2557; สำนักพิมพ์อักขระบันเทิง) - ไม่ต้องฉลาดก็ชนะขาดเหนือกว่าใคร (2560; www.thepaperless.co) - บทสนทนาบนชั้นหนังสือสูงระดับสายตา (2560; รวมเรื่องสั้น-บทกวีรางวัลเปลื้อง วรรณศรี 2559 ระยะห่างบนโต๊ะกินข้าวของแม่และบทสนทนาบนชั้นหนังสือสูงระดับสายตา; สำนักพิมพ์ศรีปัญญา) - ปริศนาต้องห้ามประเทศไฉน (2559; นิตยสาร MAD ABOUT: DON'T) - เสี้ยวบันทึกความทรงจำของจักรกลบกพร่องตัวหนึ่ง (2559; รวมเรื่องสั้นจากโครงการประกวดเรื่องสั้นแนววิทยาศาสตร์ครั้งที่ 1 เสี้ยวบทสนทนานิรันดร์; สำนักพิมพ์นานมีบุ๊คส์) - ในวันที่ห้องแห่งความลับถูกเปิด (2559; รวมเรื่องสั้น วรรณกรรมรางวัลพานแว่นฟ้าประจำปี 2559 สงบงงในดงงู) - กาลมารค (2559; รวมเรื่องสั้น ทศฆาต; สำนักพิมพ์โซฟา) - นางไหว้ (2559; รวมเรื่องสั้น 13 หลอน ฆ่า อาฆาต; สำนักพิมพ์โซฟา) - รักแท้? vs. ลูกเทพ? (2559; รวมเรื่องสั้น อาถรรพ์ลูกเทพ; สำนักพิมพ์โซฟา) - ทางเลือกของแอนดรอยด์ผู้รักความสันโดษและอิสระ (2558; มติชนสุดสัปดาห์ ฉบับวันที่ 22 ตุลาคม) - ลืมตาตื่นอีกครั้ง...ในเวลาอันสมควร (2558; รวมเรื่องสั้น จะขอรับผิดทั้งหมดแต่เพียงผู้เดียว; แพรวสำนักพิมพ์) - ในวันที่นักการเมืองหายไป (2558; รวมเรื่องสั้น เงื่อน ทะเล และผ้าเปื้อนเลือด; สำนักพิมพ์นานมีบุ๊คส์) - เพลย์ลิสต์...บทเพลงสื่อใจ (2558; รวมเรื่องสั้น Short Story part รักครั้งแรก; สำนักพิมพ์ต้นมะนาว) - ร้านรับตามหาความจริง (2557; รวมเรื่องสั้น Riva Estella ตลาดนัดดวงดาว:ละครเหล่าวาณิช; สำนักพิมพ์สถาพรบุ๊คส์) - ภาพลวงในโลกละครสัตว์ (2556; รวมเรื่องสั้น การยืนยันอีกครั้งหนึ่งของสาวแม่ฮ้างแห่งหมู่บ้านตาเอกทะไม วรรณกรรมการเมืองรางวัลพานแว่นฟ้าครั้งที่ 12) - เด็กแว้น (2556; รวมเรื่องสั้น 25 ปีต่อมา; สำนักพิมพ์นานมีบุ๊คส์) - หุ่นครูขยับ (2556; รวมเรื่องสั้น ภูเขาตายช้าๆ; สำนักพิมพ์ WAY of BOOK) - เมืองอมร 2312 (2555; รวมเรื่องสั้น หมวกที่หายไป รวมวรรณกรรมการเมืองรางวัลพานแว่นฟ้า ครั้งที่ 11) - สินเชื่อ (2555; นิตยสารราหูอมจันทร์ ฉบับที่ 12) - แผนของแก้มหอม (2555; นิตยสารสกุลไทย ฉบับเดือนสิงหาคม) - นางงามธรรมชาติ (2555; รวมเรื่องสั้น รหัสลับคอร์รัปชัน เรื่องสั้นจากโครงการเล่าเรื่องโกงเพื่อเท่าทันการโกง; แพรวสำนักพิมพ์) - โซเชียล เน็ตเวิร์ค (2554; นิตยสาร Happening ฉบับที่ 53) - นางเอกของผม (2554; เนชั่นสุดสัปดาห์ ฉบับเดือนกรกฎาคม) - เรื่องสั้นครั้งแรก (2554; หนังสือรักครั้งแรก First Love 2; สำนักพิมพ์สยามอินเตอร์บุ๊คส์) - เสียงเพรียกจากป่า (2553; รวมเรื่องสั้นรางวัลตะวันส่องอะวอร์ดครั้งที่ 3; สำนักพิมพ์ตะวันส่อง) - โรงเรียนดีเด่น (2553; นิตยสารช่อการะเกด ฉบับที่ 54) - ศิลปะตัวจริงศิลปินตัวปลอม (2545; นิตยสาร MONO ฉบับที่ 4) - ฟ้าหลังฝนที่เปลี่ยน (2544; นิตยสารขวัญเรือน ฉบับที่ 717)ผลงานเขียนอื่น ๆผลงานเขียนอื่น ๆ. - โลกสวยงามด้วยสองมือเรา (2552 - สำนักพิมพ์ริช หนังสือแนวบทความจิตวิทยาประยุกต์) - Good old day (คอลัมน์ในนิตยสารอะเดย์ ฉบับที่ 97 - 102) - 100 สิ่งแนวๆ ที่วัยรุ่นควรทำก่อนตาย (ไม่ทำก็ได้... แต่อายเพื่อน) (2551 - สำนักพิมพ์แมวกวัก หนังสือแนวบทความจิตวิทยาวัยรุ่น)รางวัลและกิจกรรมทางวรรณกรรมรางวัลและกิจกรรมทางวรรณกรรม. - เรื่องสั้น จิตใจในโลกที่เจ็บป่วย เข้ารอบ 30 คนสุดท้ายการประกวดเรื่องสั้นวิทยาศาสตร์เนชั่นอะวอร์ด ประจำปี 2547 - วรรณกรรมเยาวชน สายลมหนาวแสงแดดอุ่น เข้ารอบ 7 คนสุดท้ายการประกวดรางวัลนายอินทร์อวอร์ด สาขาวรรณกรรมเยาวชน ประจำปี 2550 - เรื่องสั้น เสียงเพรียกจากป่า ได้รับรางวัลชนะเลิศการประกวดเรื่องสั้นระทึกขวัญ รางวัลตะวันส่องอะวอร์ดครั้งที่ 3 ประจำปี 2553 - วรรณกรรมเยาวชน การเดินทางจากแดนฝัน เข้ารอบ 7 คนสุดท้ายการประกวดรางวัลนายอินทร์อวอร์ด สาขาวรรณกรรมเยาวชน ประจำปี 2553 - ได้รับคัดเลือกเข้าร่วมโครงการบ่มเพาะนักเขียนหน้าใหม่ ครั้งที่ 1 สาขาเรื่องสั้น - นิยาย ฆาตกร เข้ารอบ 3 คนสุดท้ายการประกวดรางวัลนายอินทร์อวอร์ด สาขานิยาย ประจำปี 2554 - เรื่องสั้น นางงามธรรมชาติ ได้รับเลือกในโครงการเล่าเรื่องโกงเพื่อเท่าทันการโกง โดย สสส. ประจำปี 2555 - เรื่องสั้น เมืองอมร 2312 ได้รับรางวัลการประกวดเรื่องสั้นวรรณกรรมการเมืองพานแว่นฟ้าครั้งที่ 11 ประจำปี 2555 - เรื่องสั้น แค่หยิบยื่น เข้ารอบสุดท้ายการประกวดเรื่องสั้นรางวัลวรรณกรรมรามคำแหง ประจำปี 2555 - เรื่องสั้น เด็กแว้น เข้ารอบ 20 เรื่องสุดท้ายการประกวดรางวัลสุภาว์ เทวกุลฯ ประจำปี 2556 - นิยาย Cassette ท่วงทำนองในรอยรัก เข้ารอบสุดท้ายการประกวดรางวัลนายอินทร์อวอร์ด สาขานิยาย ประจำปี 2556 (พิจารณาจัดพิมพ์) - เรื่องสั้น ภาพลวงในโลกละครสัตว์ เข้ารอบ Shortlist 10 เรื่องสุดท้าย รางวัลพานแว่นฟ้าแห่งรัฐสภาไทย ครั้งที่ 12 ประจำปี 2556 - รวมเรื่องสั้น วัฏจักรไร้สำนึก ได้รับรางวัลรองชนะเลิศอันดับ 1 รางวัลเซเว่นบุ๊คอวอร์ด ประจำปี 2557 - นิยาย สานรักสลับกาล ชนะเลิศในโครงการ Good plot Good feeling พลอตเด่นเป็นละคร - เรื่องสั้น ในวันที่นักการเมืองหายไป เข้ารอบ 25 เรื่องสุดท้ายการประกวดรางวัลสุภาว์ เทวกุลฯ ครั้งที่ 19 ประจำปี 2558 - เรื่องสั้น ลืมตาตื่นอีกครั้ง...ในเวลาอันสมควร เข้ารอบสุดท้ายการประกวดรางวัลนายอินทร์อวอร์ด สาขาเรื่องสั้น ประจำปี 2558 - นิยาย ประเทศเหนือจริง เข้ารอบสุดท้ายรางวัล S.E.A. Write Award ประเภทนวนิยาย ประจำปี 2558 - เรื่องสั้น ในวันที่ห้องแห่งความลับถูกเปิด ได้รับรางวัลการประกวดเรื่องสั้นวรรณกรรมรางวัลพานแว่นฟ้าประจำปี 2559 - เรื่องสั้น เสี้ยวบันทึกความทรงจำของจักรกลบกพร่องตัวหนึ่ง ได้รับรางวัลชนะเลิศ ประกวดเรื่องสั้นแนววิทยาศาสตร์ ครั้งที่ 1 ประจำปี 2559 - เรื่องสั้น ทางเลือกของแอนดรอยด์ผู้รักความสันโดษและอิสระ ได้รับรางวัลชมเชย ประเภทเรื่องสั้น จากสมาคมภาษาและหนังสือแห่งประเทศไทย ในพระบรมราชูปถัมภ์ ประจำปี 2558 - เรื่องสั้น บทสนทนาบนชั้นหนังสือสูงระดับสายตา ได้รับรางวัลรองชนะเลิศอันดับ 1 การประกวดรางวัลเปลื้อง วรรณศรี ครั้งที่ 2 ประจำปี 2559 (ไม่มีรางวัลชนะเลิศ)</doc>
