<doc id="334603" url="https://th.wikipedia.org/wiki?curid=334603" title="วัลลภ ไทยเหนือ">วัลลภ ไทยเหนือ นายแพทย์วัลลภ ไทยเหนือ อดีตรัฐมนตรีช่วยว่าการกระทรวงสาธารณสุข ในรัฐบาลของพลเอกสุรยุทธ์ จุลานนท์ หลังการรัฐประหารในประเทศไทย พ.ศ. 2549 และอดีตปลัดกระทรวงสาธารณสุขประวัติ ประวัติ. นายแพทย์วัลลภ ไทยเหนือ เกิดเมื่อวันที่ 10 กุมภาพันธ์ พ.ศ. 2488 ที่กรุงเทพมหานคร สมรสกับนางพวงทอง ไทยเหนือ มีบุตร 2 คน คือ นายวรพล ไทยเหนือ และนางสาววรพธู ไทยเหนือ นายแพทย์วัลลภ ไทยเหนือ สำเร็จการศึกษาแพทยศาสตร์บัณฑิต คณะแพทยศาสตร์ศิริราชพยาบาล มหาวิทยาลัยมหิดล เมื่อปี พ.ศ. 2512 วุฒิบัตรผู้เชี่ยวชาญด้านสูติ - นรีเวช จากมหาวิทยาลัยจอห์นฮอปสกินส์ สหรัฐอเมริกา พ.ศ. 2518 และปริญญาโท ทางสาธารณสุข จากเดียวกัน ในปี พ.ศ. 2519 ต่อมาในปี พ.ศ. 2545 ได้รับปริญญาดุษฎีบัณฑิตกิตติมศักดิ์ ทางสาธารณสุข มหาวิทยาลัยมหิดลการทำงาน การทำงาน. นายแพทย์วัลลภ ไทยเหนือ เริ่มรับราชการในสังกัดกระทรวงสาธารณสุข จนได้รับตำแหน่งอธิบดีกรมอนามัย ในระหว่างปี พ.ศ. 2542 - พ.ศ. 2544 อธิบดีกรมควบคุมโรคติดต่อ ในปี พ.ศ. 2544 - พ.ศ. 2545 และตำแหน่งสุดท้ายคือ ปลัดกระทรวงสาธารณสุข ก่อจะถูกสุดารัตน์ เกยุราพันธุ์ ปลดจากตำแหน่ง ซึ่งนายแพทย์วัลลภ ไทยเหนือ ได้แถลงโต้เหตุโดนปลดว่าเป็นเพราะขวางการประมูลคอมพิวเตอร์มูลค่า 900 ล้าน ต่อมาได้เข้าทำงานการเมืองกับพรรคประชาธิปัตย์ โดยลงสมัครรับเลือกตั้งในปี พ.ศ. 2548 แบบบัญชีรายชื่อ ต่อมาในการจัดตั้งรัฐบาลหลังการรัฐประหาร พ.ศ. 2549 จึงได้รับตำแหน่งรัฐมนตรีช่วยว่าการกระทรวงสาธารณสุข และลาออกจากตำแหน่ง เมื่อวันที่ 6 พฤศจิกายน พ.ศ. 2550 เพื่อลงสมัครรับเลือกตั้ง ส.ส. ในการเลือกตั้ง พ.ศ. 2550 นายแพทย์วัลลภ ไทยเหนือ ได้ย้ายมาลงสมัครในแบบสัดส่วน กลุ่ม 4 สังกัดพรรคเพื่อแผ่นดิน ในปี พ.ศ. 2553 ได้หันมาร่วมกิจกรรมอย่างไม่เป็นทางการกับพรรคภูมิใจไทย ต่อมาหลังการยุบสภาในเดือนพฤษภาคม พ.ศ. 2554 ได้ลาออกจากพรรคเพื่อแผ่นดิน และประกาศวางมือทางการเมืองเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ</doc>
