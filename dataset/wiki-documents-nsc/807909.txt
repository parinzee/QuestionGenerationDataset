<doc id="807909" url="https://th.wikipedia.org/wiki?curid=807909" title="ไอโฟน 7">ไอโฟน 7 ไอโฟน 7 และ ไอโฟน 7 พลัส เป็นสมาร์ตโฟนที่ผลิตและจัดจำหน่ายโดยบริษัทแอปเปิล เปิดตัวเมื่อวันที่ 7 กันยายน 2559 และวางจำหน่ายครั้งแรกในวันที่ 16 เดือนและปีเดียวกัน โดยนอกจากมีสีเงิน สีทองกุหลาบ และสีทองเช่นเดียวกับไอโฟน 6 เอส/6 เอส พลัส แล้ว ยังเพิ่มสีดำด้าน และสีดำเงา (เจ็ตแบล็ค) ส่วนด้านความสามารถของโทรศัพท์นั้น ตัวโทรศัพท์สามารถกันน้ำและกันฝุ่นในระดับ IP67 นำพอร์ตหูฟัง 3.5 มิลลิเมตรออก และใช้พอร์ตไลท์นิงในการต่อหูฟังแทน นอกจากนี้ในรุ่น 7 พลัส ยังมีการปรับปรุงกล้องโดยเพิ่มเลนส์อีกหนึ่งตัว และสามารถซูมได้สูงสุด 10x</doc>
