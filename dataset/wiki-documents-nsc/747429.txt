<doc id="747429" url="https://th.wikipedia.org/wiki?curid=747429" title="เทศบาลเมืองกระนวน">เทศบาลเมืองกระนวน กระนวน เป็นเทศบาลเมืองแห่งหนึ่งตั้งอยู่ในอำเภอกระนวน จังหวัดขอนแก่น มีพื้นที่ครอบคลุมบางส่วนของตำบลหนองโกในอำเภอกระนวน มีเนื้อที่ประมาณ 3.77 ตารางกิโลเมตร มีประชากรในปี พ.ศ. 2557 จำนวน 10,310 คน ห่างจากเทศบาลนครขอนแก่นประมาณ 63 กิโลเมตร และห่างจากกรุงเทพมหานครประมาณ 508 กิโลเมตร เทศบาลเมืองกระนวนเดิมมีฐานะเป็นสุขาภิบาล ตั้งชื่อตามตำบล ซึ่งมีชื่อว่า "สุขาภิบาลหนองโก" ภายหลังได้เปลี่ยนแปลงเป็นเทศบาลตำบล ต่อมาเมื่อเมืองมีขนาดใหญ่ขึ้น จึงได้มีการดำเนินเปลี่ยนฐานะเป็นเทศบาลเมืองและเปลี่ยนชื่อเป็น "เทศบาลเมืองกระนวน" ซึ่งตั้งชื่อตามอำเภอ เมื่อวันที่ 9 มีนาคม พ.ศ. 2555</doc>
