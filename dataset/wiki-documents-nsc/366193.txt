<doc id="366193" url="https://th.wikipedia.org/wiki?curid=366193" title="สามัคคีสมาคม">สามัคคีสมาคม สามัคคีสมาคม ในพระบรมราชูปถัมภ์ ()ได้ถือกำเนิดครึ่งในปี พ.ศ. 2444 โดยพระราชดำริของพระบาทสมเด็จพระมงกุฎเกล้าเจ้าอยู่หัว (ดำรงพระอิสริยยศเป็นสมเด็จพระบรมโอรสาธิราชฯ สยามมกุฎราชกุมารในสมัยนั้น) เพื่อเป็นสมาคมที่ช่วยเหลือ ให้คำปรึกษา แก่บรรดาประชาชนชาวไทยที่อาศัยอยู่ในประเทศอังกฤษซึ่งส่วนใหญ่เป็นนักเรียนนักศึกษา เพื่อให้บุคคลเหล่านี้สามารถปรับตัวให้เข้ากับการดำเนินชีวิตในประเทศที่ห่างจากบ้านเกิดและสามารถศึกษาเล่าเรียนได้อย่างเต็มที่ สามัคคีสมาคมก่อตั้งขึ้นเมื่อวันที่ 1 สิงหาคม พ.ศ. 2444 หลังจากที่พระบาทสมเด็จพระมงกุฎเกล้าเจ้าอยู่หัวได้ทรงศึกษาที่มหาวิทยาลัยออกซ์ฟอร์ดได้ไม่นาน ทรงเป็นองค์อุปถัมภ์พระองค์แรกของสมาคม นับเป็นสมาคมแห่งแรกของคนไทยในสหราชอาณาจักร และแห่งเดียวเท่านั้นที่อยู่ในพระบรมราชูปถัมภ์ตั้งแต่แรก ทั้งยังเป็นสมาคมนักเรียนไทยและสมาคมคนไทยในต่างประเทศที่ใหญ่ที่สุดและเก่าแก่ที่สุดอีกด้วย นับแต่นั้นเป็นต้นมา สามัคคีสมาคมก็ได้ทำหน้าที่เป็นศูนย์รวมและเป็นสื่อกลางในการสรรค์สร้าง และส่งเสริมความสัมพันธ์อันดีในระหว่างนักเรียนไทย และระหว่างคนไทยในสหราชอาณาจักร ทั้งยังเป็นเวทีแห่งการเผยแพร่ขนมธรรมเนียมประเพณีอันดีงาม และเชิดชูเกียรติแห่งประเทศไทยสู่ชาวอังกฤษอีกด้วย ซึ่งปัจจุบันสามัคคีสมาคมมีสมาชิกเป็นสมาคมนักเรียนไทยจากมหาวิทยาลัยต่างๆทั่วสหราชอาณาจักรกว่า 65 มหาวิทยาลัย สามัคคีสมาคมเป็นแหล่งรวมบุคคลชั้นนำในหลายๆสาขาที่เป็นนักเรียนเก่าอังกฤษ กรรมการและสมาชิกสามัคคีสมาคมภายหลังได้เป็นบุคคลสำคัญมากมาย เช่น พระองค์เจ้าจุลจักรพงษ์, ม.ร.ว.เสนีย์ - ม.ร.ว.คึกฤทธิ์ ปราโมช, ศ.สัญญา ธรรมศักดิ์, นายอภิสิทธิ์ เวชชาชีวะ, นายกร จาติกวณิช, นายนพดล ปัทมะ, รศ.ดร.ไชยันต์ ชัยพร, นายอานันท์ ปันยารชุน, ศ.เติมศักดิ์ กฤษณามระ, ศ.ดร.กำแหง พลางกูร, ศ.ดร.พัทยา สายหู, นายปื่นทิพย์ สุจริตกุล เป็นต้น ธรรมนูญสามัคคีสมาคม สามัคคีสมาคมบริหารงานภายใต้ธรรมนูญสามัคคีสมาคม พ.ศ. ๒๕๕๗ ซึ่งเป็นฉบับล่าสุดที่ได้รับการยกร่างแก้ไขฉบับเดิมที่ถูกใช้มาอย่างยาวนานให้เหมาะสมกับสภาพการณ์ปัจจุบันผลงานและกิจกรรมต่างๆ ของสมาคมสามัคคีเกมส์ ผลงานและกิจกรรมต่างๆ ของสมาคม. สามัคคีเกมส์. สามัคคีเกมส์ ()เป็นกิจกรรมที่จัดขึ้นเป็นประจำทุกปีในช่วงปลายภาคเรียนที่ 2 (ประมาณเดือนกุมภาพันธ์-มีนาคม) เพื่อเปิดโอกาสให้นักเรียนนักศึกษาชาวไทยจากมหาวิทยาลัยต่างๆ ทั่วทั้งสหราชอาณาจักรได้มีโอกาสได้แข่งขันกีฬาร่วมกัน เพื่อกระชับสัมพันธไมตรี เสริมสร้างน้ำใจนักกีฬา รวมถึงทำความรู้จักเพื่อนใหม่จากต่างมหาวิทยาลัย กีฬาที่จัดแข่งเป็นประจำทุกปี ได้แก่ ฟุตบอล บาสเก็ตบอล วอลเลย์บอล เทนนิส สควอช แชร์บอล แบดมินตัน เซปักตะกร้อ ปิงปอง หมากรุกไทย เป็นต้น โดยในปัจจุบันกีฬาสามัคคีเกมส์เป็นกีฬาประจำปีของนักเรียนไทยที่ใหญ่ที่สุดในสหราชอาณาจักรซึ่งมีนักเรียนไทยเข้าร่วมปีละกว่า 3,000 คน ทั้งยังมีการจัดกีฬาประจำภาคในแต่ละภาคอีกด้วยสัมมนาวิชาการประจำปี สัมมนาวิชาการประจำปี. กิจกรรมสัมมนาวิชาการประจำปี () จัดขึ้นครั้งแรกในปี 2551 และจัดเป็นประจำทุกปีในช่วงเดือนมกราคม-กุมภาพันธ์ เพื่อเป็นเวทีให้นักเรียนไทยจากมหาวิทยาลัยต่างๆ ได้นำเสนอผลงานทางด้านวิชาการ ทั้งทางด้านวิทยาศาสตร์และเทคโนโลยี ด้านสังคมศึกษา ฯลฯ อีกทั้งยังเปิดโอกาสให้ผู้เข้าร่วมสัมมนาได้อภิปรายแลกเปลี่ยนข้อคิดเห็นเกี่ยวกับหัวข้อหรือประเด็นต่างๆ โดยในปัจจุบันได้มีการเปิดให้นักเรียนไทยในทุกระดับได้แสดงผลงานทางวิชาการ และมีการเชิญบุคคลสำคัญมาบรรยายเพื่อให้ความรู้แก่นักเรียนไทยเป็นประจำทุกปี เช่น ดร.สุรินทร์ พิศสุวรรณ เลขาธิการอาเซียน, ศ.ดร.สมคิด จาตุศรีพิทักษ์ อดีตรองนายกรัฐมนตรี เป็นต้น กิจกรรมบันเทิง สามัคคีคอนเสิร์ต ในแต่ละปีจะมีการเชิญนักร้องที่มีชื่อเสียงจากประเทศไทยมาเปิดคอนเสิร์ต และในบางปีได้มีการจัดการประกวดวงดนตรีของนักเรียนไทยจากมหาวิทยาลัยต่างๆด้วย ซึ่งกิจกรรมนี้นับเป็นกิจกรรมที่ประสบความสำเร็จมากอีกกิจกรรมหนึ่งที่มีนักเรียนไทยและประชาชนชาวไทยทั่วไปเข้าร่วมเป็นจำนวนมากสามัคคีสาร สามัคคีสาร. สามัคคีสาร () เป็นวารสารที่จัดทำขึ้นเป็นประจำทุกปีเพื่อสรุปผลงานของสามัคคีสมาคมในรอบปี สามัคคีสารมีการตีพิมพ์ครั้งแรกในปี พ.ศ. 2465 ในอดีตสามัคคีสารเป็นหนังสือที่รวบรวมบทความต่างๆ ทั้งด้านการเมือง สังคม เศรษฐกิจ จากนักเรียนไทยในประเทศอังกฤษ และยังได้ร่วมบันทึกเหตุการณ์สำคัญต่างๆ ที่เกี่ยวกับประเทศไทยในสายตาของคนไทยผ่านมุมมองที่เปิดกว้าง เช่น ช่วงการเปลี่ยนแปลงการปกครอง สงครามโลกครั้งที่สอง เหตุการณ์เดือนตุลา ฯลฯ บุคคลที่ได้ส่งผลงานลงวารสารหลายท่านได้เป็นนักคิด นักเขียน นักเรียกร้องทางการเมือง ที่สำคัญหลายคน อาทิเช่น ปรีดี พนมยงค์, ป๋วย อึ๊งภากรณ์, เสน่ห์ จามาริก, ไชยยันต์ ชัยพร, ส. ศิวรักษ์, ธีรยุทธ บุญมี เป็นต้นสามัคคีสมาคมในภูมิภาคต่างๆ สามัคคีสมาคมในภูมิภาคต่างๆ. เนื่องด้วยสภาพสังคมที่เปลี่ยนไป จำนวนนักเรียนไทยในประเทศอังกฤษที่เพิ่มมากขึ้น(คาดว่าน่าจะประมาณ 9,000 คน ในจำนวนนี้เป็นนักเรียนทุนรัฐบาลประมาณ 1,500 คน)ซึ่งปัจจุบันสามัคคีสมาคมมีสมาชิกเป็นสมาคมนักเรียนไทยจากมหาวิทยาลัยต่างๆทั่วสหราชอาณาจักรกว่า 65 มหาวิทยาลัย สามัคคีสมาคมได้ปรับรูปแบบของสมาคมเพื่อรองรับและเข้าถึงสมาชิกให้มากขึ้นโดยแบ่งการทำงานย่อยลงเป็น 6 ภูมิภาค (regions) ดังนี้- ภาคเหนือตอนบน (Upper North Region) ดูแลสมาชิกในเขตประเทศสก๊อตแลนด์ - ภาคเหนือ (North Region) ดูแลสมาชิกในเขตประเทศอังกฤษตอนบน บริเวณเมืองแมนเชสเตอร์, ลีดส์, ยอร์ค - ภาคตะวันตก (West Region) ดูแลสมาชิกในเขตประเทศเวลส์ และตะวันตกของประเทศอังกฤษ ได้แก่ บาธ, บริสตอล, เอ็กเซเตอร์, ออกซ์ฟอร์ด - ภาคกลาง (Midland Region) ดูแลสมาชิกในเขต midland - ภาคใต้ (South Region) ดูแลสมาชิกในเขตภาคใต้และตะวันออกของอังกฤษ - เขตลอนดอน (London Region) ดูแลสมาชิกในกรุงลอนดอน</doc>
