<doc id="398132" url="https://th.wikipedia.org/wiki?curid=398132" title="โจโจ้ ล่าข้ามศตวรรษ ภาค 8">โจโจ้ ล่าข้ามศตวรรษ ภาค 8 โจโจ้ ล่าข้ามศตวรรษ ภาค 8 หรือ โจโจเลียน (; ) เป็นการ์ตูนญี่ปุ่น เขียนโดยฮิโระฮิโกะ อะระกิ จัดพิมพ์โดยสำนักพิมพ์ชูเอฉะ และได้รับการตีพิมพ์ในนิตยสารอุลตร้าจัมพ์ ฉบับเดือนมิถุนายน ค.ศ. 2011 (จัดจำหน่ายในวันที่ 19 พฤษภาคม ค.ศ. 2011) และเป็นผลงานลำดับที่ 8 ของซีรีส์โจโจ้ ล่าข้ามศตวรรษ โดยเรื่องราวในภาคนี้ได้เกิดขึ้นในสถานที่เดียวกันกับที่ปรากฏในโจโจ้ ล่าข้ามศตวรรษ ภาค 4 ซึ่งเป็นเมืองโมริโอ และมีตัวละครที่ต้องคำสาปปรากฏอยู่ในเรื่องเนื้อเรื่องย่อ เนื้อเรื่องย่อ. วันที่ 11 มีนาคม 2011 หลังจากเหตุการณ์แผ่นดินไหว ได้มีบางสิ่งที่ดูเหมือนมาป้องกันภัยพิบัติทางทะเล โดยมีพื้นดินที่ยกตัวสูงขึ้นมา และมีการเรียกสิ่งที่ปรากฏนี้ว่า "ตากำแพง" โดยเป็นชื่อที่เหล่าเด็กประถมในเมืองตั้งชื่อให้ตามลักษณะรูที่ปรากฏบนกำแพง ซึ่งมีความสูงโดยเฉลี่ย 1-3 เมตร และความกว้างโดยประมาณ 5-8 เมตร ส่วนที่สูงมากมีความสูงถึง 15 เมตร โดยมีความยาวรวม 10 กิโลเมตรจากเหนือจรดใต้ ซึ่งทั้งทางถนน, น้ำประปา, ไฟฟ้า และแก๊ส ต่างตกอยู่ในภาวะที่เป็นอัมพาต "ฮิโรเสะ ยาสุโฮะ" เด็กสาวที่ต้องการพื้นที่สงบ ๆ นั่งคิดคนเดียวถึงชีวิตที่ตนเองต้องการ จึงมานั่งหลบมุมอยู่คนเดียวที่ตากำแพงเพื่อหลีกเลี่ยงเพื่อนฝูง กระทั่งเธอได้พบกับชายคนหนึ่งที่ร่างกายเปลือยเปล่านอนอยู่ในดินใกล้ ๆ กับเธอ ในสภาพที่จำไม่ได้ว่าตัวเองคือใคร เมื่อสองคนได้พบกัน ฝ่ายเด็กหนุ่มคนนี้ก็ได้ปกป้องยาสุโฮะ และค้นหาตัวตนของตัวเอง พร้อมกับต่อสู้กับศัตรูที่คิดร้ายกับตนเองด้วยพลังพิเศษที่เขาเรียกมันว่า "สแตนด์" หลังจากนั้นเด็กหนุ่มคนนี้ก็ได้รับอุปการะจากครอบครัวฮิงาชิคาตะด้วยจุดประสงค์บางอย่างที่คลุมเคลือ และตั้งชื่อเขาว่า "ฮิงาชิคาตะ โจสุเกะ" ตามชื่อสุนัขของยาสุโฮะ โจสุเกะอยู่อาศัยในบ้านฮิงาชิคาตะในฐานะลูกชายคนหนึ่ง แต่ทุกอย่างมันไม่ได้สงบสุขง่าย ๆ เช่นนั้น เพราะโจสุเกะและยาสุโฮะต้องเจอกับเรื่องแปลกประหลาด รวมถึงปริศนาลึกลับมากมายที่ทยอยเข้าหาพวกเขา ปริศนาของตระกูลฮิงาชิคาตะที่เกี่ยวข้องกับตระกูลโจสตาร์ในอดีต, จุดประสงค์ที่แท้จริงของตระกูลฮิงาชิคาตะ และที่สำคัญ เบาะแสของตัวตนที่แท้จริงของโจสุเกะว่าแท้จริงแล้วเขาเป็นใคร จากข้อมูลที่ได้รับจากคาเรระ ซาคุนามิ โจสุเกะได้ค้นพบแล้วว่าที่จริงแล้วเขาคือร่างที่รวมกันของคน 2 คนได้แก่ "คิระ โยชิคาเงะ" กะลาสีหนุ่มผู้ทำงานเป็นแพทย์ของกองทัพเรือและชายลึกลับอีกคนนามว่า "คูโจ โจเซฟุมิ" ซึ่งทั้ง 2 คนนี้เป็นผู้ใช้สแตนด์และมีความสามารถที่คล้ายกับสแตนด์ของโจสุเกะ ทางยาสุโฮะได้พบกับคิระ โฮลี่ โจสตาร์ ซึ่งเป็นมารดาของคิระ โยชิคาเงะ โฮลี่ได้ป่วยเป็นโรคประหลาดที่มองเห็นมนุษย์เป็นสิ่งของ นอกจากนี้ทั้งโจสุเกะ ยาสึโฮะ และสมาชิกในบ้านฮิงาชิคาตะต่างถูก "มนุษย์อัคนี" เข้ามาเล่นงานและกุมความลับของผลไม้ลึกลับนามว่า "โรคาคาคา" ที่สามารถรักษาอาการป่วยลึกลับของตระกูลฮิงาชิคาตะที่สืบทอดมาหลายชั่วอายุคน การต่อสู้ของพวกโจสุเกะกับเหล่ามนุษย์อัคนีจะลงเอยเช่นไรตัวละครหลักตัวละครหลัก. - ฮิงาชิคาตะ โจสุเกะ (คนละคนกับภาค 4) ชื่อสแตนด์ "ซอฟต์ แอนด์ เว็ท"- ฮิโรเสะ ยาสึโฮะ ชื่อสแตนด์ "เพสลีย์ พาร์ค"- ฮิงาชิคาตะ โจชู ชื่อสแตนด์ "น็อต คิง คอล"- ฮิงาชิคาตะ ไดยะ ชื่อแสตนด์ "แคลิฟอร์เนีย คิง เบ็ด"- นิจิมูระ เคียว ชื่อสแตนด์ "บอร์น ดิส เวย์"- ฮิงาชิคาตะ โนริสึเกะ ที่สี่- โฮลี่ คิระ-โจสตาร์การตอบรับ การตอบรับ. หนังสือเล่มแรกของโจโจ้ ล่าข้ามศตวรรษ ภาค 8 ได้เป็นมังงะที่มียอดจำหน่ายสูงสุดอันดับสองของสัปดาห์เปิดตัวช่วงระหว่างวันที่ 19 ถึง 25 ธันวาคม ค.ศ. 2011 ด้วยยอดจำหน่ายที่ 237,374 เล่ม ส่วนเล่มที่สองได้อยู่ในอันดับสามด้วยยอดจำหน่ายที่ 204,791 เล่มในช่วงวันที่ 16 ถึง 22 เมษายน ค.ศ. 2012 และเล่มที่สามไอ้อยู่ในอันดับสองของช่วงวันที่ 17 ถึง 23 กันยายน ด้วยยอดจำหน่ายที่ 260,080 ชุด ทั้งสามเล่มได้รับการจัดเป็นมังงะที่ขายดีที่สุดในช่วงปี ค.ศ. 2012 โดยเล่มแรกอยู่ในอันดับที่ 46 โดยทำยอดจำหน่ายที่ 534,996 เล่ม, เล่มสองอยู่ในอันดับที่ 53 ด้วยยอด 516,040 เล่ม และเล่ม 3 ทำยอดที่ 457,791 เล่มโดยอยู่ในอันดับที่ 69 ส่วนเล่มสี่ได้อยู่อันดับสองในช่วงวันที่ 12 ถึง 18 พฤษภาคม ค.ศ. 2013 ด้วยยอด 224,551 เล่มในสัปดาห์แรกจำหน่าย โคะโนะมังงะซุโคะอิ! ฉบับ ค.ศ. 2013 ได้ทำการสำรวจผู้คนในวงการมังงะรวมถึงบริษัทจัดพิมพ์ โดยปรากฏชื่อ โจโจเลียน เป็นมังงะซีรีส์สำหรับผู้อ่านเพศชายที่ดีที่สุดอันดับที่ 12</doc>
