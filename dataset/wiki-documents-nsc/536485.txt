<doc id="536485" url="https://th.wikipedia.org/wiki?curid=536485" title="สมเด็จพระราชินีคาลามาแห่งฮาวาย">สมเด็จพระราชินีคาลามาแห่งฮาวาย สมเด็จพระราชินีคาลามา ฮากาเลเลโปนิ คาปาคุไฮลิแห่งฮาวาย () หรือ สมเด็จพระราชินีคาลามาแห่งฮาวาย () (17 มีนาคม 1817 - 20 กันยายน 1870) เป็นพระอัครมเหสีในพระเจ้าคาเมฮาเมฮาที่ 3 แห่งฮาวาย และเป็นสมเด็จพระราชินีแห่งราชอาณาจักรฮาวาย ตั้งแต่ปี ค.ศ. 1837 ไปสู่การสวรรคตของพระราชสวามีใน ค.ศ. 1854 สมเด็จพระราชินีคาลามาแห่งฮาวาย เสด็จพระราชสมภพเมื่อวันที่ 17 มีนาคม ค.ศ. 1817 พระองค์ทรงเป็นพระราชธิดาในนาอิเฮคูคูอิกับอิอาฮูลูลา พระบิดาของพระองค์เป็นผู้บัญชาการกองทัพเรือของชาวพื้นเมืองฮาวาย พระองค์ทรงมีความใกล้ชิดกับพระเจ้าคาเมฮาเมฮาที่ 2 ซึ่งมีศักดิ์เป็นพระปิตุลาของพระองค์ ทำให้พระองค์ได้พบกับพระเจ้าคาเมฮาเมฮาที่ 3 ในที่สุดพระองค์และพระเจ้าคาเมฮาเมฮาที่ 3 ก็ได้อภิเษกสมรสกันเมื่อวันที่ 14 กุมภาพันธ์ 1837 เมื่อครั้งพระองค์ยังทรงดำรงพระราชอิสริยยศเป็นสมเด็จพระราชินีแห่งฮาวายพระองค์ก็ไม่ทรงมีบทบาททางการเมืองมากนัก เนื่องจากอำนาจส่วนใหญ่อยู่ที่สมเด็จพระราชินีคาอาฮูมานู ในฐานะผู้สำเร็จราชการแห่งฮาวาย เนื่องจากว่าพระราชสวามีของพระองค์ครองราชย์ในขณะที่มีพระชนมพรรษาได้เพียง 12 พรรษา จึงต้องให้สมเด็จพระราชินีคาอาฮูมานูเป็นผู้สำเร็จราชการแทนพระองค์ในการปกครองฮาวาย สมเด็จพระราชินีคาลามาแห่งฮาวายเสด็จสวรรคตเมื่อ 20 กันยายน 1870 ขณะมีพระชนมายุได้ 53 พรรษา พระบรมศพของพระองค์ได้รับการฝังเมื่อวันที่ 8 ตุลาคม 1870 ที่สุสานพระราชวงศ์ฮาวาย พระองค์สวรรคตได้เพียงสองปีก่อนถึงจุดสิ้นสุดของราชวงศ์คาเมฮาเมฮา</doc>
