<doc id="770011" url="https://th.wikipedia.org/wiki?curid=770011" title="เฟเบียน แบรนดี">เฟเบียน แบรนดี เฟเบียน แบรนดี นักฟุตบอลชาวเซนต์คิตส์และเนวิส ปัจจุบันเล่นในตำแหน่งกองหน้าให้กับสโมสรอุบล ยูเอ็มที ยูไนเต็ด ในระดับไทยลีกดิวิชัน 1 แบรนดี เกิดที่เมืองแมนเชสเตอร์และเริ่มต้นเป็นนักฟุตบอลอาชีพกับสโมสรฟุตบอลแมนเชสเตอร์ ยูไนเต็ด แต่ไม่อาจสอดแทรกขึ้นมาสู่ทีมชุดใหญ่ของสโมสรได้ ก่อนจะถูกปล่อยตัวไปเล่นให้กับสวอนซี ซิตี, เฮเรฟอร์ด ยูไนเต็ด และจิลลิงแฮม ด้วยสัญญายืมตัว หลังจากหมดสัญญากับแมนเชสเตอร์ ยูไนเต็ดในเดือนกรกฎาคม ปี 2010 แบรนดี ย้ายไปเล่นในระดับฟุตบอลลีกวันกับสโมสรฟุตบอลนอตส์ เคาน์ตี ในเดือนกุมภาพันธ์ 2011 แต่ก็ถูกปล่อยตัวออกจากทีมเมื่อจบฤดูกาล จากนั้นเขาย้ายไปเล่นฟุตบอลที่ประเทศกรีซในระยะเวลาสั้นๆกับสโมสรพาเนโตลิกอส เดือนกรกฎคม 2012 แบรนดี กลับมาที่อังกฤษอีกครั้งเพื่อเล่นให้กับวอลซอล ก่อนจะย้ายไปเล่นให้กับสโมสรฟุตบอลเชฟฟีลด์ ยูไนเต็ด ในฤดูกาล 2013–14อุบล ยูเอ็มที ยูไนเต็ด อุบล ยูเอ็มที ยูไนเต็ด. ฤดูกาล 2559 แบรนดี ย้ายมาเล่นฟุตบอลในทวีปเอเชียเป็นครั้งแรกที่ประเทศไทย กับสโมสรฟุตบอลอุบล ยูเอ็มที ยูไนเต็ด ในระดับไทยลีก ดิวิชัน 1 โดยเฟเบียน แบรนดี ลงสนามให้กับอุบล ยูเอ็มที ยูไนเต็ด เป็นนัดแรกเมื่อวันที่ 6 มีนาคม 2559 ในการแข่งขันไทยลีก ดิวิชัน 1นัดที่บุกไปชนะสโมสร พีทีที ระยอง 0–2 ที่สนามพีทีที สเตเดียม และยิงประตูแรกให้สโมสรได้เมื่อวันที่ 30 มีนาคม ในนัดที่ชนะสโมสรฟุตบอลขอนแก่น ยูไนเต็ด 4–2 ที่สนามกีฬาทุ่งบูรพา</doc>
