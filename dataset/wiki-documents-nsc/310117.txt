<doc id="310117" url="https://th.wikipedia.org/wiki?curid=310117" title="ตามไปดู">ตามไปดู ตามไปดู เป็น รายการปกิณกะชุด หรือ สารคดีบันเทิงทางโทรทัศน์ (Light Documentary) รายการแรกของไทย ผลิตโดยบริษัท แกรมมี่ ออกอากาศทาง ช่อง 9 อ.ส.ม.ท. โดยมีอายุการออกอากาศถึง 13 ปี คือช่วงปี พ.ศ. 2529-พ.ศ. 2542 รายการตามไปดู ได้กลับมาฉายอีกครั้งในชื่อ ตามไปดูทูเดย์ หรือ ตามไปดู เริ่มตั้งแต่เทปแรกในวันที่ 19 เมษายน พ.ศ. 2554 เวลา 06.00 น. - 08.00 น. ทางสถานีโทรทัศน์ผ่านดาวดาวเทียม เพลย์ แชนแนล (Play Channel) โดย GMMB Broadcast (แกรมมี่ ทีวี) ในเครือ จีเอ็มเอ็ม แกรมมี่ โดยรูปแบบแรกเป็นการนำเทปรายการเก่า จนในเดือนกรกฎาคมได้ปรับเปลี่ยนรูปแบบรายการ โดยเพิ่มพิธีกรใหม่คือ ณภัทร โชคจินดาชัย ต่อ เตชธุวานันท์ และ เฉลิมพล ตันติ์ทวิสุทธิ์ประวัติ ประวัติ. รายการ ตามไปดู ออกอากาศครั้งแรกวันที่ 2 มีนาคม พ.ศ. 2529 โดยเสนอเป็นประจำทุกบ่ายวันอาทิตย์ จากความคิดริเริ่มของ ไพบูลย์ ดำรงชัยธรรม ที่จะให้มีรายการสารคดีที่ให้ทั้งสาระและความบันเทิง นำเสนออย่างเข้าใจง่าย โดยนำเรื่องใกล้ตัว และเรื่องแปลกประหลาด น่าเหลือเชื่อ จากจดหมายของทางบ้านมาเสนอ โดยมีสโลแกนประจำรายการว่า "ไม่ว่าคุณจะอยู่ที่ไหน ไม่ว่าของสิ่งนั้นจะเป็นของใคร ไม่ว่าของสิ่งไหนจะเป็นของคุณ ถ้าหากเรารู้ เราจะตามไปดู" รายการนี้ประสบความสำเร็จจากความนิยมของผู้ชมทั่วประเทศ ทำให้มีการเพิ่มเวลาออกอากาศ และช่วงเฉพาะกิจตามวาระระยะเวลาออกอากาศ ระยะเวลาออกอากาศ. เดิมออกอากาศทุกวันอาทิตย์ เวลา 13.00 น. แต่ในปี พ.ศ. 2532 เป็นต้นมา ทางรายการได้เพิ่มเวลาเป็น 1 ชั่วโมงครึ่ง โดยเสนอในเวลา 16.00 - 17.30 น. และในปี พ.ศ. 2534 ได้เลื่อนเวลาเป็น 14.00 - 15.30 น. จนในปี พ.ศ. 2540 ได้ลดเวลาเหลือเพียง 1 ชั่วโมง และย้ายวันออกอากาศเป็นวันเสาร์ เวลาครึ่งชั่วโมงจนยุติรายการ นอกจากนี้ ยังได้จัดรายการพิเศษในวันหยุดนักขัตฤกษ์อีกด้วย รายการตามไปดูออกอากาศอีกครั้ง โดยนำเทปรายการตามไปดูที่เคยออกอากาศในช่วง 13 ปี มาออกอากาศอีกครั้ง ออกอากาศครั้งแรกเมื่อวันที่ 19 เมษายน พ.ศ. 2554 โดยระยะแรกเป็นเทปของพิธีกร ทรงวิทย์ จิรโศภิน ออกอากาศในเวลา 06.00 น. และ 15.00 น. และจึงได้เพิ่มรูปแบบรายการใหม่ เป็นรายการตามไปดูทูเดย์ โดยออกอากาศครั้งแรกวันที่ 19 กรกฎาคม พ.ศ. 2554 ออกอากาศทุกวันพฤหัสบดี เวลา 21.00 น. ทางช่อง เพลย์ แชนแนล นับว่าเป็นรายการวาไรตี้ที่ได้กลับมาทำใหม่อีกครั้งหลังจากที่รายการฯ ยุติการออกอากาศไปเป็นเวลา 12 ปี นับวันที่ยุติออกอากาศพิธีกร พิธีกร. รายการตามไปดู มี พิธีกรหลัก คือ ทรงวิทย์ จิรโศภิน และ พิธีกรภาคสนาม อีกหลายท่าน ซึ่งทำหน้าที่เฉพาะช่วงรายการหรือเฉพาะเทป อาทิ- วิโรจน์ ควันธรรม - ดำรง พุฒตาล - ศันสนีย์ เมอลเลอร์ - เคน สทรุทเคอร์ - มอริส เค - ยุวดี เรืองฉาย - น้ำฝน โกมลฐิติ - จอห์น รัตนเวโรจน์ - วิศวะ กิจตันขจร - วิโรจน์ ตั้งวาณิชย์ - จามจุรี เชิดโฉมสื่ออื่นสื่ออื่น. - รายการตามไปดูเคยมีการผลิตนิตยสารชื่อเดียวกับรายการด้วยรางวัลรางวัล. - รางวัลโทรทัศน์ทองคำ ปี 2530 รายการปกิณกะชุดดีเด่น - รางวัลโทรทัศน์ทองคำ ปี 2532 ผู้ดำเนินรายการชายดีเด่น (ทรงวิทย์ จิรโศภิน) - รางวัลเมขลา ปี 2533 รายการบันเทิงกึ่งสาระดีเด่น - รางวัลเมขลา ปี 2534 รายการบันเทิงกึ่งสาระดีเด่น</doc>
