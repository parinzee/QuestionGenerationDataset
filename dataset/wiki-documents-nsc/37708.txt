<doc id="37708" url="https://th.wikipedia.org/wiki?curid=37708" title="ไซคลอปส์ (เอ็กซ์เมน)">ไซคลอปส์ (เอ็กซ์เมน) ไซคลอปส์ () มีชื่อจริงว่า สก็อตต์ ซัมเมอร์ส () พ่อ แม่ ของเขาเสียชีวิตตั้งแต่ยังเด็ก น้องชายของเขา ได้มีคนใจบุญมารับเป็นบุตรบุญธรรม ส่วนสก็อตต์ต้องอยู่ในบ้านเด็กกำพร้า เขาต้องประสบกับมรสุม ตั้งแต่ยังเล็ก ด้วยพลังพิเศษของเขา ก่อนที่จะพบกับศาสตราจารย์ เอ็กซ์ และกลายเป็นสมาชิกคนแรกของทีม X-Menประวัติ ประวัติ. สก็อตต์เป็นลูกชายของนาวาอากาศเอก คริสโตเฟอร์ ซัมเมอร์ส แห่งกองทัพอากาศสหรัฐฯ มีคุณแม่ชื่อ แคทเธอรีน แอนน์ และน้องชายชื่อ อเล็กซ์ ตอนที่เขาอายุ 12 ปี ขณะที่ครอบครัวไปพักผ่อนต่างแดน เครื่องบินที่โดยสารถูกโจมตีโดยเอเลี่ยนนามว่า ชิ'อาร์ (Shi'ar) จนตกลงในท้ายที่สุด มีเพียงสองพี่น้องเท่านั้นที่รอดชีวิต แต่สก็อตต์ดูจะอาการหนักหน่อย เพราะศีรษะของเขาได้รับการกระทบกระเทือนอย่างรุนแรง ตรงนี้มีประเด็นที่น่าสนใจอยู่ 2 กรณี ประเด็นแรก เรื่องราวในภายหลังเผยให้เห็นว่า พ่อแม่ของเขายังไม่ตาย แต่กลายเป็นพวกเดียวกับเอเลี่ยน โดยคริสเปลี่ยนไปใช้ชื่อว่า โคแซร์ (Cosair) เป็นผู้นำขององค์กร สตาร์แจมเมอร์ส (Starjammers) ประเด็นต่อมาคืออาการบาดเจ็บที่หัวของสก็อตต์นั้น กลับไม่ค่อยถูกพูดถึงและนำมาใช้ประโยชน์ต่อเส้นเรื่องมากเท่าไหร่ มีในบางช่วงซึ่งนำมาใช้เพื่อเติมความเคร่งเครียดของสถานการณ์เข้าไปว่า การที่เขาบาดเจ็บศีรษะรุนแรง เลยทำให้เขาได้ความสามารถพิเศษในการปล่อยลำแสง ออปติกบลาสต์ (Optic Blast) มาใช้เป็นพลังประจำตัว แต่ในเบื้องต้นมันทำให้เขามีปัญหาอย่างมาก เมื่อซัมเมอร์สอายุ 16 ร่างกายของเขาไม่สามารถควบคุมพลังได้จนเกิดอุบัติเหตุที่สถานรับเลี้ยงเด็กกำพร้า และพาลทำให้กลุ่มคนในนิวยอร์กพากันเกลียดกลัวเมื่อเขาไปปล่อยลำแสงใส่อาคารและทรัพย์สินเสียหาย ยังดีที่ ชาร์ลส์ เซเวียร์ เข้ามากอบกู้สถานการณ์ไว้ทัน เขาชักชวนสก็อตต์มาอยู่ด้วย เพื่อฝึกสอนให้ควบคุมพลังมหาศาลของตัวเอง ความสัมพันธ์ของทั้งคู่นั้นเปรียบเสมือนพ่อกับลูก สก็อตต์เคารพเซเวียร์ราวกับพ่อแท้ๆของตัวเอง และเชื่อฟังเขามาก จนบางครั้งก็ทำให้มีปัญหากับผู้อื่นแบบไม่ตั้งใจ อันเนื่องมาจากความเถรตรงของเขานั่นเอง เขาใช้สมญานามว่า ไซคลอปส์ ยักษ์ตาเดียวในตำนานของกรีก เพราะว่าเมื่อเขาสวมแว่นพิเศษ ซึ่งมีแร่ควอทซ์เป็นเลนส์คอยควบคุมการเปิดปิดของแสงจากดวงตา เขาจะกลายเป็นคนที่มีตาเดียวไปโดยปริยาย สก็อตต์ตกหลุมรัก จีน เกรย์ ตั้งแต่ที่เธอเข้าร่วมทีม แต่เขาเป็นผู้ชายปากแข็งไม่กล้าบอกออกไป ทั้งยังกลัวว่า เขาอาจจะเผลอทำร้ายเธอด้วยลำแสงจากดวงตาโดยไม่ตั้งใจ แต่เขาหารู้ไม่ว่า จีนเองก็มีใจให้เขาอยู่ด้วยเช่นกัน ทั้งคู่ได้เผยความในใจต่อกันในภายหลัง และเริ่มเดทกันนับตั้งแต่นั้น ไซคลอปส์เป็นตัวละครที่อยู่กับหนังสือการ์ตูน X-Men ยาวนานมาก แม้ถึงจะมีบางช่วงที่เข้าๆออกๆ เจอทั้งเรื่องดีผสมเรื่องร้าย เขาจะคงยังอยู่กับหนังสือการ์ตูนชุดนี้ต่ไปจนกว่าการ์ตูนเรื่องนี้จะเลิกผลิตอย่างแน่นอนพลังพิเศษ พลังพิเศษ. ไซคลอปส์มีพลังพิเศษคือการปล่อยลำแสงออปติกบลาสต์ ลำแสงทำลายล้างสีแดงจากดวงตาได้ หากเขาไม่ใส่แว่นพิเศษที่เซเวียร์สร้างขึ้น ทางเดียวที่เขาจะไม่ปล่อยลำแสงใส่ใครคือหลับตาเท่านั้น แว่นของเขายังสามารถปรับระดับได้ด้วยว่า จะให้ลำแสงที่ออกมานั้นรุนแรงแค่ไหน</doc>
