<doc id="557148" url="https://th.wikipedia.org/wiki?curid=557148" title="กลุ่มทวีกิจ">กลุ่มทวีกิจ ทวีกิจ หรือ ทวีกิจกรุ๊ป () เป็นกลุ่มห้างสรรพสินค้าท้องถิ่นแห่งหนึ่งในประเทศไทย เปิดทำการเมื่อปี พ.ศ. 2479 โดยบุกเบิกในชื่อ "ร้านแต้มุ้ยฮวด" และต่อมาได้ก่อตั้งเป็นห้างทวีกิจเมื่อปี พ.ศ. 2517 โดยมีศูนย์กลางธุรกิจหลักในภาคอีสานที่จังหวัดบุรีรัมย์ และภาคกลางที่จังหวัดสระบุรี ในปัจจุบัน ทวีกิจ มีสาขาร้านค้าครอบคลุมในภาคตะวันออกเฉียงเหนือและภาคกลางของประเทศไทยสาขาของทวีกิจทวีกิจ คอมเพล็กซ์ สาขาของทวีกิจ. ทวีกิจ คอมเพล็กซ์. ทวีกิจ คอมเพล็กซ์ มีสาขาเดียวที่อำเภอเมืองสระบุรี จังหวัดสระบุรี เปิดเมื่อ พ.ศ. 2538 มีพื้นที่ 10 ไร่ ที่จอดรถแนวราบกว่า 5 ไร่ สาเหตุที่สร้าง เนื่องจากห้างทวีกิจพลาซ่า สระบุรีเดิมนั้น มีพื้นที่จำกัดเพียง 2,600 ตารางเมตร ทำให้ไม่สามารถรองรับความต้องการของลูกค้าได้อย่างเต็มที่ จึงต้องมีการสร้างทวีกิจ คอมเพล็กซ์ขึ้นมา มีโรงภาพยนตร์ธนา ซีเนเพล็กซ์ 2 โรง แต่ปัจจุบันได้ปิดไปแล้ว และร้านอาหารแฟรนไชส์ต่างๆ เช่น ดังกิ้นโดนัท เคเอฟซี ฮอทพอท เป็นต้น รวมถึงมีบิ๊กซี มาร์เก็ต เข้าไปตั้งในห้างด้วย ปัจจุบัน ทวีกิจ คอมเพล็กซ์ ได้ปรับปรุงรอบๆ อาคาร และด้านในห้างแล้ว โดยเริ่มปรับปรุงที่ชั้น 1 ด้วยการเพิ่มบิ๊กซี มาร์เก็ต โมเดลซูเปอร์มาร์เก็ตของบิ๊กซี เพื่อลดผลกระทบที่จะเกิดขึ้นต่อตลาดสดในย่านนั้น และกฎหมายผังเมือง รวมถึงปรับปรุงภายในให้ทันสมัยขึ้นทวีกิจ ซูเปอร์เซ็นเตอร์ ทวีกิจ ซูเปอร์เซ็นเตอร์. ทวีกิจ ซูเปอร์เซ็นเตอร์ มีสาขาเดียวที่อำเภอเมืองบุรีรัมย์ จังหวัดบุรีรัมย์ เปิดเมื่อ พ.ศ. 2541 เดิมห้างนี้ชื่อ "วีมาร์ท ซูเปอร์เซ็นเตอร์" ห้างนี้มีกำหนดเปิดในปี พ.ศ. 2540 แต่เลื่อนไปเป็นปี พ.ศ. 2541 เนื่องจากเกิดวิกฤตการณ์การเงินในเอเชีย ปัจจุบัน ทวีกิจ ซูเปอร์เซ็นเตอร์ มีโรงภาพยนตร์ เอ็มวีพี 5 โรง และแฟรนไชส์ร้านอาหารฟาสต์ฟู้ดมากมาย เมื่อวันที่ 25 ธันวาคม พ.ศ. 2556 ทวีกิจ ซูเปอร์เซ็นเตอร์ ได้ปรับปรุงอาคารใหม่ และเพิ่มร้านอาหาร ร้านค้าต่างๆ ในปัจจุบัน มีการก่อสร้างส่วนต่อขยายระยะที่ 2 เพิ่ม ปัจจุบัน ห้างทวีกิจซุปเปอร์เซ็นเตอร์ มี ร้านค้าชั้นนำ เช่น เคเอฟซี , สเวนเซ่นส์ , ชาบูชิ , โออิชิราเมง , ฮอทพอทสุกี้ , เจฟเฟอร์สเต็ก , แคลิฟอร์เนียสเต็ก , เลิฟอิสคูซีน (เจ้าของเดียกัน คิทเช่นพลัส โฮมโปรบุรีรัมย์) ก๋วยเตี๋ยวเรือด่วน , เซาเทิร์นคอฟฟี่ , มิสเตอร์โดนัท , ดังกิ้นโดนัท , แดลี่ควีนส์ทวีกิจ พลาซ่า ทวีกิจ พลาซ่า. ทวีกิจ พลาซ่า เปิดสาขาแรกเมื่อ 1 ตุลาคม พ.ศ. 2529 ที่อำเภอเมืองบุรีรัมย์ จังหวัดบุรีรัมย์ หน้าที่ว่าการอำเภอ และได้ทยอยเปิดในอำเภอและจังหวัดอื่นๆ ได้แก่ อำเภอนางรอง อำเภอประโคนชัย จังหวัดบุรีรัมย์, อำเภอกันทรลักษ์ จังหวัดศรีสะเกษ สำหรับสาขาบุรีรัมย์ ได้มีการปรับปรุงห้าง เดิมมีโรงภาพยนตร์ 1 โรง แต่ได้ปิดทำการไปแล้ว และโมเดลพลาซ่านี้เคยใช้กับสาขาสระบุรี โดยเปิดเมื่อปี พ.ศ. 2535 บริเวณห้างไพโรจน์ช็อปปิ้งมอลล์ แต่ในปัจจุบันได้ย้ายไปตั้งที่บริเวณข้างสถานีขนส่งจังหวัดสระบุรีแล้ว โดยใช้โมเดลคอมเพล็กซ์ และพื้นที่ของโมเดลพลาซ่าในปัจจุบันก็ไม่ได้เป็นไพโรจน์ช็อปปิ้งมอลล์แล้ว กลายเป็นห้างเอกภาพ และไม่ได้เปิดทำการชั้น 2 แล้ว และทวีกิจพลาซ่า แม่กลอง สมุทรสงครามทวีกิจ มาร์เก็ต ทวีกิจ มาร์เก็ต. ทวีกิจ มาร์เก็ต มีสาขาเดียวที่อำเภอเมืองบุรีรัมย์ จังหวัดบุรีรัมย์ บริเวณหน้าตลาดสดเทศบาล โดยมีลักษณะคล้ายกับร้านสะดวกซื้อ เซเว่น อีเลฟเว่นทวีกิจ ซูเปอร์สโตร์ ทวีกิจ ซูเปอร์สโตร์. ทวีกิจ ซูเปอร์สโตร์ มีสาขาเดียวที่อำเภอเมืองบุรีรัมย์ จังหวัดบุรีรัมย์ บริเวณหน้าธนาคารกรุงศรีอยุธยา เปิดเมื่อ 1 ตุลาคม พ.ศ. 2517ร้านค้าทวีกิจ ร้านค้าทวีกิจ. ร้านค้าทวีกิจ มีตามสาขาต่างๆ ตามจังหวัดในภาคตะวันออกเฉียงเหนือและภาคกลาง ปัจจุบันมีประมาณ 125 สาขา (เดือนกรกฎาคม พ.ศ. 2559)</doc>
