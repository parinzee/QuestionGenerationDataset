<doc id="892890" url="https://th.wikipedia.org/wiki?curid=892890" title="เซียร์เกย์ ซายาชนิคอฟ">เซียร์เกย์ ซายาชนิคอฟ เซียร์เกย์ อีวาโนวิช ซายาชนิคอฟ (; ) เป็นทั้งประธานมวยไทยลีกรัสเซีย, นักเขียนด้านศิลปะการต่อสู้, ผู้ประกาศข่าวทางโทรทัศน์, โปรโมเตอร์ รวมถึงหนึ่งในผู้ก่อตั้งมวยไทยในประเทศรัสเซีย เขาเป็นผู้เขียนหนังสือเล่มแรกเกี่ยวกับคาราเต้ในสหภาพโซเวียต (เทคนิคคาราเต้ ณ ปี ค.ศ. 1990), ผู้ร่วมเขียนหนังสือเล่มแรกเกี่ยวกับการต่อสู้ด้วยมือเปล่าของรัสเซียในประเทศรัสเซีย (การต่อสู้ป้องกันตัวด้วยมือเปล่าสไตล์รัสเซีย ณ ปี ค.ศ. 1991) และผู้ร่วมเขียนหนังสือเล่มแรกเกี่ยวกับมวยไทยในประเทศรัสเซีย (มวยไทย ณ ปี ค.ศ. 1992)ประวัติประวัติ. - เซียร์เกย์ ซายาชนิคอฟ เกิดในคูลิ แคว้นชีตา (ปัจจุบันคือดินแดนซาไบคัลสกี) ประเทศรัสเซียเมื่อวันที่ 19 ตุลาคม ค.ศ. 1964 - ในปี ค.ศ. 1986 เขาสำเร็จการศึกษาจากมหาวิทยาลัยเทคนิครัฐโนโวซีบีสค์ - ในปี ค.ศ. 1992 เขาก่อตั้งมวยไทยลีกรัสเซีย (R.M.T.L.) (ตั้งแต่ ค.ศ. 1992 ถึง 1993 เป็นทั้งเจ้าของและผู้สนับสนุน, ตั้งแต่ ค.ศ. 1993 ถึงปัจจุบัน – เป็นประธานของมวยไทยลีกรัสเซีย) - ในปี ค.ศ. 1994 เขาได้ส่งทีมมวยไทยลีกรัสเซีย 4 คน สู่การแข่งขันมวยไทยสมัครเล่นชิงแชมป์โลกครั้งแรก ของสหพันธ์มวยไทยสมัครเล่นนานาชาติ (ที่จังหวัดชลบุรี ประเทศไทย) โดยสามคนจากทั้งหมดได้รับรางวัลเหรียญทอง, เหรียญเงิน และเหรียญทองแดง - ในปี ค.ศ. 1996 เขาได้สร้างการยอมรับมวยไทยในฐานะกีฬาอย่างเป็นทางการ จากรัฐบาลรัสเซียและคณะกรรมการโอลิมปิกรัสเซีย เขาก่อตั้งสหพันธ์มวยไทยแห่งรัสเซีย (R.T.B.F.) บนพื้นฐานของมวยไทยลีกรัสเซีย ซึ่งทำหน้าที่เป็นรองประธานของสหพันธ์จนถึงปี ค.ศ. 2007 - ตั้งแต่ ค.ศ. 1996 ถึง 2009 เขาเป็นผู้ประกาศข่าวมวยไทยทางรายการโทรทัศน์รัสเซียรายแรก ซึ่งออกอากาศสัปดาห์ละครั้งทางช่องเอ็นทีวี พลัสสปอร์ต ผ่านสัญญาณดาวเทียมรัสเซีย - ในปี ค.ศ. 2007 เขาได้จัดการแข่งขันมวยไทยอาชีพแห่งรัสเซีย-สหรัฐ ในโรสแลนด์บอลรูม นครนิวยอร์กเป็นครั้งแรก ซึ่งในการจัดการแข่งขันมวยไทย 3 ปีข้างหน้า ได้รับการสนับสนุนโดยเวิลด์บ็อกซิงลีกมวยไทย - ในปี ค.ศ. 2014 นิตยสาร "ฟอร์บส์รัสเซีย" ได้เผยแพร่บทความเรื่อง "กฎของการต่อสู้" ซึ่งนักเรียนของเซียร์เกย์ ซายาชนิคอฟ บอกกับผู้สื่อข่าวเกี่ยวกับวิธีการและเทคนิคการฝึกอบรมของเซียร์เกย์ ซายาชนิคอฟ - ในปี ค.ศ. 2015 เวิลด์บิสซิเนสแชนแนลได้ทำการสัมภาษณ์ เซียร์เกย์ ซายาชนิคอฟ สำหรับรายการ "โปรสปอร์ต" ในระหว่างการสัมภาษณ์ เซียร์เกย์ได้พูดถึงประวัติและการพัฒนามวยไทยในรัสเซียรายชื่อหนังสือที่เผยแพร่รายชื่อหนังสือที่เผยแพร่. - ค.ศ. 1990 "เทคนิคคาราเต้ (Техника Каратэ)", ผู้รวบรวม (พิมพ์ที่เคานัส จำนวน 50,000 เล่ม) - ค.ศ. 1991 "การต่อสู้ป้องกันตัวด้วยมือเปล่าสไตล์รัสเซีย (Русский стиль рукопашного боя)", ผู้เขียนร่วม (พิมพ์ที่โนโวซีบีสค์ จำนวน 100,000 เล่ม) - ค.ศ. 1992 "มวยประเทศไทย (Таиландский бокс)", ผู้เขียนร่วม (พิมพ์ที่โนโวซีบีสค์ จำนวน 30,000 เล่ม) - ค.ศ. 1994 "มวยไทย (Тайский бокс)" (พิมพ์ที่โนโวซีบีสค์ จำนวน 1,000 เล่ม) - ค.ศ. 1996 "มวยไทย (Тайский бокс)", ฉบับที่ 2 (พิมพ์ที่โนโวซีบีสค์ จำนวน 1,000 เล่ม) - ค.ศ. 2002 ตำราเรียน "มวยไทย (Тайский бокс)", ฉบับที่ 3 (พิมพ์ที่กรุงมอสโก จำนวน 4,000 เล่ม) - ค.ศ. 2004 ตำราเรียน "มวยไทย (Тайский бокс)", ฉบับที่ 4 (พิมพ์ที่กรุงมอสโก จำนวน 4,000 เล่ม) - ค.ศ. 2006 ตำราเรียนสำหรับมหาวิทยาลัยพลศึกษา "มวยไทย (Тайский бокс)", ผู้เขียนร่วม (พิมพ์ที่กรุงมอสโก จำนวน 1,000 เล่ม)</doc>
