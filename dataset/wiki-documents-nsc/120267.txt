<doc id="120267" url="https://th.wikipedia.org/wiki?curid=120267" title="เสือร้องไห้ (ภาพยนตร์)">เสือร้องไห้ (ภาพยนตร์) เสือร้องไห้ เป็นภาพยนตร์สารคดีที่นำเสนอในรูปแบบเรียลลิตี้โชว์ ติดตามถ่ายทำเรื่องราวเกี่ยวกับชีวิตความเป็นอยู่ของคนต่างจังหวัดจำนวน 5 คน ที่ต้องจากบ้านเกิดเข้ามาเป็นผู้ใช้แรงงานในกรุงเทพมหานคร นักแสดงทั้งห้า เป็นคนอีสานที่ประกอบอาชีพแตกต่างกันไป ประกอบด้วย- พรศักดิ์ ส่องแสง - นักร้องหมอลำชื่อดัง เจ้าของฉายา "ไอ้หนุ่มแขนซ้ายลายมังกร" มาบอกเล่าเรื่องราวของชีวิตตัวตั้งแต่ยังยากจน เข้ามาเสี่ยงโชคในกรุง จนได้เป็นนักร้องที่มีชื่อเสียง ออกตระเวนแสดงมาแล้วทั่วโลก - เหลือเฟือ ม๊กจ๊ก - นักแสดงตลกหัวหน้าคณะเหลือเฟือ ม๊กจ๊ก ผู้ไต่เต้ามาจากกรรมกร - วิเนตร เพชรชัย (แมน หัวปลา) - พนักงานโบกรถลูกค้าเข้าสวนอาหาร นักร้องเสียงดีผู้มีความใฝ่ฝันจะเป็นนักแสดง แมนเป็นชาวอำเภอโซ่พิสัย จังหวัดบึงกาฬ (ขณะนั้นยังขึ้นกับจังหวัดหนองคาย) บ้านเดียวกับเหลือเฟือ และเข้ามาเป็นน้องใหม่ในคณะเหลือเฟือ ม๊กจ๊ก มารดาของแมนเสียชีวิตระหว่างการถ่ายทำภาพยนตร์ และมีการไปถ่ายทำในงานศพด้วย - เอกพล สมบูรณ์ (เนตร อินทรีเหล็ก) - สตันท์แมน ผู้มีหน้าที่แสดงแทนในฉากเสี่ยงอันตราย มีความฝันที่จะมีชื่อเสียงเหมือนทัชชกร ยีรัมย์ ทางบ้านเข้าใจว่าเขาเป็นดารามีชื่อเพราะเขาได้ปรากฏตัวในภาพยนตร์ดังหลายเรื่อง เช่น องค์บาก ต้มยำกุ้ง เกิดมาลุย เนตรเคยเป็นพ่อครัวในร้านอาหาร แต่ชื่นชอบการเป็นนักแสดง จึงลาออกมาเป็นสตันท์แมนในสังกัดค่ายอินทรีย์เหล็ก - รัตนกรณ์ สุทธิประภา (อ้อย สิงห์นักขับ) - คนขับแท็กซี่หญิง ผู้มีความภูมิใจในอาชีพหลังพวงมาลัย และได้เลื่อนขั้นมาขับรถเทรลเลอร์ 18 ล้อเป็นครั้งแรกในชีวิต ภาพยนตร์เรื่องนี้กำกับโดย สันติ แต้พานิช ใช้ทีมงานติดตามถ่ายทำชีวิตความเป็นอยู่ของนักแสดงเป็นเวลา 1 ปี ใช้ฟิล์มประมาณ 300 ม้วน นำมาตัดต่อ ออกฉายเมื่อ พ.ศ. 2548 ก่อนภาพยนตร์จะเข้าฉายได้รับคำชื่นชมเป็นอย่างมาก แต่ภาพยนตร์ไม่ประสบความสำเร็จด้านรายได้ทีมงานทีมงาน. - กำกับการแสดง / เรื่อง / ตัดต่อ - สันติ แต้พานิช - กำกับภาพ - ภราดร ใจดี - บันทึกเสียง - ไพสิฐ พันธุ์พฤกษชาติ - ควบคุมการสร้าง - ปรัชญา ปิ่นแก้ว - ยุทธนา บุญอ้อม - สุกัญญา วงศ์สถาปัตย์ - พงษ์นรินทร์ อุลิศ - ที่ปรึกษา - จิระ มะลิกุล - ยงยุทธ ทองกองทุนเพลงประกอบเพลงประกอบ. - เพลง น้ำตาสาววาริน - จินตหรา พูนลาภ - เพลง น้ำตาจ่าน้อย - ลูกแพร ไหมไทย อุไรพร - เพลง รอเมียพี่เผลอ - เฉลิมพล มาลาคำ - เพลง โบว์แดงแสลงใจ - พาเมล่า เบาว์เด้น - เพลง สาวหมอลำจำได้ - พิมพา พรศิริ - เพลง จากใจแมน - เพลง พี่เมาวันเขาหมั้น - แมน มณีวรรณ - เพลง คิดถึงพี่ไหม - ศรคีรี ศรีประจวบ - เพลง พี่ชายชั่วคราว - ฝน ธนสุนทร - เพลง ปริญญาใจ - ศิริพร อำไพพงษ์ - เพลง ละครชีวิต - ไมค์ ภิรมย์พร - เพลง ขอคนรู้ใจ - ไมค์ ภิรมย์พร - เพลง นึกว่าแน่แค่ไหน - พุ่มพวง ดวงจันทร์ - เพลง พบรักที่ปากน้ำโพ - หนู มิเตอร์ - เพลง รักข้ามกำแพง - สังข์ทอง สีใส - เพลง เต้ยสาวจันทร์กั้งโกบ - พรศักดิ์ ส่องแสง - เพลง ลอยแพ - พรศักดิ์ ส่องแสง - เพลง เต้ยแล้วแต่วาสนา - พรศักดิ์ ส่องแสง - เพลง รักเต็มร้อย - สมมาส ราชสีมา - เพลง เสียความรู้สึก - สายัณห์ สัญญา - เพลง ผาแดงนางโอ่ - เฉลิมพล มาลาคำ - เพลง พ่อลูกอ่อน - ชาย เมืองสิงห์</doc>
