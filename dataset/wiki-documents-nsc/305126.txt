<doc id="305126" url="https://th.wikipedia.org/wiki?curid=305126" title="ไอราวัณ">ไอราวัณ ไอราวัณ (; ) เป็นตัวละครที่มีบทบาทสำคัญในกรานาโด้ เอสปาด้า ซึ่งเป็นเกมออนไลน์จากประเทศเกาหลี โดยไอราวัณเป็นผู้ใช้วิชามวยไทยในการต่อสู้กับศัตรู และถือเป็นตัวละครเกมออนไลน์ที่นักเล่นเกมออนไลน์ชาวไทยรู้จักกันมากที่สุดในปัจจุบันในฐานะของนักมวยไทย ซึ่งไอราวัณเป็นตัวละครที่ได้รับการเปิดตัวในประเทศไทยครั้งแรกวันที่ 20 สิงหาคม พ.ศ. 2550ประวัติตามท้องเรื่อง ประวัติตามท้องเรื่อง. ไอราวัณ เป็นนักมวยไทยผู้มากด้วยฝีมือ เขามีชีวิตอยู่ในอาณาจักรสยามช่วงสมัยยุคเรอเนสซองซ์ ซึ่งอาณาจักรสยามในเกม "กรานาโด้ เอสปาด้า" เป็นทวีปสมมุติที่อยู่อยู่ทางตะวันออกของออร์เปเชีย ชาวออร์เปเชียเรียกคนที่อยู่ทางใต้ของทวีปสยามนี้ว่า ชาว "คาไท" กษัตริย์คาไทได้สนใจวิทยาการของตะวันตก จึงได้ส่งคณะเดินเรือไปเพื่อติดต่อกับชาวตะวันตก เพื่อนำวิทยาการใหม่ๆ กลับมา หนึ่งในคณะเดินทางนั้นก็คือไอราวัณ แต่ในระหว่างเดินเรือ ได้เกิดพายุใหญ่ทำให้เรืออับปาง ไอราวัณจึงลอยคอตามกระแสน้ำมาจนถึงทวีป "กรานาโด้ เอสปาด้า" ไอราวัณตอนที่เดินทางสู่ท่าเรือโคอิมบรา ได้เกิดพลัดหลงกับมิตรสหาย กระทั่งมีเหล่าอันธพาลเข้ามาหาเรื่อง แต่แล้วเขาก็สามารถใช้วิชามวยไทยปราบลงได้สำเร็จ จากนั้นไม่นาน เขาเกิดมีความปรารถนาที่จะประลองฝีมือกับนักสู้มือเปล่ารายอื่น และเป็นดังที่เขาต้องการ ไอราวัณได้เข้าต่อสู้กับกราเซียโล แต่ทว่าไอราวัณก็เป็นฝ่ายพ่ายแพ้ไป เนื่องจากกราเซียโลใช้ยาพิเศษเข้าช่วย ไอราวัณจึงมีความปรารถนานำยาพิเศษนี้มาใช้บ้าง ไอราวัณ เริ่มได้ยินถึงข่าวลือเกี่ยวกับมรดกของฟริทส์ ผู้ซึ่งเป็นอาจารย์ของกราเซียโล ภายหลังจากที่ได้พูดคุยกันแล้ว ไอราวัณจึงตัดสินใจขอร่วมเดินทางไปพร้อมกับตัวเอกของเรื่อง เพื่อเข้าทำศึกกรานาโด้ ภายใต้การปกครองของราชอาณาจักรเวสปาโนลาต่อไปการปลดล็อกตัวละคร การปลดล็อกตัวละคร. ไอราวัณ เป็นตัวละครพิเศษในเกมกรานาโด้ เอสปาด้า ซึ่งสามารถปลดล็อกได้โดยผู้เล่นสามารถควบคุมให้ตัวละครที่ใช้อยู่เข้าไปคุยกับไอราวัณที่ท่าเรือโคอิมบราที่กำลังประสบปัญหาพลัดหลงกับพวกพ้อง จากนั้นไอราวัณจะขอเงินเรา 1,000 วิส จากนั้นเหล่าอันธพาลจะเข้ามาทำร้ายไอราวัณ ผู้เล่นต้องกำจัดอันธพาลเหล่านั้นให้หมด ผู้เล่นจะพบว่าไอราวัณบาดเจ็บสาหัส จึงให้ไอเทมโซลคริสตัลแก่ไอราวัณเพื่อฟื้นพลังเป็นจำนวน 10 ชิ้น เมื่อไอราวัณขอการแนะนำในการประลองฝีมือกับนักสู้ที่มีความสามารถ ตัวเกมจะนำสู่การต่อสู้ระหว่างไอราวัณกับกราเซียโล ก่อนที่ไอราวัณจะเป็นฝ่ายพ่ายแพ้เนื่องจากกราเซียโลใช้ยาพิเศษเข้าช่วย ไอราวัณจึงขอสเตียรอย์โพชั่น 10 ชิ้น กับไทรอัมฟิลเลอร์ 10 ชิ้น มาใช้บ้าง เมื่อคุยกับไอราวัณอีกครั้ง เขาจะเล่าถึงข่าวลือเกี่ยวกับมรดกของฟริทส์ซึ่งเป็นอาจารย์ของกราเซียโล เกมจะนำสู่ฉากการสนทนาระหว่างไอราวัณกับฟริทส์ เมื่อการสนทนาเสร็จสิ้นไอราวัณจะขอร่วมเดินทางไปกับเราการออกแบบเครื่องแต่งกายของไอราวัณ การออกแบบเครื่องแต่งกายของไอราวัณ. ครั้งหนึ่ง ได้มีการจัดการประกวดออกแบบเครื่องแต่งกายชุดคอสทูมสำหรับ NPC ไอราวัณที่จัดขึ้นโดยเอเชียซอฟท์ ในช่วงเดือน 10 เมษายน - 10 พฤษภาคม พ.ศ. 2552 ซึ่งการจัดประกวดออกแบบเครื่องแต่งกายชุดคอสทูมดังกล่าวนี้ มีผู้ร่วมส่งผลงานหลายรูปแบบ และมีผลงานที่เข้ารอบโดยผู้ออกแบบในเบื้องต้นทั้งสิ้นเป็นจำนวนสิบผลงาน โดยได้มีการนำชุดคอสทูมชนะเลิศสำหรับ NPC ไอราวัณที่สร้างจากผลงานอาร์ตเวิร์คมาใช้ในเกมชุดกรานาโด้ เอสปาด้ามาแล้วด้วยเช่นกัน</doc>
