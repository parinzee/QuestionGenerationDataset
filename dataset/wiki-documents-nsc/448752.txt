<doc id="448752" url="https://th.wikipedia.org/wiki?curid=448752" title="วันดี ศรีตรัง">วันดี ศรีตรัง สาธนา พงษ์สว่าง มีชื่อแต่แรกเกิดว่า ไวดี บริมาตร์ และเป็นที่รู้จักในชื่อ วันดี ศรีตรัง (23 กุมภาพันธ์ พ.ศ. 2493 — 31 สิงหาคม พ.ศ. 2518) เป็นนักแสดงชาวไทย ซึ่งมีชื่อเสียงจากผลงานภาพยนตร์เรื่อง ชู้ ในปี พ.ศ. 2515ประวัติ ประวัติ. วันดี ศรีตรัง เกิดเมื่อวันที่ 23 กุมภาพันธ์ พ.ศ. 2493 ที่อำเภอย่านตาขาว จังหวัดตรัง บิดาของเธอเป็นช่างก่อสร้าง ชื่อ เปรียม บริมาตร์ กับมารดาชื่อ กิมเจ็ง พิพัฒนกุล ภายหลังบิดามารดาได้หย่าร้างกัน เธอและวิชัย บริมาตร์ พี่ชายจึงอยู่ในการดูแลของย่าที่ย่านตาขาว ส่วนมารดาแยกไปพำนักอยู่ในทับเที่ยง เธอมีหน้าตาคมขำนัยน์ตาโต แต่มีเชื้อสายจีนจากมารดา และเธออาจมีเชื้อสายแขกจากบิดา เนื่องจากสกุลบริมาตร์ของเธอมีทั้งชาวพุทธและมุสลิม เธอเคยชนะเลิศประกวดเทพีศรีตรัง และนางงามเทศบาลประจำปี 2510เข้าสู่วงการ เข้าสู่วงการ. ในปี พ.ศ. 2511 เธอได้ขอเปี๊ยก โปสเตอร์ เพื่อมาแสดงภาพยนตร์ แต่ถูกปฏิเสธไปในช่วงแรกเนื่องจากเปี๊ยกต้องการนักแสดงสาวชาวบ้าน แต่ครั้งนั้นเธอแต่งตัวอย่างเพชรา เชาวราษฎร์ และภายหลังเธอก็กลับมาหาเปี๊ยกอีกครั้งโดยไม่แต่งหน้า ครั้งนี้เธอจึงได้แสดงหนังเรื่อง ชู้ ซึ่งประกบคู่กับ กรุง ศรีวิไล และมานพ อัศวเทพ หลังจากงานแสดงภาพยนตร์ดังกล่าวก็มีชื่อเสียงมากขึ้น และมีผลงานภาพยนตร์ 14 เรื่องในช่วง 3 ปีของการแสดง และรับบทเป็นนางเอกทั้งหมดแต่เป็นนางเอกสาวกร้านโลก และได้ร่วมแสดงกับดาราชายที่มีชื่อเสียงหลายคน เช่น กรุง ศรีวิไล, ไพโรจน์ ใจสิงห์, สมบัติ เมทะนี, ยอดชาย เมฆสุวรรณ และนาท ภูวนัยชีวิตส่วนตัว ชีวิตส่วนตัว. เธอเป็นนักแสดงที่กล้าเปิดเผยว่าเธอเคยผ่านการสมรสมาแล้ว ก่อนเข้าวงการ เธอได้สมรสกับสิน สินไชย พ่อค้าขายหมูในตลาดของจังหวัดตรัง ต่อมาช่วงปี พ.ศ. 2517 เธอมีความสัมพันธ์กับสมชาย พงษ์สว่าง (หย็อง ไบคาน) ชาวไทยเชื้อสายปากีสถาน ที่ต่อมาได้ถูกสมชายลักพาตัวเธอไปแต่งงานที่ประเทศปากีสถาน ก่อนกลับมาประเทศไทย เธอถูกคุมตัวอยู่ในไร่ของสมชายมาโดยตลอด ทั้งสองมีบุตรด้วยกันหนึ่งคน เป็นหญิงชื่อ โซเบดา พงษ์สว่าง ขณะที่บุตรดังกล่าวมีอายุได้เพียงห้าเดือน วันดีก็เสียชีวิตอย่างเป็นปริศนาเมื่อวันที่ 31 สิงหาคม พ.ศ. 2518 สภาพศพไม่มีบาดแผลใด พบเพียงเสื้อผ้าที่สวมใส่หลุดลุ่ย ซึ่งสมชายผู้สามีได้อ้างว่าวันดีเสียชีวิตเพราะกินยาเกินขนาด และศพถูกฝังในมัสยิดมะฮ์บาคูล่านารี ส่วนนายสมชาย พงษ์สว่าง ก็มิได้สมรสใหม่กับใคร ภายหลังเขาถูกลอบยิงเสียชีวิตผลงานการแสดง</doc>
