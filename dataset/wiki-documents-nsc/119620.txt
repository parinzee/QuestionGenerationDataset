<doc id="119620" url="https://th.wikipedia.org/wiki?curid=119620" title="รถไฟฟ้าชานเมืองสายสีแดงเข้ม">รถไฟฟ้าชานเมืองสายสีแดงเข้ม รถไฟฟ้าชานเมืองสายสีแดงเข้ม (บ้านภาชี-มหาชัย) เป็นส่วนหนึ่งของโครงการระบบรถไฟชานเมืองสายสีแดง โดยการรถไฟแห่งประเทศไทย (รฟท.) ซึ่งเป็นเส้นทางรถไฟที่เป็นแกนหลักของแผนแม่บทระบบขนส่งมวลชนทางราง ในกรุงเทพมหานครและปริมณฑล โดยสำนักงานนโยบายและแผนการขนส่งและจราจร (สนข.) มีแนวเส้นทางตามแกนหลักทิศเหนือ-ทิศใต้/ตะวันตกเฉียงใต้ พื้นที่โครงการส่วนใหญ่อยู่ในเขตทางของการรถไฟแห่งประเทศไทย รถไฟฟ้าชานเมืองสายสีแดงเข้ม มีแผนงานรวม 114.3 กม. 36 สถานี เป็นเส้นทางหลักในแนวเหนือ-ใต้ ตามแนวทางรถไฟเดิมของการรถไฟแห่งประเทศไทย เชื่อมต่อพื้นที่ชานเมืองด้านทิศเหนือ (พื้นที่ดอนเมือง รังสิต ปทุมธานี อยุธยา) และพื้นที่ชานเมืองด้านทิศใต้ (พื้นที่บางบอน มหาชัย) เข้าสู่ใจกลางเมือง (หัวลำโพง) โดยบูรณาการการเดินทางร่วมกันกับระบบรถไฟทางไกลที่สามารถเชื่อมโยงการเดิน ทางไปสู่ภูมิภาคต่างๆ โครงข่ายสนับสนุนให้เกิดการกระจายตัวของพื้นที่อยู่อาศัยไปยังพื้นที่รอบนอก ตามแนวคิดผังเมือง รองรับศูนย์ราชการกรุงเทพมหานครแห่งใหม่ พื้นที่ชุมชนบริเวณถนนแจ้งวัฒนะและรามอินทราที่กำลังมีการเติบโตในอัตราสูง เชื่อมต่อกับท่าอากาศยานดอนเมือง รองรับประชาชนบริเวณรังสิต ปทุมธานี ไปยังเมืองมหาวิทยาลัยบริเวณรังสิต อยุธยา เชื่อมโยงไปยังบ้านภาชี ในอนาคตสามารถเชื่อมโยงกับสถานีขนส่งผู้โดยสารสายเหนือและตะวันออกเฉียงเหนือแห่งใหม่อีกด้วย โครงการสามารถแก้ปัญหาจุดตัดระหว่างถนนและรถไฟในเขตเมือง ทำให้สามารถเพิ่มประสิทธิภาพในการเดินทางของระบบราง และลดความล่าช้าในการเดินทางบนโครงข่ายถนนได้รายชื่อสถานีที่กำลังก่อสร้างส่วนต่อขยายด้านเหนือรังสิต – ม.ธรรมศาสตร์ศูนย์รังสิต ส่วนต่อขยายด้านเหนือ. รังสิต – ม.ธรรมศาสตร์ศูนย์รังสิต. ส่วนต่อขยายช่วง รังสิต – ม.ธรรมศาสตร์ศูนย์รังสิต กำลังอยู่ในขั้นตอนการพิจารณาของสำนักงานคณะกรรมการพัฒนาการเศรษฐกิจและสังคมแห่งชาติ (สภาพัฒน์)ม.ธรรมศาสตร์ศูนย์รังสิต – บ้านภาชีรายชื่อสถานีส่วนต่อขยายด้านใต้ช่วงบางซื่อ - หัวลำโพง รายชื่อสถานีส่วนต่อขยายด้านใต้. ช่วงบางซื่อ - หัวลำโพง. ส่วนต่อขยายบางซื่อ - หัวลำโพง ถูกรวมงานโยธาบางส่วนไว้เป็นส่วนหนึ่งของโครงการรถไฟความเร็วสูงสายตะวันออก ขณะนี้กำลังอยู่ในขั้นตอนประมูล และจะเริ่มก่อสร้างได้ในปี 2562หัวลำโพง - มหาชัยแผนการก่อสร้าง แผนการก่อสร้าง. อ้างอิงตามแผนแม่บทโครงข่ายระบบรถไฟฟ้าขนส่งมวลชนในกรุงเทพมหานครและพื้นที่ต่อเนื่อง โครงการรถไฟฟ้าชานเมืองสายสีแดงเข้ม แบ่งออกเป็นช่วงๆ ดังนี้</doc>
