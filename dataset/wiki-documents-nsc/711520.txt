<doc id="711520" url="https://th.wikipedia.org/wiki?curid=711520" title="เกอเรตาปีตานะฮ์เมอลายู">เกอเรตาปีตานะฮ์เมอลายู เกอเรตาปีตานะฮ์เมอลายู (เคทีเอ็ม) () หรือ การรถไฟมลายา เป็นผู้ดำเนินการรถไฟในมาเลเซียตะวันตก เริ่มสร้างในสมัยอาณานิคมอังกฤษ ชื่อเดิมคือ การรถไฟสหพันธรัฐมลายู (FMSR) และองค์การบริหารรถไฟมลายา (MRA) และได้เปลี่ยนชื่อเป็น "เกอเรตาปีตานะฮ์เมอลายู" ในปี ค.ศ. 1962 ส่วนใหญ่ให้บริการรถไฟระหว่างเมืองโครงข่ายรถไฟ โครงข่ายรถไฟ. เกอเรตาปีตานะฮ์เมอลายูให้บริการเส้นทางรถไฟเฉพาะมาเลเซียตะวันตกเท่านั้น ใช้รางขนาด มีสายหลัก 2 สายใหญ่ ได้แก่สายชายฝั่งทะเลตะวันตก สายชายฝั่งทะเลตะวันตก. สายชายฝั่งทะเลตะวันตก เริ่มต้นจากสถานีรถไฟปาดังเบซาร์ รัฐปะลิส (บนพรมแดนไทย-มาเลเซีย) มุ่งหน้าลงใต้สิ้นสุดที่จุดผ่านรถไฟวุดแลนส์ ประเทศสิงคโปร์ สถานีรถไฟรายทางที่สำคัญได้แก่ สถานีรถไฟเซ็นทรัลกัวลาลัมเปอร์ กัวลาลัมเปอร์ กับสถานีรถไฟบัตเตอร์เวอร์ธ รัฐปีนัง ปัจจุบันมีแผนที่จะติดตั้งระบบจ่ายไฟฟ้าเหนือหัวบนเส้นทางนี้สายชายฝั่งทะเลตะวันออก สายชายฝั่งทะเลตะวันออก. สายชายฝั่งทะเลตะวันออก ระบบรถไฟยังไม่ทันสมัยเหมือนฝั่งตะวันตก วิ่งจากสถานีรถไฟเกอมัซ รัฐเนอเกอรีเซิมบีลัน ไปยังสถานีรถไฟตุมปัต รัฐกลันตัน แนวเส้นทางส่วนใหญ่จะลัดเลาะเข้าไปในป่า จึงได้ฉายาว่า ทางรถไฟสายป่ารก ส่วนรัฐตรังกานู เป็นเพียงรัฐเดียวในมาเลเซียตะวันตกที่ไม่มีรถไฟเคทีเอ็มผ่านโครงสร้างพื้นฐาน โครงสร้างพื้นฐาน. รถไฟเคทีเอ็มมีระยะทางเดิมรวมทั้งหมด 1,699 กิโลเมตร แต่เนื่องจากการปิดทางรถไฟช่วงตันจงปาการ์-กรันจี เมื่อวันที่ 17 กรกฎาคม ค.ศ. 2011 จึงทำให้ระยะทางเหลือเพียง 1,677 กิโลเมตร ทางรถไฟส่วนใหญ่เป็นทางเดี่ยว จะมีเพียงช่วงระหว่างสถานีรถไฟอีโปะฮ์-เกอมัซ และสายย่อยพอร์ตกลัง-บาตูเคฟส์เท่านั้น ที่เป็นทางคู่เส้นทางอื่น ๆ เส้นทางอื่น ๆ. มีสายรถไฟอื่น ๆ ในประเทศมาเลเซียที่มิได้ดำเนินการโดยเคทีเอ็ม ได้แก่ การรถไฟรัฐซาบะฮ์ ในรัฐซาบะฮ์ มาเลเซียตะวันออก และรถไฟไต่เขาปีนัง บนเกาะปีนังเส้นทางย่อย เส้นทางย่อย. นอกจากสายชายฝั่งทะเลตะวันตกและตะวันออกแล้ว ยังมีสายรถไฟแยกย่อยอีกมากมาย ดังนี้ใช้งานรถไฟระหว่างเมือง-รถสินค้าใช้งาน. รถไฟระหว่างเมือง-รถสินค้า. - บูกิตเมอร์ตาจัม - บัตเตอร์เวิร์ทรถไฟชานเมือง-รถสินค้ารถไฟชานเมือง-รถสินค้า. - กัวลาลัมเปอร์ - พอร์ตกลัง (ส่วนหนึ่งของรถไฟชานเมืองสายพอร์ตกลัง) - กัวลาลัมเปอร์ - บาตูเคฟส์รถสินค้ารถสินค้า. - พอร์ตกลัง - ปูเลาอินดะฮ์ - เกิมปัซ - ตันจงเปอเลปัซ - เกิมปัซ - ปาซีร์กูดัง - บัตเตอร์เวิร์ท - นอร์ทบัตเตอร์เวิร์ทเทอร์มินัลสายย่อยเข้าศูนย์ซ่อมบำรุงสายย่อยเข้าศูนย์ซ่อมบำรุง. - อีโปะฮ์ - ฟาลิม (ไม่ได้ใช้งาน) - บาตูกาจะฮ์ - ศูนย์ซ่อมบำรุงหลักบาตูกาจะฮ์ไม่ได้ใช้งานไม่ได้ใช้งาน. - ปาซีร์มัส - รันเตาปันจัง - หาดใหญ่ (ส่วนหนึ่งของสายชายฝั่งทะเลตะวันออก และช่วงสุไหงโก-ลก-หาดใหญ่ ดำเนินการโดยการรถไฟแห่งประเทศไทย) - ซูบังจายา - ศรีซูบัง (สนามบินซูบังเก่า) (อยู่ในระหว่างการฟื้นฟู) - วุดแลนส์ - ตันจงปาการ์ (รางโดนรื้อออก) - เซอเร็มบัน - พอร์ตดิกสัน (ไม่ได้ใช้งาน)รื้อถอนทางแล้วรื้อถอนทางแล้ว. - ฟาลิม - เตอโรโนะฮ์ - กวง - บาตูอารัง - บาตังเบอร์จุนไต - ตัมปิน - มะละกา - ไตปิง - พอร์ตเวลด์ - บูกิตกูดา - เจอรัม - กัวลาเซอลาโงร์ - บาเฮา - กัวลาปีละฮ์ - ตาปะฮ์โรด - เตอลุก์อินตัน - เตอลุก์อินตันวอร์ฟ - ซาละก์เซอลาตัน - ชุมทางอัมปัง - ถนนสุลต่าน (ปัจจุบันคือรถไฟฟ้าสายอัมปัง) - ชุมทางอัมปัง - อัมปัง (ปัจจุบันคือรถไฟฟ้าสายอัมปัง) - จุดผ่านรถไฟวุดแลนส์ - บูกิตตีมะฮ์ - ตันจงปาการ์ (รางโดนรื้อบางส่วน)ระบบรถไฟ ระบบรถไฟ. หลังจากการควบรวมกิจการรถไฟในมาเลเซีย การรถไฟมลายา (ในขณะนั้น) ได้สั่งซื้อรถจักรไอน้ำจากสหราชอาณาจักร เพื่อนำมาใช้งานในประเทศ ส่วนรถจักรดีเซลคันแรก คือ ชันเตอร์คลาส 15 ได้มาในปี ค.ศ. 1948 ต่อมาได้เปลี่ยนมาใช้รถจักรดีเซลทั้งระบบในช่วงปี ค.ศ. 1950-1970 ส่งผลให้รถจักรไอน้ำถูกปลดประจำการทั้งหมดในปี ค.ศ. 1972 เคทีเอ็มได้สั่งซื้อรถจักรดีเซลจากหลาย ๆ ประเทศ ได้แก่ อังกฤษ, ญี่ปุ่น, แคนาดา, อินเดีย, เยอรมนี และจีน อย่างไรก็ตาม ไม่มีการสั่งซื้อรถดีเซลรางแต่อย่างใด รถไฟฟ้าเริ่มใช้งานครั้งแรกในปี ค.ศ. 1995 เพื่อใช้งานในรถไฟชานเมืองเคทีเอ็ม โดยใน 1 ชุดจะมี 3 คันรถจักรและรถดีเซลรางรถจักรและรถดีเซลราง. - รถจักรดีเซล- รถจักรดีเซลไฟฟ้าขนาดเล็ก คลาส 15 หมายเลข 15101 - 15120 ผลิตโดยวัลแคนฟันดรี สั่งซื้อปี ค.ศ. 1948 - รถจักรดีเซลไฮดรอลิกขนาดเล็ก คลาส 17 หมายเลข 17101 - 17105 ผลิตโดยคิชะ เซโซะ ไคชะ สั่งซื้อปี ค.ศ. 1964 - รถจักรดีเซลไฟฟ้าขนาดเล็ก คลาส 18 หมายเลข 18101 - 18110 ผลิตโดยบรัช เอชเอ็มเอ สั่งซื้อปี ค.ศ. 1978 - รถจักรดีเซลไฟฟ้าขนาดเล็ก คลาส 19 หมายเลข 19101 - 19110 ผลิตโดยฮิตะชิ สั่งซื้อปี ค.ศ. 1983 - รถจักรดีเซลไฟฟ้า คลาส 20 หมายเลข 20101 - 20126 ผลิตโดยวัลแคนฟันดรี สั่งซื้อปี ค.ศ. 1957-1958 - รถจักรดีเซลไฮดรอลิก คลาส 21 หมายเลข 21101 - 21115 และ 21201 - 21210 ผลิตโดยคิชะ เซโซะ ไคชะ สั่งซื้อปี ค.ศ. 1965 และ 1968 - รถจักรดีเซลไฟฟ้า คลาส 22 หมายเลข 22101 - 22140 ผลิตโดยเออีไอ และเมโทรคัมเมล สั่งซื้อปี ค.ศ. 1971-1972 - รถจักรดีเซลไฟฟ้า คลาส 23 หมายเลข 23101 - 23115 ผลิตโดยฮิตะชิ สั่งซื้อปี ค.ศ. 1983 - รถจักรดีเซลไฟฟ้า คลาส 24 หมายเลข 24101 - 24126 ผลิตโดยโตะชิบะ สั่งซื้อปี ค.ศ. 1987 - รถจักรดีเซลไฟฟ้า คลาส 25 หมายเลข 25101 - 25112 และ 25201 - 25205 ผลิตโดยเจเนรัลมอเตอร์ สั่งซื้อปี ค.ศ. 1990 และ 2002 - รถจักรดีเซลไฟฟ้า คลาส 26 หมายเลข26101 - 26120 ผลิตโดยแอดทรานซ์ สั่งซื้อปี ค.ศ. 2003 - 2004 - รถจักรดีเซลไฟฟ้า คลาส 29 หมายเลข 29101 -29120 ผลิตโดยต้าเหลียน สั่งซื้อปี ค.ศ. 2005 - 2006 - รถจักรดีเซลไฟฟ้า วายดีเอ็ม 4 เช่ามาจาก การรถไฟอินเดีย ผลิตโดยโรงงานพาราณสี นำเข้าช่วงคริสต์ทศวรรษ 1990 - รถจักรดีเซลไฟฟ้า วายดีเอ็ม 4 ปรับปรุงโดยโรงงานรถไฟสายใต้ นำเข้าปี ค.ศ. 2009 - รถไฟ "ไฮบริด" วิ่งระหว่างกัวลาลัมเปอร์-ราวัง และกาจัง-ราวัง- รถไฟฟ้า- คลาส 81 (หมายเลข EMU 01 - EMU 18) ผลิตโดย เจนแบเชอร์ (ค.ศ. 1994-1995) - คลาส 82 (หมายเลข EMU 41 - EMU 62) ผลิตโดย ยูเนียนแคริเอจแอนด์แวกอน (ค.ศ. 1996-1997) - คลาส 83 (หมายเลข EMU 19 - EMU 40) ผลิตโดย ฮุนได (ค.ศ. 1996-1997) - คลาส 91 (หมายเลข ETS 01 - ETS 05) จำนวน 6 คันต่อขบวน ผลิตโดยมิตซูบิชิและโรเทม นำเข้าเมื่อ 10 ธันวาคม ค.ศ. 2009 เริ่มใช้งานอย่างเป็นทางการ 12 สิงหาคม ค.ศ. 2010 ปัจจุบันวิ่งในสายอีทีเอส - คลาส 92 (หมายเลข SCS 01 - SCS 38) จำนวน 6 คันต่อขบวน ผลิตโดนซีเอสอาร์ ปัจจุบันวิ่งในรถไฟชานเมือง (ค.ศ. 2012) - คลาส 93 จำนวน 6 คันต่อขบวน จะนำมาวิ่งในสายอีทีเอส (ค.ศ. 2015) - คลาส 94 จำนวน 6 คันต่อขบวน จะนำมาวิ่งในสายอีทีเอส (ค.ศ. 2015) - คลาส 95 จำนวน 6 คันต่อขบวน จะนำมาวิ่งในสายอีทีเอส (ค.ศ. 2017)โรงงานรถจักร รถไฟฟ้า รถโดยสาร และรถสินค้าโรงงานรถจักร รถไฟฟ้า รถโดยสาร และรถสินค้า. - โรงงานกลางบาตูกาจะฮ์ - ศูนย์ซ่อมบำรุงกลัง (สำหรับรถจักรเคทีเอ็ม คลาส 26 และ 29)ศูนย์ซ่อมบำรุงรถจักร รถโดยสาร รถสินค้าศูนย์ซ่อมบำรุงรถจักร รถโดยสาร รถสินค้า. - ศูนย์ซ่อมบำรุงกลางกัวลาลัมเปอร์ - ศูนย์ซ่อมบำรุงบาตูกาจะฮ์ - ศูนย์ซ่อมบำรุงบูกิตเตองะอ์ - ศูนย์ซ่อมบำรุงบูกิตเมอร์ตาจัม - ศูนย์ซ่อมบำรุงเกอมัซ - ศูนย์ซ่อมบำรุงตุมปัต - ศูนย์ซ่อมบำรุงพอร์ตกลัง - ศูนย์ซ่อมบำรุงสิงคโปร์ (ปิดตัวลงวันที่ 1 กรกฎาคม ค.ศ. 2011) - ศูนย์ซ่อมบำรุงกัวมูซัง - ศูนย์ซ่อมบำรุงปาดังเบอซาร์ - ศูนย์ซ่อมบำรุงเกิมปัซ (กำลังก่อสร้างเพื่อใช้แทนศูนย์สิงคโปร์)ศูนย์ซ่อมบำรุงรถไฟฟ้าระหว่างเมืองศูนย์ซ่อมบำรุงรถไฟฟ้าระหว่างเมือง. - ศูนย์ซ่อมบำรุงบาตูกาจะฮ์ศูนย์ซ่อมบำรุงรถไฟฟ้าศูนย์ซ่อมบำรุงรถไฟฟ้า. - ศูนย์ซ่อมบำรุงรถไฟฟ้ากลางกัวลาลัมเปอร์ - ศูนย์ซ่อมบำรุงรถไฟฟ้าราวัง - ศูนย์ซ่อมบำรุงรถไฟฟ้าเซอเร็มบัน - ศูนย์ซ่อมบำรุงรถไฟฟ้าพอร์ตกลังหน่วยงานย่อยรถไฟระหว่างเมืองและอีทีเอส หน่วยงานย่อย. รถไฟระหว่างเมืองและอีทีเอส. รถไฟระหว่างเมือง () ดำเนินการโดยเกอเรตาปีตานะฮ์เมอลายู วิ่งระหว่างหาดใหญ่-เซ็นทรัลกัวลาลัมเปอร์-สิงคโปร์-วุดแลนส์ ทุกขบวนใช้รถจักรดีเซลลากจูง ประเภทขบวนรถ ได้แก่ รถธรรมดา และรถด่วน โดยขบวนรถชายฝั่งตะวันตกจะมีความทันสมัย และมีเฉพาะรถด่วน ส่วนขบวนรถชายฝั่งตะวันออก ยังไม่ค่อยทันสมัยมาก และมีทั้งรถด่วนและรถธรรมดารถไฟชานเมือง รถไฟชานเมือง. รถไฟชานเมืองเคทีเอ็ม เปิดให้บริการครั้งแรกในปี ค.ศ. 1995 เพื่อรองรับการขนส่งในกัวลาลัมเปอร์และปริมณฑล ปัจจุบันมีจำนวนรถไฟ 248 เที่ยวต่อวัน จำนวนสถานี 45 สถานี (ในทุก ๆ สถานีจะมีที่จอดรถ) ระยะทาง 175 กิโลเมตร มีสองสายหลักได้แก่ สายเซอเร็มบัน (มีสายย่อยคือสายตันหยงมาลิม ความถี่ทุก ๆ 30 นาที) และสายพอร์ตกลัง ความถี่ทุก 15 นาทีในชั้วโมงเร่งด่วน ทุก 20 นาทีในชั่วโมงปกติ ทุกคันเป็นรถปรับอากาศ ใช้รถรุ่นเคทีเอ็ม คลาส 81, 82, 82 และ 92 รถไฟชานเมืองมีประโยชน์ต่อเดินทางจากชานเมืองเข้าสู่กัวลาลัมเปอร์เป็นอย่างมาก โดยเป็นอีกทางเลือกหนึ่งที่สำคัญ สถิติปี ค.ศ. 2010 ผู้โดยสารทั้งหมด 50 ล้านคนต่อปี รถไฟชานเมืองเคทีเอ็ม เป็นระบบรถไฟที่ทำกำไรสูงที่สุดถึง 100 ล้านริงกิต สูงกว่ารถไฟระหว่างเมืองซึ่งทำกำไรได้เพียง 70.94 ล้านริงกิตรถไฟสินค้า รถไฟสินค้า. เคทีเอ็มทีรถไฟสินค้าวิ่ง 37 เที่ยวต่อวัน ส่วนใหญ่จะพ่วงตู้คอนเทนเนอร์ สถิติปี ค.ศ. 2006 ทำรายได้ 113 ล้านริงกิต มากขึ้นกว่าปีก่อน 5.2%หน่วยงานอื่น ๆ ที่ไม่ใช่รถไฟหน่วยงานอื่น ๆ ที่ไม่ใช่รถไฟ. - การขนส่งสินค้ารูปแบบอื่น ก่อตั้งในปี ค.ศ. 1988 และจดลิขสิทธิ์ในปี ค.ศ. 1991 บริษัทมีรถขนส่ง 225 คัน และรถพ่วง 1,300 คัน ใช้ขนส่งสินค้าจากท่าเรือ- ที่จอดรถ ก่อตั้งในปี ค.ศ. 1994 มีลูกจ้าง 70 คน และที่จอดรถ 16 แห่ง ปัจจุบันมีแผนจะสร้างที่จอดรถที่สถานีรถไฟเซอเร็มบันและสุไหงบูโลห์การปรับให้ทันสมัย การปรับให้ทันสมัย. การพัฒนาให้ทันสมัยยังคงดำเนินการอยู่เรื่อย ๆ ในปี ค.ศ. 1989 ได้เริ่มลงมือสร้างทางคู่และติดตั้งกระแสไฟฟ้าระหว่างสถานีราวัง-เซอเร็มบัน, ชุมทางบาตู-เซ็นทัล, กัวลาลัมเปอร์-พอร์ตกลัง ซึ่งต่อมาก็คือรถไฟชานเมืองเคทีเอ็มนั่นเอง โครงการต่อมาก็คือ การติดตั้งการจ่ายไฟฟ้าระหว่างสถานีราวัง-อีโปะฮ์ ซึ่งเริ่มในปี ค.ศ. 2000 และเสร็จในปี ค.ศ. 2010 และมีแผนจะเปิดรถไฟระหว่างเมือง 16 ขบวนต่อวัน ความเร็ว 160 กิโลเมตรต่อชั่วโมงการพัฒนาการพัฒนา. - ปรับปรุงทาง 327 กิโลเมตร จากปาโละฮ์-สิงคโปร์, สายหลักเซอเร็มบัน (ค.ศ. 1988–1994) (70 ล้านดอลลาร์สหรัฐ) - สร้างทางคู่ในช่วงสถานีราวัง-เซอเร็มบัน (ค.ศ. 1990–1994) (62 ล้านดอลลาร์สหรัฐ) - สร้างทางคู่ในช่วงสถานีกัวลาลัมเปอร์-พอร์ตกลัง (ค.ศ. 1991–1994) (66 ล้านดอลลาร์สหรัฐ) - ขยายอุโมงค์รถไฟบริเวณสถานีเซอเร็มบัน (ค.ศ. 1994–1995) (4 ล้านดอลลาร์สหรัฐ) - สร้างทางรถไฟเชื่อมพอร์ตกลัง-ปูเลาอินดะฮ์ (ค.ศ. 1997–1999) (4 ล้านดอลลาร์สหรัฐ) - สร้างสะพานรถไฟ, สะพานถนนข้ามทางรถไฟ ช่วงระหว่างสถานีราวัง-กาจัง (ค.ศ. 1991–1994) (6 ล้านดอลลาร์สหรัฐ) - สร้างสะพานรถไฟ, สะพานถนนข้ามทางรถไฟ ช่วงระหว่างสถานีกาจัง-เซอเร็มบัน (ค.ศ. 1991–1994) (16 ล้านดอลลาร์สหรัฐ) - สร้างท่อระบายน้ำข้างทางรถไฟระหว่างสถานีนีไล-เซอเร็มบัน (ค.ศ. 1994–1995) (4 ล้านดอลลาร์สหรัฐ) - สร้างทางรถไฟเชื่อมท่าเรือในยะโฮร์บาห์รู (ค.ศ. 1999–2002) (121 ล้านดอลลาร์สหรัฐ) - สร้างสถานีรถไฟเซ็นทรัลกัวลาลัมเปอร์ (ค.ศ. 1999–2001) (14.3 ล้านริงกิต)โครงการในอนาคตโครงการในอนาคต. - สร้างทางรถไฟสายวงกลมในเขตหุบเขากลัง - สร้างทางรถไฟสายซูบังจายา - ซูไงบูโละฮ์ เพื่อใช้ขนส่งสินค้า การก่อสร้างจะแบ่งเป็นสองระยะ ระยะที่ 1 จากสถานีซูบังจายา - สนามบินซูบัง ระยะที่ 2 จากสถานีสนามบินซูบัง - ซูไงบูโละฮ์ - สถานีรถไฟปีนังเซ็นทรัล - ส่วนต่อขยายสายปูเลาเซอบัง-มะละกา - เพิ่มขบวนรถไฟชานเมืองอีก 20 ขบวนในปี ค.ศ. 2015 และอีก 27 ขบวนในปี ค.ศ. 2017 - เพิ่มขบวนรถไฟอีทีเอส คลาส 93 (10 ขบวน) และคลาส 94 (22 ขบวน) ในปี ค.ศ. 2015 - ส่วนต่อขยายสายอีทีเอสไปยังกัวลากังซาร์, บัตเตอร์เวิร์ท, ปาดังเบซาร์, ยะโฮร์บาห์รู</doc>
