<doc id="319707" url="https://th.wikipedia.org/wiki?curid=319707" title="วัดคีรีโสภณ">วัดคีรีโสภณ วัดคีรีโสภณ หรือวัดเขาพระนอน ตั้งอยู่ที่ตำบลหนองบัว อำเภอพัฒนานิคม จังหวัดลพบุรี เป็น วัดราษฏร์ สังกัดมหานิกาย อยู่ห่างจากตัวอำเภอพัฒนานิคม ประมาณ 9 กิโลเมตร จากปากทางเข้ามาอีก 2 กม. ตัววัดตั้งอยู่ติดเขา ด้านในมีทางบันได และทางรถเพื่อขึ้นเขามานมัสการพระพุทธรูปปูนปางไสยาสน์ “พระพุทธไสยาสน์รัศมี” มีความยาวประมาณ ๕๐ เมตรซึ่งประดิษฐานอยู่บนยอดเขาผินพระพักตร์ไปทางทิศเหนือ และมีรูปปั้นเทวดาอยู่ด้านหน้า 7 องค์ ด้วยกันดังนี้1. ทิศเหนือ คือ ท้าวกุเวรมหาราช (ท้าวเวสสุวัณ)เป็นเจ้าพ่อแห่งพญายักษ์ 2. ทิศตะวันตก คือท้าววิรุฬปักข์มหาราช เป็นเจ้าพ่อแห่งนาค 3. ทิศตะวันออก ท้าวธตรฐะมหาราช เป็นเจ้าพ่อแห่งคนธรรพ์ 4. อสุรินทราหู 5. ท้าวสหัมบดีพรหม 6. พระอินทร์ (ท้าวสักกะ) 7. ท้าวจตุมหาราชทั้ง 4 ซึ่งองค์พระนอนนั้นจัดสร้างโดย สามเณรสำอางค์ สิทธิสาริการณ์ ได้มาจำพรรษาอยู่ที่วัดคีรีโสภณ และได้เชิญชวน อุบาสก อุบาสิกา และประชาชนทั่วไปร่วมกันจัดสร้างเสร็จใน ปี พ.ศ. 2517 และนอกจากนี้ภายในวัดยังมีวัดมีรูปปั้นพระสังกัจจายน์ขนาดใหญ่ ปัจจุบันมี พระครูคีรีปุญญากร ดำรงตำแหน่งเจ้าอาวาสวัดคีรีโสภณ ในปัจจุบันองค์พระชำรุดทรุดโทรมไปมาก ทางวัดจึงได้มีโครงการบูรณะองค์พระนอนให้มีสีทองทั้งองค์เพื่อถวายเป็นพุทธบูชา</doc>
