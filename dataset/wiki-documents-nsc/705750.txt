<doc id="705750" url="https://th.wikipedia.org/wiki?curid=705750" title="แกรนด์เธฟต์ออโต V">แกรนด์เธฟต์ออโต V แกรนด์เธฟต์ออโต V () เป็นเกมโอเพ่นเวิร์ด แบบ แอคชั่น-แอดแวนเจอร์ ซึ่งพัฒนาโดย ร็อกสตาร์ นอร์ธ และจัดจำหน่ายโดย ร็อกสตาร์ เกม โดยวางจำหน่ายในเวอร์ชันเพลย์สเตชัน 3 และ เอกซ์บอกซ์ 360 เมื่อ 17 กันยายน 2013.และวางจำหน่ายอีกครั้งในแบบรีมาสเตอร์เมื่อ 18 พฤศจิกายน 2014 บนเครื่อง เพลย์สเตชัน 4 เอกซ์บอกซ์ วัน โดยเป็นเกมภาคหลักแรกนับตั้งแต่ แกรนด์เธฟต์ออโต IV วางจำหน่ายเมื่อปี 2008 โดยที่เนื้อเรื่องถูกกำหนดให้เกิดขึ้นในเมือง ซาน แอนเดรียส (อ้างอิงมาจากทางใต้ของแคลิฟอร์เนีย) โดยโหมดผู้เล่นคนเดียวนั้นจะกล่าวถึงผู้ร้าย 3 คน ที่ได้พยายามทำการโจรกรรมภายใต้ความกดดันของหน่วยงานรัฐบาล . โดยตัวเกมถูกออกแบบมาให้ผู้เล่นนั้นสามารถกระทำการใดๆก็ได้ภายในเมืองซาน แอนเดรียส โดยมีทั้งพื้นที่ชนบท และ เมืองที่ถูกสมมุติขึ้นมาคือลอส ซานโตส (มีพื้นฐานจากเมืองลอสแองเจิงลิส) ตัวเกมแกรนด์เธฟต์ออโต Vนั้นสามารถเล่นได้ในรูปแบบมุมมองบุคคลที่สาม หรือ บุคคลที่หนึ่ง(มีเฉพาะเวอร์ชันรีมาสเตอร์) โลกในแกรนด์เธฟต์ออโต Vนั้นสามารถสำรวจได้ด้วยการเดินหรือใช้พาหนะต่างๆภายในเกม โดยที่ผู้เล่นสามารถเล่นได้ถึงสามตัวละครสลับไปมาระหว่างการเล่นหรือทำภารกิจและสลับเพื่อทำภารกิจที่มีตัวละครใดๆเป็นเงื่อนไข เนื้อเรื่องหลักของแกรนด์เธฟต์ออโต V นั้นมุ่งไปยังวงวนของการโจรกรรม โดยบางภารกิจนั้นต้องใช้อาวุธขณะขับพาหนะเกมไปด้วย และผู้เล่นที่ทำผิดกฎหมายในเกมนั้นจะถูกลงโทษผ่านการให้ดาว ซึ่งแสดงถึงระดับความผิดที่ทำลงไปพร้อมความรุนแรงในการลงโทษจากตำรวจภายในเกมที่เพิ่มขึ้น ส่วนในระบบการเล่นหลายคนของแกรนด์เธฟต์ออโต V มีชื่อเรียก แกรนด์เธฟต์ออโต ออนไลน์ ซึ่งรองรับผู้เล่นได้ 30 คนในแบบโอเพ่นเวิร์ดและการเล่นแบบมีส่วนร่วมต่อกันและกัน แกรนด์เธฟต์ออโต V เริ่มพัฒนาในปี 2009 หลังจากที่ทางร็อกสตาร์ได้วางจำหน่ายแกรนด์เธฟต์ออโต IV ได้ไม่นาน โดยที่ทีมพัฒนาของแกรนด์เธฟต์ออโต V มาจากทีมพัฒนาเกมที่ประสบความสำเร็จสูงอย่าง เรด เดด รีเดมชั่น และ แม๊กซ์เพน 3 ซึ่งในการพัฒนาเกมนี้ทีมพัฒนามีเป้าหมายต้องการจะทำลายระบบการเล่นเดิมที่เคยมีอยู่ในภาคก่อนหน้าออกไปให้หมด โดยมีการวิจัยหาแนวทางการออกแบบเกมใหม่ และตัวเกมนั้นใช้ทีมพัฒนาของร็อกสตาร์ทั่วโลกมาร่วมพัฒนาด้วย โดยอัลบั้มเพลงประกอบของเกมยังประกอบไปด้วยเพลงที่มาจากการทำงานรวมกันของทีมงานซึ่งทำการประพันธ์ไว้เป็นเวลาหลายปี แกรนด์เธฟต์ออโต V นั้นถูกประกาศครั้งแรกในเดือนตุลาคม 2011 โดยที่เมื่อวางจำหน่ายก็ได้กลายเป็นเกมที่ได้รับคำวิจาร์ณจากสื่อในระดับคะแนนที่สูงมาก โดยได้รับคำชมจากเกมเพลย์แบบใหม่ การดีไซน์งานศิลป์ในเกม และการดึงประสิทธิภพของเครื่องเกมยุคเก่ามาใช้อย่างเต็มที่ โดยที่แกรนด์เธฟต์ออโต V ได้ทำสถิติเป็นสื่อบันเทิงที่ทำเงินสูงที่สุดในวันแรกคือ 800 ล้านเหรียญดอลลาร์สหรัฐ และเป็นสื่อบันเทิงที่ทำเงินถึง 1 พันล้านเหรียญได้ภายในเวลาแค่สามวัน โดยที่เกมได้รับรางวัลเกมแห่งปีจากจากสื่อมวลชนหลายสำนัก เป็นเกมขายดีที่สุดของเกมคอลโซลยุคที่เจ็ด แม้ว่าจะมีคำวิจารณ์เกี่ยวกับการทรมานตัวละครเพศหญิงภายในเกมก็ตาม แกรนด์เธฟต์ออโต V ประสบความสำเร็จด้านยอดขาย โดยสามารถขายได้ถึง 90 ล้านชุด ทำรายได้กว่า 6 พันล้านเหรียญดอลล่าร์สหรัฐ กลายเป็นวิดีโอเกมขายได้สูงสุดตลอดกาลอันดับที่ 3 และเป็นสื่อบันเทิงที่ประสบความสำเร็จสูงที่สุดตลอดกาลเกมเพลย์ เกมเพลย์. แกรนด์เธฟต์ออโต V เป็นเกมแนวแอคชั่น-แอดเวนเจอร์ ที่เล่นในรูปแบบมุมมองบุคคลที่ 1 หรือเลือกเล่นในมุมมองบุคคลที่ 3 โดยกำหนดให้ผู้เล่นนั้นทำภารกิจตามเนื้อเรื่องที่มีการกำหนดไว้ โดยนอกเนื่อจากการทำภารกิจ ผู้เล่นมีอิสระที่จะมีปฏิสัมพันธ์ในโลกของเกม โดยที่โลกของเกมนั้นประกอบไปด้วยเมืองลอส ซานโตสซึ่งเป็นเมืองที่ได้รับอิทธิพลมาจากเมืองลอสแองเจิงลิส และพื้นที่ชานเมืองของซาน แอนเดรียสโดยที่โลกในแกรนด์เธฟต์ออโต Vนั้นมีขนาดใหญ่มากที่สุดถ้าเทียบกับโลกของเกมในซีรีส์เดียวกัน โดยที่ผู้เล่นสามารถเล่นในโลกของเกมทั้งหมดได้ทันทีโดยที่ไม่มีเขตหวงห้ามและการทำภารกิจให้สำเร็จจะเป็นการปลดล็อกรูปแบบการเล่นเท่านั้น ผู้เล่นสามารถใช้มือเปล่า อาวุธ และ ระเบิดในการต่อสู้กับศัตรู และใช้การวิ่ง กระโดด ว่ายน้ำ หรือใช้ยานพาหนะในเกมเพื่อสำรวจโลก โดยที่แกรนด์เธฟต์ออโต V นั้นมีการเพิ่มเครื่องบินขึ้นมาเพื่อช่วยในการสำรวจโลกที่ถ้าเทียบกันแล้วมีขนาดใหญ่มากกว่าโลกของแกรนด์เธฟต์ออโต IV หลายเท่า ในการต่อสู้จะมีระบบที่หลบกำบังและการเล็งอัตโนมัติ ช่วยเหลือผู้เล่นในการต่อสู้กับศัตรู ถ้าผู้เล่นได้รับบาดเจ็บระดับพลังชีวิตก็จะลดลงไปตามความแรงของอาวุธ ผู้เล่นที่เสียชิวิตภายในเกมนั้นจะได้ฟื้นขึ้นที่โรงพยาบาลภายในเกม ถ้าผู้เล่นทำผิดกฎหมายระหว่างเล่นเกมนั้นก็จะมีการต่อสนอง โดยที่ดาวนั้นจะเพิ่มขึ้นทางด้านขวาบนของ HUD ภายในเกม. โดยที่เจ้าหน้าที่ตำรวจนั้นจะค้นหาผู้เล่นและเพิ่มจำนวนขึ้นตามระดับความผิด ผู้เล่นที่ถูกจับหรือถูกฆ่าระหว่างภารกิจนั้นจะกลับมาเริ่มใหม่จากจุดเช็คพอยท์สุดท้าย และแถบวัดการกระทำผิดของตัวละครนั้นจะลดลงถ้าผู้เล่นซ่อนตัวไม่เห็นจากระยะการมองเห็นของตำรวจ(ซึ่งแสดงในแผนที่ขนาดเล็กด้านล่าง). ในโหมดผู้เล่นเดี่ยวนั้นผู้เล่นจะได้บังคับตัวละครสามตัวละครได้แก่ ไมเคิล เด ซานต้า แฟรงคิน คลินตัน และเทรเวอร์ ฟิลิปส์ โดยการกระทำอาชญากรรมในภารกิจของเกมต้องใช้ปฏิสัมพันธ์ของตัวละครทั้งหมดในการบรรลุภารกิจ แต่ในบางภารกิจสามารถใช้ตัวละครหนึ่งหรือสองจากทั้งสามในการบรรลุภารกิจได้ และในโหมดผู้เล่นเดี่ยว ผู้เล่นต้องสลับตัวละครเอกซึ่งสามารถทำได้ผ่านหน้าต่างบนเกม ในบางครั้งเกมจะสลับตัวละครให้อัติโนมัติเพื่อทำภารกิจหรือเป้าหมายต่างๆ. ในภารกิจที่ตัวละครสามตัวละครทำร่วมกัน หากเกิดอันตราย เข็มทิศตัวละครจะกระพริบสีแดงบนตัวละครนั้นๆหากพวกเขาต้องการความช่วยเหลือ และจะกะพริบสีขาวหากพวกเขากำลังได้เปรียบ., ซึ่งการควบคุมจะยากขึ้นในภารกิจปล้นธนาคาร แต่สามารถใช้การความช่วยเหลือจาก AI ได้,เช่นการขับรถหรือการแฮกคอมพิวเตอร์.ซึ่งหากการปล้นนั้นสำเร็จและมีการใช้ AI ในภารกิจ เงินรางวัลที่ได้ก็จะลดลง ในตัวละครนั้นได้ถูกวางมาให้มีทักษะทั้งหมดแปดชนิดเช่นทักษะที่ใช้ในระหว่าการยิงและการขับ. ซึ่งทักษะเหล่านั้นเปิดให้ผู้เล่นสามารถพัฒนาไประหว่างการเล่นได้ แต่ทักษะบางอย่างที่เป็นความเฉพาะของตัวละครนั้นจะมีสูงสุดตั้งต่แรกเริ่ม (เช่น ทักษะการบินของเทรเวอร์ ทักษะยิงปืนของไมเคิล และทักษะการขับรถของแฟรงคิน). ซึ่งทักษะเฉพาะนั้นยังมีแบบกดใช้ซึ่งจะทำให้ไมเคิลเข้าสู่เวลาแบบช้าลงในระหว่างการยิงปืน แฟรงคลินจะเข้าสู้เวลาแบบช้าลงระหว่างขับรถและเทรเวอร์จะมีพลังโจมตีเป็นสองเท่าและรับความเสียหายน้อยลงจากปกติ. มาตรแสดงผลในหน้าต่างของเกมจะว่าถูกใช้ไปหรือกลับมาถ้าหากผู้เล่นสามารถใช้ทักษะพิเศษได้เต็มประสิทธิภาพ(ตัวอย่างเช่น ดริฟรถขณะเล่นเป็นแฟรงคลิน หรือยิงที่หัวระหว่างเล่นเป็นไมเคลิ. ด้วยความที่เป็นเกมแบบเปิดกว้าง ผู้เล่นสามารถจะทำกิจกรรมต่างๆ เช่น ดำน้ำ กระโดดร่ม เป็นต้น. ตัวละครยังมีโทรศัพท์ที่ใช้ในการติดต่อเพื่อน หรือทำธุรกรรมทางอินเทอร์เน็ตภายในในเกม. ซึ่งให้ผู้เล่นสามารถเล่นหุ้นได้ผ่านตลาดหุ้นภายในเกม และผู้เล่นยังสามารถซื้อทรัพย์สินเช่น บ้าน ธุรกิจ หรืออัพเกรดรถ อาวุธ ปรับแต่งภาพลักษณ์ภายนอกโดยการตัดผม ซื้อเสื้อผ้า เป็นต้น.เนื้อเรื่อง เนื้อเรื่อง. ปีหลังจากความล้มเหลวในการโจรกรรมที่ลูเดนดอร์ฟ, แยงตันเหนือ, อดีตโจรปล้นธนาคาร ไมเคิล ทาวน์ อาศัยอยู่ในฐานะการป้องกันพยานกับครอบครัวของเขาในลอส ซานโตส,ซาน แอนเดรียส ภายใต้อีกชื่อหนึ่งคือ ไมเคิล เด ซานต้า . เมื่อไมเคิลพบว่าภรรยาของเขาคือ อแมนดาหลับนอนกับผู้ฝึกสอนเทนนิสของเธอ, เขาจึงไล่ต้อนผู้ฝึกสอนคนนั้นไปยังแมนชั่นและทำลายมันด้วยความโกรธ. แต่เจ้าของแมนชั่นแห่งนั้นกลับกลายเป็นแฟนสาวของเจ้าพ่อยาเสพติดชาวเม็กซิกันที่มีชื่อว่า มาร์ติน มาราโซ. มาราโซต้องการค่าสินไหมจำนวนมากเพื่อ,ดังนัน้ไมเคิลจึงกลับเขาสู่วงการอาชญากรรมอีกครั้งเพื่อหาเงิน. โดยร่วมกับคู่หูคนใหม่ของเขาคือแฟรงคิน คลินตัน ทำการปล้นร้านเพชรเพื่อหาเงินมาจ่ายหนี้ของพวก. คู่หูคนเดิมของไมเคิลที่รอดชีวิตจากการโจรกรรมที่ลูเดนดอร์ฟ เทรเวอร์ ฟิลิปส์ ได้ยินข่าวการปล้นนี้และตระหนักว่าการปล้นครั้งนั้นต้องเป็นฝีมือของไมเคลิ จึงได้ทำการสืบหาและพบเจอกันอีกครั้งทางตอนใต้ของลอส ซานโตส ชีวิตส่วนตัวของตัวละครหลักทั้งสามเริ่มอยู่นอกเหนือการ.ครอบครัวของไมเคิลทิ้งเขาไป,และเขาเริ่มทำบางอย่างที่ทำให้ตัวเองมีความขัดแย้งกับ เดวิน เวสตัน มหาเศรษฐีที่รวยขึ้นมาด้วยตัวเองจากการสร้างกองทุนที่ทำการลงทุนในบริษัทต่างๆและผู้ที่รุกรานองค์กรที่ทำสิ่งที่กำลังรุกรานเขา. แฟลงคินช่วยลามะ เดวิสเพื่อนของเขาจาก ฮาโรด์ล "สเตรช" โจเซฟ อันธพาลผู้ที่พยายามจะฆ่าลามะเพื่อสร้างความยอมรับของตัวเขาให้มากขึ้น. เทรเวอร์พยายามที่จะรวบรวมตลาดมืดในเขตเบลน และทำสงครามในซาน แอนเดรียสต่อแก๊งอันธพาลข้างถนนละตินอเมริกัน, คู่แข้งที่ค้ายา,ทหารรับจ้างที่รัฐบาลใหห้การหนุนหลังและแก๊งเวยเจิ้ง. เจ้าหน้าที่ของสำนักงานสอบสวนกลาง (FIB) (นำมาจาก FBI) เดฟ นอรตัน และสตีฟ เฮนส์ติดต่อไมเคิล โดยต้องการให้เขาร่วมมือกับแฟรงคินและเทรเวอร์ปฏิบัติการณ์บ่อนทำลายคู่แข่งSteve สำนักงานกิจการระหว่างประเทศ (IAA). ภายใต้การนำของเฮนส์ พวกเขาโจมตีชุดคุ้มกันที่ทำการขนส่งเงินของ IAA และโจมตีธนาคารที่จ่ายเงินติดสินบนแก่เจ้าหน้าที่รัฐและตำรวจในลอส ซานโตส โดยที่เฮนส์จะทำการตรวจสอบเหตุการณ์เหล่านั้นรวมไปถึงความน่าสงสัยต่างๆของ IAA และธนาคารด้วยวิธีการของเขาอีกที, เขาบังคับให้ไมเคิลและแฟรงคินลอบเขาไปในสำนักงานใหญ่ของ FIB เพื่อลบทุกๆหลักฐานที่สามารถนำมาใช้กับตรวจสอบเขาได้ในเซิฟเวอร์ทิ้ง. ไมเคิลจึงฉวยโอกาสลบข้อมูลการกระทำทุกอย่างของเขาทิ้งด้วย, ซึ่งทำให้เฮนส์ไม่สามารถบังคับเขาได้อีกต่อไป. หลังจากนั้นทั้งสามจึงเริ่มวางแฟนภารกิจที่อหังการมากที่สุด คือบุกเข้าคลังสำรองทองคำของธนาคาร Union Depository ,และไมเคิลได้กลับมาอยู่กับครอบครัวของเขาอีกครั้งในลอส ซานโตส ในที่สุดเทรเวอร์ก็พบว่าเพื่อนเก่าที่เคยโจรกรรมร่วมกัน,เบรด สไนเดอร์ ไม่ได้อยู่ในคุกอย่างที่เขาเคยเชื่อในตอนแรก แต่ถูกฆ่าระหว่างการปล้นครั้งนั้นและถูกฝังไว้ในหลุมฝังศพที่ทำเพื่อไมเคิล. เทรเวอร์เกิดความรู้สึกเหมือนถูกทรยศทำให้เกิดการแตกแยกในกลุ่มและยังขู่ว่าจะทำลายแผนการปล้นธนาคาร.เมื่อไมเคิลและนอร์ตันทั้งคู่ถูกทรยศโดยเฮนส์, และถูกจับในความขัดแย้งระหว่าง FIB, IAA and บริษัทรักษาความปลอดภัยแมรรี่เวทเทอร์, เทรเวอร์ได้ช่วยพวกเขาหนีออกมา ด้วยเหตุผลที่ว่ามีเพียงเขาเท่านั้นที่มีสิทธิจะฆ่าไมเคิล. แม้จะไม่ให้อภัยไมเคิลก็ตาม, เทรเวอร์ก็ยังต้องการทำการปล้นธนาคารร่วม โดยทั้งคู่ตกลงแยกกันหลังจากการปล้นเสร็จสิ้น. การปล้นธนาคาร Union Depository ประสบความสำเร็จอย่างดี, แต่แฟรงคินถูกทาบทามจาก 2 กลุ่มที่ต้องการให้เขาฆ่าไมเคิลหรือเทรเวอร์. เฮนส์และนอร์ตันบอกว่าเทรเวอร์มีข้อบกพร่อง, และเวสตันต้องการลงโทษจากการทรยศของไมเคิล. แฟรงคินมีตัวเลือกอยู่ 3 ทางคือฆ่าไมเคิล ฆ่าเทรเวอร์หรือไม่ฆ่าทั้งคู่และเผชิญหน้ากับทั้ง 2 กลุ่มร่วม. ถ้าแฟรงคินฆ่าใครคนใดคนหนึ่ง, เขาก็จะยุติการติดต่อกับผู้รอดชีวิตจากลูเดนดอร์ฟและกลับสู่ชีวิตเก่า. ถ้าเขาไม่ฆ่าใครเลย ทั้งสามก็จะร่วมมือกันในการสกัดกั้นการโขมตีจาก FIB ก่อนที่จะไปฆ่าเฮนส์ สเตรช เจิ้งและเวสตัน เมื่อศัตรูเหล่านั้นถูกฆ่าหมด ทั้งสามจะหยุดทำกิจกรรมด้วยกัน แต่ยังคงเป็นเพื่อกันอยู่.การพัฒนา การพัฒนา. ร็อกสตาร์ นอร์ท เริ่มพัฒนา แกรนด์เธฟ์ออโต V ในปี 2009 หลังจากที่วางจำหน่ายแกรนด์เธฟ์ออโต IV โดยการพัฒนานั้นใช้นักพัฒนารวมมากกว่า 1,000 คน ประกอบด้วยทีมพัฒนาจากร็อกสตาร์ นอร์ธ และนักพัฒาจากสตูนิโอของร็อกสตาร์ เกม ซึ่งเป็นบริษัทแม่ แกรนด์เธฟ์ออโต V นั้นพัฒนาโดยใช้ Rockstar Advanced Game Engine (RAGE) โดยเป็นรุ่นที่พัฒนาเรื่องการวาดมุมมองจากรุ่นก่อนหน้าเอนจิน Euphoria และ Bullet ถูกใช้ในการเพิ่มเติมแอนิเมชันและการประมวลผลของตัวเกม โดยใช้เป็นส่วนหนึ่งที่ช่วยฮาร์ดแวร์ของเอกซ์บอกซ์ 360 และ เพลย์สเตชัน 3 ในการประมวลผลของเกม, นอกจากนี้ร็อกสตาร์ยังค้นพบว่าพวกเขาสามารถดึงประสิทธิภาพของฮาร์ดแวร์ได้มากกว่าเกมที่เคยพัฒนามาก่อนหน้านี้ทั้งหมด โดยที่งบประมาณที่ใช้ในการพัฒนานั้นมากกว่า 170 ล้านปอนด์, ซึ่งทำให้กลายเป็นเกมที่ใช้ทุนในการพัฒนาสูงสุด ณ เวลานั้น การออกแบบโลกภายในเกมและการประมวลผลนั้นทำได้ดีตั้งแต่ที่แกรนด์เธฟ์ออโต V เริ่มพัฒนา โดยที่โลกภายในเกมนั้นมีต้นแบบมาจากทางตอนใต้ของรัฐแคลิฟลอเนีย และ เมืองลอสแองเจิลลิส บุคลากรสำคัญในกลุ่มผู้พัฒนาโลกภายในเกมได้เข้าสำรวจและวิจัยเกี่ยวกับสิ่งต่างๆในพื้นที่ผ่านทั้งรุปภาพและวิดีโอ กูเกิล แมปส์ ได้ช่วยนักพัฒนาในการออกแบบเครือข่ายถนนและเมืองลอส ซานโตส นอกจากนี้นักพัฒนายังได้ศึกษาเกี่ยวกับอุณหภูมิและชมสารคดีที่เกี่ยวกับท้องที่ โดยทางทีมพัฒนาด้านนี้ได้กล่าวว่าการสร้างโลกในเกมนั้นต้องใช้เทคนิดเป็นอย่างสูงและใช้ความต้องการด้านทรัพยากรต่างๆเป็นอย่างมาก โดยเป้าหมายของการพัฒนาแกรนด์เธฟ์ออโต V นั้นมุ่งไปทางการสร้างนวัตกรรมที่จะสามารถให้ผู้เล่นนั้นดำเนินเรื่องราวของทั้งสามตัวละคร โดยบังคับตัวละครจาก 1 ใน 3 ได้ โดยความคิดนี้ริเริ่มขึ้นมาตั้งแต่การพัฒนา แกรนด์เธฟ์ออโต:ซานแอนเดรียส แต่ด้วยข้อจำกัดทางด้านฮาร์ดแวร์ในขณะนั้นทำให้ไม่สามารถรองรับคุณลักษณะขนาดนี้ได้ โดยที่หลังจากพัฒนาภาคเสริมทั้งสองของ แกรนด์เธฟ์ออโต IV ซึ่งประกอบด้วยตัวละครใหม่ 2 ตัวละครเสร็จสิ้นแล้วนั้น ทางผู้พัฒนาก่อนได้รื้อฟื้นความคิดที่จะสร้างให้แกรนด์เธฟ์ออโต ภาคต่อไปนั้นสามารถบังคับตัวละคร 3 ตัวละครได้ โดยที่ทีมพัฒนานั้นวางให้ แกรนด์เธฟ์ออโต V จะเป็นเกมที่สืบทอดผลงานที่ประสบความสำเร็จก่อนหน้าของพวกเขา (ได้แก่ แกรนด์เธฟ์ออโต IV , เรด เดด รีเดมชัน และแม็กซ์ เพน 3), และออกแบบโดยพัฒนาด้านเกมย์เพลย์ โดยที่ทีมพัฒนาได้นำระบบเกมเพลย์แบบแอ็คชั่นมาใช้ได้แก่การพัฒนาระบบการยิงแบบใหม่ และระบบที่กำบัง และสร้างระบบการขับแบบใหม่ให้รถแต่ละคันมีความแตกต่างกันมากขึ้น หลังจากการหาผู้ที่จะมารับแสดง เน็ด ลุค, ชอว์น ฟอนเตโน และ สตีเว่น อ๊อก ถูกเลือกให้รับบทเป็น ไมเคิล แฟรงคิน และ เทรเวอร์ ตามลำดับ โดยที่พวกเขาต้องแสดงผ่านการใช้โมชั่นแคปเจอร์เป็นส่วนใหญ่ ในส่วนของบทพูดนั้นทำการบันทึกเสียงในสตูดิ แกรนด์เธฟ์ออโต V กลายเป็นเกมแรกในซีรีส์ที่สร้างดนตรีประกอบขึ้นมาใหม่ทั้งหมด แต่ในส่วนของเพลงที่บรรเลงในวิทยุของเกมนั้นใช้เพลงจากภายนอกโดยที่ผู้พัฒนานั้นได้ขอลิขสิทธิเพลงที่ใช้ในสถานีวิทยุทั้ง 15 สถานีเป็นจำนวน 241 เพลงโดยที่มี 2 สถานีที่มีบทพูดประกอบด้วย และบางเพลงนั้นถูกสร้างขึ้นมาเฉพาะใช้สำหรับภายในแกรนด์เธฟ์ออโต V เท่านั้นเช่นเพลงจากโปรดิวเซอร์และแร๊ปเปอร์อย่าง ฟลายอิ้ง โลตัส ที่เป็นเพลงที่สร้างมาใหม่ทั้งหมดเพื่อสถานนี FlyLo FM ภายในเกมที่เขาร่วมเป็นผู้บรรยายด้วย แกรนด์เธฟ์ออโต V ถูกประกาศอย่างเป็นทางการครั้งแรกโดยร็อกสตาร์เกมเมื่อวันที่ 25 ตุลาคม 2011 โดยปล่อยตัวอย่างแรกของเกมใน 1 อาทิตย์ถัดมา โดยการแถลงข่าวอย่างเป็นทางการนั้นได้แสดงถึงการออกแบบภายในเกม. ผู้สื่อข่าวรายงานว่าการประกาศแกรนด์เธฟ์ออโต V นั้นกลายเป็นจุดที่หน้าสนใจมากที่สุดของวงการเกม และเดิมทีที่จะวางจำหน่ายในไตรมาสที่ 2 ของปี 2013 แต่เลื่อนมายังวันที่ 17 กันยายนแทนเนื่องจากทางผู้พัฒนาต้องการขัดเกลาเกมให้ดีกว่าเดิมโดยการเปิดจำหน่ายล่วงหน้านั้นร็อกสตาตร์ร่วมกับร้านขายปลีกเกมหลายรายสร้างรุ่นพิเศษของเกมขึ้นมา และยังสร้างเว็บไซต์เพื่อบ่งบอกกิจกรรมและวัฒนธรรมภายในเกมเพื่อการตลาดแบบไวรัลขึ้นมาอีกด้วยดนตรีประกอบการตอบรับการตอบรับของสื่อ การตอบรับ. การตอบรับของสื่อ. แกรนด์เธฟต์ออโต V ได้รับคำวิจาร์ณแง่บวกอย่างสูง Metacritic, ซึ่งคำนวณคะแนนระหว่างระดับ 0–100 คำนวณออกมาได้ว่าเกมได้รับคะแนนในระดับ 97 จาก 100 โดยคำนวณมาจากสื่อมวลชน 50 สำนักที่รีวิวเกมบนเพลย์สเตชัน 3 และสื่อมวลชน 58 สำนักที่รีวิวบนเครื่องเอกซ์บอกซ์ 360 กลายเป็นเกมที่ทำคะแนนสูงสุดบน Metacritic เป็นลำดับที่ 5 GameRankings คำนวณว่าแกรนด์เธฟ์ออโต V ได้คะแนน 97% จากการรีวิวของ สื่อมวลชน 34 สำนักบนเครื่องเพลย์สเตชัน 3 และ 96%จากการรีวิวของ สื่อมวลชน 34 สำนักบนเครื่องเอกซ์บอกซ์ 360 กลายเป็นหนึ่งในเกมที่ทำคะแนนสูงสุดบน GameRankings. สื่อมวลชนที่ทำการรีวิวกล่าวว่าระบบการเล่นแบบสามตัวละครนั้นเป็นที่ชื่นชอบของพวกเขา การดีไซน์ภารกิจโจรกรรม และการนำเสนอ, แต่สื่อมวลชนบางส่วนก็เห็นว่าคุณภาพของการดำเนินเรื่อและตัวละครตกลงจากภาคก่อนหน้า Keza MacDonald จาก IGN กล่าวว่าแกรนด์เธฟ์ออโต V นั้นเป็นเกมที่ดีที่สุดเกมหนึ่งที่เคยสร้างขึ้นมา และเป็นเกมที่น่านับถือในการใช้ทรัพยากรบนเครื่องเล่นเกมรุ่นเก่าได้อย่างคุ้มค่า จนไม่สามารถสร้างความแตกต่างระหว่างยุคได้ Edge เขียนว่าเป็นอีกครั้งที่ประสบความสำเร็จในการเล่าเรื่องและออกแบบโลกในเกม ทางด้านThe Daily Telegraph ตำหนิว่า ตัวเกมยังมีปัญหาทางด้านวิศวกรรมบางส่วน. ผู้รีวิวหลายสำนักยังประทับใจกับระบบการสลับตัวละคร โดย Jeff Bakalar จาก CNET กล่าวว่าระบบนี้ทำให้ผู้เล่นนั้นมีกำลังใจที่จะรับรู้เรื่องราวของตัวละคร Edge พบว่าการสลับตัวละครนั้นช่วยให้ลดเวลาในการเดินทางไปยังจุดทำภารกิจเป็นอย่างมาก โดยการสัลบตัวละครนั้นยังช่วยลดความน่าเบื่อในการที่ต้องเล่นวนไปวนมาและ Matt Bertz จากGame Informer บันทึกว่าผู้เล่นสามารถรักษาการกระทำระหว่างการทำภาระกิจปล้นได้ Tom Bramwell จาก Eurogamer เขียนว่าการสลับตัวละครได้เพิ่มความซับซ้อนในการวางแฟนระหว่างการทำภารกิจจารกรรม. IGN's MacDonald จาก IGN บอกว่าระบบนี้ทำให้ผู้เล่นมีทางเลือกในระหว่างการทำภารกิจและการเล่นมากขึ้น Jeff Gerstmann จาก Giant Bomb คิดว่าภารกิจโจรกรรมนั้นทำให้เกิดการเปลี่ยนแปลงในระบบภารกิจที่มีมาตั้งแต่เดิม Eurogamamer บอกว่าการโจรกรรมให้ความรู้สึกที่สนุกสุดๆ, และ Carolyn Petit จาก GameSpot อ้างถึงภาพยนตร์เรื่อง Heat ว่าเป็นแรงบรรดาลใจที่ทำให้พวกเขาออกแบบภารกิจโจรกรรมออกมา Xav de Matos จาก Joystiq กล่าวว่าเขารู้สึกว่าทีมงานสร้างภารกิจที่มีความคิดสร้างสรรค์และรอบคอบ. Chris Plante จากPolygon กล่าวว่า การสลับตัวละครระหว่างภาระกิจโจรกรรมนั้นให้ความรู้สึกเหมือนกำลังดูภาพยนตร์ที่ผู้เล่นสามารถเข้าไปตัดต่อได้ และระบบการสลับตัวละครแบบฉับพลันนั้นเป็นสิ่งที่น่าสนใจมากกว่าสิ่งอื่นๆในเกม Andy Kelly จาก Computer and Video Games กล่าวว่าการออกแบบภารกิจทั้งหมดนั้นหลากหลายกว่าภารกิจในภาคก่อนหน้า ทางด้านเทคนิคของแกรนด์เธฟ์ออโต V นั้นถูกชมโดยสื่อมวลชนหลายสำนัก Edge กล่าวว่าเกมมีกราฟิกที่สวยงามและไม่ค่อยเจอการโหลดเข้าสู่ฉากต่อไปที่ยาวนาน Play กล่าวว่าระยะการมองเห็นของสภาพอากาศ ระบบแสงนั้นทำได้ดี. Eurogamer's กล่าวว่าระบบแสงของแกรนด์เธฟ์ออโต V นั้นเป็นความก้าวหน้าทางเทคนิคของวงการเกม Mikel Reparaz จาก Official Xbox Magazine กล่าวว่าแกรนด์เธฟ์ออโต Vนั้นประสบความสำเร็จเป็นอย่างมากในการดึงประสิทธิภาพของเอกซ์บอกซ์ และประหลาดใจที่เกมโอเพ่นเวิร์ดยังดูดีบนเครื่องเล่นคอนโซลยุคก่อนหน้า นักวิจารณ์คนอื่นๆยังกล่าวว่าแกรนด์เธฟ์ออโต V นั้นออกแบบเมืองได้ส่วยงามคล้ายกับเมืองลอส แองเจิงลิส ในพื้นที่ที่พอดี Brandon Jones จาก GameTrailers ชื่นชมว่าการจำลอง ลอส แองเจิงลิสมานั้นทำได้อย่างสวยงามและมีเอกลักษณ์เฉพาะตัว IGN และPlayStation Official Magazine (OPM) ได้นำลอส ซานโตสและ ลิเบอร์ติ ซิตี จาก แกรนด์เธฟ์ออโต IV มาเปรียบเทียบกัน โดยเปรียบว่าลิเบอร์ตินั้นมีสีออกเทาและน้ำตาลซึ่งสื่อถึงวัฒนธรรมอเมริกันได้มากกว่าJoel Gregory จากOPM กล่าวว่าลอสซานโตสนั้นมีความสดใหม่มากกว่าและสังคมภายในเมืองนั้นดูมีปฏิสัมพันธ์มากกว่ากันอีกด้วย นักวิจารณ์ยังได้ให้คำชื่นชมสำหรับดนตรีประกอบ Jim Sterling จาก Destructoid กล่าวว่าเพลงประกอบที่ไรที่ติ" และชมเกี่ยวกับการแสดงของนักแสดงในเกม, โดยดนตรีนั้นมีทั้งประพันธ์ขึ้นมาใหม่และใช้เพลงที่มีลิขสิทธิ์. IGN และ Giant Bomb ต่างยกย่องว่าการเลือกเพลงที่มีลิขสิทธิ์ทำได้ยอดเยี่ยมและดนตรีประพันธ์ขึ้นมาใหม่นั้นให้อารมณ์ที่ตึงเครียดระหว่างการทำภารกิจ Carolyn Petit จาก GameSpot เขียนว่าดนตรีประกอบนั้นได้นำภารกิจให้มีความตึงเครียดมากขึ้นยิ่งกว่าภาพยนตร์หลายเรื่อง. นักวิจารณ์จาก Edge กล่าวว่าเพลงที่มีลิขสิทธิ์ช่วยเสิรมให้เมืองเป็นเมืองอย่างแท้จริงและดนตรีที่ประพันธ์ขึ้นมาช่วยเพอ่มความสดชื่นให้กับการเล่น.โดยในท้ายสุดเขากว่าว่านี้เป็นผลลัพธ์ที่ร็อคสตาร์ได้เรียนรู้การใช้เพลงจากทั้งศตวรรษของพวกเขา นักวิจารณ์หลายคนพบว่าพาหนะบนบกหลายชนิดขับขี่และตอบสนองได้ดีกว่าเกมภาคที่แล้ว. Bertz จากนิตยสาร Game Informer อธิบายว่า "รถมีลักษณะของน้ำหนักที่ดีขึ้นจากเดิม, ขณะเดียวกันก็มีความคล่องตัวเมื่อต้องเดินทางในความเร็วสูง". นอกเหนือจากการขับรถแล้ว, นักวิจารณ์ส่วนใหญ่ยังชมว่ากลไกการยิงมีความสมจริงมากขึ้นเมื่อเทียบกับเกมเก่าของพวกเขา, แต่ Sterling จาก Destructoid's รู้สึกว่าแม้จะมีการปรับปรุง, ระบบช่วยยิงค่อนข้างกระตุกและใช้ไม่ค่อยได้ กลไกในการหลบที่กำบังเริ่มล้าสมัย. และนักวิจารณ์บางคนรู้สึกว่าเกมแก้ไขปัญหาความต่อเนื่องของภารกิจได้ดีขึ้นจากการเพิ่มจุดบันทึกในช่วงกึ่งกลางของแต่ล่ะภารกิจ.การวางจำหน่าย การวางจำหน่าย. ภายใน 24 ชั่วโมงหลังจากที่วางจำหน่ายแกรนด์เธฟ์ออโต V สามารถทำรายได้มากกว่า 800 ล้านเหรียญดอลลาร์สหรัฐ โดยขายได้ 11.21 ล้านชุด ซึ่งมากกว่าสองเท่าของตัวเลขที่มีการประมาณการไว้ก่อนหน้า 3 วันหลังจากวางจำหน่าย แกรนด์เธฟ์ออโต V ก็สามารถทำรายได้มากกว่า 1 พันล้านเหรียญดอลลาร์สหรัฐ กลายเป็นสื่อบันเทิงที่ทำยอดขายได้เร็วมากที่สุดในประวัติศาสตร์ หกวันหลังจากที่วางจำหน่ายนั้นร็อกสตาร์เปิดเผยว่าแกรนด์เธฟ์ออโต V นั้นทำยอดขายไปถึง 29 ล้านชุดซึ่งมากกว่ายอดขายของแกรนด์เธฟ์ออโต IV ทั้งหมด ในวันที่ 7 ตุลาคม 2013, แกรนด์เธฟ์ออโต V ก็กลายเป็นเกมที่ขายดีที่สุดแบบดิจิตอลบน เพลย์สเตชัน สโตร์ โดยที่ทำลายสถิติก่อนหน้าที่ เดอะ ลาส ออฟ อัส ทำไว้ แกรนด์เธฟ์ออโต Vยังทำลายสถิตของ Guinness World Records ถึง 7 สถิติด้วยกัน ได้แก่ วิดีโอเกมที่จำหน่ายเร็วที่สุดภายใน 24 ชั่วโมง วิดีโอเกมแอคชั่น-แอดแวนเจอร์ที่จำหน่ายเร็วที่สุดภายใน 24 ชั่วโมง วิดีโอเกมที่ทำรายได้สูงสุดภายใน 24 ชั่วโมง สื่อบันเทิงที่ทำทำรายได้ถึง 1 พันล้านเหรียญดอลลาร์สหรัฐเร็วที่สุด วิดีโอเกมที่ทำรายได้ถึง 1 พันล้านเหรียญดอลลาร์สหรัฐเร็วที่สุด สื่อบันเทิงที่ทำรายได้ภายใน 24 ชั่วโมงสูงที่สุด และตัวอย่างเกมแอคชั่น-แอดแวนเจอร์ที่ถูกชื่นชมจากนักวิจารณ์มากที่สุด โดยเวอร์ชันดิจิตอลของเอกซ์บอกซ์ 360 นั้นวางจำหน่ายวันที่ 18 ตุลาคม และกลายเป็นเกมที่ทำรายได้สูงสุดในวันแรกและสัปดาห์แรกของเอกซ์บอกซ์ ไลฟ์ เดือนสิงหาคม 2014 แกรนด์เธฟ์ออโต V ถูกจำหน่ายไปมากกว่า 34 ล้านชุด โดยเมื่อพฤษภาคม 2014 แกรนด์เธฟ์ออโต Vนั้นสามารถทำรายได้ไปถึง 1.98 พันล้านเหรียญดอลลาร์สหรัฐ สิ้นปี 2014 แกรนด์เธฟ์ออโต V สามารถขายได้ 45 ล้านชุดทั่วโลก และเมื่อ 18 พฤษภาคม 2015 แกรนด์เธฟ์ออโต Vสามารถขายได้ถึง 52 ล้านชุดบนทุกแลตฟร์ม ในสหราชอาณาจักรแกรนด์เธฟ์ออโต V กลายเป็นเกมที่ขายได้เร็วที่สุดในประวัติศาสตร์ โดยสามารถขายได้มากกว่า 2.25 ล้านชุดภายใน 5 วัน ทำลายสถิติเดิมของคอลออฟดิวอี้:แบล็คออป ที่ 2 ล้านชุดภายใน 5 วันลงได้ ภายใน 2 สัปดาห์แกรนด์เธฟ์ออโต V ขายได้มากกว่า 2.6 ล้านชุด ทำรายได้มากกว่า 90 ล้านปอนด์ คิดเป็นจำนวน 52% ของเกมที่ขายในเดือนกันยายน 2013 หลังจาก 3 สัปดาห์ผ่านไปแกรนด์เธฟ์ออโต V ก็ทำสถิติยอดขายแซงยอดขายแกรนด์เธฟ์ออโต IV สัปดหาที่ 4 แกรนด์เธฟ์ออโต V กลายเป็นเกมที่ทำยอดขายถึง 3 ล้านชุดแทนที่ คอลออฟดิวอี้:แบล็คออป II ที่ทำสถิติไว้ โดยวันพฤหัสบดีของสัปดหานั้นก็ได้ทำยอดขายแซงยอดขายของแบล็คออป II ในเดือนพฤศจิกายน 2014 แกรนด์เธฟ์ออโต V กลายเป็นเกมที่มียอดขายสูงที่สุดของสหราชอาณาจักรแทนที่ คอลออฟดิวอี้:แบล็คออป โดยคอลออฟดิวอี้:แบล็คออปก็ประสบความสำเร็จในทวีปอเมริกาเหนือเช่นเดียวกันโดยที่ทำยอดขายในเดือกันยายน 2013 คิดเป็น 50% ของยอดขายซอฟต์แวร์ทั้งหมด และทำให้เดือนกันยายน 2013 มียอดขายของซอฟต์แวร์เพิ่มขึ้น 52% จากเมื่อเดือนกันยายน 2012.รางวัล รางวัล. แกรนด์เธฟ์ออโต V ได้เข้าชิงและรับรางวัลมากมายจากงานประกาศผลต่างๆ โดยก่อนหน้าที่จะวางจำหน่ายได้รับรางวัล เกมที่มีผู้เล่นรอคอยมากที่สุด ในงาน สไปค์ วิดีโอเกม อวอร์ด ปี 2012 หลังจากที่เกมออกวางจำหน่ายแล้ว แกรนด์เธฟ์ออโต V ได้กลายเป็นเกมที่มีคะแนนสูงสุดบน Metacritic และ GameRankings ประจำปี 2013 อีกด้วย โดยที่เกมนั้นยังได้เข้าชิงรางวัลเกมยอดเยี่ยมแห่งปีจากสื่อมวลชนหลายสำนัก และได้รับรางวัลชนะเลิศจากนักข่าวอิสระ Tom Chick, CNET, Edge, และงานประกาศผลจอยสติ๊ก เกม อวอร์ดครั้งที่ 31, งานอินไซด์ วิดีโอเกม อวอร์ดครั้งที่ 5สไปค์ วีจีเอกซ์ อวอร์ด 2013, นิตยสาร Slant และ นิตยสาร Time. ทั้งนี้ยังได้รับรางวัลเกมที่ดีที่สุดบนเอกซ์บอกซ์ 360 จาก Canada.com, GameSpot, และ IGN, และได้รับรางวัลเกมยอดเยี่ยมแบบมัลติแพลตฟอร์มจาก Destructoid. ทั้งนี้ร็อกสตาร์ เกม และ ร็อกสตาร์ นอร์ท ยังได้รับรางวัล สตูดิโอยอดเยี่ยม และ ผู้พัฒนายอดเยี่ยม จาก นิตยสาร Edge และได้รับรางวัล BAFTA Academy Fellowship Award จากงาน British Academy Video Games Awards ครั้งที่ 10.แกรนด์เธฟ์ออโตออนไลน์ แกรนด์เธฟ์ออโตออนไลน์. โหมดผู้เล่นหลายคนของเกมถูกพัฒนาขึ้นพร้อมกับโหมดผู้เล่นคนเดียวโดยมีชื่อเรียกอย่างเป็นทางการว่า แกรนด์เธฟ์ออโตออนไลน์ โดยมีระบบแยกจากโหมดผู้เล่นคนเดียว. ซึ่งสามารถมีผู้เล่นพร้อมกันบนเซิฟเวอร์ได้สูงสุด 30 คน มีทั้งการเล่นแบบให้อิสระในการกระทำใดๆและการเล่นร่วมกันเพื่อภารกิจในโหมดผู้เล่นคนเดียว(โหมด CO-OP). โดยมีเครื่องมือสร้างสรรค์ผลงานช่วยให่ผู้เล่นสามารถสร้างพารามิเตอร์สำหรับการปรับแต่งชิ้นงานที่พวกเขาสร้างขึ้นเช่นสนามแข่งขันและการใช้พอยท์ของโหมดเกมแบบเดทแมทช์ ผู้เล่นยังสามารถร่วมมือกับผู้เล่นคนอื่นในการทำให้งานสำเร็จลุล่วงได้อีกด้วย.โดยผู้เล่นจาก Rockstar Games Social Club จะทำการสร้างทีมที่มีรูปแบบบมาจากโหมดผู้เล่นหลายคนของเกม Max Payne 3 โดยสามารถมีผู้เล่นในทีมสูงสุด 5 คน. ถ้าหากชนะก็จะได้รับค่าประสบการณ์และมีชื่อแสดงบนกระดานคะแนน. แกรนด์เธฟ์ออโตออนไลน์ เปิดให้บริการเมื่อ 1 ตุลาคม 2013 ภายหลัง 2 สัปดาห์ที่แกรนด์เธฟ์ออโต V วางจำหน่าย โดยผู้เล่นหลายคนประสบกับการเชื่อมต่อที่ยากลำบากและภาพของเกมค้าง. ร็อคสตาร์ได้มีการแพทช์เพื่อแก้ปัญหาในวันที่ 5 ตุลาคม, แต่ปัญหาก็ยังคงอยู่และผู้เล่นบางคนพบอีกว่าความก้าวหน้าตัวละครของพวกเขาหายไป. โดยมีการแพทช์เพื่อแก้ปัญหาอีกในวันที่ 10 ตุลาคม และร็อคสตาร์ยังได้ชดเชยโดยการให้เงินภายในเกมจำนวน 50,000$ แก่ผู้เล่นทุกคน เนื่องจากปัญหาทางเทคนิคที่มีผลกระทบเป็นวงกว้างในช่วงการเปิดให้บริการนักวิจารณ์ได้กล่าวถึงปัญหานี้. ทั้งนี้ทั้งนั้นการอัปเดตหลังจากการเปิดให้บริการนั้นฟรีและได้เพิ่มสิ่งใหม่ๆเช้ามาเช่นโหมดการเล่นแบบร่วมมือกันปล้น แต่ยังมีผู้เล่นพบปัญหาบ้างประปราย, .การโต้เถียง การโต้เถียง. หลังจากที่แกรนด์เธฟต์ออโต V วางจำหน่ายก็เกิดการโต้เถียงเกี่ยวกับการกระทำอันไม่เหมาะสมต่อผู้หญิงภายในเกม โดยมีบางภารกิจที่ต้องใช้ผู้หญิงเป็นตัวประกันเพื่อทำภารกิจให้สำเร็จ มีภารกิจที่เกี่ยวกับการดูหมิ่นตัวละครที่ไม่ใช่ผู้เล่นภายในเกมที่เป็นนักการเมือง ซึ่งเป็นประเด็นที่ทำให้แกรนด์เธฟต์ออโต V นั้นถูกตำหนิจากกลุ่มสิทธิสตรีและนักการเมืองบางส่วน นอกจากนั้นแกรนด์เธฟต์ออโต V ยังกลายเป็นที่โต้เถียงบนอินเทอร์เน็ตเกี่ยวกับเรื่องของผู้หญิง เนื่องมาจากการที่ผู้ทำการวิจารณ์แกรนด์เธฟต์ออโต V จาก GameSpot ซึ่งก็คือ Carolyn Petit ได้ตัดคะแนนรีวิวของเกมเนื่องมาจากเธอเห็นว่าในแกรนด์เธฟต์ออโต V นั้นผู้หญิงไม่มีบทบาทมากพอสมควร โดยหลังจากที่บทวิจารณ์ของเธอได้รับความเห็นทางลบมากกว่า 20,000 ความเห็น นักวิจารณ์หลายคนก็ออกมาปกป้องเธอจากความเห็นเหล่านั้น โดยเห็นว่ามุ่งทำลายตัวเธอมากกว่าวิจารณ์บทความของเธอ นอกจากนี้แกรนด์เธฟต์ออโต V ยังทำให้เกิดการฟ้องร้องจากผู้สื่อข่าวโทรทัศน์ คาเรน กราเวโนและนักแสดงสาวลินด์ซีย์ โลแฮน เนื่องจากทั้งคู่พบว่าตัวละครหญิงที่ปรากฏในเกมนั้นมีความคล้ายกับพวกเธอและถูกนำไปใช้โดยที่ไม่ได้รับอนุญาต ทาร์กเก็ต ซึ่งเป็นร้านสะดวกซื้อในออสเตรเลียนำเกมลงจากชั้นวางจำหน่ายหลังจากเกิดการลงชื่อใน Change.org อันเนื่องมาจากการกระทำอันไม่เหมาะสมกับผู้หญิงในเกม และหลังจากที่แกรนด์เธฟต์ออโต V บนไมโครซอฟท์ วินโดวส์วางจำหน่ายได้ไม่นาน ก็มีผู้เล่นถูกระงับบัญชีการเล่นเกม เนื่องจากใช้ตัวปรับแต่งเกมเพื่อปรับแต่งระยะการมองเห็นภายในโหมดออนไลน์ ผู้เล่นบางคนรายงานว่าพวกเขาถูกระงับการใช้งานเนื่องมาจากการใช้ตัวปรับแต่งเกมในโหมดผู้เล่นคนเดียวด้วย โดยภายหลังร็อกสตาร์ได้ออกมาประกาศว่าพวกเขามิได้ห้ามการใช้งานตัวปรับแต่งเกม แต่ทว่าหากตัวปรับแต่งเกมนั้นใช้เพื่อแสวงหาช่องโหว่ก็บัญชีผู้เล่นคนนั้นก็จะถูกระงับการใช้งานโดยทันทีการวางจำหน่ายอีกครั้ง การวางจำหน่ายอีกครั้ง. ในงาน E3 2014, แกรนด์เธฟ์ออโต V ได้ประกาศวางจะหน่ายอีกครั้งบนแพลต์ฟอร์ม ไมโครซอฟท์ วินโดวส์ เพลย์สเตชัน 4 และ เอกซ์บอกซ์ วัน โดยที่แกรนด์เธฟ์ออโต V ที่จะวางจำหน่ายในครั้งนี่นั้นมีการปรับปรุงในด้านระยะการมองเห็น รายละเอียดของเท็กซ์เจอร์ การจราจร อัพเกรดระบบสภาพภูมิอากาศ เพิ่มสัตว์ป่าและพืชต่างๆเข้าไปใหม่ ทั้งนี้ยังมีโหมดมุมมองบุคคลที่หนึ่งเพิ่มเข้ามา โดยเวอร์ชันของเพ,ญ์สเตชัน 4 และเอกซ์บอกซ์ วันนั้นวางจำหน่ายเมื่อ 14 พฤศจิกายน 2014 โดยนักวิจารณ์ชื่นชมในส่วนของกราฟิกที่อัพเกรดขึ้นและการเล่นในแบบมุมมองบุคคลที่หนึ่ง แต่นักวิจารณ์บางส่วนก็รายงงานว่าพวกเขาไม่สามารถเชื่อมต่อกับ Grand Theft Auto Online ได้ ในส่วนของเวอร์ชันบนไมโครซอฟท์ วินโดวส์ ถูกกำหนดให้วางขายหลังจากเวอร์ชันของคอนโซลโดยวางจำหน่ายในวันที่ 14 เมษายน 2015ซึ่งช้าจากกำหนดการเดิมเนื่องมาจากทางร้อกสตาร์ต้องการขัดเกลาตัวเกมให้ดีมากยิ่งขึ้น โดยเวอร์ชันบนไมโครซอฟท์ วินโดวส์นั้นได้เพิ่มการแสดงผลแบบ 4K และการแสดงผลในระดับ 60 เฟรมต่อวินาทีลงไป และเพิ่ม ร็อกสตาร์ อิดีเตอร์ที่ให้ผู้เล่นสามารถสร้างวิดีโอเหตุการณ์ต่างๆขึ้นภายในตัวเกมได้โดยนักวิจารณ์ได้ชมแกรนด์เธฟ์ออโต V ในเวอร์ชันบนไมโครซอฟท์ วินโดวส์ในเรื่องของการปรับแต่งการควบคุมที่ยืดหยุ่น การอัพเกรดของกราฟิก และร็อกสตาร์ อิดิเตอร์ความสำเร็จ ความสำเร็จ. นักวิจารณ์ให้ความเห็นไปในทิศทางเดียวกันว่า แกรนด์เธฟ์ออโต V เป็นหนึ่งในเกมที่ยอดเยี่ยมที่สุดของเครื่องเล่นวิดีโอเกมยุคที่ 7, และเป็นเกมปิดยุคที่สำคัญอย่างยิ่งก่อนการมาถึงของเครื่องเล่นวิดีโอเกมยุคที่ 8. Plante จากPolygon ตั้งข้อสังเกตไว้ว่า "เกมนี้จะเป็นสะพานเชื่อมระหว่างปัจจุบันและอนาคต", เขากล่าวอีกว่า "มัน(เกมนี้)เป็นสิ่งปิดยุคของเครื่องเล่นเกมยุคนี้และเป็นบททดสอบให้กับเกมยุคต่อไป".Simon Miller จาก VideoGamer.com's พิจารณาว่าเกม "เหมือนเป็นการแสดงครั้งสุดท้าย (swansong) ก่อนที่จะยุติเครื่องเล่นวิดีโอเกมยุคนี้และจะทำให้เกิดเงาขนาดใหญ่เพื่อให้เกมอื่นเดินทางตามในยุคถัดไป". 3 วันหลังจากเกมวางจำหน่าย, เกมนี้ก็ได้ถูกจัดอันดับให้เป็นอันดับที่ 2 ในรายชื่อ 25 เกมที่ดีที่สุดตลอดการณ์ของเครื่องเอกซ์บอกซ์ 360 ของเว็บไซต์ IGN". Ryan McCaffrey บรรณบรรณาธิการ กล่าวว่า "ขนาดและรายละเอียดของโลกในเกมเหนือกว่าเกมอื่นในเอกซ์บอกซ์ 360". และเขียนว่าเกมนี้ประสบความสำเร็จต่อทั้งผู้เล่นเกมและ สื่อด้วยตัวของมันเอง. Hardcore Gamer จัดให้เกมนี้อยู่ในอันดับ 3 ของรายชื่อ 100 เกมที่ดีที่สุดแห่งยุค. พวกเขาวิจารณ์ไว้ว่าเกมนี้ได้พัฒนาการยิงและกลไกการขับเหนือกว่าภาคก่อนหน้า การออกแบบให้ตัวละครหลักมีความหลากหลายได้เข้ามาเปลี่ยนแปลงและการเป็นบททดสอบสำหรับวงการเกมในยุคต่อไป. ในเดือนธันวาคม 2013, The Daily Telegraph ได้จัดอันดับให้ แกรนด์เธฟ์ออโต V อยู่ในรายชื่อ 50 เกมที่ดีที่สุดในเครื่องเล่นเกมยุคนี้. พวกเขากล่าวว่าเกมนี้เสมือนเป็นวัฒนธรรมที่ทรงพลังและเขียนไว้ว่าเกมนี้เป็นมรดกที่ล้ำค่าของ ร็อกสตาร์. ในเดือนตุลาคม 2014 นิตยสาร Computer and Video Games ได้จัดอันดับให้แกรนด์เธฟ์ออโต V อยู่ในอันดับ 4 บนรายชื่อ "เกมแห่งศตวรรษที่ 21". Rob Crossley บรรณาธิการของนิตยสารกล่าวว่านี่เป็นครั้งแรกที่ร็อคสตาร์สร้างโลกของเกมได้อย่างสวยงามที่สุด. เขาพบว่าเกมได้ออกจากวังวนของการทำภารกิจในรูปแบบเดียวกับแกรนด์เธฟ์ออโต IV และโฟกัสไปยังระบบการเล่นมากขึ้น. ในเดือนพฤษภาคมปีถัดมา, IGN ได้จัดให้เกมอยู่ในรายชื่อ "สุดยอด 100 เกมแห่งยุค" โดยกล่าวว่าเกมนี้"มันยิ่งใหญ่ เข้มข้นและเป็นเกมที่มีอิทธิพลอย่างมากต่อเกมในเครื่องเล่มเกมยุคถัดไป(ยุคที่ 8). เดือนต่อมา เกมนี้ยังถูกจัดให้อยู่ในอันดับ 3 ของรายชื่อ "เกมแห่งยุค : 100 เกม โดยคุณ" ซึ่งโหวตจากผู้อ่านของเว็บไซต์ IGN. ในเดือนสิงหาคม, นิตยสาร Game Informer เกมอยู่ในอันดับที่ 3 ของรายชื่อ "10 สุดยอดเกมแอ็คชันแห่งยุค". พวกเขาเแรียบเทียบเกมกับภาคก่อนหน้าโดยกล่าวว่ามีการสร้างตัวละครที่ดีและมีภารกิจที่หลากหลายกว่าแกรนด์เธฟ์ออโต IV ซึ่งก็มีอันดับอยู่ในรายชื่อเช่นกัน.พวกเขาเขียนว่าเนื้อเรื่องเกมน่าติดตาม มีลักษณะความเป็นดราม่าสูง โลกภายในเกมถูกออกแบบอย่างดี ทุกๆวินาทีทำให้สนุกได้ตลอด. ในเดือนพฤศจิกายน, นิตยสาร Edge ได้ให้เกมนี้อยู่อันดับ 5 ของรายชื่อเกมที่ดีที่สุดของยุค,พวกเขากล่าวว่าแกรนด์เธฟ์ออโต V ได้สร้างมาตรฐานใหม่ให้กับเกมในประเภทโอเพ่น เวิร์ด.แกรนด์เธฟ์ออโต V ยังอยู่ในรายชื่อของเกมที่ดีที่สุดซึ่งจัดอันดับกันในวงกว้าง.ติดอันดับที่ 8 ของรายชื่อ" 100 วิดีโอเกมที่ดีที่สุดตลอดกาล" ของนิตยสาร Empire และอันดับ 5 ของรายชื่อ 100 เกมที่ดีที่สุดของนิตยสาร Good Gameซึ่งมีการลงคะแนนเสียงจากผู้อ่าน</doc>
