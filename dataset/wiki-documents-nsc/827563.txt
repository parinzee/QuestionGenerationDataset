<doc id="827563" url="https://th.wikipedia.org/wiki?curid=827563" title="ดราก้อนเควสต์ X">ดราก้อนเควสต์ X ดราก้อนเควสต์ X: การตื่นของเผ่าทั้งห้า ออนไลน์ (Dragon Quest X: Awakening of the Five Tribes Online) เป็นเกมออนไลน์แบบเล่นตามบทบาท (MMORPG) โดยบริษัทสแควร์เอนิกซ์ ถือเป็นเกมภาคหลักภาคที่สิบในชุดเกมดราก้อนเควสต์ และถือเป็นเกมดราก้อนเควสต์ภาคแรกและภาคเดียวที่ทำออกมาในรูปแบบออนไลน์ วางจำหน่ายครั้งแรกบนเครื่อง Wii ในปี 2012 และต่อมาก็สามารถเล่นได้บน Wii U และ Microsoft Windows ต่อมาก็มีการทำเวอร์ชันคลาวด์สตรีมลงในAndroid, iOS และ Nintendo 3DS นอกจากนี้ยังมีแผนจะลง PlayStation 4 และ Nintendo Switch ในปี 2017 ดราก้อนเควสต์ X ดำเนินเนื้อเรื่องอยู่บนโลกที่ชื่อว่า แอสทอลเรีย (Astoltia) ในตอนแรกเราจะเป็นตัวเอกของเรื่อง ซึ่งเป็นมนุษย์ที่อาศัยอยู่ในหมู่บ้านเอทีส เขาอาศัยอยู่กับน้องสาวที่หมู่บ้านนี้ ความสงบสุขสิ้นสุดลงเมื่อจ้าวนรกเนลเงินได้โจมตีหมู่บ้าน จิตวิญญาณของตัวเอกได้ถูกส่งไปยังสุสานและเลือกสถิตย์อยู่ในหนึ่งร่างของห้าเผ่า (ออร์ค, มารแคระ, มนุษย์เงือก, เอลฟ์, คนแคระ) ในขณะที่ตัวน้องสาวถูกส่งย้อนเวลากลับไปเพื่อปกป้องหมู่บ้านจากจ้าวนรก ตัวเอกของเรื่องจะต้องออกเดินทางทั่วแอสทอลเรียเพื่อตามหาศิลาเวทย์ทั้งสิบมาผนึกจ้าวนรกอีกครั้ง</doc>
