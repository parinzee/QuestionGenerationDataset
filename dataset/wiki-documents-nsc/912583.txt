<doc id="912583" url="https://th.wikipedia.org/wiki?curid=912583" title="วัดดะมะรานจี">วัดดะมะรานจี วัดดะมะรานจี (, ; ) เป็นวัดในเมืองพุกาม ประเทศพม่า เป็นวัดขนาดใหญ่ที่สุดในพุกาม มีชื่อเสียงว่าสร้างในรัชกาลพระเจ้านราธู (ค.ศ. 1167–1170) ผู้เสด็จขึ้นครองบัลลังก์ด้วยการปลงพระชนม์พระราชบิดาคือพระเจ้าอลองสิธูและพระเชษฐา จึงเชื่อกันว่าทรงสร้างวัดอันใหญ่โตนี้เพื่อลดทอนบาปของพระองค์ พงศาวดารพม่าระบุว่า พระเจ้านราธูทรงถูกชาวอินเดียกลุ่มหนึ่งลอบปลงพระชนม์ขณะที่งานก่อสร้างยังดำเนินอยู่ วัดจึงมาสำเร็จหลังรัชกาล วัดนี้ก่อสร้างตามแบบแผนทำนองเดียวกับอานันทพญา ศาสนสถานอีกแห่งในเมืองเดียวกัน มีการเอาอิฐมาก่อปิดในอาคารวัดไว้โดยไม่ปรากฏเหตุผล จึงมีเฉพาะมุขทั้งสี่และระเบียงภายนอกที่เข้าถึงได้ในปัจจุบัน</doc>
