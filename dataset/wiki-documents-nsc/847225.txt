<doc id="847225" url="https://th.wikipedia.org/wiki?curid=847225" title="อีเจี้ย">อีเจี้ย อีเจี้ย () ชื่อรองว่า จีป้อ เป็นเสนาธิการแห่งจ๊กก๊ก อีเจี้ยเกิดที่เมืองซันหยงมีความสามารถในการปุจฉาวิสัชนาและมีความช่ำชองในกฎหมายเคยรับใช้ เล่าเปียว เจ้าเมือง เกงจิ๋ว มีบทบาทในการมาบอก เล่าปี่ ในงานพืชมงคลให้ระวังตัวเรื่อง ชัวมอ ขุนนางและน้องเมียของเล่าเปียววางแผนลอบสังหารเล่าปี่จนเล่าปี่สามารถหนีรอดกลับไปยัง ซินเอี๋ย อันเป็นเมืองที่มั่นของเล่าปี่จนกระทั่งเล่าเปียวถึงแก่กรรมและ เล่าจ๋อง บุตรชายคนเล็กของเล่าเปียวขึ้นเป็นเจ้าเมืองเกงจิ๋วใน ค.ศ. 208 อีเจี้ยจึงได้มารับใช้เล่าปี่ และกลับมามีบทบาทอีกครั้งใน ค.ศ. 215 เมื่อเล่าปี่และ จูกัดเหลียง ได้ส่งอีเจี้ยเป็นทูตไปยัง ง่อก๊ก เพื่อเจรจากับ ซุนกวน ในการไปโจมตีเมืองหับป๋าของ โจโฉ โดยก่อนการเจรจาซุนกวนซึ่งทราบถึงกิตติศัพท์ในการปุจฉาวิสัชนาของอีเจี้ยจึงได้จัดการโต้วาทีกับอีเจี้ยและหลังจากนั้นอีเจี้ยก็ไม่มีบทบาทอีกเลย</doc>
