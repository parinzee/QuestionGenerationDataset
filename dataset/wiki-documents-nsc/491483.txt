<doc id="491483" url="https://th.wikipedia.org/wiki?curid=491483" title="จอร์จผู้เดียวดาย">จอร์จผู้เดียวดาย จอร์จผู้เดียวดาย (; ) เป็นเต่ายักษ์กาลาปากอส (Chelonoidis nigra) ชนิดย่อย C. n. abingdoni ซึ่งพบเฉพาะเกาะพินต้า ซึ่งเป็นเกาะที่เล็กที่สุดในหมู่เกาะกาลาปากอส ในประเทศเอกวาดอร์ ที่ ๆ ซึ่งมีเต่าชนิดนี้อาศัยอยู่เท่านั้น และจอร์จผู้เดียวดายเป็นตัวสุดท้ายที่เชื่อว่ามีอยู่ในโลกถิ่นเกิด ถิ่นเกิด. จอร์จผู้เดียวดาย ถูกค้นพบครั้งแรกเมื่อปี ค.ศ. 1972 โดยนักวิทยาศาสตร์ชาวฮังการี และไม่พบเต่าชนิดเดียวกันตัวอื่นอาศัยอยู่ร่วมกันเลย จึงได้ชื่อว่าเป็นหนึ่งในสิ่งมีชีวิตที่หายากที่สุดในโลก และกลายมาเป็นดาวเด่นของอุทยานแห่งชาติกาลาปากอส ซึ่งปีนึง ๆ จะมีนักท่องเที่ยวจำนวนมากคนมาเที่ยวที่นี่ เพราะชื่อเสียงของมัน จอร์จผู้เดียวดายเป็นเต่าเพศผู้ ไม่ทราบอายุที่แน่นอน แต่คาดว่ามีอายุมากกว่า 100 ปี ลำตัวยาว 1 เมตร น้ำหนักประมาณ 90 กิโลกรัม มีความพยายามหลายครั้งจากนักวิทยาศาสตร์ที่พยายามจับให้มันผสมพันธุ์กับเต่าเพศเมียชนิดใกล้เคียงกันจากเกาะอิสซาเบลลา โดยให้อยู่ร่วมกันนานถึง 35 ปี แต่ทว่าก็ไม่ประสบผลสำเร็จ เมื่อเต่าตัวแรกวางไข่แต่เป็นหมัน เต่าตัวที่ 2 จอร์จผู้เดียวดายไม่ยอมผสมพันธุ์ด้วย และไม่มีแม้แต่ความกระตือรือร้นที่จะจับคู่เสียชีวิต เสียชีวิต. จอร์จผู้เดียวดาย ตายลงเมื่อวันที่ 24 มิถุนายน ค.ศ. 2012 โดยผู้ดูแลมันมากกว่า 40 ปี พบร่างของมันตายอยู่ในบ่อเลี้ยง โดยไม่ทราบสาเหตุ ซึ่งทางอุทยานฯได้มีความคิดที่จะดองเก็บร่างของมันไว้ และทางรัฐบาลเอกวาดอร์ได้ยกย่องให้มันเป็นมรดกของชาติอีกด้วย โดยยกย่องให้เป็น "สัญลักษณ์การต่อสู้เพื่อปกป้องระบบนิเวศอันบอบบาง อันเป็นหน้าที่ของทุกคน" ปัจจุบัน ซากของจอร์จผู้เดียวดายถูกเก็บแสดงไว้ที่พิพิธภัณฑ์ประวัติศาสตร์ธรรมชาติวิทยาอเมริกัน มหานครนิวยอร์ก สหรัฐอเมริกา แต่ก็มีข้อตกลงกับทางรัฐบาลเอกวาดอร์ว่าในอนาคตจะทำการส่งคืนร่างของมันมาไว้ที่เอกวาดอร์ ซึ่งเป็นบ้านเกิดรายการอ้างอิง</doc>
