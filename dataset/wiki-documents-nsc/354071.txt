<doc id="354071" url="https://th.wikipedia.org/wiki?curid=354071" title="ทีปัก โจปรา">ทีปัก โจปรา ทีปัก โจปรา (; ; 22 ตุลาคม ค.ศ. 1946 — ) เป็นชาวอเมริกันเชื้อสายอินเดีย เป็นนักพูดและนักเขียนเกี่ยวกับทางด้านอายุรเวช, จิตวิญญาณ และการบำบัดทางร่างกายและจิตใจ โจปราได้เริ่มอาชีพของเขาเป็นผู้เชี่ยวชาญด้านต่อมไร้ท่อ และในภายหลังได้เปลี่ยนจุดมุ่งหมายของเขามาเป็นการแพทย์ทางเลือก โจปราได้เป็นผู้ช่วยระดับสูงของมหาริชี มเหช โยคี ก่อนที่จะเปิดตัวในอาชีพของเขาเอง ในช่วงปลายทศวรรษ 1980 ได้มีการจัดพิมพ์หนังสือพัฒนาตนเองเกี่ยวกับจิตวิญญาณยุคใหม่ และการแพทย์ทางเลือก เขาเป็นเพื่อนของไมเคิล แจ็กสัน มาเป็นระยะเวลา 20 ปี ซึ่งโจปราได้รับความสนใจจากผู้คนอย่างกว้างขวางในเดือนกรกฎาคม ค.ศ. 2009 เมื่อเขาได้แสดงความเห็นว่า "เป็นประเพณีที่แพทย์ได้ผลักดันให้มียาเสพติด ซึ่งมีความเกี่ยวพันกับการติดสารเหล่านี้ของคนดัง" โดยกล่าวว่าการเสียชีวิตของไมเคิล แจ็กสัน มาจากการให้ยาเกินขนาดตามใบสั่งแพทย์ ซึ่งน่าจะมีการเรียกร้องให้ดำเนินความต่อไปประวัติครอบครัว ประวัติครอบครัว. โจปราถือกำเนิดในนิวเดลี ประเทศอินเดีย พ่อของเขาที่มีชื่อว่า นายแพทย์กฤษัณ โจปรา (ค.ศ. 1919–2001) ผู้เชี่ยวชาญด้านโรคหัวใจชาวอินเดียคนสำคัญ เป็นหัวหน้าภาควิชาอายุรศาสตร์และโรคหัวใจที่โรงพยาบาลมูลจันทไคราติราม กรุงนิวเดลีมาเป็นระยะเวลากว่า 25 ปี และมียศร้อยโทในกองทัพอังกฤษ ซึ่งปู่ของเขามียศนายสิบในกองทัพอังกฤษ ที่ได้รับความช่วยเหลือสภาพหัวใจจากการรักษาแบบอายุรเวชภายหลังจากยาจากฝั่งตะวันตกไม่สามารถช่วยเขาได้เท่าใดนัก น้องชายของโจปรามีชื่อว่าสันชีพ เป็นศาสตราจารย์แห่งคณบดีคณะแพทยศาสตร์และการแพทย์เพื่อการศึกษาต่อเนื่องที่เบธอิสราเอลดีคอนเนส เมดิคอลเซ็นเตอร์ชีวิตช่วงต้นและการศึกษา ชีวิตช่วงต้นและการศึกษา. ในช่วงที่โจปรายังเป็นหนุ่ม เขามีความปรารถนาที่จะเป็นนักแสดงหรือนักข่าว แต่เขาก็ได้รายงานว่าได้แรงดลบันดาลใจมาจากตัวละครจากวรรณกรรมเรื่องแอร์โร่สมิธ ของซินแคลร์ สมิธ และได้กลายมาเป็นด็อกเตอร์ในเวลาต่อมา โจปราสำเร็จการศึกษาระดับประถมศึกษาที่โรงเรียนเซนต์โคลัมเบีย ในนิวเดลี และสำเร็จการศึกษาจากสถาบันออลอินเดียแห่งวิทยาศาสตร์การแพทย์ (AIIMS) ภายหลังการอพยพสู่สหรัฐอเมริกาในค.ศ. 1968 โจปราได้เริ่มฝึกงานทางคลินิก และฝึกประจำที่โรงพยาบาลมูเลนเบิร์ก ในเพนฟิลด์ รัฐนิวเจอร์ซีย์ เขามีช่วงที่อาศัยอยู่ที่ลาเฮย์คลินิกในเบอร์ลิงตัน รัฐแมสซาชูเซตส์ และที่โรงพยาบาลมหาวิทยาลัยเวอร์จิเนีย เขาได้รับใบอนุญาตในการฝึกการแพทย์ประจำรัฐแมสซาชูเซต ในค.ศ. 1973 และได้รับใบอนุญาตทางการแพทย์แคลิฟอร์เนียในค.ศ. 2004 โจปราเป็นคณะกรรมการที่ผ่านการรับรองในอายุรกรรม และเป็นผู้เชี่ยวชาญทางด้านต่อมไร้ท่อ รวมทั้งยังเป็นสมาชิกของสมาคมการแพทย์อเมริกัน (AMA) ด้วยเช่นกัน</doc>
