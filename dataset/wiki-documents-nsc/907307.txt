<doc id="907307" url="https://th.wikipedia.org/wiki?curid=907307" title="ภูเขาไฟเอเรอตาเล">ภูเขาไฟเอเรอตาเล ภูเขาไฟเอเรอตาเล (ชื่อในภาษาอัมฮาริก) หรือที่รู้จักกันดีในชื่อภาษาอังกฤษว่า ภูเขาไฟเออร์ตาเอล (, ) บ้างก็อ่าน อิร์ตาเอล เป็นภูเขาไฟรูปโล่ชนิดบะซอลต์ ตั้งในที่ต่ำอาฟาเรอ (afar depression) ประเทศเอธิโอเปีย มีความสูง 613 เมตร ประกอบด้วยแอ่งลาวาจำนวน 2 แอ่งหรือ 1 แอ่งแล้วแต่ช่วงเวลา ปัจจุบันปะทุตลอดเวลานับแต่มีการบันทึก (พ.ศ. 2449) จนได้ชื่อว่า ประตูสู่นรก คล้ายกับชื่อของหลุมแก๊สดาร์วาซาในประเทศเติร์กเมนิสถาน การปะทุครั้งใหญ่ล่าสุดมีเมื่อวันที่ 25 กันยายน พ.ศ. 2548 ทำให้สัตว์ล้มตาย 250 ตัว และราษฎรนับพันคนต้องหลบภัย ต่อมาในเดือนสิงหาคม พ.ศ.2550 ก็มีการปะทุอย่างเดียวกันทำให้มีคนสูญหายสองคนและคนอพยพนับร้อยคน ภูเขาไฟเอเรอตาเลนับแต่นั้นมาก็ปะทุตลอดเวลาโดยมีการปะทุใหญ่ครั้งล่าสุดเมื่อเดือนมกราคม พ.ศ.2560 ชื่อเอเรอตาเลเป็นชื่อภาษาอาฟาเรอแปลว่า ภูเขาควัน เมื่อปี พ.ศ.2552 ทีมจากบีบีซีสำรวจพื้นที่โดยวิธีโทรสัมผัสเลเซอร์เพื่อป้องกันความร้อน การเดินทางมายังภูเขาไฟเอเรอตาเลนั้นยากลำบากยิ่งนัก เนื่องจากเป็นท้องที่กันดาร มีภัยธรรมชาติและภัยโดยมนุษย์มาก บ้างก็มีเหตุต่อสู้กันในหมู่ชาวอาฟาเรอ เช่นเหตุที่เกิดเมื่อวันที่ 16 มกราคม พ.ศ. 2555 ชาวยุโรปจำนวนหนึ่งถูกยิง เป็นผลให้ห้าคนถึงแก่กรรม ส่วนที่เหลือเจ็ดคนบาดเจ็บ ต่อมาแนวร่วมสามัคคีประชาธิปไตยปฏิวัติอาฟาเรอ (Afar Revolutionary Democratic Unity Front) แสดงความรับผิดและปล่อยนักท่องเที่ยวซึ่งเป็นตัวประกันสองคนเมื่อเดือนมีนาคม พ.ศ. 2555 ล่าสุดเมื่อเดือนธันวาคม พ.ศ. 2560 นักท่องเที่ยวชาวเยอรมันถูกยิงเสียชีวิตขณะเดินทางกลับจากภูเขาไฟ มัคคุเทศก์ท่านหนึ่งแนะนำว่านักท่องเที่ยวพึงจัดให้มีทหาร ตำรวจ หรือกองกำลังติดอาวุธอย่างน้อยสองนายอารักขาขณะเดินทางไปยังภูเขาไฟ หรือถ้าจะให้ดีพึงไปกับบริษัททัวร์ที่มีทหารเดินทางไปคุ้มกันด้วย</doc>
