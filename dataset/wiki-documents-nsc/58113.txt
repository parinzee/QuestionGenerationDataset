<doc id="58113" url="https://th.wikipedia.org/wiki?curid=58113" title="อุไรวรรณ ศิวะกุล">อุไรวรรณ ศิวะกุล อุไรวรรณ ศิวะกุล (สกุลเดิม ทัฬหพงศ์พันธุ์) หรือ อาจารย์อุ๊ อาจารย์สอนพิเศษวิชาเคมีเจ้าของ "โรงเรียนกวดวิชาวรรณสรณ์" (เคมี อาจารย์อุ๊) ร่วมกับสามี นายอนุสรณ์ ศิวะกุล ตั้งแต่ พ.ศ. 2532ประวัติ ประวัติ. ด้านการทำงานของอาจารย์อุ๊นั้นเดิมรับราชการครูที่โรงเรียนทับหลีสุริยวงศ์ทันทีหลังจากที่เรียนจบเมื่อ พ.ศ. 2519 และได้ลาออกจากราชการเมื่อ พ.ศ. 2521 เพื่อไปศึกษาต่อในระดับปริญญาตรีและปริญญาโทตามลำดับ เมื่อศึกษาจบจึงกลับมารับราชการครูต่อที่โรงเรียนสตรีเศรษฐบุตรบำเพ็ญ กรุงเทพมหานคร ตั้งแต่ พ.ศ. 2526 ถึง พ.ศ. 2532 และย้ายไปรับราชการที่โรงเรียนสามเสนวิทยาลัย ตั้งแต่เมื่อศึกษาระดับปริญญาโท อาจารย์อุ๊ได้เริ่มทำธุรกิจกวดวิชาเป็นการหารายได้พิเศษ และได้กระทำต่อเนื่องมาเมื่อรับราชการครู เมื่อสอนอยู่ที่โรงเรียนสามเสนวิทยาลัยได้เช่าตึกแถวในละแวกนั้นเพื่อเปิดสอนพิเศษ และทำให้นักเรียนในละแวกใกล้เคียงรู้จักและสมัครเรียนมากขึ้นจากการความสำเร็จของรุ่นก่อนๆ อาจารย์อุ๊จึงลาออกจากการรับราชการครู ไปเปิดธุรกิจกวดวิชาร่วมกับสามี นายอนุสรณ์ ศิวะกุล ซึ่งลาออกจากตำแหน่งผู้ช่วยผู้อำนวยการโรงเรียนสามเสนวิทยาลัยเช่นกัน โดยนับสาขาแรกเป็นสาขาที่สะพานควายประวัติการศึกษาประวัติการศึกษา. - ระดับประถมศึกษา วุฒิ ป.7 เมื่อ พ.ศ. 2512 จาก โรงเรียนบ้านทุ่งหงาว - ระดับมัธยมศึกษา วุฒิ มศ. 3 เมื่อ พ.ศ. 2515 จาก โรงเรียนสตรีระนอง - ระดับอนุปริญญา วุฒิ ป.กศ.สูง (เอกวิทยาศาสตร์) เมื่อ พ.ศ. 2519 จาก วิทยาลัยครูภูเก็ต - ระดับปริญญาตรี วุฒิ กศ.บ. (เกียรตินิยมอันดับ 1) เมื่อ พ.ศ. 2523 จาก มหาวิทยาลัยศรีนครินทรวิโรฒ สงขลา(ปัจจุบันคือ มหาวิทยาลัยทักษิณ) - ระดับปริญญาโท วุฒิ กศ.ม. (เคมี) เมื่อ พ.ศ. 2525 จาก มหาวิทยาลัยศรีนครินทรวิโรฒ ประสานมิตรประวัติการทำงานการรับราชการประวัติการทำงาน. การรับราชการ. - พ.ศ. 2519–2521 รับราชการที่โรงเรียนทับหลีสุริยวงศ์ จังหวัดระนอง จากนั้นลาออกจากราชการเพื่อศึกษาต่อระดับปริญญาตรีและปริญญาโท - พ.ศ. 2526–2532 รับราชการที่โรงเรียนสตรีเศรษฐบุตรบำเพ็ญ กรุงเทพมหานคร - พ.ศ. 2532–2537 รับราชการที่โรงเรียนสามเสนวิทยาลัย กรุงเทพมหานคร ตำแหน่ง อาจารย์ 2 ระดับ 7 หลังจากนั้นลาออกจากราชการเพื่อประกอบธุรกิจส่วนตัวการสอนกวดวิชาการสอนกวดวิชา. - พ.ศ. 2525 เริ่มสอนกวดวิชาในขณะที่ศึกษาอยู่ในระดับปริญญาโท เพื่อเป็นงาน พิเศษในขณะที่กำลังศึกษาอยู่ - พ.ศ. 2529–2531 เริ่มเปิดเป็นโรงเรียนกวดวิชาของตนเองครั้งแรก ที่ศูนย์การค้าเซ็นทรัลลาดพร้าว - พ.ศ. 2532–ปัจจุบัน เปิดเป็นโรงเรียนกวดวิชา โรงเรียนกวดวิชาวรรณสรณ์โรงเรียนกวดวิชาวรรณสรณ์ (เคมี อาจารย์อุ๊) โรงเรียนกวดวิชาวรรณสรณ์ (เคมี อาจารย์อุ๊). โรงเรียนกวดวิชาวรรณสรณ์ หรือเดิมชื่อโรงเรียนกวดวิชาวรรณสรณ์ธุรกิจ รู้จักกันในชื่อ "เคมี อาจารย์อุ๊" โดยสาขาแรกตั้งอยู่ที่ย่านสะพานควาย กรุงเทพมหานคร ซึ่งเป็นสถานที่เริ่มสอนกวดวิชาเป็นครั้งแรก และได้ขยายสาขาเพิ่มขึ้นโดยใช้ระบบวิดีโอบันทึกภาพ โดยมีสาขาเรียงตามลำดับรวมแล้วอยู่ที่ 28 สาขากระจายไปทั่วประเทศและใช้ระบบดีวีดีในการสอนโดยจะสอนสดที่สาขาพญาไทบางรอบเท่านั้น</doc>
