<doc id="331827" url="https://th.wikipedia.org/wiki?curid=331827" title="ชูชีพ หาญสวัสดิ์">ชูชีพ หาญสวัสดิ์ นายชูชีพ หาญสวัสดิ์ (30 กันยายน 2487 -) อดีตรัฐมนตรีว่าการกระทรวงเกษตรและสหกรณ์ รัฐมนตรีว่าการกระทรวงพาณิชย์ รัฐมนตรีช่วยว่าการกระทรวงศึกษาธิการ รัฐมนตรีช่วยว่าการกระทรวงพาณิชย์ และสมาชิกสภาผู้แทนราษฎรจังหวัดปทุมธานี ปัจจุบันต้องโทษจำคุกในเรือนจำพิเศษกรุงเทพประวัติ ประวัติ. นายชูชีพ หาญสวัสดิ์ เกิดเมื่อวันที่ 30 กันยายน พ.ศ. 2487 ที่อำเภอเมืองปทุมธานี จังหวัดปทุมธานี เป็นบุตรของนายบุญไทย นางเฮียง หาญสวัสดิ์ ด้านครอบครัวสมรสกับนางกฤตินี หาญสวัสดิ์ (สกุลเดิม เชิดชัย) นายชูชีพ หาญสวัสดิ์ สำเร็จการศึกษาระดับมัธยมศึกษา จากโรงเรียนอำนวยศิลป์ ระดับปริญญาตรี ด้านวิศวกรรม จากประเทศฟิลิปปินส์ และปริญญาโท ด้านวิศวกรรม จากมหาวิทยาลัยลองบีชสเตท ประเทศสหรัฐอเมริกาการทำงาน การทำงาน. นายชูชีพ หาญสวัสดิ์ เป็นนักธุรกิจเจ้าของโรงงานผลิตลูกชิ้น ฟาร์มกระบือที่อำเภอสังขละบุรี จังหวัดกาญจนบุรี และโรงฆ่าสัตว์ที่จังหวัดปทุมธานี รวมถึงธุรกิจรถโดยสารปทุมธานี-สามโคกงานการเมือง งานการเมือง. นายชูชีพ หาญสวัสดิ์ เข้าสู่งานการเมืองโดยการเป็นสมาชิกสภาผู้แทนราษฎร จังหวัดปทุมธานี สังกัดพรรคสันติชน ในปี พ.ศ. 2518 ต่อมาได้ย้ายไปสังกัดพรรคชาติไทย ในปี พ.ศ. 2519 และได้รับตำแหน่งรัฐมนตรีช่วยว่าการกระทรวงพาณิชย์ ปี พ.ศ. 2529 รัฐมนตรีช่วยว่าการกระทรวงศึกษาธิการ ปี พ.ศ. 2535 และรัฐมนตรีว่าการกระทรวงพาณิชย์ ในปี พ.ศ. 2538 ต่อมาในปี พ.ศ. 2539 จึงย้ายมาสังกัดพรรคความหวังใหม่ และได้รับตำแหน่งรัฐมนตรีว่าการกระทรวงเกษตรและสหกรณ์ แต่ได้ลาออกในเวลาต่อมาจากกรณีปุ๋ยปลอม ต่อมาในปี พ.ศ. 2550 นายชูชีพ หาญสวัสดิ์ ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 หลังจากนั้นจึงได้เข้าร่วมกับกลุ่มแนวร่วมประชาธิปไตยต่อต้านเผด็จการแห่งชาติ (นปช.) โดยนำประชาชนจำนวนกว่า 1,000 คน ปิดล้อมสถานีบริการภาคพื้นดินดาวเทียมไทยคม ลาดหลุมแก้ว เพื่อเรียกร้องให้มีการเปิดสัญญาณสถานีโทรทัศน์พีเพิลแชลแนลคดีความ คดีความ. เมื่อวันที่ 8 มิถุนายน พ.ศ. 2559 ชูชีพถูกศาลลงโทษจำคุก 6 ปี ตามความผิดพระราชบัญญัติว่าด้วยความผิดเกี่ยวกับการเสนอราคาต่อหน่วยงานของรัฐ พ.ศ.2542 มาตรา 10 มาตรา 12 ประกอบประมวลกฎหมายอาญา มาตรา 157 ประกอบมาตรา 83 เป็นการกระทำกรรมเดียวผิดกฎหมายหลายบท ลงโทษหนักสุดตามพระราชบัญญัติว่าด้วยความผิดเกี่ยวกับการเสนอราคาต่อหน่วยงานของรัฐ พ.ศ.2542 มาตรา 12 และเขาถูกส่งตัวเ้ารับโทษจำคุกในเรือนจำพิเศษกรุงเทพ ในทันทีเครื่องราชอิสริยาภรณ์เครื่องราชอิสริยาภรณ์. - พ.ศ. 2530 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2529 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ</doc>
