<doc id="560793" url="https://th.wikipedia.org/wiki?curid=560793" title="วีรชัย พุทธวงศ์">วีรชัย พุทธวงศ์ รองศาสตราจารย์ วีรชัย พุทธวงศ์ หรือ รองศาสตราจารย์ ดร.วีรชัย พุทธวงศ์ อดีตข้าราชการพลเรือนในสถาบันอุดมศึกษา เป็นอาจารย์และนักวิชาการสาขาเคมีอินทรีย์มหาวิทยาลัยเกษตรศาสตร์ รศ.ดร. วีรชัย พุทธวงศ์ ได้เข้ามามีบทบาทเป็นแกนนำพนักงานมหาวิทยาลัย และเลขาธิการ ศูนย์ประสานงานบุคลากรในสถาบันอุดมศึกษาของรัฐ ด้วยปัญหาเรื่อง ความไม่เป็นธรรมของพนักงานมหาวิทยาลัย รศ. ดร. วีรชัย พุทธวงศ์ เป็นแกนนำคนสำคัญในการเรียกร้องสิทธิเรื่องค่าตอบแทนตำแหน่งทางวิชาการของพนักงานมหาวิทยาลัย และเป็นบุคคลที่มีบทบาทในการเรียกร้องความเป็นธรรมให้กับพนักงานมหาวิทยาลัยอย่างต่อเนื่อง บทบาทสำคัญในฐานะเลขาธิการศูนย์ประสานงานบุคลากรในสถาบันอุดมศึกษาของรัฐคือ การเรียกร้องสิทธิสวัสดิการรักษาพยาบาลของบุคลากรในสถาบันอุดมศึกษา กลุ่มที่ไม่ใช่ข้าราชการประวัติ ประวัติ. รศ.วีรชัย พุทธวงศ์ หรือ รศ.ดร.วีรชัย พุทธวงศ์ สำเร็จการศึกษาระดับปริญญาเอกสาขาเคมีอินทรีย์ ด้วย โครงการปริญญาเอกกาญจนาภิเษก(The Royal Golden Jubilee Ph.D programme) รุ่นที่ 1 จากมหาวิทยาลัยเชียงใหม่ ร่วมกับ University of Wollongong ประเทศออสเตรเลีย ปี พ.ศ. 2544 และสำเร็จการศึกษาวิจัยระดับหลังปริญญาเอกสาขาเคมีของผลิตภัณฑ์ธรรมชาติ (Natural Products Chemistry) ณ National Institute of Environmental Studies ประเทศญี่ปุ่น ปี พ.ศ. 2546 และในปี พ.ศ. 2547 ได้รับ วุฒิบัติ สาขาผู้ประกอบการด้านวิทยาศาสตร์ (Certificate in Science Entrepreneurship) จากคณะวิทยาศาสตร์ จุฬาลงกรณ์มหาวิทยาลัย เป็นการเรียนการสอนร่วมกับ National University of Singapore รศ. ดร. วีรชัย พุทธวงศ์ รับราชการเป็นข้าราชการพลเรือนในสถาบันอุดมศึกษา ตั้งแต่ปี พ.ศ. 2541 ที่มหาวิทยาลัยแม่โจ้ ด้วยทุนของทบวงมหาวิทยาลัยในระหว่างที่ศึกษาระดับปริญญาโทสาขาเคมี ที่คณะวิทยาศาสตร์ มหาวิทยาลัยเชียงใหม่ โดยมีคำสั่งให้บรรจุเป็นข้าราชการรับใช้ทุนที่มหาวิทยาลัยแม่โจ้ จ. เชียงใหม่ ก่อนลาออกมาเป็นพนักงานมหาวิทยาลัย ที่ มหาวิทยาลัยเกษตรศาสตร์ กำแพงแสน ในปี พ.ศ. 2551 ด้วยเหตุผลย้ายมาอยู่กับครอบครัว</doc>
