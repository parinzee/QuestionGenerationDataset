<doc id="582384" url="https://th.wikipedia.org/wiki?curid=582384" title="โอน้อยออก (เพลง)">โอน้อยออก (เพลง) "โอน้อยออก" () เป็นซิงเกิลแรก จากอัลบั้มชุดที่หกของ โมเดิร์นด็อก หลังการห่างหายไปนานถึง 5 ปี โดยออกเผยแพร่เมื่อวันที่ 4 พฤศจิกายน พ.ศ. 2556 ทางช่องยูทูบของวงโมเดิร์นด็อกเอง โดยมิวสิกวิดีโอเป็นภาพการทำงานของวงที่เดินทางไปบันทึกเสียงอัลบั้มดังกล่าวที่สตูดิโอทาร์บอกซ์ โรด เมืองบัฟฟาโล รัฐนิวยอร์ก สหรัฐอเมริกา สตูดิโอบ้านไม้กลางป่า โดยมีวงที่คุ้นหูกันดีระดับโลกอย่าง คีน , โอเคโก , ฟรานซ์ เฟอร์ดินานด์ ก็เคยใช้ห้องอัดดังกล่าวมาก่อน อีกทั้งยังได้โปรดิวเซอร์ชาวสก็อต Tony Doogan มาร่วมงานอีกด้วย ที่เคยร่วมงานกับวง Mogwai วง โพสต์ร็อค จากสก็อตแลนด์ และวง อินดี้ร็อก Belle And Sebastain ถือเป็นโปรดิวเซอร์ผู้อยู่เบื้องหลังผลงานของ Mogwai, Belle and Sebastian และอีกหลายวง อีกทั้งเพลงโอน้อยออกยังมีให้ดาวโหลดบนไอทูนส์ โดยราคา 0.99 เหรียญ หรือคิดราว 30 บาท อัลบั้มชุดนี้พวกเขาอยู่ในสังกัด บริษัท โมเดริ์นด็อก จำกัดซึ่งเป็นสังกัดค่ายเพลงของพวกเขาเองมิวสิกวิดิโอ มิวสิกวิดิโอ. เอ็มวีของเพลงโอน้อยออกเป็นการถ่ายทำรวมเบื้องหลังชีวิตประจำวันในนิวยอร์กของวงโมเดิร์นด็อก ซึ่งถ่ายทำโดยสมาชิกวง 3 คน และร่วมด้วยภู่กัน สันสุริยะ มือเบสวงอพาร์ทเม้นท์คุณป้า ซึ่งร่วมงานกับพวกเขาในฐานะมือเบสในการออกทัวร์มาหลายปี เอ็มวีกำกับโดย ปวิณ สุวรรณชีพ หรือโป้ง มือกลองของทางวงชาร์ต</doc>
