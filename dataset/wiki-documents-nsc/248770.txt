<doc id="248770" url="https://th.wikipedia.org/wiki?curid=248770" title="ฮาซัน อัลบันนา">ฮาซัน อัลบันนา ฮาซัน อัลบันนา (; ) มีชื่อเต็มว่า ฮาซัน อะห์หมัด อับดุลอับดุลเราะห์มาน อัลบันนา อัซซาอาตี เป็นผู้ก่อตั้ง กลุ่ม "อิควานมุสลิมีน" ในอียิปต์ เกิดเมื่อ 14 ตุลาคม ค.ศ.1906 เสียชีวิตจากการถูกฆาตกรรมเมื่อ 12 กุมภาพันธ์ ค.ศ.1949 เป็นมุสลิมที่มีอิทธิพลมากที่สุดในศตวรรษที่ 20ประวัติ ประวัติ. ฮาซัน อัลบันนา เกิดที่เมืองมะห์มูดียะฮ์ จังหวัดญีซะฮ์ ประเทศอียิปต์ จากครอบครัวสามัญชน บิดาของเขาประกอบอาชีพเป็นผู้จัดการการสมรส เขาฉายแววการเป็นผู้นำตั้งแต่ครั้งเยาว์วัย มีความโดดเด่นกว่าเพื่อนอายุคราวเดียวกัน จึงได้รับโหวตเสียงให้ดำรงตำแหน่งนายก "สมาคมอบรมจรรยา" (جمعية الأخلاق الأدبية) ตั้งแต่กำลังศึกษาระดับประถม ฮาซัน อัลบันนา ยังไม่หยุดยั้งความกระตือรือร้นแต่เพียงเท่านี้ เขายังก่อตั้ง "สมาคมยับยั้งสิ่งต้องห้าม" (جمعية منع المحرمات) ร่วมกับเพื่อนๆ ซึ่งเป็นสมาคมที่ไม่ขึ้นกับโรงเรียนที่เขาศึกษาอยู่ เมื่อเขาเดินทางไปศึกษาต่อโรงเรียนมุอัลลิมีน ณ จังหวัดดามันฮูร เขาก็ก่อตั้ง"สมาคมประพฤติดีอย่างแน่วแน่" (الجمعية الحصافية الخيرية) ซึ่งมีเป้าหมายเพื่อเผยแผ่จริยธรรมดีงาม และยับยั้งสิ่งโสมมที่มีอยู่อย่างดาษดื่น หลังจากนั้นเขารับการศึกษาต่อโรงเรียน ดารุลอูลูมอัลอุลยา ณ กรุงไคโร และได้เข้าร่วมชมรม"เกียรติแห่งจริยธรรมอิสลาม "(جمعية مكارم الأخلاق الإسلامية، ) ซึ่งขณะนั้นเป็นสมาคมเดียวที่มีอยู่ในกรุงไคโร เขามักพบปะกับปราชน์ทางศาสนาในมัสยิดต่างๆเพื่อรับฟังโอวาทจากท่านเหล่านั้น</doc>
