<doc id="418980" url="https://th.wikipedia.org/wiki?curid=418980" title="ไรนิโวนินาฮิทรินิโอนี">ไรนิโวนินาฮิทรินิโอนี ไรนิโวนินาฮิทรินิโอนี (พ.ศ. 2367 - 5 พฤษภาคม พ.ศ. 2411) เป็นที่รู้จักในนาม "ราฮาโร" เขาดำรงตำแหน่งนายกรัฐมนตรีแห่งมาดากัสการ์ระหว่าง พ.ศ. 2395 ถึง 2408 เขาเป็นผู้เริ่มต้นวางแผนให้เกิดการปฏิวัติกลุ่มชนชั้นสูงโดยมีส่วนในการลอบปลงพระชนม์ สมเด็จพระเจ้าราดามาที่ 2 แห่งมาดากัสการ์ จากพฤติกรรมที่ล้ำเส้นและการมีส่วนลอบปลงพระชนม์พระเจ้าราดามาที่ 2 กษัตริย์ผู้เป็นที่รักของประชาชน ส่งผลให้ความนิยมในตัวเขาตกต่ำ จนที่สุดเขาได้ถูกถอดถอนออกจากตำแหน่งและแทนที่โดยไรนิไลอาริโวนี น้องชายของเขาเอง ไรนิโวนินาฮิทรินิโอนีถึงแก่อสัญกรรมหลังลี้ภัยทางการเมืองในวันที่ 5 พฤษภาคม พ.ศ. 2411 ณ เมืองอัมโบฮิมันโดรโซ หลังจากพยายามก่อรัฐประหารเพื่อให้ได้อำนาจกลับมาซึ่งขณะอยู่ในช่วงการเสด็จสวรรคตของสมเด็จพระราชินีนาถราซอเฮอรินาแห่งมาดากัสการ์ ผลคือการรัฐประหารของเขาล้มเหลวและทำให้เขาเป็นกบฏแผ่นดิน</doc>
