<doc id="142690" url="https://th.wikipedia.org/wiki?curid=142690" title="เวอร์นอน แอล สมิธ">เวอร์นอน แอล สมิธ เวอร์นอน โลแมกซ์ สมิธ () เกิดเมื่อวันที่ 1 มกราคม ค.ศ. 1927 ในเมืองวิชิทอ รัฐแคนซัส เป็นศาตราจารย์ทางด้านเศรษฐศาสตร์ที่มหาวิทยาลัยเชปแมน รัฐแคลิฟอร์เนีย และนักวิชาการของมหาวิทลัยจอร์จ เมสัน อันเป็นศูนย์กลางของการศึกษาวิทยาศาสตร์เศรษฐศาสตร์ และของศูนย์เมอร์เซตัส ซึ่งทั้งหมดนี้อยู่ในอาร์ลิงตัน รัฐเวอร์จิเนีย เวอร์นอน สมิธได้รับรางวัลโนเบลสาขาเศรษฐศาสตร์ในปี 2002 ร่วมกับดาเนียล คาห์เนแมน เขาเป็นผู้ก่อตั้งและประธานของสถาบันวิจัยนานาชาติในด้านเศรษฐศาสตร์เชิงทดลอง และนักวิชาการชั่วคราวของสถาบันคาโตในกรุงวอชิงตัน ดี.ซี. เวอร์นอน สมิธเป็นศิษย์เก่าของวิชิตานอร์ทไฮสคูลและมหาวิทยาลัยเฟรนส์ สมิธจบปริญญาตรีสาขาวิศวกรรมไฟฟ้าจากแคลเทคในปี 1949 และปริญญาโทสาขาเศรษฐศาสตร์จากมหาวิทยาลัยแคนซัสในปี 1955 และขณะที่ศึกษาปริญญาเอกอยู่ที่ฮาร์วาร์ดนั้น เขาได้เป็นอาจารย์สอนที่สถาบันเทคโนโลยีแมสซาชูเซตส์ (MIT) ในบางรายวิชาอีกด้วย สมิธรับงานสอนครั้งแรกที่วิทยาลัยการจัดการครานเนิร์ทแห่งมหาวิทยาลัยเพอร์ดูในช่วงปี 1955 ถึง 1967 และได้เลื่อนตำแหน่งเป็นศาสตราจารย์เต็มตัว และเป็นที่ทำงานที่เขาได้เริ่มทำงานทางด้านเศรษฐศาสตร์เชิงทดลอง</doc>
