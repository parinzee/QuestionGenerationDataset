<doc id="831782" url="https://th.wikipedia.org/wiki?curid=831782" title="อักษรล่าแสน The Alphabet Thailand">อักษรล่าแสน The Alphabet Thailand อักษรล่าแสน The Alphabet Thailand หรือเรียกโดยย่อว่า อักษรล่าแสน เป็นรายการโทรทัศน์ประเภทเกมโชว์ ที่ผลิตโดยบริษัท เดอะ วัน เอ็นเตอร์ไพรส์ จำกัด ดำเนินรายการโดย ณัฏฐ์ปวินท์ กุลกัลยาดี (เจ็ม) และ มารุต ชื่นชมบูรณ์ (อาร์ต) เริ่มออกอากาศครั้งแรกในวันที่ 7 มกราคม พ.ศ. 2560 (ร.ศ. 235) โดยออกอากาศทุกวันเสาร์และวันอาทิศ เวลา 12.00 - 13.00 น. ทางช่องวัน (ช่องโทรทัศน์ระบบดิจิตอลหมายเลข 31) และตั้งแต่วันที่ 19 สิงหาคม พ.ศ. 2560 – 30 กันยายน พ.ศ. 2560 (ตรงกับปี ร.ศ. 236) รายการจะย้ายไปออกอากาศในเวลาใหม่ 14.00 - 15.00 น. และตั้งแต่วันที่ 4 พฤศจิกายน พ.ศ. 2560 เป็นต้นมาทางรายการได้ลดวันออกอากาศเหลือเพียงแค่วันเสาร์วันเดียวเท่านั้นและได้ย้ายไปอยู่เวลาใหม่เป็น 13.15 น. ซึ่งจะทำให้ไม่มีเทปรายการที่เป็นวันอาทิศ แต่เป็นเทปที่เอา ผู้ชมทางบ้าน สลับกับ ดารารับเชิญ แบบสัปดาห์เว้นสัปดาห์ และตั้งแต่วันที่ 10 กุมภาพันธ์ พ.ศ. 2561 เป็นต้นไป รายการได้ย้ายไปอยู่เวลาใหม่เป็นเวลา 13.30 น. และออกอากาศเป็นเทปสุดท้ายเมื่อ 19 พฤษภาคม ปีเดียวกัน (ตรงกับ ร.ศ. 237) ปัจจุบันยุติการออกอากาศแล้ว อนึ่ง เทปรายการที่ออกอากาศในวันเสาร์จะเป็นผู้เข้าแข่งขันจากทางบ้านมาร่วมสนุก ส่วนเทปที่ออกอากาศในวันอาทิศจะเป็นผู้เข้าแข่งขันที่เป็นดารานักร้องเซเลบริตี้ชื่อดังมาร่วมสนุกระยะเวลาการออกอากาศรูปแบบและกติกาของรายการ รูปแบบและกติกาของรายการ. ผู้เข้าแข่งขัน 2 ทีม ทีมละ 2 คน (โดยผู้ดำเนินรายการทั้ง 2 คน จะมีหน้าที่เป็นหัวหน้าทีมของแต่ละทีมด้วย) จะต้องมาแข่งขันกับการทายคำหรือประโยคปริศนา พร้อมทั้งเก็บคะแนนสะสม ทีมใดเก็บสะสมคะแนนได้ครบหรือมากกว่า 25 คะแนนก่อน (แต่เดิมคือ 20 คะแนน ในช่วงการออกอากาศระยะแรก) จะมีสิทธิ์เข้าไปร่วมเล่นเกมชิงรางวัลสูงสุดจากทางรายการในรอบแจ็คพอต โดยจะแบ่งการแข่งขันออกเป็น 2 รอบ และรอบแจ็คพอต ซึ่งเป็นรอบสุดท้าย โดยลักษณะของคำหรือประโยคปริศนาที่ใช้เป็นคำถามในรายการ จะเป็นช่องเว้นว่างที่มีเครื่องหมายขีดเส้นใต้ที่กำหนดลักษณะของตัวอักษรในภาษาไทยที่ประสมกันเป็นคำหรือประโยคนั้น ๆ ไว้ ซึ่งในขณะที่ให้ผู้เข้าแข่งขันเริ่มทายคำหรือประโยคปริศนา จะปรากฏตัวอักษรภาษาไทย นั่นคือ พยัญชนะ, สระ และวรรณยุกต์ ซึ่งจะค่อยๆ ปรากฏทีละตัวอักษร ตัวละ 1.5 วินาทีโดยประมาณ และจะเป็นเช่นนี้ไปตลอดจนกว่าผู้เข้าแข่งขันจะกดปุ่มสัญญาณไฟรอบที่หนึ่ง (รอบประชัน)รูปแบบที่ 1 รอบที่หนึ่ง (รอบประชัน). รูปแบบที่ 1. ทีมที่ได้เริ่มเล่นก่อนจะส่งสมาชิกในทีม 1 คน โดยจะมีหมวดหมู่คำถามให้เลือก 4 หมวด โดยจะต้องเลือกมา 1 หมวด แล้วทายคำหรือประโยคปริศนาจำนวน 4 ข้อ (ซึ่งคำตอบที่ถูกต้องจะสัมพันธ์กับหมวดหมู่ที่ได้เลือกมาด้วย) ภายในเวลา 60 วินาที ซึ่งจะต้องกดปุ่มสัญญาณไฟเพื่อหยุดเวลาก่อนที่ตัวอักษรจะปรากฏครบอย่างน้อย 1 ตัวอักษรและเมื่อกดแล้วจะต้องตอบภายในเวลา 5 วินาที ถ้าตอบถูก 1 ข้อ จะได้รับคะแนนข้อละ 1 คะแนน ถ้าตอบผิด, ตอบไม่ทันเวลาหรือปล่อยให้ตัวอักษรปรากฏจนครบโดยไม่กดหยุดเวลาจะถือว่าหมดสิทธิ์ในการตอบคำหรือประโยคปริศนาของข้อนั้น ๆ และไม่ได้คะแนนสะสมด้วย หลังจากเล่นจบ 1 หมวด จะต้องผลัดเปลี่ยนเล่นเกมดังกล่าวกับสมาชิกอีกทีมเพื่อทำการแข่งขันต่อไปจนครบจำนวนสมาชิกในทีมทั้ง 2 ทีม ในระยะหลัง ทางรายการได้ปรับเปลี่ยนกติกาและเวลาในการเล่นเกมคือ ในแต่ละหมวดจะมีคำปริศนาให้เล่น 3 คำ และมีเวลาให้เล่น 45 วินาที โดยผู้เข้าแข่งขันคนแรกของทีมจะมีค่าข้อละ 1 คะแนน และคนที่ 2 ของทีมจะมีค่าข้อละ 2 คะแนน อนึ่ง ในขณะที่ผู้เข้าแข่งขันเริ่มทายคำหรือประโยคปริศนาข้อใดข้อหนึ่ง ถ้าหมดเวลา 60 วินาทีแล้ว ยังไม่กดปุ่มสัญญาณไฟ ทางรายการจะบังคับให้ผู้เข้าแข่งขันคนนั้นต้องตอบภายในเวลา 5 วินาทีทันที ถ้าตอบผิดหรือตอบไม่ทันเวลาจะหมดสิทธิ์ในการตอบคำหรือประโยคปริศนาของข้อนั้น ๆ และไม่ได้รับคะแนนสะสมเช่นเดียวกัน (ในส่วนนี้ถูกใช้ในรูปแบบที่ 2 ในรอบนี้ด้วย)รูปแบบที่ 2 รูปแบบที่ 2. เมื่อวันที่ 4 มิถุนายน 2560 ได้มีการปรับเปลี่ยนกติกาใหม่เป็น ทั้ง 2 ทีมจะส่งตัวแทนออกมาทีมละ 1 คน มาทำการแข่งขันทายคำหรือประโยคปริศนาที่ทางรายการกำหนดให้ทั้งหมด 2 หมวด แต่ละหมวดมีจำนวน 3 ข้อ (ซึ่งคำตอบที่ถูกต้องจะสัมพันธ์กับหมวดหมู่นั้นด้วย) เมื่อเริ่มให้ทายคำถาม (ไม่มีการจับเวลา) หากมีทีมใดทีมหนึ่งกดปุ่มสัญญาณไฟ ตัวอักษรจะหยุดปรากฏและทีมนั้นจะต้องตอบภายในเวลา 5 วินาที ถ้าตอบถูก 1 ข้อ จะได้รับคะแนนข้อละ 1 คะแนน ถ้าตอบผิดหรือตอบไม่ทันเวลาจะหมดสิทธิ์ในการตอบคำหรือประโยคปริศนาของข้อนั้น ๆ และไม่ได้คะแนนสะสมด้วย พร้อมทั้งสิทธิ์ในการตอบจะถูกโยนไปให้อีกทีมทันที พร้อมทั้งจะได้เห็นตัวอักษรเพิ่มเติมอีกด้วย (ขึ้นอยู่กับความยาวของคำปริศนานั้นๆและตัวอักษรที่เหลือที่ยังไม่ปรากฏ) และหลังจากแข่งขันจบ 1 หมวดแล้ว ทั้ง 2 ทีมจะต้องผลัดเปลี่ยนสมาชิกในทีมมาทำการแข่งขันในอีก 1 หมวดที่เหลือต่อไปรอบที่สอง (รอบประมูล) รอบที่สอง (รอบประมูล). วันที่ 4 มิถุนายน 2560 ได้เพิ่มรูปแบบกติกาใหม่ในรอบนี้ ทั้ง 2 ทีมจะต้องทายคำหรือประโยคปริศนาจำนวน 4 ข้อ โดยในแต่ละข้อจะมีคำใบ้พร้อมตัวอักษรตั้งต้นให้จำนวนหนึ่ง (ขึ้นอยู่กับความยาวของคำปริศนานั้นๆ) จากนั้นพิธีกรจะประกาศจำนวนตัวอักษรสูงสุดที่สามารถขอดูเพิ่มได้ในคำปริศนานั้นเพื่อให้ทั้ง 2 ทีมทำการประมูล โดยทีมที่กดปุ่มสัญญาณไฟจนติดก่อนจะมีสิทธิ์เลือกว่าจะประมูลตัวอักษรซึ่งจะได้เป็นทั้งฝ่ายเริ่มต้นและจบการประมูล หรือตอบคำปริศนานั้นเลยก็ได้ ทีมที่ประมูลตัวอักษรได้น้อยกว่าหรือไม่เอาตัวอักษร (เลือกประมูล 0 ตัว) จะได้สิทธิ์ในการตอบพร้อมกับได้เห็นตัวอักษรเพิ่มตามจำนวนที่ได้ประมูลไว้ ถ้าตอบถูกจะได้รับคะแนนข้อละ 2 คะแนน แต่ถ้าตอบผิดหรือไม่ตอบภายในเวลา 5 วินาที คะแนนจะตกเป็นของอีกทีมทันทีรอบที่สาม (รอบตัดเชือก) รอบที่สาม (รอบตัดเชือก). สมาชิกในทีมทุกคนจากทั้ง 2 ทีม จะต้องทำการแข่งขันโดยการกดปุ่มสัญญาณไฟเพื่อชิงสิทธิ์ในการตอบ แล้วทายคำหรือประโยคปริศนาเพื่อเก็บสะสมคะแนนที่มีอยู่จากรอบที่หนึ่งให้ได้ครบหรือมากกว่า 20 คะแนน (ปัจจุบันเปลี่ยนเป็น 25 คะแนน) โดยคำถามแต่ละข้อจะมีคำใบ้ซึ่งมีความเกี่ยวข้องกับคำหรือประโยคปริศนาที่เป็นคำตอบของข้อนั้น ๆ ซึ่งเมื่อเริ่มให้ทายคำถาม (ไม่มีการจับเวลา) หากมีทีมใดทีมหนึ่งกดปุ่มสัญญาณไฟ ตัวอักษรจะหยุดปรากฏและทีมนั้นจะต้องตอบภายในเวลา 5 วินาที ถ้าตอบถูก 1 ข้อ ตั้งแต่ข้อที่ 1 และ 2 จะได้รับคะแนนข้อละ 2 คะแนน(เพิ่มเป็น 3 คะแนนในปัจจุบัน) และตั้งแต่ข้อที่ 3 เป็นต้นไป จะได้รับคะแนนข้อละ 5 คะแนน ถ้าตอบผิดหรือตอบไม่ทันเวลาจะหมดสิทธิ์ในการตอบคำหรือประโยคปริศนาของข้อนั้น ๆ และไม่ได้คะแนนสะสมด้วย พร้อมทั้งสิทธิ์ในการตอบจะถูกโยนไปให้อีกทีมทันที พร้อมทั้งจะได้เห็นตัวอักษรเพิ่มเติมอีกด้วย (ขึ้นอยู่กับความยาวของคำปริศนานั้นๆและตัวอักษรที่เหลือที่ยังไม่ปรากฏ) โดยลักษณะของคำใบ้ในรอบที่สามนั้น ตั้งแต่ข้อที่ 1 และ 2 จะเป็นวีดีโอที่มีคนกำลังพูดอยู่ซึ่งมีการปิดเสียงพูดบางส่วนออกไป และตั้งแต่ข้อที่ 3 เป็นต้นไป พิธีกรจะให้คำใบ้ซึ่งจะเป็นคำ, วลี หรือประโยค ที่มีความเกี่ยวข้องกับคำหรือประโยคปริศนาที่เป็นคำตอบของข้อนั้น ๆ (ปัจจุบันพิธีกรจะเป็นผู้อ่านคำใบ้ในทุกคำปริศนา และทุกข้อจะเป็นข้อละ 5 คะแนน ทั้งหมด)รอบแจ็คพอต (รอบล่าแสน) รอบแจ็คพอต (รอบล่าแสน). ทีมที่ผ่านเข้ารอบนั้นทางรายการจะให้ดูโครงสร้างของ คำปริศนาเงินแสน ที่มีเงินรางวัลสูงสุด 100,000 บาท ในกรณีที่ตอบได้ถูกต้อง โดยจะต้องตอบ คำไขปริศนา ที่มีความเกี่ยวข้องกับ คำปริศนาเงินแสน จำนวน 4 ข้อก่อน ภายในเวลา 60 วินาที (ปัจจุบันได้ปรับลดคำไขปริศนาเป็น 3 ข้อ และได้ปรับเวลาเล่นคำไขปริศนาเป็นเวลา 45 วินาที) ซึ่งจะต้องกดปุ่มสัญญาณไฟเพื่อหยุดเวลาและใช้สิทธิ์ในการตอบให้ได้ภายในเวลา 5 วินาที ถ้าตอบถูก 1 ข้อ จะได้รับเงินรางวัลข้อละ 5,000 บาท โดยจะถูกใช้เป็นคำใบ้ในการตอบคำปริศนาเงินแสน พร้อมทั้งได้รับสิทธิ์ในการเฉลยตัวอักษรในคำปริศนาเงินแสนข้อละ 1 ตัวอักษรไปด้วย ถ้าตอบผิดหรือตอบไม่ทันเวลาจะหมดสิทธิ์ในการตอบคำไขปริศนาของข้อนั้น ๆ และจะถูกใช้เป็นคำใบ้ที่ไม่สมบูรณ์ในการตอบคำปริศนาเงินแสนเช่นเดียวกัน (หากปล่อยให้ตัวอักษรปรากฏจนครบโดยไม่กดหยุดเวลาจะถือว่าได้คำใบ้ที่สมบูรณ์ แต่จะไม่ได้รับเงินรางวัลและไม่ได้สิทธิ์ในการเฉลยตัวอักษรในคำปริศนาเงินแสนในข้อนั้นด้วย) หลังจากตอบคำไขปริศนาทั้ง 3 ข้อแล้ว ผู้เข้าแข่งขันจะต้องตอบคำปริศนาเงินแสน โดยก่อนตอบผู้เข้าแข่งขันจะได้เห็นเฉลยตัวอักษรในคำปริศนาเงินแสนตามจำนวนคำไขปริศนาที่ตอบได้ถูกต้อง(ปัจจุบันได้เพิ่มตัวอักษรตั้งต้นให้ 1 ตัวเช่น หากตอบคำไขปริศนาได้ 3 ข้อ จะได้ตัวอักษรในคำปริศนาเงินแสน 4 ตัวเป็น 1 ตัวอักษรตั้งต้น + 3 ตัวอักษรจากคำไขปริศนา) และมีเวลา 20 วินาทีในการตอบซึ่งจะไม่มีการปรากฏตัวอักษรเพิ่มเติมอีกเหมือนในรอบที่ผ่านมา โดยผู้เข้าแข่งขันสามารถตอบได้เรื่อยๆ แต่จะต้องยืนยันคำตอบสุดท้ายที่ถูกต้องสมบูรณ์ให้ทันภายในเวลาเท่านั้น หากไม่ตอบภายในเวลาจะถือว่าหมดสิทธิ์ในการตอบคำปริศนาเงินแสนทันทีและจะได้รับเพียงเงินรางวัลสะสมจากการตอบคำไขปริศนา 3 ข้อที่ตอบได้ถูกต้องเท่านั้น แต่ถ้าตอบคำปริศนาเงินแสนได้ถูกต้องจะได้รับเงินรางวัลแจ็คพอตมูลค่า 100,000 บาท ทันทีเหตุการณ์สำคัญรายชื่อผู้เข้าแข่งขันที่ทำแจ็คพอต 100,000 บาทแตก</doc>
