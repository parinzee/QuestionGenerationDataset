<doc id="33442" url="https://th.wikipedia.org/wiki?curid=33442" title="การ์ฟีลด์">การ์ฟีลด์ การ์ฟีลด์ () เป็นการ์ตูนช่องเรื่องสั้น เขียนโดย จิม เดวิส ตัวละครนำในเรื่องได้แก่ เจ้าแมวอ้วน การ์ฟีลด์ เจ้าหมาน้อย โอดี้ และหนุ่มผู้เป็นเจ้าของเจ้าการ์ฟิลด์และโอดี้ จอน อาร์บัคเคิ้ล ในปี ค.ศ. 2006 การ์ตูนช่องเรื่องการ์ฟีลด์ถูกตีพิมพ์ในหนังสือพิมพ์กว่า 2,570 ฉบับทั่วโลก หนังสือกินเนสบุ๊คได้บันทึกว่าการ์ตูนเรื่องนี้ เป็นการ์ตูนช่องที่ได้รับการตีพิมพ์มากที่สุดในโลก นอกจากนี้ ความสำเร็จของการ์ฟีลด์มิได้หยุดแค่ในหนังสือพิมพ์ การ์ฟีลด์ยังปรากฏโฉมในรูปแบบ การ์ตูนคอมมิค การ์ตูนแอนนิเมชั่น ภาพยนตร์ และสินค้าลิขสิทธิ์อื่นๆ อีกมากมายหลายรูปแบบ ถือเป็นการ์ตูนอเมริกันที่ประสบความสำเร็จที่สุดเรื่องหนึ่งที่มาของชื่อ การ์ฟีลด์ ที่มาของชื่อ การ์ฟีลด์. จิม เดวิส ผู้ให้กำเนิดเจ้าเหมียวอ้วน การ์ฟีลด์ ได้นำชื่อนี้มาจากปู่ของเขา เจมส์ การ์ฟีลด์ เดวิส ซึ่งชื่อของปู่ได้ตั้งตามชื่อของอดีตประธานาธิบดีแห่งสหรัฐอเมริกา เจมส์ การ์ฟีลด์ประวัติประวัติ. - ค.ศ. 1978 : จิม เดวิส เริ่มเขียนการ์ตูน เรื่อง การ์ฟีลด์ ในหนังสือพิมพ์ประเทศสหรัฐอเมริกา - ค.ศ. 1979 : การ์ตูน เรื่องการ์ฟีลด์ เขียนครบ 100 ฉบับ - ค.ศ. 1980 : การ์ตูน เรื่องการ์ฟีลด์ มีหนังสือเล่มแรกเรื่อง ชื่อเรื่องว่า Garfield at Large ยอดขายอันดับ 1 - ค.ศ. 1981 : การ์ตูน เรื่องการ์ฟีลด์ มีหนังสือ 3 เล่ม ยอดขายติดอยู่ใน The New York Times - ค.ศ. 1982 : การ์ตูน เรื่องการ์ฟีลด์ เขียนครบ 1,000 ฉบับ ได้มีภาพยนตร์ ชื่อเรื่อง Here Comes Garfield ฉายทางช่อง CBS - ค.ศ. 1983 : การ์ตูน เรื่องการ์ฟีลด์ได้ถูกแปล 7 ภาษา มีขาย 22 ประเทศ - ค.ศ. 1984 : ได้สร้างบัลลูน การ์ฟีลด์ ขนาดใหญ่ ในงานพาเหรดวันขอบคุณพระเจ้า - ค.ศ. 1985 : Garfield In The Rough ได้รับรางวัลเอ็มมี อวอร์ด สาขารายการการ์ตูนดีเด่น - ค.ศ. 1986 : การ์ตูน เรื่องการ์ฟีลด์ เขียนครบ 1,800 ฉบับ Garfield's Halloween Adventure ได้เข้าชิงเอ็มมี อวอร์ด - ค.ศ. 1987 : การ์ตูน เรื่องการ์ฟีลด์ เขียนครบ 2,000 ฉบับ - ค.ศ. 1988 : การ์ฟีลด์อายุครบ 10 ปีตัวละครตัวละครหลักตัวละคร. ตัวละครหลัก. - การ์ฟีลด์ : เป็นเจ้าแมวอ้วนพันธุ์อังกฤษขนสั้น สีส้ม มีลายสีดำ และมีความคิดเป็นของตัวเอง ดูจะมั่นใจในตัวเอง ด้วยนิสัยขวางโลก แต่ขี้เกียจเป็นที่สุด 2 สิ่งที่มันชอบที่สุดคือ การนอนและการกิน โดยเฉพาะลาซานญ่าซึ่งเป็นของโปรด นอกจากนี้ มันยังชอบดูทีวี และชอบแกล้ง จอน ผู้เป็นเจ้าของ และ โอดี้ เจ้าหมาน้อยคู่กัด มันยังชอบทรมานบุรุษไปรษณีย์เล่นๆ และชอบทุบแมงมุม อาหารว่างของมันคือ นกขมิ้น และนกส่วนใหญ่ที่ขนาดพอคำ มันปฏิเสธที่จะจับหนู (และก็ชอบเป็นเพื่อนกับหนู) แม้จะดูว่ามันชอบกินไปซะหมด แต่สิ่งที่มันเกลียดมาก คือ ผักโขม และลูกเกด ส่วนที่ดีที่สุดของมัน คือ มันรักครอบครัว นั่นคือเจ้านายและโอดี้ แม้ถึงจะกัดกันบ่อยแค่ไหนก็ตาม การ์ฟีลด์ เกิดในวันที่ 19 มิถุนายน ค.ศ. 1978 ซึ่งเป็นวันปรากฏตัวครั้งแรก - โอดี้ (Odie) : แรกเริ่มเดิมที โอดี้เป็นหมาของ ไลแมน (Lyman) เพื่อนของจอน แต่หลังจากที่บทบาทของไลแมนในการ์ตูนหมดไป (ทางจิม เดวิส กล่าวว่า "เขาเป็นเกย์ และเริ่มอยากจะทำอะไรจอน" จึงได้ตัดเขาจากอีกหนึ่งตัวละครหลักไปเสีย) โอดี้จึงกลายเป็นของจอนไปโดยปริยาย โดยลักษณะทั่วไปของโอดี้คือ เป็นเจ้าหมาน้อย ขนสั้นสีเหลือง หูยาวตั้งสีน้ำตาล มันชอบแลบลิ้นสีแดงยาวตลอดเวลา มันเป็นหมาที่น่ารัก แต่ดูจะงี่เง่าไปหน่อย มันไม่พูด ถ้าจะพูดก็เป็นคำพูดสั้นๆ เช่น หิวๆ กลัวๆ วิ่งๆ ชอบคาบลูกบอลเล่น เป็นคู่กัดกับการ์ฟีลด์มาตลอด มันถูกการ์ฟีลด์แกล้งอยู่เสมอ โอดี้ ปรากฏตัวเป็นครั้งแรกเมื่อวันที่ 8 สิงหาคม ค.ศ. 1978 และถือว่าวันนี้เป็นวันเกิด - จอน อาร์บัคเคิล (Jon Arbuckle) : มีชื่อจริงว่า โจนาธาน ควินซี่ อาร์บัคเคิล (Jonathan Quincy Arbuckle) เป็นเจ้าของการ์ฟีลด์และโอดี้ เขาเป็นคนที่เด๋อด๋า ซุ่มซ่าม จอมเปิ่น แต่ใจเย็น เขามักเป็นคู่กัดกับการ์ฟีลด์เสมอ (ทั้งที่การ์ฟีลด์ได้แต่คิด แต่พูดไม่ได้) เขาไม่เคยเดทกับผู้หญิงคนไหนสำเร็จเลยสักครั้ง เขาตกหลุมรัก ดร.ลิซ วิลสัน สัตวแพทย์ของการ์ฟีลด์ จอน ปรากฏตัวเป็นครั้งแรกเมื่อวันที่ 19 มิถุนายน ค.ศ. 1978 (วันเดียวกันกับการ์ฟีลด์) ตัวละครเสริมตัวละครเสริม. - อาร์ลีน (Arlene) : แมวสีชมพู แฟนสาวของการ์ฟีลด์ อาร์ลีน ปรากฏตัวเป็นครั้งแรกเมื่อวันที่ 17 ธันวาคม ค.ศ. 1980 - ปุ๊กกี้ (Pooky) : ตุ๊กตาหมีเท็ดดี้ของการ์ฟีลด์ ซึ่งเดิมทีแล้ว ปุ๊กกี้เป็นตุ๊กตาหมีของจอนที่การ์ฟิลด์ไปเจอในลิ้นชักของเก่าของจอน ปุ๊กกี้ ปรากฏตัวเป็นครั้งแรกเมื่อวันที่ 23 ตุลาคม ค.ศ. 1980 - เนอร์มอล (Nermal) : แมวสีน้ำตาล-เทา เป็นคู่กัดกับการ์ฟีลด์ มีจุดขายที่ความน่ารักแบบเด็กๆ ใสๆ โดยเนอร์มอล เป็นแมวของญาติจอนที่บางทีก็ฝากมาให้จอนเลี้ยง เนอร์มอล ปรากฏตัวเป็นครั้งแรกเมื่อวันที่ 3 กันยายน ค.ศ. 1979 - ดร.ลิซ วิลสัน (Dr. Liz Wilson) : เป็นสัตวแพทย์ของการ์ฟีลด์ และเป็นภรรยาของจอน ซึ่งแรกเริ่มเดิมที ในการ์ตูน จอนมักจะจีบลิซด้วยมุกแป้ก ซึ่งเธอจะออกอาการเซ็ง แต่เนื่องด้วยว่าในภาพยนตร์ ความรักระหว่างทั้งสองกลับไปด้วยดี จิม เดวิส จึงต้องเปลี่ยนเนื้อเรื่องตาม และให้การ์ฟิลด์สนับสนุนทั้งคู่ด้วย ลิช ปรากฏตัวเป็นครั้งแรกเมื่อวันที่ 26 มิถุนายน ค.ศ. 1979</doc>
