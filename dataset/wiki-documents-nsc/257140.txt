<doc id="257140" url="https://th.wikipedia.org/wiki?curid=257140" title="สุริยุปราคา 15 มกราคม พ.ศ. 2553">สุริยุปราคา 15 มกราคม พ.ศ. 2553 สุริยุปราคาวงแหวน 15 มกราคม พ.ศ. 2553 เป็นปรากฏการณ์ทางธรรมชาติ เงามืดพาดผ่านแอฟริกาตะวันออก ได้แก่ ประเทศคองโก ประเทศเคนยา ก่อนลงสู่มหาสมุทรอินเดีย แล้วขึ้นสู่แผ่นดินบริเวณตอนใต้ของประเทศอินเดีย ตอนเหนือของประเทศศรีลังกา อ่าวเบงกอล ตอนเหนือของประเทศพม่า และไปสิ้นสุดที่ภาคตะวันตกเฉียงใต้ของประเทศจีนสุริยุปราคาบางส่วนในไทย สุริยุปราคาบางส่วนในไทย. วันที่ 15 มกราคม พ.ศ. 2553 จะเกิดปรากฏการณ์สุริยุปราคาวงแหวน โดยสุริยุปราคาแบบวงแหวนนั้นเกิดจากขนาดปรากฏของดวงจันทร์มีขนาดเล็กกว่าขนาดปรากฏของดวงอาทิตย์ทำให้ดวงจันทร์ไม่สามารถบดบังดวงอาทิตย์ได้จึงเหลือพื้นที่ของดวงอาทิตย์ปรากฏคล้ายวงแหวน โดยสุริยุปราคาครั้งนี้เป็นสุริยุปราคาชุดที่ 141(Saros Series 141) ซึ่งประเทศไทยสามารถมองเห็นได้เป็นสุริยุปราคาบางส่วน โดยภาคเหนือของประเทศจะสามารถสังเกตการเว้าแหว่งของดวงอาทิตย์ได้มากกว่าภาคอื่น โดยสัมผัสแรกเริ่มขึ้นในเวลา 13:50 น. ที่แหลมพรหมเทพ จังหวัดภูเก็ต บดบังมากที่สุดที่ เวลา 15:39 น. ที่ ตำบลนาปู่ป้อม อำเภอปางมะผ้า จังหวัดแม่ฮ่องสอน โดยบดบังร้อยละ 78.15 ของพื้นที่ดวงอาทิตย์ และสิ้นสุดเวลา 17:04 น. ที่อำเภอแม่สาย จังหวัดเชียงราย ส่วนในพื้นที่กรุงเทพมหานคร จะเริ่มสัมผัสแรกเวลา 14:00 น. บดบังมากที่สุดร้อยละ 57.25 ของพื้นที่ดวงอาทิตย์ ในเวลา 15:37 น. และสิ้นสุดเวลา 16:58 น. โดยหลังจากเหตุการณ์นี้แล้วประเทศไทยจะสามารถเห็นสุริยุปราคาบางส่วนอีกครั้งได้ ในวันที่ 21 พฤษภาคม พ.ศ. 2555 ตั้งแต่พระอาทิตย์ขึ้นจากขอบฟ้าภาพ</doc>
