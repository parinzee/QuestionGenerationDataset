<doc id="101683" url="https://th.wikipedia.org/wiki?curid=101683" title="ภาพลวงตา">ภาพลวงตา ภาพลวงตา () หมายถึง ภาพที่หลอกตาให้มองเห็นและรับรู้ผิดพลาดไปจากความเป็นจริง ส่วนใหญ่สายตาจะรับรู้ผิดพลาดเกี่ยวกับรูปทรง ขนาด และสี ในบางครั้งตาของคนเราก็ไม่ได้เห็นสิ่งที่เป็นอยู่จริงเสมอไปและสามารถถูกหลอกได้ง่าย ตาและสมองของคนเราจะทำงานประสานกันอย่างใกล้ชิดมาก โดยตาทำหน้าที่รับภาพเข้ามา ส่วนสมองทำหน้าที่ประมวลผลและวิเคราะห์ว่าภาพที่รับเข้ามาเป็นภาพอะไร มีสีอะไร เป็นภาพเคลื่อนไหวหรือภาพนิ่ง เมื่อแสงจากวัตถุกระทบกับเลนส์ตาจะเกิดการหักเหและเกิดเป็นภาพจริงบริเวณจอตา(retina) และจอตาก็จะดูดซับและแปลงภาพให้เป็นสัญญาณไฟฟ้าส่งต่อไปยังสมองสาเหตุของการเกิดภาพลวงตา สาเหตุของการเกิดภาพลวงตา. สาเหตุที่คนเราเห็นภาพลวงตานั้นมาจากวิวัฒนาการของสมองด้านการประมวลผลภาพ หากสมองใช้เวลานานมากเกินไปในการประมวลผลภาพอาจจะทำให้เกิดผลเสียขึ้นได้ เช่น ถ้าเราขับรถอยู่และสมองต้องประมวลผลทุกสิ่งทุกอย่างที่เห็นทุก ๆ ครั้ง กว่าจะรับรู้ว่ามันคืออะไรและควรทำอย่างไร ก็คงจะขับรถชนมันไปก่อนแล้ว สมองจึงต้องใช้วิธีลัดทุกวิธีที่จะได้ผลลัพธ์ออกมาให้เร็วที่สุด มันจึงเชื่อมโยงสิ่งที่เห็นเข้ากับสมมติฐานจากประสบการณ์ประกอบเป็นสิ่งที่เรารับรู้ สาเหตุของการเกิดภาพลวงตาสามารถแบ่งออกได้ดังนี้1. เกิดจากความสามารถในการกวาดสายตาในแนวดิ่งและแนวราบไม่เท่ากัน 2. เกิดจากตา 2 ข้าง ส่งข้อมูลที่แตกต่างกันไปยังสมอง 3. เกิดจากการเติมสิ่งหนึ่งสิ่งใด (Embeddedness) 4. เกิดจากการเกิดมุมหรือ การตัดกันของเส้น (Angle of Intersection Lines) 5. เกิดจากการเปรียบเทียบ หรือขนาดสัมพัทธ์ (Relative Size) 6. เกิดจากสิ่งแวดล้อม 7. เกิดจากการมองภาพด้วยนัยน์ตาทั้งสองข้าง 8. เกิดจากเซลล์ประสาทตามีขีดจำกัดในการรับรู้ 9. เกิดจากสมบัติของแสง เช่น ภาพลวงตาที่เกิดจากการสะท้อนของแสง ทำให้ภาพมีขนาดใหญ่กว่าวัตถุของจริงภาพแบบลวงตาภาพแบบลวงตา. - ภาพลวงตาตาราง - ห้องเอมส์ - หน้าต่างสี่เหลี่ยมคางหมูเอมส์ - ลูกบาศก์เนกเกอร์ - ภาพลวงตาสีเดียวกัน - ภาพลวงตาปอนโซ - แจกันรูบิน - ภาพลวงตาแซนเดอร์ - ภาพลวงตาผนังร้านกาแฟ - ภาพลวงตาแจสตรอล - ภาพลวงตาวุนต์</doc>
