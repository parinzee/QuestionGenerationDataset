<doc id="723367" url="https://th.wikipedia.org/wiki?curid=723367" title="ครอว์ฟอร์ด ลอง">ครอว์ฟอร์ด ลอง ครอว์ฟอร์ด วิลเลียมสัน ลอง (; 1 พฤศจิกายน ค.ศ. 1815 – 16 มิถุนายน ค.ศ. 1878) เป็นศัลยแพทย์และเภสัชกรชาวอเมริกัน เป็นบุคคลแรกที่ใช้ไดเอทิลอีเทอร์เป็นยาระงับความรู้สึก (anesthetic) ครอว์ฟอร์ด ลอง เกิดเมื่อปี ค.ศ. 1815 ที่เมืองแดเนียลสวิลล์ จบการศึกษาด้านการแพทย์จากมหาวิทยาลัยเพนซิลเวเนีย หลังศึกษาผลงานเกี่ยวกับแก๊สไนตรัสออกไซด์ของฮัมฟรี เดวี ในปี ค.ศ. 1842 ลองก็ได้ใช้แก๊สอีเทอร์ในการผ่าตัดเนื้องอกที่คอให้กับคนไข้ชื่อ เจมส์ เอ็ม. วีเนเบิล (James M. Venable) และใช้ในการรักษาต่อมาอีกหลายครั้ง เขาตีพิมพ์ผลงานของตัวเองลงในวารสารการแพทย์และศัลยศาสตร์ ปี ค.ศ. 1849 (The Southern Medical and Surgical Journal) ต่อมาในปี ค.ศ. 1851 ลองย้ายไปอยู่ที่เมืองเอเธนส์และทำงานเป็นศัลยแพทย์ ทำการรักษาให้กับทหารทั้งสองฝ่ายในสงครามกลางเมืองอเมริกา จนกระทั่งเสียชีวิตด้วยโรคหลอดเลือดสมอง ในปี ค.ศ. 1878</doc>
