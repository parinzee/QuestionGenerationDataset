<doc id="536554" url="https://th.wikipedia.org/wiki?curid=536554" title="เซพเพลิน">เซพเพลิน เซพเพลิน () เป็นเรือเหาะมีโครง (rigid airship) ประเภทหนึ่ง บุกเบิกโดยเคานท์เฟอร์ดินันด์ ฟอน เซพเพลิน ชาวเยอรมัน ในต้นคริสต์ศตวรรษที่ 20 แนวคิดของเซพเพลินร่างไว้ครั้งแรกใน ค.ศ. 1874 และสรุปรายละเอียดใน ค.ศ. 1893 จดสิทธิบัตรในเยอรมนีใน ค.ศ. 1895 และในสหรัฐอเมริกาเมื่อวันที่ 14 มีนาคม ค.ศ. 1899 หลังแบบเซพเพลินประสบความสำเร็จอย่างโดดเด่น คำว่า เซพเพลิน ก็ได้ถูกใช้หมายถึงเรือเหาะมีโครงทุกประเภทอย่างไม่เป็นทางการ เซพเพลินบินเชิงพาณิชย์ครั้งแรกใน ค.ศ. 1910 โดยดอยท์เชอ ลุฟท์ชิฟฟาทส์-อาเก (DELAG) สายการบินแรกของโลกในกรมสรรพากร จนถึงกลาง ค.ศ. 1914 DELAG รับส่งผู้โดยสารกว่า 34,000 คน ในกว่า 1,500 เที่ยวบิน หลังสงครามโลกครั้งที่หนึ่งปะทุ กองทัพเยอรมันใช้เซพเพลินอย่างกว้างขวางเพื่อทิ้งระเบิดและสอดแนม เมื่อเยอรมนีพ่ายสงครามใน ค.ศ. 1918 ธุรกิจเรือเหาะหยุดชะงักชั่วคราว แต่ภายใต้การนำของฮูโก เอคเคนเนอร์ ผู้สืบเชื้อสายของเคานท์ผู้ล่วงลับ เซพเพลินพลเรือนกลับมาได้รับความนิยมอีกครั้ง ใน ค.ศ. 1919 DELAG ตั้งบริการรายวันที่มีกำหนดการระหว่างกรุงเบอร์ลิน มิวนิก และฟรีดริชชาเฟน สมัยรุ่งเรืองที่สุด คือ ระหว่างคริสต์ทศวรรษ 1930 เมื่อเรือเหาะ เอลเซท 127 กรัฟ เซพเพลิน และเอลเซท 129 ฮินเดนบวร์ก ดำเนินการเที่ยวบินข้ามแอตแลนติกจากเยอรมนีสู่ทวีปอเมริกาเหนือและบราซิล ยอดอลังการศิลป์ของตึกเอ็มไพร์สเตทเดิมได้รับออกแบบให้ใช้เป็นเสาผูกยึดสำหรับเซพเพลินและเรือเหาะอื่นเพื่อจอด แต่ปฏิบัติไม่ได้จริง โศกนาฏกรรมฮินเดนบวร์กใน ค.ศ. 1937 ร่วมกับปัญหาทางการเมืองและเศรษฐกิจ เร่งให้เซพเพลินถึงคราวสิ้นสุด</doc>
