<doc id="401326" url="https://th.wikipedia.org/wiki?curid=401326" title="เทศบาลตำบลอ่าวขนอม">เทศบาลตำบลอ่าวขนอม เทศบาลตำบลอ่าวขนอม เป็นเขตเทศบาลแห่งหนึ่งในเขตอำเภอขนอม จังหวัดนครศรีธรรมราช ตั้งอยู่ริมฝั่งทะเลตะวันออก (อ่าวไทย) มีเนื้อที่ ประมาณ 140.63 ตารางกิโลเมตร หรือประมาณ 86,451 ไร่ เป็นพื้นที่ทำการเกษตร จำนวน 61.75 ตารางกิโลเมตร หรือประมาณ 37,773 ไร่ การประกอบอาชีพของราษฎรส่วนใหญ่จะประกอบอาชีพด้านเกษตรกรรม เช่น การทำสวนมะพร้าว สวนยางพารา ปาล์มน้ำมัน ทำนา และประมงชายฝั่ง ค้าขาย และรับจ้างทั่วไป และ ธุรกิจการท่องเที่ยวประวัติ ประวัติ. ตำบลขนอมเดิมชื่อ "เมืองตระนอม" สร้างขึ้นเมื่อประมาณ พ.ศ. 1908 โดยเจ้าอินทราซึ่ง มีพระชายา ชื่อ เจ้าหญิงสนตรา (ธิดาของพระพนมวัง และพระนางเสดียงทอง) ในสมัยกรุงศรีอยุธยา ต่อมาในสมัยรัชกาลที่ 5 แห่งราชวงศ์จักรี ได้ทำการสำรวจเข้าอยู่ในทำเนียบการปกครองของกระทรวงมหาดไทย เป็นคำผวนซึ่งเรียกชื่อเพี้ยนว่า"ตำบลขนอม" ขึ้นกับอำเภอสิชล ต่อมาในปี 2450 ตำบลขนอม ได้ยกฐานะขึ้นเป็นอำเภอขนอม เมืองขนอมจึงกลายเป็นตำบลหนึ่งของอำเภอขนอม ชื่อ "ตำบลขนอม" องค์การบริหารส่วนตำบลขนอมได้รับการยกฐานะจากสภาตำบล (นิติบุคคล) ขึ้นเป็นราชการส่วนท้องถิ่น ประเภทองค์การบริหารส่วนตำบล ตามพระราชบัญญัติสภาตำบล และองค์การบริหารส่วนตำบล พ.ศ. 2537 โดยประกาศกระทรวงมหาดไทย เรื่อง การจัดตั้งองค์การบริหารส่วนตำบล ซึ่งได้ประกาศในราชกิจจานุเบกษา มีผลบังคับใช้ตั้งแต่วันที่ 2 มีนาคม พ.ศ. 2538 สำนักงานเทศบาลตั้งอยู่ที่ 102/25 หมู่ที่ 4 ถนนอัครวิถี ตำบลขนอมภูมิศาสตร์ ภูมิศาสตร์. เขตเทศบาลตำบลอ่าวขนอมตั้งอยู่ทางทิศเหนือของตัวเมืองนครศรีธรรมราช- ทิศเหนือ ติดต่อกับ ต.ท้องเนียน อ.ขนอม จ.นครศรีธรรมราช - ทิศใต้ ติดต่อกับ ต.ทุ่งใส อ.สิชล จ.นครศรีธรรมราช - ทิศตะวันออก ติดต่อกับ อ่าวไทย - ทิศตะวันตก ติดต่อกับ ต.ควนทอง อ.ขนอม จ.นครศรีธรรมราชภูมิประเทศ ภูมิประเทศ. ตำบลอ่าวขนอมมีสภาพเป็นพื้นที่ภูเขาสูงและป่าอันสมบูรณ์เป็นส่วนหนึ่งของเขตป่าสงวนแห่งชาติป่าคลองธง และยังเป็นแหล่งอาศัยของสัตว์ป่านานาชนิด เช่น กวาง เสือ หมี ลิง ค่าง หมูป่า กระจง และสัตว์เลื้อยคลานที่ยังมีอยู่ชุกชุม เป็นพื้นที่อนุรักษ์สัตว์ป่าของสถานีพัฒนาและส่งเสริมการอนุรักษ์สัตว์ป่านครศรีธรรมราชส่วนหนึ่ง ประกอบด้วยพื้นที่ เขาดาดฟ้า เขาเพลา เขาพลายดำ เขาเปร็ตและเขาพระ เป็นแหล่งต้นน้ำลำธารและมีน้ำตกที่สวยงามการแบ่งเขตปกครอง การแบ่งเขตปกครอง. เขตเทศบาลตำบลอ่าวขนอมประกอบด้วยหมู่บ้านทั้งหมด 13 หมู่บ้าน คือ- หมู่ที่ 2 บ้านพังมะพร้าว - หมู่ที่ 3 บ้านหัวเทอะ - หมู่ที่ 4 บ้านตลาดสี่แยก - หมู่ที่ 5 บ้านโพธิ์กรด - หมู่ที่ 6 บ้านหน้าด่าน - หมู่ที่ 7 บ้านเปร็ต - หมู่ที่ 8 บ้านในเพลา - หมู่ที่ 9 บ้านท่าสำเภา - หมู่ที่ 10 บ้านนาคลอง - หมู่ที่ 11 บ้านวัดใน - หมู่ที่ 12 บ้านในทราย - หมู่ที่ 13 บ้านเขาดิน - หมู่ที่ 14 บ้านป่าตาลสถานีอนามัยสถานีอนามัย. - สถานีอนามัยประจำตำบลขนอมสถานศึกษาสถานศึกษา. - โรงเรียนขนอมพิทยา - โรงเรียนวัดเขา (วันครู 2501) - โรงเรียนบ้านเปร็ต (ขยายโอกาส) - โรงเรียนบ้านในเพลา - โรงเรียนวัดกระดังงา - โรงเรียนบ้านวัดใน - โรงเรียนอุดมปัญญาจารย์ - โรงเรียนเกียรติขนอมศึกษา - ศูนย์พัฒนาเด็กเล็กจงถนอม - ศูนย์พัฒนาเด็กเล็กบ้านในเพลา - ศูนย์พัฒนาเด็กเล็กกระดังงา - ศูนย์พัฒนาเด็กเล็กบ้านเขาดินวัด วัด. จำนวนวัดในเขตเทศบาลตำบลอ่าวขนอมมีทั้งหมด 4 วัด คือ- วัดเขาขนอม - วัดกระดังงา - วัดในขนอม - วัดคูราสถานที่สำคัญสถานที่สำคัญ. - ป่าสงวนแห่งชาติป่าคลองธง ประกอบไปด้วยเขตอนุรักษ์สัตว์ป่านครศรีธรรมราช น้ำตกท้องยาง น้ำตกหินลาด น้ำตกผาเมือง - ป่าสงวนแห่งชาติป่าชายเลนคลองขนอม - ชายหาดอ่าวขนอม ประกอบด้วย หาดคอเขา หาดหน้าด่าน หาดบ้านเปร็ตหาดในเพลา หาดท้องหยี หาดท้องยาง</doc>
