<doc id="476796" url="https://th.wikipedia.org/wiki?curid=476796" title="ปรงไข่">ปรงไข่ ปรงไข่ () เป็นพืชตระกูลเฟิร์นที่เป็นพืชโบราณ ซึ่งอยู่ในจำพวกพืชเมล็ดเปลือยเช่นเดียวกันกับพวกแปะก๊วยและสน มีลำต้นเป็นเหง้าอยู่ใต้ดิน ชอบขึ้นอยู่ตามที่ชื้นแฉะ ส่วนมากมักพบตามบริเวณใกล้แหล่งน้ำ เป็นพืชที่ความทนทานสูงและมีอายุยืน มีชื่อพื้นเมืองอื่น ๆ คือ ปรงทะเล ปรงแดง(สมุทรสาคร) แสม (ใต้) ผักชล (อีสาน) ปรงทอง ปรงใหญ่ และบีโย (มลายู-สตูล)ลักษณะทางพฤกษศาสตร์ลักษณะทางพฤกษศาสตร์. - ปรงไข่เป็นพืชตระกูลเฟิร์น สูงประมาณ 1-3 เมตร เป็นไม้พื้นล่าง ชอบขึ้นตามที่ชุ่มชื้นและชื้นแฉะ เช่น ป่าชายเลนและบริเวณแหล่งน้ำต่าง ๆ - ลำต้น: มีลำต้นเป็นเหง้าอยู่ใต้ดินลักษณะขนานไปกับพื้นดิน ส่วนใบจะชูขึ้นมาเป็นกอด้านบน ด้านล่างของโค่นต้นจะมีรากค้ำยัน - ใบ: มีอยู่ 2 แบบ แบบแรกคือตอนที่ต้นปรงไข่ยังมีขนาดเล็กจะมีลักษณะ แบบใบเดียวเป็นรูปไข่ สีเขียวและขอบขนาน เมื่อโตขึ้นจะลักษณะแบบใบประกอบขนนกคล้ายหอกแต่ปลายมน กว้าง 1-2 นิ้ว ยาว 120-270 ซม. มียอดอ่อนสีแดง ลักษณะหนาหยาบมีการสร้างสปอร์อยู่ใต้ใบ ที่ท้องใบมีจุดสีน้ำตาลแดงการเจริญเติบโต การเจริญเติบโต. เป็นพืชที่ชอบดินที่ชุ่มชื้นมีความชื้นสูงและมีอินทรีย์วัตถุมาก ปริมาณแสงที่ชอบคือแดดจัดจนถึงปานกลางการกระจายพันธุ์และแหล่งที่พบ การกระจายพันธุ์และแหล่งที่พบ. จะพบมากในป่าชายเลนเอเชียตะวันออกเฉียงใต้และส่วนมากของประเทศไทยจะพบที่ภาคใต้และภาคตะวันออกประโยชน์ ประโยชน์. สรรพคุณ- ยาง: ทาแผล ดับพิษและทาฝีเพื่อดูดหนอง - หัว- ฝนกับน้ำข้าว เพื่อทาแก้โรคเริม - ต้มแล้วพอก เพื่อแก้อาการบวม ฟกช้ำ - ตำกับหัวว่าวและหัวจาก เพื่อทาแก้โรคงูสวัดและโรคเริม - ฝนกับน้ำปูนใส เพื่อทาแก้โรคไฟลามทุ่ง โรคลำลาบเพลิง โรคเริม โรคงูสวัด - แช่กับน้ำหอยโข่ง เพื่อทาแก้โรคไฟลามทุ่ง โรคลำลาบเพลิง โรคเริม โรคงูสวัด - ยอดอ่อน: สามารถกินเป็นอาหารได้เช่น แกงเลียง หรือแกงส้มและผักลวกจิ้มน้ำพริก แต่ถ้าเป็นคนอินเดีย ศรีลังกาและมาเลเซีย จะใช้ทำเป็นอาหารโดยการนำไปทำผักสลัด ด้านอื่น ๆ- จัดสวน - ปลูกเป็นไม้ประดับ - ทำเป็นที่พักหรือกระท่อมแบบชั่วคราว โดยใช้ใบที่แก่ไปตากแห้งแล้วมาผูกติดกันเป็นฝากั้นห้องหรือเพดาน ส่วนมากจะทำในแถบหมู่เกาะมหาสมุทรแปซิฟิกและประเทศเวียดนาม</doc>
