<doc id="453133" url="https://th.wikipedia.org/wiki?curid=453133" title="จีบรีล ซีเซ">จีบรีล ซีเซ จีบรีล ซีเซ () เกิดเมื่อวันที่ 12 สิงหาคม ค.ศ. 1981 เป็นอดีตนักฟุตบอลชาวฝรั่งเศส-ไอวอรี่ โคสต์ เล่นในตำแหน่งกองหน้า โดยพ่อของเขา มองก์ ซีเซ จีบรีลลา เคยเป็นกองหลังและอดีตกัปตันทีมชาติไอวอรี โคสต์ ของสโมสรอาร์ลส์ อาวีญง ฌิบริล ซิสเซ่เคยเล่นให้กับสโมสรฟุตบอลชื่อดังในยุโรปมาแล้วหลายสโมสรเช่น มาร์แซย์, ลาซีโอ, อาร์ลาวีญง, โอแซร์ รวมไปถึงลิเวอร์พูล สโมสรที่เขาประสบความสำเร็จมากที่สุด โดยในปี ค.ศ. 2005 ซีเซได้ลงเล่นให้กับลิเวอร์พูลในนัดที่แข่งยูฟ่าแชมเปียนส์ลีกตอนเจอกับเอซี มิลานในช่วงฤดูกาล 2004-05 โดยเขาได้ทำประตูสำคัญให้กับทีม ซึ่งช่วยทำให้ลิเวอร์พูลกลับมาตีเสมอเอซีมิลานได้ 3-3 แล้วก็ได้แชมป์ด้วยการชนะจุดโทษไป 3-2 ซีเซมีบทบาทกับทีมลิเวอร์พูลมาก ซึ่งซีเซได้แชมป์กับลิเวอร์พูล 3 ครั้ง คือ ยูฟ่าแชมเปียนส์ลีก ยูฟ่าซูเปอร์คัพ และเอฟเอคัพ โดยราฟาเอล เบนีเตซ ผู้จัดการทีมลิเวอร์พูลในช่วงนั้นได้สนับสนุนเขาให้ลงเล่นเป็นตัวจริงบ่อยครั้งชีวิตส่วนตัว ชีวิตส่วนตัว. จีบรีล ซีเซ มีพ่อและแม่เป็นชาวไอวอรีโคสต์ โดยพ่อของเขา มองก์ ซีเซ จีบรีลลา เป็นอดีตกัปตันทีมชาติไอวอรีโคสต์เล่นในตำแหน่งกองหลัง และได้ย้ายมาเล่นฟุตบอลที่ประเทศฝรั่งเศสในปี 1974 ก่อนจะเลิกเล่นกับสโมสรอาร์ลส์ อาวิญง ในระดับดิวิชัน 2 ฝรั่งเศส ในปี 1979 ซีเซ เกิดที่เมืองอาร์ลส์ ในจังหวัดบุช-ดูว์-โรน เป็นบุตรคนสุดท้อง จากจำนวนพี่น้องของเขาทั้งหมด 7 คน ได้แก่ เอ็นม่า, ดามาเย่, อาบู, โฟเด้, เซนี่ และ ฮะหมัด เดือนมิถุนายน ปี 2005 ซีเซ ที่ขณะนั้นเล่นให้กับสโมสรสโมสรฟุตบอลลิเวอร์พูล ได้เข้าพิธีแต่งงานกับ จูด ริตต์เลอร์ ช่างทำผมชาวเวลส์และทั้งคู่มีบุตรด้วยกัน 3 คน ได้แก่ แคสเซียส เคลย์, ปรินซ์ โคเบ และ มาร์เลย์ แจ๊คสัน โดยก่อนหน้านี้ ซีเซ มีลูกสาวคนแรกชื่อว่า อิโลนา ซึ่งเป็นบุตรของเขาที่เกิดกับอดีตแฟนสาวที่เลิกรากันไป ปี ค.ศ. 2012 จีบรีล ซีเซ่ ได้หย่าขาดกับภรรยา ก่อนที่จะไปคบหากับ มารี-เซซีล เลนซินี และมีบุตรอีกหนึ่งคนในปี ค.ศ. 2015 ชื่อ กาเบรียล ครอบครัวของ จีบรีล ซีเซ เป็นมุสลิม โดยชื่อ จีบริล ของเขาถูกตั้งมาจาก ญิบรีล หรือ ญิบรออีล (جبريل‎) ซึ่งเป็นมลาอิกะฮ์หรือทูตนำสาร์นของอัลลอฮ์ โดยภายหลังเขาได้ออกจากอิสลาม และหันมานับถือศาสนาคริสต์ นิกายโรมันคาทอลิก แต่ยังใช้ชื่อเดิม นอกจากการเล่นฟุตบอลแล้ว จีบรีล ซีเซ ยังเคยร่วมแสดงในฐานะนักแสดงรับเชิญในภาพยนต์เรื่องแท็กซี่ 4 ซิ่งระเบิด บ้าระห่ำ ในปี 2007 และเป็นเจ้าของผลิตภัณฑ์น้ำหอมและเสื้อผ้าที่ชื่อว่า "Mr Lenoir"</doc>
