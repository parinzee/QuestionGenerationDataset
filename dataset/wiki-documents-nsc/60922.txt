<doc id="60922" url="https://th.wikipedia.org/wiki?curid=60922" title="ชลาทิศ ตันติวุฒิ">ชลาทิศ ตันติวุฒิ ชลาทิศ ตันติวุฒิ หรือ เบน ชลาทิศ เกิดเมื่อวันที่ 28 กรกฎาคม พ.ศ. 2524 เป็นนักร้องและนักแสดงชาวไทยที่มีชื่อเสียง ประสบความสำเร็จเป็นที่ยอมรับและได้รับรางวัลต่างๆในระดับชาติอย่างต่อเนื่อง เขามีภูมิลำเนามาจากอำเภอเมือง จังหวัดชลบุรี เริ่มเข้าวงการในปี 2545 จากการเป็นสมาชิกวงดนตรีโมโนโทนขณะที่เรียนอยู่ที่วิทยาลัยดุริยางคศิลป์ มหาวิทยาลัยมหิดล และต่อมา บอย โกสิยพงศ์ได้เห็นผลงานของเขาจึงได้ชักชวนเขามาร่วมงานกับค่ายเพลงเบเกอรีมิวสิค เขาได้ร้องเพลงให้กับ บอย โกสิยพงศ์ ในเพลง คนข้างล่าง, ล้มบ้างก็ได้, ใกล้ และ คะแนนแห่งชีวิต ปี พ.ศ. 2547 เบน ชลาทิศ ได้รวมกลุ่มกับเพื่อนนักร้องเสียงดีอีก 4 คน ออกอัลบั้มร้องเพลงในชื่อกลุ่ม บีไฟว์ โปรเจกต์พิเศษที่ตั้งขึ้นโดยบอย โกสิยพงษ์ วงที่ประกอบไปด้วยศิลปินเลือดใหม่ของเบเกอรี่มิวสิกที่ทำอัลบั้มพิเศษเป็นการแนะนำตัว​ก่อนแต่ละคนจะแยกย้ายกันไปออกอัลบั้มเดี่ยวต่อไป​ มีเพลงร้องเดี่ยวที่ เบนร้องไว้คือ รักคุณเข้าแล้ว ต่อมาปี พ.ศ. 2548 เบน ชลาทิศออกผลงานเดี่ยวชุดแรกเบน ชลาทิศ และได้รับรางวัลศิลปินชายยอดเยี่ยมจากคลื่นวิทยุ SEED AWARD, ปี พ.ศ. 2549 เบน ชลาทิศได้ออกอัลบั้มพิเศษ Impressions เป็นการคัฟเวอร์เพลงดังในอดีต, ปี 2552 เพลง “โอ๊ย โอ๊ย”(ต้นฉบับคือแจ้ ดนุพล แก้วกาญจน์) ถูกเลือกเป็นเพลงประกอบละคร “แจ๋วใจร้าย กับคุณชายเทวดา” ออกอากาศทางสถานีโทรทัศน์สีกองทัพบกช่อง 7, พ.ศ. 2556 ในวันภาษาไทยแห่งชาติ เขาได้รับรางวัลชนะเลิศนักร้องที่ใช้ภาษาไทยดีเด่น รางวัลเพชรในเพลง จากเพลง"สายลมแห่งรัก", และในปี 2557-2558 เขาเป็นหนึ่งในคณะกรรมการตัดสินผู้เข้าแข่งขันหาผู้ชนะเลิศในรายการ Thailand's Got Talent ในSeason 4 และ 5 ในปีพ.ศ. 2558 ต้นเดือนมิถุนายน บีอีซี - เทโรต้นสังกัดได้ปล่อยซิงเกิ้ลเพลงเหวรักหนึ่งในเพลงจากอัลบั้มเต็มชุดที่สาม 9(ในที่สุด) และในปีนี้เขามีผลงานภาพยนตร์เรื่อง ป้าแฮปปี้ She ท่าเยอะ ร่วมกับเขมนิจ จามิกรณ์ ออกสู่สายตาประชาชนและได้ร้องเพลงประกอบภาพยนตร์เพลงสนุกๆชื่อ แฮปปี้ ดีออก อีกด้วย เบน ชลาทิศเป็นศิลปินที่มีคุณภาพคนหนึ่งของประเทศ ตลอดระยะเวลาที่เป็นนักร้องมาไม่ต่ำกว่า 15 ปี เขาได้รับรางวัลการันตีผลงานมากมาย อาทิรางวัลศิลปินเดี่ยวแห่งปี จาก “ไนน์เอ็นเตอร์เทน อวอร์ด 2016”, รางวัลระฆังทอง(บุคคลแห่งปี) สาขาสร้างสรรค์สนับสนุนมวลชนและสังคมดีเด่น ประจำปี 2558 กระทั่งเข้าชิงรางวัลนักแสดงนำชายยอดเยี่ยม รางวัล “นาฏราช” ครั้งที่ 6 ประจำปี 2557 ในบท ‘มิว-มิ้นต์’ จากละครเรื่อง Club Friday The Series 5 ความรักกับความลับ ตอน ความลับของมิ้นต์กับมิว ออกอากาศทางช่อง จีเอ็มเอ็ม 25(ซึ่งในงานนาฏราชครั้งนี้ เขาถูกเสนอชื่อเข้าชิงถึงสองสาขารางวัลด้วยกัน อีกสาขารางวัลคือสาขาเพลงละครยอดเยี่ยม เพลง ยื้อ จากละครเรื่อง ทรายสีเพลิง ออกอากาศทางสถานีวิทยุโทรทัศน์ไทยทีวีสีช่อง 3), ในพ.ศ. 2558 เขาได้รับรางวัลโทรทัศน์ทองคำ ครั้งที่ 30 รางวัลเพลงละครดีเด่น เพลงหมดดวงใจ จากละครเรื่อง ข้าบดินทร์ ออกอากาศทางสถานีโทรทัศน์ไทยทีวีสีช่อง 3 พ.ศ. 2558 เขาถูกเสนอชื่อเข้าชิงรางวัล"นักร้องชายที่สุดแห่งปี 2015" จากดาราเดลี่ เดอะเกรท อวอร์ดส์#5 จากผลงานเพลง"ควักหัวใจ", ได้รับรางวัลพิเศษ จอมขโมยซีน จาก สยามดารา สตาร์ อวอร์ดส์ 2015 ปีที่ 10 จากผลงานการแสดงในคลับฟรายเดย์ เดอะซีรีส์ 5 ตอนมิ้นกับมิว ทางช่อง GMM 25และได้เป็นผู้เข้ารอบสุดท้ายของรางวัล “สีสัน อะวอร์ดส์” ครั้งที่ 27 ประจำปีพ.ศ. 2558 ประเภทศิลปินชายเดี่ยวยอดเยี่ยม จากอัลบั้ม “9 (ในที่สุด) เบนมีผลงานเพลงออกมาอย่างต่อเนื่อง ทั้งงานเพลง, งานคอนเสิร์ต, งานแสดง, งานคัฟเวอร์, งานเพลงประกอบภาพยนตร์โฆษณา, งานเพลงประกอบหนังและละคร, งานถ่ายแบบ, งานสัมภาษณ์และงานช่วยเหลือสังคม ด้านชีวิตส่วนตัว กลางปี 2555 เบน ชลาทิศ ออกมายอมรับตรงๆ ว่าตัวเองเป็นเกย์ และกำลังคบหาดูใจกับแฟนหนุ่มนอกวงการมาได้ 8 ปีก่อนหน้านั้น เรื่องความรักก็ต้องมีความจริงใจให้แก่กัน เขากล่าวว่าที่ผ่านมาตนก็ไม่เคยปิดบังแต่ไม่ค่อยมีคนถามมากกว่า ส่วนทางบ้านตนก็ให้การยอมรับด้วยดี ซึ่งถือเป็น“ที่สุดของข่าวหมวดดาราและคนบันเทิงแห่งปี 2554” อีกด้วย กลางปี 2558 คุณแม่ของเบนที่ป่วยด้วยเป็นมะเร็งโรคมะเร็งปอดในระยะที่ 4 และมะเร็งลามขึ้นสมองและอวัยวะส่วนอื่น ได้จากไปอย่างสงบ ในการนี้เบนได้ใช้เงินเพื่อรักษาพยาบาลดูแลอาการของคุณแม่ไปกว่า 20 ล้านบาทประวัติ ประวัติ. ชลาทิศ ตันติวุฒิ เกิดเมื่อเมื่อวันที่ 28 กรกฎาคม พ.ศ. 2524 ที่โรงพยาบาลสมเด็จพระบรมราชเทวี ณ ศรีราชา มีภูมิลำเนาและเติบโตขึ้นที่อำเภอเมือง, จังหวัดชลบุรี โดยเป็นบุตรชายคนเดียวของครอบครัวการศึกษาการศึกษา. - เบนเรียน โรงเรียนอนุบาลชลบุรี ตั้งแต่ชั้นอนุบาลถึงประถมศึกษาปีที่ 3 - จากนั้นศึกษาต่อที่โรงเรียนอัสสัมชัญศรีราชา จนกระทั่งจบชั้นมัธยมปีที่ 6 - ด้วยความชอบด้านดนตรีเขาจึงเข้าศึกษาต่อระดับปริญญาตรีที่วิทยาลัยดุริยางคศิลป์ มหาวิทยาลัยมหิดลพ.ศ. 2544 จุดเริ่มต้นของการเป็นนักร้อง พ.ศ. 2544 จุดเริ่มต้นของการเป็นนักร้อง. จุดเริ่มต้นของการเป็นนักร้องเริ่มมาจากในปี พ.ศ. 2544 เบน ได้รวบรวมกลุ่มเพื่อนที่วิทยาลัยดุริยางคศิลป์ มหาวิทยาลัยมหิดล มาตั้งวงดนตรีที่มีชื่อว่าโมโนโทน ทำให้มีเพลงที่เป็นที่รู้จักของกลุ่มคนอินดี้เล็กๆ หลายๆเพลง โดยมีเพลงดังอย่าง Celebration ที่ขึ้นถึงอันดับหนึ่งในการจัดอันดับเพลงของรายการวิทยุคลื่น 104.5 แฟตเรดิโอ และคลื่น 103.5 โมเดิร์นเลิฟ ซึ่งทั้งสองคลื่นถือเป็นคลื่นวิทยุชื่อดังในยุคนั้น หลังจากนั้นเบนเริ่มเป็นที่สนใจในวงกว้างจากผลงานเพลงต่อมาอย่างเพลง "Turn Off The Light" และเพลง "Susan Jones" ซึ่งเป็นเพลงคัฟเวอร์ของ เบิร์ดกับฮาร์ท ซึ่งอยู่ในอัลบั้ม "Perspective 1" เพลงอื่นๆที่ร้องไว้กับ Monotone อย่างเพลง หาย และ Sit my duck คนฟังเพลงของเบนนั้นรวมไปถึงบอย โกสิยพงษ์ซึ่งทำให้ทั้งสองได้ร่วมงานกันในเวลาต่อมาพ.ศ. 2545 เป็นศิลปินในสังกัด Bakery Music พ.ศ. 2545 เป็นศิลปินในสังกัด Bakery Music. ต่อมาในปี พ.ศ. 2545 จากผลงานดังกล่าว เบนจึงได้เป็นศิลปินในสังกัด Bakery Music และได้ร่วมงานกับ บอย โกสิยพงศ์ ในอัลบั้ม "Bakery love is Forever" ในเพลง "ใกล้" และเพลง "คะแนนแห่งชีวิต" จากอัลบั้ม "พอ" ของ บอย โกสิยพงศ์ หลายคนรู้จักเค้ามากขึ้นจากการได้ร่วม Featuring ในเพลงดังต่างๆ ของพี่บอย โกสิยพงษ์ เช่น ใกล้, คะแนนแห่งชีวิต, คนข้างล่าง ในปี พ.ศ. 2546 เบน ได้มาร่วมงานกับบอย โกสิยพงศ์ ในอัลบั้ม "Million Ways To Love Part 1"โดยได้ร่วมร้องเพลง คนข้างล่าง และเพลง "ล้มบ้างก็ได้"พ.ศ. 2547 - 2555 พ.ศ. 2547 - 2555. ถัดมาในปี พ.ศ. 2547 เบนยิ่งเป็นที่รู้จักมากขึ้นไปอีก เมื่อเค้าได้เข้าร่วมเป็นส่วนหนึ่งของ Project ศิลปินเลือดใหม่ของ Bakery Music ที่ชื่อว่า B5 บีไฟว์ เป็นกลุ่มนักร้องเสียงดี 5 คน สมาชิก ประกอบด้วย เบน ชลาทิศ, เค้ก-อุทัย ปุญญมันต์, มาเรียม-มาเรียม อัลคาลาลี่, โต๋-ศักดิ์สิทธิ์ เวชสุภาพร และคิว ฟลัวร์-​สุวีระ บุญรอด มีเพลงร้องเดี่ยวที่ เบนร้องไว้คือ รักคุณเข้าแล้ว บีไฟว์ โปรเจกต์พิเศษที่ตั้งขึ้นโดยบอย โกสิยพงษ์ วงที่ประกอบไปด้วยศิลปินเลือดใหม่ของเบเกอรี่มิวสิกที่ทำอัลบั้มพิเศษแนวเพลงป็อปและอะแค็พเพลล่าเป็นการแนะนำตัว​แต่ละคนในระหว่างช่วงปี 2545 - 2547 ก่อนที่แต่ละคนจะแยกย้ายกันไปออกอัลบั้มเดี่ยว กระทั่งเดือนสิงหาคม ปีพ.ศ. 2548 เบนได้ออกผลงานเดี่ยวของตัวเองเป็นอัลบั้มแรกที่ชื่อ "เบน ชลาทิศ"(Ben-Chalatit) มีเพลงดังอย่าง “คนที่คิดถึง” และในปีนั้น ก็ได้รับรางวัลศิลปินชาย ยอดเยี่ยมจากคลื่นวิทยุ SEED AWARD ปี 2549 เขามีอัลบั้มที่สอง ใช้ชื่อว่า Impression เป็นการหยิบเพลงดังในอดีต จากศิลปินข้ามค่ายมา Cover ใหม่ ให้กลับมามีสีสันมากขึ้น เช่นเพลง “สุดใจ”(ต้นฉบับคือพงษ์สิทธิ์ คำภีร์) , “ทำร้าย”(ต้นฉบับคือโยคีเพลย์บอย), “โอ๊ย โอ๊ย”(ต้นฉบับคือแจ้ ดนุพล แก้วกาญจน์) ปี 2550 เบนร้องเพลงประกอบละครเวทีเรื่องแรกของบริษัทเวิร์คพอยท์ จำกัด เรื่อง “ชายกลาง- โศกนาฏกรรมในจังหวะแทงโก้” ปี 2552 เพลง “โอ๊ย โอ๊ย” จาก อัลบั้มที่สอง Impression ที่หยิบเพลงดังในอดีตมา Cover ใหม่ให้กลับมามีสีสันมากขึ้น (ต้นฉบับคือแจ้ ดนุพล แก้วกาญจน์) ถูกเลือกเป็นเพลงประกอบละคร “แจ๋วใจร้าย กับคุณชายเทวดา” ออกอากาศทางสถานีโทรทัศน์สีกองทัพบกช่อง 7 ปี 2553 มี Single ชื่อว่าดัม(ในที่สุด) ปี 2555 มี Single ออกมาชื่อเพลงว่า “เพื่ออะไร” ปี 2556 เบน ชลาทิศมีคอนเสิร์ตเดี่ยวครั้งแรกของเขา ชื่อว่า “Born To Be Ben Concert”พ.ศ. 2556 คอนเสิร์ตเดี่ยวครั้งแรก “Born To Be Ben Concert พ.ศ. 2556 คอนเสิร์ตเดี่ยวครั้งแรก “Born To Be Ben Concert. จัดเมื่อวันที่ 5 ตุลาคม 2556 ที่อิมแพ็ค อารีน่า เมืองทองธานี เบนได้รวบรวมเพลงฮิต, เพลงที่สร้างชื่อเสียงให้กับเขาและเพลงดังๆต่างๆเอาไว้มากมายมาร้องในคอนเสิร์ตเดี่ยวครั้งนี้ ทั้งเพลง คนข้างล่าง, คะแนนแห่งชีวิต รวมทั้งเพลงรักคุณเข้าแล้ว พร้อมทั้งเชิญแขกรับรัดเกล้า อามระดิษ, อ๊อฟ ปองศักดิ์, ปู พงษ์สิทธิ์ คำภีร์, เจนนิเฟอร์ คิ้ม, ป๊อด ธนชัย อุชชิน และB5พ.ศ. 2557 เข้าชิงรางวัล “นาฏราช” ครั้งที่ 6 ประจำปี 2557 รางวัลนักแสดงนำชายยอดเยี่ยม พ.ศ. 2557 เข้าชิงรางวัล “นาฏราช” ครั้งที่ 6 ประจำปี 2557 รางวัลนักแสดงนำชายยอดเยี่ยม. เขาถูกเสนอชื่อในฐานะผู้เข้าชิงรางวัล “นาฏราช” ครั้งที่ 6 ประจำปี 2557 รางวัลนักแสดงนำชายยอดเยี่ยม ในบท ‘มิว-มิ้นต์’ จากละครเรื่อง Club Friday The Series 5 ความรักกับความลับ ตอน ความลับของมิ้นต์กับมิว ออกอากาศทางช่อง จีเอ็มเอ็ม 25 นอกจากนั้น Club Friday The Series 5 ความรักกับความลับที่เบนแสดงนี้ยังถูกเสนอชื่อเข้าชิงอีกหลายสาขารางวัล อาทิ สาขาละครชุดยอดเยี่ยม, สาขารางวัลผู้กำกับยอดเยี่ยม คุณเอกสิทธิ์ ตระกูลเกษมสุข และ ถูกเสนอชื่อเข้าชิงสาขารางวัลเพลงละครยอดเยี่ยม เพลง ความรักกับความลับ ขับร้องโดย ทาทา ยัง อีกด้วย นอกจากนั้นในปีเดียวกันนี้เพลง ยื้อ ที่ขับร้องโดย เบน ชลาทิศ จากละครเรื่อง ทรายสีเพลิง ออกอากาศทางสถานีวิทยุโทรทัศน์ไทยทีวีสีช่อง 3 ก็ยังได้รับรางวัล IW Intensive Watch Music Award รางวัลเพลงไทยสากลที่ได้รับความนิยมอันดับที่ 1 ประจำเดือนพฤศจิกายน 2557 (ผลวิจัยโดย IW จากสถานีวิทยุ 40 FM radio station ในกรุงเทพและปริมณฑล) และเพลงนี้ก็ได้ถูกเสนอชื่อเข้าชิงรางวัล “นาฏราช” ครั้งที่ 6 ประจำปี 2557 สาขาเพลงละครยอดเยี่ยมอีกด้วยพ.ศ. 2558 คอนเสิร์ตเดี่ยวครั้งที่สอง Come into My World : โลกใบนี้ของฉัน พ.ศ. 2558 คอนเสิร์ตเดี่ยวครั้งที่สอง Come into My World : โลกใบนี้ของฉัน. 25 กรกฎาคม พ.ศ. 2558 ณ อิมแพคอารีน่า เมืองทองธานี (ขายบัตรหมดทุกที่นั่ง) เบน ชลาทิศ ตันติวุฒิ เปิดคอนเสิร์ตด้วยเพลง Come into my world ต่อด้วย Can’t get you out of my head และ Crazy in Love จากนั้นเป็นซีนเพลงประกอบละครเพราะๆอย่าง ยื้อ, หมดดวงใจ, และเหวรัก โดยมีวงออเครสตร้ามาร่วมแสดง ต่อด้วยแขกรับเชิญ นิว-จิ๋ว ที่เปิดตัวด้วยเพลง Lady Marmalade ที่ร้องกับเบน ตามด้วยเมดเล่ย์ชุดใหญ่กับเพลง ดาว, เก็บดาว, ความลับ, Kiss และ บีบมือ ตามด้วยช่วง “Born to be Ben The Musical” ที่เต๋า-สมชายมาร้องเพลงเพลง รักเดียว และตามด้วยเบนร้องเพลงสาวเทคนิค ต่อมาต๊งเหน่ง-รัดเกล้า อามระดิษ ร้องเพลงเจ็บนี้จำจนตาย,เพื่ออะไร และเพลงควักหัวใจ ร่วมกับเต๋า สมชาย ต่อมาคิว วงฟลัว, มาเรียม, เน็ต นักแสดงละครเวทีเรื่องมิสไซ่ง่อนมาแสดงร่วมกับเบน ชลาทิศ และเดียร์ อะแคปเปล่า7 มาร่วมร่องเพลง สีเทา, เรื่องจริง, หยุด, ฤดูที่ฉันเหงา และคนข้างล่าง ต่อด้วยแอม-เสาวลักษณ์ ลีละบุตร มาร่วมร้องเพลงดินแดนศักดิ์สิทธิ์ ต่อด้วยเพลง “รัก” และเบนโชว์เพลง Like a Virgin , I have Nothing , Baby one more time และ Wrecking Ball ตามด้วยชายในฝัน, แมงมุม, เสือ, แมลง และ โอ๊ะ โอ๊ย ของทาทา ยัง และปิดคอนเสิร์ตด้วยเพลง “เพลงของเธอ” เพื่อขอบคุณที่ทุกๆคนทำให้เขามีวันนี้ได้ “ขอบคุณแฟนๆทุกคนคอนเสิร์ตวันนี้จะไม่สามารถเกิดขึ้นได้เลยถ้าไม่ได้รับกำลังใจจากทุกๆคน หวังว่าคนที่มาวันนี้จะกลับบ้านไปพร้อมกับรอยยิ้มและความทรงจำที่สนุกสนานเต็มอิ่ม วันนี้คืออีกวันที่สำคัญของเบนและจะอยู่ในความทรงจำที่ดีของเบนตลอดไป” เขากล่าว ผลงานภาพยนตร์ในปี 2558 ต้นเดือนมิถุนายน บีอีซี - เทโรต้นสังกัดได้ปล่อยซิงเกิ้ลเพลงเหวรักหนึ่งในเพลงจากอัลบั้มเต็มชุดที่สาม 9(ในที่สุด) ในปีเดียวกัน เบน ชลาทิศได้แสดงภาพยนตร์เรื่อง ป้าแฮปปี้ She ท่าเยอะ ร่วมกับเขมนิจ จามิกรณ์ และได้ร้องเพลงประกอบภาพยนตร์ชื่อเพลง แฮปปี้ ดีออก ปีทองของเบน นอกจากนั้น แทบจะกล่าวได้ว่าปีนี้เป็นปีทองของเขาเลยทีเดียวเพราะเข้าได้รับรางวัลมากมายหลายแขนง อาทิเช่น- รางวัล ระฆังทอง (บุคคลแห่งปี) สาขาสร้างสรรค์สนับสนุนมวลชนและสังคมดีเด่น ประเภท ศิลปิน ดารา นักแสดง นักร้อง ครั้งที่ 8 ประจำปี 2558 ที่จัดขึ้นโดยสมัชชานักจัดรายการข่าววิทยุโทรทัศน์หนังสือพิมพ์แห่งประเทศไทย(สว.นท.) มอบรางวัลให้แก่ บุคคลที่ทำประโยชน์แก่สังคมส่วนรวม และควรได้รับการยกย่อง ชมเชย สนับสนุน และเสริมสร้างขวัญกำลังใจ เพื่อเป็นบุคคลตัวอย่างที่จรรโลงให้สังคมน่าอยู่ - รางวัลโทรทัศน์ทองคำ ครั้งที่ 30 รางวัลเพลงละครดีเด่น ได้แก่ เพลงหมดดวงใจ จากละครเรื่อง ข้าบดินทร์ สถานีโทรทัศน์ไทยทีวีสีช่อง 3 ขับร้องโดย เบน-ชลาทิศ ตันติวุฒิ - เข้าชิงรางวัล "นักร้องชายที่สุดแห่งปี 2015" Daradaily The Great Awards #5 จากผลงานเพลง "ควักหัวใจ" - รางวัลพิเศษ จอมขโมยซีน: เบน ชลาทิศ จากคลับฟรายเดย์ เดอะซีรีส์ 5 ตอนมิ้นกับมิว ช่อง GMM 25 SIAMDARA STAR AWARDS 2015 (สยามดารา สตาร์ อวอร์ดส์ 2015) ปีที่ 10 จัดขึ้นเมื่อวันอังคารที่ 30 มิถุนายน 2558 ณ คริสตัล ดีไซน์ เซ็นเตอร์ (Crystal Design Center) - ผู้เข้ารอบสุดท้าย “สีสัน อะวอร์ดส์” ครั้งที่ 27 ประจำปีพ.ศ. 2558 ศิลปินชายเดี่ยวยอดเยี่ยม จากอัลบั้ม “9 (ในที่สุด)”พ.ศ. 2559 - ปัจจุบัน พ.ศ. 2559 - ปัจจุบัน. เขาได้รับรางวัลศิลปินเดี่ยวแห่งปี จาก “ไนน์เอ็นเตอร์เทน อวอร์ด 2016” และรางวัลชมเชยการประกวดเพลง (เพชรในเพลง) จากเพลง "หมดดวงใจ" เนื่องในวันภาษาไทยแห่งชาติ ซึ่งตรงกับวันที่ 29 กรกฎาคม ของทุกปี เป็นกิจกรรมที่กระทรวงวัฒนธรรม โดยกรมศิลปากรจัดขึ้น เพื่อยกย่องบุคคลในวงการเพลงที่มีผลงานดีเด่นด้านภาษาไทย ในปัจจุบัน เบนมีผลงานเพลงออกมาอย่างต่อเนื่อง ทั้งงานเพลง, งานคอนเสิร์ต, งานแสดง, งานคัฟเวอร์, งานเพลงประกอบภาพยนตร์โฆษณา, งานเพลงประกอบหนังและละคร, งานถ่ายแบบ, งานสัมภาษณ์และงานช่วยเหลือสังคมชีวิตส่วนตัว ชีวิตส่วนตัว. กลางปี 2555 เบน ชลาทิศ ออกมายอมรับตรงๆ ว่าตัวเองเป็นเกย์ และกำลังคบหาดูใจกับแฟนหนุ่มนอกวงการมาได้ 8 ปีก่อนหน้านั้น เขากล่าวว่าที่ผ่านมาตนก็ไม่เคยปิดบังแต่ไม่ค่อยมีคนถามมากกว่า เรื่องความรักก็ต้องมีความจริงใจให้แก่กัน ส่วนทางบ้านตนก็ให้การยอมรับด้วยดี ซึ่งถือเป็น“ที่สุดของข่าวหมวดดาราและคนบันเทิงแห่งปี 2554” อีกด้วย กลางปี 2558 คุณแม่ของเบนที่ป่วยด้วยเป็นมะเร็งโรคมะเร็งปอดในระยะที่ 4 และมะเร็งลามขึ้นสมองและอวัยวะส่วนอื่น ได้จากไปอย่างสงบ ในการนี้เบนได้ใช้เงินเพื่อรักษาพยาบาลดูแลอาการของคุณแม่ไปกว่า 20 ล้านบาทผลงานอัลบั้มเต็มผลงาน. อัลบั้มเต็ม. - Ben Chalatit (พ.ศ. 2548) - Impression (พ.ศ. 2549) - 9 (ในที่สุด) (พ.ศ. 2558)ผลงานเพลงอื่นๆผลงานเพลงอื่นๆ. - ผลงานเพลงประกอบละคร / ซีรีส์ /ภาพยนตร์ - ฉันพร้อมจะเสี่ยง (ประกอบละคร เสี่ยงลวงเสี่ยงรัก) - โอ้ย โอ้ย (ประกอบละคร แจ๋ว​ใจร้าย​กับ​คุณชายเทวดา) - สายลมแห่งรัก (ประกอบละคร กี่เพ้า) - ยื้อ (ประกอบละคร ทรายสีเพลิง) - หมดดวงใจ (ประกอบละคร ข้าบดินทร์) - แฮปปี้ ดีออก (ประกอบภาพยนตร์ ป้าแฮปปี้ She ท่าเยอะ) - บัวแล้งน้ำ (ประกอบละคร บัวแล้งน้ำ) - ควักหัวใจ (ประกอบซีรีส์ Club Friday To Be Continued ตอน มินต์กับมิว) - ความรักไม่เคยไปไหน (ประกอบละคร แม่อายสะอื้น) - บทเรียนของความเชื่อใจ (ประกอบซีรีส์ Wake Up ชะนี The Series)ซิงเกิ้ลซิงเกิ้ล. - เหวรัก (พ.ศ. 2558)รายการโทรทัศน์รายการโทรทัศน์. - มาสเตอร์คีย์เวทีแจ้งเกิด ร่วมเปนคณะกรรมการ ใน Season 1 และ 2- Thailand's Got Talent ร่วมเป็นคณะกรรมการใน Season 4, 5, 6- Big Ben Show ออกอากาศทุกวันอาทิตย์ เวลา 21.30 น. ทางช่องเวิร์คพอยท์- We Kid Thailand เด็กร้องก้องโลก ออกอากาศทุกวันจันทร์ เวลา 20.15 – 22.00 น.ทางช่องเวิร์คพอยท์- The X Factor Thailand ดิเอ็กซ์แฟกเตอร์ ประเทศไทย ออกอากาศทุกวันจันทร์ เวลา 20.15 - 22.00 น.ช่องเวิร์คพอยท์- ล้างตู้เย็น และ อิ่ม tips ออกอากาศช่อง GoodDayOfficial ทาง Youtubeละครโทรทัศน์ละครโทรทัศน์. - ชายไม่จริงหญิงแท้ (2560) ช่องวัน รับบทเป็น ศักดา บัญชารบ (เจ๊เคน)ละครซี่รี่ส์ละครซี่รี่ส์. - Love On Air 2 ถ้าบอกรัก จะรักมั้ย? (รับเชิญ) - Club Friday The Series 5 ความลับของมิ้นต์กับมิว - มินต์กับมิว To be continued เริ่มฉายทาง GMM Channel 30 เมษายน 2558 - Melodies of Life The Series ตอน BAD FRIENDS เดอะซีรีส์ GMM 25ละครซิทคอมละครซิทคอม. - ครอบครัวตัวสลับ คู่กับ เจนนิเฟอร์ คิ้ม ทรูโฟร์ยูละครเวทีละครเวที. - สู่ฝันอันยิ่งใหญ่ รับบท ซานโซ - มิสไซง่อน รับบท เอนจิเนียร์ - ไกลกังวล มิวสิคัล ออน เดอะ บีช รับบท ธนาผลงานภาพยนตร์ ผลงานภาพยนตร์. - ป้าแฮปปี้ she ท่าเยอะ (2558) รับบทเป็น กอล์ฟฟี่ แสดงร่วมกับ แพนเค้ก เขมนิจ จามิกรณ์คอนเสิร์ตคอนเสิร์ตเดี่ยวคอนเสิร์ตรับเชิญเกร็ดเกี่ยวกับเบน, ผลงานอื่นๆเกร็ดเกี่ยวกับเบน, ผลงานอื่นๆ. - ร่วมงานกับ Monotone ร้องเพลง หาย, Celebration, Turn off the light และ Sit my duck - ร้องเพลง “Susan Joan” ในอัลบั้ม Perspective - ร่วมงานกับพี่บอยด์ ร้องเพลง “ใกล้” “คะแนนแห่งชีวิต” “คนข้างล่าง” - ร้องเพลงประกอบภาพยนตร์การ์ตูน Brother Bear - ร้องเพลงประกอบโฆษณาของ SB Furniure, ผงซักฟอก OMO, เบียร์สิงห์, ขนมอบกรอบ ชิมมัย - ร้องเพลงประกอบ Big Brother “ชีวิต” - ร่วมงานกับ Steven Seagul - ร้องเพลง “ต่างกัน” Ben Chalatit The Albumรางวัลพ.ศ. 2548รางวัล. พ.ศ. 2548. - ได้รับรางวัลศิลปินชายยอดเยี่ยมจากคลื่นวิทยุ SEED AWARD (ปีนั้นเขามีอัลบั้มเดี่ยวครั้งแรก ใช้ชื่อว่า “Ben-Chalatit “ มีเพลงดังอย่าง “คนที่คิดถึง”)พ.ศ. 2552พ.ศ. 2552. - ผู้เข้าชิงรางวัลนักร้องไทย-สากลยอดเยี่ยม จากสยามดารา สตาร์ส ปาร์ตี้ 2009 อวอร์ดส์ เป็นรางวัลจากการคัดเลือกโดยคณะกรรมการพ.ศ. 2556พ.ศ. 2556. - การประกวดเพลง (เพชรในเพลง) เนื่องในวันภาษาไทยแห่งชาติ พุทธศักราช ๒๕๕๖ ณ โรงละครแห่งชาติ กรุงเทพฯ เมื่อวันจันทร์ที่ ๒๙ กรกฎาคม ๒๕๕๖ เวลา ๐๘.๓๐ น. เป็นกิจกรรมที่กระทรวงวัฒนธรรม โดยกรมศิลปากรจัดขึ้น เพื่อยกย่องบุคคลในวงการเพลงที่มีผลงานดีเด่นด้านภาษาไทย ได้แก่ นักประพันธ์เพลงที่มีความสามารถผสมผสานความรู้ทางภาษา วรรณศิลป์ คีตศิลป์และจินตนาการได้อย่างเหมาะสม และนักร้องที่ออกเสียงขับร้องเพลงได้อย่างชัดเจนและถูกต้องตามหลักการใช้ภาษาไทย ประเภทการขับร้องเพลงดีเด่นด้านภาษาไทย ประเภทผู้ขับร้องเพลงไทยสากลชาย รางวัลชนะเลิศได้แก่ "เพลงสายลมแห่งรัก" ผู้ขับร้อง นายชลาทิศ ตันติวุฒิ (เบน ชลาทิศ)พ.ศ. 2557พ.ศ. 2557. - เพลง ยื้อ ขับร้องโดย เบน ชลาทิศ จากละครเรื่อง ทรายสีเพลิง ออกอากาศทางสถานีวิทยุโทรทัศน์ไทยทีวีสีช่อง 3 ได้รับรางวัล IW Intensive Watch Music Award เพลงไทยสากลที่ได้รับความนิยมอันดับที่ 1 ประจำเดือนพฤศจิกายน 2557 (ผลวิจัยโดย IW จากสถานีวิทยุ 40 FM radio station ในกรุงเทพและปริมณฑล) - ผู้เข้าชิงรางวัล “นาฏราช” ครั้งที่ 6 ประจำปี 2557 สาขาเพลงละครยอดเยี่ยม เพลง ยื้อ ขับร้องโดย เบน ชลาทิศ จากละครเรื่อง ทรายสีเพลิง ออกอากาศทางสถานีวิทยุโทรทัศน์ไทยทีวีสีช่อง 3 - ผู้เข้าชิงรางวัล “นาฏราช” ครั้งที่ 6 ประจำปี 2557 รางวัลนักแสดงนำชายยอดเยี่ยม คุณเบน ชลาทิศ ในบท ‘มิว-มิ้นต์’ จากละครเรื่อง Club Friday The Series 5 ความรักกับความลับ ตอน ความลับของมิ้นต์กับมิว ออกอากาศทางช่อง จีเอ็มเอ็ม 25 Club Friday The Series 5 ความรักกับความลับ จากบริษัท จีเอ็มเอ็ม แชนแนล จำกัด ออกอากาศทางช่อง จีเอ็มเอ็ม 25 ถูกเสนอชื่อเข้าชิงรางวัลละครชุดยอดเยี่ยม ถูกเสนอชื่อเข้าชิงรางวัลผู้กำกับยอดเยี่ยม คุณเอกสิทธิ์ ตระกูลเกษมสุข และ ถูกเสนอชื่อเข้าชิงรางวัลเพลงละครยอดเยี่ยม เพลง ความรักกับความลับ ขับร้องโดย ทาทา ยัง อีกด้วยพ.ศ. 2558พ.ศ. 2558. - รางวัล ระฆังทอง (บุคคลแห่งปี) สาขาสร้างสรรค์สนับสนุนมวลชนและสังคมดีเด่น ประเภท ศิลปิน ดารา นักแสดง นักร้อง ครั้งที่ 8 ประจำปี 2558 ที่จัดขึ้นโดยสมัชชานักจัดรายการข่าววิทยุโทรทัศน์หนังสือพิมพ์แห่งประเทศไทย(สว.นท.) มอบรางวัลให้แก่ บุคคลที่ทำประโยชน์แก่สังคมส่วนรวม และควรได้รับการยกย่อง ชมเชย สนับสนุน และเสริมสร้างขวัญกำลังใจ เพื่อเป็นบุคคลตัวอย่างที่จรรโลงให้สังคมน่าอยู่ - รางวัลโทรทัศน์ทองคำ ครั้งที่ 30 รางวัลเพลงละครดีเด่น ได้แก่ เพลงหมดดวงใจ จากละครเรื่อง ข้าบดินทร์ สถานีโทรทัศน์ไทยทีวีสีช่อง 3 ขับร้องโดย เบน-ชลาทิศ ตันติวุฒิ - เข้าชิงรางวัล "นักร้องชายที่สุดแห่งปี 2015" Daradaily The Great Awards #5 จากผลงานเพลง "ควักหัวใจ" - รางวัลพิเศษ จอมขโมยซีน: เบน ชลาทิศ จากคลับฟรายเดย์ เดอะซีรีส์ 5 ตอนมิ้นกับมิว ช่อง GMM 25 SIAMDARA STAR AWARDS 2015 (สยามดารา สตาร์ อวอร์ดส์ 2015) ปีที่ 10 จัดขึ้นเมื่อวันอังคารที่ 30 มิถุนายน 2558 ณ คริสตัล ดีไซน์ เซ็นเตอร์ (Crystal Design Center) - ผู้เข้ารอบสุดท้าย “สีสัน อะวอร์ดส์” ครั้งที่ 27 ประจำปีพ.ศ. 2558 ศิลปินชายเดี่ยวยอดเยี่ยม จากอัลบั้ม “9 (ในที่สุด)”พ.ศ. 2559พ.ศ. 2559. - รางวัลศิลปินเดี่ยวแห่งปี จาก “ไนน์เอ็นเตอร์เทน อวอร์ด 2016” - การประกวดเพลง (เพชรในเพลง) เนื่องในวันภาษาไทยแห่งชาติ ซึ่งตรงกับวันที่ 29 กรกฎาคม ของทุกปี เป็นกิจกรรมที่กระทรวงวัฒนธรรม โดยกรมศิลปากรจัดขึ้น เพื่อยกย่องบุคคลในวงการเพลงที่มีผลงานดีเด่นด้านภาษาไทย ผลรางวัล"เพชรในเพลง" ประจำปี 2559 หรือรางวัลผู้ใช้ภาษาไทยดีเด่นเนื่องใน"วันภาษาไทยแห่งชาติ" ประเภทการขับร้องเพลงดีเด่นด้านภาษาไทย ประเภทผู้ขับร้องเพลงไทยสากลชาย รางวัลชมเชยได้แก่ "เพลง หมดดวงใจ" ผู้ขับร้อง นายชลาทิศ ตันติวุฒิ (เบน ชลาทิศ)</doc>
