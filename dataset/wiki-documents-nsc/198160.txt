<doc id="198160" url="https://th.wikipedia.org/wiki?curid=198160" title="สโมสรฟุตบอลฮัลล์ซิตี">สโมสรฟุตบอลฮัลล์ซิตี สโมสรฟุตบอลฮัลล์ซิตี () เป็นทีมฟุตบอลอาชีพทีมหนึ่งในฟุตบอลลีกอังกฤษ ตั้งอยู่ที่เมืองคิงส์ตันอะพอนฮัลล์ มีชื่อเล่นของทีมว่า ไทเกอส์ (เจ้าเสือน้อยหรือพี่เสือในภาษาไทย)ประวัติ ประวัติ. ฮัลล์ซิตีเป็นสโมสรฟุตบอลที่ตั้งมา 104 ปี ทว่าไร้ถ้วยรางวัลระดับใหญ่ อันดับในลีกสูงสุดที่เคยทำได้ก็คืออันดับที่สามของลีกอันดับสองของประเทศเท่านั้น หลังจากสโมสรถูกควบกิจการโดยแอดัม เพียร์สัน อดีตผู้อำนวยการด้านการเงินของลีดส์ยูไนเต็ด ในฤดูกาล 2000-2001 ในตอนนั้น ฮัลล์ซิตียังอยู่ในดิวิชันสาม โดยมีโอกาสเพลย์ออฟแต่ไม่ได้เข้าชิง เหมือนเป็นจุดเริ่มต้นของฮัลล์ซิตี โดยแอดัม เพียร์สัน ใช้เวลา 9 ปี เปลี่ยนไป 7 ผู้จัดการทีม จึงสามารถนำทีมธรรมดาอย่างฮัลล์ซิตีขึ้นสู่พรีเมียร์ชิพได้สำเร็จในสมัยที่ฟิล บราวน์ คุมทีม โดยฤดุกาล 2008/2009 ฮัลล์สร้างความฮือฮาให้วงการฟุตบอลด้วยการชนะถึง 7 จาก 9 นัดแรก รวมถึงการปราบทีมอย่างนิวคาสเซิลยูไนเต็ด อาร์เซนอล ทอตนัมฮอตสเปอร์ และเวสต์แฮม หลังจากนั้นผลงานทีมก็ตกต่ำลงอย่างชัดเจนในช่วงครึ่งหลังของฤดูกาล จนตกไปอยู่ในโซนตกชั้นและส่วนหนึ่งก็เกิดจากนักเตะตัวหลักโชว์ฟอร์มไม่ออกรวมไปถึงนักเตะที่ซื้อมาอย่างจิมมี่ บูลลาร์ดมีอาการบาดเจ็บ มานูโช่กองหน้าที่ยืมมาจากแมนเชสเตอร์ยูไนเต็ดเล่นไม่ออก จนต้องไปลุ้นในวันสุดท้ายในเกมส์พบแมนเชสเตอร์ยูไนเต็ด แม้จะแพ้ไป 1-0 แต่โชคดีที่นิวคาสเซิลยูไนเต็ดและซันเดอร์แลนด์ต่างพ่ายแพ้ทั้งคู่ ทำให้ฮัลล์รอดพ้นการตกชั้นได้สำเร็จและในช่วงต้นฤดูกาล 2009-2010 ฮัลล์เซ็นสัญญาคว้าตัว แยน เวนเนกอร์ออฟ ฮัสเซลลิง กองหน้าทีมชาติฮอลแลนด์มาแบบไร้ค่าตัวหลังจากหมดสัญญาจากกลาสโกว์เซลติก ซึ่งถือเป็นข่าวช็อกพอสมควรแต่ก็ไม่สามารถทำให้ฮัลล์ ผลงานดีขึ้นจนฟิล บราวน์ถูกปลดออกจากตำแหน่งหลังจากผลงานย่ำแย่จนตกไปอยู่ท้ายตารางสโมสรจึงมีมติแต่งตั้งเอียน ดาววี่ อดีตผู้จัดการทีมคริสตัลพาเลซเข้ามาคุมแต่ก็ไม่สามารถช่วยให้ทีมรอดตกชั้นได้ ในรายการเอฟเอคัพ ในฤดูกาล 2013-14 ฮัลล์ซิตีทำผลงานได้ดีมากจนสามารถผ่านเข้าไปถึงรอบชิงชนะเลิศได้เป็นครั้งแรกของสโมสร เมื่อต้องพบกับอาร์เซนอล เจ้าของแชมป์รายการนี้มากถึง 10 ครั้ง แม้ฮัลล์ซิตีจะเป็นฝ่ายพ่ายแพ้ไปในช่วงต่อเวลาพิเศษ 120 นาที 3-2 ประตูก็ตาม แต่ในช่วงต้นของการแข่งขัน เพียงแค่ 9 นาทีแรก ฮัลล์ซิตีเป็นฝ่ายได้ประตูนำไปก่อน 0-2 และสร้างความกดดันให้กับอาร์เซนอลได้เป็นอย่างดี และทำให้ได้ผ่านไปเล่นในรายการยูฟ่ายูโรปาลีก (รอบคัดเลือกรอบสาม) เป็นครั้งแรกในประวัติศาสตร์ของสโมสร ในฐานะที่เป็นหนึ่งในทีมคู่ชิงเอฟเอคัพผู้เล่นชุดปัจจุบันเกียรติประวัติเกียรติประวัติ. - ดิวิชั่น 3 - เอฟเอคัพ</doc>
