<doc id="232779" url="https://th.wikipedia.org/wiki?curid=232779" title="อรุณทิวา วชิรพรพงศา">อรุณทิวา วชิรพรพงศา Aruntiwa อรุณทิวา หรือ อรุณทิวา วชิรพรพงศา ชื่อเล่นว่า เอ เกิดเมื่อวันอาทิตย์ที่ 20 กุมภาพันธ์ พ.ศ. 2526 ที่กรุงเทพมหานคร อรุณทิวาเป็นผู้เขียนการ์ตูนเรื่อง แสบคูณสองเปตองพันธุ์เดือด ลงในนิตยสารการ์ตูนไทย CX เมื่อปี พ.ศ. 2547 ซึ่งตอนนั้นใช้นามปากกาว่า "Andaman Washira" หลังจากนิตยสารเล่มดังกล่าวปิดตัวลง จึงได้เขียนการ์ตูนความรู้สำหรับเด็กให้กับบริษัทอีคิวพลัสและเป็นผู้แต่งเรื่องให้กับการ์ตูนเรื่อง มหากาพย์กู้แผ่นดิน (ทั้งหมด 5 เล่ม) ซึ่งการ์ตูนเรื่องนี้ได้ มนตรี คุ้มเรือน มาเป็นผู้เขียนภาพ และถือเป็นการร่วมงานกันอย่างเต็มตัวครั้งแรกของทั้งสองคน ปัจจุบันอรุณทิวามีผลงานการ์ตูนเรื่อง Ogre King อหังการ์ราชันย์ยักษ์ ในฐานะผู้แต่งเรื่องและเขียนสตอรี่บอร์ดและได้ มนตรี คุ้มเรือน เป็นผู้เขียนภาพเหมือนเช่นเคย และทั้งสองคนนี้ยังได้ร่วมกันเขียน Idol Berryz ตามติดชีวิตไอดอล การ์ตูนเรื่องสั้นความยาวตอนละ 5 หน้าลงในนิตยสารวัยรุ่น Berry รวมไปถึงการออกผลงานเรื่องสั้นเรื่อง MSD (Mind Snapper Dragon) อัจฉริยะอ่านใจคน คู่กับมนตรี โดยเป็นการหยิบเอาเรื่องราวของการจับโกหกมาเป็นธีมหลักของการ์ตูน ต่อมาในช่วงระหว่างปี 2556 - 2557 อรุณทิวาได้แต่งเนื้อเรื่องและเขียนสตอรี่บอร์ดการ์ตูนแนว ผี-สยองขวัญ ให้กับหนังสือชุด Horror Hour (จัดพิมพ์โดย การ์ตูนไทยสตูดิโอ) หลายเรื่องด้วยกัน อาทิเช่น 3G, Rewind และ Bangkok Shutdown รวมไปถึงการได้เข้ามามีส่วนร่วมในการแต่งเรื่องและเขียนสตอรี่บอร์ดให้กับการ์ตูนไทยเรื่อง ขุนแผน ขุนช้าง นางพิม ที่มีกำหนดวางขายทั้งหมด 3 เล่มจบ ในปัจจุบันอรุณทิวายังคงทำงานการ์ตูนไทยเรื่อง Ogre King อย่างต่อเนื่องเช่นเดิมผลงานการ์ตูนคอมิคผลงาน. การ์ตูนคอมิค. - แสบคูณสองเปตองพันธุ์เดือด (Story/Illustrate) 2547 - สองยกสี่ สาวน้อยเทควันโด้ (Story) - MSD (Mind Snapper Dragon) อัจฉริยะอ่านใจคน (Story) 2554 - Idol Berryz ตามติดชีวิตไอดอล (Story) - 3G เรื่องสั้นลงในหนังสือการ์ตูนชุด Horror Hour (Story) 2556 - Rewind เรื่องสั้นลงในหนังสือการ์ตูนชุด Horror Hour (Story) 2557 - Bangkok Shutdown เรื่องสั้นลงในหนังสือการ์ตูนชุด Horror Hour (Story) 2557 - ขุนแผน ขุนช้าง นางพิม ภาค ขุนแผน (Story board) 2557 - ขุนแผน ขุนช้าง นางพิม ภาค ขุนช้าง (Story board) 2557 - ขุนแผน ขุนช้าง นางพิม ภาค นางพิม (Story board) 2558 - Ogre King อหังการ์ราชันย์ยักษ์ (Story) - 2552 - ปัจจุบันการ์ตูนความรู้สำหรับเด็กการ์ตูนความรู้สำหรับเด็ก. - ค่ายบางระจัน - พระบรมไตรโลกนาถ ยุคปฏิรูปการปกครอง - พระนเรศวรและพระเอกาทศรถ สองกษัตริย์ผู้ปราบหงสาวดี - โกษาเหล็ก - มหากาพย์กู้แผ่นดิน เล่ม 1 องค์ดำแห่งหงสาวดี 2549 - มหากาพย์กู้แผ่นดิน เล่ม 2 จิ้งจอก พยัคฆา พญาราชสีห์ 2550 - มหากาพย์กู้แผ่นดิน เล่ม 3 อิสรภาพสู่แผ่นดิน 2550 - มหากาพย์กู้แผ่นดิน เล่ม 4 แสงดาบปราบศัตรูพ่าย 2550 - มหากาพย์กู้แผ่นดิน เล่ม 5 มหาสงครามยุทธหัตถี 2550ตัวอย่างผลงานการ์ตูน</doc>
