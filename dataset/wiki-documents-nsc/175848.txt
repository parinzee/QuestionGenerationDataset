<doc id="175848" url="https://th.wikipedia.org/wiki?curid=175848" title="บงกช คงมาลัย">บงกช คงมาลัย บงกช คงมาลัย (ชื่อเล่น: ตั๊ก) เกิดเมื่อ 15 เมษายน พ.ศ. 2528 เป็นนักแสดงชาวไทย มารดาชื่อ ธนาภา ชีพนุรักษ์ เป็นชาวสุพรรณบุรี ศึกษาที่โรงเรียนลาดปลาเค้าพิทยาคม จากนั้นพักการเรียน (มหาวิทยาลัยรามคำแหง) เข้าวงการบันเทิง เพื่อต้องการหาเงินเลี้ยงครอบครัว มีผลงานแจ้งเกิดด้วยวัยเพียง 15 ปี จากบท "อีสา" ในภาพยนตร์ย้อนยุคเรื่อง "บางระจัน" ต่อมามีผลงานภาพยนตร์เรื่อง "ขุนแผน" แล้วมาพลิกบทบาทเป็น "สมทรง" ในเรื่อง "ไอ้ฟัก" ตามด้วย "อำมหิตพิศวาส" รับบทเป็น แพรว ทางด้านผลงานละคร แสดงละครเรื่อง "ซุ้มสะบันงา", "ลูกแม่" ทางช่อง 7, "นิราศสองภพ" ทางช่อง 3, "เสน่ห์จันทร์" ช่อง 5 และ "รักแผลงฤทธิ์" ช่อง 3 และยังเคยเป็นพิธีกรรายการ "ตอกไข่ใส่จอ" ทางไอทีวีชีวิตส่วนตัวและชีวิตครอบครัว ชีวิตส่วนตัวและชีวิตครอบครัว. คุณแม่ของบงกช คงมาลัยได้กล่าวในรายการชิงร้อยชิงล้าน ชะชะช่า ว่าได้ตั้งชื่อเล่น "ตั๊ก" ตามมยุรา เศวตศิลา ซึ่งมีชื่อเล่นเดียวกัน ปัจจุบันได้เปลี่ยนชื่อจริงเป็น อจลา คงมาลัย เนื่องในโอกาสอายุครอบเบญจเพส นอกจากนี้แล้วยังมีศักดิ์เป็นลูกพี่ลูกน้องกับอาทิวราห์ คงมาลัย (ตูน บอดี้สแลม) และเป็นหลานของยืนยง โอภากุล (แอ๊ด คาราบาว) และยิ่งยง โอภากุล และได้สร้างความฮือฮาในสังคมเมื่อปลายปี พ.ศ. 2555 เมื่อจู่ ๆ ก็ได้ประกาศหมั้นและแต่งงานกับ นายบุญชัย เบญจรงคกุล นักธุรกิจสื่อสารที่มีชื่อเสียง ประธานบริษัทดีแทค ซึ่งมีอายุมากกว่าคราวพ่อ อย่างกะทันหัน แม้กระทั่งแอ๊ด คาราบาว ซึ่งมีศักดิ์เป็นลุง ก็ยังเพิ่งทราบ โดยทั้งสองได้เข้าสู่พิธีสมรสที่โรงแรมโอเรียลเต็ล เมื่อวันที่ 28 มีนาคม พ.ศ. 2556 และได้ให้กำเนิดบุตรชายเมื่อวันที่ 8 กันยายน 2556 เวลา 9:49 น.ด้วยวิธีการผ่าคลอดโดยตั้งชื่อว่า ด.ช.ชีวกิตติ์ สมเด็จพระมหารัชมังคลาจารย์ (ช่วง วรปุญฺโญ) ตั้งชื่อให้โดยมีความหมายว่า "ผู้ทรงเกียรติ" และมีชื่อเล่นว่า ข้าวหอมกระแสการถูกวิจารณ์ กระแสการถูกวิจารณ์. เมื่อวันที่ 10 พฤษภาคม 2555 บงกช คงมาลัย นักแสดง ได้ลงข้อความบนเฟซบุ๊กของเธอ แสดงความชื่นชมยินดีต่อการเสียชีวิตของอำพล เป็นเหตุให้ต่อมาในวันที่ 13 พฤษภาคม ขณะจะเดินทางเข้าเมืองพัทยา เพื่อถ่ายทำภาพยนตร์ เธอถูกคนเสื้อแดงจำนวนมาก ชุมนุมร้องขับไล่ตลอดทาง จนต้องยกเลิกการถ่ายทำและออกจากเมืองพัทยาโดยรีบด่วนผลงานภาพยนตร์ละครโทรทัศน์อื่น ๆ ผลงาน. อื่น ๆ. มิวสิกวิดีโอ- ขอเลวแค่นี้ ของ ปาน ธนพร (2545) - รักแท้แพ้ใกล้ชิด ของ ปาน ธนพร (2545) - ยิ่งทุ่ม ยิ่งเจ็บ ของ นาตาลี-แจ๊สกี้ (2544) - เธอเป็นแฟนฉันแล้ว ของ กะลา (2546) - ผู้หญิงนิสัยไม่ดี ของ วงพิงค์ (2550) - ไม่เคยลืม ของ เคลิ้ม (2553)ผลงานกำกับรางวัลรางวัล. - รางวัลพระราชทานพระสุรัสวดี ครั้งที่ 24 ประจำปี พ.ศ. 2543 ตุ๊กตาเงินดาวรุ่งฝ่ายหญิง จาก บางระจัน - รางวัลชาวพุทธตัวอย่าง - เข้าชิง รางวัลโทรทัศน์ทองคำ ครั้งที่ 27 นักแสดงสมทบหญิงดีเด่น จากละครเรื่อง สาวน้อย</doc>
