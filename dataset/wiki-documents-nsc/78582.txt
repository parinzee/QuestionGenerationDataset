<doc id="78582" url="https://th.wikipedia.org/wiki?curid=78582" title="คงศักดิ์ วันทนา">คงศักดิ์ วันทนา พลอากาศเอก นายกองใหญ่ คงศักดิ์ วันทนา (เกิด 30 กรกฎาคม พ.ศ. 2488- ชื่อเล่น บิ๊ก) ครองตัวเป็นโสดหลังจากภรรยาเสียชีวิตนานหลายปี หลังจากดำรงตำแหน่งผู้บัญชาการทหารอากาศไม่นาน ก็สมรสกับ นางสาวสลิลลาวัลย์ ศิริวงศ์ ณ อยุธยา เพื่อนสนิทของ คุณหญิงพจมาน ชินวัตร ก่อนรับตำแหน่งรัฐมนตรีว่าการกระทรวงมหาดไทยในรัฐบาลพันตำรวจโททักษิณ ชินวัตรการศึกษา การศึกษา. พล.อ.อ.คงศักดิ์ วันทนา จบการศึกษาจากโรงเรียนจ่าอากาศ รุ่น 2505 โรงเรียนนายเรืออากาศ รุ่นที่ 12 โรงเรียนนายทหารชั้นผู้บังคับฝูง รุ่นที่ 38 โรงเรียนเสนาธิการทหารอากาศ รุ่นที่ 26 วิทยาลัยการทัพอากาศ รุ่นที่ 25 วิทยาลัยป้องกันราชอาณาจักร รุ่นที่ 39หน้าที่การงาน หน้าที่การงาน. พล.อ.อ.คงศักดิ์ วันทนา ตำแหน่งหน้าที่ราชการประกอบด้วยผู้อำนวยการกองนโยบายและแผน กรมยุทธการทหารอากาศ เสนาธิการโรงเรียนการบิน รองผู้บัญชาการโรงเรียนการบิน รองเจ้ากรมส่งกำลังบำรุงทหารอากาศ ผู้ช่วยเจ้ากรมส่งกำลังบำรุงทหาร เสนาธิการกองบัญชาการสนับสนุนทหารอากาศ ผู้ช่วยเสนาธิการทหารอากาศฝ่ายยุทธบริการ นอกจากนี้ยังมีตำแหน่งอื่นๆ ที่สำคัญ เช่น ตุลาการทหารสูงสุด ประธานกรรมการ บริษัทวิทยุการบินแห่งประเทศไทย กรรมการบริษัท ท่าอากาศยานไทย จำกัด (มหาชน) ประธานกรรมการบริษัท อุตสาหกรรมการบิน จำกัด และได้รับการยกย่องจากกระทรวงกลาโหมเรื่องการบริจาคเงิน 1 ล้านบาท ให้โรงพยาบาลภูมิพลอดุลยเดชงานการเมือง งานการเมือง. พล.อ.อ.คงศักดิ์ วันทนา ได้รับตำแหน่งรัฐมนตรีว่าการกระทรวงมหาดไทย ในรัฐบาลของพันตำรวจโททักษิณ ชินวัตร แทนพล.ต.อ.ชิดชัย วรรณสถิตย์ เมื่อวันที่ 2 สิงหาคม พ.ศ. 2548 จนกระทั่งถูกรัฐประหารในวันที่ 19 กันยายน พ.ศ. 2549เครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - เหรียญจักรมาลา - เหรียญรัตนาภรณ์ รัชกาลที่ 9 ชั้นที่ 5</doc>
