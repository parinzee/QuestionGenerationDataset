<doc id="369810" url="https://th.wikipedia.org/wiki?curid=369810" title="วัชรวีร์ วิวัชรวงศ์">วัชรวีร์ วิวัชรวงศ์ ดร.วัชรวีร์ วิวัชรวงศ์ พระนามเดิมคือ หม่อมเจ้าวัชรวีร์ มหิดล (พระนามเล่น: ท่านชายอิน) (14 มิถุนายน พ.ศ. 2528) เป็นพระราชโอรสองค์ที่สี่ในสมเด็จพระเจ้าอยู่หัวมหาวชิราลงกรณ บดินทรเทพยวรางกูร ประสูติแต่สุจาริณี วิวัชรวงศ์ และเป็นพระราชนัดดาในพระบาทสมเด็จพระปรมินทรมหาภูมิพลอดุลยเดชกับสมเด็จพระนางเจ้าสิริกิติ์ พระบรมราชินีนาถ ปัจจุบันวัชรวีร์ พำนักอยู่ในประเทศสหรัฐอเมริกาประวัติ ประวัติ. วัชรวีร์ วิวัชรวงศ์ (ท่านชายอิน) ประสูติ 14 มิถุนายน พ.ศ. 2528 มีเชษฐา และขนิษฐาร่วมมารดาเดียวกันอีก 4 องค์ คือ- จุฑาวัชร วิวัชรวงศ์ (ท่านชายอ้วน) ประสูติ 29 สิงหาคม พ.ศ. 2522 - วัชรเรศร วิวัชรวงศ์ (ท่านชายอ้น) ประสูติ 27 พฤษภาคม พ.ศ. 2524 - จักรีวัชร วิวัชรวงศ์ (ท่านชายอ่อง) ประสูติ 26 กุมภาพันธ์ พ.ศ. 2526 - พระเจ้าหลานเธอ พระองค์เจ้าสิริวัณณวรีนารีรัตน์ (พระองค์หญิงหญิง) ประสูติ 8 มกราคม พ.ศ. 2530 จักรีวัชร วิวัชรวงศ์ เป็นพระอนุวงศ์ชั้นหม่อมเจ้าลำดับที่ 29 ในลำดับโปเจียมแห่งราชอาณาจักรไทยการย้ายออกนอกราชอาณาจักร การย้ายออกนอกราชอาณาจักร. หลังจากเสร็จสิ้นพระราชพิธีถวายพระเพลิงพระบรมศพสมเด็จพระศรีนครินทราบรมราชชนนี ด้วยความขัดแย้งในครอบครัว ทำให้สุจาริณี วิวัชรวงศ์พาบุตรทั้ง 5 ไปประทับยังสหราชอาณาจักร โดยภายหลังสมเด็จพระเจ้าอยู่หัวมหาวชิราลงกรณ บดินทรเทพยวรางกูร (ขณะนั้นทรงดำรงพระอิสริยยศที่ "สมเด็จพระบรมโอรสาธิราชฯ สยามมกุฎราชกุมาร") ทรงรับพระเจ้าหลานเธอ พระองค์เจ้าสิริวัณณวรีนารีรัตน์ (ขณะนั้นทรงดำรงพระยศที่ "หม่อมเจ้าบุษย์น้ำเพชร มหิดล") มาประทับในไทย ซึ่งวันที่ 13 มกราคม พ.ศ. 2540 มีหนังสือผ่านสถานเอกอัครราชทูตไทยประจำสหราชอาณาจักรเพื่อแจ้งต่อผ่ายที่เกี่ยวข้องว่า ท่านชายทั้งสี่ได้ถูกถอดออกจากสถานะพระราชวงศ์และไม่มีสิทธิ์ในการใช้ฐานันดร "หม่อมเจ้า" อีกต่อไป ทั้งนี้ได้เปลี่ยนให้ไปใช้นามสกุลพระราชทาน "วิวัชรวงศ์" แทน อย่างไรก็ตาม ไม่ปรากฏประกาศการถอดฐานันดรศักดิ์ในราชกิจจานุเบกษา ที่โดยปกติแล้วการลาออกและการถอดถอนจากฐานันดรศักดิ์ของเจ้านายชั้นหม่อมเจ้าขึ้นไปจะต้องลงประกาศในราชกิจจานุเบกษา วัชรวีร์ วิวัชรวงศ์ ถูกจัดอยู่ลำดับที่ 30 ในลำดับโปเจียมแห่งราชอาณาจักรไทยการศึกษาการศึกษา. - มัธยมศึกษาตอนปลาย จาก Trinity Prep School - ปริญญาตรีสองสาขา คือธุรกิจต่างประเทศ และการคลัง - ปริญญาโทสาขาบริหารธุรกิจ - ปริญญาเอก สาขานิติศาสตร์ อยู่ในวิทยาลัยกฎหมายราชตระกูล</doc>
