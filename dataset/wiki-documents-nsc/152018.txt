<doc id="152018" url="https://th.wikipedia.org/wiki?curid=152018" title="กล้ามเนื้อเฟลกเซอร์ ดิจิทอรุม ซุเปอร์ฟิเชียลิส">กล้ามเนื้อเฟลกเซอร์ ดิจิทอรุม ซุเปอร์ฟิเชียลิส กล้ามเนื้อเฟลกเซอร์ ดิจิทอรุม ซุเปอร์ฟิเชียลิส () หรือ เฟลกเซอร์ ดิจิทอรุม ซับลิมิส () เป็นกล้ามเนื้อกลุ่มงอนิ้วมือที่ข้อต่อระหว่างกระดูกนิ้วมือส่วนต้น (proximal interphalangeal joints) อยู่ที่พื้นที่ด้านหน้าปลายแขน (anterior compartment of the forearm) ในบางครั้งอาจจัดว่าเป็นกล้ามเนื้อที่อยู่ลึกที่สุดของกล้ามเนื้อชั้นตื้น (superficial layer) ของพื้นที่ด้านหน้าปลายแขน หรืออาจจัดแยกออกไปเป็นชั้นต่างหาก เรียกว่า ชั้นตรงกลาง (intermediate layer) ของพื้นที่ด้านหน้าปลายแขนจุดเกาะต้นและจุดเกาะปลาย จุดเกาะต้นและจุดเกาะปลาย. กล้ามเนื้อนี้มีปลายจุดเกาะต้น 2 หัว คือ ฮิวเมอโรอัลนา (humeroulnar) และเรเดียล (radial) และระหว่างปลายจุดเกาะทั้งสองมีเส้นประสาทมีเดียน (median nerve) และหลอดเลือดแดงอัลนา (ulnar artery) ผ่าน เอ็นกล้ามเนื้อยาว 4 อันออกมาจากกล้ามเนื้อนี้ตรงบริเวณใกล้กับข้อมือและวิ่งผ่านคาร์ปัล ทันเนล (carpal tunnel) (ซึ่งเกิดจากเฟลกเซอร์ เรตินาคิวลัม (flexor retinaculum)) เอ็นเหล่านี้ ร่วมกับเอ็นของกล้ามเนื้อเฟลกเซอร์ ดิจิทอรุม โปรฟันดัส (flexor digitorum profundus) จะถูกหุ้มด้วยแผ่นปลอกเยื่อหุ้มคอมมอนเฟลกเซอร์ (common flexor sheath) เอ็นเหล่านี้จะเกาะกับขอบด้านหน้าของฐานของกระดูกนิ้วมือท่อนกลาง (middle phalanges) ของนิ้วทั้งสี่ (ยกเว้นนิ้วโป้ง) เอ็นของกล้ามเนื้อเฟลกเซอร์ ดิจิทอรุม ซุเปอร์ฟิเชียลิสเหล่านี้จะแยกออกที่ด้านปลาย เรียกว่า Camper's Chiasm เพื่อเป็นช่องให้เอ็นกล้ามเนื้อเฟลกเซอร์ ดิจิทอรุม โปรฟันดัสผ่านหน้าที่ หน้าที่. หน้าที่หลักของกล้ามเนื้อเฟลกเซอร์ ดิจิทอรุม ซุเปอร์ฟิเชียลิสคิอการงอกระดูกนิ้วมือท่อนกลาง (middle phalanges) ที่ข้อต่อระหว่างกระดูกนิ้วมือส่วนต้น (proximal interphalangeal joints) อย่างไรก็ตามกล้ามเนื้อนี้ยังมีหน้าที่ต่อเนื่องอีกในการงอข้อต่อระหว่างฝ่ามือกับนิ้วมือ (metacarpophalangeal joints) และ ข้อมือ (wrist joint) การทดสอบกล้ามเนื้อเฟลกเซอร์ ดิจิทอรุม ซุเปอร์ฟิเชียลิสทำโดย ให้งอนิ้วมือต้านแรงต้านที่ข้อต่อระหว่างกระดูกนิ้วมือส่วนต้น และให้นิ้วที่เหลือทั้งสามนิ้วเหยียดออกเต็มที่ (เพื่อให้กล้ามเนื้อเฟลกเซอร์ ดิจิทอรุม โปรฟันดัสไม่ทำงาน)ภาพอื่นๆ</doc>
