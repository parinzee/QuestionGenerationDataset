<doc id="174968" url="https://th.wikipedia.org/wiki?curid=174968" title="วิทิตนันท์ โรจนพานิช">วิทิตนันท์ โรจนพานิช วิทิตนันท์ โรจนพานิช คนไทยคนแรกที่ปีนยอดเขาเอเวอร์เรสต์สำเร็จ มีอาชีพเป็นครีเอทีฟรายการโทรทัศน์ และผู้กำกับภาพยนตร์ นายวิทิตนันท์สามารถปีนยอดเขาเอเวอร์เรสต์สำเร็จพร้อมกับนักปีนเขาชาวเวียดนาม 3 คนแรก เมื่อ ปี พ.ศ. 2551 ในฐานะหัวหน้าทีมปีนเขา พร้อมกับเป็นผู้อำนวยการผลิตรายการเรียลริตี้โชว์ ถ่ายทอดการปีนยอดเขาเอเวอร์เรสต์ครั้งนี้ ทางสถานีโทรทัศน์ของประเทศเวียดนาม วิทิตนันท์ โรจนพานิช เกิดที่กรุงเทพมหานคร เมื่อวันที่ 8 มิถุนายน พ.ศ. 2511 จบการศึกษาจากโรงเรียนสตรีวิทยา 2 ปริญญาตรีคณะศิลปกรรมศาสตร์ จุฬาลงกรณ์มหาวิทยาลัย สาขาภาพถ่าย และปริญญาโท สาขาจัดการทางวัฒนธรรม สถาบันบัณฑิตวิทยาลัย จุฬาลงกรณ์มหาวิทยาลัย วิทิตนันท์ มีประสบการณ์ทำงานเป็น นักเขียน นักเขียนบท ผู้กำกับ และนักแสดง ทั้งละครเวที ละครโทรทัศน์ และภาพยนตร์ไทย และเป็นผู้ฝึกสอนการแสดง ของโรงเรียนบางกอกการละคร เคยเป็นอาสาสมัคร "กลุ่มมะขามป้อม" ร่วมแสดงละครเร่ในนามองค์กรพัฒนาเอกชน และเป็นครูสอนวิชาการแสดงให้กับแกรมมี่ มีผลงานแสดงภาพยนตร์เรื่อง ฝัน บ้า คาราโอเกะ (2540) น.ช. นักโทษชาย (2545) และ 191 1/2 มือปราบทราบแล้วป่วน (2546) และมีผลงานกำกับภาพยนตร์เรื่อง บั้งไฟเทวดา ในปี พ.ศ. 2548 ด้านชีวิตส่วนตัว วิทิตนันท์ เป็นนักดำน้ำและนักขับเครื่องบินเล็ก และเกิดความคิดที่จะเป็นคนไทยคนแรกที่พิชิต ยอดเขาเอเวอร์เรสต์ เมื่อได้พบกับดูล สวี เชาว์ ชาวสิงคโปร์คนแรกที่ปีนยอดเขาเอเวอเรสต์สำเร็จ ขณะร่วมทริปดำน้ำกันที่ ประเทศพม่า วิทิตนันท์ โรจนพานิช สามารถปีนยอดเขาเอเวอร์เรสต์ ประเทศเนปาล ได้สำเร็จ เมื่อวันที่ 22 พฤษภาคม พ.ศ. 2551 เวลา 8:00 น. ตามเวลาท้องถิ่นเนปาล ร่วมกับนักปีนเขาชาวเวียดนาม 3 คน คือ Phan Thanh Nhien, Bui Van Neogi และ Nguyen Mau Linh ซึ่งเป็นชาวเวียดนาม 3 คนแรกที่พิชิตยอดเขาเอเวอร์เรสต์ได้สำเร็จ การปีนเขาเอเวอร์เรสต์ครั้งนี้มีการถ่ายทอดเป็นรายการเรียลลิตี้โชว์ Everest 2008 : Vietnam Spirit To The World ทางสถานีโทรทัศน์เอชทีวี ของประเทศเวียดนาม โดยวิทิตนันท์ปีนเขาในฐานะหัวหน้าทีม และเป็นผู้อำนวยการผลิตรายการโทรทัศน์ดังกล่าวด้วยรายชื่อยอดเขาที่พิชิด รายชื่อยอดเขาที่พิชิด. วิทิตนันท์ โรจนพานิช เป็นคนไทยคนแรกที่พิชิดยอดเขาที่สูงที่สุด ใน 7 ทวีป และเป็นคนที่ 179 ของโลก- ยอดเขาเอเวอร์เรสต์ ในวันที่ 22 พฤษภาคม พ.ศ. 2551 - ยอดเขาเอลบรุส ในวันที่ - ยอดเขาอากอนกากวา ในวันที่ - ยอดเขาคิลิมันจาโร ในวันที่ - ยอดเขาวินสันแมสซิฟ ในวันที่ - ยอดเขาปุนจะก์จายา ในวันที่ - ยอดเขาเดนาลี ในวันที่</doc>
