<doc id="62665" url="https://th.wikipedia.org/wiki?curid=62665" title="ชลอ เกิดเทศ">ชลอ เกิดเทศ นายชลอ เกิดเทศ หรืออดีต พลตำรวจโท ชลอ เกิดเทศ (เกิด 28 สิงหาคม พ.ศ. 2481) อดีตนายกสมาคมฟุตบอลแห่งประเทศไทย ในพระบรมราชูปถัมภ์ อดีตผู้จัดการทีมฟุตบอลทีมชาติไทย อดีตผู้บัญชาการประจำกรมตำรวจ ได้รับการแต่งตั้งให้เป็นหัวหน้าชุดเฉพาะกิจ ติดตามเพชรของราชวงศ์ไฟซาล ซาอุดิอาระเบีย ในคดีขโมยเครื่องเพชรราชวงศ์ไฟซาลแห่งซาอุดิอาระเบีย และตกเป็นผู้ต้องหาคดีอุ้มฆ่าสองแม่ลูกศรีธนะขัณฑ์ ในอดีตเคยดำรงยศ "พลตำรวจโท" แต่ต่อมาถูกถอดยศและเรียกคืนเครื่องราชอิสริยาภรณ์ทุกชั้นตราเนื่องมาจากคดีดังกล่าวประวัติ ประวัติ. ชลอ เกิดเทศ เกิดที่กรุงเทพมหานคร เป็นบุตรชายของ พันโทแช่ม และนางทองคำ เกิดเทศ จบมัธยมจากโรงเรียนอำนวยศิลป์ โรงเรียนนายร้อยตำรวจ (รุ่น 15) เคยดำรงตำแหน่งที่ สน.นางเลิ้ง พังงา, หนองคาย, พระนครศรีอยุธยา, ตาก, ลพบุรี รับตำแหน่งรองผู้บังคับการกองปราบปราม และรับตำแหน่งผู้บังคับการตำรวจภูธรจังหวัดพิษณุโลก ยศพลตำรวจตรี ได้ฉายาว่า สิงห์เหนือ เจ้าพ่อแห่งคุ้มพระลอ และได้รับตำแหน่งผู้บัญชาการประจำกรมตำรวจ ชลอ เกิดเทศ เคยกล่าวไว้ว่า ถ้าไม่ถูกจับเสียก่อนจะเอาเงิน 100 ล้านจากซาอุฯ มาทำทีมฟุตบอลไทยคดีอุ้มฆ่าสองแม่ลูกศรีธนะขัณฑ์ คดีอุ้มฆ่าสองแม่ลูกศรีธนะขัณฑ์. ศาลชั้นต้นมีคำพิพากษาเมื่อวันที่ 27 ธันวาคม พ.ศ. 2545 ให้ลงโทษพลตำรวจชลอฐานเป็นผู้สนับสนุนให้ฆ่าผู้อื่นโดยเจตนาและไตร่ตรองไว้ก่อน จำคุกตลอดชีวิต ในกรณีการฆาตกรรมนางดาราวดี และ ด.ช.เสรี ศรีธนะขัณฑ์ ต่อมาศาลอุทธรณ์มีคำพิพากษาเมื่อวันที่ 3 มีนาคม พ.ศ. 2549 ให้ประหารชีวิต ศาลฎีกามีคำพิพากษายืน ให้ประหารชีวิต เมื่อวันที่ 16 ตุลาคม พ.ศ. 2552 ต่อมาเขาได้รับพระราชทานอภัยโทษในปี พ.ศ. 2553 เหลือโทษจำคุกตลอดชีวิต และในปี พ.ศ. 2554 เหลือโทษจำคุก 50 ปี จากคดีดังกล่าวจึงได้มีประกาศถอดยศ และเรียกคืนเครื่องราชอิสริยาภรณ์ทั้งหมด เมื่อวันที่ 5 พฤศจิกายน พ.ศ. 2553 (ก่อนหน้านั้นยศที่ได้รับสูงสุด คือ พลตำรวจโท (พล.ต.ท.)) ต่อมา ปี2556 นายชลอ มีคุณสมบัติพักการลงโทษ ตรงตามระเบียบของกรมราชทัณฑ์ คือเป็นนักโทษชั้นเยี่ยม จำคุกมาแล้ว 2 ใน 3 ของโทษ หรือ 18 ปี ในโทษจำคุกตลอดชีวิต และนายชลอยังเข้าเงื่อนพิเศษ คือเป็นนักโทษชราอายุเกิน 70 ปี และมีอาการป่วย ที่ระเบียบระบุว่าสามารถพักการลงโทษได้ตามเงื่อนไข อีกทั้งคดีจบสิ้นแล้ว คณะกรรมการจึงมีความเห็นสมควรให้พักการลงโทษ" และได้ออกจากเรือนจำกลางบางขวาง ในวันที่ 25 ตุลาคม 2556 และแต่ต้องไปรายงานตัวกับเจ้าหน้าที่คุมประพฤติในเขตพื้นที่ที่แจ้งความจำนงไว้ทุกๆ 1 เดือน จนกว่าจะครบตามเงื่อนไข</doc>
