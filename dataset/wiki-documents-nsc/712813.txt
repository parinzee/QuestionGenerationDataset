<doc id="712813" url="https://th.wikipedia.org/wiki?curid=712813" title="เทอร์มินอล 21 โคราช">เทอร์มินอล 21 โคราช เทอร์มินอล 21 โคราช หรือ Terminal21 Korat เป็นศูนย์การค้าขนาดใหญ่แห่งหนึ่งในจังหวัดนครราชสีมา บริหารงานโดย สยามรีเทล ดีเวลอปเมนท์ โดยพัฒนาในแนวคิด "จุดหมายปลายทางแห่งการชอปปิ้ง (World Market Street)" แบบเดียวกับเทอร์มินอล 21 สาขาแรก ใช้งบในการลงทุนก่อสร้างศูนย์การค้า 6,000 ล้านบาท และงบลงทุนในการก่อสร้างโรงแรม 1,500 ล้านบาท โดยศูนย์การค้าเปิดให้บริการในวันที่ 19 ธันวาคม พ.ศ. 2559 ส่วนโรงแรมจะเริ่มก่อสร้างหลังศูนย์การค้าเสร็จเรียบร้อยก่อนการจัดสรรพื้นที่ การจัดสรรพื้นที่. โครงการเทอร์มินอล 21 โคราช ออกแบบโดยยึดแนวคิด "จุดหมายปลายทางแห่งการชอปปิง" (The Destination for Inspiration) แบบเดียวกับสาขาแรก โดยแต่ละชั้นจะตกแต่งเป็นบรรยากาศของเมืองสำคัญของโลก ได้แก่ แคริบเบียน ปารีส ลอนดอน อิสตันบูล โตเกียว ซานฟรานซิสโก และ ฮอลลีวู้ด เทอร์มินอล 21 โคราช พัฒนาเป็นศูนย์การค้าสูง 7 ชั้น มีชั้นใต้ดิน 1 ชั้น หอคอยความสูง 110 เมตร อาคารจอดรถสูง 9 ชั้น มีชั้นใต้ดิน 2 ชั้น รองรับรถยนต์ได้ 2,500 คัน และมีอาคารจอดรถใหม่หลังห้างสรรพสินค้า ความสูง 8 ชั้น รองรับรถยนต์ได้ 300 คัน (เปิดให้บริการในวันที่ 1 กรกฎาคม 2560) และโรงแรม 350 ห้อง (เป็นโครงการต่อเนื่อง) มีพื้นที่ใช้สอยกว่า 240,000 ตารางเมตร บนพื้นที่ 32 ไร่ ประกอบไปด้วยร้านค้าและผู้เช่าต่าง ๆ กว่า 400 ร้านค้า โดยมีพื้นที่สำคัญดังนี้- ฟู้ดแลนด์ - โฮมโปร เอส, เดอะเพาเวอร์ ไลฟ์ และ ไบค์คลับ - เคลลี แอนด์ ไคลน์ เมกาสโตร์ - สปอตส์เวิลด์ - เดอะ ริงก์ ไอซ์ สเก็ต - ทอยอาร์อัส - สวนสนุกฟันเฟสต้า - สวนสนุกและศูนย์การเรียนรู้ฟันเปกกา - ศูนย์อาหาร เพียร์ 21 โคราช - เทอร์มินอลฮอลล์ - โรงภาพยนตร์เอสเอฟ ซีเนม่า จำนวน 8 โรงภาพยนตร์ - หอคอยสกายเดค ความสูง 110 เมตร - โรงแรม</doc>
