<doc id="492164" url="https://th.wikipedia.org/wiki?curid=492164" title="กลาส-ยัน ฮึนเตอลาร์">กลาส-ยัน ฮึนเตอลาร์ ดีร์ก กลาส ยัน "กลาส-ยัน" ฮึนเตอลาร์ (, ; 12 สิงหาคม ค.ศ. 1983 — ) มีชื่อเล่นคือ เดอะฮันเตอร์ (The Hunter) เป็นนักฟุตบอลชาวดัตช์ ปัจจุบันเล่นในตำแหน่งกองหน้าให้กับชาลเก 04 และฟุตบอลทีมชาติเนเธอร์แลนด์ ฮึนเตอลาร์เป็นกองหน้าที่ถือว่าเก่งและมีการจบสกอร์ได้เฉียบคม ด้วยเทคนิคอันยอดเยี่ยมและมีทักษะที่ดี และรูปแบบการเล่นของเขามีความคล้ายคลึงกับมาร์โก ฟัน บัสเติน และรืด ฟัน นิสเติลโรย ลูวี ฟัน คาล (Louis van Gaal) ผู้จัดการทีมชาวดัตช์ในปัจจุบันและอดีตผู้จัดการทีมบาร์เซโลนาและบาเยิร์นมิวนิกได้ออกมาพูดถึงแนวการเล่นของเขาว่า "ตราบใดเมื่ออยู่ในพื้นที่เขตโทษ เขาจะเป็นนักเตะที่เก่งสุดในโลก ไม่มีผู้ใดมาจัดการเขาได้" เขาได้รับรางวัลนักฟุตบอลชาวดัตช์ยอดเยี่ยมประจำปีและ "ผู้เล่นยอดเยี่ยมประจำปี" ของอายักซ์ในปี ค.ศ. 2006 ฮึนเตอลาร์เป็นหนึ่งในผู้เล่นชาวดัตช์ที่ได้รับรางวัลฟุตบอลชิงแชมป์แห่งชาติยุโรป ยู-21 ปี 2006 ซึ่งเขาก็ได้ทำไปสองประตูในการแข่งขัน เขาเป็นหนึ่งในผู้เล่นชาวดัตช์ที่ติดชื่อในทีมยูฟ่าประจำทัวร์นาเมนต์ เขาเป็นผู้เล่นที่ทำประตูสูงสุดในทีมชาติเนเธอร์แลนด์ชุดยู-21 ยิงไป 18 ประตู จาก 22 นัดในการแข่งขันภายในประเทศ เขาได้เป็นดาวซัลโวสูงสุดในลีกเอเรอดีวีซีในฤดูกาล 2005-06 และ 2007-08 ซึ่งเขาเล่นให้กับเปเอสเฟ, เดอคราฟสคัป, อาเคโอเฟเฟ อาเปิลโดร์น, เฮเรินเฟน, อายักซ์, เรอัลมาดริด และเอซีมิลาน ก่อนที่จะมาทำสัญญากับชาลเกในเดือนสิงหาคม ค.ศ. 2010 และผลงานล่าสุดเขาเป็นดาวซัลโวสูงสุดของบุนเดสลีกา ฤดูกาล 2011-12 ด้วยการทำประตูไป 29 ประตูในลีกชีวิตส่วนตัว ชีวิตส่วนตัว. ฮึนเตอลาร์ เกิดในหมู่บ้านโฟร์-แดร็มปต์ เขตอัคเตอร์ฮุก ประเทศเนเธอร์แลนด์ แต่ก็ย้ายไปอยู่ที่หมู่บ้านฮึมเมอโลเมื่อเขาอายุได้หกปี เขาอาศัยอยู่กับคุณพ่อคุณแม่ของเขา ดีร์ก-ยัน และเมาด์ ฮึนเตอลาร์ กับพี่ชายอีกสองคนคือนีกและแย็ลเลอ ฮึนเตอลาร์ได้มีความสัมพันธ์กับเพื่อนหญิงของเขาที่ชื่อ มัดดี สโคลเดอร์มัน ตั้งแต่ปี ค.ศ. 2000เมื่อวันที่ 9 เมษายน ค.ศ. 2009 ทั้งคู่มีลูกชายคนแรกของพวกเขา โดยมีชื่อว่า เซบ และวันที่ 20 กรกฎาคม ค.ศ. 2011 ทั้งคู่ก็ได้มีลูกชายคนที่สองที่มีชื่อว่า อักเซิลชีวิตช่วงแรก ชีวิตช่วงแรก. เมื่อตอนอายุ 15 ปี ฮึนเตอลาร์พร้อมกับพี่ชายสองคนของเขาเข้าร่วมทีมฟุตบอลท้องถิ่น เฟ.เฟ. ฮา. เอน กา. (v.v. H. en K.) ที่เขาเล่นเป็นเวลาหกปีที่ผ่านมา เขาเป็นนักเตะชื่อดังที่มีพรสวรรค์และเล่นได้เก่งในชุดทีมเยาวชน ซึ่งก็มีแมวมองแอบจับตาดูการเล่นของฮึนเตอลาร์อยู่หลายทีม ไม่นานหลังจากนั้น เขาก็ได้เข้าเป็นสมาชิกชุดเยาวชนของเดอคราฟสคัป และวันที่ 6 เมษายน ค.ศ. 1994 เขาทำสัญญาเยาวชนครั้งแรกของเขาเมื่ออายุ 11 ปี ในช่วงปีแรกและปีที่สองของเขากับเดอคราฟสคัป ฮึนเตอลาร์เล่นในตำแหน่งต่าง ๆ รวมทั้งปีกซ้ายซึ่งจะโจมตีทั้งกองหลังกับแบ็กซ้ายและผู้รักษาประตู และในปีที่สามเขาก็ได้ผลักดันตัวเองให้ไปเล่นในตำแหน่งกองหน้าได้สำเร็จ ในฤดูกาล 1997-1998 ฮึนเตอลาร์ในวัย 14 ปี เป็นกองหน้าตัวหลังของทีมเดอคราฟสคัปในชุดซีของสโมสร ซึ่งเขาทำประตูไปได้ 33 ประตู ใน 20 เกม ในฤดูกาลต่อมาเขาได้เลื่อตำแหน่งให้ไปอยู่ในชุดบีวันของสโมสรและในฤดูกาล 1999-2000 เขาได้เป็นคนทำประตูสูงสุดในทีมชุดบีวันลีกรวมทั้งหมด 31 ประตู ความสามารถในการยิงประตูสูงสุดของเขาทำให้เป็นที่สนใจของเปเอสเฟ ไอนด์โฮเฟิน ซึ่งภายหลังทำสัญญากับเขาในเดือนมิถุนายน ค.ศ. 2000ฟุตบอลสโมสรเปเอสเฟ ฟุตบอลสโมสร. เปเอสเฟ. ในฤดูกาลแรกของเขากับเปเอสเฟ ไอนด์โฮเฟิน ฮึนเตอลาร์สามารถปรับตัวการเล่นให้กับเปเอสเฟได้อย่างรวดเร็วและทำประตูได้แม่นยำให้กับทีมเยาวชนของเขาในเอวันลีก ภายใต้การคุมทีมของวิลลี ฟัน เดอร์เกยเลิน ด้วยการทำประตูไป 26 ประตู ใน 23 เกม จึงทำให้เขาได้เป็นดาวซัลโวของทีมลีกเยาวชน ในฤดูกาลที่สองของเขากับเปเอสเฟ ฮึนเตอลาร์ที่ได้มีรายชื่อลงเล่นในเกมแรกของเขาในวันที่ 23 พฤศจิกายน ค.ศ. 2002 ภายใต้การคุมทีมของคืส ฮิดดิงก์ ซึ่งเปเอสเฟบุกไปชนะแอร์เบเซ โรเซินดาล ไป 0-3 ในเกมเยือนโดยเขาได้มีส่วนในการจ่ายบอลให้มาเทยา เคชมัน ในช่วงครึ่งทำประตูได้ในนาทีที่ 76 และมีข่าวว่าเขาถูกแมวมองของทีมในลีกดัตช์จับตามองอยู่หลายทีมเดอคราฟสคัป เดอคราฟสคัป. เมื่อเริ่มปี 2003 เป็นที่ชัดเจนว่า ฮึนเตอลาร์เริ่มกลายเป็นตัวสำรองบ่อยขึ้นและหลุดจากตำแหน่งไปหลายนัด ดังนั้นเขาจึงถูกทีมเดอคราฟสคัป (สโมสรที่ลุงของเขาเป็นผู้อำนวยการด้านการเงิน) ยืมตัวไปหนึ่งฤดูกาล เขาเปิดตัวในเกมนัดแรกในสีเสื้อของเดอคราฟสคัปในวันที่ 8 กุมภาพันธ์ ค.ศ. 2003 ซึ่งในครึ่งแรกเป็นตัวสำรอง แต่ครึ่งหลังลงมาแทนฮันส์ ฟัน เดอฮาร์ ในนัดที่พบกับโรเซินดาล เขาได้ลงเล่นเป็นตัวจริงนัดแรกในวันที่ 16 กุมภาพันธ์ ค.ศ. 2003 ในนัดที่เดอคราฟสคัปแพ้เอสเซ เฮเรินเฟน ไป 1-5 จากนั้นเขาก็ปรากฏตัวในนัดสุดท้ายของเขากับเดอคราฟสคัปในวันที่ 29 พฤษภาคม ค.ศ. 2003 ซึ่งเดอคราฟสคัปแพ้สโมสรฟุตบอลสโวลเลอ 2-1 ซึ่งทำให้เดอคราฟสคัปตกชั้นจากเอเรอดีวีซี ในการแข่งขันทั้งหมดบนลีกเอเรอดีวีซี ฮึนเตอลาร์ได้ลงเล่นเพียงเก้านัด ได้ลงตัวจริงหนึ่งนัดและเป็นตัวสำรองอีกแปดนัด และไม่สามารถทำประตูให้กับเดอกราฟสคัปได้ จึงตัดสินใจไม่ขยายสัญญาการยืมตัวของตนอาเคโอเฟเฟ อาเคโอเฟเฟ. เมื่อเริ่มต้นฤดูกาล 2003-04 ฮึนเตอลาร์ถูกยืมตัวไปอยู่กับทีมอาเคโอเฟเฟ อาเปิลโดร์น ทีมในลีกเอร์สเตอดีวีซี ที่อยู่ภายใต้การคุมทีมของยืร์รี โกลโฮฟ เขาเริ่มต้นได้ดีในการทำประตูนัดแรกของเขาในการเล่นให้กับอาเคโอเฟเฟในนัดที่เจอกับโตป โอสส์ และทำแฮตทริกในเกมลีกนัดที่สองในเกมที่พบกับเฮราเกลสอัลเมอโล ฮึนเตอลาร์ทำประตูไป 26 ประตู จากเกมทั้งหมดในลีก 35 เกม เมื่อจบฤดูกาล เขาเป็นผู้ทำประตูสูงสุดของลีกดิวิชัน และเขายังมีชื่อติดหนึ่งใน "นักเตะยอดเยี่ยมประจำฤดูกาลของลีกเอร์สเตอดีวีซี" อีกด้วยเฮเรินเฟน เฮเรินเฟน. เมื่อเล่นจบฤดูกาลของการยืมตัวจากอาเคโอเฟเฟ ฮึนเตอลาร์ได้ยกเลิกสัญญากับเปเอสเฟ แล้วได้ย้ายไปทำสัญญากับเอสเซ เฮเรินเฟน สโมสรจากจังหวัดฟรีสแลนด์ ฮึนเตอลาร์ได้เริ่มเล่นตั้งแต่ฤดูกาล 2004-05 แล้วทำประตูให้กับเฮเรินเฟนได้ในนัดที่พบกับอาเซต อัลก์มาร์ และเขาสามารถทำประตูได้ 10 ประตู จากการลงเล่นทั้งหมด 17 นัดในช่วงพักฤดูหนาว เมื่อจบฤดูกาล 2004-05 ฮุนเตลาร์ทำประตูได้ทั้งหมด 17 ประตู จากการลงเล่นทั้งหมด 31 นัด และเขายังมีส่วนสำคัญที่ทำให้เฮเรินเฟนได้เข้าสู่รอบคัดเลือกของยูฟ่าคัพในฤดูกาล 2005-06สถิติการลงเล่นประตูในนามทีมชาติ</doc>
