<doc id="577995" url="https://th.wikipedia.org/wiki?curid=577995" title="ฝนละออง">ฝนละออง ฝนละออง หรือ ฝนหยิม คือหยาดน้ำฟ้าที่เป็นเม็ดมีขนาดเล็กละเอียดเป็นละออง หรือเป็นฝอยบาง ๆ มีเส้นผ่าศูนย์กลางเล็กกว่า 0.5 มิลลิเมตร (0.02 นิ้ว) ตกค่อนข้างสม่ำเสมอ เนื่องจากเป็นเม็ดเล็กละเอียดและอยู่ใกล้ชิดกันมาก สามารถลอยปลิวไปมาตามกระแสลมได้ มักตกจากเมฆสเตรตัสและเมฆสเตรโตคิวมูลัสระดับต่ำ จึงทำให้ทัศนวิสัยไม่ดี แตกต่างจากหมอกตรงที่ฝนละอองนี้จะตกจากท้องฟ้าลงสู่ดิน</doc>
