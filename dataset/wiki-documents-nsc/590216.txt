<doc id="590216" url="https://th.wikipedia.org/wiki?curid=590216" title="พระตำหนักกองบิน 41">พระตำหนักกองบิน 41 พระตำหนักกองบิน 41 เป็นพระตำหนักส่วนพระองค์อีกหลังหนึ่งของสมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี พร้อมด้วยพระเจ้าหลานเธอฯ ทั้ง 2 พระองค์ และนาวาอากาศเอกวีระยุทธ ดิษยะศริน ตั้งอยู่ที่อำเภอเมืองเชียงใหม่ จังหวัดเชียงใหม่ พระตำหนักกองบิน 41 จัดสร้างโดยทางกองทัพอากาศ เพื่อถวายแทนเรือนประทับหลังเดิม ใช้ประทับเมื่อทรงแปรพระราชฐาน หรือทรงมีพระภารกิจที่ต้องทรงปฏิบัติในพื้นที่ภาคเหนือ รวมทั้งต้อนรับแขกต่างประเทศของมูลนิธิจุฬาภรณ์ เมื่อมองจากพระตำหนักฯ จะเห็นทิวทัศน์ของดอยสุเทพอันงดงาม กับทัศนียภาพของต้นไม้และดอกไม้ที่มีสีสันสวยงามตามธรรมชาติและอากาศอันบริสุทธิ์แสนจะเย็นสบาย มุมมองจากระเบียงพระทวารหน้าพระตำหนัก เห็นหอบังคับการบินของท่าอากาศยานเชียงใหม่ ซึ่งอยู่ติดกับบริเวณพระตำหนัก</doc>
