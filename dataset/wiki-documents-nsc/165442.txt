<doc id="165442" url="https://th.wikipedia.org/wiki?curid=165442" title="โรงเรียนทองสวัสดิ์วิทยาคาร">โรงเรียนทองสวัสดิ์วิทยาคาร โรงเรียนทองสวัสดิ์วิทยาคาร ถนนวัยศึกษา หมู่ที่ 2 ตำบลแม่สะเรียง อำเภอแม่สะเรียง จังหวัดแม่ฮ่องสอน พื้นที่ 9 ไร่ 3 งาน 30 ตารางวา ปัจจุบันมีอายุ 101 ปีประวัติโรงเรียนทองสวัสดิ์วิทยาคาร ประวัติโรงเรียนทองสวัสดิ์วิทยาคาร. โรงเรียนนี้ตั้งขึ้นราว พ.ศ. 2450 สมัยขุนชำนาญ ชนานุรักษ์ (สวัสดิ์ ชลัย) เป็นนายอำเภอแม่สะเรียง และมีขุนสุวรรณ สิงหราช(พัฒน์ สิงหราช) เป็นครูใหญ่ สถานที่เรียนเริ่มแรกใช้ศาลาวัดกิตติวงศ์ (เดิมชื่อวัดสบหาร)- โรงเรียนชายชื่อ โรงเรียนประชาบาลตำบล 1 - โรงเรียนหญิงชื่อ โรงเรียนประชาบาลตำบล 2 ต่อมาในปี พ.ศ. 2472 สมเด็จเจ้าฟ้าบริพัตรสุขุมพันธุ์ กรมพระนครสวรรค์วรพินิต ได้เสด็จตรวจราชการในจังหวัดแม่ฮ่องสอน ได้ทรงประชุมพ่อค้าประชาชน ขอความร่วมมือช่วยเหลือสร้างโรงเรียนในอำเภอแม่สะเรียงและได้พระราชทานนามของโรงเรียนไว้คือ- โรงเรียนชายชื่อ โรงเรียนแม่สะเรียงบริพัตรศึกษา - โรงเรียนหญิงชื่อ โรงเรียนสุขุมพันธุ์วิทยา พ.ศ. 2473 สมัยอำมาตย์ตรีหลวงประสานสุขประชา (เริ่ม เริ่มก่อสกุล) เป็นนายอำเภอแม่สะเรียงได้ร่วมมือกับนายจำรัส ศุภจินต์ ศึกษาธิการอำเภอ ได้ดำเนินการติดต่อกับพ่อค้าประชาชนร่วมบริจาคเป็นเงิน 8,160 บาท ส่วนโรงเรียนสตรีสุขุมพันธุ์วิทยา นางบุญพิน ทองสวัสดิ์กับนายชันไช้ ทองสวัสดิ์ ได้บริจาคเงินสร้างให้คิดเป็นเงิน 4,400 บาท- โรงเรียนชายชื่อ โรงเรียนประชาบาลตำบลแม่สะเรียง (บริพัตรศึกษา) - โรงเรียนหญิงชื่อ โรงเรียนประชาบาลตำบล 2 (สุขุมพันธุ์วิทยา) พ.ศ. 2481 หลวงสินธุ สงครามชัย รัฐมนตรีกระทรวงศึกษาธิการได้มาตรวจราชการที่อำเภอแม่สะเรียงได้เปลี่ยนชื่อโรงเรียนทั้งสองใหม่ ดังนี้- โรงเรียนชายชื่อ โรงเรียนสามัคคีวิทยาคาร - โรงเรียนหญิงชื่อ โรงเรียนทองสวัสดิ์วิทยาคาร 26 ม.ค. 2482 แยกแผนกมัธยมศึกษาตอนต้น ออกจากโรงเรียนสามัคคีวิทยาคารมาตั้งเป็นเอกเทศ ใช้ชื่อว่า โรงเรียนประจำอำเภอแม่สะเรียง (ปัจจุบันคือ โรงเรียนแม่สะเรียง "บริพัตรศึกษา") พ.ศ. 2499 ได้รวมโรงเรียนทั้งสองเป็นโรงเรียนแบบสหวิทยาและให้ชื่อว่า โรงเรียนทองสวัสดิ์วิทยาคาร โดยมีนายปัญญา ไหวดี เป็นครูใหญ่ ปัจจุบัน นายจำลอง ศรีสวัสดิ์ เป็นผู้อำนวยการโรงเรียน</doc>
