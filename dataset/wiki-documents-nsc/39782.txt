<doc id="39782" url="https://th.wikipedia.org/wiki?curid=39782" title="โครงการวอสตอค">โครงการวอสตอค โครงการวอสตอค () “วอสตอค” แปลว่าตะวันออก เป็นโครงการส่งมนุษย์สู่อวกาศของสหภาพโซเวียตที่จะส่งนักบินขึ้นบินโคจรรอบโลกเป็นครั้งแรกของโลก โครงการวอสตอคได้พัฒนาต่อมาจากโครงการดาวเทียมสอดแนมชื่อ “เซนิท” และปรับปรุงจรวดส่งยานจากแบบของขีปนาวุธข้ามทวีป (ICBM) เดิม ก่อนการออกข่าวเปิดเผยโครงการ ชื่อโครงการวอสตอคถูกจัดไว้ในชั้นความลับ ชุดของโครงการยานวอสตอคประกอบด้วย การส่งสัตว์ขึ้นสู่อวกาศก่อนแล้วตามด้วยการบินทดสอบด้วยหุ่นมนุษย์ 5 โครงการ เพื่อให้แน่ใจว่ายานมีความเหมาะสมกับมนุษย์ ลำดับของการส่งยานอวกาศตามโครงการมีดังนี้- สปุตนิค 4 (โคราบล์-สปุตนิค 1) - 15 พฤษภาคม พ.ศ. 2503 - สปุตนิค 5 (โคราบล์-สปุตนิค 2) - 19 สิงหาคม พ.ศ. 2503 - สปุตนิค 6 (โคราบล์-สปุตนิค 3) - 1 ธันวาคม พ.ศ. 2503 - สปุตนิค 9 (โคราบล์-สปุตนิค 4) - 9 มีนาคม พ.ศ. 2504 - สปุตนิค 10 (โคราบล์-สปุตนิค 5) - 25 มีนาคม พ.ศ. 2504 - วอสตอค 1 - 12 เมษายน พ.ศ. 2504 มนุษย์อวกาศคนแรกสู่วงโคจร - วอสตอค 2 - 6 สิงหาคม พ.ศ. 2504 โคจรเต็มวัน - วอสตอค 3 - 11 สิงหาคม พ.ศ. 2505 และ วอสตอค 4 - 12 สิงหาคม พ.ศ. 2505 โคจรคู่ครั้งแรก - วอสตอค 5 - 14 มิถุนายน พ.ศ. 2506 การโคจรเดี่ยวที่นานที่สุดในคริสต์ศตวรรษที่ 20 - วอสตอค 6 - 16 มิถุนายน พ.ศ. 2506 วาเลนตินา เทเรชโกวา มนุษย์อวกาศสตรีคนแรกของโลกขึ้นสู่วงโคจร มีการวางโครงการวอสตอคอีก 7 โครงการที่ได้วางแผนไว้เดิมกำหนดที่จะดำเนินไปถึงเดือนเมษายน พ.ศ. 2509 แต่ถูกยกเลิกและนำอุปกรณ์ต่างๆมาปรับใช้ใหม่ในโครงการวอสคุด ซึ่งเป็นแผนใหม่ที่กำหนดเฉพาะเพียงเพื่อการได้ชื่อว่าเป็นผู้บุกเบิก "ครั้งแรก" ของโซเวียต</doc>
