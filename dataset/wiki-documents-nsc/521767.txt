<doc id="521767" url="https://th.wikipedia.org/wiki?curid=521767" title="ธนาธร โล่ห์สุนทร">ธนาธร โล่ห์สุนทร ธนาธร โล่ห์สุนทร เป็นอดีตสมาชิกสภาผู้แทนราษฎรจังหวัดลำปาง สังกัดพรรคไทยรักไทย และเป็นบุตรชายคนสุดท้องของนายไพโรจน์ โล่ห์สุนทร อดีตรัฐมนตรีช่วยว่าการกระทรวงมหาดไทยประวัติ ประวัติ. ธนาธร โล่ห์สุนทร เกิดเมื่อวันที่ 17 มกราคม พ.ศ. 2519 เป็นบุตรของนายไพโรจน์ โล่ห์สุนทร กับนางรำไพ โล่ห์สุนทร มีพี่น้องรวม 5 คน คือ ตวงรัตน์ โล่ห์สุนทร กิตติกร โล่ห์สุนทร ศรินทร โล่ห์สุนทร ณฐาพร โล่ห์สุนทร และธนาธร โล่ห์สุนทร จบการศึกษาชั้นมัธยมจากโรงเรียนเซนต์คาเบรียล ระดับปริญญาตรี สาขาเศรษฐศาสตร์ จากจุฬาลงกรณ์มหาวิทยาลัย จากนั้นได้เข้าศึกษาต่อในระดับปริญญาจนสำเร็จการศึกษาปริญญาโท สาขาการเมืองเปรียบเทียบ จากมหาวิทยาลัยน็อตติงแฮมการทำงาน การทำงาน. นายธนาธร เข้าสู่งานการเมืองในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ได้ลงสมัครรับเลือกตั้งสมาชิกสภาผู้แทนราษฎรจังหวัดลำปาง สังกัดพรรคพลังประชาชน และมีส่วนสนับสนุนนายสมโภช สายเทพ ลงสมัครรับเลือกตั้งซ่อมแทนนายกิตติกร โล่ห์สุนทร ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 เขาได้ลงสมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 89 แต่ไม่ได้รับเลือกตั้ง ต่อมาเขาได้รับแต่งตั้งเป็นผู้ช่วยเลขานุการรัฐมนตรีว่าการกระทรวงการคลัง วันที่ 21 มิถุนายน พ.ศ.2559 ศาลฎีกาแผนกคดีอาญานักการเมืองตัดสินจำคุก 3 เดือน และปรับ 12000 บาท ไม่ปรากฏว่า ผู้คัดค้านได้รับโทษจำคุกมาก่อน โทษจำคุกให้รอการลงโทษไว้มีกำหนด 1 ปีห้ามมิให้นายธนาธร ดำรงตำแหน่งทางการเมืองหรือดำรงตำแหน่งใดในพรรคการเมืองเป็นเวลาห้าปี นับแต่วันที่ 27 ตุลาคม พ.ศ. 2555 วันที่ 11 เมษายน พ.ศ 2560 ศาลฎีกาแผนกคดีอาญานักการเมืองตัดสินจำคุก จำเดือน ปรับ 12000 บาทและลงโทษให้ไม่สามารถดำรงตำแหน่งทางกาทรเมือง 5 ปี โดยโทษจำคุกให้รอลงอาญา ฐานจงใจไม่ยื่นบัญชีแสดงรายการทรัพย์สิน และหนี้สินและเอกสารประกอบต่อผู้ร้องภายในเวลาที่กฎหมายกำหนดกรณีเข้ารับตำแหน่ง กรณีพ้นจากตำแหน่งและกรณีพ้นจากตำแหน่งมาแล้วเป็นเวลาหนึ่งปี</doc>
