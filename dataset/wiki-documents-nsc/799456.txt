<doc id="799456" url="https://th.wikipedia.org/wiki?curid=799456" title="จักรพรรดิโกะ-ฮะนะโซะโนะ">จักรพรรดิโกะ-ฮะนะโซะโนะ จักรพรรดิโกะ-ฮะนะโซะโนะ ( , ) จักรพรรดิองค์ที่ 102 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น ทรงครองสิริราชสมบัติระหว่าง ค.ศ. 1428 - ค.ศ. 1464 โดยพระนามของพระองค์นั้นเป็นการนำพระนามของ จักรพรรดิฮะนะโซะโนะ มาใช้พร้อมกับใส่คำว่า โกะ ไว้ข้างหน้าทำให้พระนามมีความหมายว่า จักรพรรดิฮะนะโซะโนะที่ 2 หรือ จักรพรรดิฮะนะโซะโนะยุคหลังพระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิโกะ-ฮะนะโซะโนะมีพระนามเดิมว่า เจ้าชายฮิโกะฮิโตะ () เป็นพระราชโอรสองค์ใหญ่ใน เจ้าชายซะดะฟุซะ จากราชสกุล ส่วนพระราชมารดาคือ นิวะตะ ซะชิโกะ บุตรสาวของ นิวะตะ สึเนะนะริ ซึ่งเจ้าชายซะดะฟุซะเป็นผู้นำราชสกุล ฟุชิมิ โนะ มิยะ องค์ที่ 3 ซึ่งราชสกุลนี้เป็นสาขาย่อยของราชสกุล จิเมียวอิง ที่สืบเชื้อสายจาก จักรพรรดิฟุชิมิพระราชบุตรพระราชบุตร. - จักรพรรดินี : โออิโนะมิกะโดะ (ฟุจิวะระ) โนะบุโกะ- พระราชธิดาพระองค์แรก : เจ้าหญิงคังชิน () - พระราชโอรสองค์แรก : เจ้าชายนะรุฮิโตะ () (ต่อมาคือ จักรพรรดิโกะ-สึชิมิกะโดะ)เหตุการณ์ในพระชนม์ชีพของจักรพรรดิโกะ-ฮะนะโซะโนะ เหตุการณ์ในพระชนม์ชีพของจักรพรรดิโกะ-ฮะนะโซะโนะ. เนื่องจากจักรพรรดิองค์ก่อนคือ จักรพรรดิโชโก ทรงไร้รัชทายาททำให้ ไดโจโฮโอ โกะ-โคะมะสึ พระราชบิดาเกรงว่าราชบัลลังก์จะไปอยู่ที่ราชสกุล ไดกะกุจิ แทนที่ราชสกุล จิเมียวอิง จึงยกเจ้าชายฮิโกะฮิโตะพระราชโอรสบุญธรรมขึ้นสืบราชบัลลังก์ต่อมา- 30 สิงหาคม ค.ศ. 1428 (วันที่ 20 เดือน 7 ปี โชโช ที่ 1) : ปีที่ 17 ในรัชสมัย จักรพรรดิโชโก สวรรคตเมื่อพระชนมายุเพียง 27 พรรษาโดยไร้รัชทายาทสืบราชบัลลังก์ทำให้อดีต จักรพรรดิโกะ-โคะมะสึ สถาปนาเจ้าชายฮิโกะฮิโตะพระราชโอรสบุญธรรมขึ้นสืบราชบัลลังก์ต่อมาเป็น จักรพรรดิโกะ-ฮะนะโซะโนะ - 7 กันยายน ค.ศ. 1428 (วันที่ 27 เดือน 7 ปี โชโช ที่ 1) : จักรพรรดิโกะ-ฮะนะโซะโนะประกอบพระราชพิธีราชาภิเษกที่ พระราชวังหลวงเฮอัง - 14 เมษายน ค.ศ. 1429 (วันที่ 9 เดือน 3 ปี เอเคียว ที่ 1) : มินะโมะโตะ โนะ โยะชิโนะบุ ได้ขึ้นเป็นโชกุนคนที่ 6 แห่ง รัฐบาลโชกุนอะชิกะงะ ที่รู้จักกันในนาม อะชิกะงะ โยะชิโนะริ - ค.ศ. 1433 (เดือน 6 ปี เอเคียว ที่ 5) : จักรพรรดิเซฺวียนเต่อ มีพระราชสาส์นแต่งตั้งให้โชกุนโยะชิโนะริเป็น กษัตริย์แห่งญี่ปุ่น - 1 ธันวาคม ค.ศ. 1433 (วันที่ 20 เดือน 10 ปี เอเคียว ที่ 5) : ไดโจโฮโอโกะ-โคะมะสึพระราชบิดาบุญธรรมสวรรคตเมื่อพระชนมายุได้ 61 พรรษา - 12 กรกฎาคม ค.ศ. 1441 (วันที่ 24 เดือน 6 ปี กะกิสึ ที่ 1) : โชกุนอะชิกะงะ โยะชิโนะริ โชกุนคนที่ 6 ถูกลอบสังหารเมื่ออายุได้ 48 ปีโดย หลังจากนั้นไม่นานบุตรชายวัย 8 ขวบของโชกุนโยะชิโนะริ อะชิกะงะ โยะชิคะสึ ได้ขึ้นมาเป็นโชกุนแทน - ค.ศ. 1441 (เดือน 9 ปี กะกิสึ ที่ 1) : มิสึซุเกะมือสังหารโชกุนโยะชิโนะริฆ่าตัวตาย - 16 สิงหาคม ค.ศ. 1442 (วันที่ 21 เดือน 7 ปี กะกิสึ ที่ 3 : โชกุนโยะชิคะสึถิงแก่อสัญกรรมอย่างกะทันหันด้วยวัยเพียง 10 ปีเนื่องจากตกม้าทำให้น้องชายของโชกุนโยะชิคะสึ อะชิกะงะ โยะชินะริ ได้ดำรงตำแหน่งโชกุนแทน - 16 ตุลาคม ค.ศ. 1442 (วันที่ 24 เดือน 9 ปี กะกิสึ ที่ 3) : ได้เกิดการกบฏขึ้นใน เคียวโตะ โดยกลุ่มกบฏได้วางเพลิง พระราชวังหลวงเคียวโตะ เพื่อปลงพระชนม์จักรพรรดิโกะ-ฮะนะโซะโนะแต่พระองค์หนีรอดไปได้ทางด้านกลุ่มกบฏได้ขโมยของศักดิ์สิทธิ์ 3 สิ่งที่ใช้ในพระราชพิธีราชาภิเษกคือ ดาบ กระจก และ เพชรไปแต่ได้มีการค้นพบดาบและกระจกส่วนเพชรหายไปแต่ได้มีการค้นพบในเดือน 8 ปี บุนอัน ปี ค.ศ. 1444 - ค.ศ. 1453 (เดือน 6 ปี เคียวโตะกุ ที่ 2) : โชกุนโยะชินะริได้ทำการเปลี่ยนชื่อเป็น อะชิกะงะ โยะชิมะซะ - 21 สิงหาคม ค.ศ. 1464 (วันที่ 19 เดือน 7 ปี คังโช ที่ 5) : ปีที่ 36 ในรัชสมัยจักรพรรดิโกะ-ฮะนะโซะโนะสละราชบัลลังก์ให้กับเจ้าชายนะรุฮิโตะที่รัชทายาทขึ้นสืบราชบัลลังก์ต่อมาเป็น จักรพรรดิโกะ-สึชิมิกะโดะ หลังจากสละราชบัลลังก์แล้วพระองค์ได้เป็น ไดโจเท็นโน กุมพระราชอำนาจเหนือจักรพรรดิโกะ-สึชิมิกะโดะพระราชโอรสหลังจากครองพระราชอำนาจด้วยพระองค์เองมายาวนานถึง 31 ปีหลังจาก จักรพรรดิโกะ-โคะมะสึ พระราชบิดาบุญธรรมสวรรคตในปี ค.ศ. 1433- 18 มกราคม ค.ศ. 1471 (วันที่ 27 เดือน 12 ปี บุนเม ที่ 2) : ไดโจเท็นโน โกะ-ฮะนะโซะโนะ สวรรคตเมื่อพระชนมายุเพียง 52 พรรษา - 23 มกราคม ค.ศ. 1471 (วันที่ 3 เดือน 1 ปี บุนเม ที่ 3) : ได้มีการฝังพระศพอดีตจักรพรรดิโกะ-ฮะนะโซะโนะไว้ที่พระราชสุสานแผนผังจักรพรรดิญี่ปุ่น</doc>
