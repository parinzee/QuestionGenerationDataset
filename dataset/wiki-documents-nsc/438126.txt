<doc id="438126" url="https://th.wikipedia.org/wiki?curid=438126" title="เหตุระเบิดในกรุงเทพมหานคร พ.ศ. 2555">เหตุระเบิดในกรุงเทพมหานคร พ.ศ. 2555 เหตุระเบิดในกรุงเทพมหานคร พ.ศ. 2555 เป็นระเบิดต่อเนื่องที่เกิดขึ้นในกรุงเทพมหานครเมื่อวันอังคารที่ 14 กุมภาพันธ์ พ.ศ. 2555 ซึ่งตรงกับวันวาเลนไทน์ เป็นเหตุให้มีผู้ได้รับบาดเจ็บ 5 คน ทางการไทยแถลงว่า เหตุระเบิดเป็นความพยายามที่ล้มเหลวของผู้ถือสัญชาติอิหร่านในการลอบสังหารทูตอิสราเอล ชาวอิหร่านหลายคนถูกจับกุมและถูกกล่าวหาจากเหตุดังกล่าว มีคนหนึ่งได้รับบาดเจ็บสาหัสเบื้องหลัง เบื้องหลัง. เหตุระเบิดนี้เกิดขึ้นหนึ่งวันหลังเหตุโจมตีทูตอิสราเอลในกรุงทบิลิซี ประเทศจอร์เจีย และกรุงนิวเดลี ประเทศอินเดีย ทางการอิสราเอลแถลงว่า รัฐบาลอิหร่านอยู่เบื้องหลังเหตุระเบิด ซึ่งรัฐบาลอิหร่านปฏิเสธการระเบิด การระเบิด. การระเบิดครั้งแรกเกิดขึ้นเมื่อเวลาประมาณ 15.00 น. ที่หน้าโรงเรียนเกษมพิทยา ใกล้กับตู้โทรศัพท์สาธารณะ ภายในซอยปรีดีพนมยงค์ 31 ซึ่งเป็นซอยแยกของซอยสุขุมวิท 71 แขวงพระโขนงเหนือ เขตวัฒนา โดยผู้ต้องหาได้เดินออกมาเซฟเฮาส์ที่เช่าไว้ เหตุระเบิดได้พัดพาบางส่วนของหลังคาอาคารไป จากนั้นชายได้หลบหนีออกจากบ้าน โมราดี ผู้ได้รับบาดเจ็บและมีเลือดออก พยายามโบกมือเรียกแท็กซี เมื่อคนขับ ที่เห็นอาการของเขา ปฏิเสธที่จะรับเขาไป เขาก็ได้โยนระเบิดมือไปยังแท็กซี่นั้น ระเบิดมือทำความเสียหายแก่พาหนะ และทำให้คนขับได้รับบาดเจ็บ เจ้าหน้าที่ตำรวจผู้สนองต่อเหตุระเบิดจากนั้นพยายามหยุดโมราดี ผู้พยายามหลบหนีโดยโยนระเบิดมืออีกลูกหนึ่งใส่ ระเบิดมือกระเด็นจากต้นไม้และกลับใส่เขา เกิดระเบิดและตัดขาทั้งสองข้างของเขาขาด โดยบุคคลแรกที่ถ่ายรูปและวิดีโอคลิปภาพเหตุการณ์นี้ได้เป็นคนแรก ซึ่งได้เผยแพร่ต่อมาทั้งในสื่อสาธารณะและโซเชียลเน็ตเวิร์กต่าง ๆ เป็นชายผู้ขับขี่มอเตอร์ไซด์รับจ้าง อายุ 39 ปี ชื่อ เดชชาติ พวงเกษ ที่ขับขี่อยู่ในแถบนั้นมากว่า 6 ปีแล้ว โดยได้เผยแพร่ลงบล็อกของตัวเองในโอเคเนชั่น ก่อนที่จะถูกส่งต่อไปต่าง ๆ</doc>
