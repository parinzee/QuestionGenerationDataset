<doc id="19502" url="https://th.wikipedia.org/wiki?curid=19502" title="ซากุระซากิ เซ็ตซึนะ">ซากุระซากิ เซ็ตซึนะ ซากุระซากิ เซ็ตซึนะ (; ) เป็นตัวละครจากการ์ตูนญี่ปุ่นเรื่อง คุณครูจอมเวท เนกิมะ!บทบาท บทบาท. เซ็ตซึนะเป็นนักดาบจากสำนักชินเมริว (สำนักเดียวกันกับ อาโอยามะ โมโตโกะ จาก บ้านพักอลเวง Love Hina) มีพื้นเพเป็นคนเกียวโตเป็นเพื่อนและองครักษ์ของโคโนกะตั้งแต่สมัยทั้งคู่ยังเด็ก มีดาบคู่กายชื่อ "ยูนางิ" (สงัดสนธยา) ความยาวทั้งสิ้นประมาณ 5 จาคุ (150ซม.) ความจงรักภักดีของเซ็ตซึนะต่อโคโนกะและความสนิทสนมที่โคโนกะมีต่อเธอ ส่อให้เห็นถึงความสัมพันธ์ที่ลึกซึ้งกว่าความเป็นเพื่อน (ในอะนิเมะ ภาค OVA ทั้งฉบับฤดูใบไม้ผลิและฤดูใบไม้ร่วง จะเห็นได้ชัดเจนที่สุด) อย่างไรก็ดีตั้งแต่เข้าโรงเรียนมาโฮระ เซ็ตซึนะหลีกเลี่ยงไม่พูดกับโคโนกะ เนื่องจากเธอไม่ต้องการเปิดเผยฐานะของโคโนกะ และเชื่อว่าเธอควรจะปกป้องโคโนกะอยู่ห่างๆ เซ็ตซึนะเป็นลูกครึ่งปีศาจเผ่าปักษาซึ่งมีปีกสีขาวขนาดใหญ่บริเวณกลางหลังหนึ่งคู่ ด้วยเหตุนี้เธอจึงกลัวโคโนกะและคนอื่นจะเกลียดเธอ ในภาคเกียวโต เนกิ อาซึนะและโคโนกะได้รู้ว่าเธอไม่ใช่มนุษย์ แต่ก็ยังเป็นเพื่อนของเธอต่อไปรวมทั้งช่วยปิดเรื่องนี้เป็นความลับ หลังจากนั้นเซ็ตซึนะก็เปิดตัวสู่คนอื่นมากขึ้นและเริ่มพูดคุยกับโคโนกะ เซ็ตซึนะมักจับคู่เป็นทีมนักล่าปีศาจกับมานะ เธอเป็นนักเรียนคนที่สามที่เนกิทำพันธสัญญาชั่วคราวด้วย (แต่ในอะนิเมะภาคแรก เธอทำพันธสัญญากับโคโนกะ และในอะนิเมะภาคเนกิมะ!? เธอทำพันธสัญญาเป็นคนที่ 4)</doc>
