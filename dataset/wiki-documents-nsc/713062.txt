<doc id="713062" url="https://th.wikipedia.org/wiki?curid=713062" title="เล้ง ศรีสมวงศ์">เล้ง ศรีสมวงศ์ เล้ง ศรีสมวงศ์ (5 กันยายน พ.ศ. 2443 - 2 กุมภาพันธ์ พ.ศ. 2523) เป็นอดีตรัฐมนตรีว่าการกระทรวงการคลัง อดีตรัฐมนตรีช่วยว่าการกระทรวงการคลัง ในรัฐบาลพันตรี ควง อภัยวงศ์ และอดีตผู้ว่าการธนาคารแห่งประเทศไทยประวัติ ประวัติ. เล้ง ศรีสมวงศ์ เป็นบุตรของนายประสิทธิ์และ นางแก้ว ศรีสมวงศ์ จบการศึกษาจากโรงเรียนเทพศิรินทร์ เคยได้รับการแต่งตั้งเป็นผู้ว่าการธนาคารแห่งประเทศไทย 2 สมัยคือ 25 พฤศจิกายน 2490 - 2 กันยายน 2491 และ 3 ธันวาคม 2491 - 3 สิงหาคม 2492 เล้ง ศรีสมวงศ์ ได้รับการแต่งตั้งเป็นรัฐมนตรีช่วยว่าการกระทรวงการคลัง ในรัฐบาลพันตรี ควง อภัยวงศ์ เมื่อวันที่ 1 สิงหาคม พ.ศ. 2487 ต่อมาในวันที่ 10 มกราคม พ.ศ. 2488 ได้ไปดำรงตำแหน่งรัฐมนตรีว่าการกระทรวงการคลังแทนพันตรี ควง อภัยวงศ์ ก่อนจะลาออกพร้อมคณะรัฐมนตรีเมื่อวันที่ 31 สิงหาคม พ.ศ. 2488 นอกจากนี้ยังเคยได้รับการแต่งตั้งเป็นสมาชิกวุฒิสภาในวุฒิสภาไทย ชุดที่ 1 และวุฒิสภาไทย ชุดที่ 2 เล้ง ศรีสมวงศ์ ถึงแก่กรรมเมื่อวันที่ 2 กุมภาพันธ์ พ.ศ. 2523 พระราชทานเพลิงศพ ณ เมรุวัดมกุฏกษัตริยารามราชวรวิหาร วันที่ 12 มีนาคม พ.ศ. 2524</doc>
