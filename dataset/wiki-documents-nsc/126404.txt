<doc id="126404" url="https://th.wikipedia.org/wiki?curid=126404" title="ตุ๊กตา (การ์ตูน)">ตุ๊กตา (การ์ตูน) การ์ตูนตุ๊กตา เป็นหนังสือการ์ตูนของไทย ที่ตีพิมพ์ครั้งแรกตั้งแต่ประมาณ พ.ศ. 2497 วาดโดย พิมน กาฬสีห์ โดยชื่อ "ตุ๊กตา" มาจากชื่อเล่นของลูกสาวพิมน ซึ่งเขานำมาใช้เป็นนามปากกาในการวาดภาพ ตัวละครในการ์ตูนตุ๊กตา ตัวหลักประกอบด้วยพี่น้องสี่คน ชื่อ หนูนิด หนูไก่ หนูหน่อย หนูแจ๋ว และคุณพ่อคุณแม่ โดยบุคลิกของหนูไก่ และหนูหน่อย ถอดมาจากบุคลิกของลูกสาวพิมน คุณพ่อคุณแม่ ถอดมาจากบุคลิกของพิมนและภรรยา ส่วนหนูนิด และหนูแจ๋ว เป็นตัวละครที่พิมนจินตนาการขึ้นมาเอง ภาพหน้าปกหนังสือการ์ตูนตุ๊กตา ในบางฉบับจะมีภาพถ่ายดาราหรือนักร้องที่เป็นที่นิยมในขณะนั้น ประกอบภาพวาดของสี่พี่น้อง เป็นเอกลักษณ์ และมีผู้สนับสนุนโฆษณารายหลัก ต่อเนื่องมานานหลายสิบปี คือ ร้านขายแว่นตา ชื่อ "ห้างแว่นตาภิรมย์เภสัช"</doc>
