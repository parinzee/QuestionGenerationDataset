<doc id="392390" url="https://th.wikipedia.org/wiki?curid=392390" title="ขั้นตอนวิธีการหาปมบรรพบุรุษร่วมใกล้สุดของคู่ปมของทาร์จาน">ขั้นตอนวิธีการหาปมบรรพบุรุษร่วมใกล้สุดของคู่ปมของทาร์จาน ในวิทยาการคอมพิวเตอร์ ขั้นตอนวิธีการหาปมบรรพบุรุษร่วมใกล้สุดของคู่ปมของทาร์จาน (; อันที่จริงแล้ว least ควรจะเป็น lowest) คือขั้นตอนวิธีในการคำนวณหาบรรพบุรุษร่วมต่ำสุด (lowest common ancestors) สำหรับทุก ๆ คู่ของปมในต้นไม้ (rooted tree) โดยมีพื้นฐานในการคำนวณหาจากโครงสร้างข้อมูลที่เรียกว่าโครงสร้างข้อมูลเซตไม่มีส่วนร่วม ขั้นตอนวิธีนี้ได้ถูกตั้งชื่อตาม Robert Tarjan ผู้ซึ่งค้นพบกลวิธีนี้ในปี 1979 ปมบรรพบุรุษร่วมใกล้สุดของระหว่างคู่ปม d และ e ในต้นไม้ T คือ ปม g ซึ่งเป็นปมบรรพบุรุษของทั้งปม d และปม e ที่ไกลจากปมรากมากที่สุด ขั้นตอนวิธีของทาร์จาน ไม่เหมือนกับขั้นตอนวิธีการหาปมบรรพบุรุษร่วมใกล้สุดของคู่ปมอื่น ๆ เนื่องจากเป็นขั้นตอนวิธีออฟไลน์ ซึ่งคือขั้นตอนวิธีที่จะต้องป้อนข้อมูลนำเข้าทั้งหมดก่อนเริ่มการแก้ปัญหาตามขั้นตอนวิธี นอกจากนี้ขั้นตอนวิธีของทาร์จาน ยังเป็นขั้นตอนวิธีที่ใช้โครงสร้างข้อมูลที่เรียกว่า การยูเนียนและการค้นหา ทำให้ระยะเวลาที่ใช้สำหรับขั้นตอนวิธีนี้ไม่เป็นค่าคงตัว ในกรณีที่มีจำนวนคู่ของปมเท่ากับจำนวนของปมทั้งหมด ทำให้แตกต่างจากขั้นตอนวิธีอื่น ๆ ที่ไม่ได้ใช้โครงสร้างข้อมูลการยูเนียนและการค้นหา ต่อมาในปี 1983 Gabow และ Tarjan ได้ทำการปรับปรุงประสิทธิภาพของขั้นตอนวิธีให้ใช้ระยะเวลาเร็วขึ้นเป็นแบบเชิงเส้น O(n)รหัสเทียม รหัสเทียม. รหัสเทียม ด้านล่างอธิบายถึง ปมบรรพบุรุษร่วมใกล้สุดของแต่ละคู่ปมในต้นไม้ P โดยมี r เป็นปมราก ซึ่งลูกของปม n จะอยู่ในเซต n.children ทั้งนี้เนื่องจากขั้นตอนวิธีการนี้เป็นแบบออฟไลน์ ดังนั้น เซตของ P จะต้องถูกกำหนดเป็นพิเศษล่วงหน้า ขั้นตอนวิธีนี้ใช้การดำเนินการกับป่าไม้ของกลุ่มเซตไม่มีตัวร่วม (disjoint-set forest) 3 แบบ คือ ขณะเริ่มต้นแต่ละปมจะถูกกำหนดให้มีสีขาว และจะถูกกำหนดเป็นสีดำก็ต่อเมื่อปมนั้นและลูกทั้งหมดของปมนั้นถูกผ่านแล้ว ปมบรรพบุรุษร่วมใกล้สุดของคู่ปม {u,v} จะสามารถหาได้จาก Find(v).ancestor ในทันทีได้ก็ต่อเมื่อ หลังจากที่ปม u ถูกเปลี่ยนเป็นสีดำเรียบร้อยแล้ว โดยมีเงื่อนไขว่า ปม v จะต้องเป็นสีดำแล้ว ไม่เช่นนั้นจะสามารถหาได้จาก Find(u).ancestor ในทันทีหลังจากที่ ปม v ถูกเปลี่ยนเป็นสีดำ รหัสเทียมด้านล่างต่อไปนี้ เป็นรหัสเทียมอ้างอิงถึงการดำเนินการทั้ง 3 แบบที่ได้รับการปรับปรุงให้เหมาะสมสำหรับป่าไม้ของกลุ่มเซตไม่มีตัวร่วม อันได้แก่ MakeSet, Find และ Union</doc>
