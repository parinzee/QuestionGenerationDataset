<doc id="270735" url="https://th.wikipedia.org/wiki?curid=270735" title="อาร์เทอร์ รูบินสไตน์">อาร์เทอร์ รูบินสไตน์ อาร์เทอร์ รูบินสไตน์ เคบีอี (28 มกราคม ค.ศ. 1887 - 20 ธันวาคม ค.ศ. 1982) นักเปียโนชาวยิว-อเมริกัน มีชื่อเสียงในระดับนานาชาติ มีผลงานการเล่นดนตรีกับผลงานของคีตกวีจำนวนมาก ได้รับการยกย่องเป็นหนึ่งในนักดนตรีที่ยิ่งใหญ่แห่งศตวรรษที่ 20 อาร์เทอร์ รูบินสไตน์เกิดที่ชุมชนชาวยิวในเมือง Łódź ทางตอนกลางของโปแลนด์ เริ่มหัดเล่นเปียโดนตั้งแต่อายุ 4 ปี โดยเข้าชั้นเรียนในวอร์ซอ จากนั้นย้ายไปเรียนต่อที่เบอร์ลิน ได้ออกแสดงครั้งแรกกับวงเบอร์ลินฟิลฮาร์โมนิกเมื่ออายุ 13 ปี จากนั้นได้ศึกษาต่อเพิ่มเติมกับคาร์ล ไฮน์ริก บาร์ท นักไวโอลินที่เคยร่วมงานกับ ฟรานซ์ ลิซท์ โจเซฟ โจอาคิม ฮานส์ ฟอน บูโลว และโยฮันเนส บราห์ม รูบินสไตน์ออกตระเวนแสดงในสหรัฐอเมริกา ออสเตรีย อิตาลี รัสเซีย และอังกฤษ ในช่วงสงครามโลกครั้งที่หนึ่งเขาใช้ชีวิตอยู่ในลอนดอน ต่อมาในช่วงสงครามโลกครั้งที่สองใช้ชีวิตอยู่ในสหรัฐอเมริกาจนได้รับสัญชาติอเมริกันในปี 1946 รูบินสไตน์เสียชีวิตในวัย 95 ปีที่เจนีวา สวิตเซอร์แลนด์ ร่างของเขาถูกเผา และฝังเถ้ากระดูกไว้ที่เยรูซาเลม</doc>
