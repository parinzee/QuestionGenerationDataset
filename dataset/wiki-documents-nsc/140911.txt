<doc id="140911" url="https://th.wikipedia.org/wiki?curid=140911" title="วรุฒ วรธรรม">วรุฒ วรธรรม วรุฒ วรธรรม เกิดเมื่อวันที่ 17 กันยายน พ.ศ. 2512 เป็นนักแสดงชายชาวไทยที่มีชื่อเสียงในยุค 90 เป็นบุตรชายของนักแสดงอาวุโส แรม วรธรรม และเป็นหลานตาของ ร้อยโทหม่อมหลวงพร้อม กุญชร (พี่ชายพลโทหม่อมหลวงขาบ กุญชร) จบการศึกษาจากโรงเรียนกรุงเทพคริสเตียนแล้วไปเรียนต่อที่อังกฤษ เพื่อเรียนด้านการบิน เข้าสู่วงการโดยการชักชวนของคุณมิ่งขวัญ แสงสุวรรณ โดยเรื่องแรกที่แจ้งเกิดคือ ภาพยนตร์เรื่อง คู่กรรม (คู่กับจินตหรา สุขพัฒน์) ตามด้วย เขาชื่อกานต์ โก๊ะจ๋าป่านะโก๊ะ ฯลฯ ก่อนเข้าสู่จอแก้ว โดยเล่น ละครโทรทัศน์เรื่อง ละอองดาว พี่เลี้ยง ในฝัน ฯลฯ นอกจากนี้ ยังเป็นพิธีกรทางโทรทัศน์หลายรายการ อาทิ กรุสมบัติ ลุ้นแล้วรวย เกมนักชิม สะบัดช่อ ดาราพาตะลุย โอโน่โชว์ เป็นต้น ในอดีต วรุฒเคยได้รับฉายาว่า "เจ้าชายสายเสมอ" เนื่องจากกิตติศัพท์ที่รับรู้กันดีว่า มักมาสายในงานแสดงหรืองานพิธีต่าง ๆ และเคยสร้างวีรกรรมแสบๆกับ แซม ยุรนันท์ และ ฮันนี่ ภัสสร ด้วยการพังโรงแรมแห่งหนึ่งจนทางโรงแรมได้ปิดป้ายห้ามเข้าโรงแรม ชีวิตครอบครัว เคยสมรสกับ เจษฏาวัลย์ จันทร์แตง หรือ เก๋ ซึ่งพบรักกันเมื่อครั้งที่ตนป่วย และมีอายุห่างกับตน 17 ปี โดยไม่ได้จดทะเบียนสมรสกัน และมีบุตรชายคือ อาณาจักร วรธรรม (แอร์บัส) ปัจจุบันวรุฒและนางสาวเจษฎาวัลย์ได้แยกทางกันอยู่แล้ว และได้ออกมาเปิดเผยว่าตนเองมีบุตรชายคนโตที่เกิดจากภรรยาคนแรกอีกหนึ่งคนอยู่ที่ประเทศนิวซีแลนด์ชื่อ "เอ้ก" หลังจากงานแสดงเริ่มน้อยลง เนื่องจากติดสุราเรื้อรัง และ ได้รับการบำบัดรักษาอย่างต่อเนื่อง ทำให้วรุฒต้องอำลาวงการบันเทิงถาวร โดยเมื่อ วันจันทร์ ที่ 17 กรกฎาคม พ.ศ. 2560 - ปัจจุบัน วรุฒเริ่มต้นชีวิตใหม่ ด้วยการลงทุนทำอาชีพเสริม เป็นพ่อค้าร้านกาแฟ ชื่อ "บ้านวรุฒ" เพื่อบริการลูกค้าด้วยตนเอง ซึ่งส่วนใหญ่เป็น แฟนละคร แฟนหนัง และ เพื่อนบ้านละแวกใกล้เคียง ที่แวะเวียนมาให้กำลังใจการเริ่มต้นชีวิตใหม่ ในวัย 47 ปี ของเจ้าตัวด้วยการเปิดร้านกาแฟเล็กๆ ภายในบริเวณบ้านพัก ที่ บ้านเลขที่ 100 ทางเข้าแกรนด์แคนยอนหางดง ถนนคันคลองชลประทาน ซอยตวงตองแคนยอนวิว ตำบลน้ำแพร่ อำเภอหางดง จังหวัดเชียงใหม่ หลังเลิกดื่มเหล้าอย่างเด็ดขาดมาครึ่งปี เนื่องจากมือจะสั่น อันเกิดจากโรคพิษสุราเรื้อรัง จากการติดเหล้านานกว่า 30 ปี ,ผลงานละครโทรทัศน์ละครโทรทัศน์. - พ.ศ. 2534 ละอองดาว ช่อง 7 รับบทเป็น กรกฎ เบญจรงค์ คู่กับ สิเรียม ภักดีดำรงฤทธิ์ - พ.ศ. 2535 แก้วสารพัดนึก ช่อง 7 รับบทเป็น ปลัดสมชาย คู่กับ อภัสนันท์ สุทธิกุล - พ.ศ. 2535 ในฝัน ช่อง 3 รับบทเป็น เจ้าชายพิรียพงศ์ คู่กับ ลลิตา ปัญโญภาส - พ.ศ. 2535 พี่เลี้ยง ช่อง 7 รับบทเป็น สัตยา คู่กับ รชนีกร พันธุ์มณี - พ.ศ. 2536 หน้ากากดอกซ่อนกลิ่น ช่อง 7 รับบทเป็น แสนภูมิ คู่กับ สุวัจนี ไชยมุสิก - พ.ศ. 2536 ผู้ชาย 3 เลือด ช่อง 3 - พ.ศ. 2537 ลูกรัก ลูกชัง ช่อง 9 คู่กับ ปัทมวรรณ เค้ามูลคดี - พ.ศ. 2537 แววมยุรา (นิยาย) ช่อง 5 รับบทเป็น สยุมภูว์ ทศพล / จักร กังวานไกร คู่กับ กมลชนก โกมลฐิติ - พ.ศ. 2537 แม่นาคพระโขนง ช่อง 5 รับบทเป็น พ่อมาก คู่กับ ลีลาวดี วัชโรบล - พ.ศ. 2538 ผู้กองยอดรัก ช่อง 9 รับบทเป็น พัน น้ำสุพรรณ คู่กับ ชลิตา เฟื่องอารมย์ - พ.ศ. 2539 สาบนรสิงห์ ช่อง 5 รับบทเป็น ชิตนนท์ คู่กับ ชลิตา เฟื่องอารมย์ - พ.ศ. 2539 ร้อยรสบทละคร - 1 7 4 สวัสดีค่ะ ช่อง 3 - พ.ศ. 2540 ร้อยรสบทละคร - นิทรา-สายัณห์ ช่อง 3 - พ.ศ. 2540 เพลงรักจากบ้านนา (ช่อง 9) - พ.ศ. 2540 พ่อครัวหัวป่าก์ ช่อง 3 รับบทเป็น กมลชนก วิวิทย์เวคิน (นายมล) คู่กับ กมลชนก เขมะโยธิน - พ.ศ. 2541 สะใภ้ปฏิวัติ ช่อง 7 คู่กับ วฤณดา สมศิริ - พ.ศ. 2541 อีแตน ช่อง 3 คู่กับ ศิริลักษณ์ ผ่องโชค - พ.ศ. 2542 นางกวัก ช่อง 7 - พ.ศ. 2542 เจ้าสาวข้างถนน ช่อง 7 คู่กับ สกาวใจ พูนสวัสดิ์ - พ.ศ. 2542 ห้องเรียนคุณหนูกับครูคนใหม่ ช่อง 3 คู่กับ ณัฐกานต์ ชุมนานนท์ - พ.ศ. 2543 อุบัติรักจากฟากฟ้า ช่อง 3 - พ.ศ. 2543 ต้นร้ายปลายรัก ช่อง 3 - พ.ศ. 2544 ชายครับผมเป็นชาย ช่อง 5 - พ.ศ. 2544 ทองประกายแสด ช่อง 5 - พ.ศ. 2544 คนทรง-จ้าวแผ่นดิน ช่อง ไอทีวี - พ.ศ. 2545 ปากคลองตลาด ช่อง 5 - พ.ศ. 2546 พ่อบ้านเมียเผลอ ช่อง ไอทีวี - พ.ศ. 2547 แหวนทองเหลือง ช่อง 7 รับบทเป็น พันเอกโตชิโร่ นาตาเบ - พ.ศ. 2547 ภพเสน่หา ช่อง 3 - พ.ศ. 2548 บุษบาครับผม ช่อง 3 คู่กับ แคทรียา อิงลิช - พ.ศ. 2550 ผู้กองยอดรัก ช่อง TITV รับบทเป็น กำนันพูน รุ้งทอง ร่วมทอง - พ.ศ. 2550 มดใสหัวใจซ่าส์ ช่อง 7 - พ.ศ. 2551 จิ๋วแจ๋ว จริงใจ ช่อง 7 - พ.ศ. 2552 ลูกสาวกำนัน ช่อง 3 รับบทเป็น กำนันดนัย - พ.ศ. 2552 วีรบุรุษทุ่งดินดำ ช่อง 9 รับบทเป็น ผู้ใหญ่ธรรม - พ.ศ. 2552 สายลับเดอะซีรีส์กับ 24 คดีสุดห้ามใจ ช่อง 9 - พ.ศ. 2553 หลวงตามหาชน ช่อง 3 - พ.ศ. 2553 เขยบ้านนอก ช่อง 3 รับบทเป็น ผู้ใหญ่นาค - พ.ศ. 2553 ตลาดไม่ขาดรัก ช่อง 7 - พ.ศ. 2554 ปลาไหลป้ายแดง ช่อง 3 รับบทเป็น ปิยวัฒน์ (ปิง) คู่กับ พิมพ์ผกา เสียงสมบุญ - พ.ศ. 2556 หลานสาวนายพล ช่อง 3 รับบทเป็น เจ็กจุ่น (รับเชิญ) - พ.ศ. 2556 บ้านบอคอแตก (ละครซิตคอม) ช่อง ไทยพีบีเอส - พ.ศ. 2558 มนต์รักเพลงผีบอก ช่อง 7 รับบทเป็น ยมทูต - พ.ศ. 2559 หลวงตามหาชน ช่อง 3 รับบทเป็น เสี่ยชัย (รับเชิญ) - พ.ศ. 2560 พริ้ง คนเริงเมือง ช่อง 7 รับบทเป็น โชค (รับเชิญ) - พ.ศ. 2560 รากนครา ช่อง 3 รับบทเป็น เจ้าอุปราชสิงห์คำ (รับเชิญ) - พ.ศ. 2560 เสียดาย ช่อง ไลน์ทีวี รับบทเป็น จำรัส - พ.ศ. 2561 สัมผัสพิศวง ตอน พระเอกที่หายไป ช่อง 3 รับบทเป็น เอกภาพ (รับเชิญ)ผลงานภาพยนตร์ผลงานพิธีกรผลงานพิธีกร. - กรุสมบัติ ช่อง 3 พิธีกรร่วมกับ เทพ โพธิ์งาม , สินจัย เปล่งพานิช,ณัฐสิมา คุปตะวาทิน - กินกับเกม ช่อง 5 พิธีกรร่วมกับ เมทนี บุรณศิริ , อรอนงค์ ปัญญาวงศ์ - ขอเอี่ยวด้วยคน ช่อง 3 - ไซเบอร์เกม ช่อง 3 พิธีกรคู่กับ ศิริลักษณ์ ผ่องโชค - โปรแกรม ฟ. ฟัน ช่อง 9 พิธีกรร่วมกับ ดวงตา ตุงคะมณี , หนู คลองเตย - บ้าดารา Star Fever ช่อง 3 พิธีกรร่วมกับ ดารัณ ฐิตะกวิน - จิ๊กซอว์ จิ๊กแสน - ดาราพาตะลุย - เกมทะลุจอ ร่วมกับ สุรศักดิ์ วงศ์ไทย - เกมนักชิม - ลุ้นแล้วรวย ช่อง 9 ร่วมกับ จิ้ม ชวนชื่น,เล็ก ณัชชา - ท้าเที่ยวไทย ช่อง 5 พิธีกรคู่กับ สกาวใจ พูนสวัสดิ์ - โอโน่โชว์ ช่อง 5 พิธีกรคู่กับ เมทนี บุรณศิริ - สะบัดช่อ สะบัดโชว์ พิธีกรคู่กับ ศุกล ศศิจุลกะรางวัลรางวัล. - รางวัลพระราชทานพระสุรัสวดี ครั้งที่ 12 ประจำปี พ.ศ. 2531 ตุ๊กตาเงิน ดาวรุ่งฝ่ายชาย จากภาพยนตร์เรื่อง คู่กรรม - รางวัลโทรทัศน์ทองคำ ครั้งที่ 7 ประจำปี พ.ศ. 2535 นักแสดงนำชายดีเด่น จากละครเรื่อง ในฝัน</doc>
