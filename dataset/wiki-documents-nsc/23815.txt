<doc id="23815" url="https://th.wikipedia.org/wiki?curid=23815" title="สวัสดิ์ ตันตระรัตน์">สวัสดิ์ ตันตระรัตน์ ศาสตราจารย์ สวัสดิ์ ตันตระรัตน์ (4 ตุลาคม พ.ศ. 2492 - ) เป็นนักวิชาการด้านโทรคมนาคมและการประมวลผลสัญญาณดิจิทัล คนสำคัญคนหนึ่งของประเทศไทย ปัจจุบันเป็นราชบัณฑิต ประจำสำนักวิทยาศาสตร์ ราชบัณฑิตยสภา และผู้อำนวยการสำนักงานกองทุนสนับสนุนการวิจัยประวัติ ประวัติ. ศาสตราจารย์ ดร.สวัสดิ์ ตันตระรัตน์ จบการศึกษาปริญญาตรีวิศวกรรมไฟฟ้า (เกียรตินิยมดีเด่น) จากมหาวิทยาลัยมินนิโซตา สหรัฐอเมริกา เมื่อ พ.ศ. 2514, ปริญญาโทวิศวกรรมไฟฟ้าจากมหาวิทยาลัยแสตนฟอร์ด ในปี พ.ศ. 2515 และปริญญาเอกในสาขาเดียวกัน จากมหาวิทยาลัยพรินซ์ตัน เมื่อ พ.ศ. 2520 เคยเป็นอาจารย์ที่สถาบันเทคโนโลยีพระจอมเกล้าธนบุรี, มหาวิทยาลัยออเบิร์น รัฐแอละแบมา, และไปเป็นอาจารย์อยู่ที่มหาวิทยาลัยแมสซาชูเซตส์ แอมเฮิรสต์ 10 ปี นอกจากนี้เป็นนักวิทยาศาสตร์เยี่ยมเยือนที่ มหาวิทยาลัยอิลลินอยส์ เออร์แบนา-แชมเปญจน์ รัฐอิลลินอยส์, และเป็นเจ้าหน้าที่ฝ่ายเทคนิคของห้องปฏิบัติการ AT&T Bell สหรัฐอเมริกา ก่อนจะกลับประเทศไทยมาทำงานวิจัยที่เนคเทค และในปี พ.ศ. 2540 ได้เข้าทำงานที่สถาบันเทคโนโลยีนานาชาติสิรินธร มหาวิทยาลัยธรรมศาสตร์ ในตำแหน่งศาสตราจารย์วิศวกรรมไฟฟ้า และดำรงตำแหน่งผู้อำนวยการสถาบันเทคโนโลยีนานาชาติสิรินธรสองสมัย หัวข้อวิจัยที่เขาสนใจอยู่ขณะนี้รวมถึงการประมวลผลสัญญาณ การออกแบบและสร้างตัวกรองดิจิทัล ระบบการสื่อสาร ระบบ spread-spectrum และเทคโนโลยีโทรศัพท์ยุคที่ 3 (3G) สวัสดิ์เคยเป็นรองบรรณาธิการวารสาร IEEE Transactions on Signal Processing ในช่วง พ.ศ. 2538-2540 พ.ศ. 2549 สวัสดิ์ได้รับรางวัลวิทยาศาสตร์และเทคโนโลยีมูลนิธิโทเร ประเทศไทย ครั้งที่ 13 จาก มูลนิธิโทเร เพื่อส่งเสริมวิทยาศาสตร์ ประเทศไทย ซึ่งมอบให้แก่บุคคล คณะบุคคล หรือหน่วยงานที่มีความสามารถสูงและประสบความสำเร็จในงานด้านวิทยาศาสตร์และเทคโนโลยีบทบาททางวิชาการในปัจจุบันบทบาททางวิชาการในปัจจุบัน. - ผู้อำนวยการ สำนักงานกองทุนสนับสนุนการวิจัย - ราชบัณฑิต ประจำสำนักวิทยาศาสตร์ ราชบัณฑิตยสภา - สมาชิก บัณฑิตยสภาวิทยาศาสตร์และเทคโนโลยีแห่งประเทศไทย - สมาชิกอาวุโส สถาบันวิศวกรรมไฟฟ้าและอิเล็กทรอนิกส์ (IEEE) - ประธาน สมาคมวิชาการไฟฟ้า อิเล็กทรอนิกส์ คอมพิวเตอร์ โทรคมนาคม และสารสนเทศแห่งประเทศไทย (ECTI) - ผู้ประเมินคุณภาพภายนอก สำนักงานรับรองมาตรฐานและประเมินคุณภาพการศึกษา (สมศ.) - หัวหน้าโครงการวิจัยและพัฒนาเกี่ยวกับเทคโนโลยีโทรศัพท์ยุคที่ 3 (3 จี) เนคเทคประวัติการทำงานประวัติการทำงาน. - 2552-2556 : ผู้อำนวยการสำนักงานกองทุนสนับสนุนการวิจัย (สกว.) - 2543-2552 : ผู้อำนวยการ สถาบันเทคโนโลยีนานาชาติสิรินธร มหาวิทยาลัยธรรมศาสตร์ - 2540-2552 : ศาสตราจารย์ สถาบันเทคโนโลยีนานาชาติสิรินธร มหาวิทยาลัยธรรมศาสตร์ - 2539-2540 : นักวิจัยอาวุโส ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) ประเทศไทย - 2529-2539 : รองศาสตราจารย์ มหาวิทยาลัยแมสซาชูเซตส์ แอมเฮิรสต์ รัฐแมสซาชูเซตส์ สหรัฐอเมริกา - 2527-2529 : ทีมงานเทคนิค ห้องปฏิบัติการ AT&T Bell, Holmdel, รัฐนิวเจอร์ซีย์ สหรัฐอเมริกา - 2524-2527 : ผู้ช่วยศาสตราจารย์ มหาวิทยาลัยออเบิร์น รัฐแอละแบมา สหรัฐอเมริกา - 2523-2524 : ผู้ช่วยศาสตราจารย์พิเศษ มหาวิทยาลัยอิลลินอยส์ เออร์แบนา-แชมเปญจน์ รัฐอิลลินอยส์ สหรัฐอเมริกา - 2515-2523 : อาจารย์, ผู้ช่วยศาสตราจารย์, และหัวหน้าภาควิชาวิศวกรรมไฟฟ้า สถาบันเทคโนโลยีพระจอมเกล้าธนบุรี - 2517-2520 : ผู้ช่วยสอนและผู้ช่วยวิจัย ภาควิชาวิศวกรรมไฟฟ้า มหาวิทยาลัยพรินซ์ตัน รัฐนิวเจอร์ซีย์ สหรัฐอเมริกา</doc>
