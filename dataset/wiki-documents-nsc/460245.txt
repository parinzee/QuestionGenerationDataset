<doc id="460245" url="https://th.wikipedia.org/wiki?curid=460245" title="โยไก">โยไก โยไก () เป็นประเภทหนึ่งของสิ่งมีชีวิตเหนือธรรมชาติ ในคติความเชื่อญี่ปุ่น ซึ่งโยไกอาจจะนำโชคลาภหรือลางร้ายมาก็เป็นได้ ซึ่งในบันทึกหรือคำบอกเล่าต่างๆของผู้คน บ่อยครั้งที่มักจะพบเจอโยไกที่มีลักษณะคล้ายกับสัตว์ (เช่น คัปปะ มีกระดองคล้ายเต่า หรือ เท็งงุ มีปีกคล้ายนก) ซึ่งบางครั้งโยไกสามารถปรากฏอยู่ในร่างมนุษย์และปะปนกับผู้คนได้ หรืออาจจะปรากฏในรูปแบบอื่นๆ ที่มนุษย์ทั่วไปไม่สามารถมองเห็น โยไกมักจะมีอำนาจที่เหนือธรรมชาติ โดยประเภทแปลงกายเป็นหนึ่งในประเภทที่พบมากที่สุด ซึ่งความสามารถในการแปลงกายนี้ เรียกว่า "โอะบะเกะ"ประเภท ประเภท. ตามคติชนของญี่ปุ่นแล้ว สามารถจำแนกโยไกได้เป็น 3 ประเภทหลักๆด้วยกัน โดยทั่วไปแล้ว "โยไก" เป็นคำที่มีความหมายกว้าง สามารถใช้ได้ครอบคลุมกับสัตว์ประหลาดและสิ่งมีชีวิตเหนือธรรมชาติได้ทั้งหมดโอะบะเกะ โอะบะเกะ. หรือโยไกที่แปลงกาย โดยส่วนมากแล้วโยไกประเภทนี้มักจะแปลงร่างเป็นมนุษย์ในร่างผู้หญิง บางส่วนโยไกประเภทนี้เป็นรูปแบบของสัตว์อาทิ- ทานูกิ - คิสึเนะ (จิ้งจอก) - เฮะบิ (งู) - มุจินะ (แบดเจอร์) - โอกะมิ (หมาป่า) - บะเกะเนะโกะ (แมว) - สึชิงุโมะ และ โจะโรงุโมะ (แมงมุม) - อินุงะมิ (สุนัข)โอะนิ โอะนิ. อีกประเภทหนึ่งของโยไกที่ชาวบ้านรู้จักดีคือโอะนิ ซึ่งเป็นพวกยักษ์ที่คอยเฝ้าดูแลภูเขาต่างๆ ร่ายกายมักจะมีสีแดง, ฟ้า, หรือน้ำตาล มีเขาสองเขา ปากกว้างและมีวงเขี้ยว 2 อัน มักสวมใส่ผ้าเตี่ยว หนังเสือ อาจถือกระบองหรือดาบ โดยโอะนิมักมีภาพลักษณ์ที่เลวร้าย แต่บางครั้งพวกเขาก็เป็นศูนย์รวมของพลังธรรมชาติ เชื่อว่าพวกเขาอยู่ทางตะวันออกเฉียงเหนือสึกุโมะงะมิ สึกุโมะงะมิ. เป็นโยไกที่กำเนิดจากข้าวของเครื่องใช้เก่าแก่ต่างๆ ที่มนุษย์ละทิ้ง โยไกประเภทนี้โดยส่วนมากแล้วไม่มีพิษภัยต่อมนุษย์ และอาจอาศัยอยู่ในบ้านเรือนของมนุษย์โดยทั่วไป โยไกประเภทนี้ อาทิ- บะเกะโซริ (รองเท้าฟาง) - บิวะโบะกุโบะกุ (พิณ) - บุระบุระ (โคมไฟกระดาษ) - คะระกะซะ (ร่มเก่า) - คะเมะโอะซะ (ถ้วยสาเกเก่า) - โมะรินจิ โนะ คะมะ (กาต้มน้ำชา) - โมะกุโมะกุเร็ง (ฉากกั้นกระดาษ)รูปแบบมนุษย์ รูปแบบมนุษย์. มีโยไกจำนวนมากที่มาจากมนุษย์ธรรมดาสามัญ ซึ่งส่วนมากมีสาเหตุมาจากสภาวะทางอารมณ์และจิตใจที่เลวร้าย จนในที่สุดตัวตนและจิตใจของเขาก็กลายเป็นสิ่งชั่วร้าย โยไกประเภทนี้ อาทิ- โระกุโระคุบิ (ผู้หญิงที่สามารถยืดคอได้ในช่วงเวลากลางคืน) - โอะฮะงุโระ เบ็ตตะริ (ผู้หญิงที่ใบหน้ามีแต่ปากสีดำ) - ฟุตะกุชิ องนะ (ผู้หญิงที่มีปากขนาดใหญ่อีกปากอยู่ที่ด้านหลังศีรษะ) - โดะโระตะโบ (ร่างของชาวนาที่ต้องการผืนนาของเขาคืน)</doc>
