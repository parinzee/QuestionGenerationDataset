<doc id="51801" url="https://th.wikipedia.org/wiki?curid=51801" title="การคมนาคมเข้าและออกจากท่าอากาศยานสุวรรณภูมิ">การคมนาคมเข้าและออกจากท่าอากาศยานสุวรรณภูมิ การคมนาคมเข้าและออกจากท่าอากาศยานสุวรรณภูมิ สามารถเดินทางไปได้หลายเส้นทาง ทั้งทางรถยนต์ รถแท็กซี่ รถโดยสารประจำทาง 3 สาย โดยท่าอากาศยานมีทางเข้า-ออกทั้งหมด 6 เส้นทาง ได้แก่:1. ทิศเหนือ เป็นถนนยกระดับขนาด 8 ช่องจราจร จากถนนกรุงเทพฯ-ชลบุรี เข้าสู่อาคารผู้โดยสาร 2. ทิศตะวันตกเฉียงเหนือ เป็นถนนขนาด 6 ช่อง เชื่อมกับทางยกระดับจากถนนร่มเกล้าและถนนกิ่งแก้ว 3. ทิศใต้ เป็นถนนขนาด 4 ช่องจราจร เชื่อมกับถนนบางนา-บางปะกงและทางพิเศษบูรพาวิถี 4. ทิศตะวันออกเฉียงเหนือ เป็นถนนขนาด 4 ช่องจราจร เชื่อมกับถนนอ่อนนุช 5. ทิศตะวันตก เป็นถนนขนาด 4 ช่องทางจราจร เชื่อมกับถนนกิ่งแก้ว 6. รถไฟฟ้าเชื่อมท่าอากาศยานสุวรรณภูมิ สายพญาไท – มักกะสัน – สุวรรณภูมิ วิ่งเข้าสู่อาคารผู้โดยสาร โดยมีสถานีรถไฟฟ้าใต้อาคารผู้โดยสารรถส่วนบุคคล รถส่วนบุคคล. สำหรับที่จอดรถ บริเวณใกล้อาคารผู้โดยสารจะเป็นเพียงอาคารที่จอดรถระยะสั้น 2 อาคาร จุได้ 5,000 คัน บริหารงานโดยบริษัทที่ได้รับสัมปทานในการจัดเก็บค่าจอดรถในราคาต่อชั่วโมง ส่วนบริเวณจอดรถระยะยาว จะเป็นลานกว้างอยู่ห่างออกไป ใกล้กับบริเวณที่จอดรถบัส และที่จอดรถแท็กซี่สาธารณะ (402 คัน), บริเวณให้บริการเช่ารถยนต์ (408 คัน) ผู้โดยสารในบริเวณนี้สามารถเดินทางเข้าสู่อาคารผู้โดยสารได้โดยรถบริการภายในสนามบิน หรือชัตเติลบัส (Shuttle Bus) อีกทอดหนึ่งรถแท็กซี่ รถแท็กซี่. รถส่วนตัวและแท็กซี่ที่มีผู้โดยสารสามารถจอดชั่วคราวส่งผู้โดยสารได้ที่จุดจอดขาออก ณ ถนนวงนอกหน้าอาคาร (Departure (Level 4) Inner Curb) โดยเมื่อส่งผู้โดยสารเสร็จแล้ว ต้องออกรถทันทีโดยไม่มีข้อยกเว้น สำหรับการจอดชั่วคราวรับผู้โดยสาร รถส่วนตัวสามารถจอดได้ที่จุดจอดขาเข้า (Arrival (Level 2) Inner Curb) ส่วนรถแท็กซี่จอดได้ที่จุดรอแท็กซี่ที่สถานีรถบัส ผู้โดยสารที่ต้องการใช้บริการรถแท็กซี่ สามารถขึ้นรถชัตเติลบัสจากอาคารหลักไปยังสถานีรถบัสได้รถโดยสารประจำทาง1. สายที่ 554 ท่าอากาศยานสุวรรณภูมิ - ถนนรามอินทรา - รังสิต รถโดยสารประจำทาง. 1. สายที่ 554 ท่าอากาศยานสุวรรณภูมิ - ถนนรามอินทรา - รังสิต. เดินรถโดย บริษัท Premium Management จำกัด เส้นทาง : เริ่มต้นจากท่าอากาศยานสุวรรณภูมิ แยกซ้ายไปตามทางพิเศษระหว่างเมือง(กรุงเทพ-ชลบุรี สายใหม่) แยกขวาไปตามถนนวงแหวนรอบนอก(ตะวันออก) แยกซ้ายไปตามถนนรามอินทรา ถนนแจ้งวัฒนะ แยกขวาไปตามถนนวิภาวดีรังสิต ผ่านท่าอากาศยานดอนเมือง แยกซ้ายไปตามถนนพหลโยธิน แยกซ้ายไปตามถนนรังสิต-ปทุมธานี สุดเส้นทางที่หมู่บ้านรัตนโกสินทร์ 200 ปี2. สายที่ 555 ท่าอากาศยานสุวรรณภูมิ - ถนนวิภาวดีรังสิต - รังสิต (ทางด่วน) 2. สายที่ 555 ท่าอากาศยานสุวรรณภูมิ - ถนนวิภาวดีรังสิต - รังสิต (ทางด่วน). เดินรถโดย องค์การขนส่งมวลชนกรุงเทพ เขตการเดินรถที่ 1เส้นทาง : เริ่มต้นจากท่าอากาศยานสุวรรณภูมิ แยกซ้ายไปตามทางพิเศษระหว่างเมือง (กรุงเทพ-ชลบุรี สายใหม่) ขึ้นทางพิเศษศรีรัชที่ด่านศรีนครินทร์ ลงที่ดินแดง ไปตามถนนวิภาวดีรังสิต ผ่านสถานีวิทยุโทรทัศน์แห่งประเทศไทย หน่วยบัญชาการรักษาดินแดน สำนักงานหนังสือพิมพ์ไทยรัฐ สำนักงานใหญ่ ปตท. มหาวิทยาลัยเกษตรศาสตร์ สโมสรตำรวจ ท่าอากาศยานดอนเมือง แยกซ้ายไปตามถนนพหลโยธิน แยกซ้ายไปตามถนนรังสิต-ปทุมธานี สุดเส้นทางที่อู่รังสิต3. สายที่ 558 ท่าอากาศยานสุวรรณภูมิ - ห้างสรรพสินค้าเซ็นทรัล สาขาพระราม 2 - เคหะชุมชนธนบุรี (ทางด่วน) 3. สายที่ 558 ท่าอากาศยานสุวรรณภูมิ - ห้างสรรพสินค้าเซ็นทรัล สาขาพระราม 2 - เคหะชุมชนธนบุรี (ทางด่วน). เดินรถโดย บริษัท Premium Management จำกัดเส้นทาง : เริ่มต้นจากท่าอากาศยานสุวรรณภูมิ แยกขวาไปตามถนนบางนา-บางปะกง ขึ้นทางพิเศษเฉลิมมหานครที่ด่านบางนา ข้ามสะพานพระราม 9 ลงที่ถนนสุขสวัสดิ์ กม.9 ไปตามถนนสุขสวัสดิ์ แยกซ้ายไปตามถนนพระรามที่ 2 ผ่านห้างสรรพสินค้าเซ็นทรัล สาขาพระราม 2 สุดเส้นทางที่เคหะชุมชนธนบุรีรถตู้โดยสารประจำทาง รถตู้โดยสารประจำทาง. รถตู้โดยสารประจำทางที่เดินรถเข้าท่าอากาศยานสุวรรณภูมิ มีทั้งหมด 8 เส้นทาง ดังนี้1. สายที่ 549 ท่าอากาศยานสุวรรณภูมิ - มีนบุรี 1. สายที่ 549 ท่าอากาศยานสุวรรณภูมิ - มีนบุรี. เส้นทาง : ท่าอากาศยานสุวรรณภูมิ - สน.ลาดกระบัง - ถนนร่มเกล้า - ม.เกษมบัณฑิต - มีนบุรี2. สายที่ 550 ท่าอากาศยานสุวรรณภูมิ - แฮปปี้แลนด์ 2. สายที่ 550 ท่าอากาศยานสุวรรณภูมิ - แฮปปี้แลนด์. เส้นทาง : ท่าอากาศยานสุวรรณภูมิ - ถนนอ่อนนุช - เขตประเวศ - แยกอ่อนนุช - แยกบางกะปิ - แฮปปี้แลนด์3. สายที่ 551 ท่าอากาศยานสุวรรณภูมิ - อนุสาวรีย์ชัยสมรภูมิ 3. สายที่ 551 ท่าอากาศยานสุวรรณภูมิ - อนุสาวรีย์ชัยสมรภูมิ. เส้นทาง : ท่าอากาศยานสุวรรณภูมิ - ทางหลวงพิเศษระหว่างเมืองหมายเลข 7 - ทางด่วนพระราม 9 - อนุสาวรีย์ชัยสมรภูมิ4. สายที่ 552 ท่าอากาศยานสุวรรณภูมิ - อ่อนนุช 4. สายที่ 552 ท่าอากาศยานสุวรรณภูมิ - อ่อนนุช. เส้นทาง : ท่าอากาศยานสุวรรณภูมิ - ถนนบางนา - รพ.จุฬารัตน์ 1 - รามคำแหง 2 - เซ็นทรัลบางนา - อุดมสุข - สถานีรถไฟฟ้าบีทีเอส อ่อนนุช5. สายที่ 552A ท่าอากาศยานสุวรรณภูมิ - สมุทรปราการ 5. สายที่ 552A ท่าอากาศยานสุวรรณภูมิ - สมุทรปราการ. เส้นทาง : ท่าอากาศยานสุวรรณภูมิ - ถนนบางนา - รพ.จุฬารัตน์ 1 - รามคำแหง 2 - เซ็นทรัลบางนา - สำโรง - สมุทรปราการ6. สายที่ 554 ท่าอากาศยานสุวรรณภูมิ - แยกลำลูกกา 6. สายที่ 554 ท่าอากาศยานสุวรรณภูมิ - แยกลำลูกกา. เส้นทาง : ท่าอากาศยานสุวรรณภูมิ - ทางหลวงพิเศษระหว่างเมืองหมายเลข 7 - ทางหลวงพิเศษระหว่างเมืองหมายเลข 9 - ถนนรามอินทรา - หลักสี่ - สะพานใหม่ - ตลาดประตูกรุงเทพ - ปากทางลำลูกกา7. สายที่ 555 ท่าอากาศยานสุวรรณภูมิ - ท่าอากาศยานดอนเมือง 7. สายที่ 555 ท่าอากาศยานสุวรรณภูมิ - ท่าอากาศยานดอนเมือง. เส้นทาง : ท่าอากาศยานสุวรรณภูมิ - ทางหลวงพิเศษระหว่างเมืองหมายเลข 7 - ทางด่วนพระราม 9 - ดินแดง - สุทธิสาร - ม.เกษตรศาสตร์ - แยกหลักสี่ - ท่าอากาศยานดอนเมือง8. สายที่ 559 ท่าอากาศยานสุวรรณภูมิ - ฟิวเจอร์ปาร์ค รังสิต 8. สายที่ 559 ท่าอากาศยานสุวรรณภูมิ - ฟิวเจอร์ปาร์ค รังสิต. เส้นทาง : ท่าอากาศยานสุวรรณภูมิ - ทางหลวงพิเศษระหว่างเมืองหมายเลข 7 - ทางหลวงพิเศษระหว่างเมืองหมายเลข 9 - ดรีมเวิลด์ - ถนนรังสิต-นครนายก (คลอง 4-3-2-1) - ฟิวเจอร์ปาร์ค รังสิตรถไฟฟ้าเชื่อมท่าอากาศยานสุวรรณภูมิ (Airport Rail Link) รถไฟฟ้าเชื่อมท่าอากาศยานสุวรรณภูมิ (Airport Rail Link).  รถไฟฟ้าเชื่อมท่าอากาศยานสุวรรณภูมิ ให้บริการใน 2 รูปแบบ คือรถไฟฟ้าท่าอากาศยานสุวรรณภูมิ (City Line) รถไฟฟ้าท่าอากาศยานสุวรรณภูมิ (City Line). ให้บริการในรูปแบบการรับ-ส่งผู้โดยสารในทุก ๆ สถานีตลอดรายทาง ตัวรถคาดสีน้ำเงิน คิดค่าโดยสารเริ่มต้นที่ 15 บาท สูงสุด 45 บาท ตามระยะทาง มีสถานีรายทาง 8 สถานี โดยเริ่มจากสถานีพญาไท ผ่านสถานีราชปรารภ, สถานีมักกะสัน (สถานีขนส่งผู้โดยสารท่าอากาศยานในเมือง), สถานีรามคำแหง, สถานีหัวหมาก, สถานีบ้านทับช้าง, สถานีลาดกระบัง จากนั้นจะตีโค้งแล้วลดระดับลงไปยังอุโมงค์ใต้ดิน เพื่อเข้าสู่สถานีท่าอากาศยานสุวรรณภูมิ ซึ่งตั้งอยู่บริเวณชั้นใต้ดินของอาคารผู้โดยสารรถไฟฟ้าด่วนท่าอากาศยานสุวรรณภูมิ (Express Line) รถไฟฟ้าด่วนท่าอากาศยานสุวรรณภูมิ (Express Line). ให้บริการในรูปแบบรถด่วน ตัวรถคาดสีแดง คิดค่าโดยสารเที่ยวละ 150 บาทต่อคน โดยวิ่งตรงจากสถานีขนส่งผู้โดยสารท่าอากาศยานในเมือง (City Air Terminal) หรือสถานีมักกะสัน ถึงสถานีท่าอากาศยานสุวรรณภูมิ ด้วยความเร็ว 160 กิโลเมตรต่อชั่วโมง โดยไม่จอดที่สถานีใด ๆ ซึ่งจะใช้เวลาเดินทางประมาณ 15 นาทีต่อเที่ยว</doc>
