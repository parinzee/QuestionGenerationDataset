<doc id="33883" url="https://th.wikipedia.org/wiki?curid=33883" title="สุริยะใส กตะศิลา">สุริยะใส กตะศิลา สุริยะใส กตะศิลา เป็นรองคณบดีฝ่ายกิจการนักศึกษา วิทยาลัยนวัตกรรมสังคม มหาวิทยาลัยรังสิต, และเป็นผู้อำนวยการสถาบันปฏิรูปประเทศไทย ในระหว่างปี พ.ศ. 2548-2552 สุริยะใสเป็นหนึ่งในแกนนำและเป็นผู้ประสานงานเครือข่ายพันธมิตรประชาชนเพื่อประชาธิปไตย (พธม.) ต่อมาได้เข้าเป็นเลขาธิการพรรคการเมืองใหม่ก่อนจะลาออกจากพรรคเนื่องจากมีความขัดแย้งภายในพรรค ในช่วงวิกฤตการณ์การเมือง พ.ศ. 2556-2557 สุริยะใสมีบทบาทเป็นแกนนำคณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข (กปปส.) ภายหลังจากวิกฤตการณ์การเมืองไทย พ.ศ. 2556–2557 ศาลอาญาอนุมัติหมายจับสุริยะใส ผู้ต้องหาคดีกบฏและความผิดอื่น โดยระบุให้สุริยะใสพร้อม 12 แกนนำพันธมิตรประชาชนเพื่อประชาธิปไตย (พธม.) ชดใช้เงินรวมจำนวน 522,160,947.31 บาท พร้อมดอกเบี้ย ให้กับบริษัทท่าอากาศยานไทยจำกัด(มหาชน) คดีดังกล่าวเป็นคดีที่มีการฟ้องเรียกค่าเสียหายจากกรณีการบุกยึดท่าอากาศยานในประเทศไทย พ.ศ. 2551ประวัติ ประวัติ. สุริยะใส กตะศิลา (ชื่อเล่น: ใส) เกิดเมื่อวันที่ 27 มีนาคม พ.ศ. 2515 เป็นชาวตำบลเมืองแคน อำเภอราษีไศล จังหวัดศรีสะเกษ เป็นบุตรของนายบุญเรือง กตะศิลา(อดีตข้าราชการครู) และนางคำพันธ์ กตะศิลา สุริยะใส เพื่อนเรียก"ยะใส"ด้วยความเป็นเด็กบ้านนอก ได้เห็นวิถีชีวิตความยากลำบากของชาวต่างจังหวัด ถูกข้าราชการ นายทุนและนักการเมืองเอาเปรียบโดยเฉพาะกรณีเขื่อนราษีไศล ซึ่งเป็นเหตุการณ์ที่เกิดขึ้นที่บ้านเกิดของตัวเอง สุริยะใสจึงมักจะเป็นคนที่มีมุมมองแปลกแยกจากบรรดาเพื่อนๆในกลุ่ม และค่อนข้างแหลมคมในเรื่องของความยุติธรรม หลังจบการศึกษาปริญญาตรี สุริยะใสได้เข้าทำงานเป็นนักวิชาการวุฒิสภา ประจำคณะกรรมาธิการการมีส่วนร่วมวุฒิสภา และเป็นอนุกรรมการการแปลงสินทรัพย์เป็นทุน ประจำคณะกรรมาธิการพัฒนาสังคมและความมั่นคงของมนุษย์ ในขณะเดียวกันก็ได้เริ่มทำงานภาคประชาชนในปี พ.ศ. 2545 โดยดำรงตำแหน่งเป็นเลขาธิการคณะกรรมการรณรงค์เพื่อประชาธิปไตย(ครป.)ในช่วงที่นายพิภพ ธงไชยเป็นประธานการศึกษาการศึกษา. - ประถมศึกษา โรงเรียนบ้านแสงเมืองแคน - มัธยมศึกษา โรงเรียนราษีไศล (แผนกวิทย์-คณิต) - ปริญญาตรี ศึกษาศาสตรบัณฑิต สาขาวิชาสาธารณสุข มหาวิทยาลัยเกษตรศาสตร์(นิสิตรุ่นKU51) - ปริญญาโท ศิลปศาสตรมหาบัณฑิต สาขาวิชาผู้นำทางสังคม ธุรกิจ และการเมือง มหาวิทยาลัยรังสิต - ปริญญาเอก ปรัชญาดุษฎีบัณฑิต สาขาวิชาผู้นำทางสังคม ธุรกิจ และการเมือง มหาวิทยาลัยรังสิต สมัยที่เป็นนิสิต คณะศึกษาศาสตร์ มหาวิทยาลัยเกษตรศาสตร์ (บางเขน) สุริยะใสเคยเป็นประธานชมรมสาธารณสุข ได้ทำกิจกรรมเคลื่อนไหวทางการเมืองขับไล่คณะรักษาความสงบเรียบร้อยแห่งชาติ(รสช.)ในเหตุการณ์พฤษภาทมิฬ พ.ศ. 2535 และได้รับตำแหน่งเป็นเลขาธิการสหพันธ์นิสิตนักศึกษาแห่งประเทศไทย (สนนท.) ซึ่งมีบทบาทในการเคลื่อนไหวกรณี ส.ป.ก. 4-01 และการเรียกร้องรัฐธรรมนูญแห่งราชอาณาจักรไทย พ.ศ. 2540การเมือง การเมือง. สุริยะใสได้ลาออกจากพรรคการเมืองใหม่ เนื่องจากมีความขัดแย้งกันในเรื่องการส่งผู้สมัครลงเลือกตั้งในกลางปี พ.ศ. 2554 พร้อมกับกรรมการบริหารพรรคทั้งหมด 10 คน และจัดตั้งกลุ่มการเมืองกลุ่มใหม่ คือ กลุ่มการเมืองสีเขียว (Green Politics) หรือกลุ่มกรีนวิกฤตการณ์การเมืองไทย พ.ศ. 2556–2557วิกฤตการณ์การเมืองไทย พ.ศ. 2556–2557. - 14 พฤษภาคม 2557 จากวิกฤตการณ์การเมืองไทย พ.ศ. 2556–2557 ศาลอาญาอนุมัติหมายจับแกนนำ กปปส. รวม 43 คน ผู้ต้องหาคดีกบฏ และความผิดอื่น รวม 8 ข้อหา เพื่อติดตามตัวมาดำเนินกระบวนการตามกฎหมาย สุริยะใส กตะศิลา เป็นผู้ต้องหาหมายเลขที่ 32 แต่ได้รับการยกคำร้องหมายจับในคดีดังกล่าว</doc>
