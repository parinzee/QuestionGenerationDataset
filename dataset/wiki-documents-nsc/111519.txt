<doc id="111519" url="https://th.wikipedia.org/wiki?curid=111519" title="หว่อง ก๊า ไหว่">หว่อง ก๊า ไหว่ หว่อง ก๊า ไหว่ (กวางตุ้ง) หรือ หวาง เจียเว่ย์ (จีนกลาง) () (17 กรกฎาคม ค.ศ. 1958 - ) ผู้กำกับภาพยนตร์ และนักเขียนบทภาพยนตร์ ชาวฮ่องกง ที่มีชื่อเสียงในระดับโลก มีผลงานที่ได้รับการยอมรับว่ามีสไตล์เป็นตัวของตัวเอง ในแบบดาราม่าเซื่องซึม เหงา เปล่าเปลี่ยวอ้างว้าง แต่ทว่ามีสีสัน และงดงามราวบทกวี มีบุคลิกชอบสวมแว่นดำตลอดเวลาจนเป็นเอกลักษณ์ หว่อง ก๊า ไหว่ เกิดที่เซี่ยงไฮ้ และย้ายมาอยู่ฮ่องกงพร้อมกับบิดามารดาตั้งแต่อายุ 5 ขวบ หลังจากเรียนจบสาขาการออกแบบกราฟิก เมื่อ ค.ศ. 1980 เขาเริ่มงานในสถานีโทรทัศน์ทีวีบี ในตำแหน่งผู้เขียนบท หว่อง ก๊า ไหว่ เริ่มกำกับภาพยนตร์เรื่องแรก เมื่อ ค.ศ. 1988 เรื่อง "As Tears Go By" เริ่มมีชื่อเสียงจากภาพยนตร์เรื่อง "Days of Being Wild" (ค.ศ. 1990) และภาพยนตร์เรื่องต่อมา ไม่ว่าจะเป็น "Chungking Express" (ค.ศ. 1994) , "Ashes of Time" (ค.ศ. 1994) , "Fallen Angels" (ค.ศ. 1995) ภาพยนตร์เรื่อง "Happy Together" (ค.ศ. 1997) เป็นผลงานสร้างชื่อให้กับหว่อง ก๊า ไหว่ ในเทศกาลภาพยนตร์เมืองคานส์ ได้รับรางวัลผู้กำกับภาพยนตร์ยอดเยี่ยม ภาพยนตร์เรื่องถัดมา "In the Mood for Love" (ค.ศ. 2000) ประสบความสำเร็จอย่างสูง ได้เข้าชิงรางวัลภาพยนตร์ภาษาต่างประเทศยอดเยี่ยม ทั้งจาก รางวัลบาฟตา รางวัลซีซาร์ และรางวัลของสถาบันภาพยนตร์อเมริกัน ภาพยนตร์เรื่องถัดมา "2046" (ค.ศ. 2004) ใช้เวลาถ่ายทำถึง 4 ปี ในหลายประเทศ รวมทั้งในประเทศไทย มีนักร้อง-นักแสดงซูเปอร์สตาร์ ของไทยร่วมแสดงด้วย คือ ธงไชย แมคอินไตย์ ภาพยนตร์ทุกเรื่องที่หว่อง ก๊า ไหว่ กำกับ ล้วนกำกับภาพโดย คริสโตเฟอร์ ดอยล์ แต่ยกเว้นเรื่องแรกคือ As Tears Go By หว่อง ก๊า ไหว่ ได้รับเลือกเป็นประธานกรรมการ สำหรับการมอบรางวัลในเทศกาลภาพยนตร์เบอร์ลินประจำปี ค.ศ. 2013ผลงานด้านภาพยนตร์</doc>
