<doc id="930538" url="https://th.wikipedia.org/wiki?curid=930538" title="อิ้นหลี่">อิ้นหลี่ กั๋วจวิ้นหวัง (, 24 มีนาคม 1697 – 21 มีนาคม 1738) พระนามเดิมเมื่อแรกประสูติคือ อิ้นหลี่ พระราชโอรสองค์ที่ 17 ของ จักรพรรดิคังซี ที่ประสูติจาก พระอัครชายาฉุนอี้ฉิน สกุลเฉินอีกทั้งยังเป็นพระราชอนุชาต่างพระมารดาของ จักรพรรดิยงเจิ้ง เมื่อจักรพรรดิหย่งเจิ้งขึ้นสืบราชบัลลังก์ต่อจากจักรพรรดิคังซีพระราชบิดาพระองค์ได้ให้พระเชษฐาและพระอนุชาเปลี่ยนพระนามองค์ชายอิ้นหลี่จึงเปลี่ยนพระนามเป็น ยฺหวิ่นหลี่พระประวัติ พระประวัติ. องค์ชายอิ้นหลี่ประสูติเมื่อวันที่ 24 มีนาคม ค.ศ. 1697 ในราชสกุล อ้ายซินเจว๋หลัว เป็นพระราชโอรสองค์ที่ 17 ของ จักรพรรดิคังซี ส่วนพระมารดาของพระองค์คือ พระอัครชายาฉุนอี้ฉิน จากสกุลเฉิน ใน ค.ศ. 1722 พระเชษฐาองค์ที่ 4 ของพระองค์, อิ้นเจิ้น ได้ขึ้นสืบราชบัลลังก์ภายหลังการสวรรคตของพระราชบิดาตามประวัติศาสตร์รู้จักกันในพระนาม จักรพรรดิยงเจิ้ง องค์ชายอิ้นหลี่จึงต้องเปลี่ยนพระนามเป็น องค์ชายยฺหวินหลี่ เพราะคำว่า "อิ้น" ใน อิ้นหลี่ ไปพ้องกับคำว่า อิ้น ในพระนามเดิมของจักรพรรดิยงเจิ้งคือ "อิ้นเจิ้น" ในเดือนเมษายนปีเดียวกันองค์ชายยฺหวินหลี่ได้รับพระราชทานพระอิสริยยศเป็น กั๋วจวิ้นหวังขั้น 2 ในเดือนกุมภาพันธ์ ค.ศ. 1728 องค์ชายยฺหวินหลี่ได้รับการเลื่อนพระอิสริยยศเป็น กั๋วจวิ้นหวังขั้น 1 หลังจากนั้นจึงได้เข้ารับราชการใน กรมความลับทหาร พร้อมกับได้รับภารกิจสำคัญคือการคุ้มครอง ดาไล ลามะ องค์ที่ 7 กลับไปยังทิเบตทำให้พระองค์ได้อุปถัมภ์และศึกษา ศาสนาพุทธแบบทิเบต เมื่อจักรพรรดิยงเจิ้งประชวรหนักใกล้สวรรคตองค์ชายยฺหวินหลี่ได้ตอบรับและสนับสนุนองค์รัชทายาทให้ขึ้นสืบราชบัลลังก์, องค์ชายหงลี่ จักรพรรดิยงเจิ้งเสด็จสวรรคตใน ค.ศ. 1735 และสืบราชบัลลังก์โดยองค์ชายหงลี่ซึ่งในประวัติศาสตร์รู้จักในพระนาม จักรพรรดิเฉียนหลง</doc>
