<doc id="242245" url="https://th.wikipedia.org/wiki?curid=242245" title="สุดดวงใจ">สุดดวงใจ สุดดวงใจ เป็น ละครโทรทัศน์ไทย- บทประพันธ์ โสภี พรรณราย - บทโทรทัศน์ ยิ่งยศ ปัญญา - กำกับการแสดง ยิ่งยศ ปัญญา - อำนวยการผลิต บริษัท แพลนเน็ท6 เอนเตอร์เทนเมนท์ จำกัด - ออกอากาศ ทุกวันจันทร์ และอังคาร เวลา 20.20 น. ทางช่อง 3 - เริ่ม 26 กุมภาพันธ์ 2544 - 27 มีนาคม 2544เรื่องย่อ เรื่องย่อ. พัชชาผิดหวังอย่างรุนแรง ที่สุเทพ บิดาของเธอกำลังจะมีผู้หญิงคนใหม่ เธอจึงเดินทางไปออสเตรเลียเพื่อพบกับรุ่งทิพย์ มารดา ที่เปิดร้านอาหารไทยอยู่ที่นั่น ระหว่างการเดินทาง เกิดเหตุผู้โดยสารไทย ชื่อแสงเดือน คลอดลูกบนเครื่องบิน หนุ่มไทยที่นั่งข้างพัชชาประกาศตัวว่าเป็นหมอ ช่วยทำคลอดให้ โดยมีพัชชาเป็นผู้ช่วย แสงเดือนขอให้ทศทิศ หมอหนุ่มคนทำคลอดตั้งชื่อให้ ทศทิศตั้งชื่อเด็กว่าสุรทิน ส่วนพัชชาตั้งชื่อเล่นให้ว่าฟ้า แสงเดือนหนีจากเมืองไทยด้วยความชอกช้ำ เพราะพ่อของเด็กซึ่งเป็นพ่อหม้ายไม่เลือกเธอ เพราะแคร์ความรู้สึกของลูกติดของเขามากกว่า แสงเดือนเดินทางมากับจิรพัฒน์น้องชาย จิรพัฒน์ประทับใจในความมีน้ำใจของพัชชา จนกลายเป็นรักแรกพบ เมื่อเดินทางถึงออสเตรเลีย ทศทิศต้องเจรจาปัญหาระหว่างเขาและลักขณา ภรรยาสาว ส่วนพัชชาไปหาแม่ แต่ก็ต้องผิดหวังเมื่อรู้ว่าแม่มีสามีใหม่แล้ว เธอจึงไปอาศัยอยู่กับภาวดี เพื่อนที่เธอรักและสนิทที่สุด ด้านจิรพัฒน์ก็ตามดูแลพัชชาเต็มที่เพราะเขาหลงรักเธอสุดดวงใจ แต่พัชชาคิดกับจิรพัฒน์แค่ความเป็นเพื่อนเท่านั้น ทศทิศแตกหักกับภรรยา จึงออกเดินทางท่องเที่ยวคนเดียว เช่นเดียวกับพัชชาที่ต้องการท่องเที่ยว เพื่อประชดแม่ ทั้งสองพบกันโดยบังเอิญ จึงออกเที่ยวด้วยกัน โดยพัชชาสัญญาว่าจะไม่ดื้อ และเชื่อฟังเขา ทั้งคู่สนิทสนมกันโดยไม่รู้ตัว พัชชาหลงรักความเป็นสุภาพบุรุษของทศทิศ ส่วนทศทิศก็เข้าใจตัวเองมากขึ้น เมื่ออยู่ใกล้พัชชา รุ่งทิพย์ขอเลิกกับพงษ์ฤทธิ์เพื่อลูก สุเทพเดินทางมาออสเตรเลียเพื่อตามหาแสงเดือน คนรักของเขา และพัชชา ลูกสาวคืนก่อนที่ทศทิศจะกลับเมืองไทย พัชชามีโอกาสได้อยู่ตามลำพังกับเขา ทั้งคู่กำลังจะเปิดเผยความในใจกัน ลักขณาก็ปรากฏตัวขึ้น เธอประณามพัชชาว่าคือต้นเหตุ ทำให้ทศทิศเปลี่ยนใจ พัชชาตกใจที่ทศทิศมีภรรยาแล้ว เธอหนีไปอยู่กับแสงเดือนและจิรพัฒน์ โดยไม่มีใครรู้ สุเทพตามมาจนพบแสงเดือน พัชชาพบว่าผู้หญิงคนใหม่ ของพ่อก็คือแสงเดือนที่แสนดี พัชชารู้ตัวว่าเธอมองโลกในแง่ร้ายมาตลอด เธอจึงทำใจยอมรับพงษ์ฤทธิ์ได้อีกคน เพื่อความสุขของแม่ แต่ปัญหารักสามเส้าระหว่างทศทิศ จิรพัฒน์ และพัชชา ยังไม่ลงตัวง่าย ๆ อย่างที่คิดเพราะผู้ชายทั้งสองคนคือคนที่รักเธอเหมือนกัน แต่สุดท้ายแล้วคนที่พัชชาเลือกก็คือทศทิศ จิรพัฒน์เองก็ยอมรับและเข้าใจพัชชากับทศทิศดี จิรพัฒน์กลับมาทบทวนว่าใครที่เป็นคนคอยให้กำลังใจเขามาตลอดและคอยอยู่ข้างๆ เวลาที่เขา ไม่สบายใจ และคนนั้นก็คือภาวดี เพื่อนรักของพัชชานั่นเอง จิรพัฒน์เพิ่งรู้ใจตัวเองว่าการที่เขาได้อยู่ไกล้กับภาวดี มันจะเกิดเป็นความรักขึ้นมา จึงรีบไปหาภาวดีที่บ้าน พร้อมกับดอกไม้1ช่อ และปรับความเข้าใจกัน ในที่สุดจิรพัฒน์ก็สารภาพว่าเขารักเธอมาตั้งนานแล้ว แต่ไม่รู้ตัวว่ามันเกิดขึ้นได้อย่างไร ภาวดีเองก็แอบชอบจิรพัฒน์มาตั้งแต่แรกแล้ว จิรพัฒน์ให้สัญญากับภาวดีว่าจะรัก และดูแลเธอให้ดีที่สุด และตัดสินใจที่จะอยู่ออสเตรเลียด้วยกันตลอดไป ด้านทศทิศก็จะมาปรับความเข้าใจกับพัชชาให้รู้เรื่อง แต่ด้วยความที่พัชชาเป็นคนใจแข็ง งานนี้ทศทิศต้องเหนื่อยเป็นพิเศษ แต่พอคุยกันไปเรื่อยๆ พัชชาก็ใจอ่อนลงและยอมรับรักที่กำลัง จะเดินทางมาถึงในช่วงท้ายแล้ว- จบบริบูรณ์นำแสดงโดยนำแสดงโดย. - แอน ทองประสม รับบทเป็น พัดชา - รวิชญ์ เทิดวงศ์ รับบทเป็น ทศทิศ - บดินทร์ โกศลพิศิษฐ์ รับบทเป็น จิรพัฒน์ - ภัคจีรา วรรณสุทธิ์ รับบทเป็น ภาวดี - สินิทรา บุญยศักดิ์ รับบทเป็น ลักขณา - พิมพ์ผกา เสียงสมบุญ รับบทเป็น แสงเดือน - ดวงตา ตุงคะมณี รับบทเป็น รุ่งทิพย์ - พิศมัย วิไลศักดิ์ รับบทเป็น เพ็ญศรี - อภิชาติ หาลำเจียก รับบทเป็น พงษ์ฤทธิ์ - นนทวัชร คงสาหร่าย รับบทเป็น อำนาจ - มินดา นิตยวรรธนะ รับบทเป็น มณีเนตร - คาเมล ซาลวาลา รับบทเป็น สุเทพ - รัชนก พูลผลิน รับบทเป็น กัลยา (ดารารับเชิญ) - ด.ช.อรรถพล เทศทะวงศ์ รับบทเป็น สุรทิน</doc>
