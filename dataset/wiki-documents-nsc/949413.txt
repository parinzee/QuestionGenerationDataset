<doc id="949413" url="https://th.wikipedia.org/wiki?curid=949413" title="โจเซ่ อัลตาฟินี่">โจเซ่ อัลตาฟินี่ โจเซ่ เจา อัลตาฟินี่ (; เกิด 24 กรกฎาคม 2481) หรือ มาซโซล่า อดีตนักฟุตบอลชาวอิตาลี-บราซิลในตำแหน่งกองหน้าเริ่มต้นเส้นทางอาชีพกับสโมสร แต่เป็นที่จดจำมากที่สุดกับสโมสร เอซี มิลาน ซึ่งประสบความสำเร็จทั้งในประเทศและระดับทวีปก่อนจะย้ายมาร่วมทีม นาโปลี และ ยูเวนตุส และยุติเส้นทางอาชีพกับสโมสรใน สวิตเซอร์แลนด์ ซึ่งอัลตาฟินี่ยังคงเป็นเจ้าของสถิติดาวยิงสูงสุดตลอดกาลของ เซเรียอา ในอันดับ 4 ร่วมที่ 216 ประตูร่วมกับ จูเซ็ปเป้ เมอัซซ่า ตำนานดาวยิงของ อินเตอร์ มิลาน นอกจากนี้เขายังเป็นเจ้าของสถิตินักฟุตบอลอายุน้อยที่สุดที่ทำประตูครบ 100 ประตูเป็นอันดับที่ 5 ด้วยวัย 24 ปี 239 วัน ส่วนระดับทีมชาติอัลตาฟินี่เล่นให้ทั้ง บราซิล และ อิตาลี โดยเขาเป็นหนึ่งในสมาชิกชุดแชมป์ ฟุตบอลโลก 1958 ที่ สวีเดน ของทีมชาติบราซิลร่วมกับ เปเล่ และได้โอนสัญชาติมาเล่นให้กับทีมชาติอิตาลีลงเล่นใน ฟุตบอลโลก 1962 ที่ ชิลี</doc>
