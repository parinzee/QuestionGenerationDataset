<doc id="736615" url="https://th.wikipedia.org/wiki?curid=736615" title="วอตดูยูมีน">วอตดูยูมีน วอตดูยูมีน () เป็นเพลงของนักร้องชาวแคนาดา จัสติน บีเบอร์ และเป็นซิงเกิลนำจากสตูดิโออัลบั้มที่สี่ที่กำลังจะมาถึง เพลงถูกประกาศเป็นครั้งแรกในวันที่ 28 กรกฎาคม ค.ศ. 2015 ในรายการออนแอร์วิดไรอัน ซีเครสต์ ซิงเกิลออกจำหน่ายวันที่ 28 สิงหาคม ค.ศ. 2015 หลังจากออกจำหน่าย เพลงได้รับการตอบรับที่ดีจากนักวิจารณ์ และประสบความสำเร็จเชิงพาณิชย์ ขึ้นอันดับหนึ่งในประเทศออสเตรเลีย แคนาดา ฮังการี ไอร์แลนด์ เนเธอร์แลนด์ นิวซีแลนด์ สวีเดน สหราชอาณาจักร และสหรัฐอเมริกา เป็นซิงเกิลที่ติดชาร์ตสูงสุดของเขาในประเทศเยอรมนี เพลงเปิดตัวที่อันดับหนึ่งบนบิลบอร์ดฮอต 100 ด้วยยอดดาวน์โหลด 337,000 ครั้งในสัปดาห์แรก กลายเป็นซิงเกิลอันดับหนึ่งเพลงแรกของบีเบอร์ และเพลงที่ 23 ในประวัติศาสตร์ของชาร์ตที่เปิดตัวที่อันดับหนึ่ง เขายังเป็นศิลปินหนุ่มที่อายุน้อยที่สุดที่มีเพลงเปิดตัวที่อันดับหนึ่งบนบิลบอร์ดฮอต 100 ด้วย</doc>
