<doc id="549288" url="https://th.wikipedia.org/wiki?curid=549288" title="ผู้ดีอีสาน">ผู้ดีอีสาน ผู้ดีอีสาน เป็นละครโทรทัศน์ไทย แนวดราม่า, แอ็กชั่น, คอมเมดีที่เคยสร้างไว้โดยบริษัทยูม่า 99 จำกัด เมื่อปี พ.ศ. 2543 นำแสดงโดย ธนากร โปษยานนท์,เข็มอัปสร สิริสุขะ นำกลับมาสร้างใหม่ในปี พ.ศ. 2556 นำแสดงโดย วฤษฎิ์ ศิริสันธนะ,พริมา พันธุ์เจริญ เริ่มออกอากาศตอนแรกวันที่ 8 กรกฎาคม พ.ศ. 2556 - 21 สิงหาคม พ.ศ. 2556 เวลา 18.45 - 20.00 น. (ตั้งแต่วันที่ 1 สิงหาคมเป็นต้นไป ออกอากาศเวลา 18.30 - 19.45 น.) ทางสถานีวิทยุโทรทัศน์ไทยทีวีสีช่อง 3 ผลิตโดย บริษัท ยูม่า 99 จำกัด บทประพันธ์โดย วรางคณา บทโทรทัศน์โดย ยู เจนเนอเรชั่น ทีม กำกับการแสดงโดย วิลักษณาเรื่องย่อ เรื่องย่อ. นายอำภอเกริก รับราชการมากว่า30ปี ด้วยความซื่อสัตย์สุจริตแต่แล้วต้องมีมลทินมัวหมองเมื่อถูกจับด้วยข้อหารับสินบนเพื่อช่วยเหลือคนต่างด้าวให้หลบหนีเข้าเมือง ทุกคนในอำเภอท่าพนมไพรต่างรู้ดีว่านายอำเภอเกริกถูกใส่ร้ายแต่ไม่มีใครกล้ายื่นมือเข้ามาช่วยเหลือและเป็นพยานให้เพราะเกรงกลัวต่ออิทธิพลของพ่อใหญ่ลอย เจ้าพ่อผู้มีอิทธิพลที่ต้องการกำจัดนาย อำเภอเกริกเพราะเข้ามาขัดขวางผลประโยชน์ธุรกิจเถื่อนทั้งค้ายา ค้าแรงงานต่างด้าว นายอำเภอเจต เป็นนายอำเภอคนใหม่ที่ถูกส่งมาทำหน้าที่แทนนายอำเภอเกริกและได้รับคำสั่งจากหัวหน้าให้มาตรวจสอบหาความยุติธรรมให้กับนายอำเภอเกริกอย่างเงียบๆและทำลายอิทธิพลเถื่อนของพ่อใหญ่ลอยให้จงได้ เจตเข้ามาพักอยู่ที่บ้านเก่าของนายอำเภอเกริกโดยมีลุงชัด ซึ่งเป็นภารโรงของอำเภอและแตงอ่อน ลูกสาวจอมแก่แดดเป็นผู้ดูแลเรื่องอาหารและทำความสะอาดบ้าน ... แตงอ่อนมักจะคอยให้ท่ายั่วยวนเจตอยู่บ่อยๆเพราะอยากเป็นคุณนายของนายอำเภอ จนเจตต้องขอให้ลุงชัดช่วยหาเด็กผู้ชายมาอยู่รับใช้ที่บ้านเพื่อตัดปัญหาไม่ให้แตงอ่อนเข้ามาวุ่นวาย ลุงชัดไปเจอไอ้หยัง เด็กหนุ่มพเนจรที่กำลังหางานทำอยู่พอดีจึงพามาพบกับนาย อำเภอเจต แรกสบตาที่เจอกันเจตรู้สึกเหมือนกับเคยเจอไอ้หยังมาก่อน แต่หยังปฏิเสธว่าเป็นไปไม่ได้เพราะบ้านมันอยู่กาฬสินธ์พร้อมกับโชว์พูดภาษาอีสานเป็นชุด แต่แท้จริงแล้วไอ้หยังเคยเจอนายอำเภอเจตมาก่อนหน้านี้ที่กรุงเทพในกระทรวง แต่ที่ต้องปิดบังเพราะตอนที่เจอกันนั้นไอ้หยังเป็นเด็กสาวชื่อสลิลดาและกำลังไปถามหาความยุติธรรมให้กับนายอำเภอเกริกผู้เป็นพ่อที่กระทรวง เมื่อแตงอ่อนเจอหยังแตงอ่อนถึงกับสะท้านในความหล่อและน่ารักน่าหยิกของหยังจนเปลี่ยนเป้าหมายจากเจตมาที่หยังแทน หยังพยายามหลีกเลี่ยงขับไล่ไม่ให้แตงอ่อนเข้าใกล้เพราะกลัวแตงอ่อนจะรู้ความลับว่าเธอเป็นหญิง แต่ไม่เป็นผลแตงอ่อนติดหนึบหยังพร้อมกับประกาศตัวเป็นแฟนคนใหม่ทันที เมื่อเหยียบย่างขึ้นมาบนอำเภอ เจตก็ได้รู้ว่าเจ้าหน้าที่บนอำเภอเกือบทุกคนทั้งเพ็ญศรีและสมใจ ต่างรับเงินพิเศษจากพ่อใหญ่ลอย ดังนั้นทุกคนจึงไม่ให้ความเคารพและเกรงใจนายอำเภออย่างเขาเท่าที่ควรจะเป็น เจตจึงปรับระบบการทำงานใหม่หมดทำให้เจ้าหน้าที่ต่างไม่พอใจโดยเฉพาะชัยยันต์ ซึ่งเป็นเจ้าหน้าที่ที่มาทำงานสายทุกวันและบางวันก็ไม่มาด้วยเหตุผลที่ต้องไปรับใช้พ่อใหญ่ลอยส่วนตัว ชัยยันต์คิดจะลองดีกับเจตด้วยการประกาศให้เจตรู้ว่าการที่จะอยู่อำเภอนี้ได้ต้องก้มหัวให้พ่อใหญ่ลอยเท่านั้น เจตจึงแสดงให้ชัยยันต์เห็นว่าไม่สนใจอิทธิพลใดๆด้วยการลง โทษทางวินัยกับชัยยันต์เป็นคนแรก โดยการสั่งย้ายให้ไปทำงานในหน้าที่ที่ต่ำกว่าเดิม ชัยยันต์ โกรธมากแต่ไม่สามารถทำอะไรได้เพราะเจตเป็นผู้บังคับบัญชา เขาจึงได้แต่เก็บความแค้นไว้ในใจ เจตเริ่มสืบเรื่องคดีของนายอำเภอเกริกอย่างเงียบๆโดยมีสุขุมซึ่งเป็นเพื่อนเก่าและทำงานเป็นนักหนังสือพิมพ์อยู่ที่นี่ให้ความช่วยเหลือ หยังแอบได้ยินเจตคุยกับสุขุมเรื่องพ่อจึงดีใจมากที่ได้รู้ว่ามีคนจะช่วยเหลือพ่อ หยังจึงบอกให้เกริกไปพบกับพงษ์ ซึ่งเป็นน้องชายของสาลี เมียน้อยพ่อใหญ่ลอย เพราะพงษ์เป็นพยานสำคัญเพียงคนเดียวที่รู้ว่านายอำเภอเกริกไม่ได้ทำผิดอย่างที่ถูกกล่าวหา เจตแปลกใจที่หยังรู้เรื่องของนายอำเภอเกริกอย่างละเอียดหยังจึงโกหกว่าตัวเองเป็นลูกของเมียเก็บนายอำเภอและขอร้องไม่ให้เจตบอกเรื่องนี้กับใครเพราะไม่อยากให้เกริกต้องเสียชื่อเสียง เจตนัดเจอพงษ์ตามที่หยังบอก แต่ทว่าพงษ์กลับถูกคนของพ่อใหญ่ลอยฆ่าตัดตอนเสียก่อน หยังถึงกับหมดกำลังใจเพราะพงษ์เป็นความหวังเดียวที่จะช่วยพ่อได้ เจตมองหยังด้วยความสงสารและเห็นใจพร้อมกับให้สัญญาว่าจะจับพ่อใหญ่ลอยเข้าคุกให้ได้เพื่อช่วยนายอำเภอเกริกให้พ้นจากมลทิน หยังโผเข้ากอดเจตด้วยความประทับใจและศรัทธาในตัวเขา เจต อึ้งตะลึงงันไปชั่วขณะกับความรู้สึกที่หยังโผกอดเข้ามา เขาบอกตัวเองไม่ได้ว่ารู้สึกอย่างไร รู้แต่เพียงว่าหัวใจของเขามันสั่นขึ้นมาอย่างไม่มีเหตุผล หยังแนะนำให้เจตเข้าสืบเรื่องพ่อใหญ่ลอยจากยอดหญิง ซึ่งเป็นลูกสาวเพียงคนเดียว เพราะยอดหญิงมีใจให้กับเจตตั้งแต่ครั้งแรกที่ได้เจอกันบนอำเภอ ความสุภาพ ความหล่อและมีการศึกษาของเจตทำให้ยอดหญิงถึงกับเพ้อว่าเขาคือผู้ชายที่สมบูรณ์แบบที่สุดที่เธอรอคอย ความปลาบปลื้มที่ยอดหญิงมีต่อเจต ยิ่งสร้างความเกลียดชังให้กับชัยยันต์เพราะ เขาพยายามตามจีบเธอ แต่เธอไม่เคยแยแสแถมทำทีท่ารังเกียจเขาอย่างเห็นได้ชัด เจตเริ่มเดินแผนด้วยการมาหายอดหญิงที่บ้านบ่อยๆ เพื่อหาทางเข้าใกล้ตัวพ่อใหญ่ลอย แต่คนอย่างพ่อใหญ่ลอยไม่ไว้ใจใครง่ายๆ เขาระมัดระวังที่จะไม่ให้เจตเข้าใกล้และล่วงรู้เรื่องธุรกิจเถื่อนต่างๆ เจตจึงไม่มีโอกาสที่จะเก็บหลักฐานอะไรเพื่อมัดตัวเจ้าพ่อใหญ่ หยังก้าวเข้ามาเป็นผู้ช่วยเจตเต็มตัวในการติดตามสืบหาข่าวเกี่ยวกับธุรกิจเถื่อนต่างๆของพ่อใหญ่ลอย ความใกล้ชิดระหว่างเจตกับหยังทำให้หัวใจของหญิงสาวหวั่นไหวและหลงรักเขาเต็มประตู เช่นเดียวกับเจตที่มีความรู้สึกหวั่นไหวทุกครั้งที่ใกล้เธอแต่เจตต้องเรียกสติตัวเองกลับมาเพราะรู้ดีว่าหยังเป็นผู้ชาย เจตพยายามไม่อยู่ใกล้ชิดและถอยห่างหยัง เพราะรู้ดีว่ามันจะต้องเกิดปัญหาการ นินทาซุบซิบวิพากษ์วิจารณ์อีกมากมายให้เขาได้อาย หากใครรู้ว่าเขารักไม้ป่าด้วยกัน แต่ยิ่งถอยหนีกลับยิ่งโหยหา เจตได้แต่เก็บความไหวหวั่นไว้ในใจไม่กล้าเล่าให้ใครฟังจนในที่สุดเขาก็ปริปากบอกให้สุขุมรู้ สุขุมช๊อคและตกใจสุดขีดด่าทอว่าเจตเป็นพวกจิตใจวิปริตที่รักเพศเดียวกัน เจตพยายามอธิบายว่ามันคือความรักที่บริสุทธิ์ แต่สุขุมรับไม่ได้พยายามเกลี้ยกล่อมให้เจตไปพบหมอเพื่อรักษา แต่ในที่สุดเจตก็ไม่สามารถหักห้ามความรักที่มีต่อหยังได้ เขาสารภาพรักกับเธอและบอกให้เธอรู้ว่าเขาตัดสินใจที่จะเผชิญหน้ากับคนในสังคมอย่างไม่อายและคิดจะให้หยังไปทำการผ่าตัดแปลงเพศ หยังได้แต่อมยิ้มในความเข้าใจผิดของเจต แต่เวลานี้เธอยังไม่สามารถบอกความจริงให้เขาล่วงรู้ได้ว่าเธอคือใคร เจตจับได้ว่าชัยยันต์และคนบนอำเภอแอบทำบัตรต่างด้าวปลอม เขาจึงเรียกทุกคนสอบสวนเพื่อหาผู้อยู่เบื้องหลัง ซึ่งเขารู้ดีอยู่แล้วว่าบุคคลนั้นคือพ่อใหญ่ลอย เจตเพียงแต่ต้องการให้ชัยยันต์และทุกคนร่วมกันซัดทอด แต่คนอย่างพ่อใหญ่ลอยย่อมไม่ปล่อยให้ใครหักหลังง่ายๆ เขาสั่งลูกน้องให้ไปตามเก็บชัยยันต์ทันที แต่ชัยยันต์หนีรอดไปได้และวกกลับมาเอาตัวยอดหญิงไปเจตตามไปช่วยยอดญิงไว้ได้ทันและยิงชัยยันต์ตาย พ่อใหญ่ลอยซาบซึ้งที่เจตช่วยชีวิตยอดหญิงไว้และเชื่อใจร้อยเปอร์เซ็นต์ว่าเจตรักลูกสาวของเขาจริง พ่อใหญ่ลอยจึงยกยอดหญิงให้กับเจต และนี่เป็นโอกาสทองที่เขาจะเข้าถึงตัวพ่อใหญ่ลอยได้อย่างไม่มีข้อกังขา เจตตอบตกลงที่จะแต่งงานกับยอดหญิงในขณะที่หยังใจหายกลัวว่าเขาจะหมดรักเธอ แต่เจตให้คำสัญญากับหยังว่าเขาแต่งกับยอดหญิงแต่เพียงในนามเท่านั้น ส่วนหัวใจของเขายังอยู่กับหยังเสมอ หลังจากแต่งงานเจตกลายเป็นลูกเขยคนโปรดที่พ่อใหญ่ลอยไว้วางใจและยอมให้เจตเข้ามามีส่วนรู้เห็นในกิจการเถื่อนของครอบครัว... และวันที่เจตกับหยังรอคอยก็มาถึงเมื่อพ่อใหญ่ลอยนัดส่งยาบ้ากับคู่ค้า เจตนำกำลังเข้าล้อมจับแต่พ่อใหญ่ลอยขัดขืนจึงถูกยิงตาย ยอดหญิงผิดหวังและเสียใจที่ตัวเองเป็นต้นเหตุทำให้พ่อต้องมาตายเพียงเพราะเธอหลงรักผู้ชายจนหน้ามืดตามัว ยอดหญิงจึงยิงตัวตายตามพ่อไป เจตรู้สึกผิดไม่น้อยที่ตัวเองใช้ยอดหญิงเป็นเครื่องมือในการจับพ่อใหญ่ลอยแต่สุขุมเตือนสติว่าสิ่งที่ทำก็เพื่อบ้านเมืองเพราะเจตเป็นข้าราชการของแผ่นดิน นายอำเภอเกริกได้รับการปล่อยตัวพร้อมกับหมดมลทินเมื่อศาลตัดสินว่าเขาไม่มีความผิดใดๆ หยังโดดกอดพ่อกับแม่นิตยาด้วยความดีใจ พร้อมกับที่เจตได้รับรู้ความจริงว่าหยังคือสลิลดาลูกสาวของนายอำเภอเกริกที่ปลอมตัวเป็นเด็กผู้ชายมาหลอกเขา เจตโกรธมากที่ถูกหยังหลอกมาตลอด หยังพยายามจะอธิบายและง้อต่างๆนานาแต่เจตก็ไม่รับฟังแถมยังไล่เธออย่างไม่ไยดี แต่สุดท้ายความรักย่อมอยู่เหนือสิ่งอื่นใด เมื่อได้ทบทวนและถามตัวเองว่าหยังมีความสำคัญกับชีวิตเขาเพียงใด เจตจึงเป็นฝ่ายไปง้อตามหยังกลับมารายนามนักแสดงรายชื่อนักแสดง ปี พ.ศ. 2543 รายนามนักแสดง. รายชื่อนักแสดง ปี พ.ศ. 2543. กำกับการแสดงโดย ชูชัย องอาจชัย- ธนากร โปษยานนท์ รับบทเป็น นายอำเภอเจต - เข็มอัปสร สิริสุขะ รับบทเป็น สลิลดา / หยัง - ชนกวนันท์ รักชีพ รับบทเป็น ยอดหญิง - เฉลิมพล บุญรอด รับบทเป็น สุขุม - เบญจวรรณ เทิดทูนกุล รับบทเป็น แตงอ่อน - กัลยา เลิศเกษมทรัพย์ รับบทเป็น สาลี - วรฤทธิ์ ไวยเจียรนัย รับบทเป็น ชัยยันต์ (ตัวร้าย) - ไกรลาศ เกรียงไกร รับบทเป็น พ่อใหญ่ลอย (ตัวร้าย) - สุเชาว์ พงษ์วิไล รับบทเป็น ผู้พันส่องหล้า (ตัวร้าย) - วัชรเกียรติ บุญภักดี รับบทเป็น ถวิล (ตัวร้าย) - ชาญชัย วราวิทยา รับบทเป็น พงษ์ - ปิยะมาศ โมนยะกุล รับบทเป็น นิตยา - สมภพ เบญจาธิกุล รับบทเป็น นายอำเภอเกริก - พิศมัย วิไลศักดิ์ รับบทเป็น เพ็ญศรี - ยุวดี ไทยหิรัญ รับบทเป็น สมใจ - สีเทา เพ็ชรเจริญ รับบทเป็น ชัด - ณัฐนี สิทธิสมาน รับบทเป็น เจ๊อ้อ - ด.ญ.พิมประภา ตั้งประภาพร รับบทเป็น เด๋อรายชื่อนักแสดง ปี พ.ศ. 2556รายชื่อนักแสดง ปี พ.ศ. 2556. - วฤษฎิ์ ศิริสันธนะ รับบทเป็น นายอำเภอเจต - พริมา พันธุ์เจริญ รับบทเป็น สลิลดา / หยัง - ชนิดาภา พงศ์ศิลป์พิพัฒน์ รับบทเป็น ยอดหญิง - ธนา ฉัตรบริรักษ์ รับบทเป็น สุขุม - พิชชาภา พันธุมจินดา รับบทเป็น แตงอ่อน - ภารดี อยู่ผาสุข รับบทเป็น สาลี - พิเชษฐ์ไชย ผลดี รับบทเป็น ชัยยันต์ (ตัวร้าย) - สันติสุข พรหมศิริ รับบทเป็น พ่อใหญ่ลอย (ตัวร้าย) - จักรกฤษณ์ อำมะรัตน์ รับบทเป็น ผู้พันส่องหล้า (ตัวร้าย) - พศิน เรืองวุฒิ รับบทเป็น ถวิล (ตัวร้าย) - ธนธร ศวัสกร รับบทเป็น พงษ์ - โชกุน สันธนะพานิช รับบทเป็น สารวัตรอดุลย์ - ขวัญฤดี กลมกล่อม รับบทเป็น นิตยา - รอน บรรจงสร้าง รับบทเป็น นายอำเภอเกริก - ณหทัย พิจิตรา รับบทเป็น เพ็ญศรี - รุ้งทอง ร่วมทอง รับบทเป็น สมใจ - สมเจต พยัฆโส รับบทเป็น ชัด - ยุวดี ไทยหิรัญ รับบทเป็น เจ๊อ้อ - ด.ญ.ปนัสยา แอนเจลิก้า ดีมากต์ รับบทเป็น เด๋อข้อมูลการออกอากาศข้อมูลการออกอากาศ. - วันที่ 1 สิงหาคม พ.ศ. 2556 เนื่องจากละคร ผู้ดีอีสาน นำมาออกอากาศชั่วคราวในเวลา 17:45 น. - 18.30 น. แทนละครเรื่องกองร้อยกระทะเหล็ก ที่จะนำเสนอให้ชมเป็นตอนแรกในวันดังกล่าว หลังจากนั้นจะนำเสนอข่าวด่วน เป็นกรณีพิเศษ เนื่องจาก พระบาทสมเด็จพระเจ้าอยู่หัว และ สมเด็จพระนางเจ้าฯ พระบรมราชินีนาถ เสด็จพระราชดำเนินออกจากโรงพยาบาลศิริราช ไปยังวังไกลกังวล อำเภอหัวหิน จังหวัดประจวบคีรีขันธ์ เพื่อทรงพักผ่อนพระราชอิริยาบถ ให้ทรงมีพระวรกายแข็งแรงขึ้น และเพื่อให้ทรงพระเกษมสำราญ ถ่ายทอดสดในเวลา 18.30 - 18.45 น. หลังจากจบแล้วนำผู้ดีอีสานมาฉายต่อ จนถึงเวลา 19.15 น. ตามด้วย สีสันบันเทิงสเปเชี่ยล จนถึงเวลา 19.35 น. และตามด้วย ข่าวในพระราชสำนัก - วันที่ 7 สิงหาคม พ.ศ. 2556 ทางสถานีของดการออกอากาศละครเนื่องจากถ่ายทอดสดฟุตบอลนัดพิเศษ ช้างแชมเปี้ยนส์คัพ เอฟซี บาร์เซโลนา เอเชียทัวร์ 2013 (CHANG CHAMPIONS CUP FC BARCELONA ASIA TOUR 2013) ระหว่าง ทีมชาติไทย พบกับ บาร์เซโลนา จากสนามราชมังคลากีฬาสถาน ตั้งแต่เวลา 18.30 - 21.00 น.) - วันที่ 12 สิงหาคม พ.ศ. 2556 งดออกอากาศเนื่องจากโทรทัศน์รวมการเฉพาะกิจแห่งประเทศไทยถ่ายทอดสดพิธีจุดเทียนชัยถวายพระพรสมเด็จพระนางเจ้าสิริกิติ์พระบรมราชินีนาถ ที่มณฑลพิธีท้องสนามหลวง ในเวลา 19.10 น.</doc>
