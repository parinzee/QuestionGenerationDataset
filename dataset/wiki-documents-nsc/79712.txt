<doc id="79712" url="https://th.wikipedia.org/wiki?curid=79712" title="ออสวัลโด เกร์เรโร">ออสวัลโด เกร์เรโร ออสวัลโด เกร์เรโร () อดีตนักมวยสากลอาชีพชาวเม็กซิกัน เกิดเมื่อวันที่ 20 มกราคม พ.ศ. 2517 ที่เมืองโกโปลา รัฐเกร์เรโร ประเทศเม็กซิโกประวัติ ประวัติ. ออสวัลโด เกร์เรโรได้เดินทางมาชิงตำแหน่งแชมป์โลกในรุ่นมินิฟลายเวตของสหพันธ์มวยนานาชาติ (IBF) กับรัตนพล ส.วรพิน แชมเปียนชาวไทย ในวันที่ 30 ธันวาคม พ.ศ. 2538 ที่เวทีมวยชั่วคราว สนามกีฬาโรงเรียนจักรคำคณาทร จังหวัดลำพูน ซึ่งเป็นการป้องกันตำแหน่งครั้งที่ 12 ของรัตนพล เมื่อเดินทางมาถึง ออสวัลโด เกร์เรโร ซึ่งเป็นนักมวยไว้ผมยาว มีสถิติการชก 21 ครั้ง เป็นการชนะน็อกไปถึง 19 ครั้ง และแพ้เพียงครั้งเดียว ได้ถูกกล่าวขานว่าเป็นนักมวยอันตราย และกล่าวว่าจะคว้าแชมป์มาให้ได้โดยการน็อกรัตนพลในยกที่ 2 และจากนั้นจะท้าเดิมพันตำแหน่งแชมป์รุ่นเดียวกันของสภามวยโลก (WBC) กับรีการ์โด โลเปซ นักมวยชาวเม็กซิกันด้วยกัน แต่ผลการชกปรากฏว่า ออสวัลโด เกร์เรโร เป็นฝ่ายแพ้ทีเคโอไปในต้นยกที่ 6 เนื่องจากพี่เลี้ยงขึ้นไปห้ามการชกบนเวทีขอยอมแพ้ หลังจากโดนรัตนพลไล่ชกด้วยหมัดหนัก ๆ อยู่ฝ่ายเดียว และหลังจากนั้นเกร์เรโรได้เดินทางไปชกมวยอยู่ในประเทศโคลอมเบีย และชนะได้อีกหลายครั้ง ก่อนที่จะเดินทางกลับเม็กซิโกในปี พ.ศ. 2543 และหลังจากนั้นเกร์เรโรเป็นฝ่ายแพ้ทั้งหมดถึง 17 ครั้ง และแขวนนวมไปในที่สุดในปี พ.ศ. 2547เกียรติประวัติเกียรติประวัติ. - แชมป์เงารุ่นสตรอเวท WBC- ชิง 12 สิงหาคม 2537 ชนะน็อค แมนนี่ เมลชอร์ ยก 7 ที่ เม็กซิโก - แชมป์ WBC Continental Americas รุ่นไลท์ฟลายเวท- ชิง 24 เมษายน 2542 ชนะคะแนน เอ็ดการ์ คาร์เดนาส ที่ เม็กซิโก - เสียแชมป์ 17 กรกฎาคม 2542 แพ้คะแนน เมลชอร์ ค็อบ คัสโตร ที่ เม็กซิโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิฟลายเวท IBF เมื่อ 30 ธันวาคม 2538 แพ้น็อค รัตนพล ส.วรพิน ยก 6 ที่ เชียงใหม่ - ชิงแชมป์ WBC Continental Americas รุ่นไลท์ฟลายเวทเมื่อ 10 มีนาคม 2543 แพ้น็อค อเลฮานโดร เฟลิก มอนเทียล ที่ เม็กซิโก - ชิงแชมป์ WBC FECARBOX รุ่นไลท์ฟลายเวทเมื่อ 1 ธันวาคม 2543 แพ้น็อค ฮวน อัลฟองโซ แคบ บาส ที่ เม็กซิโก - ชิงแชมป์เงารุ่นแบนตัมเวท WBO เมื่อ 14 มีนาคม 2545 แพ้น็อค คาร์ลอส มาดริกัล ยก 5 ที่ สหรัฐ - ชิงแชมป์ NABA รุ่นซูเปอร์แบนตัมเวทเมื่อ 21 มิถุนายน 2545 แพ้น็อค แฟรงกี้ อาร์ชูเลตา ยก 3 ที่ สหรัฐ</doc>
