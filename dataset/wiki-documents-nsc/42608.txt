<doc id="42608" url="https://th.wikipedia.org/wiki?curid=42608" title="องคชาต">องคชาต องคชาต () เป็นอวัยวะเพศของเพศชายที่ใช้สืบพันธ์ุ และทำหน้าที่เป็นท่อปัสสาวะ มีลักษณะเป็นท่อนยาว อยู่ภายนอกร่างกายของเพศชาย ตรงบริเวณหัวหน่าวทำหน้าที่เป็นทางผ่านของปัสสาวะและน้ำกาม ประกอบไปด้วยกล้ามเนื้อฟองน้ำ (corpus cavernosum) 1 คู่ และท่อปัสสาวะบางส่วน กล้ามเนื้อลักษณะฟองน้ำ ทำหน้าที่ในการกักเก็บเลือด เมื่อมีอารมณ์ทางเพศทำให้เกิดการแข็งตัวขององคชาต เพื่อให้สามารถสอดใส่องคชาตเข้าไปภายในช่องคลอดของเพศหญิง ที่ปลายองคชาติเป็นจุดรวมของเส้นประสาท ซึ่งไวต่อการกระตุ้นความรู้สึกทางเพศ ซึ่งส่วนนี้เปรียบเทียบได้กับคลิตอริสของเพศหญิงการแข็งตัวขององคชาต การแข็งตัวขององคชาต. การที่อวัยวะเพศจะแข็งตัว สมองจะต้องส่งสัญญาณที่จะควบคุมระดับฮอร์โมนของเพศชาย เพื่อให้การไหลเวียนของเลือดไปสู่อวัยวะเพศ รวมทั้งกล้ามเนื้อภายใน แกนอวัยวะเพศชายซึ่งมี 2 แกน ลักษณะคล้ายฟองน้ำ เมื่อมีเลือดแดงวิ่งเข้าไปเต็มที่ เลือดดำถูกปิดกั้นอยู่ระยะหนึ่ง จึงทำให้อวัยวะเพศแข็งตึงขึ้น</doc>
