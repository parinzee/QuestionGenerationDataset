<doc id="122923" url="https://th.wikipedia.org/wiki?curid=122923" title="อีร์ฟาน ข่าน">อีร์ฟาน ข่าน อีร์ฟาน ข่าน (Irfan Khan) เป็นนักแสดงชาวอินเดีย จบการศึกษาจาก National School of Drama ในนิวเดลี ประเทศอินเดีย เขาแจ้งเกิดเปิดตัวด้วยฉากสั้น ๆ แต่ติดตาตรึงใจใน Salaam Bombay! ของมิร่า แนร์ เมื่อปี 1988 เขากลายเป็นดาราดังของอินเดียด้วยบทนำใน Banegi Apni Baat ละครชุดเฮฮาที่ได้รับความนิยมอย่างสูง ภาพลักษณ์ของคาห์นที่โดดเด่นไม่เหมือนใครนี่เองที่ส่งให้เขาได้รับบทนำแสดงใน Maqbool ซึ่งดัดแปลง “แม็คเบ็ธ” ของวิลเลียม เชกสเปียร์ ให้เข้ากับโลกใต้ดินของบอมเบย์ เพื่อเข้าถึงผู้ชมอินเดียและประสบความสำเร็จอย่างสูงเมื่อปี 2003 เขายังรับบทเด่นเข้าชิงรางวัลจาก Hassil โดยรับบทเป็นผู้นำนักศึกษาที่ปลุกปั่นพลังมวลชนได้อยู่หมัดและเข้าไปพัวพันกับเรื่องราวความรัก ซึ่งก็เป็นที่วิพากษ์วิจารณ์อย่างกว้างขวาง บทบาทที่ท้าทายความสามารถของคาห์นอยู่ใน THE WARRIOR ของเอสิฟ คาพาเดีย ผู้กำกับชาวอังกฤษที่สร้างสรรค์ผลงานดราม่าภาษาฮินดี และได้รับรางวัลบาฟต้า สาขา Best British Film เมื่อปี 2003 โดนคาห์นรับบทนำแสดงเป็นชายที่แปรสภาพจากผู้ล่ามาเป็นเหยื่อเมื่อละทิ้งชีวิตที่เต็มไปด้วยความรุนแรงตัดขาดจากการรับใช้เทพผู้นิยมการเข่นฆ่าอย่างทารุณโหดร้าย คาห์นมีผลงานนำแสดงใน The Namesake หรือ หนึ่งดวงใจ...สองสายเลือด ของมิร่า แนร์ The Darjeeling Limited ของผู้กำกับเวส แอนเดอร์สัน และ Slumdog Millionaire กำกับโดย แดนนี บอยล์ ได้รับรางวัลนักแสดงยอดเยี่ยม Screen Actors Guild Awards นอกจากนี้ยังร่วมแสดงใน New Rork, I Love You ภาพยนตร์ภาคต่อของ Paris, je t'aimeผลงานการแสดง</doc>
