<doc id="432985" url="https://th.wikipedia.org/wiki?curid=432985" title="ไชยวัฒน์ ติณรัตน์">ไชยวัฒน์ ติณรัตน์ นายไชยวัฒน์ ติณรัตน์ (เกิด 21 สิงหาคม พ.ศ. 2502) สมาชิกสภาผู้แทนราษฎรมหาสารคาม เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. ไชยวัฒน์ ติณรัตน์ เกิดเมื่อวันที่ 21 สิงหาคม พ.ศ. 2502 เป็นบุตรของนายบุญชู และนางหอมจันทร์ ติณรัตน์ สำเร็จการศึกษาศิลปศาสตรบัณฑิต สาขารัฐศาสตร์ มหาวิทยาลัยรามคำแหง สมรสกับนางนวลนารท มีบุตร 3 คนงานการเมือง งานการเมือง. อดีตเป็นสมาชิกสภาจังหวัดมหาสารคาม 2 สมัย ปี พ.ศ. 2544 ลงสมัครเป็นสมาชิกสภาผู้แทนราษฎรจังหวัดมหาสารคาม สังกัดพรรคไทยรักไทย และได้รับเลือกเป็นครั้งแรก โดยเอาชนะนายสุชาติ ศรีสังข์ อดีต ส.ส.จากพรรคชาติพัฒนา แต่ต่อมาคณะกรรมการการเลือกตั้งตัดสินให้ใบเหลือง และนายสุชาติพลิกกลับมาชนะในการเลือกตั้งซ่อม ในการเลือกตั้งปี พ.ศ. 2548 นายไชยวัฒน์ย้ายไปลงในระบบบัญชีรายชื่อลำดับที่ 76 ไม่ได้รับเลือกในคราวแรก แต่ในเวลาต่อมาได้รับเลื่อนแทนนายพงษ์ศักดิ์ รักตพงศ์ไพศาล พ.ศ. 2550 หลังการรัฐประหาร 19 กันยายน พ.ศ. 2549 นายไชยวัฒน์กลับลงมาสมัครสมาชิกสภาผู้แทนราษฎรแบบแบ่งเขตอีกครั้ง และได้คะแนนมาเป็นอันดับที่ 3 ของเขต (มี ส.ส. ได้ 3 คน) พ.ศ. 2554 ได้รับเลือกตั้งเป็นสมัยที่ 4 สังกัดพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. ไชยวัฒน์ ติณรัตน์ ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดมหาสารคาม สังกัดพรรคไทยรักไทย (ใบเหลือง) 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 แบบบัญชีรายชื่อ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดมหาสารคาม สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดมหาสารคาม สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
