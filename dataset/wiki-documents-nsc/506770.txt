<doc id="506770" url="https://th.wikipedia.org/wiki?curid=506770" title="โรงเรียนกวดวิชา">โรงเรียนกวดวิชา โรงเรียนกวดวิชา หมายถึงโรงเรียนที่ก่อตั้งขึ้นเป็นพิเศษเพื่อกวดขันให้นักเรียนประสบเป้าหมายที่ได้ตั้งไว้ ซึ่งเป้าหมายสามัญที่สุดคือเพื่อผ่านการสอบเข้าไฮสกูลหรือมหาวิทยาลัยเป็นต้น คำว่า "กวดวิชา" หมายถึงเรียนอย่างหนักหรือเรียนเนื้อหาจำนวนมากภายในระยะเวลาสั้น ๆโรงเรียนกวดวิชาในประเทศไทย โรงเรียนกวดวิชาในประเทศไทย. การกวดวิชาผ่านโรงเรียนกวดวิชาในประเทศไทยกลายเป็นสิ่งที่ค่อนข้างจำเป็นเพื่อให้สำเร็จการศึกษาจากโรงเรียนมัธยมศึกษาหรือผ่านการสอบเข้ามหาวิทยาลัย โรงเรียนกวดวิชาซึ่งเรียกในชื่ออื่น ๆ ว่า สถาบันกวดวิชา โรงเรียนติวเตอร์ โรงเรียนสอนพิเศษ หรือชั้นเรียนพิเศษ เป็นอาทิ แพร่กระจายไปทั่วประเทศ โรงเรียนกวดวิชาบางแห่งไม่มีครูผู้สอนในชั้นเรียนแบบดั้งเดิม กล่าวคือนักเรียนเข้ารับการสอนผ่านเครือข่ายโทรทัศน์ ซึ่งสามารถถ่ายทอดสดการสอนจากโรงเรียนสาขาอื่นหรือฉายซ้ำการสอนที่ได้บันทึกไว้ก่อนหน้านี้ พ่อแม่ผู้ปกครองสนับสนุนให้บุตรหลานเข้าโรงเรียนกวดวิชา และบางครั้งก็รับรู้ได้ว่าพวกเขาบังคับให้มาเรียน ระบบของโรงเรียนกวดวิชาถูกตำหนิว่าทำให้นักเรียนท้อถอยต่อการศึกษาอิสระ เหตุผลมากที่สุดที่นักเรียนเข้ารับการกวดวิชาคือเพื่อเพิ่มความเข้าใจในบทเรียนของพวกเขา เหตุผลรองของนักเรียนมัธยมศึกษาตอนต้นคือเพื่อต้องการทราบถึงเทคนิคที่ช่วยให้คิดเร็วขึ้น ในขณะที่เหตุผลรองของนักเรียนมัธยมศึกษาตอนปลายคือเพื่อเตรียมตัวให้ผ่านการสอบ วิชาที่นักเรียนมัธยมศึกษาตอนต้นกวดวิชามากที่สุดคือคณิตศาสตร์ และสำหรับมัธยมศึกษาตอนปลายคือภาษาอังกฤษ ค่าใช้จ่ายเฉลี่ยต่อหลักสูตรอยู่ที่ประมาณ 2,001–3,000 บาท</doc>
