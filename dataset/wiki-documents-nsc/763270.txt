<doc id="763270" url="https://th.wikipedia.org/wiki?curid=763270" title="กูดมอร์นิงเวียดนาม">กูดมอร์นิงเวียดนาม กูดมอร์นิงเวียดนาม () เป็นภาพยนตร์อเมริกันในปี ค.ศ. 1987 กำกับโดย แบร์รี เลวินสัน และเขียนบทโดย มิทช์ มาร์คโอวิตซ์ โรบิน วิลเลียมส์ รับบทเป็น ดีเจที่ถูกส่งตัวมาเพื่อทำหน้าที่จัดรายการวิทยุที่ไซ่ง่อน เพื่อสร้างขวัญกำลังใจให้แก่ทหารในกองทัพสหรัฐอเมริกาที่ประจำการรบในสงครามเวียดนาม รูปแบบการจัดรายการได้รับความนิยมเป็นอย่างมาก แต่กลับไม่ถูกใจผู้บังคับบัญชาของเขา ภาพยนตร์สร้างจากเหตุการณ์จริงของนักวิทยุ เอเดรียน โครเนอร์ ภาพยนตร์เรื่องนี้ประสบความสำเร็จในเชิงพาณิชย์ สำหรับการแสดงในภาพยนตร์วิลเลียมส์ได้รับรางวัลลูกโลกทองคำ สาขานักแสดงนำชายยอดเยี่ยม ประเภทภาพยนตร์เพลงหรือตลก และได้รับการเสนอชื่อเข้าชิงรางวัลออสการ์ สาขานักแสดงนำชายยอดเยี่ยม ในปี ค.ศ. 2002 สถาบันภาพยนตร์อเมริกัน จัดอันดับให้ภาพยนตร์เรื่องนี้อยู่อันดับ 100 ของหนังตลกที่ยิ่งใหญ่ที่สุดตลอดกาลในประวัติศาสตร์วงการภาพยนตร์อเมริกันเนื้อเรื่อง เนื้อเรื่อง. ในปี 1965 เอเดรียน โครเนอร์ (โรบิน วิลเลียมส์) ดีเจหนุ่มที่ถูกส่งตัวมาเพื่อทำหน้าที่จัดรายการวิทยุที่ไซ่ง่อน เพื่อสร้างขวัญกำลังใจให้แก่ทหารในกองทัพสหรัฐอเมริกาซึ่งรูปแบบการจัดรายการของเขาเป็นที่ถูกอกถูกใจบรรดาทหารทั้งหลายเป็นอย่างมาก แต่กลับไม่ถูกใจเจ้านาย จึงเกิดการทะเลาะกันบ่อยๆ ระหว่างที่เขาไม่ได้จัดรายการเอเดรียนจะไปพบปะกับชาวเวียดนามจนกระทั่งวันหนึ่งเขาได้ตกหลุมรักกับสาวชาวเวียดนามชื่อ ตรินห์ (จินตหรา สุขพัฒน์) แต่หลังจากเหตุระเบิดในบาร์แห่งหนึ่งในไซง่อนเกิดขึ้น ซึ่ง ตวน น้องของตรินห์มีส่วนเกี่ยวข้องด้วย ชีวิตของเอเดรียนก็ค่อย ๆ เปลี่ยนไป เขาเริ่มมองเห็นความเป็นจริงและความโหดร้ายของสงครามมากยิ่งขึ้น เมื่อเจ้านายทราบว่าตวนเป็นเพื่อนเขาทางเจ้านายจึงหาทางเอาผิดได้ และเอเดรียน ถูกสั่งย้ายไปประจำที่อื่น</doc>
