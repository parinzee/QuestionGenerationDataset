<doc id="216103" url="https://th.wikipedia.org/wiki?curid=216103" title="บานพับภาพเปรูเจีย">บานพับภาพเปรูเจีย บานพับภาพเปรูเจีย หรือ บานพับภาพของนักบุญแอนโทนี (ภาษาอังกฤษ: Polyptych of Perugia หรือ Polyptych of St. Anthony) เป็นบานพับภาพที่เขียนโดยเปียโร เดลลา ฟรานเชสกาจิตรกรสมัยสมัยเรอเนซองส์ชาวอิตาลี ที่ปัจจุบันตั้งแสดงอยู่ที่พิพิธภัณฑ์แห่งชาติแห่งอุมเบรีย, เปรูเจียในประเทศอิตาลี “บานพับภาพเปรูเจีย” เป็นงานที่เขียนเสร็จในปี ค.ศ. 1470 เดิมเขียนสำหรับสำนักสงฆ์ซานอันโตนิโอ ดา ปาโดวาในเปรูเจีย อาจจะเป็นปีหลังจากที่เปียโรกลับมาจากโรม เป็นภาพพระแม่มารีและพระบุตรบนบัลลังก์ขนาบด้วยนักบุญสองข้าง ทางซ้ายเป็น นักบุญแอนโทนีแห่งปาดัวและนักบุญจอห์นแบ็พทิสต์ ทางขวาเป็น นักบุญฟรานซิสแห่งอาซิซิและนักบุญเอลิซาเบธแห่งฮังการี เหนือภาพหลักเป็นภาพการประกาศของเทพ . ส่วนบนของฐานแท่นบูชา (predella) เป็นภาพนักบุญแคลร์แห่งอาซิซิและนักบุญลูซิ ส่วนล่างของฐานเป็นฉากชีวิตของนักบุญสำคัญ ส่วนกลางของบานพับภาพเป็นลักษณะการวางองค์ประกอบและการวาดและกรอบแบบแข็งแบบโบราณ (Archaic style) กรอบรอบภายในภาพและฉากหลังใช้สีทองเป็นหลัก งานชิ้นนี้เป็นงานที่เปียโรที่เขียนต่อจากจิตรกรท้องถิ่นที่เริ่มเอาไว้ก่อนหน้านั้น คุณภาพของภาพบนฐานก็ไม่เท่าเทียมกับส่วนกลางเข้าใจกันว่าเขียนโดยผู้ช่วย สิ่งที่ใหม่ในภาพนี้คือการวาด “การประกาศของเทพ” ที่เปียโรวางฉากให้เกิดขึ้นภายในสำนักสงฆ์ที่เป็นสีสดใสกว่าตอนกลางและถือว่าเป็นงานเขียนแบบทัศนียภาพที่ดีที่สุดชิ้นหนึ่งของสมัยเรอเนซองส์</doc>
