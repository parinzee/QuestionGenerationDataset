<doc id="646738" url="https://th.wikipedia.org/wiki?curid=646738" title="กาญจนารัตน์ ลีวิโรจน์">กาญจนารัตน์ ลีวิโรจน์ กาญจนารัตน์ ลีวิโรจน์ สมาชิกสภานิติบัญญัติแห่งชาติ พุทธศักราช 2557, กรรมการกฤษฎีกา กรรมการสภามหาวิทยาลัยผู้ทรงคุณวุฒิ จุฬาลงกรณ์มหาวิทยาลัย และอดีตกรรมาธิการยกร่างรัฐธรรมนูญ พุทธศักราช 2550ประวัติ ประวัติ. อาจารย์ กาญจนารัตน์ ลีวิโรจน์ เกิดเมื่อวันที่ 1 มิถุนายน พ.ศ. 2498 สำเร็จการศึกษาระดับปริญญาตรี นิติศาสตรบัณฑิต(เกียรตินิยมอันดับสอง)จุฬาลงกรณ์มหาวิทยาลัย สำเร็จการศึกษาระดับปริญญาโท นิติศาสตรมหาบัณฑิต (กฎหมายมหาชน)จุฬาลงกรณ์มหาวิทยาลัย และสำเร็จการศึกษาระดับปริญญาโท นิติศาสตรมหาบัณฑิต (Public International Law) จาก King's College มหาวิทยาลัยลอนดอน ประเทศสหราชอาณาจักรการทำงาน การทำงาน. กาญจนารัตน์ ลีวิโรจน์ เริ่มรับราชการในปี 2520 ในตำแหน่งนิติกร 3 สำนักงานคณะกรรมการกฤษฎีกา ในปี 2525 เป็นเลขานุการกรรมการร่างกฎหมาย ในปี 2533 เป็นพนักงานผู้รับผิดชอบสำนวน (นิติกร 8ว.) ในปี 2541 เป็นผู้อำนวยการกองกฎหมายไทย สำนักงานคณะกรรมการกฤษฎีกา ในปี 2543 ดำรงตำแหน่งรองเลขาธิการสำนักงานศาลปกครอง (นักบริหารงานศาลปกครอง 10 บส.) ในปี 2555 เป็นที่ปรึกษาสำนักงานศาลปกครอง ( พนักงานคดีปกครองผู้ทรงคุณวุฒิ ที่มีประสบการณ์ ทักษะและสมรรถนะ (ระดับ 11)) เกษียณอายุจากราชการเมื่อวันที่ 1 ตุลาคม 2558 เคยเป็นผู้ช่วยสมาชิกสภาร่างรัฐธรรมนูญ พุทธศักราช 2539 ของนายอานันท์ ปันยารชุน โดยปฏิบัติหน้าที่ฝ่ายเลขานุการคณะกรรมาธิการยกร่างรัฐธรรมนูญ พุทธศักราช 2540 ได้รับการแต่งตั้งให้เป็นกรรมาธิการยกร่างรัฐธรรมนูญแห่งราชอาณาจักรไทย พุทธศักราช 2550 เมื่อวันที่ 22 กุมภาพันธ์ พ.ศ. 2550 ได้รับแต่งตั้งให้เป็นกรรมาธิการยกร่างรัฐธรรมนูญ เมื่อวันที่ 4 พฤศจิกายน 2557 โดยดำรงตำแหน่งเลขานุการกรรมาธิการยกร่างรัฐธรรมนูญ และประธานอนุกรรมาธิการยกร่างบทบัญญัติรัฐธรรมนูญเบื้องต้น (ยกร่างรายมาตรา)ต่อมาเมื่อมีการแต่งตั้งกรรมการร่างรัฐธรรมนูญขึ้นใหม่ คณะกรรมการร่างรัฐธรรมนูญได้มีมติแต่งตั้งเป็นที่ปรึกษาประจำคณะกรรมการร่างรัฐธรรมนูญ เมื่อวันที่ 9 ตุลาคม 2558 และเคยเป็นกรรมการตรวจสอบร่างกฎหมายและร่างอนุบัญญัติที่เสนอคณะรัฐมนตรี ตั้งแต่ปี พ.ศ. 2548-2558 อาจารย์พิเศษ คณะนิติศาสตร์ มหาวิทยาลยศรีปทุม ได้รับโปรดเกล้า ฯ แต่งตั้งให้เป็นกรรมการกฤษฎีกา ตั้งแต่วันที่ 16 ตุลาคม พ.ศ. 2555 ได้รับโปรดเกล้า ฯ แต่งตั้งให้เป็นสมาชิกสภานิติบัญญัติแห่งชาติ เมื่อวันที่ 31 กรกฎาคม พ.ศ. 2557 ได้รับโปรดเกล้า ฯ แต่งตั้งให้เป็นกรรมการสภามหาวิทยาลัยผู้ทรงคุณวุฒิของจุฬาลงกรณ์มหาวิทยาลัย ตั้งแต่วันที่ 29 มกราคม พ.ศ. 2559 นอกจากนี้ยังเป็นอาจารย์พิเศษ จุฬาลงกรณ์มหาวิทยาลัย วิชาการร่างกฎหมายและกระบวนการทางนิติบัญญัติ เป็น อกพ.วิสามัญเกี่ยวกับกฎหมายและระเบียบราชการ อกพ.วิสามัญเกี่ยวกับระบบจำแนกตำแหน่งและค่าตอบแทน และ อกพ.วิสามัญเกี่ยวกับการรับรองมาตรฐานนักกฎหมายภาครัฐ เป็นที่ปรึกษาคณะกรรมการบริหารสถาบันเพื่อการยุติธรรมแห่งประเทศไทย เป็นอนุกรรมการกองทุนป้องกันและปราบปรามยาเสพติดรางวัลและเกียรติคุณรางวัลและเกียรติคุณ. - พ.ศ. 2559 ได้รับประกาศเกียรติคุณเป็นนิสิตเก่านิติศาสตร์ดีเด่นจากสมาคมนิสิตเก่า คณะนิติศาสตร์ จุฬาลงกรณ์มหาวิทยาลัยเครื่องราชอิสริยาภรณ์เครื่องราชอิสริยาภรณ์. - พ.ศ. 2554 เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2549 เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2558 เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น ตติยดิเรกคุณาภรณ์ (ต.ภ.) - พ.ศ. 2545 เหรียญจักรพรรดิมาลา - พ.ศ. 2544 เหรียญกาชาดสมนาคุณ ชั้นที่ 1</doc>
