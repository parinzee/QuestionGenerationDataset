<doc id="75331" url="https://th.wikipedia.org/wiki?curid=75331" title="ดวงตา คงทอง">ดวงตา คงทอง ดวงตา คงทอง เป็นนักร้องเพลงลูกทุ่งหญิงชาวไทย สังกัดค่ายมิวสิก ดี เอ็นเตอร์เทนเมนท์ประวัติ ประวัติ. ดวงตา คงทอง มีชื่อจริงว่า "อานัตตา คงทอง" มีชื่อเล่นว่า "ตุ๊กตา " เกิดเมื่อวันอาทิตย์ที่ 25 กรกฎาคม พ.ศ. 2525 ที่จังหวัดกาญจนบุรี เป็นบุตรนายอรัญ คงทอง และนางวรรณี จะแจ้ง ปัจจุบันสำเร็จการศึกษาระดับปริญญาตรี มหาวิทยาลัยราชภัฏกาญจนบุรี โปรแกรมวิชานิเทศศาสตร์ (แขนงการประชาสัมพันธ์) ดวงตาชอบร้องเพลงมากมาตั้งแต่วัยเด็ก ตอนที่เรียนอยู่ชั้นประถมศึกษาปีที่ 3 ได้เป็นตัวแทนโรงเรียนไปประกวดร้องเพลง ขณะศึกษาอยู่ ณ โรงเรียนหนองบ้านเก่าสามัคคี แล้วได้รางวัลชนะเลิศ โดยมีอาจารย์ธวัชชัย กองสี อาจารย์ใหญ่ของโรงเรียนคอยให้การดูแลและฝึกสอนให้ จากนั้นเธอก็เริ่มหัดร้องเพลงจริงจังมากขึ้น และมีโอกาสได้เข้าร่วมประกวดตามสถานที่ต่างๆ และได้รางวัลมากมาย ในวัยเพียง 10 ขวบ เธอประกวดมาทั้งหมดประมาณ 30 ครั้ง ดวงตาเริ่มเข้าวงการตอนอายุ 17 ปี โดยมีอาจารย์เฉลียว สุขโชค เป็นผู้ชักนำเข้าสู่วงการเพลงเมื่อปี พ.ศ. 2541 และมีอาจารย์ธวัชชัย กองสี เป็นผู้ดูแลฝึกสอน สำหรับชื่อดวงตา คงทองนั้น ปิ๋ม ซีโฟร์ เป็นคนตั้งให้ ดวงตาเป็นนักร้องสังกัดค่ายเพลงมาแล้วหลายค่ายเพลง อาทิ ค่ายมหาจักร เอ็นเตอร์เทนเม้นท์ ค่ายกระบือแอนด์โค ค่ายยูทู เรคคอร์ดส และค่ายมิวสิก ดี เอ็นเตอร์เทนเมนท์ ปัจจุบันเป็นนักร้องสังกัดค่ายมิวสิก ดี เอ็นเตอร์เทนเมนท์ ค่ายเดียวกันกับนักร้องอีกหลายคน อาทิ อาจารียา พรหมพฤกษ์ และฝน ธนสุนทร เธอมีผลงานคุณภาพออกมาอย่างต่อเนื่อง และสามารถคว้ารางวัลมาครอบครองมากมาย อ.แดน บุรีรัมย์ วิจารณ์ไว้ว่าแก้วเสียงของดวงตานั้นเพราะมาก และเลียนเสียงได้ยาก ด้านชีวิตส่วนตัว เคยคบหาดูใจกับ วราวุธ ประกอบการ หรือ โอ อดีตนักร้องเพลงลูกทุ่ง และเจ้าของค่ายเพลงควอลิตี้ แต่ภายหลังได้เลิกรากันไปผลงานอัลบั้มเดี่ยวอัลบั้มกลุ่ม ผลงาน. อัลบั้มกลุ่ม. ร่วมกับ จิ้งหรีดขาว วงศ์เทวัญ , ลิซ่า ไปรพิศ และ หลิน พัชร์พิชชา ปวันรักข์พงศ์ ร่วมกับ ฝน ธนสุนธร และ อาจารียา พรหมพฤกษ์ซิงเกิ้ล (ที่ไม่ได้รวมในอัลบั้มอื่นๆ)งานเพลงดัง - เพลงเด่นงานเพลงดัง - เพลงเด่น. - อยากเจอคนจริงใจ - ชานรักชานชาลา - คนเคยเห็นหน้า - หัวใจหญิงหม่น - มนต์รักส้มตำ - ยอมปีนต้นงิ้ว - เป่าเทียนเป่าเค้ก - เซอร์ไพรส์ (ร้องกับ ฝน ธนสุนทร และ หลิว อาจารียา)รางวัลรางวัล. - รางวัลเยาวชนดีเด่น สาขาศิลปวัฒธรรมพระราชทาน - รางวัลพระพิฆเนศทองพระราชทาน ครั้งที่ 4 พ.ศ. 2542 เพลงไทยลูกทุ่งหญิงยอดเยี่ยม เพลง “ลูกทุ่งไทย” อัลบั้ม “กลับบ้านนอกดีกว่า” - รางวัลพระพิฆเนศทองพระราชทาน ครั้งที่ 5 พ.ศ. 2545 เพลงไทยลูกทุ่งหญิงยอดเยี่ยม เพลง “อยากเจอคนจริงใจ” อัลบั้ม “อยากเจอคนจริงใจ” - รางวัลมาลัยทอง พ.ศ. 2545 ดาวรุ่งหญิงยอดเยี่ยม เพลง “เหนื่อยวันนี้” อัลบั้มชุดเต็มใจรอ - รางวัลมาลัยทอง พ.ศ. 2548 อัลบั้มยอดเยี่ยม "หัวใจหญิงหม่น" ประกาศเมื่อ 22 ม.ค.2549</doc>
