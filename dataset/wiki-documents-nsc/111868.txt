<doc id="111868" url="https://th.wikipedia.org/wiki?curid=111868" title="หม่อมเจ้าปิยะรังสิต รังสิต">หม่อมเจ้าปิยะรังสิต รังสิต หม่อมเจ้าปิยะรังสิต รังสิต ประสูติ ณ วังไม้ เมื่อวันที่ 25 ธันวาคม พ.ศ. 2456 ทรงเป็นโอรสพระองค์ใหญ่ในสมเด็จพระบรมวงศ์เธอ กรมพระยาชัยนาทนเรนทร (พระองค์เจ้ารังสิตประยูรศักดิ์ ราชโอรสในพระบาทสมเด็จพระจุลจอมเกล้าเจ้าอยู่หัว และเจ้าจอมมารดา หม่อมราชวงศ์เนื่อง สนิทวงศ์) และหม่อมเอลิซาเบท รังสิต ณ อยุธยา หม่อมเจ้าปิยะรังสิต รังสิต ถึงชีพิตักษัยด้วยพระหทัยวาย ณ เชียงใหม่ เมื่อวันที่ 1 กุมภาพันธ์ พ.ศ. 2533 ชนมายุ 76 ปี 1 เดือน 6 วันชีวิตส่วนตัว ชีวิตส่วนตัว. หม่อมเจ้าปิยะรังสิต ทรงเป็นโอรสพระองค์ใหญ่ในสมเด็จพระบรมวงศ์เธอ กรมพระยาชัยนาทนเรนทร และหม่อมเอลิซาเบท รังสิต ณ อยุธยา ทรงมีอนุชา 1 องค์ และขนิษฐา 1 องค์ คือ- หม่อมเจ้าสนิทประยูรศักดิ์ รังสิต - หม่อมเจ้าจารุลักษณ์กัลยาณี รังสิต หม่อมเจ้าปิยะรังสิต รังสิต ทรงเสกสมรสกับหม่อมราชวงศ์ผ่องลักษณ์ ทองใหญ่ ทรงมีธิดา 1 คน คือ- หม่อมราชวงศ์เยาวลักษณ์ รังสิต จากนั้นได้รับพระราชทานน้ำพระมหาสังข์จากพระบาทสมเด็จพระเจ้าอยู่หัวอานันทมหิดล รัชกาลที่ 8 ทรงพระราชทานเสกสมรสกับ หม่อมเจ้าวิภาวดี รัชนี (พระเจ้าวรวงศ์เธอ พระองค์เจ้าวิภาวดีรังสิต) ทรงมีธิดา 2 คน คือ- หม่อมราชวงศ์วิภานันท์ รังสิต - หม่อมราชวงศ์ปรียนันทนา รังสิต และหม่อมเจ้าปิยะรังสิต รังสิต ยังทรงมีบุตรกับ บุญพิทักษ์ แสงฤทธิ์ (หม่อมพิทักษ์) คือ- หม่อมราชวงศ์ประทักษ์ รังสิตการศึกษาการศึกษา. - ปี พ.ศ. 2465 ระดับประถมศึกษาตอนต้น-ตอนปลาย ที่ โรงเรียนเทพศิรินทร์, กรุงเทพฯ ประเทศไทย - ปี พ.ศ. 2467 ระดับมัธยมศึกษาตอนต้น ที่ โรงเรียนเทพศิรินทร์, กรุงเทพฯ ประเทศไทย - ปี พ.ศ. 2468 ระดับมัธยมศึกษาตอนปลาย ที่ Freies Gymnasium, ซูริค, สวิสเซอร์แลนด์ - ปี พ.ศ. 2477 ระดับอุดมศึกษา คณะสัตวแพทยศาสตร์ มหาวิทยาลัยซูริค, ซูริค, สวิสเซอร์แลนด์ - ปี พ.ศ. 2481 ระดับอุดมศึกษามหาบัณฑิต คณะวิทยาศาสตร์ มหาวิทยาลัยคอร์เนลล์, สหรัฐอเมริกาธุรกิจธุรกิจ. - ปี พ.ศ. 2497 บริษัท ประชายนต์ จำกัด เป็นบริษัทตัวแทนจำหน่ายรถยนต์นำเข้าจากประเทศเยอรมนีเป็นรายแรกของไทย อันได้แก่รถยนต์ โฟล์กสวาเก้น, ออดี้, พอร์เช่, บี.เอ็ม.ดับบลิว. - ปี พ.ศ. 2513 บริษัท ประมวณธนกิจ จำกัด เป็นบริษัทให้ความช่วยเหลือ ด้านสินเชื่อกับผู้ซื้อรถยนต์โดยการเช่าซื้อ - ปี พ.ศ. 2513 บริษัท อู่นพวงษ์ (2517) จำกัด เป็นบริษัทที่ให้บริการรับซ่อมรถยนต์, และขายอะไหล่ - ปี พ.ศ. 2523 บริษัท ป.รังสิต จำกัด เป็นบริษัทก่อสร้างอาคารชุด เพื่อประชาชนที่มีรายได้ปานกลาง อาศัยอยู่ในกรุงเทพฯเครื่องราชอิสริยาภรณ์</doc>
