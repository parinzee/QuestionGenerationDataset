<doc id="333290" url="https://th.wikipedia.org/wiki?curid=333290" title="โอลิมปิกเยาวชนฤดูร้อน 2018">โอลิมปิกเยาวชนฤดูร้อน 2018 กีฬาโอลิมปิกเยาวชนฤดูร้อน 2018 () หรือชื่อที่เป็นทางการ กีฬาโอลิมปิกเยาวชนฤดูร้อน ครั้งที่ 3 () หรือเป็นที่รู้จักในชื่อ บัวโนสไอเรส 2018 เป็นมหกรรมกีฬานานาชาติสำหรับเยาวชนที่สำคัญในประเพณีโอลิมปิก ควบคุมโดยคณะกรรมการโอลิมปิกสากล ซึ่งจัดในกรุงบัวโนสไอเรส ประเทศอาร์เจนตินา จัดขึ้นระหว่างวันที่ 6 ถึง 18 ตุลาคม พ.ศ. 2561 กรุงบัวโนสไอเรสได้รับเกียรติเป็นเจ้าภาพกีฬาโอลิมปิก เมื่อวันที่ 13 กุมภาพันธ์ พ.ศ. 2556 ในประชุมคณะกรรมการโอลิมปิกสากล ณ เมืองโลซาน ประเทศสวิตเซอร์แลนด์ ซึ่งเป็นครั้งแรกของกีฬาโอลิมปิกเยาวชนที่จัดการแข่งขันนอกทวีปเอเชียการเสนอตัวเป็นเจ้าภาพการเสนอตัวเป็นเจ้าภาพ. - เมืองที่ผ่านเข้ารอบสุดท้าย เมืองที่เสนอตัวเป็นเจ้าภาพโดยคณะกรรมการโอลิมปิกแห่งชาตินั้น ๆ รับรอง และได้รับคัดเลือกรอบแรกโดยคณะกรรมการโอลิมปิกสากล ได้แก่- บัวโนสไอเรส อาร์เจนตินา - เมเดยิน โคลอมเบีย - กลาสโกว์ สหราชอาณาจักร- เมืองที่ไม่ผ่านการคัดเลือกรอบแรก เมืองที่เสนอตัวเป็นเจ้าภาพโดยคณะกรรมการโอลิมปิกแห่งชาตินั้น ๆ รับรอง และไม่ได้รับคัดเลือกรอบแรกโดยคณะกรรมการโอลิมปิกสากล ได้แก่- กวาดาลาฮารา เม็กซิโก - รอตเทอร์ดาม เนเธอร์แลนด์ - พอซนาน โปแลนด์ (ถอนตัว) - มอนเตร์เรย์ เม็กซิโก (ถอนตัว) เมื่อวันที่ 13 กุมภาพันธ์ พ.ศ. 2556, คณะกรรมการโอลิมปิกสากล หรือ ไอโอซี ได้มีมติเลือกกรุงบัวโนสไอเรสเป็นเจ้าภาพกีฬาโอลิมปิกเยาวชนฤดูร้อน 2018 กรุงบัวโนสไอเรสได้รับชัยชนะเหนือเมืองเมเดยิน ประเทศโคลอมเบีย และ เมืองกลาสโกว์ ประเทศสหราชอาณาจักร ส่วนเมืองพอซนาน ประเทศโปแลนด์ ได้ถอนตัวก่อนการที่จะมีมติเลือกเจ้าภาพในครั้งนี้องค์ประกอบ องค์ประกอบ. เมื่อเดือนตุลาคม พ.ศ. 2556, ประธานคณะกรรมการโอลิมปิกสากล หรือ ไอโอซี โทมัส บัค ได้แต่งตั้งนักกรีฑาเหรียญเงินโอลิมปิก 4 สมัย ชาวนามิเบีย แฟรนก์ เฟรเดอริกส์ เป็นประธานคณะกรรมาธิการประสานงานกีฬาโอลิมปิกเยาวชนฤดูร้อน ครั้งที่ 3 - บัวโนสไอเรส 2018 เฟรเดอริกส์ได้เป็นหัวหน้าคณะกรรมาธิการประสานงานกีฬาโอลิมปิกเยาวชนฤดูร้อน 2018 ของไอโอซี ซึ่งมีสมาชิกทั้งหมด 6 คน คือ ดังกา บาร์เทโควา นักกีฬายิงเป้าบินเหรียญทองแดงโอลิมปิก ชาวรัสเซีย ซึ่งเป็นสมาชิกไอโอซีที่มีอายุน้อยที่สุด และเคยเป็นทูตกีฬาโอลิมปิกเยาวชนฤดูร้อน 2010 ที่ประเทศสิงคโปร์, คณะกรรมาธิการชุดนี้ยังได้แต่งตั้งสมาชิกอีก 2 คน คือ ลี หลิงเหวย นักกีฬาแบดมินตันเหรียญทองกีฬาแบดมินตันชิงแชมป์โลก 3 สมัย ชาวจีน และ แบรี เมสเทอร์ นักฮอกกี้เหรียญทองกีฬาโอลิมปิกฤดูร้อน 1976 ที่ประเทศแคนาดา รวมถึง อาดัม ชารารา ประธานกรรมการของสมาพันธ์กีฬาเทเบิลเทนนิสสากล ชาวแคนาดา และ เฮนรี นูเนซ ประธานคณะกรรมการโอลิมปิกแห่งชาติแห่งคอสตาริกา โดยคณะกรรมาธิการประสานงานของไอโอซีชุดนี้ จะทำงานร่วมกับคณะกรรมการจัดการแข่งขันกีฬาโอลิมปิกเยาวชน บัวโนสไอเรส หรือ บีเอวายโอจีโอซี ซึ่งประกอบไปด้วยสมาชิกคณะกรรมการโอลิมปิกอาร์เจนตินา หรือ เอโอซี รวมถึงรัฐบาลท้องถิ่น และรัฐบาลแห่งชาติ โดยมีนายลีแอนโดร ลาร์โรซา เป็นประธานจัดการแข่งขัน คณะกรรมการจัดการแข่งขันได้เปิดโอกาสให้เยาวชนคนรุ่นใหม่ได้มีส่วนร่วมได้แก่ การแต่งตั้งเป็นคณะกรรมาธิการนักกีฬา และคณะกรรมาธิการเยาวชน โดยวันที่ 27–28 กันยายน พ.ศ. 2557 คณะกรรมาธิการประสานงานของไอโอซีได้เริ่มการตรวจสอบความเตรียมพร้อมของกรุงบัวโนสไอเรสครั้งแรก ในช่วงเดือนมิถุนายน พ.ศ. 2558 คณะผู้แทนจากคณะกรรมการจัดการแข่งขันกีฬาโอลิมปิกเยาวชน หนานจิง หรือ เอ็นวายโอจีโอซี ได้เข้าเยี่ยมชมกรุงบัวโนสไอเรส ในวาระการสัมมนา และสัมมนาเชิงลึก เพื่อถ่ายทอดความรู้ในการจัดกีฬาโอลิมปิกเยาวชนฤดูร้อน นอกจากนี้ประธานคณะกรรมการจัดการแข่งขันกีฬาโอลิมปิกเยาวชนครั้งก่อนๆได้แก่ สิงคโปร์ 2010, อินส์บรุค 2012 และลีลแฮมเมอร์ 2016 ยังมาเข้าร่วมในการสัมมนาครั้งนี้อีกด้วย. เลียวเนล เมสซี นักฟุตบอลเหรียญทองโอลิมปิก ซึ่งเกิดในเมืองโรซารีโอ ทางตะวันออกเฉียงเหนือของกรุงบัวโนสไอเรส ได้รับเลือกเป็นทูตกีฬาโอลิมปิกเยาวชนฤดูร้อน 2018 ในเดือนมีนาคม พ.ศ. 2557 โดยในพิธีปิดกีฬาโอลิมปิกเยาวชนฤดูร้อน 2014 ที่เมืองหนานจิง ประเทศจีน เขาได้ส่งสารต้อนรับแก่นักกีฬาเยาวชนที่จะเข้ามาแข่งขันในกรุงบัวโนสไอเรส นอกจากนี้ในเดือนธันวาคม พ.ศ. 2558 ลูซีอานา อายมาร์ นักกีฬาฮอกกี้ ชาวอาร์เจนตินา ก็ได้รับเลือกเป็นทูตกีฬาโอลิมปิกเยาวชนฤดูร้อน 2018 เช่นกัน ครั้งนี้เป็นครั้งแรกที่กีฬาฟรีสไตล์ บีเอ็มเอ็กซ์, กีฬาไคท์เซิร์ฟ, กีฬากรีฑา วิ่งข้ามภูมิประเทศ, กีฬาแฮนด์บอลชายหาด, กีฬาปีนผา, กีฬาคาราเต้ และกีฬาเต้นเบรกแดนซ์ ได้บรรจุการแข่งขันครั้งนี้เป็นครั้งแรก รวมถึงสหพันธ์ฟุตบอลระหว่างประเทศ หรือ ฟีฟ่า ได้เลือกกีฬาฟุตซอล บรรจุเข้าแข่งขันครั้งนี้แทนกีฬาฟุตบอล นอกจากนี้กีฬาโต้คลื่น และกีฬาวิ่งสเกต จะได้รับพิจารณาบรรจุเข้าแข่งขันอีกด้วย โดยในแต่ละกีฬาจะจัดการแข่งขันให้ครอบคลุมในทุกๆเพศมากขึ้น ทั้งผู้ชาย และผู้หญิง ก่อนที่จะมีการแข่งขัน 3 ปี ได้มีการสำรวจพบว่าประชาชนสนับสนุนในการจัดการแข่งขันกีฬาโอลิมปิกเยาวชนฤดูร้อน 2018 มากถึงร้อยละ 82.3 ในระหว่างการเยือนครั้งที่สองของคณะกรรมาธิการการประสานงานของไอโอซี เมื่อวันที่ 13–14 สิงหาคม พ.ศ. 2558 โดยเฟรเดิกส์ได้เน้นการดำเนินงานตามข้อเสนอแนะของกฎในวาระ 2020 ก่อนที่จะมีการแข่งขัน 1 ปี กรุงบัวโนสไอเรสได้เป็นเจ้าภาพกีฬายิงธนูเยาวชนชิงแชมป์โลก 2017 ณ สวนกีฬาโรกา ซึ่งเป็นครั้งแรกของทวีปอเมริกาใต้ในการจัดการแข่งขันยิงธนูชิงแชมป์โลกสัญลักษณ์ สัญลักษณ์. สัญลักษณ์อย่างเป็นทางการของการแข่งขันกีฬาโอลิมปิกเยาวชนฤดูร้อน 2018 ได้ถูกเปิดตัว ในเดือนกรกฎาคม พ.ศ. 2558 ซึ่งสัญลักษณ์นี้ได้รับแรงบันดาลใจจากสถาปัตยกรรม วัฒนธรรมที่ผสมผสานกัน ในย่านต่างๆของกรุงบัวโนสไอเรส โดยตัวอักษรต่างๆเป็นตัวแทนของสถานที่สำคัญได้แก่ ฟลอราลิส เคเนริกา, ทอร์เร เอสปาเชียล, โรงละครโคลอน ,หอสมุดแห่งชาติ และอนุสาวรีย์บัวโนสไอเรสกีฬาสนามแข่งขัน สนามแข่งขัน. สนามแข่งขันของโอลิมปิกเยาวชนฤดูร้อน 2018 จะใช้แผนเดิมของการเสนอตัวเป็นเจ้าภาพกีฬาโอลิมปิกฤดูร้อน 2004 โดยโอลิมปิก คอร์ริดอร์ เคยกำหนดให้เป็นสวนกีฬาโอลิมปิก แต่แผนกีฬาโอลิมปิกเยาวชนฤดูร้อน 2018 นั้น</doc>
