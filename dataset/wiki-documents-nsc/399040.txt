<doc id="399040" url="https://th.wikipedia.org/wiki?curid=399040" title="วันชาติสาธารณรัฐจีน">วันชาติสาธารณรัฐจีน วันดับเบิลเท็น () เป็นวันชาติของสาธารณรัฐจีน และเฉลิมฉลองการเริ่มต้นของการลุกฮือหวูชาง เมื่อวันที่ 10 ตุลาคม พ.ศ. 2454 ซึ่งนำไปสู่การล่มสลายของราชวงศ์ชิงและการสถาปนาสาธารณรัฐจีนเมื่อวันที่ 1 มกราคม พ.ศ. 2455 ดังนั้นรัฐบาลจึงกำหนดวันดังกล่าวให้เป็น วันเฉลิมฉลองชาติ () ความหมายคำว่า ดับเบิลเท็น มาจากการนำอักษรจีน 2 ตัว () "ที่แปลว่า 10" ซ้ำสองครั้ง หรือ "วันสองสิบ" ซึ่งหมายถึงวันที่ 10 เดือน 10 (ตุลาคม) ตรงกับวันปฏิวัติซินไฮ่ ด้วยผลของสงครามกลางเมืองจีน รัฐบาลแห่งสาธารณรัฐจีนสูญเสียการควบคุมจีนแผ่นดินใหญ่ และอพยพไปยังเกาะไต้หวันใน พ.ศ. 2492 วันเฉลิมฉลองชาติปัจจุบันเฉลิมฉลองในเขตเสรีซึ่งยังคงอยู่ภายใต้การปกครองของสาธารณรัฐ แต่ชาวจีนโพ้นทะเลบางส่วนก็เฉลิมฉลองด้วยเช่นกันการเฉลิมฉลองในไต้หวัน การเฉลิมฉลองในไต้หวัน. ในระหว่างการสถาปนาสาธารณรัฐจีนในแผ่นดินใหญ่ของจีน เกาะไต้หวันตกอยู่ภายใต้การปกครองของญี่ปุ่นซึ่งเริ่มตั้งแต่ปี ค.ศ. 1895 และสิ้นสุดในปี ค.ศ. 1945 หลังการประกาศยอมแพ้ของจักรวรรดิญี่ปุ่นในสงครามโลกครั้งที่สอง ไต้หวันได้รับเอกราชและได้กลับมาเป็นส่วนหนึ่งของสาธารณรัฐจีนอีกครั้ง ในไต้หวัน การเฉลิมฉลองอย่างเป็นทางการเริ่มจากการประดับธงชาติสาธารณรัฐจีนหน้าบริเวณทำเนียบประธานาธิบดีควบคู่ไปกับการร้องเพลงชาติสาธารณรัฐจีน ในที่สาธารณะ และจะมีการเฉลิมฉลองที่ทำเนียบประธานาธิบดีเป็นที่แรก จากนั้นจะมีการสวนสนามของกองทัพแห่งชาติ หรือ พิธีสวนสนามวันชาติสาธารณรัฐจีน การเฉลิมฉลองยังประกอบด้วย วัฒนธรรมแบบจีนและวัฒนธรรมพื้นแบบไต้หวัน อาทิเช่น การเชิดสิงโต, การเชิดมังกร, วงบรรเลงตีกลอง และการแสดงพื้นเมืองของชาวพื้นเมืองไต้หวัน เมื่อถึงเวลากลางคืน ประธานาธิบดีแห่งสาธารณรัฐจีนจะออกอากาศถ่ายทอดสดทางโทรทัศน์อวยพรประชาชน และจะมีการยิงดอกไม้ไฟตามเมืองสำคัญๆทั่วเกาะไต้หวันพิธีสวนสนามของทหาร พิธีสวนสนามของทหาร. กองทัพแห่งสาธารณรัฐจีนมีธรรมเนียมที่จะจัดกิจกรรมการเดินสวนสนามทางทหารในช่วงวันเฉลิมฉลองชาติ โดยมีการเดินสวนสนามของเหล่าทหารของกองทัพพร้อมอาวุธยุทโธปกรณ์ผ่านลานหน้าทำเนียบประธานาธิบดี โดยปกติแล้วจะมีเจ้าหน้าที่ทหาร, คณะผู้แทนรัฐสภาผู้ทรงเกียรติและเอกอัครราชทูตจากประเทศต่างๆได้รับเชิญให้เข้าร่วมชมการเดินสวนสนามด้วย การเดินสวนสนามได้ถูกจัดขึ้นอย่างไม่ต่อเนื่องเป็นระยะๆในระหว่างช่วงที่สาธารณรัฐจีนอยู่ที่ไต้หวัน การเดินสวนสนามในวันที่ 10 ตุลาคม ค.ศ.1949 เป็นการเดินสวนสนามที่จัดขึ้นเป็นครั้งแรกต่อสาธารณชนที่ไต้หวัน มี เฉิน เฉิง ดำรงตำแหน่งเจ้าหน้าที่ตรวจตราการเดินสวนสนาม การเดินสวนสนามได้ถูกยกเลิกเนื่องจากเกิดอุบัติเหตุบ่อยครั้งและการวิพากษ์วิจารณ์ว่าสิ้นเปลืองงบประมาณ จนถึงสมัยที่ประธานาธิบดี หม่า อิงจิ่วได้ขึ้นดำรงตำแหน่งประธานาธิบดี การเดินสวนสนามได้ถูกจัดขึ้นอีกครั้ง การเดินสวนสนามจะมีธรรมเนียมการตะโกนร้องขานว่า "สาธารณรัฐจีนจงเจริญ!" ("จงฮวา หมิงกว๋อ ว่านซุ่ย!" (中華民國萬歲)) หลังจากการสิ้นสุดการประกาศสุนทรพจน์ของประธานาธิบดีแห่งสาธารณรัฐจีนการเฉลิมฉลองนอกดินแดนไต้หวันจีนแผ่นดินใหญ่ฮ่องกง และ มาเก๊าดินแดนโพ้นทะเล</doc>
