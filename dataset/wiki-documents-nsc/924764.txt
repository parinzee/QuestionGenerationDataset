<doc id="924764" url="https://th.wikipedia.org/wiki?curid=924764" title="ศาสนารีวกีว">ศาสนารีวกีว ศาสนารีวกีว หรือ ชินโตแบบรีวกีว () บ้างเรียก นิไรคะไนชิงโก () หรือ อุตะกิชิงโก () เป็นระบบความเชื่อพื้นเมืองของชาวรีวกีวในหมู่เกาะรีวกีว แต่ละเกาะจะมีตำนาน ประเพณี หรือพิธีกรรมแตกต่างกันออกไป สารัตถะของศาสนารีวกีวคือการบูชาบรรพบุรุษ โดยความเคารพนั้นจะสัมพันธ์กันระหว่างช่วงที่มีชีวิต ช่วงที่ตาย หรือที่เป็นเทพเจ้า หรือแม้แต่การเคารพผีธรรมชาติต่าง ๆ บ้างก็เชื่อเรื่องวิญญาณปกปักรักษาและอื่น ๆ โดยจะมีการแบ่งชนชั้นระหว่างเทพเจ้ากับมนุษย์อันบ่งชี้ถึงขนบการนับถือถือผีแบบโบราณที่มีมาแต่เดิม ในเวลาต่อมาศาสนารีวกีวก็รับอิทธิพลจากศาสนาพื้นบ้านจีน (ลัทธิขงจื๊อ, ลัทธิเต๋า และความเชื่อพื้นบ้าน), ศาสนาพุทธ และลัทธิชินโตของญี่ปุ่น หนึ่งในคุณลักษณะอันเก่าแก่ที่หลงเหลืออยู่คือคติโอะนะริงะมิ () หรือคติหญิงเป็นใหญ่ โดยมีพระเจ้าที่สร้างสรรพสิ่งเป็นอิตถีเพศคืออะมะมิคีว () ทำให้มีนักบวชหญิงเรียกว่าโนะโระ (ภาษาโอะกินะวะเรียก นูรุ) ซึ่งพัฒนามาจากยุตะหรือหญิงคนทรงหรือแม่หมอ</doc>
