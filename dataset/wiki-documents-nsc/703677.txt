<doc id="703677" url="https://th.wikipedia.org/wiki?curid=703677" title="จุดผ่านแดนถาวรสะพานมิตรภาพแม่น้ำเหือง">จุดผ่านแดนถาวรสะพานมิตรภาพแม่น้ำเหือง จุดผ่านแดนถาวรสะพานมิตรภาพแม่น้ำเหืองไทย - ลาว หรือ ด่านพรมแดนบ้านนากระเซ็ง ตั้งอยู่ในอำเภอท่าลี่ จังหวัดเลย เป็นด่านพรมแดนไทย-ลาว เพื่อเชื่อมต่อเส้นทางกับทางหลวงหมายเลข 4 Route 4 (Laos) ของสปป.ลาว ในแขวงไชยบุรี ซึ่งสามารถเดินทางไปยังเมืองเมืองแก่นท้าวและเมืองหลวงพระบาง อีกทั้งยังเป็นประตูไปสู่เมืองต่าง ๆ เพื่อการค้าและท่องเที่ยวทั้งในลาว ต่อไปยังเวียดนามและจีนประวัติ ประวัติ. ด่านพรมแดนบ้านนากระเซ็ง เดิมคือ ด่านศุลกากรท่าลี่ ได้จัดขึ้นตามกระทรวงการคลังฉบับที่ 49 พ.ศ. 2508 และต่อมากฏกระทรวงฉบับที่ 130 (พ.ศ. 2543) ได้กำหนดให้ด่านศุลกากรท่าลี่ เป็นที่สำหรับนำเข้า หรือส่งออกของทุกประเภท และต่อมา ได้กำหนดอนุมัติด่านพรมแดนและศุลกากรใหม่ โดยเพิ่มทางถนนจากสะพานมิตรภาพแม่น้ำเหืองไทย-ลาว มายังด่านศุลกากรท่าลี่เป้นทางอนุมัติ และตั้งด่านพรมแดนนากระเซ็งแห่งใหม่ขึ้น และกำหนดเวลาขนส่งของเข้าหรือออกในราชอณาจักร ผ่านเขตทางบกทางอนุมัติ ตั้งแต่เวลา 06.00 น. ถึง 18.00 น. เริ่มแรกเมื่อก่อตั้งด่านศุลกากรท่าลี่ รัฐมนตรีว่าการกระทรวงการคลัง ได้แต่งตั้งนายอำเภอท่าลี่ (นายทวี ทวีพูล) เป็นพนักงานศุลกากรทำการแทนกรมศุลกากร (นายด่านศุลกากร) และกรมศุลกากรได้ออกคำสั่ง แต่งตั้งข้าราชการไปประจำด่านศุลกกรท่าลี่ เปิดด่านตั้งแต่วันที่ 1 ตุลาคม 2508 และต่อมาคณะรัฐมนตรีได้มีมติเมื่อวันที่ 18 พฤศจิกายน 2546 เห็นชอบให้ก่อสร้างสะพานมิตรภาพแม่น้ำเหืองไทย-ลาว และด่านพรมแดน บ้านนากระเซ็งด่านศุลกรกรท่าลี่แห่งใหม่ ที่บริเวณสะพานมิตรภาพน้ำเหืองไทย-ลาว ตั้งอยู่ที่บ้านนากระเซ็ง ตำบลท่าฮี อำเภอท่าลี่ จังหวัดเลย โดยมีข้อตกลงร่วมระหว่างรัฐบาลทั้ง 2 ฝ่าย กำหนดให้เป็นด่านถาวรและด่านสากล เพื่อสนับสนุนและส่งเสริมการค้าและท่องเที่ยวแก่กัน เนื่องจากจังหวัดเลย และแขวงไชยบุรี ต่างมีการค้าและท่องเที่ยวมานานมานับ 10 ปี ปัจจุบัน สปป.ลาว มีโครงการพัฒนาขยายปรับปรุงถนน จากแขวงไชยบุรี สู่เมืองหลวงพระบางซึ่งเป็นเมืองมรดกโลก ที่ระยะทางประมาณ 360 กิโลเมตรการเดินทาง การเดินทาง. บริษัท ขนส่ง จำกัด (บขส.) ได้ร่วมกับ บริษัทนาหลวงขนส่งโดยสารผ่านแดนและท่องเที่ยว ประจำแขวงหลวงพระบาง เปิดให้บริการรถโดยสารระหว่างประเทศปรับอากาศมาตรฐาน 1(ข) สายที่14 อย่างเป็นทางการในวันที่ 8 มกราคม 2557 รถโดยสารจะใช้เส้นทาง บขส.เลย-ด่านพรมแดนบ้านนากระเซ็ง(ท่าลี่)-ด่านแก่นท้าว-แขวงไชยบุรี-แขวงหลวงพระบาง โดยจะออกเดินรถทุกวันจาก บขส.เลย เวลา 08.00 น. และจากแขวงหลวงพระบาง เวลา 07.00 น. (ใช้เวลาเดินทางประมาณ 9 ช.ม. รวมระยะทาง 394 ก.ม.)</doc>
