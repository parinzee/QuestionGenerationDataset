<doc id="782743" url="https://th.wikipedia.org/wiki?curid=782743" title="แอ็กเซล เฟรดริก ครูนสเตท">แอ็กเซล เฟรดริก ครูนสเตท บารอน แอ็กเซล เฟรดริก ครูนสเตท (; 23 ธันวาคม ค.ศ. 1722 – 19 สิงหาคม ค.ศ. 1765) เป็นนักเคมีและนักวิทยาแร่ชาวสวีเดน ได้รับการยกย่องให้เป็นหนึ่งในผู้ก่อตั้งวิชาวิทยาแร่สมัยใหม่ ครูนสเตทเกิดที่เมืองไทริงจ์ เรียนด้านคณิตศาสตร์ที่เมืองอุปซอลา ก่อนจะหันมาสนใจด้านวิทยาแร่และเป็นผู้สังเกตการณ์ในคณะกรรมการเหมืองแร่สวีเดน ต่อมาเขาได้เรียนกับเกออร์ก แบรนต์ ผู้ค้นพบธาตุโคบอลต์ และทำงานเป็นผู้เชี่ยวชาญด้านเหมืองแร่ ในปี ค.ศ. 1751 ครูนสเตทค้นพบธาตุนิกเกิล โดยเรียกว่า kupfernickel ซึ่งมาจากลักษณะที่เหมือนทองแดง (kupfer) และภูตซึ่งสิงสถิตอยู่ในเหมือง (nickel) สามปีต่อมาเขาเรียกธาตุนี้ว่า "นิกเกิล" ในปี ค.ศ. 1756 ครูนสเตทค้นพบแร่ซีโอไลต์ จากการเผาแร่สติลไบต์ ครูนสเตทเสียชีวิตที่เมืองซาเทอร์ในปี ค.ศ. 1765</doc>
