<doc id="223679" url="https://th.wikipedia.org/wiki?curid=223679" title="ซี.เอ็ม.บี. พิพิธภัณฑ์พิศวง">ซี.เอ็ม.บี. พิพิธภัณฑ์พิศวง C.M.B. พิพิธภัณฑ์พิศวง () () เป็นการ์ตูนญี่ปุ่นแนวโชเน็น ผลงานของโมโตฮิโร่ คาโต้ ปัจจุบันผู้ได้รับลิขสิทธิ์ตีพิมพ์เผยแพร่ในประเทศไทย คือสำนักพิมพ์วิบูลย์กิจ เนื้อหาเกี่ยวกับการผจญภัยของตัวเอก ซากากิ ชินระ เด็กผู้ชายที่มีความรอบรู้เกินวัย และเป็นผู้เก็บรักษาแหวนอันเป็นเครื่องหมายแห่งผู้ทรงภูมิปัญญาไว้กับตน เนื้อหาการผจญภัยเป็นเรื่องราวคละกันไปมีทั้งเรื่องของธรรมชาติวิทยา, โบราณคดี, ธรณีวิทยา, ประวัติศาสตร์, ศาสนาวัฒนธรรม และวิทยาศาสตร์ แตกต่างกันไปในแต่ละตอน เนื่องจากแนวคิดหลักในการเดินเรื่องเป็นเรื่องเกี่ยวกับพิพิธภัณฑ์ โครงเรื่องในแต่ละตอนนั้น เป็นการคลี่คลายปมปริศนาต่างๆ โดยบางเรื่องเป็นเรื่องที่แต่งขึ้นมาทั้งหมด บางเรื่องก็มีอ้างอิงจากเอกสารจริง, สถานที่จริง, หรือข้อมูลจริง ผสมกับจินตนาการแต่งเติมเข้าไป จึงทำให้ผู้อ่านไม่รู้สึกว่าเป็นเรื่องไกลตัวนัก C.M.B. พิพิธภัณฑ์พิศวง ที่ตีพิมพ์นั้น โดยทั่วไปจะมี 1-2 คดีต่อ 1 เล่ม โดยส่วนใหญ่จะเป็น 2 คดี แต่ถึงแม้จะมีบางคดีที่โครงเรื่องยาวกว่าปกติ ผู้เขียนก็รวบสรุปให้จบในฉบับรวมเล่มนั้นเช่นกันเนื้อเรื่องตัวละครตัวละครหลักตัวละคร. ตัวละครหลัก. - ซากากิ ชินระ เด็กชายผู้ดูแล "พิพิธภัณฑ์ชินระ" กลางป่าเล็กและเป็นผู้ครอบครองแหวน C M B ทั้ง 3 วง ซึ่งทั้งหมดถือเป็นสัญลักษณ์แห่งปัญญา เขาคนนี้มีความรู้กว้างขวางและวิสัยทัศน์ล้ำเลิศ หากแต่ไม่ค่อยรู้เรื่องพื้นๆ ในชีวิตประจำวัน - นานาเสะ ทัตสึกิ นักเรียนชั้นมัธยมปลาย นิสัยร่าเริง อ่อนไหวตามอารมณ์ ใจยึดมั่นคุณธรรม เธอต้องปิดบังนิสัยแท้จริงเพราะเรียนอยู่ที่โรงเรียนมัธยมปลายเมยูที่เป็นโรงเรียนสำหรับคุณหนูคุณชาย - มาว เด็กผู้หญิงตัวเล็กๆ มีความสามารถพูดได้หลายภาษา และมีไหวพริบสูง ตัวตนที่แท้จริงมีอาชีพค้าศิลปวัตถุ รวมทั้งของหายากอื่นๆ ในตลาดมืด แม้จะทำงานที่ล่อแหลม แต่มาวยืนยันว่าไม่เคยขโมยของจากใครไปขาย "เธอเป็นเพียงผู้ซื้อขายที่บริสุทธิ์ใจเท่านั้น"ตัวละครสมทบตัวละครสมทบ. - ผู้กองคุจิราซากิ นายตำรวจสืบสวนสอบสวนจากกรมตำรวจนครบาล หลายคดีที่เขาได้รับการช่วยเหลือจากชินระ ช่วยไขปริศนาข้อข้องใจ จนทำให้สามารถคลี่คลายคดีจับคนร้ายได้ในท้ายที่สุด - โทมะ โช เด็กอัจฉริยะที่จบจาก MIT ด้วยอายุเพียง 15 ปี แต่เข้ามาเรียน ม.ปลาย ที่ญี่ปุ่นใหม่ โทมะเป็นลูกพี่ลูกน้องกับชินระ - คานะ มิสุฮาระ เพื่อนร่วมชั้นของโทมะ โช มีพ่อเป็นนักสืบ เป็นนักเรียน ม.ปลาย สุขภาพดีเลิศ มีจุดเด่นที่การกระทำที่ห้าวหาญและความร่าเริงแบบสบายๆรายชื่อตอน</doc>
