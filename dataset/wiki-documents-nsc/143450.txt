<doc id="143450" url="https://th.wikipedia.org/wiki?curid=143450" title="อาสนวิหารรูอ็อง">อาสนวิหารรูอ็อง อาสนวิหารรูอ็อง () หรือชื่อทางการคือ อาสนวิหารแม่พระแห่งรูอ็อง () เป็นอาสนวิหารแบบกอทิก ตั้งอยู่ที่เมืองรูอ็อง ในจังหวัดแซน-มารีตีม แคว้นนอร์ม็องดี ประเทศฝรั่งเศส เป็นที่ตั้งของอัครมุขนายกแห่งอัครมุขมณฑลรูอ็อง และอาสนวิหารแห่งนี้ยังอยู่ในฐานะ "Primatial Cathedral" ในตำแหน่ง ไพรเมตแห่งนอร์ม็องดี () อาสนวิหารแห่งนี้ได้ขึ้นทะเบียนเป็นอนุสรณ์สถานทางประวัติศาสตร์เมื่อปี ค.ศ. 1840สิ่งที่น่าสนใจ สิ่งที่น่าสนใจ. อาสนวิหารรูอ็องเป็นที่ฝังพระศพของพระเจ้าริชาร์ดใจสิงห์ รวมทั้งหัวใจด้วย เครื่องในฝังไว้ที่วัดที่วังชาลูว์-ชาบรอล (Château de Châlus-Chabrol) ในบริเวณลีมูแซ็ง ซึ่งเป็นที่ที่พระองค์สิ้นพระชนม์จากแผลที่ถูกยิงด้วยลูกธนู ร่างของพระองค์ถูกฝังไว้ข้างพระเจ้าเฮนรีที่ 2 แห่งอังกฤษพระบิดาที่แอ็บบีฟงเตอวโร (Abbaye de Fontevraud) ใกล้เมืองชีนงและเมืองโซมูร์ อนุสรณ์ของพระองค์อยู่เหนือที่ฝังศพและมีชื่อสลักเป็นภาษาละตินอยู่ด้านข้าง ระหว่างปี ค.ศ. 1876 ถึง ปี ค.ศ. 1880 อาสนวิหารรูอ็องเป็นสิ่งก่อสร้างที่สูงที่สุดในโลก เมื่อปี ค.ศ. 1944 ระหว่างสงครามโลกครั้งที่ 2 อาสนวิหารถูกระเบิดซึ่งเกือบทำลายหอกลางในศิลปะในศิลปะ. - ด้านหน้าอาสนวิหารรูอ็องเป็นหัวเรื่องที่โกลด มอแน (Claude Monet) จิตรกรลัทธิประทับใจใช้วาดครั้งแล้วเล่า เป็นภาพเขียนชุดที่มีชื่อเสียงที่เป็นที่รู้จักกันทั่วโลก มอแนจะวาดภาพเดียวกันแต่ต่างเวลากันตามแสงสีที่เปลี่ยนไปเรื่อย ๆ พิพิธภัณฑ์ศิลปะแห่งชาติกรุงวอชิงตัน ดี.ซี. เป็นเจ้าของภาพชุดนี้ 2 ภาพ อีกภาพหนึ่งอยู่ที่พิพิธภัณฑ์แห่งชาติของประเทศเซอร์เบียที่ซื้อในราคาประมาณ 40 ล้านเหรียญ- กุสตาฟว์ โฟลแบร์ ผู้เป็นนักประพันธ์ได้รับแรงบันดาลใจจากหน้าต่างประดับกระจกสีของนักบุญจูเลียนและซาลอเมจนเขียนเรื่องสั้นสามเรื่องเกี่ยวกับหน้าต่างนี้ — Three Tales- โฌริส-การ์ล อุยส์ม็อง เขียน อาสนวิหาร () นวนิยายเกี่ยวกับอาสนวิหารที่สำรวจการก่อสร้างของอาสนวิหารอย่างถี่ถ้วนอาสนวิหารรูอ็องของมอแน</doc>
