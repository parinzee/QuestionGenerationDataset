<doc id="853135" url="https://th.wikipedia.org/wiki?curid=853135" title="อะกินะ นะกะโมริ">อะกินะ นะกะโมริ อะกินะ นะกะโมริ () เป็นนักร้องและนักแสดงชาวญี่ปุ่น เติบโตในโอตะ โตเกียว ต่อมาเธอได้ย้ายไปยังเมืองคิโยะเซะ อะกินะเริ่มเข้าสู่วงการบันเทิงตั้งแต่อายุ 16 ปี จากการประกวดร้องเพลงในรายการ สตาร์ทันโจ! (スター 誕生!) เธอได้เซ็นสัญญากับค่ายเพลงวอร์เนอร์มิวสิกเจแปน และออกซิงเกิลแรกในชื่อ "สโลโมชัน" ตลอดอาชีพนักร้องของเธอ อะกินะเป็นหนึ่งในนักร้องที่มีชื่อเสียงมากที่สุดในญี่ปุ่น โดยเฉพาะในคริสต์ทศวรรษ 1980 อะกินะมีเพลงที่ขึ้นอันดับหนึ่งบนชาร์ตออริคอน 15 เพลงติดต่อกัน หลังจากออกซิงเกิล "สโลโมชัน " มีซิงเกิลออกตามมาอีกห้าซิงเกิลตลอดปี ค.ศ. 1982–1983 ได้แก่ "โชโจะเอ" "เซเคินด์เลิฟ" "1/2 โนะชินฮวา" "ทไวไลต์ (ยูงุเระดะโยริ)" และ "คินคุ" ทุกซิงเกิลประสบความสำเร็จและทำให้เธอมีชื่อเสียงอย่างมาก จนถูกเรียกว่าเป็น "โมโมเอะ ยะมะงุชิ 2" เธอยังได้รับรางวัลเจแปนเรเคิดอะวอดส์สองปีซ้อน และมีเพลงที่ขึ้นอันดับหนึ่งในรายการ เดอะเบสเทน มากถึง 69 สัปดาห์ อีกทั้งยังเป็นผู้นำแฟชั่นวัยรุ่นญี่ปุ่นในยุคนั้น</doc>
