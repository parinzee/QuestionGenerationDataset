<doc id="136031" url="https://th.wikipedia.org/wiki?curid=136031" title="เจะอามิง โตะตาหยง">เจะอามิง โตะตาหยง เจะอามิง โตะตาหยง สมาชิกสภาผู้แทนราษฎรจังหวัดนราธิวาส พรรคประชาธิปัตย์ เป็นอดีตประธานคณะกรรมาธิการความมั่นคงแห่งรัฐ ในสภาผู้แทนราษฎรไทย ชุดที่ 23 เกิดวันที่ 1 ตุลาคม พ.ศ. 2497 ที่ ตำบลเขาตูม อำเภอยะรัง จังหวัดปัตตานี เป็นบุตรของ นายหะยีเจ๊ะดาราแม และนางหะยีวาเย๊าะ โตะตาหยง นายเจะอามิง สำเร็จการศึกษาระดับปริญญาโท สาขาสังคมศาสตร์เพื่อการพัฒนา จาก มหาวิทยาลัยราชภัฎยะลา อดีตนักข่าวและเป็นเจ้าของ ธุรกิจการค้ายางพารา โรงเลื่อยไม้ยางพารา และ รับเหมาก่อสร้าง ก่อนเข้าสู่วงการเมืองระดับประเทศ เคยทำงานการเมืองระดับท้องถิ่นมาก่อน จนกระทั่งได้รับตำแหน่งเป็น ประธานสภาจังหวัดนราธิวาส นายเจะอามิง เป็นผู้หนึ่งที่มีบทบาทแสดงความคิดเห็นผ่านสื่อสาธารณะ เกี่ยวกับปัญหาความขัดแย้งในจังหวัดชายแดนภาคใต้อย่างสม่ำเสมอ ทั้งการให้สัมภาษณ์ และเขียนบทความลงใน หนังสือพิมพ์มติชนรายวัน โดยได้รับมอบหมายจากพรรคให้ดูแล นโยบายการแก้ปัญหาความไม่สงบในพื้นที่จังหวัดชายแดนภาคใต้ ในฐานะกรรมาธิการแก้ไขปัญหาความไม่สงบจังหวัดชายแดนภาคใต้ ในการเลือกตั้งสมาชิกสภาผู้แทนราษฎรในประเทศไทย 23 ธันวาคม พ.ศ. 2550 นายเจะอามิง ได้รับเลือกตั้งเป็น ส.ส.นราธิวาส เขต 1 และได้รับมอบหมายจากพรรคประชาธิปัตย์ ให้ดูแลผู้สมัครในพื้นที่ 3 จังหวัดชายแดนภาคใต้ประวัติการศึกษาประวัติการศึกษา. - ประถมศึกษา : โรงเรียนเมืองยะลา - มัธยมศึกษา : โรงเรียนรัชตะวิทยายะลา - เตรียมอุดมศึกษา : โรงเรียนช่างอุตสาหกรรมกรุงเทพฯ แผนกไฟฟ้ากำลัง - อนุปริญญา : วารสารศาสตร์และการประชาสัมพันธ์ (อศศ.) วิทยาลัยครูยะลา - ปริญญาตรี : ศิลปศาสตรบัญฑิต (ศศ.บ) สถาบันราชภัฎยะลา - ปริญญาโท : ศิลปศาสตรมหาบัณฑิต (ศศ.ม) สังคมศาสตร์เพื่อการพัฒนา มหาวิทยาลัยราชภัฎยะลา - ประกาศนียบัตรชั้นสูง : การเมืองการปกครองในระบบประชาธิไตย อันมีพระมหากษัตริย์เป็นประมุข (สำหรับนักบริหารชั้นสูง) สถาบันพระปกเกล้า (ปปร.3)ประวัติทางการเมืองประวัติทางการเมือง. - สมาชิกสภาผู้แทนราษฎรจังหวัดนราธิวาส 5 สมัย (1/2535 , 2539, 2548, 2550 , 2554 - ปัจจุบัน) - กรรมาธิการวิสามัญศึกษาแนวทางปรองดองแห่งชาติ สภาผู้แทนราษฎร - ประธานคณะกรรมาธิการความมั่นคงแห่งรัฐ สภาผู้แทนราษฎร - ประธานอนุความมั่นคง คณะกรรมาธิการวิสามัญศึกษาปัญหาจังหวัดชายแดนภาคใต้ สภาผู้แทนราษฎร - ประธานอนุกรรมาธิการตรวจสอบบัตรประจำตัวประชาชนและหนังสือเดินทางปลอม ของบุคคลต่างชาติ - รองประธานกรรมาธิการ เยาวชน สตรีและผู้สูงอายุ คนที่ 1 - รองประธานกรรมาธิการติดตามมติ คนที่ 1 - เลขานุการ กรรมาธิการการต่างประเทศ - กรรมาธิการการทหาร - กรรมาธิการวิสามัญแก้ไขปัญหายางพาราตกต่ำ - กรรมาธิการวิสามัญป่าไม้ชุมชน - กรรมมาธิการร่าง พรบ.งบประมาณปี 2542,2549 - กรรมาธิการวิสามัญแก้ไขปัญหาความไม่สงบจังหวัดชายแดนภาคใต้ - กรรมาธิการวิสามัญกิจการฮัจย์ - คณะกรรมการประสานงานพรรคร่วมรัฐบาล (วิป รัฐบาล) ทำเนียบรัฐบาล - ประธานสภาจังหวัดนราธิวาส - สมาชิกสภาจังหวัดนราธิวาส - โฆษกรองนายกรัฐมนตรี ดร.ไตรรงค์ สุวรรณคีรี - ที่ปรึกษารองนายกรัฐมนตรี นายพิชัย รัตตกุล - คณะทำงานรัฐมนตรีมหาดไทย พล.ต.สนั่น ขจรประศาสน์ - รองโฆษกพรรคประชาธิปัตย์การดำรงตำแหน่งทางสังคมการดำรงตำแหน่งทางสังคม. - กรรมการผู้ทรงคุณวุฒิ มหาวิทยาลัยราชภัฎยะลา - กรรมการผู้ทรงคุณวุฒิ มหาวิทยาลัยอิสลามยะลา - คณะกรรมการผู้ทรงคุณวุฒิกิจการฮัจย์ - ที่ปรึกษาศูนย์อำนวยการบริหารจังหวัดชายแดนภาคใต้เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
