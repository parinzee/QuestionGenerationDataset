<doc id="193822" url="https://th.wikipedia.org/wiki?curid=193822" title="บูรณิจฉ์ รัตนวิเชียร">บูรณิจฉ์ รัตนวิเชียร บูรณิจฉ์ รัตนวิเชียร (ชื่อเล่น:จอม นามปากกา: บอ.บู๋) นักเขียนชาวไทย และคอลัมนิสต์ในเครือสยามสปอร์ตประวัติ ประวัติ. บูรณิจฉ์ รัตนวิเชียร เกิดเมื่อวันที่ 23 ธันวาคม พ.ศ. 2512 ที่กรุงเทพมหานคร เป็นศิษย์เก่าโรงเรียนกรุงเทพคริสเตียนวิทยาลัย และจบการศึกษาระดับมัธยมศึกษาตอนปลายจากโรงเรียนเตรียมอุดมศึกษา รุ่นที่48 และระดับปริญญาตรี ศิลปกรรมศาสตรบัณฑิต (ภาพพิมพ์) จากมหาวิทยาลัยรังสิต เป็นแฟนบอลพันธุ์แท้ทีมแมนเชสเตอร์ ยูไนเต็ด จากนั้นจึงเริ่มการทำงานเป็นกองบรรณาธิการหนังสือพิมพ์สตาร์ซอคเก้อร์รายวัน ตั้งแต่ปี พ.ศ. 2536 เป็นต้นมา ต่อมา เข้าเป็นพิธีกรรายการแฟนซ่า กีฬามันส์ ร่วมกับ อดิสรณ์ พึ่งยา จนถึงปี พ.ศ. 2551 ต่อมาในปัจจุบันก็ยังมีงานพากย์เกมฟุตบอลพรีเมียร์ลีก อังกฤษ ตั้งแต่ฤดูกาล 2013/2014 จนถึงฤดูกาล 2015/2016 ทางช่อง ซีทีเอช ผู้ถือลิขสิทธิ์ฟุตบอลพรีเมียร์ลีกอย่างเป็นทางการ โดยบรรยายเกมฟุตบอลร่วมกับคอลัมนิสต์สยามกีฬา-สตาร์ซอคเก้อร์ เคยเข้าแข่งขันรายการแฟนพันธุ์แท้เมื่อปี พ.ศ. 2543 และได้รับตำแหน่งสุดยอดแฟนพันธุ์แท้แมนเชสเตอร์ยูไนเต็ดผลงานพิธีกรผลงานพิธีกร. - แฟนซ่า กีฬามันส์ ร่วมกับ อดิสรณ์ พึ่งยา (พ.ศ. 2551 ทางช่อง 7 สี) - สปอร์ต ออน ไฟว์ (SPORT ON FIVE) ร่วมกับ นานา ไรบีนา (พ.ศ. 2551 - พ.ศ. 2553 ทาง ททบ.5) - สยามกีฬาคาเฟ่ ร่วมกับ "แมวเพชร" สุรพันธ์ ปวัฑฒนันท์ และ "เปาผี" บุญบวร ปิยสังคม (ทุกคืนวันพุธ เวลา 22.30 - 23.00 น. ทางช่องสยามกีฬาทีวี ทรู วิชั่นส์ 69 ปัจจุบันไม่มีรายการสยามกีฬาคาเฟ่ในผังรายการแล้ว) - 69 SPORT CLUB ร่วมกับ พลอยไพลิน พีระณรงค์ (ทางช่องสยามกีฬาทีวี ทรู วิชั่นส์ 116 ปัจจุบันไม่มีรายการ 69 SPORT CLUB ในผังรายการแล้ว) - หงส์ปากดี ผีปากกล้า (รายการสด - ออกอากาศทุกคืนวันจันทร์ เวลา 22.00 - 23.00 น. ทางช่องสตาร์ซอคเก้อร์ทีวี ทรู วิชั่นส์ 115) และ (บันทึกเทป - ออกอากาศทุกคืนวันอังคาร เวลา 22.30 - 23.00 น. ทางช่องสยามสปอร์ต ฟุตบอล ทรู วิชั่นส์ ช่อง 96) ร่วมกับ อดิสรณ์ พึ่งยา - บอ.บู๋ คุยกับประชาชน (ทางช่องสตาร์ซอคเก้อร์ทีวี ปัจจุบันนี้ไม่มีรายการ บอ.บู๋ คุยกับประชาชน ในผังรายการแล้ว) - บอ.บู๋-แมวเพชร KICK ASS! (ออกอากาศทุกคืนวันศุกร์ เวลา 21.00 - 22.01 น. และเวลาใหม่ 21.30 - 22.30 น. ทางช่องสยามสปอร์ต นิวส์ ทรู วิชั่นส์ ช่อง 95 ปัจจุบันนี้ไม่มีรายการ บอ.บู๋-แมวเพชร KICK ASS! ในผังรายการแล้ว) - แฟนซ่า กีฬามันส์ Return ร่วมกับ อดิสรณ์ พึ่งยา (พ.ศ. 2555 - ปัจจุบัน ออกอากาศทุกคืนวันพุธ เวลา 20.30 น. ทางช่อง Men Channel และทุกวันเสาร์ เวลา 17.00 น. ทางช่อง สยามสปอร์ต นิวส์ ทรู วิชั่นส์ ช่อง 95) - แฟนซ่า ซูเปอร์โชว์ (Fanza Super Show) ร่วมกับ คะแนน-นิตยา บัวผา, ริคกี้-ปิยะสันต์ ขันธสิทธิ์ (15 กุมภาพันธ์ พ.ศ. 2557 - 28 มีนาคม 2558 ออกอากาศทุกคืนวันเสาร์ เวลา 23.30 - 00.30 น. ทางช่อง 9 โมเดิร์นไนน์ทีวี) - สยามกีฬาคาเฟ่ RETURN ร่วมกับ "แมวเพชร" สุรพันธ์ ปวัฑฒนันท์ และ "ตังกุย หรือ คุณกุ่ย" ณัฐพล ดำรงโรจน์วัฒนา (อดีตออกอากาศทุกวันพุธ เวลา 17.00-17.30 น. และเวลา 22.00-23.00 น. ทางช่อง Siamsport News : ทรูวิชั่นส์ 693 , 71) โดยเทปแรกของรายการออกอากาศเป็นครั้งแรกเมื่อวันพุธที่ 6 เมษายน พ.ศ. 2559 (ปัจจุบันรายการนี้ได้ย้ายช่องทางการออกอากาศไปเป็นทาง ยูทูบ แชนแนล SSTV SHARE ตั้งแต่วันที่ 1 มกราคม 2561 เป็นต้นไป)ผลงานหนังสือผลงานหนังสือ. - ทุ่งหญ้าแห่งความฝัน (พ.ศ. 2544) - เส้นทางสายปลาดิบ (พ.ศ. 2545) - บอ.บู๋ Who are You? (พ.ศ. 2551) - สมุดปกปีศาจแดง (พ.ศ. 2552) - หรือจะเอา? (พ.ศ. 2555)</doc>
