<doc id="936770" url="https://th.wikipedia.org/wiki?curid=936770" title="ตำรวจศาล">ตำรวจศาล ตำรวจศาล () เป็นหน่วยงานเอกเทศ ฝ่าย หรือประเภทของหน้าที่ ที่ดำเนินงานโดยผู้บังคับใช้กฎหมายในประเทศหนึ่ง ๆ มักปรากฏในระบบซีวิลลอว์ที่ซึ่งตำรวจศาลมักเป็นองค์กรตำรวจเอกเทศจากองค์กรตำรวจทั่วไป แต่อำนาจหน้าที่อาจคาบเกี่ยวกันได้ ความต่างอยู่ที่ปรกติแล้วตำรวจศาลจะขึ้นต่อฝ่ายตุลาการหรือกระทรวงยุติธรรม ส่วนตำรวจทั่วไปจะขึ้นกับฝ่ายบริหาร ภารกิจของตำรวจศาลมักได้แก่การรักษาความปลอดภัยให้แก่ฝ่ายตุลาการเป็นการส่วนตัว เช่น ติดตามคุ้มครองตุลาการ ผู้สืบสวนคดีอาญา และอัยการ รวมถึงจำเลยหรือนักโทษในระหว่างเดินทาง มีบางกรณีที่ตำรวจศาลยังรักษาความปลอดภัยให้แก่ผู้บังคับคดี โดยลักษณะดังกล่าว ตำรวจศาลในระบบซีวิลลอว์จึงคล้ายคลึงกับเจ้าพนักงานประเภทเชอริฟฟ์ (sheriff) หรือมาร์แชล (marshal) ในระบบคอมมอนลอว์ ตัวอย่างของตำรวจศาล เช่น- ตำรวจศาลสูงสุดสหรัฐ - ตำรวจศาลโปรตุเกส</doc>
