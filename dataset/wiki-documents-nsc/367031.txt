<doc id="367031" url="https://th.wikipedia.org/wiki?curid=367031" title="ดิ อัลติเมท วอร์ริเออร์">ดิ อัลติเมท วอร์ริเออร์ ดิ อัลติเมท วอร์ริเออร์ (The Ultimate Warrior) มีชื่อจริงว่า เจมส์ บิเรียน เฮลล์วิก (James Brian Hellwig) เกิดวันที่ 16 มิถุนายน ค.ศ. 1959 บ้านเกิดของเขาอยู่ที่ Crawfordsville, Indiana เป็นอดีตนักมวยปล้ำอาชีพชาวอเมริกัน ของสมาคมWWF/E เขาได้เสียชีวิตด้วยโรคหัวใจล้มเหลว เมื่อวันที่ 8 เมษายน ค.ศ. 2014 โดยที่เขาได้เข้าสู่หอเกียรติยศดับเบิลยูดับเบิลยูอี เมื่อวันที่ 5 เมษายน อีกทั้งได้ปรากฏตัวในเรสเซิลเมเนีย ครั้งที่ 30 วันที่ 6 เมษายน และได้ปรากฏในรอว์ ในรอบ 18 ปีของเขา หนึ่งวันก่อนจะเสียชีวิตในวัย 54 ปีประวัติ ประวัติ. ดิ อัลติเมท วอร์ริเออร์ คือขวัญใจเบอร์ต้นๆ ของแฟนมวยปล้ำทั่วโลกอย่างแน่นอน วอร์ริเออร์ มีเส้นทางสู่สังเวียนมวยปล้ำที่เหมือนกับ สติง คือเริ่มจากการเป็นนักเพาะกายมาก่อน เขาเริ่มยกเวทตั้งแต่อายุ 11 ขวบเลยทีเดียว จนกระทั่งถูกชักชวนเข้าวงการในปี 1985 เขาเปิดตัวครั้งแรกที่ WWE ปี 1987 ในฐานะนักรบหน้าเปื้อนสีผู้มีพลังงานมหาศาล เวลาผ่านไปเพียงไม่กี่เดือน เขาก็สามารถก้าวขึ้นมาเป็นหนึ่งในตัวท็อปของค่ายได้แล้ว โดยผู้ชมนี่มักจะกรี๊ดกันเกรียวกราวยามเมื่อได้เห็น วอร์ริเออร์ วิ่งออกมาจากอุโมงค์สู่เวทีด้วยความคึกคัก เข็มขัดเส้นแรกของเขาคือแชมป์อินเตอร์ฯ ที่ชิงได้จาก ฮ็องกี้ ท็องค์ แมน พร้อมเป็นการหยุดสถิติครองแชมป์ 15 เดือนของร่างทรงเอลวิสด้วย หลังจากครองเข็มขัดเส้นนี้อยู่ 8 เดือน วอร์ริเออร์ ก็เสียแชมป์ให้ริก รูด แต่แล้วก็ชิงคืนจากรูดได้ในซัมเมอร์แสลม 1989 ทำให้เขาพุ่งต่อไปข้างหน้าเพื่อเปิดศึกระดับยักษ์กับ ฮัลค์ โฮแกน แชมป์โลกในตอนนั้น และแล้วสตาร์ที่ดังที่สุดสองคนของ WWE ก็ได้มาปล้ำกันในเรสเซิลเมเนีย ครั้งที่ 6 ในแมตช์ที่มีชื่อว่า The Ultimate Challenge คือเอาเข็มขัดแชมป์โลกของ โฮแกน กับแชมป์อินเตอร์ฯ ของ วอร์ริเออร์ มาเดิมพันกันเลย ซึ่งก็เป็น วอร์ริเออร์ ที่ใส่ท่าไม้ตาย Ultimate Splash แล้วกด โฮแกน นับสาม ต่อหน้าแฟนๆ กว่า 67,000 ชีวิตในสกายโดม ที่เมืองโทรอนโต้ พร้อมทำสถิติเป็นนักมวยปล้ำคนแรก และคนเดียวที่ได้ครองแชมป์สองเส้นนี้ในเวลาพร้อมกัน ถือว่านี่คือความสำเร็จสูงสุดในอาชีพของเขาแล้ว แต่ไม่นานก็จำต้องสละแชมป์ไอซีไป เพราะตามกฏของ WWE ตอนนั้นไม่อนุญาตให้คนคนเดียวครองแชมป์สองตำแหน่งนี้ได้นั่นเอง ทุกอย่างเหมือนจะสวยหรู แต่ วอร์ริเออร์ ดันไปมีปัญหาเบื้องหลังกับ วินซ์ แม็คแมน เมื่อเขาถูกตรวจพบว่าใช้สารกระตุ้นประเภทสเตียร์รอยด์ ทำให้โดนแบนทันทีในปี 1992 จากนั้น ดิ อัลติเมท วอร์ริเออร์ รีเทิร์นสู่ WWE อีกครั้งปี 1996 แล้วสักพักก็ทะเลาะกันอีก โดยคราวนี้ ป๋าวินซ์สั่งยกเลิกสัญญาเขาทันที หลังจากไม่ยอมโผล่หน้ามาปล้ำมันดื้อๆ หลายครั้ง โดยอ้างว่าต้องไปช่วยงานศพพ่อ แต่ภายหลัง วอร์ริเออร์ ก็เผยว่าจริงๆ แล้วเหตุผลที่ไม่ยอมปล้ำเป็นเพราะ WWE ไม่ยอมทำตามสัญญาที่ให้ไว้กับเขาเรื่องการแบ่งเปอร์เซ็นต์จากการขายสินค้าต่างหาก วอร์ริเออร์ ย้ายไป WCW ในปี 1998 ถ้ายังจำกันได้คือจู่ๆ ไฟก็ดับ พร้อมมีควันปริศนาพวยพุ่งออกมามากมาย ดิ อัลติเมท ค่อยๆ เดินเปิดตัวออกมา อารมณ์เหมือนตอนที่ สติง มาเปิดตัวที่ WWE ครั้งแรกยังไงยังงั้น ก่อนไปขัดจังหวะโจทย์เก่า โฮแกน ซึ่งขณะนั้นเป็นผู้นำของกลุ่ม NWO ทำเอาลุงฮัลค์หน้าซีดไปเลย แต่โดยรวมถือว่าค่อนข้างล้มเหลว เพราะเขาได้ปล้ำแค่ไม่กี่นัด และในที่สุดก็รีไทร์ วอร์ริเออร์ จากโลกนี้ไปอย่างกระทันหันด้วยอาการหัวใจวายเฉียบพลันเมื่อวันที่ 8 เมษายน 2014 หนึ่งวันหลังจากที่เขาเพิ่งกลับมาปรากกตัวใน Raw เป็นครั้งแรกในรอบ 18 ปี หลังเพิ่งจะได้เข้าสู่เข้าหอเกียรติยศไปหมาดๆ เมื่อไม่กี่วันที่ผ่านมา และมาร่วมโชว์ตัวในเรสเซิลเมเนีย ครั้งที่ 30 เมื่อสองวันก่อนด้วยผลงานผลงาน. - Nu-Wrestling Evolution- NWE World Heavyweight Championship (1 สมัย)- Pro Wrestling Illustrated- Comeback of the Year (1992) - Feud of the Year (1991) - Match of the Year (1990) - PWI ranked him No. 9 of the top 500 singles wrestlers in the PWI 500 in 1992 - PWI ranked him No. 101 of the top 500 singles wrestlers of the "PWI Years" in 2003- World Class Wrestling Association- WCWA Texas Heavyweight Championship (1 time) - WCWA World Tag Team Championship (1 time) – with Lance Von Erich- World Wrestling Federation/WWE- WWF World Heavyweight Championship (1 time) - WWF Intercontinental Championship (2 times) - Slammy Award for Surprise Return of the Year (2014) - WWE Hall of Fame (Class of 2014)- Wrestling Observer Newsletter- Most Overrated (1989–1991) - Readers' Least Favorite Wrestler (1989–1990) - Worst Feud of the Year (1989) - Worst Feud of the Year (1992) - Worst Feud of the Year (1998) - Worst Worked Match of the Year (1989) - Worst Worked Match of the Year (1998) - Worst Wrestler (1988, 1998)</doc>
