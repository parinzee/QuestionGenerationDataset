<doc id="717831" url="https://th.wikipedia.org/wiki?curid=717831" title="แบตตลิง กิลโมร์">แบตตลิง กิลโมร์ แบตตลิง กิลโมร์ เป็นนักมวยไทยชาวฟิลิปปินส์ เป็นผู้ริเริ่มนำการใช้หมัดแย็บ การโยกเอวหลบหมัด และฟุตเวิร์กมาใช้ในการชกมวยไทย เดิมกิลโมร์ชกมวยสากลอยู่ที่สิงคโปร์ และได้พบกับแอ ม่วงดี ที่ไปชกมวยไทยที่สิงคโปร์ แอได้ชักชวนกิลโมร์มาชกในไทย ในช่วงแรกกิลโมร์เข้ามาชกมวยสากล และได้หัดชกมวยไทยกับแอ จากนั้นได้ขึ้นชกมวยไทยกับนักชกไทยหลายคน ในสมัยเวทีสวนสนุกก่อนเปลี่ยนแปลงการปกครอง (พ.ศ. 2472 - 2475) เคยชกเสมอกับบังสะเล็บ ศรไขว้ และเสงี่ยม จุฑาเพชร ต่อมา ได้เป็นหัวหน้าคณะนักมวยไทยที่เรียกคณะกิลโมร์ มีนักมวยในสังกัดหลายคน เช่น แอ ม่วงดี นิด ภู่ภิญโญ ชื่น แสงเสริม</doc>
