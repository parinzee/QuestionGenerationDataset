<doc id="490205" url="https://th.wikipedia.org/wiki?curid=490205" title="ลอว์สัน">ลอว์สัน ลอว์สัน (; ) เป็นเครือข่ายร้านสะดวกซื้อของญี่ปุ่น ปัจจุบันเป็นร้านเครือข่ายรายใหญ่อันดับสองของญี่ปุ่น รองจากเซเว่น อีเลฟเว่น เดิมเป็นเครือข่ายร้านสะดวกซื้อจากรัฐโอไฮโอ สหรัฐอเมริกา ก่อตั้งโดยนาย เจ. เจ. ลอว์สัน ในปี พ.ศ. 2482 และได้ขายกิจการและเปลี่ยนชื่อใหม่เป็น "แดรี มาร์ท" ตั้งแต่ปี พ.ศ. 2528 ในประเทศญี่ปุ่น ลอว์สันเป็นกิจการร่วมทุนระหว่าง ลอว์สัน อิงค์ กับ ไดเอะอิ เครือข่ายซูเปอร์มาร์เกตจากเมืองโคเบะ ก่อตั้งในปี พ.ศ. 2518 ปัจจุบันลอว์สัน เจแปน อิงค์ ถือหุ้นทั้งหมดโดยไดเอะอิ ซึ่งเป็นบริษัทในเครือของมิตซูบิชิ ดำเนินกิจการร้านสะดวกซื้อในญี่ปุ่น, ต้าเหลียน เซี่ยงไฮ้ และฉงชิ่ง ประเทศจีน, จาการ์ตา ประเทศอินโดนีเซีย ฮาวาย สหรัฐอเมริกา สำหรับประเทศไทย ลอว์สัน ร่วมมือกับเครือสหพัฒนพิบูล ร่วมกันจัดตั้ง บริษัท สห ลอว์สัน จำกัด โดยสหพัฒนพิบูลถือหุ้น 51% และลอว์สันถือหุ้น 49% เพื่อดำเนินกิจการร้าน ลอว์สัน 108 โดยแปรสภาพร้าน 108 ช้อปเดิมบางส่วน จำนวน 300 ร้าน และจะใช้งบประมาณ 2,000 ล้านบาท เปิดสาขาใหม่ประมาณ 1,000 สาขาภายในปี 2561ของบริษัทสหพัฒนพิบูล ลอว์สัน 108 เปิดให้บริการสาขาแรกที่อาคารสหพัฒนพิบูล ถนนเพชรบุรีตัดใหม่ เมื่อวันที่ 29 มีนาคม พ.ศ. 2556</doc>
