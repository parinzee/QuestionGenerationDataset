<doc id="835973" url="https://th.wikipedia.org/wiki?curid=835973" title="แอมเนสตี้ อินเตอร์เนชั่นแนล ประเทศไทย">แอมเนสตี้ อินเตอร์เนชั่นแนล ประเทศไทย แอมเนสตี้ อินเตอร์เนชั่นแนล ประเทศไทย เป็นองค์การนอกภาครัฐที่ทำงานเพื่อคุ้มครองสิทธิมนุษยชนในประเทศไทยและทั่วโลกซึ่งมีสมาชิกมากกว่า 1,000 คนทั่วประเทศ แอมเนสตี้ อินเตอร์เนชั่นแนล ประเทศไทย เป็นส่วนหนึ่งของสำนักงานใหญ่ที่กรุงลอนดอน สหราชอาณาจักร ร่วมกับอีก 50 สำนักงานย่อยทั่วโลก โดยสำนักงานของประเทศไทยก่อตั้งขึ้นในปี พ.ศ. 2536 และได้จดทะเบียนเป็นสมาคมกับรัฐบาลไทยในปี 2546 ปัจจุบันตั้งอยู่ที่เขตจตุจักร กรุงเทพมหานคร ทั้งนี้ เมื่อปี 2559 มีการก่อตั้งแอมเนสตี้ อินเตอร์เนชั่นแนล ประจำภูมิภาคเอเชียตะวันออกเฉียงใต้และแปซิฟิก มีสำนักงานอยู่ที่เขตปทุมวัน กรุงเทพมหานคร แอมเนสตี้ อินเตอร์เนชั่นแนล มีผู้สนับสนุนมากถึง 7 ล้านคนทั่วโลก รวมถึงนักกิจกรรมและอาสาสมัครจาก 150 ประเทศ ซึ่งเป็นองค์กรที่ไม่ได้ขึ้นต่อรัฐบาลหรือมีส่วนเกี่ยวข้องใด ๆ จุดประสงค์ของแอมเนสตี้คือทำงานขับเคลื่อนความคิดเห็นของสาธารณชนเพื่อไปกดดันต่อรัฐบาลใด ๆ ที่ได้ละเมิดสิทธิ์ แอมเนสตี้ อินเตอร์เนชั่นแนลได้รับรางวัลโนเบลสาขาสันติภาพในปี พ.ศ. 2520การรณรงค์ การรณรงค์. แอมเนสตี้ อินเตอร์เนชั่นแนล ประเทศไทย ทำงานร่วมทั้งกับภาครัฐและเอกชน อีกทั้งยังได้มีการจัดงานรณรงค์หลายกิจกรรมเพื่อส่งเสริมความรู้ความเข้าใจและการปกป้องสิทธิมนุษยชน ในเดือนมิถุนายน 2559 แอมเนสตี้ประเทศไทยเรียกร้องให้รัฐบาลไทยยกเลิกการตั้งข้อหาต่อนักกิจกรรมเพื่อประชาธิปไตยทั้ง 13 คน และให้ปล่อยตัว 7 นักกิจกรรมที่รณรงค์ต่อต้านร่างรัฐธรรมนูญ</doc>
