<doc id="771847" url="https://th.wikipedia.org/wiki?curid=771847" title="อึงโกโล ก็องเต">อึงโกโล ก็องเต อึงโกโล ก็องเต () เกิดเมื่อวันที่ 29 มีนาคม ค.ศ. 1991 เป็นนักฟุตบอลชาวฝรั่งเศสเชื้อสายมาลี ปัจจุบันเล่นให้กับเชลซี ในตำแหน่งกองกลางการเล่นฟุตบอลช่วงเริ่มต้น การเล่นฟุตบอล. ช่วงเริ่มต้น. ก็องเต เคยเป็นนักฟุตบอลระดับเยาวชนของบูโลญจน์ และได้ลงสนามในฐานะนักฟุตบอลอาชีพเป็นครั้งแรกเมื่อวันที่ 18 พฤษภาคม ค.ศ. 2012 ในการแข่งขันลีกเดอ นัดที่บูโลญจน์แพ้คาบ้านต่ออาแอสโมนาโก 1–2 ต่อมาในฤดูกาล 2012–13 ก็องเต ยังคงเล่นให้กับบูโลญจน์ที่ตกชั้นลงมาแข่งขันในระดับดิวิชัน 3 ฝรั่งเศส ปี 2013 ก็องเต มีโอกาสลงเล่นในระดับลีกเดออีกครั้ง เมื่อได้ย้ายไปเล่นให้กับก็อง ซึ่งจัดว่าเป็นสโมสรฟุตบอลชื่อดังในจังหวัดกาลวาโดส, แคว้นนอร์ม็องดี โดยก็องเต ลงเล่นไปถึง 38 นัด เป็นผู้เล่นตัวหลักตลอดฤดูกาล 2013–14 ก่อนจะพาสโมสรจบฤดูกาลด้วยอันดับ 3 และได้เลื่อนชั้นสู่ลีกเอิง ฤดูกาล 2013–14 ก็องเต ได้เล่นในระดับลีกเอิงหรือลีกสูงสุดของฝรั่งเศสเป็นครั้งแรก โดยเขาได้ลงสนามในลีกเอิงเป็นนัดแรกเมื่อวันที่ 9 สิงหาคม ปี 2014 ในนัดที่บุกไปชนะเอวิยอง 0–3 ซึ่งก็องเต ยิงประตูในนัดดังกล่าวได้ 1 ประตู และตลอดฤดูกาลเขาเป็นผู้เล่นตัวหลักและยิงประตูในลีกได้รวม 2 ประตูเลสเตอร์ ซิตี เลสเตอร์ ซิตี. ฤดูกาล 2015–2016 ก็องเต ย้ายมาอยู่กับ เลสเตอร์ซิตี ก้องเต้ทำผลงานได้ยอดเยี่ยมและพาสโมสรคว้าแชมป์พรีเมียร์ลีกสมัยแรกได้ และเป็นการคว้าแชมป์พรีเมียร์ลีกครั้งแรกของเจ้าตัวเองด้วยเชลซี เชลซี. หลังจบฤดูกาล ก่อนเริ่มฤดูกาลใหม่ ก็องเตจึงได้ย้ายไปสู่เชลซี ด้วยค่าตัวคาดว่าประมาณ 32 ล้านปอนด์ (ประมาณ 1,760 ล้านบาท) ด้วยระยะเวลาสัญญา 5 ปี และในฤดูกาลเดียวกันนี้ ก็องเตได้รับรางวัลนักฟุตบอลยอดเยี่ยมแห่งปีของพีเอฟเออีกด้วยทีมชาติ ทีมชาติ. หลังจากก็องเตเล่นได้อย่างยอดเยี่ยม ทำให้ได้ติดชุดแข่งขันในรายการยูโร 2016 แต่เป็นได้แค่รองแชมป์ หลังแพ้ให้ทีมชาติโปรตุเกส 1-0 ในรอบชิงชนะเลิศ</doc>
