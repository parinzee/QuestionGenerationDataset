<doc id="870997" url="https://th.wikipedia.org/wiki?curid=870997" title="วัดบ้านสร้าง">วัดบ้านสร้าง วัดบ้านสร้าง เป็นวัดในพระพุทธศาสนาเถรวาท สังกัดคณะสงฆ์มหานิกาย ตั้งอยู่ที่ตำบลบ้านสร้าง อำเภอบางปะอิน จังหวัดพระนครศรีอยุธยา เป็นวัดที่มีความเก่าแก่กว่าร้อยปีมีประวัติการสร้างตั้งแต่สมัยรัชกาลที่ ๕ มีพระพุทธสำคัญที่มีประวัติเกี่ยวข้องตั้งแต่สมัยอยุธยาตอนปลาย วัดบ้านสร้าง  ตั้งอยู่เลขที่ ๕๕  หมู่ ๕ ตำบลบ้านสร้าง  อำเภอบางปะอิน  จังหวัดพระนครศรีอยุธยา ๑๓๑๗๐ สังกัดคณะสงฆ์มหานิกาย,  มีที่ดินตั้งวัดเนื้อที่  ๑๙ ไร่ ๒๐ ตารางวา โฉนดเลขที่  ๑๑๓๔๓   อาณาเขตทิศเหนือ  ติดต่อกับที่ดินของ   นางเล็ก แซ่เจีย,     ทิศใต้   และทิศตะวันออก  ติดคลองบ้านสร้าง,    ทิศตะวันตก ติดต่อกับที่ดินของ  นายผิว  ศรีอนันต์ ฯประวัติวัดบ้านสร้าง ประวัติวัดบ้านสร้าง. พื้นที่ตั้งวัด  เป็นพื้นที่ราบลุ่มอยู่ติดริมคลองบ้านสร้าง  มีทางหลวงหมายเลข ๓๐๙  (ถนนโรจนะ) เชื่อมระหว่างจังหวัดพระนครศรีอยุธยา – อำเภอวังน้อย  ผ่านทางด้านทิศเหนือของวัดบ้านสร้าง ฯ วัดบ้านสร้าง,เป็นวัดเก่าแก่สมัยอยุธยาตอนปลาย   สร้างขึ้นราว พ.ศ. ๒๓๗๕   เดิมชื่อว่า “วัดบ้านขวางปากน้ำกรงเหล็ก”แล้วมากลายสภาพเป็นวัดร้าง,     และต่อมามีพระภิกษุรูปหนึ่ง  ชื่อหลวงตา “แย๋ว” (ไม่ปรากฏนามสกุล  และภูมิลำเนาเดิม ว่ามาจากที่ใด)  ท่านได้มาอยู่จำพรรษาที่วัดแห่งนี้ ท่านได้พัฒนา  และบูรณปฏิสังขรณ์วัดให้ดีขึ้นเรื่อย ๆ      ต่อมาได้รับพระราชทานวิสุงคามสีมา   ราวปี พ.ศ. ๒๓๘๐ ฯ ด้านการการศึกษา  และเผยแผ่พุทธศาสนา   วัดบ้านสร้างได้เปิดสอนพระปริยัติธรรม   ตั้งแต่ พ.ศ. ๒๔๗๑,    สมัยนั้นแต่ละปี  จะมีนักเรียนไม่น้อยกว่า  ๓๐ รูป หรือมากกว่านั้น  และจัดให้มีการเทศน์ธรรมในทุก ๆ วันพระ(วันธรรมสวนะ),  และยังปฏิบัติเช่นนี้มาจนถึงปัจจุบัน ฯลำดับการปกครองของอดีตเจ้าอาวาส ลำดับการปกครองของอดีตเจ้าอาวาส. เท่าที่หลักฐานปรากฏ   วัดบ้านสร้างมีเจ้าอาวาสวัด  รวมถึงรูปปัจจุบันด้วย   มี  ๙ รูป รูปที่ ๑.    หลวงตา “แย๋ว”    ตั้งแต่ปี พ.ศ. ๒๔๔๔ – ๒๔๔๗, (ไม่ทราบภูมิลำเนา) รูปที่ ๒.   หลวงตา “มา”      ตั้งแต่ปี พ.ศ. ๒๔๔๗ – ๒๔๕๐, (ไม่ทราบภูมิลำเนา) รูปที่๓. พระครูนิเทศธรรมกถา, (หลวงพ่อพัน ธมฺมโชติ)  ภูมิลำเนาเดิมอยู่ที่   บ้านคลองควาย    ตำบลบ้านกรด  อำเภอบางปะอิน จังหวัดพระนครศรีอยุธยา   รับตำแหน่งเจ้าอาวาส    ตั้งแต่ปี พ.ศ. ๒๔๕๐ – ๒๔๘๖, รูปที่ ๔.  หลวงพ่อจวน  เวโรจโน   ภูมิลำเนาอยู่ที่บ้านวังคุ้งแมว   ตำบลลำตาเสา   อำเภอวังน้อย      จังหวัดพระนครศรีอยุธยา   (รักษาการแทนเจ้าอาวาส)   ตั้งแต่ปี พ.ศ. ๒๔๘๖ – ๒๕๐๔, รูปที่ ๕.  พระครูปิยธรรมโฆษิต  ภูมิลำเนาเดิมอยู่ที่  จังหวัดนนทบุรี  กรุงเทพ ฯ  ตั้งแต่ปี พ.ศ. ๒๕๐๔ – ๒๕๑๗, รูปที่ ๖.   พระครูวิโรจน์ธรรมรัตน์,(หลวงพ่อจวน เวโรจโน) อดีตรักษาการแทน  รูปที่ ๔,  รับตำแหน่งเจ้าอาวาส    ตั้งแต่ปี  พ.ศ. ๒๕๑๗ – ๒๕๔๒, รูปที่ ๗.   พระสมุห์สวัสดิ์    กิตฺติสาโร   ภูมิลำเนาเดิมอยู่ที่บ้านวังคุ้งแมว   ตำบลลำตาเส  อำเภอ   วังน้อย  จังหวัดพระนครศรีอยุธยา (รักษาการแทนเจ้าอาวาส) ตั้งแต่ปี พ.ศ. ๒๕๔๒ – ๒๕๔๓, รูปที่ ๘.   พระครูสุวรรณ   จันทโรภาส, ( ประดิษฐ์   จนฺทสุวณฺโณ )   ภูมิลำเนาเดิมอยู่ที่บ้านวังคุ้งแมว   ตำบลลำตาเสา    อำเภอวังน้อย    จังหวัดพระนครศรีอยุธยา   ตั้งแต่ปี พ.ศ. ๒๕๔๓ – ๒๕๕๗, รูปที่ ๙.    พระสมุห์สวัสดิ์  กิตฺติสาโร อดีตรักษาการแทน รูปที่ ๗, รับตำแหน่งเจ้าอาวาส  ตั้งแต่ปี พ.ศ. ๒๕๕๗ – ปัจจุบัน. หมายเหตุ   วัดบ้านสร้าง มี “พระครูนิเทศธรรมกถา” อดีตเจ้าคณะแขวงวังน้อย/(อำเภอวังน้อย) เคยดำรงตำแหน่งเจ้าคณะแขวง ฯปูชนียวัตถุ ปูชนียวัตถุ. เป็นของเก่าแก่ที่มีมาแต่เดิมของวัดบ้านสร้าง    เช่น -  พระพุทธรูปประธานในอุโบสถ ๑ องค์  มีขนาดพระเพลากว้าง  ๒ ศอก ๗ นิ้ว สร้างด้วยทองสัมฤทธิ์  โดยมี พระยาดำรงค์ราชานุภาพ  อัญเชิญมาประดิษฐานไว้ในอุโบสถ  ราว พ.ศ. ๒๔๖๖ ฯ -  พระปรางค์   ตั้งอยู่บริเวณหน้าอุโบสถ   ทั้งด้านขวา  และซ้าย   รวม  ๒ องค์  มีขนาดฐานกว้างด้านละ  ๕ เมตร   สูง  ๘ เมตร   สร้างเมื่อ พ.ศ. ๒๔๖๒ ฯ - มีภาพจิตกรรม  เรื่องชาดก ซึ่งเขียนไว้ที่ผนังภายในอุโบสถ ทั้ง ๔ ด้าน   เขียนโดย “ครูอ่อน”  (ไม่ปรากฏนามสกุล  และภูมิลำเนาเดิม ว่ามาจากที่ใด) ฯศาสนสถาน ศาสนสถาน. สิ่งปลูกสร้าง   ที่เป็นอาคารเสนาสนะต่าง ๆ   เช่น -  อุโบสถ   กว้าง ๑๑ เมตร    ยาว  ๒๘ เมตร สร้างเมื่อ พ.ศ. ๒๔๕๓ โครงสร้างก่ออิฐถือปูน   เพดานด้านบนเป็นไม้ ฯ -  ศาลาจตุรทิศ   เป็นศาลาอยู่มุมกำแพงแก้วของอุโบสถ มีตั้งอยู่ทั้ง ๔ ทิศ ซึ่งมีจำนวน ๓ หลัง ฯ  ( หมายเหตุ ...หลังที่ ๔    ยังไม่ได้ปลูกสร้าง ) -  ศาลาการเปรียญ  กว้าง ๑๕ เมตร  ยาว  ๔๖.๕๐ เมตร สร้างเมื่อ พ.ศ. ๒๕๐๐ เป็นอาคารคอนกรีตเสริมเหล็ก    มี  ๒ ชั้น ฯ -  หอสวดมนต์(ศรีอนันต์)   กว้าง ๑๒.๕๐ เมตร   ยาว  ๒๐ เมตร สร้างเมื่อ พ.ศ. ๒๕๑๒   เป็นอาคารคอนกรีตเสริมเหล็ก ฯ -  โรงเรียนสอนปริยัติธรรม   กว้าง ๒๐ เมตร     ยาว  ๒๐ เมตร สร้างเมื่อ พ.ศ. ๒๕๑๑   เป็นอาคารคอนกรีตเสริมเหล็ก   มี  ๒ ชั้น ฯ -  หอระฆัง   กว้าง ๕ เมตร   ยาว  ๕ เมตร สร้างเมื่อ พ.ศ. ๒๕๑๕   เป็นคอนกรีตเสริมเหล็ก ฯ -  เมรุ    กว้าง  ๑๐ เมตร    ยาว  ๒๐ เมตร สร้างเมื่อ พ.ศ. ๒๕๓๔   เป็นคอนกรีตเสริมเหล็ก ฯ -  ศาลาเอนกประสงค์(เกตุอร่าม)   กว้าง ๑๕ เมตร   ยาว  ๑๕ เมตร สร้างเมื่อ พ.ศ. ๒๕๑๕   เป็นอาคารคอนกรีตเสริมเหล็ก ฯ -  ศาลาบำเพ็ญกุศล ๑   กว้าง ๑๐ เมตร   ยาว  ๒๔ เมตร สร้างเมื่อ พ.ศ. ๒๕๑๙ เป็นอาคารคอนกรีตเสริมเหล็ก ฯ -  ศาลาบำเพ็ญกุศล ๒  กว้าง ๑๐ เมตร  ยาว  ๒๔ เมตร สร้างเมื่อ พ.ศ. ๒๕๔๖ เป็นอาคารคอนกรีตเสริมเหล็ก ฯ -  ศาลาบำเพ็ญกุศล ๓ (สระบัว)   กว้าง  ๘ เมตร    ยาว ๑๖ เมตร สร้างเมื่อ พ.ศ. ๒๕๓๔   เป็นอาคารคอนกรีตเสริมเหล็ก ฯ -  กุฎีสงฆ์   จำนวน  ๑๖ หลัง   โดยแบ่งเป็น · เป็นอาคารครึ่งตึกครึ่งไม้  ๒ ชั้น  จำนวน  ๕ หลัง, · เป็นอาคารไม้ ชั้นเดียว  จำนวน   ๑๐ หลัง, · เป็นอาคารคอนกรีตเสริมเหล็ก ชั้นเดียว  จำนวน  ๑ หลัง,เจ้าอาวาส เจ้าอาวาส. ประวัติเจ้าอดีตอาวาสวัดบ้านสร้าง (รูปที่ ๙) “พระสมุห์สวัสดิ์   กิตฺติสาโร” ประวัติของ  “พระสมุห์สวัสดิ์   กิตฺติสาโร”  มีชื่อเดิมว่า  “นายสวัสดิ์   แหล่งกรด” เกิดตรงกับ  “วันจันทร์   เดือน ๗  ปีขาล”  ที่บ้านวังคุ้งแมว   ตำบลลำตาเสา  อำเภอวังน้อย   จังหวัดพระนครศรีอยุธยา  ๑๓๑๗๐ “นายสวัสดิ์  แหล่งกรด” จบการศึกษาชั้น ป.๔  ที่โรงเรียนวัดบ้านสร้าง ตำบลบ้านสร้าง   อำเภอบางปะอิน  จังหวัดพระนครศรีอยุธยา,  ได้ประกอบอาชีพทำนา,  พอมีอายุได้กำหนดเกณฑ์ทหาร, จึงได้เป็นทหารเกณฑ์อยู่หลายปี เนื่องจากตอนนั้นบ้านเมืองกำลังวุ่นวาย,   และหลังกลับจากเป็นทหารเกณฑ์,  “นายสวัสดิ์ แหล่งกรด”  กลับมาที่บ้านวังคุ้งแมว  พอดีเป็นโอกาสเหมาะทางบ้านจึงจัดการให้ได้บรรพชาอุปสมบท  “เมื่อวันที่ ๑๐  มีนาคม พ.ศ. ๒๕๑๗,  ตอนนั้นอายุ  ๒๔ ปี” ณ อุโบสถ  วัดบ้านสร้าง, โดยมี  “พระราชสุวรรณโสภณ”  (วัดพนัญเชิงวรวิหาร)     เป็น พระอุปัชฌาย์,           “พระครูไกสรศีลคุณ”   (วัดขุนทราย)                 เป็น พระกรรมวาจาจารย์,           “พระครูสุขุมธรรมรส”  (วัดโคกช้าง)                   เป็น พระอนุสาวนาจารย์, ได้อยู่จำพรรษา ณ วัดบ้านสร้าง มาโดยตลอด ท่านปฏิบัติกิจวัตรของสงฆ์สม่ำเสมอ  และได้ศึกษาเล่าเรียนธรรมอย่างไม่ย่อท้อ แม้ในบางปีจะสอบไม่ผ่าน แต่ท่านยังมีความมานะพยายาม จนสำเร็จนักธรรมชั้นเอก และได้รับตำแหน่งหน้าที่ ต่าง ๆ  ดังนี้... สอบนักธรรมชั้นตรี                           ได้ในปี  พ.ศ. ๒๕๑๗, สอบนักธรรมชั้นโท                           ได้ในปี  พ.ศ. ๒๕๒๑, สอบนักธรรมชั้นเอก                          ได้ในปี  พ.ศ. ๒๕๒๔, รับแต่งตั้งเป็น ครูสอนปริยัติธรรม        ปี พ.ศ. ๒๕๒๑, รับตราตั้งผู้ช่วยเจ้าอาวาส                  ปี พ.ศ. ๒๕๒๒, รับตราตั้งพระกรรมวาจาจารย์              ปี พ.ศ. ๒๕๒๒, รับแต่งตั้งฐานานุกรม                        ปี พ.ศ. ๒๕๓๒, รับแต่งตั้งรักษาการแทนเจ้าอาวาส      ปี พ.ศ. ๒๕๕๖, รับตราตั้งเจ้าอาวาส วัดบ้านสร้าง        ปี พ.ศ. ๒๕๕๗, ปัจจุบัน“พระสมุห์สวัสดิ์  กิตฺติสาโร” มีพรรษา  ๔๕, อายุ  ๖๙ ปี,</doc>
