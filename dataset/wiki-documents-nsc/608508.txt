<doc id="608508" url="https://th.wikipedia.org/wiki?curid=608508" title="วังริมคลองภาษีเจริญ">วังริมคลองภาษีเจริญ วังริมคลองภาษีเจริญ เป็นวังที่ประทับของสมเด็จพระนางเจ้าอินทรศักดิศจี พระวรราชชายา สมเด็จพระนางเจ้าอินทรศักดิศจี พระวรราชชายาทรงย้ายมาประทับ ณ วังริมคลองภาษีเจริญ ภายหลังจากที่พระบาทสมเด็จพระมงกุฎเกล้าเจ้าอยู่หัวเสด็จสวรรคต เมื่อสมเด็จพระนางเจ้าอินทรศักดิศจี พระวรราชชายาเสด็จมาประทับเป็นการถาวรแล้ว พระบิดาจึงกั้นบริเวณที่ดินว่างเปล่าด้านหลังของบ้านซึ่งเป็นที่กว้างขวาง ให้เป็นที่ประทับกับให้สร้างพระตำหนักสไตล์ยุโรปงดงาม เป็นพระตำหนักที่ประทับ โดยมีทางเชื่อมต่อกับตึกใหญ่ของท่านเจ้าพระยาสุธรรมมนตรีและท่านผู้หญิงสุธรรมมนตรีอีกด้วย สมเด็จพระนางเจ้าอินทรศักดิศจี พระวรราชชายาได้ประทับอยู่ ณ วังริมคลองภาษีเจริญนี้มาโดยตลอดท่ามกลางพระประยูรญาติอย่างอบอุ่นต่อมาอีกกว่า 40 ปี</doc>
