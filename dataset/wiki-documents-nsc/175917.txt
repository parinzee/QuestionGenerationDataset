<doc id="175917" url="https://th.wikipedia.org/wiki?curid=175917" title="เรียวเฮ ไซงัง">เรียวเฮ ไซงัง เรียวเฮ ไซงัง หรือ เรียวเฮ ไซกัง (; เกิด 30 กรกฎาคม พ.ศ. 2490 โตเกียว ญี่ปุ่น) เป็นนักวาดการ์ตูนชาวญี่ปุ่น ผลงานเด่นของเขาคือมังงะเรื่อง ซังโจเมะโนะยูฮิ (San-chōme no Yūhi) ที่ได้รับการดัดแปลงให้เป็นภาพยนตร์ญี่ปุ่นที่ประสบความสำเร็จ ชื่อ ถนนสายนี้ หัวใจไม่เคยลืม (Always: Sunset on Third Street, พ.ศ. 2548) และภาพยนตร์ภาคต่อที่ชื่อ ถนนสายนี้ หัวใจไม่เคยลืม 2 (Always: Sunset on Third Street 2, พ.ศ. 2550) ทั้ง 2 ภาค กำกับโดยผู้กำกับภาพยนตร์ชาวญี่ปุ่น ทากาชิ ยามาซากิผลงาน ผลงาน. ผลงานการ์ตูนที่เรียวเฮ ไซงัง สร้างสรรค์เอาไว้ มีดังต่อไปนี้มังงะมังงะ. - ยูยะเกะโนะอุตะซังโจเมะโนะยูฮิ (Yūyake no uta Sanchōme no yūhi) - ทัมโปะโปะซังโนะอุตะ (Tanpopo-san No Uta) - ไทม์สกูตเตอร์ (TIME SCOOTER) - ชิงกิโร (SHINKIRŌ) - เรดคราวด์ (RED CLOUD) - โพลาร์เลดี (POLAR LADY) - Mysteryan - คะมะกุระโมะโนะงะตะริ (Kamakura Monogatari) - ฟันนีเดวิล (FUNNY DEVIL)อะนิเมะอะนิเมะ. - ซันเซ็ตอินซังโจเมะ (Sunset in San-chōme)ผลงานที่ได้รับการดัดแปลง ผลงานที่ได้รับการดัดแปลง. ซังโจเมะโนะยูฮิ (Sanchōme no yūhi) ถือเป็นผลงานมังงะของเรียวเฮ ไซงัง ที่ได้รับการดัดแปลงให้เป็นสื่อบันเทิงประเภทอื่นมากที่สุด โดยได้รับการดัดแปลงเป็นภาพยนตร์ญี่ปุ่นที่ชื่อ ถนนสายนี้ หัวใจไม่เคยลืม (Always: Sunset on Third Street) ถึง 2 ภาคด้วยกัน โดยภาคแรกออกฉายเมื่อปี พ.ศ. 2548 และภาคที่ 2 ออกฉายเมื่อปี พ.ศ. 2550 ทั้ง 2 ภาคกำกับและประพันธ์บทภาพยนตร์โดยผู้กำกับภาพยนตร์ชาวญี่ปุ่น ทะกะชิ ยะมะซะกิ ในส่วนของภาพยนตร์ภาคแรกนั้น ถือว่าประสบความสำเร็จทั้งด้านรายได้และรางวัลที่ได้รับ โดยสามารถสร้างรายได้เป็นอันดับที่ 1 ของญี่ปุ่น 2 สัปดาห์ด้วยกัน และชนะรางวัลภาพยนตร์ แจแปนิสอคาเดมี ประจำปี พ.ศ. 2549 ถึง 12 สาขาจากที่ได้รับการเสนอชื่อ 13 สาขาด้วยกัน นอกจากนั้น มังงะเรื่องนี้ยังได้รับการดัดแปลงให้เป็นละครเวทีของญี่ปุ่นจำนวน 3 องก์ ความยาวทั้งหมด 3 ชั่วโมง โดยมีกำหนดเปิดการแสดงในช่วงเดือนพฤศจิกายน พ.ศ. 2551 ที่เมจิสะ ในกรุงโตเกียว</doc>
