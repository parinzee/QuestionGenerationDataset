<doc id="717224" url="https://th.wikipedia.org/wiki?curid=717224" title="เอียง ธิริทธ์">เอียง ธิริทธ์ เอียง ธิริทธ์ (Ieng Thirith; ภาษาเขมร: អៀង ធីរិទ្ធ; 10 มีนาคม พ.ศ. 2474 - 22 สิงหาคม พ.ศ. 2558) เป็นบุคคลที่มีบทบาทสำคัญในเขมรแดงแต่ไม่เคยเป็นสมาชิกคณะกรรมาธิการของเขมรแดง เป็นภรรยาของเอียง ซารี ซึ่งเป็นรัฐมนตรีว่าการกระทรวงการต่างประเทศในสมัยกัมพูชาประชาธิปไตย เธอเองเป็นรัฐมนตรีกระทรวงสวัสดิการสังคมตั้งแต่เดือนตุลาคม พ.ศ. 2518 จนกระทั่งเขมรแดงสิ้นสุดอำนาจใน พ.ศ. 2522 เธอเป็นน้องสาวของเขียว ปนนารี ซึ่งเป็นภรรยาคนแรกของพล พต เธอถูกจับกุมโดยศาลพิเศษแห่งกัมพูชาเมื่อเดือนพฤศจิกายน พ.ศ. 2550 พร้อมกับเอียง ซารี สามีในข้อหาฆ่าล้างเผ่าพันธุ์ชีวิตช่วงแรก ชีวิตช่วงแรก. ธิริทธิ์เกิดที่จังหวัดพระตะบอง บิดาของเธอเป็นผู้พิพากษาที่อพยพออกมายังพระตะบองในสมัยสงครามโลกครั้งที่สอง ชื่อเดิมของเธอคือเขียว ธิริทธ์ จบการศึกษาจากโรงเรียนสีสุวัตถิ์และได้หมั้นกับเอียง ซารี ตั้งแต่อยู่ในกัมพูชา เธอเดินทางไปฝรั่งเศสพร้อมพี่สาวเพื่อไปศึกษาต่อทางด้านวรรณคดีอังกฤษ และได้สมรสกับเอียง ซารีใน พ.ศ. 2494ชีวิตช่วงกลาง ชีวิตช่วงกลาง. ธิริทธิ์เดินทางกลับกัมพูชาใน พ.ศ. 2500 และเป็นครูสอนภาษาอังกฤษ เธอเป็นสมาชิกอาวุโสของระบอบกัมพูชาประชาธิปไตย เป็นรัฐมนตรีว่าการกระทรวงสวัสดิการสังคมและประธานสภากาชาดกัมพูชาประชาธิปไตยระหว่าง พ.ศ. 2518 – 2519ชีวิตช่วงปลาย ชีวิตช่วงปลาย. ธิริทธิ์อยู่กับเอียง ซารีสามีของเธอในบ้านพักทางใต้ของพนมเปญ จนกระทั่งถูกจับกุมเมื่อ 12 พฤศจิกายน พ.ศ. 2550 ในวันที่ 17 พฤศจิกายน พ.ศ. 2554 เธอถูกวินิจฉัยว่าเป็นโรคอัลไซเมอร์และถูกปล่อยตัว อัยการออกมาคัดค้านการปล่อยตัว ในวันที่ 13 ธันวาคม พ.ศ. 2554 ศาลได้กลับคำวินิจฉัยที่ให้ปล่อยตัวธิริทธิ์ และให้นำตัวมาวินิจฉัยทางการแพทย์อีกครั้ง ก่อนจะปล่อยตัวไปเมื่อเดือนกันยายน พ.ศ. 2555 เธอเสียชีวิตเมื่อ 22 สิงหาคม พ.ศ. 2558 ด้วยอาการป่วยหลายโรค ทั้งโรคหัวใจ ภาวะสมองเสื่อม ที่จังหวัดไพลิน ประเทศกัมพูชา</doc>
