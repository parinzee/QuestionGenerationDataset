<doc id="412142" url="https://th.wikipedia.org/wiki?curid=412142" title="เทศบาลตำบลกำแพง">เทศบาลตำบลกำแพง เทศบาลตำบลกำแพง เป็นองค์กรปกครองส่วนท้องถิ่นประเภทเทศบาลตำบล ขนาดกลาง อยู่ในเขตพื้นที่อำเภออุทุมพรพิสัย จังหวัดศรีสะเกษ สำนักงานตั้งอยู่เลขที่ 111 ถนนสุขาภิบาล 1 หมู่ที่ 7 ตำบลกำแพง อำเภออุทุมพรพิสัย จังหวัดศรีสะเกษ เป็น 1 ในจำนวนเทศบาลตำบล 23 แห่งของจังหวัดศรีสะเกษในปัจจุบัน ถือเป็นองค์กรปกครองท้องถิ่นที่เก่าแก่มากที่สุดแห่งหนึ่งในจังหวัดศรีสะเกษและในประเทศไทย เขตเทศบาลตั้งอยู่ในบริเวณตอนบนของจังหวัดศรีสะเกษ ห่างจากตัวจังหวัดไปทางทิศตะวันตกโดยทางรถยนต์ประมาณ 24 กิโลเมตร เป็นที่ตั้งของที่ว่าการอำเภอและหน่วยงานการบริหารราชการระดับภูมิภาคอื่นๆ ของอำเภออุทุมพรพิสัย รวมทั้งเป็นศูนย์กลางทางเศรษฐกิจ การคมนาคมขนส่ง และการสื่อสารของอำเภออาณาเขต อาณาเขต. ครอบคลุมบางส่วนของตำบลกำแพง อำเภออุทุมพรพิสัย โดยมีอาณาเขตในทิศทางต่างๆ ดังนี้- ทิศเหนือ ตั้งแต่หลักเขตที่ 1 ซึ่งตั้งอยู่ที่ทิศตะวันออกของทางไปอำเภอราษีไศล จังหวัดศรีสะเกษ และอำเภอศีขรภูมิ จังหวัดสุรินทร์ ด้านทิศเหนือของถนนราษฎร์บำรุง จากหลักเขตที่ 1 เลียบตามทิศเหนือ ของถนนราษฎร์บำรุง ไปทิศตะวันออกเฉียงเหนือ ถึงจุดที่อยู่ห่างจากทางไปตำบลแต้ ไปทางทิศตะวันออกเฉียงเหนือ ระยะทาง 200 เมตร ซึ่งเป็นหลักเขตที่ 2 - ทิศตะวันออก จากหลักเขตที่ 2 ขนานกับถนนไปตำบลทุ่งไชย ไปทางทิศตะวันออกเฉียงใต้ ผ่านทางรถไฟสายนครราชสีมา – อุบลราชธานี ตรงหลักกิโลเมตรที่ 494 ถึงจุดที่อยู่ห่างจากทางรถไฟ ไปทางทิศตะวันออกเฉียงใต้ ระยะทาง 200 เมตร ซึ่งเป็นหลักเขตที่ 3 - ทิศใต้ จากหลักเขตที่ 3 ขนานกับทางรถไฟไปทางทิศตะวันตกเฉียงใต้ ถึงเขต อบต.สระกำแพงใหญ่ ซึ่งเป็นหลักเขตที่ 4 - ทิศตะวันตกจากหลักเขตที่ 4 เป็นเส้นตรงไปทางทิศตะวันออกเฉียงเหนือ จนบรรจบกับหลักเขตที่ 1ประวัติ ประวัติ. เทศบาลตำบลกำแพง เดิมมีฐานะเป็น"สุขาภิบาลกำแพง" จัดตั้งขึ้นเมื่อวันที่ 18 กันยายน พ.ศ. 2498 แล้วได้รับการยกฐานะขึ้นเป็นเทศบาลตำบลกำแพง ตั้งแต่วันที่ 25 พฤษภาคม พ.ศ. 2542โครงสร้างการบริหารและปฏิบัติราชการโครงสร้างการบริหารและปฏิบัติราชการ. - ฝ่ายบริหาร ได้แก่ คณะเทศมนตรี ประกอบด้วยนายกเทศมนตรี 1 คน (ปัจจุบันคือนายปิติ เทพเกษตรกุล), รองนายกเทศมนตรี 2 คน, ที่ปรึกษานายกเทศมนตรี 1 คน และเลขานุการนายกเทศมนตรี 1 คน - ฝ่ายนิติบัญญัติ(ควบคุมฝ่ายบริหาร) ได้แก่ สภาเทศบาล และควบคุมฝ่ายบริหาร ประกอบด้วยสมาชิกสภาเทศบาลที่มาจากการเลือกตั้งจำนวน 12 คน ดำรงตำแหน่งคราวละ 4 ปี มีประธานสภา 1 คน, รองประธานสภา 1 คน - การปฏิบัติราชการ มีปลัดเทศบาล เป็นผู้บังคับบัญชาพนักงานเทศบาลและพนักงานจ้างเทศบาล มีหน้าที่และความรับผิดชอบในการควบคุมดูแลราชการประจำของเทศบาลให้เป็นไปตามนโยบาย ประกอบด้วยส่วนการบริหารคือ สำนักงานปลัดเทศบาล กองการศึกษา กองคลัง กองช่าง และกองสาธารณสุขและสิ่งแวดล้อมตราสัญลักษณ์ ตราสัญลักษณ์. รูปปราสาทหินภายในพื้นที่รูปวงกลมด้านใน ล้อมรอบด้วยวงกลมเป็นกรอบนอก ครึ่งบนของกรอบวงกลมนอกเขียนข้อความ "เทศบาลตำบลกำแพง" ครึ่งล่างของกรอบวงกลมนอกเขียนข้อความ "จังหวัดศรีสะเกษ" ปราสาทหิน หมายถึง ปราสาทสระกำแพงใหญ่และปราสาทสระกำแพงน้อย อันเป็นปราสาทขอม โบราณสถานสำคัญของอำเภออุทุมพิสัยและจังหวัดศรีสะเกษข้อมูลทั่วไปสภาพภูมิประเทศ ข้อมูลทั่วไป. สภาพภูมิประเทศ. เขตเทศบาลตำบลกำแพงตั้งอยู่บนภูมิประเทศที่มีลักษณะเป็นที่ราบลุ่ม พื้นที่ส่วนใหญ่มีสภาพเป็นดินร่วนปนทราย ความอุดมสมบูรณ์ของดินค่อนข้างต่ำ มีลำน้ำธรรมชาติที่สำคัญ คือ ลำห้วยทับทัน ซึ่งไหลมาจากต้นน้ำในเขตเทือกเขาพนมดงรัก เป็นแนวแบ่งเขตระหว่างจังหวัดศรีสะเกษกับจังหวัดสุรินทร์ประชากรและกลุ่มชาติพันธุ์ ประชากรและกลุ่มชาติพันธุ์. ในเขตเทศบาลประกอบด้วยประชากร จำนวนทั้งสิ้น 4,034 คน จำแนกเป็นเพศชาย 1,854 คน เพศหญิง 2,180 คน มีครัวเรือนทั้งสิ้น 1,107 ครัวเรือน กลุ่มชาติพันธุ์หลักในเขตเทศบาลได้แก่กลุ่มชาติพันธุ์ชาวกูย (หรือกวยหรือส่วย)ซึ่งพูดภาษากูย,และชาวลาวซึ่งพูดภาษาลาวเขตการปกครอง เขตการปกครอง. เขตการปกครองภายในพื้นที่เทศบาลแบ่งออกเป็น 8 ชุมชน ได้แก่ ชุมชนตำแย, ชุมชนฝั่งธน, ชุมชนรุ่งทิพย์, ชุมชนเทศบาล, ชุมชนศาลเจ้าปู่ตา, ชุมชนวัดประชานิมิต, ชุมชนตลาดอุทุมพรพิสัย และชุมชนโรงพยาบาล–ตำรวจโครงสร้างสังคมการศึกษาโครงสร้างสังคม. การศึกษา. - ศูนย์พัฒนาเด็กเล็ก 1 แห่ง (ศูนย์พัฒนาเด็กเล็กเทศบาลตำบลกำแพง) - โรงเรียนประถมศึกษา 3 แห่ง (โรงเรียนอนุบาลอุทุมพรพิสัย, โรงเรียนเคียวนำ ,โรงเรียนสระกำแพงวิทยาคม) - สถานศึกษานอกระบบ 1 แห่ง (ศูนย์การศึกษานอกโรงเรียนและการศึกษาตามอัธยาศัย อำเภออุทุมพรพิสัย)สถาบันและองค์การทางศาสนาสถาบันและองค์การทางศาสนา. - วัด / สำนักสงฆ์ 1 แห่ง (วัดประชานิมิต)การแพทย์และสาธารณสุขการแพทย์และสาธารณสุข. - โรงพยาบาลชุมชน (รพช) 1 แห่ง (โรงพยาบาลอุทุมพรพิสัย) - สำนักงานสาธารณสุข 1 แห่ง (สำนักงานสาธารณสุขอำเภออุทุมพรพิสัย)ความปลอดภัยในชีวิตและทรัพย์สินความปลอดภัยในชีวิตและทรัพย์สิน. - สถานีตำรวจ 1 แห่ง (สถานีตำรวจภูธรอุทุมพรพิสัย)การกีฬาและสันทนาการการกีฬาและสันทนาการ. - สวนสาธารณะ 1 แห่ง - สวนสุขภาพ 1 แห่ง - สนามเด็กเล่น 1 แห่ง - สนามกีฬา 1 แห่งโครงสร้างทางเศรษฐกิจพื้นฐานหลักทางเศรษฐกิจ โครงสร้างทางเศรษฐกิจ. พื้นฐานหลักทางเศรษฐกิจ. สภาพโดยทั่วไปทางเศรษฐกิจของประชากรในเขตเทศบาลตำบลกำแพง มาจากการเกษตรและธุรกิจทางการเกษตร การค้าปลีก การบริการ อุตสาหกรรมขนาดเล็กและอุตสาหกรรมในครัวเรือน การรับจ้าง การรับราชการและพนักงานรัฐวิสาหกิจหน่วยธุรกิจในเขตเทศบาลหน่วยธุรกิจในเขตเทศบาล. - ประเภทพาณิชยกรรม : ร้านจำหน่ายของชำ, ร้านค้าเสื้อผ้า, ร้านอาหารและเครื่องดื่ม, ร้านอุปกรณ์ไฟฟ้า, ร้านเสริมสวย, ร้านจำหน่ายยานพาหนะ(หนาแน่นทางตอนเหนือและตอนกลางของเขตเทศบาล ตามแนวถนนเพียรพจนกิจ) - ประเภทอุตสาหกรรม : โรงซ่อมสร้างเครื่องยนต์, โรงสีข้าว, (หนาแน่นทางตอนใต้ของเขตเทศบาล ตามแนวถนนสุขาภิบาล 2) - ประเภทบริการธุรกรรมทางการเงิน : ธนาคารพาณิชย์ทั้งของรัฐบาลและเอกชน (ธนาคารกสิกรไทย, ธนาคารเพื่อการเกษตรและสหกรณ์การเกษตร, ธนาคารไทยพาณิชย์)โครงสร้างพื้นฐานและสาธารณูปโภคการคมนาคมและขนส่งโครงสร้างพื้นฐานและสาธารณูปโภค. การคมนาคมและขนส่ง. - ทางรถยนต์ ตามทางหลวงแผ่นดินหมายเลข 226 (นครราชสีมา-บุรีรัมย์-สุรินทร์-ศรีสะเกษ-อุบลราชธานี) เส้นทางดังกล่าวนี้เชื่อมระหว่างตัวจังหวัดศรีสะเกษกับเขตเทศบาลตำบลกำแพง(ตัวอำเภออุทุมพรพิสัย) โดยจากตัวจังหวัดศรีสะเกษ มาตามทางหลวงแผ่นดินหมายเลข 226 (ช่วงศรีสะเกษ-สุรินทร์)เป็นระยะทางประมาณ 24 กิโลเมตร มีรถโดยสารประจำทางให้บริการคือรถตู้ปรับอากาศสายศรีสะเกษ-สุรินทร์ และรถบัสสายศรีสะเกษ-อุทุมพรพิสัย นอกจากนั้น ยังมีบริการรถยนต์โดยสารปรับอากาศจากต้นทางในจังหวัดศรีสะเกษและจังหวัดอุบลราชธานี หยุดรับส่งผู้โดยสารจากอำเภออุทุมพรพิสัย ปลายทางกรุงเทพมหานคร- ทางรถไฟ สายตะวันออกเฉียงเหนือ(นครราชสีมา-อุบลราชธานี, กรุงเทพฯ-ศรีสะเกษ, กรุงเทพฯ-อุบลราชธานี)มีบริการรถไฟธรรมดา รถเร็ว รถด่วนและรถด่วนพิเศษ หยุดรับ-ส่ง ผู้โดยสารที่สถานีรถไฟอุทุมพรพิสัย ในเขตเทศบาลตำบลกำแพงระบบโทรคมนาคมและการสื่อสารระบบโทรคมนาคมและการสื่อสาร. - ชุมสายโทรศัพท์และโทรคมนาคม 1 แห่ง (ชุมสายโทรศัพท์และโทรคมนาคมอุทุมพรพิสัย) - ที่ทำการไปรษณีย์ 1 แห่ง (ไปรษณีย์ไทย อุทุมพรพิสัย)พลังงานไฟฟ้า พลังงานไฟฟ้า. ได้รับบริการจากสำนักงานการไฟฟ้าส่วนภูมิภาค อำเภออุทุมพรพิสัยการประปาและแหล่งน้ำธรรมชาติ การประปาและแหล่งน้ำธรรมชาติ. ได้รับบริการน้ำประปาจากการประปาส่วนภูมิภาค อำเภออุทุมพรพิสัย</doc>
