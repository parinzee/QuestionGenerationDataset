<doc id="509326" url="https://th.wikipedia.org/wiki?curid=509326" title="ฟอร์ด เอสเคป">ฟอร์ด เอสเคป ฟอร์ด เอสเคป () เป็นรถยนต์เอนกประสงค์สมรรถนะสูงขนาดเล็ก (Compact SUV) ของฟอร์ดมอเตอร์ เริ่มผลิตใน พ.ศ. 2543 และเริ่มจำหน่ายในปี พ.ศ. 2544 โดยใช้ชิ้นส่วนร่วมกับมาสด้า ทริบิวต์ () และได้รับความนิยมมากในทุกประเทศที่เปิดตัว โดยในประเทศไทยเริ่มจำหน่ายเมื่อปี พ.ศ. 2546-ปัจจุบัน โดยปัจจุบัน ฟอร์ด เอสเคป มีวิวัฒนาการตามช่วงเวลาได้ 3 Generation (รุ่น) ดังนี้รุ่นที่ 1 (พ.ศ. 2543-2550) รุ่นที่ 1 (พ.ศ. 2543-2550). ฟอร์ด เอสเคป รุ่นที่ 1 เริ่มผลิตเมื่อปี พ.ศ. 2543-2550 แต่ในประเทศไทย เอสเคปรุ่นนี้เริ่มจำหน่ายเมื่อปี พ.ศ. 2546-ปัจจุบัน ซึ่งมีระบบขับเคลื่อน 2 รูปแบบ คือระบบขับเคลื่อน 2 ล้อ และ 4 ล้อ มีตัวถัง 1 รูปแบบ คือเอสยูวี 4 ประตู มีระบบเกียร์ 2 รูปแบบ คือ เกียร์ธรรมดา 5 สปีด และเกียร์อัตโนมัติ 4 สปีด และมีเครื่องยนต์ 3 ขนาด คือ 2.0 ,2.3 และ 3.0 ลิตร โดยในประเทศไทยในปัจจุบันจะมีจำหน่ายเฉพาะรุ่นเครื่องยนต์ 2.3 ลิตร และเกียร์อัตโนมัติเท่านั้น และมีการไมเนอร์เชนจ์ไปแล้วถึง 3 ครั้งด้วยกัน และรุ่นนี้ ในต่างประเทศ ได้มีการผลิตรุ่นไฮบริด เป็นรุ่นพิเศษ ซึ่งไม่มีขายในประเทศไทย ในปี พ.ศ. 2550 ฟอร์ดมอเตอร์ ได้ส่งเอสเคปรุ่นที่ 2 สู่ตลาดโลก รุ่นที่ 1 จึงเลิกผลิตไป แต่ในประเทศไทยยังมีจำหน่ายอยู่จนถึงปี 2557รุ่นที่ 2 (พ.ศ. 2550-2555) รุ่นที่ 2 (พ.ศ. 2550-2555). ฟอร์ด เอสเคป รุ่นที่ 2 เริ่มผลิตเมื่อปี พ.ศ. 2550-2555 ซึ่งมีตัวถังแบบเดียวคือเอสยูวี 4 ประตู มีเกียร์ 3 แบบ คือเกียร์ธรรมดา 5 สปีด ,เกียร์อัตโนมัติ 4 สปีดและเกียร์อัตโนมัติ 6 สปีด และมีเครื่องยนต์ 3 ขนาดคือ 2.3 ,2.5 และ 3.0 ลิตร โดยรุ่นนี้ยังมีการผลิตรุ่นไฮบริดเหมือนรุ่นก่อนหน้านี้ แต่รุ่นนี้ไม่มีการทำตลาดในประเทศไทยแต่อย่างใดรุ่นที่ 3 (พ.ศ. 2555-ปัจจุบัน) รุ่นที่ 3 (พ.ศ. 2555-ปัจจุบัน). ฟอร์ด เอสเคป รุ่นที่ 3 เริ่มผลิตเมื่อปี พ.ศ. 2555-ปัจจุบัน ซึ่งรุ่นนี้ได้เปลี่ยนจากการร่วมผลิตกับมาสด้า ทริบิวต์ ไปผลิตร่วมกับมาสด้า 3 และฟอร์ด โฟกัส โดยรุ่นนี้มีตัวถังแบบเดียวคือตัวถังเอสยูวี 4 ประตู มีเกียร์แบบเดียวคือเกียร์อัตโนมัติ 6 สปีด และมีเครื่องยนต์ 3 ขนาดคือ 1.6 ,2.0 และ 2.5 ลิตร โดยยังไม่มีการผลิตรุ่นไฮบริดแต่อย่างใด นอกจากนี้ ในยุโรป ฟอร์ด เอสเคปจะมีชื่อในการทำตลาดว่า ฟอร์ด คูกา () แต่ในประเทศไทย ฟอร์ดยังไม่มีแผนนำเอสเคปรุ่นที่ 3 มาทำตลาดในประเทศไทย</doc>
