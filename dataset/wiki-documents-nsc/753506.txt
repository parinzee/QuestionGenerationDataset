<doc id="753506" url="https://th.wikipedia.org/wiki?curid=753506" title="สตาร์สครีม">สตาร์สครีม สตาร์สครีม () เป็นชื่อตัวละครหุ่นยนต์ฝ่ายดีเซปติคอนส์ หรือ เดสทรอน จากการ์ตูนชุดเรื่อง ทรานส์ฟอร์มเมอร์สประวัติอะนิเมะยุค G1 ประวัติ. อะนิเมะ. ยุค G1. สตาร์สครีม เป็นรองผู้บังคับการที่ทำหน้าที่รับใช้ เมกะทรอน หัวหน้าฝ่ายดีเซปติคอนส์ แต่เขาไม่มีความจงรักภักดีต่อเมกะทรอนเท่าไหร่นัก โดยเฉพาะเวลาที่เมกะทรอนบาดเจ็บจากการรบ สตาร์สครีมก็มิได้เข้ามาช่วยเหลือเมกะทรอน ผิดกับซาวด์เวฟที่มุ่งหน้าเข้าช่วยเหลือเมกะทรอนทันที ในภาค ทรานส์ฟอร์มเมอร์ส เดอะ มูฟวี่ นั้น มีเหตุการณ์ที่ ยูนิครอน ทำลายดวงดาวบ้านเกิดไซเบอร์ทรอน เมกะทรอนถูกยูนิครอนเข้าควบคุมจิตใจและร่างของเขาจนกลายเป็น กัลวาทรอน และสตาร์สครีมเป็นเหยื่อรายแรกที่ถูกกัลวาทรอนสังหารจนร่างกายสตาร์สครีมนั้นแหลกสลายอะนิแมเต็ด อะนิแมเต็ด. สตาร์สครีมในภาคอะนิแมเต็ดมีลักษณะร่างกายส่วนไหล่และส่วนท้องสีม่วง ส่วนแขนและขามีสีเทา ปีกสองข้างของเขาจะมีสัญลักษณ์ของฝ่ายดีเซปติคอนส์ติดอยู่ มีความสามารถด้านการทำลายหนึ่งในอาวุธประจำกายของฝ่ายออโต้บอทส์ คือ พลังลำแสงแม่เหล็กซึ่งเป็นอาวุธประจำตัวของแร็ตเชต และสามารถบินได้อย่างรวดเร็วอีกด้วยไพร์ม ไพร์ม. สตาร์สครีม ในภาคไพร์ม มีลักษณะร่างกายสีเทาเข้ม มีปีกตั้งอยู่ด้านหลังเป็นสี่แฉก มีจรวดสีแดงติดอยู่กับแขนทั้งสองข้าง ครั้งหนึ่งเมะทรอนเคยได้รับบาดเจ็บสาหัสจากเหตุการณ์ที่สะพานข้ามอวกาศระเบิด อาการเป็นตายเท่ากัน สตาร์สครีมจึงถือโอกาสตั้งตนเป็นหัวหน้าหน่วยเสียเอง ต่อมาเมื่อเมกะทรอนฟื้นคืนชีพขึ้นมาได้ด้วย อีเนอร์จอนด้านมืด (Dark Energon) สตาร์สครีมจึงถูกลงโทษ เขารู้สึกอับอายจึงเนรเทศตนเองออกไปอยู่ป่าเพียงลำพัง เมื่อเวลาผ่านไป เหล่าออโต้บอททำการค้นหากุญแจที่จะนำไปสู่การค้นพบอุปกรณ์สำคัญที่สามารถฟื้นฟูดาวไซเบอร์ตรอนได้ สตาร์สครีมจึงใช้กลโกงแย่งชิงมาและนำมาให้เมกะทรอน เหตุนี้เมกะทรอนจึงรับสตาร์สครีมเป็นพวกตามเดิม เมื่อเวลาผ่านไปสงครามครั้งใหญ่ได้อุบัติขึ้นภายในยานบินของดีเซปติคอนส์ เมกะทรอนถูกบัมเบิลบีสังหารจนสิ้นใจ และดาวบ้านเกิดไซเบอร์ตรอนได้รับการฟื้นฟูด้วย โอเมก้าล็อก (Omega Lock) สตาร์สครีมจึงไร้ที่พึ่ง และร่วมหัวจมท้ายอยู่กับ ชอกเวฟ โดยร่วมกันสร้างโคลนนิ่งหุ่นยนต์มังกร ฝ่ายพรีเดคอนส์ อยู่ภายในห้องแล็บเล็กๆ ในดาวไซเบอร์ทรอน แต่เพราะอุปนิสัยส่วนตัวของสตาร์สครีมที่เป็นหุ่นยนต์จอมกะล่อนนี้เอง สตาร์สครีมจึงถูก พรีเดคิง (Predaking) หัวหน้าฝ่าย พรีเดคอนส์ ที่พาลูกน้องของเขามารุมทำร้ายในภายหลัง เสียงพากย์สตาร์สครีมในภาคไพร์ม ให้เสียงภาษาไทยโดย ไกวัล วัฒนไกร (ฉบับช่องเอ็มคอตแฟมมิลี่) มานพ ศรีจูเป้า (ฉบับทีมพากย์เสียงไทย) และ วิทยา ผาสุข (ฉบับการ์ตูนเน็ตเวิร์ค) และเสียงพากย์ภาษาอังกฤษให้เสียงโดย สตีฟ บลัม (Steve Blum)ฉบับคนแสดง ฉบับคนแสดง. สตาร์สครีมได้ปรากฏตัวขึ้นครั้งแรกใน ทรานส์ฟอร์มเมอร์ส มหาวิบัติจักรกลสังหารถล่มจักรวาล โดยสตาร์สครีมมาเพื่อร่วมมือกับเมกะทรอนและเหล่าดีเซปติคอนส์ ตามหาออลสปาร์กในโลกมนุษย์ บทบาทของสตาร์สครีมส่วนใหญ่จะทำหน้าที่ตามไล่ล่า แซม วิทวิคกี้ และมนุษย์ที่เกี่ยวข้อง รวมถึงการรายงานสถานการณ์การศึกสงครามและด้านอื่น ๆ ให้เมกะทรอนทราบอยู่เสมอ ในภาพยนตร์ ทรานส์ฟอร์มเมอร์ส 3 สตาร์สครีมถูกแซม วิทวิคกี้ สังหารด้วยอาวุธประดิษฐ์ของคิว (วีลแจ็ค) ประเภทระเบิดเวลา สตาร์สครีมจึงสิ้นชีพในที่สุด</doc>
