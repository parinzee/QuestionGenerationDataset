<doc id="509722" url="https://th.wikipedia.org/wiki?curid=509722" title="พระสุธรรมาธิบดี (แสง ชุตินฺธโร)">พระสุธรรมาธิบดี (แสง ชุตินฺธโร) พระสุธรรมาธิบดี หรือ หลวงปู่แสง นามเดิม แสง ขุทรานนท์ ฉายา ชุตินฺธโร (10 มิถุนายน 2456 - 5 กุมภาพันธ์ 2559) เป็นพระราชาคณะเจ้าคณะรองฝ่ายธรรมยุติกนิกาย ชาวจังหวัดสุราษฎร์ธานี อดีตเจ้าอาวาสวัดธรรมบูชา และอดีตเจ้าคณะจังหวัดสุราษฎร์ธานี (ธรรมยุต)ประวัติ ประวัติ. พระสุธรรมาธิบดี มีนามเดิมว่า แสง ขุทรานนท์ เกิดเมื่อวันที่ 10 มิถุนายน พ.ศ. 2456 ณ บ้านม่วงสองต้น ตำบลม่วงสองต้น อำเภอเมือง จังหวัดนครศรีธรรมราช ท่านได้เข้าพิธีบรรพชา เมื่อปี พ.ศ. 2468 ที่วัดพระนคร อ.เมือง จ.นครศรีธรรมราช โดยมีพระรัตนธัชมุนี (แบน คณฺฐาภรโณ) วัดพระมหาธาตุวรมหาวิหาร เป็นพระอุปัชฌาย์ จนกระทั่งอายุครบ 20 ปีบริบูรณ์ ได้เข้าพิธีอุปสมบท ณ วัดชลเฉนียน อำเภอเมือง จังหวัดนครศรีธรรมราช โดยมีพระรัตนธัชมุนี เป็นพระอุปัชฌาย์ พระปลัดแดง วัดพระนคร เป็นพระกรรมวาจาจารย์ และพระครูพิศาลบริหารวัตร เป็นพระอนุสาวนาจารย์ พ.ศ. 2478 ท่านได้เดินทางไปศึกษาพระปริยัติธรรมที่กรุงเทพฯ ณ วัดราชาธิวาสราชวรวิหาร เมื่อครั้งพระธรรมวโรดม (เซ่ง อุตฺตโม) เป็นเจ้าอาวาส จนสอบได้นักธรรมชั้นเอกและเปรียญธรรม 5 ประโยค พ.ศ. 2494 ท่านได้มอบหมายจากพระศาสนโศภน (ปลอด อตฺถการี) เจ้าอาวาสวัดราชาธิวาส ให้มาช่วยงานคณะสงฆ์ เนื่องจากพระธรรมวิโรจนเถร (พลับ ฐิติโก) เจ้าอาวาสวัดธรรมบูชา เข้าสู่วัยชรา โดยได้รับหมายให้ปกครองสงฆ์ภายในวัด ท่านได้กำกับและปกครองด้วยหลักเมตตาธรรม เป็นที่พอใจของเจ้าอาวาสตำแหน่งงานปกครองคณะสงฆ์ตำแหน่งงานปกครองคณะสงฆ์. - พ.ศ. 2494 เป็นผู้ช่วยเจ้าอาวาสวัดธรรมบูชา - พ.ศ. 2494 เป็นสาธารณูปการ จังหวัดสุราษฎร์ธานี - พ.ศ. 2495 เป็นผู้ช่วยเจ้าอาวาส - พ.ศ. 2495 เป็นเจ้าคณะอำเภอเมืองสุราษฎร์ธานี - พ.ศ. 2499 เป็นเจ้าอาวาสวัดธรรมบูชา พระอารามหลวง และเป็นเจ้าคณะจังหวัดสุราษฎร์ธานี (ธรรมยุต)ลำดับสมณศักดิ์ลำดับสมณศักดิ์. - พ.ศ. 2483 ได้รับแต่งตั้งจากพระธรรมโกศาจารย์ (ปลอด อตฺถการี) ให้ดำรงตำแหน่งฐานานุกรมที่ พระครูวินัยธรแสง ชุตินฺธโร - 5 ธันวาคม พ.ศ. 2494 เป็นพระครูสัญญาบัตรที่ พระครูโชติธรรมวราภรณ์ - 5 ธันวาคม พ.ศ. 2497 เป็นพระราชาคณะชั้นสามัญที่ พระโชติธรรมวราภรณ์ - 5 ธันวาคม พ.ศ. 2505 เป็นพระราชาคณะชั้นราชที่ พระราชธรรมมุนี ตรีปิฎกธรรมภูสิต ธรรมิกคณิสสร บวรสังฆาราม คามวาสี - 5 ธันวาคม พ.ศ. 2517 เป็นพระราชาคณะชั้นเทพที่ พระเทพสารสุธี ศรีวิสุทธินายก ตรีปิฎกบัณฑิต ยติคณิสสร บวรสังฆาราม คามวาสี - 5 ธันวาคม พ.ศ. 2536 เป็นพระราชาคณะชั้นธรรมที่ พระธรรมธัชมุนี ศีลาจารวัตรวิมล โกศลวรกิจจานุกิจ โสภิตธรรมคุณาภรณ์ ยติคณิสสร บวรสังฆาราม คามวาสี - 5 ธันวาคม พ.ศ. 2551 ได้รับสถาปนาเป็นพระราชาคณะเจ้าคณะรองที่ พระสุธรรมาธิบดี ปูชนียฐานประยุต มงคลวุฒคณาทร บวรศีลาจาร ศาสนภารธุราทร ธรรมยุตติกคณิสสร บวรสังฆาราม คามวาสี</doc>
