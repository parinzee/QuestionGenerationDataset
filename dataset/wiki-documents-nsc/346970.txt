<doc id="346970" url="https://th.wikipedia.org/wiki?curid=346970" title="อัมรินทร์ สิมะโรจน์">อัมรินทร์ สิมะโรจน์ อัมรินทร์ สิมะโรจน์ นักแสดง, นักธุรกิจและนักการเมืองในระดับท้องถิ่นชาวไทย มีชื่อเล่นว่า "หลุยส์" เกิดเมื่อวันที่ 26 สิงหาคม พ.ศ. 2520 เป็นบุตรชายของ นายมงคล สิมะโรจน์ อดีตรองผู้ว่าราชการกรุงเทพมหานครและอดีตนักการเมืองพรรคประชาธิปัตย์ และเป็นน้องชายแท้ ๆ ของ นายภิมุข สิมะโรจน์ อดีตสมาชิกสภาผู้แทนราษฎรพรรคไทยรักไทย เขตบางพลัด จบการศึกษาระดับปริญญาตรี จากคณะวิศวกรรมศาสตร์ จุฬาลงกรณ์มหาวิทยาลัย, ปริญญาโท เศรษฐศาสตร์บริหาร จุฬาลงกรณ์มหาวิทยาลัย และปริญญาโท ทางด้านบริหารธุรกิจ จากประเทศอังกฤษ เข้าสู่วงการบันเทิงในราวปี พ.ศ. 2541 ด้วยการเป็นนักแสดงในบทนำ สังกัดช่อง 7 มีผลงานละครโทรทัศน์เรื่องต่าง ๆ เช่น หนุ่มทิพย์ ในปี พ.ศ. 2542, แม่มดเจ้าเสน่ห์, ทายาทอสูร และจิตสังหาร ในปี พ.ศ. 2544 ต่อมาได้ผันตัวเองมารับบทประกอบเป็นตัวร้าย เช่น ปลาบู่ทอง ในปี พ.ศ. 2552 และ เพลงรักข้ามภพ ในปีเดียวกัน เป็นต้น นอกจากการแสดงแล้ว ก่อนเข้าวงการบันเทิงยังเคยรับราชการในกระทรวงอุตสาหกรรม และยังเป็นนักธุรกิจด้วยการมีกิจการเป็นของตนเองในฐานะกรรมการผู้จัดการ บริษัท แววดัง ซึ่งเป็นธุรกิจประเภทบันเทิง และเป็นนักวิเคราะห์หลักทรัพย์ประจำ บริษัท หลักทรัพย์ไทยพาณิชย์ อีกทั้งเป็นนักการเมืองท้องถิ่นด้วยการลงสมัครเลือกตั้งเป็น ส.ก. (สมาชิกสภากรุงเทพมหานคร) ของเขตบางพลัด สังกัดพรรคไทยรักไทย แต่มืได้รับการเลือกตั้ง เพราะแพ้ไปด้วยคะแนนเพียง 67 คะแนนเท่านั้น ชีวิตส่วนตัว สมรสกับสกุลรัตน์ อัศวนิเวศน์ (จ๊อย) ไปเมื่อเดือนพฤศจิกายน พ.ศ. 2552 มีลูกชาย 2 คนผลงานละครโทรทัศน์ละครพื้นบ้าน ละครจักร ๆ วงศ์ ๆผลงานละครโทรทัศน์. ละครพื้นบ้าน ละครจักร ๆ วงศ์ ๆ. - ละครพื้นบ้าน หรือ ละครจักร ๆ วงศ์ ๆทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ละครโทรทัศน์ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ละครสั้นละครสั้น. - 2554 ฟ้ามีตา ตอน...กิมจิในไหปลาร้า - 2556 ฟ้ามีตา ตอน...เขารวย-เราจน รับบท วัสพล - 2556 ศีล 5 คนกล้าท้าอธรรม - 2558 ฟ้ามีตา ตอน...เด็กก็คือเด็ก รับบท ชัยพิธีกรพิธีกร. - Mirror Game ปฏิบัติการบานกระจก (ช่อง 7)รางวัลรางวัล. - รางวัลเมขลา ครั้งที่ 22 (2545) ผู้แสดงสนับสนุนชายดีเด่น จากละคร จิตสังหาร</doc>
