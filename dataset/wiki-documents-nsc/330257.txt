<doc id="330257" url="https://th.wikipedia.org/wiki?curid=330257" title="ซาวด์เวฟ (ทรานส์ฟอร์มเมอร์ส)">ซาวด์เวฟ (ทรานส์ฟอร์มเมอร์ส) ซาวด์เวฟ (อังกฤษ:SOUNDWAVE) เป็นชื่อตัวละครจากเรื่อง ทรานส์ฟอร์มเมอร์ส (TRANSFORMERS)ประวัติอะนิเมะยุคG1G1ซาวด์เวฟกาแล็คซี่ ฟอร์ซอะนิเมเต็ดไพร์ม ประวัติ. อะนิเมะ. ไพร์ม. ในภาค ทรานส์ฟอร์มเมอร์ส ไพร์ม ซาวด์เวฟมีบทบาทด้านการดักฟังคลื่นสัญญาณของฝ่ายออโต้บอทส์ และเชี่ยวชาญด้านการแฮ็คระบบเทคโนโลยีในรูปแบบต่างๆ รวมทั้งคอยติดตามความเคลื่อนไหวของ สตาร์สครีม และหุ่นยนต์ดีเซปติคอนส์ตัวอื่น ๆ ที่คิดทรยศต่อ เมกะทรอน ซาวด์เวฟมีบทบาทสำคัญด้านการแย่งชิงอาวุธพิเศษ นามว่า ไออาคอน (Iacon) ประเภท ระเบิดพลังคลื่นเสียง ซึ่งมีอานุภาพร้ายแรง หากใครที่ถูกยิงด้วยอาวุธนี้จะมีผลต่อระบบประสาททุกส่วนของร่างกาย ภายหลังซาวด์เวฟ ถูก แจ็ค ดาร์บี้ , มิโกะ และ ราฟ เอสกิวัล มนุษย์สามคนร่วมกันใช้อุบายหลอกล่อให้ซาวด์เวฟเปิดสะพานเชื่อมมิติฝั่งหนึ่ง และมนุษย์ทั้งสามก็เปิดสะพานเชื่อมมิติเพิ่มขึ้นอีกฝั่งหนึ่งจนระบบเกิดการสวนทาง ทำให้ซาวด์เวฟเข้าสู่แดนสนธยาและไม่สามารถกลับออกมาได้ฉบับคนแสดง ฉบับคนแสดง. ซาวด์เวฟในภาค ทรานส์ฟอร์มเมอร์ส อภิมหาสงครามแค้น แปลงร่างเป็นยานไซเบอร์ทรอเนี่ยน โดยจะประจำอยู่บริเวณที่ไม่ไกลจากดาวเคราะห์ เพื่อส่งสัญญาณดาวเทียมและแฮ็คระบบเพื่อสอดแนมฝ่ายออโต้บอทส์และหน่วยเนสท์ (Nest) จนทำให้หุ่นยนต์ฝ่ายดีเซปติคอนส์ได้รู้ว่าชิ้นส่วนสะเก็ดสุดท้ายของออลสปาร์คถูกเก็บในห้องแม่เหล็กไฟฟ้า ในฐานทัพหน่วยเนสท์ หลังจากนั้นซาวด์เวฟจึงส่ง แรเวจ (Ravage) ลูกน้องของเขาไปเอาชิ้นส่วนออลสปาร์คนั้นมา แต่ทหารหน่วยเนสท์ ไปเห็นเข้าพอดี จึงระดมยิงแรเวจ ที่กำลังทำการขโมยออลสปาร์ค แต่แรเวจหนีไปได้ และชิ้นส่วนออลสปาร์คก็หายไปอีกด้วย ต่อมาซาวด์เวฟมีหน้าที่คอยจับสัญญาณของแซม วิทวิคกี้ และพรรคพวก เพราะเมื่อศึกใหญ่ของออโตบอทส์และดีเซปติคอนส์ครั้งที่แล้ว อ็อพติมัสถูกเมกะทรอนฆ่าตายในป่า แซมจึงพยายามช่วยออพติมัส ด้วยการตามหาแมททริกซ์แห่งจิตพลังผู้นำ (The Matrix Of Leadership) สิ่งที่ชุบชีวิตออพติมัส ไพรม์ได้ หลังจากนั้น ซาวด์เวฟหุ่นยนต์ดีเซ็ปติคอนส์ทุกตัว จึงเริ่มตามล่าแซม วิทวิคกี้ และพรรคพวกทันที เพื่อไม่ให้แซมไปชุบชีวิต ออพติมัส ไพรม์ แต่เหล่าดีเซปติคอนส์ทำการล้มเหลวทำให้ออพติมัสฟื้นคืนชีพกลับมาได้ ในภาพยนตร์ ทรานส์ฟอร์มเมอร์ส 3 ซาวด์เวฟเปลี่ยนรูปแบบการแปลงร่างมาเป็นโหมดรถยนต์เพื่อมาช่วยเมกะทรอนตามล่าออโต้บอทส์และแซม วิทวิคกี้ รวมถึงมีส่วนร่วมในการจับตัว บัมเบิลบี แร็ตเชต และออโต้บอทส์ตัวอื่น ๆ มาเป็นเชลย ณ ใจกลางเมืองชิคาโก้ และยังสังหาร วีลแจ็ค หรือ คิว หุ่นยนต์ฝ่ายออโต้บอทส์ตัวหนึ่งสิ้นใจไปด้วย แต่ไม่นานนักซาวด์เวฟก็ถูกบัมเบิลบีฆ่าตายบทบาท บทบาท. ซาวด์เวฟ มีบทบาทสำคัญในกลุ่มเดสทรอน หรือ ดีเซปติคอนส์ โดยเฉพาะทักษะการต่อสู้ในรูปแบบการยิงลอบสังหารและการดักฟังจากคลื่นสื่อสาร</doc>
