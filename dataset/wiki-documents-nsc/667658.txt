<doc id="667658" url="https://th.wikipedia.org/wiki?curid=667658" title="ทรงยศ รามสูต">ทรงยศ รามสูต นายทรงยศ รามสูต (เกิด 20 ธันวาคม พ.ศ. 2503) เป็นอดีตสมาชิกสภาผู้แทนราษฎรจังหวัดหนองคาย ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2529 ในสังกัดพรรคชาติไทย ปัจจุบันสังกัดพรรคเพื่อไทยประวัติ ประวัติ. ทรงยศ รามสูต เกิดเมื่อวันที่ 20 ธันวาคม พ.ศ. 2503 เป็นบุตรของนายสยม รามสูต อดีต ส.ส.เชียงใหม่ กับนางทองมาก ระวิวรรณ อดีต ส.ส.หนองคาย สมรสกับนางสิรินทร รามสูต (สกุลเดิม โลหะโชติ) บุตรของนายสมชาย โลหะโชติ อดีต ส.ส.น่าน มีบุตร 2 คน ทรงยศ รามสูต สำเร็จการศึกษาจากโรงเรียนสาธิตมหาวิทยาลัยศรีนครินทรวิโรฒ ปทุมวัน และปริญญาตรีจากมหาวิทยาลัยรามคำแหงงานการเมือง งานการเมือง. ทรงยศ รามสูต เข้าสู่งานการเมืองตามมารดา และบิดา ซึ่งเป็นสมาชิกสภาผู้แทนราษฎรทั้งคู่ โดยเขาได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 สังกัดพรรคชาติไทย และได้รับเลือกตั้งอีกสมัยในปี พ.ศ. 2531 ต่อมาในการเลือกตั้ง เดือนมีนาคม พ.ศ. 2535 ได้รับเลือกตั้งอีกสมัยในสังกัดพรรคสามัคคีธรรม และต่อมาเขาได้รับแต่งตั้งให้ดำรงตำแหน่งกรรมการบริหารพรรคเทิดไท ในปีเดียวกันซึ่งเป็นพรรคการเมืองที่เปลี่ยนชื่อมาจากพรรคสามัคคีธรรม ทรงยศ รามสูต ได้รับแต่งตั้งเป็นผู้ช่วยเลขานุการรัฐมนตรีว่าการกระทรวงมหาดไทย ในรัฐบาลพลเอก สุจินดา คราประยูร ในเดือนเมษายน พ.ศ. 2535 ก่อนหน้านั้นไม่นานบิดาของเขาได้รับแต่งตั้งเป็นผู้ช่วยเลขานุการรัฐมนตรีว่าการกระทรวงอุตสาหกรรม ในรัฐบาลดังกล่าวด้วย รามสูต เป็นสกุลพระราชทาน รัชกาลที่ 6 ลำดับที่ 0693 พระราชทานให้แก่ขุนวรพัศดุ์บรรหาร (เลี่ยน) กรมศุลการกร กระทรวงพระคลังมหาสมบัติ บิดา ปู่และทวด เป็นพระยารามรณรงค์สงครามฯ บิดาคือพระยารามฯ (อ้น) ปู่คือพระยารามฯ (เกิด) ทวดคือพระยารามฯ (นาค) เขียนเป็นอักษรโรมันว่า "Ra^masuta"สมาชิกสภาผู้แทนราษฎร สมาชิกสภาผู้แทนราษฎร. ทรงยศ รามสูต ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดหนองคาย สังกัดพรรคชาติไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดหนองคาย สังกัดพรรคชาติไทย 3. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดหนองคาย สังกัดพรรคสามัคคีธรรม</doc>
