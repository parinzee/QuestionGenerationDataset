<doc id="201162" url="https://th.wikipedia.org/wiki?curid=201162" title="เงาฮู">เงาฮู เงาฮู () เป็นตัวละครในวรรณกรรมจีนอิงประวัติศาสตร์เรื่องสามก๊ก ขุนนางผู้ใหญ่แห่งราชวงศ์ฮั่น ซื่อสัตย์และจงรักภักดีต่อพระเจ้าฮั่นเซ่าตี้ ภายหลังจากศึกสิบขันทีที่ร่วมกันสังหารโฮจิ๋นพร้อมกับชิงตัวพระเจ้าฮั่นเซ่าตี้และพระเจ้าเหี้ยนเต้ออกจากวังหลวง จนตั๋งโต๊ะเข้าปราบปรามความวุ่นวายและยึดครองอำนายภายในราชสำนัก กระทำการหยาบช้า เข่นฆ่าขุนนางที่มีความเห็นแตกต่างจากตนเองประวัติ ประวัติ. เงาฮูเป็นหนึ่งในขุนนางที่มีความคับแค้นใจต่อตั๋งโต๊ะ คิดจะฆ่าตั๋งโต๊ะตลอดเวลา ครั้นอยู่มาวันหนึ่งเงาฮูนำมีดเหน็บซ่อนไว้ในเสื้อและเข้าเฝ้าตั๋งโต๊ะตามปกติ รอดูท่าทีตั๋งโต๊ะที่ประตูวังพอตั๋งโต๊ะออกมาถึงหน้าประตูวัง เงาฮูก็ถอดมีดที่เหน็บไว้ในเสื้อออกเพื่อจะแทงตั๋งโต๊ะ แต่ตั๋งโต๊ะเห็นเสียก่อนและรับมีดไว้ได้ทัน ลิโป้บุตรบุญธรรมของตั๋งโต๊ะจึงรีบวิ่งเข้าไปจับตัวเงาฮูไว้แล้วว่า "เหตุใดตัวจึงมาคิดทำร้ายมหาอุปราชผู้เป็นบิดาของเราดังนี้" แต่เงาฮูไม่กลัวลิโป้และตอบว่า "อ้ายตั๋งโต๊ะทำการหยาบช้า กูจะตัดเอาศีรษะประกาศแก่เทวาแลมนุษย์ให้เห็นประจักษ์จงทั่ว" ตั๋งโต๊ะเมื่อได้ยินเงาฮูด่าตนเองก็โกรธ จึงสั่งให้บู๋ซูนำตัวเงาฮูไปแล่เนื้อเสียให้ตาย ครั้นเมื่อบู๋ซูเข้าควบคุมตัวเงาฮู เงาฮูก็มิได้เกรงกลัวความตาย ยังคงด่าทอสาปแช่งตั๋งโต๊ะด้วยถ้อยคำหยาบช้า จนกระทั่งบู๋ซูลงดาบสิ้นใจ</doc>
