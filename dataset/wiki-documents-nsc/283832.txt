<doc id="283832" url="https://th.wikipedia.org/wiki?curid=283832" title="ปริศนา พรายแสง">ปริศนา พรายแสง ปริศนา พรายแสง หรือ ปุ๊กกี้ เกิดเมื่อวันที่ 26 พฤษภาคม พ.ศ. 2522 เป็นนักร้องลูกครึ่งไทย-ออสเตรเลีย เข้าสู่วงการ และเป็นที่รู้จักอย่างมากจากการเป็นนักร้อง ภายใต้สังกัดอาร์เอส โปรโมชั่น มีชื่อเสียงจากเพลง SHA-LA-LA-LA, แข็งใจ, ขอแค่มีเธอ, Z เลย เป็นต้นประวัติ ประวัติ. ปริศนา พรายแสง (ชื่อเล่น ปุ๊กกี้) มีชื่อภาษาอังกฤษว่า พริสซิลลา จิวเมลลี่ เกิดเมื่อวันที่ 26 พฤษภาคม พ.ศ. 2522 เป็นอดีตนักร้องลูกครึ่งไทย-ออสเตรเลีย โดยบิดามารดามีกิจการท่องเที่ยวระหว่างประเทศ มีผลงานเพลงกับค่ายอาร์เอส เริ่มแรกปริศนา พรายแสง ได้เซ็นสัญญาเป็นนักร้องในค่าย VIP เของเศรษฐา ศิระฉายา แต่เนื่องจากค่ายเพลงปิดตัวไปทำให้ไม่มีอัลบั้มเพลงออกมา หลังจากนั้นได้ส่งเดโมไปที่ค่ายเพลงอาร์เอส.โปรโมชั่น และผ่านการคัดเลือกให้เซ็นสัญญา โดยเริ่มผลงานแรกในวงการบันเทิงด้วยการแสดงมิวสิคซีรีส์ในอัลบั้มชุดแรกของศรราม เทพพิทักษ์ ในช่วงต้นปี พ.ศ. 2538 ซึ่งมิวสิคซีรีส์ดังกล่าวถูกนำมาตัดต่อเป็นมิวสิควิดีโอเพลง "อย่าใส่ใจ" หลังจากนั้นช่วงกลางปี พ.ศ. 2538 ได้ร้องเพลงประกอบละครเรื่องเงาราหูทางช่อง 3 ในเพลง "คงมีสักวัน" ซึ่งถือเป็นผลงานเพลงแรกในฐานะนักร้อง ช่วงต้นปีพ.ศ. 2539 ปุ๊กกี้ได้มีผลงานเพลงอัลบั้มแรกในชื่ออัลบั้ม Pookie วางแผงเมื่อวันที่ 14 กุมภาพันธ์ พ.ศ. 2539 มีเพลงฮิตเช่น "แข็งใจ" "Z เลย" "ขอแค่มีเธอ" "เหตุผลข้อเดียว" "ช็อกโกแลต" และ "เป็นไปได้ไหม" โดยเพลง "ขอแค่มีเธอ" ยังได้ถูกนำไปประกอบละครเรื่องปีหนึ่งเพื่อนกันและวันอัศจรรย์ของผม อีกด้วย อัลบั้มชุดนี้ได้มีการเปลี่ยนปกฉลองความสำเร็จซึ่งมียอดขายมากกว่าหนึ่งล้านตลับ และยังเป็นอัลบั้มที่มียอดจำหน่ายสูงสุดติดอันดับท็อป 5 ของประเทศไทยในปีนั้นอีกด้วย ในช่วงปลายปีดังกล่าวได้ร้องเพลงประกอบภาพยนตร์ ล่องจุ๊น ขอหมอนใบนั้นที่เธอฝันยามหนุน ในเพลง "พรุ่งนี้" ซึ่งได้รับรางวัลเพลงประกอบภาพยนตร์ยอดเยี่ยมจากงานประกาศผลตุ๊กตาทองในปีนั้นอีกด้วย หลังจากนั้นในปีพ.ศ. 2540 ได้มีอัลบั้มพิเศษออกมา โดยเป็นการนำเพลงเก่า ทั้งเพลงไทยและเพลงสากลมาร้องใหม่ ในอัลบั้ม Wowderful! มีเพลงฮิตเช่น SHA-LA-LA-LA-LA "ใกล้" (เพลงใหม่เพลงเดียวในอัลบั้ม) "ไม่เคยรักกันเลยใช่ไหม" (เพลงเก่าของหนุ่ม ศรราม เทพพิทักษ์) และ "HOW CAN LOVE HURT SO MUCH" และอัลบั้มนี้ก็มียอดขายมากกว่าล้านตลับเช่นกันชีวิตส่วนตัว ชีวิตส่วนตัว. ปริศนา จบการศึกษาระดับปริญญาตรี TAFE College Sydney Australia ด้านครอบครัว สมรสครั้งแรกกับสุรพันธุ์ จำลองกุล (ต๋อง) อดีตนักร้องวงทู ที่ตกเป็นข่าวฮือฮาในเรื่องที่อายุยังน้อยและกำลังมีชื่อเสียงในวงการเพลง อีกทั้งยังเป็นการไม่เห็นด้วยของมารดา มีลูกด้วยกัน 2 คน โดยคนโตเป็นลูกสาว อีกคนเป็นลูกชาย แต่ต่อมาทั้งสองระหองระแหงจนถึงขั้นหย่าร้างกันเมื่อกลางปี 2547 และได้สมรสครั้งที่ 2 กับปาณสาร จันทร์หอม ได้ไปตั้งรกรากที่ประเทศออสเตรเลีย แต่แต่งงานได้ปีกว่าก็หย่าขาดกับสามี และย้ายกลับมาประเทศไทย ทำธุรกิจ จนกระทั่งมีลูกกับกับสามีนักธุรกิจส่งออกเสื้อผ้าสำเร็จรูปผลงานสตูดิโออัลบั้มอัลบั้มพิเศษเพลงประกอบละคร/ภาพยนตร์ผลงาน. เพลงประกอบละคร/ภาพยนตร์. - เพลง "คงมีสักวัน" ประกอบละครเรื่อง เงาราหู ทางช่อง 3 (พ.ศ. 2538) - เพลง "ขอแค่มีเธอ" ประกอบละครเรื่อง ปีหนึ่งเพื่อนกันและวันอัศจรรย์ของผม ทางช่อง 7 (พ.ศ. 2539) - เพลง "พรุ่งนี้" ประกอบภาพยนตร์เรื่อง ขอหมอนใบนั้นที่เธอฝันยามหนุน (พ.ศ. 2539)ผลงานด้านการแสดงภาพยนตร์ผลงานด้านการแสดง. ภาพยนตร์. - เอ๋อเหรอ (2548)มิวสิกวีดีโอมิวสิกวีดีโอ. - อย่าใส่ใจ ของ ศรราม เทพพิทักษ์ (2538) - เหงา...เข้าใจ ของ ปาน ธนพร (2547)</doc>
