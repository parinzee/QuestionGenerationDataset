<doc id="258702" url="https://th.wikipedia.org/wiki?curid=258702" title="แวมไพร์ รัตติกาลรัก">แวมไพร์ รัตติกาลรัก แวมไพร์ รัตติกาลรัก () เป็นภาพยนตร์สวีเดนนอกกระแสแนวโรแมนติก สยองขวัญ ดัดแปลงจากนวนิยายในชื่อเดียวกันของจอห์น แอจไวด์ ลินด์ควิทซึ่งรับหน้าที่เขียนบทในภาพยนตร์เรื่องนี้ด้วย ออกฉายในวันที่ 24 ตุลาคม พ.ศ. 2551 ในอเมริกาและสวีเดน และเข้าฉายในประเทศไทยวันที่ 14 พฤษภาคม พ.ศ. 2552 โดยจำกัดโรงฉายคือที่โรงภาพยนตร์เฮาส์ อาร์ซีเอเท่านั้นโดยมงคลเมเจอร์เป็นผู้จัดจำหน่าย เนื้อเรื่องของภาพยนตร์จะเกี่ยวข้องกับแวมไพร์แถบสแกนดิเนเวีย นอกจากนั้นตัวภาพยนตร์ยังมีกลิ่นอายของภาพยนตร์แนว Coming of Age แฝงอยู่ด้วย หลังจากที่ภาพยนตร์ออกฉายก็ได้รับคำวิจารณ์ในแง่บวกและกวาดรางวัลจากสถาบันต่าง ๆ มามากมายเนื้อเรื่อง (เปิดเผยเนื้อหาสำคัญ) เนื้อเรื่อง (เปิดเผยเนื้อหาสำคัญ). ออสการ์เด็กชายวัย 12 ที่อพาร์ทเม้นท์แห่งหนึ่งมักมีปัญหาในเรื่องการถูกกลั่นแกล้งจากเพื่อนๆในโรงเรียนและไม่กล้าที่จะตอบโต้ และระบายอารมณ์ตนเองด้วยการใช้มีดแทงต้นไม้โดยนึกภาพของเพื่อนว่ากำลังโดนตัวเองแทง วันหนึ่งเขาพบกับเด็กหญิงชื่อเอลี่ซึ่งอายุเท่ากับเขาซึ่งอาศัยอยู่ในห้องข้างๆเขาอีกด้วยทั้งคู่สนิทกันอย่างรวดเร็ว ในขณะเดียวกันฮาคานชายสูงอายุที่เข้ามาอยู่กับเอลี่ก็ออกตามล่าเลือดของคนโดยการจับห้อยหัวแล้วกรีดคอและนำเลือดมาให้อีลี่กินทุกวันโดยที่ออสการ์ไม่รู้ ในขณะเดียวกันก็มีข่าวการพบศพคนตายมากมาย และความสัมพันธ์ของออสการ์และเอลี่แน่นแฟ้นมากขึ้นทั้งคู่ใช้วิธีการสื่อสารโดยใช้รหัสมอร์สผ่านผนังห้อง ทั้งคู่เริ่มสนิทกันมากขึ้นแต่ฮาคานทำงานพลาดบ่อยเนื่องจากความสูงวัยของเขาทำให้บางวันนั้นไม่สามารถนำเลือดกลับมาให้เอลี่ได้ จนกระทั่งวันหนึ่งมีคนมาพบฮาคานเข้าเขาจึงใช้น้ำกรดราดหน้าตนเองเป็นการทำโทษและปิดบังใบหน้าของตนไม่ให้ถูกจับได้จนต้องเข้าโรงพยาบาล เมื่อเอลี่รู้ว่าฮาคานทำงานพลาดจึงตามฮาคานไปที่โรงพยาบาลและฆ่าฮาคานทิ้งด้วยการดูดเลือดและโยนฮาคานทิ้งลงมาจากชั้นสูงเนื่องจากฮาคานทำงานพลาดอีกครั้ง แต่ต่อมาเอลี่ก็เปิดเผยต่อออสการ์ว่าตนไม่ใช่ผู้หญิงและไม่ใช่คนอีกด้วยแต่ออสการ์ยังคงรักเอลี่ต่อไปและสัญญากับเอลี่ว่าหากทุกอย่างปกติทั้งคู่จะได้อยู่ด้วยกัน ซึ่งเอลี่ก็แนะนำให้ออสการ์กล้าที่จะตอบโต้เพื่อนที่คอยกลั่นแกล้งบ้างจนกระทั่งวันหนึ่งออสการ์ตอบโต้เพื่อนจนเพื่อนคนนั้นสูญเสียการได้ยินไปหนึ่งข้าง ต่อมาออสการ์เริ่มสงสัยในตัวเอลี่ในพฤติกรรมต่างๆเช่น ออกมาเฉพาะตอนกลางคืน กลิ่นตัว เป็นต้น จนกระทั่งวันหนึ่งออสการ์ใช้มีดแทงมือตนเองเอลี่จึงเข้ามาเลียเลือดที่พื้น ทำให้ออสการ์รู้ว่าเอลี่คือแวมไพร์แต่ออสการ์ก็ไม่ได้รักเอลี่น้อยลง วันหนึ่งเอลี่ได้กระโดดลงมากัดที่คอของหญิงสาวคนหนึ่งที่อาศัยอยู่ในอพาร์ทเม้นท์เช่นเดียวกันแต่ถูกขัดขวางโดยแฟนหนุ่มของหญิงสาว ทำให้เอลี่ดื่มเลือดไม่สำเร็จผู้หญิงคนนั้นจึงเป็นแวมไพร์หลังจากนั้นเธอได้ฆ่าตัวตายด้วยการถูกแสงอาทิตย์จนไฟลุกไหม้ท่วมตัว แฟนหนุ่มเมื่อรู้ดังนั้นจึงแค้นใจและตามหาเอลี่เพื่อแก้แค้นจนเจอเอลี่หลับอยู่จึงคิดจะทำให้เธอถูกแสงอาทิตย์แต่ออสการ์เข้ามาขวางไว้ เอลี่จึงตื่นขึ้นและกระโดดเข้าไปกัดที่คอของชายคนนั้นและดูดเลือดจนตาย เมื่อออสการ์เห็นเอลี่ฆ่าคนต่อหน้าต่อตาจึงกลัวแต่เอลี่เข้าไปปลอบว่าที่เธอทำเพราะจำเป็นต้องทำ หลายวันต่อมาออสการ์ถูกหลอกให้ไปที่สระว่ายน้ำของโรงเรียนโดยเพื่อนที่เคยแกล้งออสการ์ ออสการ์ไปที่สระว่ายน้ำแล้วพบกับพี่ชายของเพื่อนที่เคยแกล้งออสการ์ เขาจับออสการ์กดน้ำในขณะที่ออสการ์กำลังจะหมดลมหายใจเอลี่เข้ามาช่วยไว้โดยการตัดหัวและแขนของชายคนที่จับออสการ์กดน้ำและช่วยออสการ์ขึ้นมาได้ หลังจากนั้นทั้งคู่ขึ้นรถไฟขบวนหนึ่งและได้อยู่ด้วยกันตลอดไปคำวิจารณ์ คำวิจารณ์. ภาพยนตร์เรื่องแวมไพร์ รัตติกาลรักได้รับคำวิจารณ์ในแง่บวกเป็นอย่างมาก โดยเว็บไซต์วิจารณ์ภาพยนตร์ชื่อดังต่างๆ เช่น Rotten Tomatoes, Metacritic,IMDb หรือ Box Office Mojo ต่างก็ล้วนเทคะแนนให้กับภาพยนตร์เรื่องนี้ โดย Rotten Tomatoes ให้คะแนน 98% จาก 141 คำวิจารณ์ถือว่าเป็นคำวิจารณ์ในแง่บวกอย่างมาก ส่วนคะแนนจาก Metacritic ให้ 82 คะแนนจาก 100 โดย 30 คำวิจารณ์ IMDbให้คะแนน 8.1 จาก 10 คะแนนโดยมีคนโหวตทั้งสิ้น 32,507 โหวต Box Office Mojo ให้เกรด A- จาก 159 คะแนนโหวต ส่วนคำวิจารณ์ในประเทศไทยนั้นไม่มีมากนักเนื่องจากภาพยนตร์เป็นภาพยนตร์นอกกระแสและฉายจำกัดโรงทำให้คนรู้จักภาพยนตร์ค่อนข้างน้อยแต่ถึงอย่างนั้นคะแนนโหวตจากเว็บไซต์พันทิปดอตคอมภาพยตร์เรื่องนี้ก็ได้รับคำวิจารณ์ในแง่บวกและได้อันดับที่ 3 จาก 52 คำวิจารณ์ให้เป็น "หนังดีหนังเด่นรอบครึ่งปีจากการคัดเลือกของชาวเฉลิมไทย"รางวัล รางวัล. นอกจากภาพยนตร์จะได้รับคำวิจารณ์ท่วมท้นจากเว็บไซต์ดัง ๆข องต่างประเทศแล้ว ภาพยนตร์ยังกวาดรางวัลจากสถาบันต่างๆ มากมายหลายสิบรางวัล ดังนี้</doc>
