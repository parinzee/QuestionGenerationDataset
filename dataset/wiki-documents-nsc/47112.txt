<doc id="47112" url="https://th.wikipedia.org/wiki?curid=47112" title="นักรบเหล็กเทวะ">นักรบเหล็กเทวะ นักรบเหล็กเทวะ () เป็นการ์ตูนญี่ปุ่น เรื่องและภาพโดย โนบุฮิโระ วาสึกิ หรือผู้สร้าง ซามูไรพเนจร ในประเทศญี่ปุ่นตีพิมพ์ลงในนิตยสารโชเน็นจัมป์ ของสำนักพิมพ์ชูเอฉะ ในประเทศไทยตีพิมพ์ลงลงในนิตยสารการ์ตูนรายสัปดาห์ ซีคิดส์ ของสำนักพิมพ์สยามอินเตอร์คอมิกส์ ต่อมาได้มีการสร้างเป็นอะนิเมะ ออกอากาศทางสถานีทีวีโตเกียวเนื้อเรื่อง เนื้อเรื่อง. เรื่องราวทั้งหมดเกิดขึ้นในคืนหนึ่ง เมื่อ มุโต้ คาซึกิ () ถูกฆ่าตายโดยสัตว์ประหลาดเพื่อปกป้องเด็กสาวลึกลับคนหนึ่งไว้ แต่พอเขาตื่นขึ้นมา เขากลับพบว่านั่นเป็นเพียงแค่ความฝันเท่านั้น แต่ทว่ามันไม่เป็นอย่างนั้น ในช่วงเย็นของวันถัดมาเขาและน้องสาวก็ถูกโจมตีโดยสัตว์ประหลาดที่เขาคิดว่าเขาฝันเห็นเมื่อคืน ในระหว่างที่พวกเขากำลังถูกโจมตีอยู่นั้น ได้มีการติดต่อมาจากเด็กสาวลึกลับคนที่เขาปกป้องไว้เมื่อคืนให้ยื้อเวลาไว้ ในที่สุด คาซึกิก็ได้พบกับเธอ ในระหว่างการหลบหนี เธอแนะนำตัวว่าเธอชื่อ ซึมูระ โทคิโกะ () และเธอได้อธิบายว่าสัตว์ประหลาดที่กำลังไล่ล่าพวกเขาอยู่นั้นเรียกว่า โฮมุนครุส () ที่ใช้ชีวิตปะปนกับมนุษย์และกลืนกินมนุษย์เป็นอาหาร และเรื่องราวที่เกิดขึ้นเมื่อคืนว่าเป็นเรื่องจริงที่ มุโต้ คาซึกิ ได้เสียชีวิตแล้ว แต่ได้รับการช่วยเหลือจากเธอด้วยการใช้ เหล็กเทวะ ใส่เข้าไปในร่างกายของเขาแทนหัวใจที่ถูกทำลายไปแล้ว โทคิโกะยังได้อธิบายต่อไปอีกว่า เหล็กเทวะ นั้นคืออาวุธที่ได้จากการเล่นแร่แปรธาตุ ที่สามารถมอบพลังในการต่อสู้กับโฮมุนครุสได้ ดังนั้นคาซุกิจึงได้สร้างอาวุธขึ้นมาเพื่อต่อสู้กับโฮมุนครุสที่กำลังไล่ล่าพวกเขาและกลืนกินน้องสาวของเขาเข้าไปด้วย โดยอาวุธที่เขาสร้างออกมานั้นแป็นหอกขนาดใหญ่ และได้ใช้มันกำจัดโฮมุนครุสที่กำลังไล่ล่าพวกเขา และช่วยน้องสาวของเขาออกมาได้อย่างปลอดภัย และหลังจากเหตุการณ์นี้ทำให้คาซึกิ ตั้งใจที่จะต่อสู้กับโฮมุนครุส ร่วมกับโทคิโกะและชีวิตใหม่ของเขาการเล่นแร่แปรธาตุ การเล่นแร่แปรธาตุ. ในเรื่องจะกล่าวถึงการเล่นแร่แปรธาตุ ซึ่งมีมาแต่โบราณจะมีอยู่ 2 ประเภท คือเหล็กเทวะ และ โฮมุนครุส เหล็กเทวะ คืออาวุธที่เกิดจากการเล่นแร่แปรธาตุที่ใช้ในการต่อสู้กับโฮมุนครุส ซึ่งลักษณะของเหล็กเทวะนั้นจะแตกต่างกันไปในแต่ละบุคคล โดยปกติจะพบในลักษณะเหรียญโลหะขนาดเท่าฝ่ามือ เป็นรูปทรงหกเหลี่ยม มีตัวเลขโรมันกำกับหมายเลขของเหล็กเทวะนั้นๆ โฮมุนครุส คืออาวุธที่เกิดจากการเล่นแร่แปรธาตุ มีลักษณะเป็นตัวอ่อนที่แฝงคุณสมบัติภายในเป็นสัตว์หลากชนิด ซึ่งรูปแบบของโฮมุนครุสนั้นจะขึ้นอยู่กับเบสของสิ่งมีชีวิตนั้นๆเมื่อฝังตัวเข้าสมองมนุษย์ได้ก็จะยืดร่างนั้น และกลายเป็นมอนสเตอร์ตามเบสของสิ่งมีชีวิตที่สร้างขึ้น ซึ่งโฮมุนครุสต้องกลืนกินมนุษย์เป็นอาหาร เพื่อเป็นบ่อเกิดพลังงาน แต่การดำรงชีวิตของโฮมุนครุสไม่จำเป็นว่าต้องกลืนกินมนุษย์เสมอไป เพียงแต่ทานอาหารเหมือนมนุษย์ธรรมดาก็ได้เช่นกัน แต่จะได้พลังงานในระดับที่ต่างกันมากตัวละครตัวละคร. - มุโต้ คาสึกิ (武藤カズキ) : เด็กหนุ่มชั้นมัธยมปลายอายุ 16 พร้อมๆ กับ มาฮิโระ น้องสาวของเขา หลังจากที่เขาได้ช่วยเหลือโทคิโกะ และได้เสียชีวิต แต่ก็ได้การช่วยชีวิตจากโทคิโกะด้วยการใช้เหล็กเทวะใส่เข้าไปในร่างกายแทนหัวใจ ทำให้เขากลับมามีชีวิตอย่างปกติได้อีกครั้ง แต่ถึงกระนั้นชีวิตเขาก็ได้ผกผันเข้ามาสู่การต่อสู้ เมื่อเขาต้องร่วมต่อสู้ไปกับโทคิโกะด้วยเหล็กเทวะที่เขาได้มา เขาเป็นคนที่กระตือรือร้นบวกกับมนุษย์สัมพันธ์ดี และยังเป็นห่วงเป็นใยน้องสาวเขาและผองเพื่อนอีกด้วย จนถึงบางครั้งเขาต้องเอาชีวิตเข้าแลกเพื่อปกป้องทุกๆ คนเลยทีเดียว- ซึมูระ โทคิโกะ (津村斗貴子) : นักรบเหล็กเทวะสาวอายุ 17 ผู้ซึ่งคอยดูแลเรื่องปัญหาโฮมุนครุสในเมืองที่คาซุกิอาศัยอยู่ หลังจากที่คาซุกิได้ช่วยเธอจากการถูกทำร้ายจากโฮมุนครุส (อย่างไม่ได้ตั้งใจ) และทำให้ตัวเขาเองเสียชีวิต ซึ่งแท้จริงแล้วโทคิโกะใช้ตัวเองเป็นเหยื่อล่อให้โฮมุนครุสออกมา แล้วตัวเองจะจัดการซะเอง แต่คาซุกิกลับเข้าใจผิด และเข้าไปช่วยเหลือ อย่างไรก็ตาม เธอก็ได้ชุบชีวิตคาซุกิให้พ้นจากความตายด้วยการใช้เหล็กเทวะเข้าไปแทนหัวใจของคาซุกิ แล้วย้ำกับคาซุกิไม่ให้ตายอีกเป็นครั้งที่ 2- โจโนะ โคชาคุ (ปาปิยอง) (蝶野攻爵) : นักเรียนอัจฉริยะประจำโรงเรียนมัธยมปลายกินเซ และเป็นความหวังของตระกูลโจโนะ อย่างไรก็ตาม เขาก็มีโรคร้ายที่รักษาไม่หายคุกคามเขาอยู่ มีอยู่หลายครั้งที่เขาต้องหยุดเรียนเพื่อไปรักษาตัวที่โรงพยาบาล วันหนึ่งเขาได้ค้นพบบันทึกการทดลองของทวดของเขา(ดร.บัตเตอร์ฟลาย) เกี่ยวกับการเล่นแร่แปรธาตุเพื่อทำให้เป็นอมตะโดยการเปลี่ยนร่างเป็นโฮมุนครุส หลังจากที่เขาได้เปลี่ยนตัวเองมาเป็นโฮมุนครุสรูปแบบมนุษย์ได้สำเร็จ เขาได้ทิ้งความเป็นมนุษย์ไป และทิ้งชื่อ โคชาคุ ไว้เบื้องหลัง พร้อมใช้ชื่อใหม่เป็น "ปาปิยอง"(ผีเสื้อ)องค์กรนักรบเหล็กเทวะองค์กรนักรบเหล็กเทวะ. - ซาคิโมริ มาโมรุ (防人衛) : หรือ กัปตันบราโว หัวหน้าหน่วยของโทคิโกะ ในช่วงแรกๆ เขามักจะใส่ชุดคลุมทั้งตัว พร้อมทั้งสวมหมวกใบใหญ่ ทำให้ไม่มีใครรู้ว่าเขาคือใคร ซึ่งเขาจะออกมาช่วยเหลือคาสึกิและโทคิโกะอยู่บ่อยๆ ต่อมาเขาได้เข้ามาเป็นอาจารย์ประจำวิชาพละศึกษาในโรงเรียนมัธยมปลายกินเซ และได้ฝึกสอนพวกคาซุกิ ถ้าจะถามถึงชื่อจริงของเขา เขามักจะปกปิดไว้ และให้เรียกว่า บราโว ด้วยเหตุผลที่ว่ามันดูเท่ดี แต่ความจริงแล้วที่เขาปกปิดชื่อจริงไว้ไม่ใช่ว่าเขาจะไม่มีชื่อจริง หรือว่าจะทำเท่แต่อย่างใด แต่จริงๆ แล้ว เขาได้ทิ้งชื่อ "ซาคิโมริ มาโมรุ" ไปในการปฏิบัติภารกิจครั้งแรกและครั้งสุดท้ายของเขาในกลุ่มของโชเซ ซึ่งเป็นชุดคลุมลักษณะคล้ายโจรสลัด ซึ่งเขาใช้ในการยิงออกไปใส่คาซุกิเพื่อสกัดการเคลื่อนไหว- นาคามุระ โกตะ (中村剛太) : นักรบเหล็กเทวะหนุ่มผู้ซึ่งเข้าร่วมเดินทางกับคาซุกิและโทคิโกะในการเดินทางตามหาเหล็กเทวะดำ ซึ่งเขามาพร้อมกับทักษะในการวางแผนควบคู่ไปกับการใช้เหล็กเทวะของเขา ซึ่งแสดงให้เห็นในตอนที่เขาสู้กับเนโกโระที่ใช้ ซีเคร็ทเทรล ในการต่อสู้ ซึ่งด้วยการวางแผนของเขานี้เอง ทำให้เขาได้รับชัยชนะมาได้อย่างหวุดหวิด ในอดีตเขาเป็นรุ่นน้องของโทคิโกะ ซึ่งเขาเองก็รู้สึกชอบโทคิโกะ และเกลียดคาซุกิมากเช่นกันโฮมุนครุสและพวกพ้องโฮมุนครุสและพวกพ้อง. - ฮายาซากะ ชูซุย (早坂秋水) : เป็นแฝดผู้น้องของโอกะ ผู้ซึ่งเข้าร่วมกับสมาพันธ์ LXE ในฐานะ "ผู้อุทิศตน" เช่นเดียวกับพี่สาวของเขา ภายนอกเขาเป็นคนที่ดูดี และยังเป็นเคนโดมือหนึ่งของโรงเรียนมัธยมปลายกินเซอีกด้วย จนถึงยังเป็นรองประธานสภานักเรียน แต่หลังจากที่เขาได้พ่ายแก่คาซุกิ เขาก็ได้ออกเดินทางฝึกฝนตนเองเพียงลำพัง ท่าไม้ตายของเขาคือท่า โดสลับด้าน คือการใช้ท่า โด ของเคนโด้แบบกลับด้านนั่นเอง- ฮายาซากะ โอกะ (早坂桜花) : แฝดผู้พี่ของ ฮายาซากะ ชูซุย เธอเป็นประธานนักเรียนของโรงเรียนมัธยมปลายกินเซ และพวกเธอยังทำงานให้กับสมาพันธ์ LXE ในฐานะผู้ร่วมอุดมการณ์ด้วย หลังจากที่สมาพันธ์ LXE ได้ล่มสลายไปแล้ว โอกะได้ร่วมมือกับปาปิยองในการปกป้องคาซุกิจากการถูกตามล่าโดยองค์กรนักรบเหล็กเทวะ เธอเป็นคนฉลาดหลักแหลมและมีความสามารถทางด้านคอมพิวเตอร์เนตเวิร์คสูงมาก- ดร.บัตเตอร์ฟลาย (バタフライ) : ทวดของ โจโนะ โคชาคุ และเขายังเป็นผู้นำของสมาพันธ์ LXE (League of eXtraordinary Elects) ชื่อเดิมของเขาคือ โจโนะ บาคุชาคุ (蝶野爆爵) เขาได้ถูกฆ่าตายโดยปาปิยอง ก่อนที่แผนการคืนชีพวิคเตอร์จะสำเร็จเพียงนิดเดียว เหล็กเทวะที่ดร.บัตเตอร์ฟลายถือครองอยู่นั้นคือหมายเลข LXX (70) ซึ่งเป็นเหล็กเทวะของแท้หมายเลขเดียวกับที่คาซุกิถือครองอยู่- มูนเฟส โฮมุนครุส : ผู้มีใบหน้าเป็นรูปดวงจันทร์ ซึ่งสามารถเปลี่ยนแปลงรูปร่างใบหน้าไปได้ทั้ง 30 รูปแบบตามลักษณะของดวงจันทร์ เดิมรู้จักกันในนามว่า ลูนาร์ นิโคไล (Lunar Nicholai) เขามีตำแหน่งที่สูงพอสมควรในสมาพันธ์ LXE และมีคำพูดติดปากอยู่เสมอว่า มูน~ (Moon~)- โกเซ็น (御前) : เป็นอีกรูปแบบหนึ่งของเหล็กเทวะของโอกะที่สื่อความรู้สึกในอีกด้านของโอกะออกมา โดยในเรื่องจะใช้เป็นเครื่องมือติดต่อสื่อสารระหว่างปาปิยองกับโอกะ บางทีเราจะได้เห็นโกเซ็นในรูปแบบที่ตกใจมากจนปีกและส่วนต่างๆ ของร่างกายผิดรูปไป ในขณะที่ปาปิยองทำอะไรแปลกๆ- ไท (太) : โฮมุนครุสสมาชิกสมาพันธ์ LXE จากประเทศจีนคู่กับซี มีรูปร่างอ้วน สมองน้อย ซึ่งต้องถูกควบคุมโดยซีเท่านั้นถึงจะทำงานได้ ไทปลอมตัวเข้ามาในโรงเรียนมัธยมปลายกินเซโดยใส่ชุดนักเรียนชายของโรงเรียน เพื่อที่จะแย่งชิงเหล็กเทวะจากพี่น้องฮายาซากะ แต่สุดท้ายก็ถูกสังหารโดยชูซุย แฝดฮายาซากะคนน้องนั่นเอง- ซี (細) : โฮมุนครุสสมาชิกสมาพันธ์ LXE จากประเทศจีนคู่กับไท มีรูปร่างผอม และใส่ชุดจีน ซีปลอมตัวเข้ามาในโรงเรียนมัธยมปลายกินเซโดยใส่ชุดนักเรียนหญิงของโรงเรียน เพื่อที่จะแย่งชิงเหล็กเทวะจากโอกะ แต่สุดท้ายก็ถูกสังหารโดยโอกะ และ เหล็กเทวะของเธอ- ซุซุกิ จินโย (鈴木震洋) : นักเรียนโรงเรียนมัธยมปลายกินเซที่เข้ามาแทนที่โอกะที่รักษาตัวอยู่ที่โรงพยาบาลในฐานะประธานนักเรียน ในระหว่างที่สมาพันธ์ LXE กำลังบุกโจมตีโรงเรียนมัธยมปลายกินเซนั้น ซุซุกิได้ประกาศให้นักเรียนทุกคนทำการโจมตีคาซุกิที่กำลังต่อสุ้อยู่กับโฮมุนครุสเพื่อที่จะตัดกำลัง แต่ทว่า แผนการปลุกระดมนักเรียนของเขาก็ได้ถูกทำลายลงโดยกลุ่มของโรคุมาสุ ที่เข้าไปขัดขวางแผนการของเขาถึงในห้องกระจายเสียงโฮมุนครุสที่ถูกสร้างโดยปาปิยองโฮมุนครุสที่ถูกสร้างโดยปาปิยอง. - มิตะ (巳田) : อาจารย์สอนภาษาอังกฤษประจำโรงเรียนมัธยมปลายกินเซ อีกด้านหนึ่งเขาเป็นโฮมุนครุสประเภทงูยักษ์ ต่อมาได้ถูกสังหารโดยโทคิโกะและคาซุกิ หลังจากที่เขาพยายามจะกลืนกินมาฮิโระเพื่อฟื้นฟูพลังจากการไล่ลาคาซุกิ ส่วนใน นักรบเหล็กเทวะ พีเรียด เขาได้ถูกสังหารโดย ฮายาซากะ ชูซุย- ซารุวาตาริ (猿渡) : หัวหน้ากลุ่มของโฮมุนครุสรูปแบบวานร ตัวเขาเองเป็นโฮมุนครุสรูปแบบวานรเช่นกัน ท้ายที่สุดได้ถูกสังหารโดยคาซุกิด้วยหอก ซันไลท์ ฮาร์ท ส่วนใน นักรบเหล็กเทวะ พีเรียด เขาได้ถูกสังหารโดย นาคามุระ โกตะ- คาวาซุอิ (蛙井) : โฮมุนครุสรูปแบบกบผู้ซึ่งไม่ค่อยซื้อสัตย์ต่อปาปิยองซักเท่าไรนัก สังเกตได้จากหลังที่คาซุกิเอาชะเขาได้แล้ว เขากลับร้องขอชีวิตต่อคาซุกิ และทรยศต่อปาปิยอง โดยปกติแล้วในรูปแบบโฮมุนครุส ตัวเขาจะมีรูปร่างเป็นกบขนาดใหญ่ แต่หลังจากตัวกบใหญ่ของเขาหมดสภาพ เขาสามารถสละร่างกบเดิมออกมาได้ ตัวเขาจะมีลักษณะเป็นกบขนาดเล็กเพื่อให้ง่ายต่อการหลบหนี หลังจากที่เขาได้ทรยศปาปิยอง เขาก็ได้ถูกสังหารโดยฮานาบุสะ โฮมุนครุสที่คอยติดตามพฤติกรรมของเขาอยู่นั้นเอง ส่วนใน นักรบเหล็กเทวะ พีเรียด เขาได้ถูกสังหารโดย ซึมูระ โทคิโกะ- ฮานาบุสะ (花房) : โฮมุนครุสสาวรูปแบบกุหลาบ เธอมักจะทำตัวคล้ายกับผู้ดูแลปาปิยอง เธอมีความซื่อสัตย์ต่อปาปิยองมาก จนถึงขนาดต้องสังหารคาวาซุอิที่กำลังทรยศต่อปาปิยอง ท้ายสุดเธอได้ถูกสังหารโดย ซึมูระ โทคิโกะ ส่วนใน นักรบเหล็กเทวะ พีเรียด เธอได้ถูกสังหารโดย ฮายาซากะ โอกะ- วาชิโอะ (鷲尾) : โฮมุนครุสรูปแบบนกอินทรีย์ เขาเป็นคนที่มีความซื่อสัตย์ต่อปาปิยองมากที่สุดในเหล่าโฮมุนครุสทั้ง 5 โดยตัวเขานั้นเป็นโฮมุนครุสที่พิเศษ นั่นคือเขาสามารถที่จะให้อวัยวะส่วนใดส่วนหนึ่งเป็นโฮมุนครุส ก็ได้ เช่น แขน 2 ข้างก็ทำให้กลายเป็นปีกได้ ขณะที่โฮมุนครุสทั่วไปจะต้องกลายร่างทั้งตัว ท้ายสุดเขาได้ถูกสังหารโดย มุโต้ คาซึกิ และซึมูระ โทคิโกะ ก่อนที่เขาจะเสียชีวิต เขาได้ฝากให้คาซุกิดูแลโจโนะ โคชาคุ (ปาปิยอง) เจ้านายของเขาด้วย ส่วนใน นักรบเหล็กเทวะ พีเรียด เขาได้ต่อสู้กับโกตะ ระหว่างการต่อสู้ของปาปิยองกับ ซึมูระ โทคิโกะหน่วยรบเหล็กเทวะหน่วยรบเหล็กเทวะ. - ดีพ เบลสซิ่ง : ดีพ เบลสซิ่ง เป็นเหล็กเทวะรูปแบบเรือดำน้ำขนาดใหญ่ ผู้ที่ถือครองเหล็กเทวะอันนี้ก็คือกัปตันเรือนั่นเอง ซึ่งก็ได้ถูกใช้งานในแผนการกำจัดวิคเตอร์ด้วยเช่นกัน แต่สุดท้ายก็ถูกวิคเตอร์ทำลายจนแตกละเอียด ทั้งกัปตันและลูกเรือเสียชีวิตกันทั้งหมด เหล็กเทวะอันนี้มีหมายเลขว่า LXXVII (77)- เจโนไซต์ เซอร์คัส : เจโนไซด์ เซอร์คัส เป็นเหล็กเทวะที่สามารถสร้างฐานยิงมิซไซล์จำนวนมากเพื่อกำจัดศัตรู ซึ่งมีจุดแข็งตรงที่ไม่จำกัดจำนวนมิซไซล์ ซึ่งมันได้ถูกใช้ในแผนการทำลายวิคเตอร์ด้วย แต่สุดท้ายก็ล้มเหลว ซึ่งในเรื่องไม่เปิดเผยผู้ใช้ แต่เหล็กเทวะอันนี้คือหมายเลข LXVI (66)- ศูนย์วิจัยนักรบเหล็กเทวะ : ศูนย์วิจัยลับนักรบเหล็กเทวะที่ถูกสร้างขึ้นโดยเหล็กเทวะ มีลักษณะเป็นอาคารธรรมดา มันได้ถูกสร้างโดยเหล็กเทวะหมายเลข XI (11) นั่นเองนักพากย์นักพากย์. - ฟุคุยามะ จุน - มุโต้ คาซึกิ - ยูซึกิ เรียวกะ - ซึมูระ โทคิโกะ - ฮิราโนะ อายะ - มุโต้ มาฮิโระ - นาบาทาเมะ ฮิโตมิ - ฮายาซากะ โอกะ - ทานิยามะ คิโช - ฮายาซากะ ชูซุย - เอบาระ มาซาชิ - กัปตันบราโว - มาโดโนะ มิตสึอากิ - โจโนะ โคชาคุ - เซกิ โทโมคาสึ - มูนเฟสรายละเอียดแต่ละตอนเพลงประกอบแอนิเมชันเพลงประกอบแอนิเมชัน. - เพลงเปิด - Makka na Chikai (真っ赤な誓い) โดย ฟุคุยามะ โยชิกิ- เพลงปิด - Hoshi Akari (ホシアカリ) โดย Jyukai - Itoshiki Sekai โดย อายะ คากามิ</doc>
