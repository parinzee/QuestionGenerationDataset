<doc id="825453" url="https://th.wikipedia.org/wiki?curid=825453" title="บ่อเต็น">บ่อเต็น บ่อเต็น (; ) หรือ บ่อเตน () เป็นหมู่บ้านแห่งหนึ่งในเขตปกครองของเมืองหลวงน้ำทา แขวงหลวงน้ำทา ประเทศลาว ตั้งอยู่บริเวณชายแดนประเทศลาวกับจีนบริเวณมณฑลยูนนาน ประชากรส่วนใหญ่ใช้ภาษาจีนมาตรฐานเป็นภาษาในการสื่อสาร ในปี พ.ศ. 2545 มีการก่อสร้างกาสิโนและโรงแรมขนาดใหญ่หลายแห่งในบ่อเต็น ซึ่งผู้ใช้บริการส่วนใหญ่เป็นชาวจีนที่ข้ามฝั่งมาเล่นการพนัน เพราะเป็นเรื่องที่ผิดกฎหมายในจีน ครั้นในปี พ.ศ. 2554 รัฐบาลจีนได้กดดันให้ลาวปิดตัวกาสิโนลง ตามรายงานข่าวให้ข้อมูลว่านักพนันชาวจีนไม่สามารถชำระหนี้สินได้ ทรัพย์สินต่าง ๆ จึงถูกยึด บ้างถูกกักขัง ทำร้าย และฆาตกรรม หลังจากนั้นเป็นต้นมากาสิโนและโรงแรมเกือบทั้งหมดจึงปิดตัวลง ต่อมาประเทศจีนและได้มีโครงการก่อสร้างเขตเศรษฐกิจบ้านบ่อหาน-บ่อเต็น () บนพื้นที่ 20 ตารางกิโลเมตร ก็เพื่อพัฒนาให้บ่อเต็นเป็นเมืองที่ทันสมัย แบ่งเป็นย่านการค้า ศูนย์แปรรูปสินค้าเพื่อการส่งออก เขตท่องเที่ยว และสนามกอล์ฟ โดยบ่อเต็นจะมีคณะบริหารงานอิสระภายใต้การดูแลของรัฐบาลกลางของลาว นอกจากนี้ยังมีการก่อสร้างสถานีรถไฟและเส้นทางรถไฟผ่านบ้านบ่อเต็น เพื่อเชื่อมต่อเมืองคุนหมิงของประเทศจีนกับเวียงจันทน์ เมืองหลวงของลาว เพื่อประโยชน์เชิงพาณิชย์</doc>
