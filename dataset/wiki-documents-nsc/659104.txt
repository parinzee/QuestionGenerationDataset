<doc id="659104" url="https://th.wikipedia.org/wiki?curid=659104" title="พย็องแท็ก">พย็องแท็ก พย็องแท็ก เป็นเมืองในจังหวัดคย็องกี, ประเทศเกาหลีใต้ ตั้งอยู่ทางตะวันตกเฉียงใต้ของจังหวัด เมืองพย็องแท็กตั้งขึ้นโดยการรวมกันของสองเขตสมัยราชวงศ์โครยอ ในปี พ.ศ. 1483 และถูกยกสถานะเป็นเมืองในปี พ.ศ. 2529 โดยเป็นที่ตั้งของฐานทัพเรือเกาหลีใต้และยังเป็นศูนย์กลางของกองทหารสหรัฐอเมริกาในเกาหลีใต้ รัฐบาลเกาหลีใต้มีนโยบายที่จะเปลี่ยนโฉมเมืองพย็องแท็กเป็นเมืองศูนย์กลางเศรษฐกิจระหว่างประเทศและพร้อมกับเคลื่อนย้ายกองกำลังสหรัฐประจำเกาหลีใต้มาไว้ยังพย็องแท็กพร้อมกัน ในระหว่างช่วงสงครามเกาหลี เมืองนี้เป็นสถานที่แรกๆที่เกิดการปะทะระหว่างกองกำลังของสหรัฐอเมริกากับเกาหลีเหนือในยุทธการพย็องแท็ก</doc>
