<doc id="331735" url="https://th.wikipedia.org/wiki?curid=331735" title="ณัฐธีร์ โกศลพิศิษฐ์">ณัฐธีร์ โกศลพิศิษฐ์ ณัฐธีร์ โกศลพิศิษฐ์ (ชื่อเล่น: บ๊อบ; ชื่อเดิม: บดินทร์ โกศลพิศิษฐ์; เกิด: 17 มิถุนายน พ.ศ. 2522) เป็นพิธีกร, ผู้ประกาศข่าวชาวไทย เดิมเคยเป็นอดีตนักแสดงและนายแบบประวัติ ประวัติ. ณัฐธีร์ โกศลพิศิษฐ์มีชื่อเดิมว่า บดินทร์ โกศลพิศิษฐ์ เกิดเมื่อวันที่ 17 มิถุนายน พ.ศ. 2522 เป็นนักแสดง ผู้ประกาศข่าวทาง สทท. และโมเดิร์นไนน์ทีวี พิธีกร ชาวไทย เกิดที่จังหวัดชลบุรี เป็นลูกชายคนเดียวของครอบครัวในจำนวนพี่น้อง 6 คน ด้านการศึกษา ศึกษาระดับประถมศึกษาถึงมัธยมศึกษาตอนต้นเรียนโรงเรียนอุดมศึกษา ลาดพร้าว ระดับมัธยมปลาย โรงเรียนนวมินทราชินูทิศ เตรียมอุดมศึกษาน้อมเกล้า ระดับปริญญาตรีและปริญญาโทวิศวกรรมศาสตร์ (ไฟฟ้า) จุฬาลงกรณ์มหาวิทยาลัย ตอนเรียนอยู่เป็นติวเตอร์ สอนคณิตศาสตร์และฟิสิกส์ ตั้งแต่ปี 1 เริ่มเข้าสู่วงการบันเทิงจากการได้รับตำแหน่งหนุ่มแพรว ปี 2000 เริ่มด้วยภาพยนตร์ ผีสามบาท จากนั้นแสดงละครเรื่อง สุดดวงใจ, ปีกมาร, กิเลสมาร และ นางโจร ยังเป็นพิธีกร 9 Sci, มายา TV และ ทายได้ให้เลย เป็นผู้ประกาศข่าว เขาเคยได้รับรางวัลเมขลาสาขานักแสดงดาวรุ่งชายในปี พ.ศ. 2544 จากละคร สุดดวงใจ และเป็น 1 ใน 10 พิธีกรประชาชนนิยม ท็อปอวอร์ด ได้รางวัลในฐานะผู้ประกาศ และพิธีกรดีเด่น จาก Sudsupda Young & Smart Vote 2005 นอกจากนั้นเขายังร่วมหุ้นกับเพื่อนเปิดบริษัทปราชญ์สยาม รับทำวิจัยเกี่ยวกับระบบวิศวะในภาคอุตสาหกรรม และเปิดโรงเรียนกวดวิชาชื่อโรงเรียนณัฐบดินทร์กวดวิชา ย่านบางแค ด้านชีวิตส่วนตัว สมรสกับ ณัฐสินี เนติเจริญพัฒน์ สมรสเมื่อเดือนเมษายน พ.ศ. 2550 มีบุตรสาวด้วยกัน 1 คน ชื่อ ณัชชาวีณ์ เกิดเมื่อวันที่ 20 กรกฎาคม พ.ศ. 2551 และมีบุตรชายฝาแฝดอีกสามคน คือ ณติวัชร์ และณัติวิชญ์ ส่วนบุตรอีกคนหนึ่งเสียชีวิตไปเนื่องจากปอดไม่สมบูรณ์จากการคลอดก่อนกำหนด ทั้งสามเกิดเมื่อวันที่ 5 กันยายน พ.ศ. 2555ผลงานภาพยนตร์ละครซิทคอมพิธีกรผลงาน. พิธีกร. - 9 Sci - มายา TV - ทายได้ให้เลย - บ้านและสวน - สยามทูเดย์ - วิทยสัประยุทธ์ - Sci Fighting วิทย์สู้วิทย์ - ร้อยมือสร้างเมืองผู้ประกาศข่าวผู้ประกาศข่าว. - "ท็อปนิวส์" คู่กับ มินดา นิตยวรรธนะ / อรรินทร์ ยมกกุล / กมลวรรณ ตรีพงศ์ ทุกวันจันทร์ - วันศุกร์ เวลา 14:50น. - 16:00น. / ทุกวันเสาร์ และ วันอาทิตย์ เวลา 15:00น. - 16:00น. ทางช่อง 3 เอสดี (ช่อง 28) (ปัจจุบันไม่ได้ทำแล้ว) - SmartNews ข่าวเช้า ช่อง ทรูโฟร์ยู คู่กับ อรการ จิวะเกียรติ / โมไนย เย็นบุตร ทุกวันจันทร์ - ศุกร์ เวลา 06.00 - 09.00 น.มิวสิควิดีโอมิวสิควิดีโอ. - ไกล ของแหม่ม พัชริดา วัฒนา - อย่าบอกว่าเธอรู้ ของวอย เกรียงไกร อังคุณชัย - คนมันรัก ของเจมส์ เรืองศักดิ์ ลอยชูศักดิ์รางวัลรางวัล. - ได้รับตำแหน่งหนุ่มแพรว ปี 2000</doc>
