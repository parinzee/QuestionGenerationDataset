<doc id="348910" url="https://th.wikipedia.org/wiki?curid=348910" title="ทางหลวงแผ่นดินหมายเลข 404">ทางหลวงแผ่นดินหมายเลข 404 ทางหลวงแผ่นดินหมายเลข 404 สายตรัง–หยงสตาร์ เป็นทางหลวงที่อยู่ในความควบคุมของแขวงทางหลวงตรัง สำนักงานทางหลวงที่ 16 นครศรีธรรมราช และแขวงทางหลวงสตูล สำนักงานทางหลวงที่ 18 สงขลา เป็นเส้นทางหลักในจังหวัดตรังที่เชื่อมอำเภอต่าง ๆ ทางใต้ของจังหวัดเข้ากับอำเภอเมืองตรัง มีระยะทางเริ่มต้นจากในตัวเมืองตรัง แล้ววิ่งลงใต้ไปสิ้นสุดที่บ้านหยงสตาร์ อำเภอปะเหลียน อยู่ในความควบคุมของแขวงทางหลวงตรัง 30.0 กิโลเมตร และอยู่ในความควบคุมของแขวงทางหลวงสตูล 19.64 กิโลเมตร รวมระยะทางทั้งหมด 49.64 กิโลเมตร อยู่ในเขตจังหวัดตรังทั้งหมดรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 404 เป็นเส้นทางหลักที่เชื่อมอำเภอปะเหลียน เข้ากับอำเภอเมืองตรัง โดยเส้นทางเริ่มแรกเป็นถนน 4 ช่องจราจร มีเกาะกลางกั้นระหว่างกลางถนน จากนั้นวิ่งไปทางใต้ผ่านอำเภอย่านตาขาว แล้วเส้นทางได้ลดเหลือ 2 ช่องจราจร วิ่งต่อไปยังอำเภอปะเหลียน และสิ้นสุดที่บ้านหยงสตาร์ ทางใต้ของอำเภอปะเหลียนรายชื่อทางแยกรายชื่อทางแยก. - จังหวัดตรัง - กิโลเมตรที่ 0+000 (เริ่มต้น) ทางหลวงแผ่นดินหมายเลข 403 (ถนนกันตัง) (ทางเหนือไปสถานีรถไฟตรัง ทางตะวันตกไปอำเภอกันตัง) - กิโลเมตรที่ 2+050 ทางหลวงแผ่นดินหมายเลข 419 (ทางตะวันตกไปอำเภอกันตัง ทางตะวันออกไปอำเภอนาโยง) - กิโลเมตรที่ 20+726 ทางหลวงแผ่นดินหมายเลข 4124 (ทางตะวันตกไปอำเภอนาโยง) - กิโลเมตรที่ 21+869 ทางหลวงแผ่นดินหมายเลข 4125 (ทางตะวันตกไปบ้านสามแยกปะเหลียน) - กิโลเมตรที่ 27+750 ทางหลวงแผ่นดินหมายเลข 4235 (ทางตะวันตกไปอำเภอหาดสำราญ) - กิโลเมตรที่ 40+650 ทางหลวงแผ่นดินหมายเลข 416 (ทางตะวันออกไปจังหวัดสตูล) - กิโลเมตรที่ 49+460 (สิ้นสุด) บ้านหยงสตาร์ ตำบลท่าข้าม อำเภอปะเหลียน</doc>
