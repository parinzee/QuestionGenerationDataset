<doc id="684754" url="https://th.wikipedia.org/wiki?curid=684754" title="ทางหลวงแผ่นดินหมายเลข 202">ทางหลวงแผ่นดินหมายเลข 202 ทางหลวงแผ่นดินหมายเลข 202 สายชัยภูมิ–เขมราฐ เป็นทางหลวงแผ่นดินแนวตะวันตก-ตะวันออก มีระยะทางตลอดทั้งสาย 380.653 กิโลเมตร ผ่านจังหวัดต่าง ๆ ได้แก่ จังหวัดชัยภูมิ จังหวัดนครราชสีมา จังหวัดบุรีรัมย์ จังหวัดมหาสารคาม จังหวัดร้อยเอ็ด จังหวัดยโสธร จังหวัดอำนาจเจริญ และจังหวัดอุบลราชธานีรายละเอียดของเส้นทาง รายละเอียดของเส้นทาง. เริ่มต้นนับหลักกิโลเมตรที่ 0+000 จากแยกวงเวียนหน้าวัดชัยประสิทธิ์ ในเขตเทศบาลเมืองชัยภูมิ อำเภอเมือง จังหวัดชัยภูมิ เข้าเขตจังหวัดนครราชสีมา โดยผ่านอำเภอแก้งสนามนาง อำเภอบัวใหญ่ อำเภอสีดา อำเภอประทาย เข้าเขตจังหวัดบุรีรัมย์ โดยผ่านอำเภอบ้านใหม่ไชยพจน์ อำเภอพุทไธสง เข้าเขตจังหวัดมหาสารคาม โดยผ่านอำเภอพยัคฆภูมิพิสัย เข้าเขตจังหวัดร้อยเอ็ด โดยผ่านอำเภอปทุมรัตต์ อำเภอเกษตรวิสัย อำเภอสุวรรณภูมิ อำเภอพนมไพร เข้าเขตจังหวัดยโสธร โดยผ่านอำเภอเมืองยโสธร อำเภอป่าติ้ว เข้าเขตจังหวัดอำนาจเจริญ โดยผ่านอำเภอเมืองอำนาจเจริญ อำเภอปทุมราชวงศา และเข้าเขตจังหวัดอุบลราชธานี สิ้นสุดในเขตเทศบาลตำบลเขมราฐ อำเภอเขมราฐ จังหวัดอุบลราชธานี รวมระยะทางทั้งสิ้น 380.653 กิโลเมตร เป็นทางหลวง 2 ช่องจราจรตลอดสาย และ 4, 6 ช่องจราจร ในช่วงเขตเทศบาล และช่วงอำเภอพุทไธสงถึงอำเภอเกษตรวิสัย และบางส่วนในช่วงอำเภอเกษตรวิสัยถึงอำเภอสุวรรณภูมิ ในช่วงอำเภอพยัคฆภูมิพิสัย ถึงอำเภอเมืองยโสธร ได้ถูกกำหนดเป็นทางหลวงเอเชียสาย 121 มีระยะทางประมาณ 178 กิโลเมตรการเรียกชื่อถนนการเรียกชื่อถนน. - ถนนนิเวศรัตน์ เริ่มต้นจากบริเวณวัดชัยประสิทธิ์ ตำบลในเมือง อำเภอเมือง จังหวัดชัยภูมิ ไปตามทิศตะวันออก ตัดกับถนนสีคิ้ว-ชัยภูมิ (สี่แยกโรงต้ม) และสิ้นสุดที่อำเภอประทาย จังหวัดนครราชสีมา รวมระยะทางประมาณ 85 กิโลเมตร- ถนนอรุณประเสริฐ เริ่มต้นจากสี่แยกในเขตเทศบาลตำบลประทาย อำเภอประทาย จังหวัดนครราชสีมา ที่บรรจบกับทางหลวงแผ่นดินหมายเลข 207 ไปตามทิศตะวันออก และสิ้นสุดที่ อำเภอเขมราฐ จังหวัดอุบลราชธานี รวมระยะทางประมาณ 304 กิโลเมตร</doc>
