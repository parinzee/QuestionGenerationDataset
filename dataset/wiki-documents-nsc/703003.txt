<doc id="703003" url="https://th.wikipedia.org/wiki?curid=703003" title="นกอินทรี (มิดเดิลเอิร์ธ)">นกอินทรี (มิดเดิลเอิร์ธ) ในจินตนิยายของเจ. อาร์. อาร์. โทลคีนที่เกี่ยวกับมิดเดิลเอิร์ธนั้น นกอินทรี คือ สัตว์ปีกขนาดมหึมาที่มีความเฉลียวฉลาดและสามารถพูดได้ ในบางครั้งก็ถูกเรียกว่า พญาอินทรี พวกเขามักจะปรากฏตัวในฐานะตัวแทนของ เดวส์เอกส์มาคีนา หรือ "ผู้ที่ทำให้เรื่องราวต่างๆลงเอยด้วยดี" ในหลายๆตำนานของพวกเขา ทั้งจากเรื่องราวของตำนานแห่งซิลมาริลและเรื่องราวของนูเมนอร์ จนไปถึงเรื่องราวของเดอะฮอบบิทและเดอะลอร์ดออฟเดอะริงส์ ก็เหมือนกับเอนท์ที่เป็นผู้พิทักษ์แห่งป่าไม้ พญาอินทรีก็เป็นผู้พิทักษ์แห่งเหล่าสรรพสัตว์ สิ่งมีชีวิตจำพวกนี้มักถูกมองว่าเป็นเหมือนกับนกอินทรีในชีวิตจริงแต่มีขนาดใหญ่กว่า ในตำนานแห่งซิลมาริล โธรอนดอร์ถูกเรียกขานว่าเป็นผู้ที่มีขนาดใหญ่ที่สุดในบรรดาสัตว์ปีกทั้งหมด เมื่อกางปีกออกจะมีความกว้างถึง 180 ฟุต(หรือ 55 เมตร) นอกจากนั้นแล้วนกอินทรีแต่ละชนิดยังมีขนาดใหญ่แตกต่างกันไปลักษณะ ลักษณะ. ความแตกต่างระหว่าง นกอินทรี โดยรวม และ พญาอินทรี ได้ถูกอธิบายอย่างชัดเจนในเดอะฮอบบิท: นกอินทรีนั้นไม่ใช่นกที่มีนิสัยดีนัก บางตัวทั้งขี้ขลาดและดุร้าย แต่เผ่าพันธุ์ที่เก่าแก่ที่อาศัยอยู่ทางเทือกเขาทางเหนือนั้น คือเจ้าพญาแห่งเหล่าวิหค พวกเขาทั้งกล้าหาญ แข็งแกร่ง และยังมีจิตใจที่สูงส่งนกอินทรีที่มีบทบาทสำคัญโธรอนดอร์ นกอินทรีที่มีบทบาทสำคัญ. โธรอนดอร์. เจ้าแห่งพญาอินทรีในยุคที่หนึ่ง ถูกกล่าวไว้ในตำนานแห่งซิลมาริลว่าเป็น "สัตว์ปีกที่มีความเกรียงไกรที่สุดเท่าที่เคยมีมา" ด้วยความกว้างของปีกเมื่อขยายออกประมาณ 55 เมตร และมีจะงอยปากสีทอง ชื่อของเขาแปลมาจากภาษาซินดาริน (ซึ่งเป็นภาษาของเอลฟ์ที่สร้างขึ้นโดยโทลคีน) มีความหมายว่า "ราชาแห่งอินทรี" มันยังคล้ายคลึงกับภาษาเควนยา (อีกภาษาหนึ่งของเอลฟ์) ว่า โซรอนตาร์ เขาเป็นผู้นำของเหล่าอินทรีที่ส่วนใหญ่ปรากฏในตำนานแห่งซิลมาริล และเขายังมีบทบาทที่สำคัญเป็นของตัวเอง โธรอนดอร์ปรากฏขึ้นครั้งแรกในตอนที่เขาได้ช่วยเหลือเจ้าชายเอลฟ์นามว่า ฟิงกอน ขณะที่พระองค์กำลังช่วยชีวิตญาติของพระองค์นามว่า มายดรอส จากการถูกจองจำอยู่ใน ธังโกโรดริม หลังจากสงครามดากอร์ อะกลาเร็บ เขายังได้ช่วยเก็บรักษาพระศพของกษัตริย์ฟิงโกลฟินจากความสกปรกหลังจากที่พระองค์ถูกสังหารโดยมอร์กอธด้วยไกวเฮียร์ ไกวเฮียร์. พญาอินทรีจากมิสตี้เม้าเท่น (ภูเขาหมอก) ผู้ที่มาช่วยแกนดาล์ฟก่อนหน้าและระหว่างช่วงสงครามแหวน ชื่อของเขาแปลว่า เจ้าแห่งวายุ ในภาษาซินดาริน และเขายังถูกเอ่ยว่าเป็นทายาทของ โธรอนดอร์ และยังเป็นนกอินทรีที่ยิ่งใหญ่และว่องไวที่สุดแห่งทางเหนือในยุคที่สามด้วย เมื่อเหล่าอินทรีได้ยินข่าวเรื่องการหลบหนีของกอลลัมออกจากป่าเมิร์ควู้ด พวกเขาจึงส่งไกวเฮียร์ให้นำข่าวไปบอกที่ไอเซนการ์ด จากการบอกกล่าวของราดากัสต์ พญาอินทรีได้มองเห็นแกนดาล์ฟถูกจองขังไว้อยู่บนหอคอย เขาจึงช่วยแกนดาล์ฟและพาไปส่งที่เอโดรัส ในเวลาต่อมา ไกวเฮียร์ได้ถูกส่งให้ไปตามหาแกนดาล์ฟโดยคำสั่งของกาลาเดรียล เขาได้พบกับพ่อมด ผู้ที่เพิ่งจะสังหารบัลร็อกได้สำเร็จบนยอดสูงสุดของภูเขาเคเล็บดิล และพาเขาไปส่งที่ลอธลอริเอน โดยคำสั่งของแกนดาล์ฟ ไกวเฮียร์คอยเฝ้ามองดูแม่น้ำอันดูอินและนำข่าวเกี่ยวกับคณะพันธมิตรแห่งแหวนไปแจ้งให้เขาทราบ ไกวเฮียร์เข้าร่วมในการสัประยุทธ์ที่โมรันนอน และเมื่อภูมรณะประทุขึ้น เขาแบกแกนดาล์ฟตามคำสั่งและไปช่วยโฟรโด้กับแซม</doc>
