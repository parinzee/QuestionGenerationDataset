<doc id="133604" url="https://th.wikipedia.org/wiki?curid=133604" title="อำเภอสร้างคอม">อำเภอสร้างคอม อำเภอสร้างคอม เป็นอำเภอหนึ่งของจังหวัดอุดรธานีประวัติ ประวัติ. อำเภอสร้างคอมเดิมชื่อ "บ้านส่างคอม" คำว่า "ส้าง" หรือ "สร้าง" ในภาษาอีสาน ออกเสียงเป็น "ส่าง" แปลว่า บ่อน้ำ ส่วน "คอม" คือชื่อต้นไม้ชนิดหนึ่ง เมื่อตอนสร้างหมู่บ้านประมาณปี พ.ศ. 2441 มีการขุดบ่อน้ำและต้นคอมก็ขึ้นอยู่ริมน้ำ ชาวบ้านจึงเรียกกันว่าบ้านส่างคอม ต่อมาจึงปริวรรตวิธีสะกดชื่อไปสู่สำเนียงภาษากลางเป็นบ้านสร้างคอม บ้านสร้างคอมได้พัฒนามาเป็น ตำบลสร้างคอม ซึ่งเป็นส่วนหนึ่งของอำเภอเพ็ญ จังหวัดอุดรธานี จากนั้นจึงแบ่งออกอีกเป็นสองตำบลได้แก่ ตำบลเชียงดาและตำบลบ้านยวด เนื่องจากมีพื้นที่กว้างขวาง ต่อมาวันที่ 15 พฤษภาคม พ.ศ. 2518 กระทรวงมหาดไทยได้ประกาศจัดตั้งทั้งสามตำบลเป็น กิ่งอำเภอสร้างคอม และในที่สุดก็ยกฐานะเป็น อำเภอสร้างคอม เมื่อปี พ.ศ. 2533ที่ตั้งและอาณาเขต ที่ตั้งและอาณาเขต. อำเภอสร้างคอมมีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอโพนพิสัย (จังหวัดหนองคาย) - ทิศตะวันออก ติดต่อกับอำเภอบ้านดุง - ทิศใต้ ติดต่อกับอำเภอเพ็ญ - ทิศตะวันตก ติดต่อกับอำเภอเพ็ญการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสร้างคอมแบ่งเขตการปกครองย่อยออกเป็น 6 ตำบล 53 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสร้างคอมประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลสร้างคอม ครอบคลุมพื้นที่ตำบลสร้างคอมทั้งตำบล - เทศบาลตำบลบ้านยวด ครอบคลุมพื้นที่ตำบลบ้านยวดทั้งตำบล - เทศบาลตำบลบ้านโคก ครอบคลุมพื้นที่ตำบลบ้านโคกทั้งตำบล - องค์การบริหารส่วนตำบลเชียงดา ครอบคลุมพื้นที่ตำบลเชียงดาทั้งตำบล - องค์การบริหารส่วนตำบลนาสะอาด ครอบคลุมพื้นที่ตำบลนาสะอาดทั้งตำบล - องค์การบริหารส่วนตำบลบ้านหินโงม ครอบคลุมพื้นที่ตำบลบ้านหินโงมทั้งตำบล</doc>
