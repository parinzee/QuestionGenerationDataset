<doc id="675097" url="https://th.wikipedia.org/wiki?curid=675097" title="จรัสพร บรรดาศักดิ์">จรัสพร บรรดาศักดิ์ จรัสพร บรรดาศักดิ์ เกิดวันที่ 1 มีนาคม พ.ศ. 2536 ที่จังหวัดนครราชสีมา เป็นนักกีฬาวอลเลย์บอลหญิงทีมชาติไทย ผู้ทำหน้าที่ในตำแหน่งบอลเร็ว และเคยอยู่ร่วมสังกัดทีมสโมสรวอลเลย์บอลนครราชสีมาประวัติ ประวัติ. พ.ศ. 2556 จรัสพร บรรดาศักดิ์ ได้รับเลือกให้เป็นตัวแทนวอลเลย์บอลหญิงทีมชาติไทย เข้าแข่งขันศึกอินวิเตชัน ที่จัดขึ้น ณ ประเทศจีน รวมถึงในปีเดียวกัน เธอได้รับเลือกให้เป็นหนึ่งในตัวแทนนักวอลเลย์บอลหญิงทีมชาติไทยที่มีอยู่ทั้งหมด 22 คน ในการเข้าร่วมแข่งขันวอลเลย์บอลเวิลด์กรังด์ปรีซ์ 2014 เดือนมกราคม พ.ศ. 2557 จรัสพรได้ทำหน้าที่ร่วมกับมหาวิทยาลัยรัตนบัณฑิต สำหรับการแข่งขันวอลเลย์บอลในกีฬามหาวิทยาลัยแห่งประเทศไทย ครั้งที่ 41 และปีเดียวกันนี้ เธอได้ทำหน้าที่ร่วมกับสโมสรวอลเลย์บอลนครราชสีมา ในการแข่งขันวอลเลย์บอลหญิงชิงแชมป์สโมสรเอเชีย 2014 ที่จัดขึ้น ณ จังหวัดนครปฐม โดยในวันที่ 17 เมษายน ทีมของเธอสามารถชนะทีมสโมสรวอลเลย์บอลมาติน วาลามิน จากประเทศอิหร่านทั้ง 3 เซ็ต เดือนกรกฎาคม พ.ศ. 2557 ได้มีการประกาศการร่วมทีมของจรัสพรกับทางสโมสรวอลเลย์บอลบางกอกกล๊าส และในเดือนกันยายนของปีเดียวกัน เธอได้เป็นตัวแทนวอลเลย์บอลหญิงทีมชาติไทย เข้าแข่งขันรายการวอลเลย์บอลหญิงชิงแชมป์เอเชียนคัพ 2014 ที่เซินเจิ้น ประเทศจีน โดยในวันที่ 6 กันยายน ทีมของเธอเป็นฝ่ายแพ้ทีมชาติไต้หวันที่ 2-3 เซ็ต ส่วนวันที่ 7 กันยายน ทีมของเธอเป็นฝ่ายแพ้ต่อทีมชาติคาซัคสถาน ทั้ง 3 เซ็ต และวันที่ 8 กันยายน ทีมของเธอเป็นฝ่ายแพ้ต่อทีมชาติญี่ปุ่น 3 เซ็ต ต่อมา ในวันที่ 12 กันยายน ซึ่งเป็นรอบชิงอันดับ 5 ทีมของเธอสามารถเป็นฝ่ายชนะทีมชาติไต้หวันทั้ง 3 เซ็ต วันที่ 25 กันยายน พ.ศ. 2557 จรัสพรได้เข้าแข่งขันรายการวอลเลย์บอลหญิงชิงแชมป์โลก 2014 ที่เวโรนา ประเทศอิตาลี ซึ่งทีมของเธอเป็นฝ่ายแพ้ทีมชาติเนเธอร์แลนด์ทั้ง 3 เซ็ต และในวันที่ 28 กันยายน ทีมของได้เธอตกรอบแรก โดยเป็นฝ่ายแพ้ทีมชาติคาซัคสถานทั้ง 3 เซ็ต พ.ศ. 2558 จรัสพรได้รับการเรียกตัวจากน.ต.ณัฐพนธ์ ศรีสมุทรนาค ในการเข้าทำหน้าที่ร่วมกับทีมชาติไทย สำหรับการแข่งขันวอลเลย์บอลหญิงระดับนานาชาติของปีดังกล่าวผลงานผลงาน. - ทีมชาติ - พ.ศ. 2557 : อันดับ 5 วอลเลย์บอลหญิงชิงแชมป์เอเชียนคัพ 2014 ที่เซินเจิ้น ประเทศจีน - วอลเลย์บอลเวิลด์กรังด์ปรีซ์ 2015 : อันดับที่ 9 - 2015 วีทีวีอินเตอร์เนชันแนลคัพ - ชนะเลิศ - สโมสร - 2013–2014 ไทยแลนด์ลีก - ชนะเลิศ กับ นครราชสีมา - 2014–2015 ไทยแลนด์ลีก - ชนะเลิศ กับ บางกอกกล๊าส - 2015 ไทยเดนมาร์คซูเปอร์ลีก - ชนะเลิศ กับ บางกอกกล๊าส - 2015 ชิงแชมป์สโมสรเอเชีย - ชนะเลิศ กับ บางกอกกล๊าสวอลเลย์บอลชิงแชมป์โลกวอลเลย์บอลชิงแชมป์โลก. - 2014 : ลำดับที่ 17</doc>
