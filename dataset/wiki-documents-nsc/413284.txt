<doc id="413284" url="https://th.wikipedia.org/wiki?curid=413284" title="โชโก อะซะฮะระ">โชโก อะซะฮะระ โชโก อะซะฮะระ () เกิดวันที่ 2 มีนาคม พ.ศ. 2498 (ชื่อตอนเกิด ชิซึโอะ มัตสึโมะโตะ ) อดีตผู้นำลัทธิโอมชินริเกียว ชาวญี่ปุ่น เป็นผู้ปล่อยแก๊สซารินโจมตีสถานีรถไฟฟ้าใต้ดินของกรุงโตเกียว เมื่อปี พ.ศ. 2538 ทำให้มีผู้เสียชีวิต 12 คน บาดเจ็บอีกหลายคน ถูกศาลสูงญี่ปุ่นพิพากษาให้ประหารชีวิตด้วยการแขวนคอประวัติ ประวัติ. โชโก เกิดในครอบครัวที่มีอาชีพทำเสื่อทะตะมิในจังหวัดคุมะโมะโตะ มีชีวิตที่ลำบากตั้งแต่เกิดเนื่องจากอาการเจ็บป่วยทางตา ในที่สุดตาข้างซ้ายของโชโกบอดลงตั้งแต่อายุยังน้อย ส่วนข้างขวาก็สามารถมองเห็นเพียงรางๆเท่านั้น และต้องเข้ารับการศึกษาในโรงเรียนสำหรับคนตาบอด โชโกจบการศึกษาในระดับปริญญาตรีในปี 1977 หลังจากนั้นได้ไปศึกษาวิชาฝังเข็มตามตำราการแพทย์แผนจีน ด้วยหวังจะยึดเป็นอาชีพในประเทศญี่ปุ่น และถูกทางการญี่ปุ่นจับกุม ถูกปรับเป็นเงิน 200,000 เยน ฐานประกอบอาชีพด้านการแพทย์โดยไม่มีใบอนุญาต ในยามว่างโชโกมักศึกษาแนวความคิดทางด้านศาสนาต่างๆ โดยเริ่มจากการศึกษาโหราศาสตร์จีน ลัทธิเต๋า ต่อมาก็ฝึกโยคะของอินเดีย และศึกษาทางด้านพุทธศาสตร์</doc>
