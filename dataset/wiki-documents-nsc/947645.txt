<doc id="947645" url="https://th.wikipedia.org/wiki?curid=947645" title="นกม่วงโยกหัว">นกม่วงโยกหัว นกม่วง หรือ นกม่วงโยกหัว () คืออินเทอร์เน็ตมีมซึ่งมีต้นแบบมาจากสติกเกอร์ที่สร้างและออกแบบขึ้นในปี พ.ศ. 2560 โดยมีลักษณะเป็นนกพิราบสีม่วงที่มีตาขนาดใหญ่พร้อมกับทำท่าทางต่างๆ ในบรรดาสติกเกอร์มีสติกเกอร์ตัวหนึ่งที่ได้รับความนิยมอย่างมากโดยมีลักษณะนกพิราบสีม่วงโยกหัวขึ้นและลงซึ่งถูกจัดภาพอยู่ในไฟล์ GIF ไม่นานหลังจากที่นำสติกเกอร์นี้ลงสู่เว็ปไซต์เฟซบุ๊กในเดือนมกราคม พ.ศ. 2560 สติกเกอร์นกพิราบสีม่วงได้รับความนิยมแพร่หลายอย่างมากซึ่งมีผู้ตัดต่อและนำมาล้อเลียนอย่างรวดเร็ว ผู้ออกแบบสติกเกอร์นี้คือ ซิท ไวเรอร์ เธอเป็นศิลปินที่อาศัยอยู่ในรัฐฟลอริดา สหรัฐ โดยในตอนแรกจุดประสงค์ที่เธอทำสติกเกอร์คือทำมาเพื่อขายเท่านั้น ซึ่งซิทยังได้กล่าวขอบคุณคนไทยที่ได้ทำให้เป็นกระแสที่ดังในโลกโซเชียล</doc>
