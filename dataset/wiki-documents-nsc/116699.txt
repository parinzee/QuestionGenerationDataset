<doc id="116699" url="https://th.wikipedia.org/wiki?curid=116699" title="เจ้าพระยาจักรี">เจ้าพระยาจักรี เจ้าพระยาจักรี เป็นราชทินนามบรรดาศักดิ์ไทยที่เริ่มใช้ตั้งแต่รัชสมัยสมเด็จพระบรมไตรโลกนาถ สำหรับขุนนางที่ดำรงตำแหน่งสมุหนายกสมัยอยุธยาและธนบุรี เจ้าพระยาจักรีที่สำคัญ เช่น- พระยาจักรี (ข้าราชการในสมเด็จพระมหินทราธิราช) ในสมัยอยุธยา รัชสมัยสมเด็จพระมหินทราธิราช รับเป็นไส้ศึกให้พระเจ้าบุเรงนอง ทำให้เสียกรุงครั้งแรก - เจ้าพระยาจักรี (ขุนเณร) ในรัชสมัยสมเด็จพระสรรเพชญ์ที่ 9 ชาวบ้านเรียกกันว่า ‘จักรีเตี้ย’ - เจ้าพระยาจักรี (ครุฑ) ท่านมีฉายาว่า ‘จักรีโรงฆ้อง’ ผู้ให้ความอุปการะต่อสมเด็จพระเจ้ากรุงธนบุรีในวัยเยาว์ - เจ้าพระยาจักรี (หมุด) เป็นเชื้อสายสุลต่านสุลัยมาน - เจ้าพระยาจักรี (ทองด้วง) ต่อมาปราบดาภิเษกเป็นพระบาทสมเด็จพระพุทธยอดฟ้าจุฬาโลกมหาราช</doc>
