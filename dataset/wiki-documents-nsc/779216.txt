<doc id="779216" url="https://th.wikipedia.org/wiki?curid=779216" title="ดีนคอร์ต">ดีนคอร์ต ดีนคอร์ต () หรือในชื่อปัจจุบันคือ วิตาลิตี้ สเตเดียม (Vitality Stadium) ตามชื่อของสปอนเซอร์ เป็นสนามฟุตบอลในเมืองบอร์นมัท ประเทศอังกฤษ และเป็นสนามเหย้าของสโมสรฟุตบอลบอร์นมัท มีความจุ 11,464 ที่นั่ง ปัจจุบันเป็นสนามที่มีความจุน้อยที่สุดในพรีเมียร์ลีกประวัติ ประวัติ. การแข่งขันอย่างเป็นทางการของสโมสรฟุตบอลบอร์นมัทที่สนามแห่งนี้ เกิดขึ้นในวันที่ 1 กันยายน ค.ศ.1923 โดยมีผู้ชม 7,000 คน ร่วมเป็นสักขีพยานในการพบกับสโมสรฟุตบอลสวินดอนทาวน์ในศึกฟุตบอลลีกดิวิชั่นสาม โซนภาคใต้ ผลจบด้วยสกอร์ 0-0 แต่ก่อนหน้านี้ สโมสรฟุตบอลบอร์นมัทเป็นที่รู้จักกันในชื่อ สโมสรฟุตบอลบอสคอมบ์ (Boscombe F.C) ซึ่งเป็นสโมสรแรกที่ย้ายเข้ามาใช้สนามแห่งนี้ เมื่อธันวาคม ค.ศ.1910 โดยการแบ่งที่ดินให้ของครอบครัวคูเปอร์-ดีน แต่พื้นที่นั้นเต็มไปด้วยหลุม และก้อนกรวดมากมาย จึงยังไม่พร้อมใช้งาน แต่หลังจากปรับปรุงแล้ว สนามแห่งนี้สามารถจุผูชมได้ 300 ที่นั่ง สถิติผู้ชมในสนามแห่งนี้มากที่สุดเกิดขึ้นเมื่อวันที่ 2 มีนาคม ค.ศ.1957 ในนัดที่เจอกับสโมสรฟุตบอลแมนเชสเตอร์ยูไนเต็ดในศึก เอฟเอคัพ ผู้ชม 28,799 คน ที่เข้ามาร่วมชมการแข่งขัน, ส่วนสถิติผู้ชมในลีกสูงที่สุดเป็นการแข่งขันที่เจอกับสโมสรฟุตบอลควีนส์ปาร์ค เรนเจอร์ส ด้วยจำนวนผู้ชม 25,495 คน และแพ้ไป 1-0 ส่วนนัดที่ผู้ชมน้อยที่สุดอยู่ที่ 1,873 คน ในแมทช์ที่เสมอกับสโมสรฟุตบอลลินคอล์นไป 2-2 สนามแห่งนี้ถูกปรับปรุงใหม่อีกครั้งในปีค.ศ.2001 โดยพื้นสนามถูกหมุนจากเดิม 90 องศา และย้ายออกห่างจากบ้านเรือนในละแวกนั้น และเพราะการสร้างสนามเสร็จไม่ทันก่อนที่ฤดูกาล 2001-02 จะเริ่ม นั่นทำให้สโมสรฟุตบอลบอร์นมัทต้องย้ายไปเล่นแปดเกมแรกที่สนามอเวนิว ซึ่งใกล้กับเมืองดอร์เชสเตอร์, ดีนคอร์ทเปิดใช้งานอีกครั้งในเกมกับสโมสรฟุตบอลเร็กซ์แฮม ในวันที่ 10 พฤศจิกายนปีเดียวกัน โดยตั้งชื่อตาม สปอนเซอร์ครั้งแรกว่า ฟิตเนตเฟิร์ส สเตเดียม ประกอบด้วยอัฒจันทร์ 3 ด้าน ความจุ 9,600 ที่นั่ง, ในเดือนธันวาคม ปีค.ศ.2005 สโมสรได้ขายสนามในรูปแบบการขายและเช่ากลับกับ London property company Structadene ในฤดูกาล 2010-11 อัฒจันทร์ทิศใต้ถูกสร้างขึ้นชั่วคราว แต่ถูกถอดออกในช่วงฤดูกาล 2011-12 หลังจากที่ผู้ชมน้อยลง ในเดือนกรกฎาคม ค.ศ.2011 สนามถูกเปลี่ยนชื่ออีกครั้งว่า ซวต สเตเดียม หลังจากขายชื่อสนามให้กับซวต มอเตอร์ กรุ๊ป ต่อมาเมื่อพวกเขาเข้ามา บริหารงานในเดือนกุมภาพันธ์ ค.ศ.2012 ได้เปลี่ยนชื่อสนามอีกครั้งเป็น โกลด์แซนด์ สเตเดียม ในสัญญาสองปี ในช่วงฤดูร้อนปีค.ศ. 2013 อัฒจันทร์ 2,400 ที่นั่ง ถูกสร้างขึ้นจากการที่สโมสรได้เลื่อนชั่นขึ้นสู่ฟุตบอลลีกแชมเปียนชิปสมุดภาพ</doc>
