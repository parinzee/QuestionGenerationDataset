<doc id="913870" url="https://th.wikipedia.org/wiki?curid=913870" title="Show Me Your Son ลูกแม่หล่อมาก">Show Me Your Son ลูกแม่หล่อมาก Show Me Your Son ลูกแม่หล่อมาก รายการโทรทัศน์ของไทยประเภทเกมโชว์ซึ่งซื้อลิขสิทธิ์มาจากประเทศเกาหลีใต้ผลิตโดย เวิร์คพอยท์ และ โต๊ะกลม ดำเนินรายการโดย ว่าน ธนกฤต พานิชวิทย์ และไอซ์ อภิษฎา เครือคงคา ปัจจุบันออกอากาศทุกวันเสาร์เวลา 12.30 – 13.30 น. เริ่มเทปแรกวันเสาร์ที่ 6 มกราคม พ.ศ. 2561 โดยออกอากาศต่อจากรายการ ตลกหกฉาก ที่ย้ายเวลาออกอากาศ แต่เดิมรายการเคยออกอากาศทุกวันเสาร์ เวลา 20.15 – 21.15 น. ตั้งแต่วันที่ 23 – 30 ธันวาคม พ.ศ. 2560 ต่อจากรายการ We Kid Thailand เด็กร้องก้องโลก 2พิธีกรพิธีกร. - ธนกฤต พานิชวิทย์ - อภิษฎา เครือคงคากติกา กติกา. ในแต่ละสัปดาห์สาวโสดประจำสัปดาห์จะออกตามหาคู่แต่เธอจะไม่มีโอกาสพูดคุยทำความรู้จักกับชายหนุ่มทั้ง 4 คนเพราะเธอจะได้รู้เรื่องราวของชายหนุ่มทั้ง 4 จากปากแม่ของพวกเขาแทนโดยที่ลูกชายจะถูกซ่อนอยู่ในห้องพักไม่ให้สาวโสดได้เห็นกติการอบที่ 1 กติการอบที่ 1. กติกาในรอบนี้คือคุณแม่จากทั้ง 4 บ้านจะต้องพูดถึงนิยามหรือคำจำกัดความของลูกชายเมื่อคุณแม่ทั้ง 4 บ้านพูดคำจำกัดความของลูกชายจบลงสาวโสดก็จะต้องคัดคุณแม่ออก 1 คนกติการอบที่ 2 กติการอบที่ 2. กติกาในรอบนี้คือคุณแม่ทั้ง 3 บ้านที่เหลือจะต้องพูดถึงกิจกรรมยามว่างของลูกชายแบบคร่าว ๆ ก่อนที่ทางรายการจะให้สาวโสดได้ดูวีทีอาร์กิจกรรมยามว่างของชายหนุ่มทั้ง 3 แบบเต็ม ๆ เมื่อสาวโสดได้ดูวีทีอาร์จบลงก็จะต้องคัดคุณแม่ออกอีก 1 คนกติการอบที่ 3 กติการอบที่ 3. กติกาในรอบนี้ชายหนุ่มทั้ง 2 จะต้องออกมาจากห้องพักและโชว์ความสามารถให้สาวโสดได้เห็นเพื่อเธอจะได้ให้คะแนนโดยสาวโสดจะมีคะแนนให้กับโชว์ของทั้ง 2 หนุ่มโชว์ละ 5 คะแนน (ซึ่งคะแนนส่วนนี้เป็นคะแนนส่วนตัว) เมื่อการแสดงโชว์ของชายหนุ่มทั้ง 2 จบลงสาวโสดก็จะต้องให้คะแนนหากใครได้คะแนนจากสาวโสดมากกว่าก็จะชนะในรอบนี้ไปกติการอบสุดท้าย กติการอบสุดท้าย. สำหรับกติกาในรอบสุดท้ายคุณแม่ของทั้งสองฝ่ายจะต้องออกมาพูดความในใจที่จะขอจากสาวโสดคนละ 1 ข้อจากนั้นฝ่ายสาวโสดจะต้องทำการเลือกคู่แม่ลูกที่ชื่นชอบ</doc>
