<doc id="258582" url="https://th.wikipedia.org/wiki?curid=258582" title="โยฮันน์ เบ็คมันน์">โยฮันน์ เบ็คมันน์ โยฮันน์ เบ็คมันน์ () (4 มิถุนายน ค.ศ. 1739 - (ค.ศ. 1811) โยฮันน์ เบ็คมันน์เป็นนักเขียนสาขาวิทยาศาสตร์ชาวเยอรมัน ผลงานชิ้นสำคัญของโยฮันน์ เบ็คมันน์คือ Beiträge zur Geschichte der Erfindungen (ประวัติการประดิษฐ์ การค้นพบ และที่มา) ที่เขียนระหว่างปี ค.ศ. 1780 ถึง ปี ค.ศ. 1805 เบ็คมันน์เป็นบุคคลแรกที่คิดคำว่า “เทคโนโลยี” ขึ้นมาใช้เพื่อที่จะหมายถึงศาสตร์ของการค้าขาย และเป็นคนแรกที่สอนวิชานี้และเขียนเกี่ยวกับหัวข้อนี้เป็นตำราการศึกษา เบ็คมันน์เกิดเมื่อวันที่ 4 มิถุนายน ค.ศ. 1739 ที่โฮยาในฮาโนเวอร์ บิดาเป็นนายไปรษณีย์และผู้เก็บภาษี เบ็คมันน์ได้รับการศึกษาที่ชตัดและที่มหาวิทยาลัยที่เกิตติงเก็นในสาขาเทววิทยา, คณิตศาสตร์, ฟิสิกส์, ธรรมชาติวิทยา และการเงินและการบริหาร หลังจากที่จบการศึกษาในปี ค.ศ. 1762 แล้วเบ็คมันน์ก็ทำการเดินทางเพื่อการศึกษาไปยังบรันสวิคและเนเธอร์แลนด์เพื่อไปสำรวจเหมือง โรงงาน และ พิพิธภัณฑ์ธรรมชาติวิทยา</doc>
