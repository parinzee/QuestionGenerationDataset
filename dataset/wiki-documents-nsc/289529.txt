<doc id="289529" url="https://th.wikipedia.org/wiki?curid=289529" title="ฉลุยโครงการ 2">ฉลุยโครงการ 2 ฉลุยโครงการ 2 เป็นภาพยนตร์ไทยโดยไทเอนเทอร์เทนเมนท์ ที่ออกฉายในปี พ.ศ. 2533 กำกับโดยอดิเรก วัฏลีลา นำแสดงโดย สุรศักดิ์ วงษ์ไทย, เกียรติ กิจเจริญ, ศุภกร อุดมชัย, วชิระ บุรพรัตน์, ธัชชัย ปาละกูล, รัชนก พูนผลิน และ นัท มีเรีย เป็นตอนภาพยนตร์ภาคต่อแต่แทบไม่เกี่ยวกับฉลุยภาคแรก แต่มีการนำเนื้อเรื่องจาก ซึมน้อยหน่อย กะล่อนมากหน่อย และ ปลื้ม มาสร้างความต่อเนื่องให้เป็นหลายปีต่อมา หลังจากที่เพื่อนๆทุกคนเติบโตและแยกย้ายกันไปในเส้นทางของแต่ละคน ป๋อง เป็นคนเดียวในกลุ่มเพื่อนๆที่ประสบความสำเร็จในหน้าที่การงาน ป๋อง ก้มหน้าก้มตาทำแต่งานไม่เคยได้พักผ่อนจนเครียดและเป็นบ้าในที่สุด ป๋องสติฟั่นเฟือนจำอะไรไม่ได้เลย จึงเป็นเหตุให้เพื่อนๆทุกคนต้องกลับมารวมตัวกันอีกครั้ง เพื่อเพื่อนน้อยกว่านี้ได้ไง ทุกคนมาพาป๋องเข้ากรุงเทพ ไปที่บ้านสีรุ้งหลังเก่าที่ทุกคนเคยอยู่ร่วมกันเพื่อระลึกถึงวันเก่าๆ โดยหวังว่าจะเป็นการฟื้นความจำให้กับป๋องได้ ภาพยนตร์ทำรายได้ 19 ล้านบาท ยังได้รับรางวัลตุ๊กตาทอง สาขาถ่ายภาพยอดเยี่ยมและได้รับรางวัลชมรมวิจารณ์บันเทิงสาขาถ่ายภาพ-ลำดับภาพยอดเยี่ยม</doc>
