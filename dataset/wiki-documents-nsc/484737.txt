<doc id="484737" url="https://th.wikipedia.org/wiki?curid=484737" title="ธีมะ กาญจนไพริน">ธีมะ กาญจนไพริน ธีมะ กาญจนไพริน (ชื่อเล่น: จั๊ด) ดีเจ, พิธีกรไทย เกิดเมื่อวันที่ 9 กุมภาพันธ์ พ.ศ. 2525 ที่ย่านพรานนก เขตบางกอกน้อย กรุงเทพมหานคร จบการศึกษาจาก โรงเรียนพระมารดานุเคราะห์, โรงเรียนโฆษิตสโมสร, โรงเรียนทวีธาภิเศก, โรงเรียนเตรียมอุดมศึกษา (ศิลป์-ภาษาฝรั่งเศส) และคณะนิเทศศาสตร์ จุฬาลงกรณ์มหาวิทยาลัย (เอกสื่อสารการแสดง) เป็นพิธีกร ทางช่อง เพลย์แชนแนล เป็นดีเจและพิธีกรทางสถานีวิทยุและรายการต่าง ๆ ได้แก่ PJ MAX 88.5, show here, pop up Live, online satation, ยำรวมมิตรโชว์ เป็นต้น โดยเริ่มจัดรายการวิทยุมาตั้งแต่ปี พ.ศ. 2546 รวมทั้งมีบทบาทการแสดง เช่น ฝัน-หวาน-อาย-จูบ, หลุดสี่หลุด, รักสุดทีน เป็นต้น ในเหตุการณ์มหาอุทกภัย ในปี พ.ศ. 2554 ได้สร้างความฮือฮาเมื่อจัดรายการเล่าข่าวทาง 90 สบาย เอฟเอ็ม ในสังกัด พีดี เรดิโอ ได้วิพากษ์วิจารณ์การแก้ปัญหาและการบริหารงานของรัฐบาลอย่างรุนแรง จนได้รับฉายาว่า "จั๊ด จัดหนัก" ทำให้หลังเหตุการณ์นี้ได้ถูกปลดออกจากรายการ ปัจจุบัน จัดรายการ ฟ้าทะลายโจร ในวันจันทร์-วันศุกร์ เวลา 13.30-14.30 น. ทางช่องฟ้าวันใหม่ และในอดีตเคยจัดรายการเศรษฐกิจ เศรษฐกรณ์ ในเวลา 21.00-22.00 น. ทุกวันพุธ-วันพฤหัสบดี ทางช่องเดียวกัน ต่อมาในกลางปี พ.ศ. 2556 ได้ดำรงตำแหน่งโฆษกผู้นำฝ่ายค้านในสภาผู้แทนราษฎร (นายอภิสิทธิ์ เวชชาชีวะ) แทนที่นายแทนคุณ จิตต์อิสระ ที่ได้รับเลือกตั้งเป็น ส.ส. เขตดอนเมือง ไปก่อนหน้านั้น ปัจจุบัน ธีมะยังคงเป็นพิธีกรให้กับจีทีเอชออนแอร์อย่างต่อเนื่อง โดยเป็นพิธีกรร่วมในรายการ GANG'MENT และรายการ 7 วันทันข่าว จนกระทั่งจีทีเอชออนแอร์ปิดตัวลง และถ่ายโอนรายการบางส่วนของจีทีเอชออนแอร์เดิมรวมถึง7 วันทันข่าวด้วย ไปออกอากาศทางช่อง จีเอ็มเอ็ม 25 ด้วย นายธีมะก็ยังเป็นพิธีกรจนกระทั่งรายการยุติการออกอากาศในช่วงปลายปี พ.ศ. 2559 จนกระทั่งในเดือนมิถุนายน พ.ศ. 2559 ช่องวัน 31 ประกาศฟื้นฟูรายการข่าวภาคเช้าขึ้นมา ในชื่อ ตื่นแต่เช้า นายธีมะเข้าเป็นพิธีกรคู่กับ เอกพร ศรีสุขทวีรัตน์ จนถึงปัจจุบัน ซึ่งต่อมาได้เปลี่ยนชื่อเป็น ข่าวเช้าช่องวัน และจัดรายการข่าวเย็น ร่วมกับ พีระวัฒน์ อัฐนาค รวมไปถึงผู้ประกาศเพียงคนเดียวในข่าววันศุกร์ผลงานละครโทรทัศน์ภาพยนตร์พิธีกรและผู้ประกาศข่าว</doc>
