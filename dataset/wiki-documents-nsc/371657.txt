<doc id="371657" url="https://th.wikipedia.org/wiki?curid=371657" title="ไซก์">ไซก์ ไซก์ () เป็นภาพยนตร์ชุดแนวสืบสวน-ขบขันอเมริกัน ออกอากาศทางเครือข่ายยูเอสเอเนตเวิร์ก ตั้งแต่ปี ค.ศ. 2006 และเป็นภาพยนตร์ชุดที่มียอดผู้ชมสูงสุดมาตั้งแต่เริ่มออกฉายในปีแรก นำแสดงโดยเจมส์ โรเดย์ รับบทเป็น ชอว์น สเปนเซอร์ นักสืบเอกชนที่รับงานเป็นที่ปรึกษาคดีอาชญากรรมให้กับกรมตำรวจแซนตาบาร์บารา แคลิฟอร์เนีย สเปนเซอร์เป็นคนช่างสังเกต และจะไขปัญหาคดีฆาตกรรมทุกคดีได้จากรายละเอียดเล็กน้อยที่ทุกคนมองข้าม แต่จะแสร้งทำเป็นว่ามีพลังจิตที่ทำให้มองเห็นภาพการเกิดเหตุการณ์ สเปนเซอร์มีคู่หูชื่อ เบอร์ตัน "กัส" กัสเนอร์ (รับบทโดย ดูเล ฮิลล์) ซีรีส์เรื่องนี้มักได้รับการเปรียบเทียบกับเรื่อง มังก์ (นักสืบจิตป่วน) ภาพยนตร์ชุดแนวสืบสวนที่ออกอากาศทางช่องเดียวกัน รับบทโดยโทนี ชาลู ที่ออกอากาศมาก่อนหน้า ภาพยนตร์ชุดนี้มีชื่อภาษาไทยว่า สืบสะแด่ว แสบคูณสอง เมื่อออกอากาศทางช่องยูนิเวอร์แซล ใช้ชื่อว่า ร่างทรงจิตป่วน ปัจจุบันออกอากาศมาแล้ว 8 ฤดูกาล รวมทั้งสิ้น 121 ตอน</doc>
