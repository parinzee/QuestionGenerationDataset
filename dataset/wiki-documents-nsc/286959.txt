<doc id="286959" url="https://th.wikipedia.org/wiki?curid=286959" title="บุคคลไม่พึงปรารถนา">บุคคลไม่พึงปรารถนา ในการทูต บุคคลไม่พึงปรารถนา () เป็นชาวต่างประเทศซึ่งต้องห้ามเข้าหรือพำนักในประเทศหนึ่ง ๆ ตามคำสั่งของรัฐบาลประเทศนั้น ถือเป็นรูปแบบที่ร้ายแรงที่สุดของการตำหนิโทษที่ประเทศใด ๆ จะสามารถนำมาใช้แก่เจ้าหน้าที่ทางทูตของต่างประเทศซึ่งได้รับความคุ้มกันทางทูตไม่ให้ถูกจับกุมคุมขังหรือดำเนินคดี ข้อ 9 แห่งอนุสัญญากรุงเวียนนาว่าด้วยความสัมพันธ์ทางทูต (Vienna Convention on Diplomatic Relations) ระบุว่า รัฐผู้รับ (รัฐที่เจ้าหน้าที่ทางทูตได้รับการส่งมา) จะประกาศให้เจ้าหน้าที่ทางทูตเป็นบุคคลไม่พึงปรารถนา "ณ เวลาใด ๆ และโดยไม่จำต้องอธิบายการตัดสินใจ" ก็ได้ และถ้ารัฐผู้ส่ง (รัฐที่ส่งเจ้าหน้าที่ทางทูตมา) ไม่เรียกตัวเจ้าหน้าที่ผู้นั้นกลับไป รัฐผู้รับจะประกาศไม่ยอมรับว่า เจ้าหน้าที่คนนั้นเป็นสมาชิกคณะผู้แทนทางทูตก็ได้</doc>
