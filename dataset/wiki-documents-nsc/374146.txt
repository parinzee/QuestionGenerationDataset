<doc id="374146" url="https://th.wikipedia.org/wiki?curid=374146" title="ไทยเอ็นวีดีอาร์">ไทยเอ็นวีดีอาร์ บริษัท ไทยเอ็นวีดีอาร์ จำกัด เป็นบริษัทย่อยซึ่งอยู่ภายใต้การดำเนินงานของตลาดหลักทรัพย์แห่งประเทศไทย จัดตั้งเมื่อวันที่ 4 ตุลาคม พ.ศ. 2543 มีทุนจดทะเบียนชำระแล้วทั้งสิ้น 10 ล้านบาท โดยตลาดหลักทรัพย์แห่งประเทศไทยถือหุ้นร้อยละ 99.99 ของทุนจดทะเบียน บริษัททำหน้าที่ประกอบธุรกิจโดยการออกใบแสดงสิทธิในผลประโยชน์ที่เกิดจากหลักทรัพย์อ้างอิงไทย (Non-Voting Depository Receipt: NVDR) เพื่อขายให้แก่ผู้ลงทุนผ่านตลาดหลักทรัพย์แห่งประเทศไทยลักษณะการดำเนินงาน ลักษณะการดำเนินงาน. บริษัท ไทยเอ็นวีดีอาร์ จำกัด ประกอบธุรกิจโดยการออกตราสารเอ็นวีดีอาร์ ซึ่งเป็นหลักทรัพย์จดทะเบียนในตลาด หลักทรัพย์โดยอัตโนมัติเพื่อขายให้แก่ผู้ลงทุน และนำเงินได้จากการขายเอ็นวีดีอาร์ไปลงทุนในหลักทรัพย์อ้างอิงไทยที่เป็นหลักทรัพย์จดทะเบียนในตลาดหลักทรัพย์ โดยผู้ลงทุนที่ถือเอ็นวีดีอาร์สามารถรับสิทธิประโยชน์ทางการเงิน (Financial Benefit) ได้เสมือนลงทุนในหุ้นของบริษัทจดทะเบียนทุกประการไม่ว่าจะเป็นเงินปันผล สิทธิในการจองซื้อหุ้นเพิ่มทุนหรือใบสำคัญแสดงสิทธิในการซื้อหุ้นสามัญ (Warrant) แต่ไม่มีสิทธิในการออกเสียงในที่ประชุมผู้ถือหุ้นทุนจดทะเบียนและสัดส่วนการถือหุ้นของตลาดหลักทรัพย์ ทุนจดทะเบียนและสัดส่วนการถือหุ้นของตลาดหลักทรัพย์. บริษัท ไทยเอ็นวีดีอาร์ (ThaiNVDR) จำกัด อย่างเป็นทางการ คือ บริษัท ไทย นอนโหวตติ้ง เดพโพสิทอรี่ รีสีท (Thai Non-Voting Depository Receipt) จำกัด มีทุนจดทะเบียนทั้งสิ้น 10 ล้านบาท โดยมีตลาดหลักทรัพย์แห่งประเทศไทยถือหุ้นร้อยละ 99.99 ของทุนจดทะเบียนคณะกรรมการบริษัท คณะกรรมการบริษัท. บริษัท Thai Non-Voting Depository Receipt จำกัด บริหารงานโดยคณะกรรมการบริษัท ซึ่งประกอบด้วย- นางเกศรา มัญชุศรี - ดร.ภากร ปิตธวัชชัย - นายสุภกิจ จิระประดิษฐกุล - นางอุดมวรา เดชส่งจรัสนายทะเบียนและผู้รับฝากหลักทรัพย์ นายทะเบียนและผู้รับฝากหลักทรัพย์. บริษัท ศูนย์รับฝากหลักทรัพย์ (ประเทศไทย) จำกัด หรือ The Stock Depository (Thailand) ทำหน้าที่เป็นนายทะเบียนและผู้รับฝากหลักทรัพย์สำหรับหลักทรัพย์อ้างอิงและเอ็นวีดีอาร์รายชื่อบริษัทมหาชนที่บริษัทฯ เป็นผู้ถือหุ้นรายใหญ่</doc>
