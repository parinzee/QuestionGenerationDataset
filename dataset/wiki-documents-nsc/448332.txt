<doc id="448332" url="https://th.wikipedia.org/wiki?curid=448332" title="อัมพาตเป็นระยะจากโพแทสเซียมในเลือดต่ำเกิน">อัมพาตเป็นระยะจากโพแทสเซียมในเลือดต่ำเกิน อัมพาตเป็นระยะจากโพแทสเซียมในเลือดต่ำเกิน () เป็นโรคไอออนแชนเนลผิดปกติอย่างหนึ่งซึ่งพบน้อย ผู้ป่วยจะมีอาการกล้ามเนื้ออ่อนแรงร่วมกับมีระดับโพแทสเซียมในเลือดต่ำกว่าปกติ ผู้ป่วยมักมีอาการกำเริบขึ้นครั้งแรกในช่วงวัยผู้ใหญ่ตอนต้น กระตุ้นได้โดยการออกกำลังกายหนักแล้วมาพัก กินอาหารที่มีคาร์โบไฮเดรตสูง กินอาหารที่มีโซเดียมมาก อุณหภูมิเปลี่ยนแปลงอย่างรวดเร็ว หรือความตื่นเต้น เสียงรบกวน แสงวูบวาบ ก็สามารถกระตุ้นให้เป็นได้ อาการอ่อนแรงมักเป็นไม่มากและจำเพาะอยู่กับกล้ามเนื้อเพียงบางกลุ่ม หรืออาจเป็นมากจนมีอาการอ่อนแรงทั้งร่างกาย อาการอาจกำเริบอยู่เป็นชั่วโมงหรือจนถึงหลายวันได้ เมื่อฟื้นตัวมักฟื้นตัวอย่างรวดเร็วจากการที่โพแทสเซียมย้ายออกมาจากกล้ามเนื้อที่เคยบวมอยู่ก่อน ผู้ป่วยบางคนอาจมี abortive attack หรืออาจมีกล้ามเนื้ออ่อนแรงเรื้อรังได้ในภายหลัง</doc>
