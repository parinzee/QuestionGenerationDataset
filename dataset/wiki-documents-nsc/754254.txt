<doc id="754254" url="https://th.wikipedia.org/wiki?curid=754254" title="รถไฟฟ้าสายสีทอง">รถไฟฟ้าสายสีทอง โครงการระบบขนส่งมวลชนขนาดรอง สายสีทอง (สถานีรถไฟฟ้ากรุงธนบุรี-สำนักงานเขตคลองสาน-ประชาธิปก) เป็นโครงการระบบขนส่งมวลชนรองบนพื้นที่ฝั่งธนบุรี ซึ่งเป็นส่วนหนึ่งของโครงการระบบขนส่งมวลชนทางราง ในกรุงเทพมหานครและปริมณฑล ระยะที่สอง (M-Map Phase 2) มีจุดประสงค์เพื่อเชื่อมต่อการเดินทางบนถนนเจริญนคร และเป็นการเชื่อมต่อเข้ากับศูนย์การค้าไอคอนสยาม ดำเนินการโดย กรุงเทพมหานคร และบริษัท กรุงเทพธนาคม จำกัด ดำเนินการในรูปแบบรถไฟฟ้าล้อยาง และมีแนวเส้นทางเริ่มต้นจากสถานีต้นทางของโครงการใกล้กับสถานีกรุงธนบุรี ของรถไฟฟ้าบีทีเอส สายสีลม วิ่งไปตามแนวถนนเจริญนคร ผ่านศูนย์การค้าไอคอนสยาม สำนักงานเขตคลองสาน สิ้นสุดในระยะแรกที่บริเวณแยกสมเด็จเจ้าพระยา-ประชาธิปก รวมระยะทาง 5.7 กิโลเมตร คาดว่าจะมีผู้โดยสาร 50,000 เที่ยวต่อวันเมื่อเปิดทำการ ปัจจุบัน (พ.ศ. 2561) โครงการอยู่ในระหว่างการก่อสร้างในเส้นทางระยะที่ 1 กรุงธนบุรี - เจริญนคร กำหนดแล้วเสร็จ 19 พฤษภาคม พ.ศ. 2563 คาดว่าจะเปิดให้บริการได้ในช่วงปลายปี พ.ศ. 2563 โดยกำหนดราคาค่าโดยสารที่ 15 บาทตลอดสายพื้นที่ที่เส้นทางผ่าน พื้นที่ที่เส้นทางผ่าน. เขตคลองสาน และธนบุรี กรุงเทพมหานครแนวเส้นทางช่วงที่ 1 : สถานีรถไฟฟ้ากรุงธนบุรี - สำนักงานเขตคลองสาน - ประชาธิปก แนวเส้นทาง. ช่วงที่ 1 : สถานีรถไฟฟ้ากรุงธนบุรี - สำนักงานเขตคลองสาน - ประชาธิปก. เป็นเส้นทางยกระดับความสูง 14-17 เมตรจากระดับดินไปตามแนวถนน เริ่มต้นจากสถานีกรุงธนบุรี ของรถไฟฟ้าบีทีเอส สายสีลม เบี่ยงเข้าถนนกรุงธนบุรีทางซ้ายบริเวณปลายสะพานสมเด็จพระเจ้าตากสิน เพื่อเลี้ยวซ้ายเข้าถนนเจริญนคร ผ่านวัดสุวรรณาราม ศูนย์การค้าไอคอนสยาม สำนักงานเขตคลองสาน ข้ามทางรถไฟฟ้าชานเมืองสายสีแดงเข้ม แล้วเลี้ยวซ้ายเข้าถนนสมเด็จเจ้าพระยา ผ่านโรงพยาบาลตากสิน สถาบันจิตเวชศาสตร์สมเด็จเจ้าพระยา โรงเรียนจันทรวิทยา วัดอนงคารามวรวิหาร และวัดพิชยญาติการามวรวิหาร สิ้นสุดบริเวณแยกสมเด็จเจ้าพระยา-ประชาธิปก บริเวณด้านหลังอนุสรณ์สถานสมโภช 100 ปี เขตคลองสานช่วงที่ 2 : สถานีรถไฟฟ้ามหานคร สำเหร่ - สถานีรถไฟฟ้ามหานคร อิสรภาพ ช่วงที่ 2 : สถานีรถไฟฟ้ามหานคร สำเหร่ - สถานีรถไฟฟ้ามหานคร อิสรภาพ. เป็นเส้นทางยกระดับความสูง 14-17 เมตรจากระดับดินไปตามแนวถนน เริ่มต้นจากจุดสิ้นสุดสถานีสะพานพุทธ เลี้ยวซ้ายเข้าถนนประชาธิปก เชื่อมต่อกับรถไฟฟ้ามหานคร สายฉลองรัชธรรม ที่สถานีสะพานพุทธ (สำเหร่) แล้วเลี้ยวขวาเข้าถนนอิสรภาพ ผ่านบิ๊กซี อิสรภาพ มหาวิทยาลัยราชภัฏบ้านสมเด็จเจ้าพระยา แล้วสิ้นสุดเส้นทางที่บริเวณสถานีอิสรภาพ ของรถไฟฟ้ามหานคร สายเฉลิมรัชมงคลช่วงที่ 3 : สถานีรถไฟฟ้ากรุงธนบุรี - โรงแรมอนันตรากรุงเทพริเวอร์ไซด์ ช่วงที่ 3 : สถานีรถไฟฟ้ากรุงธนบุรี - โรงแรมอนันตรากรุงเทพริเวอร์ไซด์. เป็นเส้นทางยกระดับความสูง 14-17 เมตรจากระดับดินไปตามแนวถนน เริ่มต้นจากสถานีกรุงธนบุรี ของรถไฟฟ้าบีทีเอส สายสีลม เบี่ยงเข้าถนนกรุงธนบุรีทางขวาบริเวณปลายสะพานสมเด็จพระเจ้าตากสิน เพื่อเลี้ยวขวาเข้าถนนเจริญนคร ผ่านวัดเศวตฉัตรวรวิหาร สมาคมตระกูลลิ้มแห่งประเทศไทย และสิ้นสุดบริเวณซอยเจริญนคร 60 ใกล้ๆ กับโรงแรมอนันตรากรุงเทพริเวอร์ไซด์ รีสอร์ท แอนด์ สปารูปแบบของโครงการรูปแบบของโครงการ. - เป็นระบบรถไฟฟ้าล้อยาง (automated people mover transit) โดยโครงการได้เลือกใช้ขบวนรถรุ่น Innovia APM 300 จากบอมบาร์ดิเอร์ จำนวน 2 ขบวน ขบวนละ 3 คัน - ทางวิ่ง ยกระดับที่ความสูง 14-17 เมตรตลอดทั้งโครงการ - มีรางที่ 3 ขนานไปกับรางวิ่งสำหรับจ่ายกระแสไฟฟ้าให้กับตัวรถ - ตัวรถเป็นรถปรับอากาศขนาดกว้าง 3.6 เมตร ยาว 12 เมตร สูง 3.7 เมตร ความจุ 103 คนต่อคัน (309 คนต่อขบวน) ต่อพวงได้ 3 คันต่อขบวน ใช้ไฟฟ้ากระแสตรง 750 โวลท์ ป้อนระบบขับเคลื่อนรถ สามารถรองรับผู้โดยสารได้ 4,300 คนต่อชั่วโมงต่อทิศทาง - ใช้ระบบอาณัติสัญญาณเดินรถด้วยระบบอัตโนมัติจากศูนย์ควบคุมการเดินรถที่สถานีกรุงธนบุรี และใช้ระบบเก็บค่าโดยสารอัตโนมัติศูนย์ซ่อมบำรุงและศูนย์ควบคุมการเดินรถ ศูนย์ซ่อมบำรุงและศูนย์ควบคุมการเดินรถ. โครงการได้พิจารณาให้มีการก่อสร้างสถานีซ่อมบำรุงขนาดย่อยต่อจากสถานีกรุงธนบุรีโดยใช้โครงสร้างร่วมกัน (ในลักษณะเดียวกับสถานีซ่อมบำรุงย่อยบางหว้า ถนนราชพฤกษ์) สถานีซ่อมบำรุงดังกล่าวจะไว้ใช้สำหรับงานบำรุงรักษาที่ไม่หนักจนเกินควร ในส่วนของการจอดพักขบวนรถหลังปิดให้บริการ จะใช้วิธีการจอดตามสถานีรายทางเพื่อเตรียมพร้อมสำหรับให้บริการในวันถัดไป แต่สำหรับการซ่อมบำรุงใหญ่ (Overhaul) จะใช้วิธีการถอดขบวนรถออกจากระบบเพื่อนำไปซ่อมที่ศูนย์ซ่อมบำรุงหมอชิต ร่วมกับรถไฟฟ้าบีทีเอสสิ่งอำนวยความสะดวก สิ่งอำนวยความสะดวก. มีจุดจอดแล้วจร (park and ride) ที่สถานีต้นทาง (กรุงธนบุรี)สถานี สถานี. มีทั้งหมด 4 สถานี เป็นสถานียกระดับทั้งหมด- รูปแบบสถานี สถานีมีความยาวประมาณ 40-50 เมตร ออกแบบให้หลบเลี่ยงสาธารณูปโภคใต้ดินและบนดิน และรักษาสภาพผิวจราจรบนถนนมากที่สุด และมีเสายึดสถานีอยู่บริเวณเกาะกลางถนน และบริเวณทางเดินเท้าริมถนนในบางช่วงสัญญาการก่อสร้างงบประมาณ งบประมาณ. โครงการรถไฟฟ้าสายสีทองได้รับการสนับสนุนงบประมาณในการก่อสร้างจาก บริษัท ไอคอนสยาม จำกัด หรือศูนย์การค้าไอคอนสยาม เป็นจำนวนเงิน 2,080 ล้านบาท โดยแลกกับสัมปทานในการบริหารพื้นที่ภายในสถานีและโฆษณาแทนบริษัท วีจีไอ โกลบอล มีเดีย จำกัด (มหาชน)รายชื่อสถานีอย่างเป็นทางการ รายชื่อสถานีอย่างเป็นทางการ. ตัวเอียง หมายถึงโครงการในอนาคต</doc>
