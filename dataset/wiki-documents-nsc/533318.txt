<doc id="533318" url="https://th.wikipedia.org/wiki?curid=533318" title="มหาวิทยาลัยภูมินทร์นิติศาสตร์และเศรษฐศาสตร์">มหาวิทยาลัยภูมินทร์นิติศาสตร์และเศรษฐศาสตร์ มหาวิทยาลัยภูมินทร์นิติศาสตร์และเศรษฐศาสตร์ ( สากลวิทฺยาลัยภูมินฺทนีติสาสฺตฺรนิงวิทฺยาสาสฺตรเสฏฺฐกิจฺจ, ; RULE) เป็นสถาบันอุดมศึกษาแห่งแรกของกัมพูชา ก่อตั้งในปี ค.ศ. 1949 โดยใช้ชื่อว่าสถาบันนิติศาสตร์แห่งชาติ การเมือง และเศรษฐศาสตร์ ในปี ค.ศ. 1957 ได้มีพระราชกฤษฎีกาประกาศให้ทางสถาบันได้มีฐานะกลายเป็นเป็นคณะ แต่ในภายหลังได้ถูกยกฐานะเป็นมหาวิทยาลัยในปี ค.ศ. 2003 ภายใต้ชื่อ มหาวิทยาลัยภูมินทร์นิติศาสตร์และเศรษฐศาสตร์ เพื่อเป็นเครื่องบ่งชี้ว่าทางมหาวิทยาลัยมุ่งเน้นการเรียนการสอนที่ไปที่นิติศาสตร์และเศรษฐศาสตร์เป็นหลัก แต่อย่างไรก็ดี ภายหลังทางมหาวิทยาลัยก็ได้เปิดการเรียนการสอนในสาขาอื่นด้วย โดยปัจจุบันทางมหาวิทยาลัยมี 4 คณะ 2 บัณฑิตวิทยาลัย และหนึ่งศูนย์สำหรับฝึกนักกฎหมาย ปัจจุบันทางมหาวิทยาลัยได้รับการยอมรับว่าเป็นสถาบันอุดมศึกษาแห่งที่มีชื่อเสียงทางด้านทางด้าน นิติศาสตร์ เศรษฐศาสตร์ และการบริหารธุรกิจบุคคลากรและการเรียนการสอน บุคคลากรและการเรียนการสอน. ในปี ค.ศ. 2011 ถึง ค.ศ. 2012 มีนักศึกษา 17,992 คน มีสัดส่วนนักศึกษาหญิง 42.8 % โดยแบ่งเป็นนักศึกษาปริญญาตรี 16,239 คน สัดส่วนนักศึกษาหญิง 44 % ส่วนนักศึกษาระดับบัณฑิตศึกษา 1,753 คน มีสัดส่วนนักศึกษาหญิง 25.7 % มีนักศึกษาต่างชาติ 29 คน ทั้งจาก ลาว เวียดนาม เกาหลีใต้ และฝรั่งเศส นอกจากนี้ นับจากปี ค.ศ. 1993 ทางมหาวิทยาลัยยังได้ส่งนักศึกษาที่มีความสามารถไปศึกษาต่อยังต่างประเทศรวมแล้วกว่า 1,015 คน โดนเฉพาะปี ค.ศ. 2011 ถึง ค.ศ. 2012 ทางมหาวิทยาลัยได้ส่งไปแล้ว 57 คน โดยมีสัดส่วนนักศึกษาหญิง 24 คน และทางมหาวิทยาลัยยังได้ส่งเสริมนักศึกษาที่มีความสามารถโดดเด่นทางด้านกฎหมายไปแข่งขันในระดับนานาชาติ ทั้งในสหรัฐอเมริกา ไอร์แลนด์ ฮ่องกง ซึ่งก็ได้ผลการตอบรับมาเป็นอย่างดี ในปี ค.ศ. 2012 มหาวิทยาลัยมีอาจารย์เต็มเวลา 98 คน อาจารย์พิเศษ 395 คน อาจารย์ต่างชาติที่มาแลกเปลี่ยน 69 คน อาจารย์ต่างชาติประจำ 17 คน และเจ้าหน้าที่ 195 คน (หญิง 50 คน) ซึ่งแบ่งเป็นเจ้าหน้าที่ประจำ 115 คน (หญิง 24) และเจ้าหน้าชั่วคราว 80 (หญิง 26) การเรียนการสอนเป็นระบบสองภาคการศึกษา กำหนดเวลา 4 ปี (8 ภาคการศึกษา) สำหรับระดับปริญญาตรี และ 2 ปี (6 ภาคการศึกษา) สำหรับปริญญาโท โดยมีเงื่อนไขการรับเข้าเรียนดังนี้ระดับปริญญาตรี ระดับปริญญาตรี. ผู้สมัครต้องจบการศึกษามัธยมปลาย หลักสูตรในระดับปริญญาตรีได้แก่- คณะนิติศาสตร์ (Faculty of Law)- นิติศาสตร์ (ภาษาเขมร) - นิติศาสตร์ (ภาษาอังกฤษ) - นิติศาสตร์ (3 ภาษา : ภาษาอังกฤษ ภาษาเขมร ภาษาฝรั่งเศส) - รัฐประศาสนศาสตร์ (Faculty of Public Administration)- รัฐประศาสนศาสตร์บัณฑิต (Bachelor in Public Administration) - เศรษฐศาสตร์และการบริหาร (Faculty of Economics and Management)- เศรษฐศาสตร์บัณฑิต (Bachelor in Economics) - บริหารธุรกิจบัณฑิต (Bachelor in Business Administration) - บัชญีบัณฑิต (Bachelor in Accounting) - การเงิน-การธนาคารบัณฑิต (Bachelor in Finance and Banking) - เศรษฐศาสตร์ (Faculty of Information Economics)- เศรษฐศาสตร์บัณฑิต (Bachelor in Information Economics)ระดับบัณฑิตศึกษา ระดับบัณฑิตศึกษา. ผู้สมัครที่สำเร็จการศึกษาระดับปริญญาตรีทางด้านนิติศาสตร์ เศรษฐศาสตร์ และสาขาอื่นที่เกี่ยวข้อง หรือผู้สมัครที่จบปริญญามหาบัณฑิต หรือ ปริญญาเอกสาขาใดก็ได้สามารถเข้าเรียนได้โดยตรง ระดับบัณฑิตศึกษามีหลักสูตรดังนี้คือระดับปริญญาโทระดับปริญญาโท. - คณะนิติศาสตร์- รัฐประศาสนศาสตร์มหาบัณฑิต (Master in Public Administration ; MPA ) - กฎหมายเอกชนมหาบัณฑิต (Master in Private Law ; MPL ) - กฎหมายธุรกิจระหว่างประเทศและการว่าความบริษัทมหาบัณฑิต (Master in International Business Law and Corporate Counsel ; MIB ) - เศรษฐศาสตร์และการบริหาร- บริหารธุรกิจมหาบัณฑิต (Master of Business Administration ; MBA ) - บริหารธุรกิจมหาบัณฑิต (การเงิน) (Master of Business Administration in Finance ; MBA-Finance ) - บริหารธุรกิจมหาบัณฑิต (การตลาด) (Master of Business Administration in Marketing ; MBA-Marketing ) - บริหารการท่องเที่ยวมหาบัณฑิต (Master in Tourism Management) - ศูนย์ฝึก- ศูนย์ฝึกนักกฎหมาย (Lawyer's Training Center)ระดับปริญญาเอกระดับปริญญาเอก. - ทางมหาวิทยาลัยมีแผนที่จะเปิดหลักสูตรนิติศาสตร์ดุษฎีบัณฑิต (LL.D) และ เศรษฐศาสตร์ดุษฎีบัณฑิต (PhD) ในอนาคตความร่วมมือทางวิชาการ ความร่วมมือทางวิชาการ. มหาวิทยาลัยมีความร่วมมือทางวิชาการกับมหาวิทยาลัยและสถาบันวิจัยต่างชาติ 19 แห่ง จาก ลาว ฝรั่งเศส ญี่ปุ่น เกาหลีใต้ เวียดนาม สหรัฐอเมริกา และไทย โดยมีการให้ทุนการศึกษาแก่นักศึกษาของมหาวิทยาลัยเฉลี่ยประมาณปีละ 30 ทุน สถาบันการศึกษาที่ให้ความร่วมมือและมอบทุนการศึกษากับนักศึกมหาวิทยาลัยภูมินทร์นิติศาสตร์และเศรษฐศาสตร์ ได้แก่</doc>
