<doc id="874538" url="https://th.wikipedia.org/wiki?curid=874538" title="เธอสุดแสบที่แอบรัก">เธอสุดแสบที่แอบรัก เธอสุดแสบที่แอบรัก (ญี่ปุ่น: ピーチガール Pīchi Gāru ,) การ์ตูนญี่ปุ่นแนวโชโจะเรื่องยาว เขียนโดย อุเอดะ มิวะ เป็นเรื่องราวเกี่ยวกับชีวิต ความรัก เพื่อน และคู่แข่งของ อาดาจิ โมโมะ สาวมัธยมปลาย ตีพิมพ์ที่ประเทศญี่ปุ่นในนิตยาสารเบซซัทสึเฟรนด์ โดยสำนักพิมพ์โคดันฉะ ตั้งแต่ปี 1998 จนถึงปี 2003 และถูกนำมารวมเล่มทั้งหมด 18 เล่ม เนื้อเรื่องถูกนำไปดัดแปลงเป็นซีรี่ส์ไต้หวันในปี 2002 และได้นำไปสร้างเป็นทีวีอะนิเมะฉายในปี 2005 ปัจจุบันมีภาคต่อหลังจากฉบับดั้งเดิม 10 ปี ในชื่อ "Peach Girl Next" เริ่มตีพิมพ์ในนิตยาสาร Be Love ฉบับวันที่ 12 สิงหาคม 2016 เป็นต้นมา และถูกนำมาทำเป็นภาพยนตร์ Live Action ที่ประเทศญี่ปุ่น กำหนดฉายวันที่ 20 พฤษภาคม 2017 และเข้าฉายในประเทศไทยในวันที่ 17 สิงหาคม 2017เนื้อเรื่อง เนื้อเรื่อง. อาดาจิ โมโมะ นักเรียนม.ปลายชั้นปีที่ 1 เนื่องจากเธอเป็นคนดำง่ายและตอนม.ต้นเธออยู่ชมรมว่ายน้ำ ทำให้ผิวของเธอเป็นสีแทน และผมก็ถูกคลอรีนกัดจนเป็นสีแดง ทำให้โมโมะจังถูกเพื่อนร่วมห้องมองว่าเป็นผู้หญิงไม่ดี และจำต้องยอมทนต่อการถูกนินทาว่าเป็นผู้หญิงง่ายๆ มีความสัมพันธ์กับผู้ชายมากมาย เพื่อนเพียงคนเดียวของเธอคือคาชิวากิ ซาเอะ ซึ่งจริงๆแล้วซาเอะคือตัวการในการปล่อยข่าวลือแย่ๆเกี่ยวกับโมโมะเพราะเธออิจฉา โมโมะคบกับโทจิ สมาชิกทีมเบสบอลผู้มีนิสัยเงียบขรึม แต่นั่นก็ทำให้ซาเอะจอมมารยาก็เล็งเป้าหมายไปที่โทจิด้วย ชีวิตของโมโมะยิ่งยุ่งยากมากขึ้นเมื่อรู้จักกับ โอคายาซึ ไคริ เด็กหนุ่มจอมกะล่อนและเจ้าชู้ผู้มีวาทะปากเป็นเลิศ และอยากจะได้โมโมะจังเป็นของตัวเองเหมือนกัน และเขาบอกโมโมะว่าเธอได้เคยช่วยเขาจากการจมน้ำ ในช่วงฤดูร้อนก่อนเปิดเทอมม.ปลาย  เรื่องต่างๆยิ่งยุ่งยากมากขึ้นเมื่อซาเอะตั้งใจให้โมโมะจังเดือดร้อน จึงได้กระจายข่าวลือเกี่ยวโมโมะและไคริออกไป ข่าวลือว่าทั้งสองจูบกันเป็นเรื่องจริง แต่เป็นนั่นเพราะไคริฉวยโอกาสระหว่างที่โมโมะจังกำลังช็อค ขณะที่โทจิเข้าโรงพยาบาล ซาเอะพยายามหว่านล้อมให้โทจิเลิกกับโมโมะ แต่ไคริได้สืบรู้เรื่องที่ซาเอะได้แต่งขึ้นทั้งหมด และได้ช่วยให้โทจิตาสว่าง โทจิช่วยโมโมะจากการถูกคนในห้องกลั่นแกล้งเนื่องจากมารยาและเรื่องแต่งของซาเอะ โทจิได้บอกความจริงแก่ทุกคนว่าเขาและโมโมะจังคบกันอยู่ คนในห้องได้รู้ความจริงได้ขอโทษโมโมะจังและรังเกียจซาเอะ โทจิและโมโมะกลับมาคืนดีกันดังเดิม แต่ซาเอะก็ได้เข้ามาก่อกวนอีกครั้ง โดยได้วางยาโมโมะจังไปให้ผู้ชายเปิดซิงและนำรูปของถ่ายของโมโมะจังมาข่มขู่โทจิ โทจิจำใจต้องเลิกกับโมโมะจังเพื่อปกป้องเธอ โมโมะจังเสียใจมากในตอนแรกเพราะไม่รู้ว่านี่ก็เป็นแผนการของซาเอะ โมโมะมีไคริคอยปลอบใจอยู่ข้างๆ ทำให้โมโมะเริ่มหันไปชอบไคริมากขึ้นจากที่ตอนแรกคิดว่าน่ารำคาญ และได้ตกลงคบกันในที่สุด หลังจากที่โมโมะจังรู้ความจริงว่าทำไมโทจิถึงได้เลิกกับเธอ ทำให้เธอต้องเลือกระหว่างโทจิกับไคริ ปัญหาใหม่ผุดขึ้นมาพร้อมๆกับรักสามเศร้าที่ทวีความเครียดขึ้น และยังมีเรื่องราวต่อในภาคพิเศษของซาเอะอีก 3 เล่มตัวละคร ตัวละคร. อาดาจิ โมโมะ (安達 もも Adachi Momo) คาชิวากิ ซาเอะ (柏木 さえ Kashiwagi Sae)- โอคายาซึ ไคริ (岡安 浬 Okayasu Kairi) โทจิกาโมริ คาซึยะ หรือ โทจิ (東寺ヶ森 一矢 Tōjigamori Kazuya, とーじ Tōji) อากิ มิซาโอะ (安芸 操 Aki Misao) โอคายาซึ เรียว (岡安 涼 Okayasu Ryō) โอจิ โกโร่ (大路 吾郎 Ōji Gorō) โมริกะ สื่อต่างๆมังงะอะนิเมะละคร สื่อต่างๆ. ละคร. นักแสดง- Annie Wu เป็น เสี่ยวเทา (Xiao Tao) โมโมะ - Vanness Wu วง F4 เป็น อาลี่ (Ah Li) ไคริ - Kenji Wu เป็น ตงซี่ (Dong Si) โทจิ - Guan Ru เป็น ชาฮุ่ย (Sha Hui) ซาเอะ - Edward Ou เป็น OD - Vicky Chen () เป็น ครูพยาบาล (มิซาโอะ) เพลงประกอบ- เพลงเปิด: "愛的就是你" (Love Is You) by Wang Leehom - เพลงประกอบ: "你不愛我愛誰?" (Who Do You Love If Not Me?) by Vanness Wu - เพลงปิด: "我依然相信你還愛我" (I Believe in Your Love) by Ginny Liu (劉虹嬅)ภาพยนตร์ ภาพยนตร์. ภาพยนตร์ไลฟ์แอคชั่นในชื่อเดียวกัน กำกับโดย Koji Shintoki เข้าฉายที่ญี่ปุ่นในวันที่ 20 พฤษภาคม 2017 ยามาโมโตะ มิซึกิ รับบทเป็น อาดาจิ โมโมะ, อิโนโอะ เคย์ รับบทเป็น โอคายาซึ ไคริ, แมคเคนยู รับบทเป็น โทจิ, นากาโนะ เมย์ รับบทเป็น คาชิวากิ ซาเอะ, โมโตะคาริยะ ยุอิกะ รับบทเป็น อากิ มิซาโอะ, มิคามิ เคนเซย์ รับบทเป็น โอคายาซึ เรียว และ คิคุตะ ไดซึเกะ รับบทเป็น จิโกโร่ เพลงธีมหลักคือเพลง Call Me Maybe โดย Carly Rae Jepsenการรองรับ การรองรับ. หนังสือการ์ตูนมียอดขายกว่า 13 ล้านเล่ม ในปี 1999 เธอสุดแสบที่แอบรักชนะรางวัล Kodansha Manga Award สาขาการ์ตูนโชโจ</doc>
