<doc id="926983" url="https://th.wikipedia.org/wiki?curid=926983" title="ซีเชลล์">ซีเชลล์ ซีเชลล์ (Zsh หรือ Z Shell) เป็น เชลล์ยูนิกซ์ ที่สามารถใช้เป็นเชลล์ปฏิสัมพันธ์ และเป็นตัวแปลคำสั่งภาษาที่ทรงพลังสำหรับการเขียนเชลล์สคริปต์ ซีเชลล์เป็นส่วนขยายของบอร์นเชลล์ที่ได้รับการปรับปรุงเป็นอย่างมาก รวมถึงการเพิ่มฟังก์ชั่นบางประการของแบช เคเชล และทีซีเชลต้นกำเนิด ต้นกำเนิด. พอล ฟอลสเตด เขียนซีเชลล์เวอร์ชั่นแรกในปีคริสต์ศักราช 1990 ขณะเป็นนักเรียนที่มหาวิทยาลัยพรินซ์ตัน ชื่อซีเชลมีที่มาจากชื่อล็อกอิน "zsh" ของศาสตราจารย์ที่มหาวิทยาลัยเยลนามว่า Zhong Shao (ซึ่งขณะนั้นเป็นผู้ช่วยศาสตราจารย์ที่มหาวิทยาลัยพรินซ์ตัน)คุณสมบัติต่างๆ คุณสมบัติต่างๆ. ซีเชลมีคุณสมบัติเช่น:- ระบบเติมคำสั่งให้สมบูรณ์ (command-line completion) แบบปรับแต่งได้ที่รองรับทั้งการเติมคำสั่งและอาร์กิวเมนต์ของโปรแกรม ซึ่งรองรับโปรแกรมหลายร้อยโปรแกรมมาแต่ตั้งต้น - การเรียกดูประวัติการเรียกคำสั่งข้ามเชลล์ทั้งหมดที่เรียกใช้อยู่ - รองรับการทำ file globbing ซึ่งช่วยในการระบุชื่อไฟล์โดยไม่จำเป็นต้องรันคำสั่งเพิ่มเติม (เช่นคำสั่ง find) - ปรับปรุงการจัดการตัวแปร/อาเรย์ - รองรับการป้อนเข้าคำสั่งแบบหลายบรรทัดในบัฟเฟอร์เดียว - การตรวจการสะกด - โหมดความเข้ากันได้ที่หลากหลาย กล่าวคือซีเชลล์สามารถทำตัวเหมือนเป็นบอร์นเชลล์ เมื่อถูกรันด้วน codice_1 - บรรทัดรับคำสั่งที่สามารถตกแต่งได้ รวมถึงความสามารถในการแสดงข้อมูลบริเวณด้านขวาของหน้าจอ และซ่อนข้อมูลนั้นเมื่อพิมพ์คำสั่งที่ยาว - มอดูลสำหรับความสามารถอื่นที่เรียกใช้ได้เพิ่ม เช่นตัวควบคุม TCP และ Unix domain socket ขนาดเต็ม, ไคลเอินต์ FTP, และส่วนขยายฟังก์ชั่นทางคณิตศาสตร์ - คำสั่ง codice_2 ซึ่งทำหน้าที่เหมือนคำสั่ง codice_3 แต่แตกต่างกกันที่จะแสดงรายการคำสั่งทั้งหมดที่ถูกระบุใน $PATH - ความสามารถในการตั้งชื่อไดเร็กทอรี ทำให้สามารถตั้งชื่อเช่น ~mydir ซึ่งมีคุณลักษณะคล้าย ~ และ ~บ้านผู้ใช้Oh My Zsh Oh My Zsh. เว็บไซต์ชุมชนที่ใช้ชื่อว่า "Oh My Zsh" รวบรวมปลั๊กอินและธีมจากแหล่งภายนอกสำหรับซีเชลล์  ภายในปี 2559 กรุโค้ดโปรแกรมบน GitHub ของ Oh My Zsh มีผู้ร่วมเขียนมากกว่า 1,000 คน ปลั๊กอินมากกว่า 200 ปลั๊กอิน และธีมมากกว่า 140 ธีม นอกจากนั้น Oh My Zsh ยังมาพร้อมกับเครื่องมืที่คอยจัดการปรับปรุงเวอร์ชั่นของปลั๊กอินและธีมอยู่เสมอ</doc>
