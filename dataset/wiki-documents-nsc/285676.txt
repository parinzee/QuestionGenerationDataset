<doc id="285676" url="https://th.wikipedia.org/wiki?curid=285676" title="เจ้าพงษ์อินทร์ ณ เชียงใหม่">เจ้าพงษ์อินทร์ ณ เชียงใหม่ เจ้าพงษ์อินทร์ ณ เชียงใหม่ (พ.ศ. 2447 - พ.ศ. 2532) เป็นราชโอรสใน พลตรีเจ้าแก้วนวรัฐ เจ้าผู้ครองนครเชียงใหม่ องค์ที่ 9 กับ หม่อมบัวเขียว ณ เชียงใหม่ มีขนิษฐาและอนุชา ร่วมเจ้ามารดา 3 องค์ คือ1. เจ้าพงษ์อินทร์ ณ เชียงใหม่ 2. เจ้าหญิงศิริประกาย ณ เชียงใหม่ - สมรสกับเจ้ากาวิละวงศ์ ณ เชียงใหม่ และเป็นเจ้ามารดา ในเจ้ากอแก้ว ประกายกาวิล ณ เชียงใหม่ 3. เจ้าอินทนนท์ ณ เชียงใหม่ - สมรสกับเจ้าหญิงสุคันธา ณ เชียงตุง ราชธิดาในเจ้าฟ้ารัตนะก้อนแก้วอินแถลง เจ้าฟ้าหลวงเชียงตุง องค์ที่ 40 ประสูติแต่เจ้านางบัวทิพย์หลวงประวัติ ประวัติ. เจ้าพงษ์อินทร์ ณ เชียงใหม่ เกิดเมื่อปี พ.ศ. 2447 เริ่มศึกษาที่โรงเรียนมหาดเล็กหลวงเชียงใหม่ ต่อมาได้ตามเสด็จพระราชชายา เจ้าดารารัศมี อยู่ประจำที่กรุงเทพมหานคร เข้าศึกษาที่โรงเรียนราชวิทยาลัย ภายหลังได้ไปศึกษาต่อที่ประเทศอังกฤษ ทางด้านการเกษตร เมื่อสำเร็จการศึกษาจึงกลับมาเข้ารับราชการในกรมสหกรณ์ กระทรวงพาณิชย์และคมนาคม เคยดำรงตำแหน่ง สหกรณ์จังหวัดเชียงใหม่ ต่อมาจึงลาออกจากราชการ เนื่องจากต้องโยกย้ายไปต่างจังหวัดหลายครั้ง หลังจากที่ลาออกจากราชการแล้ว เจ้าพงษ์อินทร์ จึงได้ทำงานช่วยเหลือสาธารณกุศลด้วยทุนทรัพย์ส่วนตัวเสมอมา เจ้าพงษ์อินทร์ ณ เชียงใหม่ อาศัยอยู่ที่คุ้มแจ่งหัวริน หรือคุ้มรินแก้ว (ปัจจุบันคือ โรงแรมเชียงใหม่ออคิด) ซึ่งเป็นคุ้มที่เจ้าแก้วนวรัฐ สร้างขึ้นให้เป็นที่พำนักกับครอบครัว ภายหลังจากที่เจ้าพงษ์อินทร์ สำเร็จการศึกษามาจากต่างประเทศโอรส-ธิดาหม่อมตระการ (บุนนาค) ณ เชียงใหม่ โอรส-ธิดา. หม่อมตระการ (บุนนาค) ณ เชียงใหม่. กับ "หม่อมตระการ (บุนนาค) ณ เชียงใหม่" มีธิดา 1 คือ- เจ้าประไพพันธ์ (ณ เชียงใหม่) สุขุมวาท - สมรสกับ "พลตำรวจเอกสุทัศน์ สุขุมวาท, อดีตรองอธิบดีกรมตำรวจ"หม่อมจันทร์สม (ชนะนนท์) ณ เชียงใหม่ หม่อมจันทร์สม (ชนะนนท์) ณ เชียงใหม่. กับ "หม่อมจันทร์สม (ชนะนนท์) ณ เชียงใหม่" ธิดา "ขุนกันชนะนนถ์" มีโอรสธิดา 4 คือ- เจ้าวงศ์สักก์ ณ เชียงใหม่ (พ.ศ. 2478 - ปัจจุบัน) - สมรสกับ "ชนิดา (จุลละรัต) ณ เชียงใหม่" - เจ้าสมพงษ์ ณ เชียงใหม่ (? - พ.ศ. 2547) - สมรสกับ "อมรา (สิริสิงห) ณ เชียงใหม่" - เจ้าเติมศักดิ์ ณ เชียงใหม่ (23 ตุลาคม พ.ศ. 2481 - 19 สิงหาคม พ.ศ. 2557) - สมรส "กิ่งแก้ว (วรการบัญชา) ณ เชียงใหม่" - เจ้าพิมผกา (ณ เชียงใหม่) รอดเจริญ (? - 9 พฤศจิกายน 2560) - สมรสกับ "พิพัฒน์ รอดเจริญ"การสืบราชสกุลเจ้าผู้ครองนครเชียงใหม่ การสืบราชสกุลเจ้าผู้ครองนครเชียงใหม่. เมื่อพลตรี เจ้าราชบุตร (วงษ์ตวัน ณ เชียงใหม่), เจ้าราชบุตรนครเชียงใหม่ ถึงแก่พิราลัยในปี พ.ศ. 2515 และไม่มีโอรสสืบเครื่องราชอิสริยาภรณ์จุลจอมเกล้าซึ่งพระราชทานให้แก่ผุ้สืบสกุลของเจ้าผู้ครองนครเชียงใหม่ ทำให้เจ้าพงษ์อินทร์ ณ เชียงใหม่ อนุชาต่างมารดาซึ่งเป็นผู้ได้รับพระราชทานเครื่องราชอิสริยาภรณ์จุลจอมเกล้า เมื่อปี พ.ศ. 2514 เป็นผู้สืบตระกูลเจ้าผู้ครองนครเชียงใหม่ ซึ่งหมายถึงการสืบทอดภารกิจของเจ้าผู้ครองนครเชียงใหม่ที่มีต่อประชาชน และต่อพระบรมราชจักรีวงศ์ ตลอดจนการปฏิบัติหน้าที่เกี่ยวกับวงศ์ตระกูลเจ้านายฝ่ายเหนือ เจ้าพงษ์อินทร์ ณ เชียงใหม่ เป็นผู้สืบเชื้อสายสกุล ณ เชียงใหม่ โดยตรงจากเจ้าแก้วนวรัฐ เจ้าผู้ครองนครเชียงใหม่องค์สุดท้าย (เนื่องจากการเปลี่ยนแปลงการปกครอง พ.ศ. 2475) และนับเป็นผู้สืบราชตระกูล ณ เชียงใหม่ อย่างเป็นทางการซึ่งอาจเทียบได้กับ เจ้าผู้ครองนครเชียงใหม่ หากยังไม่มีการเปลี่ยนแปลงการปกครองเมื่อปี พ.ศ. 2475 เจ้าพงษ์อินทร์ ณ เชียงใหม่ ถึงแก่พิราลัยในปี พ.ศ. 2532 สิริอายุ 85 ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2509 - เหรียญรัตนาภรณ์ รัชกาลที่ 9 ชั้น 3 (ภ.ป.ร. 3)ราชตระกูล</doc>
