<doc id="364967" url="https://th.wikipedia.org/wiki?curid=364967" title="โรงเรียนชลราษฎรอำรุง">โรงเรียนชลราษฎรอำรุง โรงเรียนชลราษฎรอำรุง เป็นโรงเรียนที่ตั้งอยู่ในอำเภอเมืองชลบุรี จังหวัดชลบุรี โดยมีผู้อำนวยการชื่อ นายอุทัย สิงห์โตทอง โดยมีชื่อที่เรียกกันติดปากของชาวชลบุรีว่า “ชลชาย” โรงเรียนชลราษฎรอำรุง ตั้งอยู่เลขที่ 215 หมู่ที่ 3 ถนนพระยาสัจจา ตำบลบ้านสวน อำเภอเมืองชลบุรี จังหวัดชลบุรี โทรศัพท์ 0 3828 2078, โทรสาร 0 3828 6079 สังกัดสำนักงานเขตพื้นที่การศึกษามัธยมศึกษา เขต 18 สำนักงานคณะกรรมการการศึกษาขั้นพื้นฐาน กระทรวงศึกษาธิการ มีเนื้อที่ 67 ไร่ 2 งาน 69.7 ตารางวา เปิดสอนระดับมัธยมศึกษาตอนต้น(มัธยมศึกษาปีที่1-มัธยมศึกษาปีที่3)เฉพาะนักเรียนชาย และระดับมัธยมศึกษาตอนปลาย (มัธยมศึกษาปีที่ 4 – มัธยมศึกษาปีที่ 6) เปิดสอนแบบสหศึกษาประวัติ ประวัติ. โรงเรียนชลราษฎรอำรุง ถือกำเนิดโดย หลวงวรพินิจบุรพการได้อุทิศเรือนหลังหนึ่งสร้างเป็นโรงเรียนขึ้นที่วัดต้นสนเมื่อปี พ.ศ. 2441 ชื่อโรงเรียนบุรพการ ต่อมาได้ยกฐานะเป็นโรงเรียนประจำจังหวัดชลบุรีเมื่อปี พ.ศ. 2443 เมื่อ พ.ศ. 2457 โรงเรียนประจำจังหวัดชลบุรี(บุรพการ) และโรงเรียนอุดมพิทยากรรวมเป็นโรงเรียนเดียวกัน เรียกว่า โรงเรียนประจำจังหวัดชลบุรี เปิดสอนระดับมัธยมศึกษาที่บุรพการ และระดับประถมศึกษาที่อุดมพิทยากร ต่อมาชาวชลบุรีได้ร่วมกันบริจาคสมทบทุนสร้างโรงเรียนประจำจังหวัดชลบุรีที่โรงเรียนอนุบาลชลบุรีในปัจจุบัน แล้วเสร็จในปี พ.ศ. 2460 ได้ย้ายนักเรียนทั้งสองโรงเรียนมาเรียนรวมกันเป็นเอกเทศ เปิดการเรียนการสอนแบบสหศึกษา โรงเรียนได้พัฒนาทั้งทางด้านการจัดการศึกษา ปริมาณนักเรียนและอาคารสถานที่ตลอดมาจนกระทั่งทางราชการสั่งให้แยกนักเรียนเป็นชายและหญิง เมื่อ วันที่ 24 พฤศจิกายน 2474 สหศึกษาจึงเลิกไป แต่โรงเรียนสตรียังไม่มีสถานที่จึงอาศัยเรียนร่วมกันไปก่อน และแยกออกไปเป็น โรงเรียนชลกันยานุกูล เมื่อ วันที่ 10 กันยายน 2479 โรงเรียนได้เติบโตมาโดยตลอดโดยเฉพาะด้านปริมาณนักเรียนสถานที่โรงเรียนคับแคบไป จึงย้ายโรงเรียนไปตั้งที่ใหม่บริเวณศูนย์การค้าวรพรต วันที่ 3 มิถุนายน 2484 เป็นวันแรกที่ย้ายโรงเรียนจากสถานที่เดิมมาตั้งใหม่ที่บริเวณถนนสุขุมวิท บนเนื้อที่ประมาณ 13 ไร่ ของวัดอรัญญิกาวาส เพื่อขยายโรงเรียนให้กว้างขึ้น หลังจากนั้นโรงเรียนได้พัฒนาการสอนโดยเปิดสอนระดับเตรียมอุดมศึกษาและเปลี่ยนชื่อโรงเรียนใหม่เป็น โรงเรียนชลราษฎรอำรุง ในปัจจุบัน ชาวส้ม-ฟ้า จึงถือว่า วันที่ 3 มิถุนายน ของทุกปีเป็นวันคล้ายวันสถาปนาโรงเรียน เมื่อ พ.ศ. 2501 โรงเรียนชลราษฎรอำรุงเข้าโครงการโรงเรียนมัธยมแบบประสมรุ่นที่ 4 กรมวิสามัญได้ส่งเจ้าหน้าที่มาสำรวจโรงเรียน เพื่อดำเนินการสร้างอาคารเรียนและอารารประกอบ แต่ไม่สามารถขยายโรงเรียนได้ตามโครงการได้ นายนารถ มนตเสวี ผู้ว่าราชการจังหวัดชลบุรีในสมัยนั้น ได้มองเห็นถึงความสำคัญและประโยชน์ของการศึกษา ได้พิจารณาจัดสรรที่ดินของกองทัพอากาศไทยประมาณ 70 ไร่บริเวณสี่แยกบ้านสวนริมถนนสุขุมวิทติดกับถนนวิรัชศิลป์ และแยกวิรัชศิลป์ริมถนนวิรัชศิลป์กับถนนพระยาสัจจา ให้เป็นที่ตั้งของโรงเรียนในปัจจุบันทำเนียบผู้บริหารแผนผังโรงเรียนแผนผังโรงเรียน. - อาคาร 1 หลวงวรพินิจบูรพาการ มี 3 ชั้น ชั้นที่1 เป็นอาคารสำนักงาน ประกอบด้วย ห้องผู้อำนวยการ(ภายในมีห้องสมาคมผู้ปกครองและครู) ห้องฝ่ายบริหารงานบุคคลการเงินและสินทรัพย์ ห้องฝ่ายบริหารงานวิชาการ ห้องธุรการ ห้องนโยบายและแผน ห้องฝ่ายสนับสนุนการศึกษา ส่วนชั้นที่ 2-3 เป็นของกลุ่มสาระภาษาต่างประเทศ - อาคาร 2 ราษฎรร่วมจิต มี 4 ชั้น กลุ่มสาระการเรียนรู้สังคมศึกษา ศาสนาและวัฒนธรรม ชั้น 1,2 และ 3 โดยมีสะพานเชื่อมต่อกับ อาคาร 5 ชั้นล่างเป็นห้องพักครูกลุ่มสาระการเรียนรู้สังคมศึกษา ศาสนาและวัฒนธรรม และห้องพักครูกลุ่มสาระการเรียนรู้คณิตศาสตร์ โดยชั้นที่ 2 มีห้องศูนย์การเรียนรู้อาเซียน ส่วนชั้นที่ 3 มีห้องจริยศึกษา และชั้นที่ 4 มีห้องภูมิปัญญา - อาคาร 3 นารถ มนตเสวี มี 3 ชั้น กลุ่มสาระการเรียนรู้ศิลปะ ด้านล่างเป็นอ่างกักเก็บน้ำ - อาคาร 4 อาคารเฉลิมพระเกียรติ 72 พรรษามหาราช เป็นอาคารที่ระเบียงมี 6 ชั้น และดาดฟ้า(ปิด) ที่ชั้นสองมีห้องประชุมผกากรองและทองอุไร ชั้น3-5เป็นกลุ่มสาระการเรียนรู้วิทยาศาสตร์และ ชั้น6โครงการEnglish program - อาคาร 5 ชมสุนทร มี 4 ชั้น ชั้นที่ 1 และชั้นที่ 2 เป็นของกลุ่มสาระการเรียนรู้คณิตศาสตร์ ส่วนชั้นที่ 3 และชั้นที่ 4 เป็นของกลุ่มสาระการเรียนรู้ภาษาไทย - อาคาร 6 ศูนย์กีฬา เป็นโรงยิม ใช้เล่นกีฬาวอลเล่ย์บอล แบตมินตัน ฟุตซอล และห้องพักครู 1 ห้อง - อาคาร 7 อบจ. อุทิศ มี 2 ชั้น ชั้นที่ 1 เป็นห้องพักครูกลุ่มสาระการเรียนรู้สุขศึกษาและพลศึกษา ชั้นที่ 2 เป็นห้องประชุมสารภี - อาคาร 8 พระยาสัจจาภิรมย์ มี 3 ชั้น โดยประกอบด้วย หอประชุมยูงทองชั้น3 ,โรงอาหารชั้น1 ,ห้องสมุดเฉลิมพระเกียรติกาญจนาภิเษกชั้น2 ,ห้องเรียนคอมพิวเตอร์ชั้น2 และห้องเรียนภาษาอังกฤษชั้น2 - อาคาร 9 อยู่ในระหว่างการก่อสร้าง เป็นอาคารเรียนขนาด 7 ชั้น จะใช้เป็นห้องเรียนของนักเรียนชั้นมัธยมศึกษาปีที่ 5 และ 6 - อาคารแนะแนว มี 2 ชั้น ชั้นล่าง เป็นห้องแนะแนว ชั้นบนมีห้องประชุมกาสะลอง และ ที่ทำการฝ่ายกิจการนักเรียน (ชั่วคราว) - ห้องสมุดเฉลิมพระเกียรติกาญจนาภิเษก ตั้งอยู่บนอาคาร 8 พระยาสัจจาภิรมย์ เป็นห้องสมุดขนาดกลางมีหนังสือมากกว่า 200,000 เล่ม ภายในจัดในลักษณะตามแบบมาตรฐานมีสื่ออุปกรณ์อิเล็กทรอนิกส์ คอมพิวเตอร์ในการสืบค้นข้อมูล โต๊ะหมู่บูชา และ ของสะสมที่หายากจำพวกเหรียญกษาปณ์ ธนบัตร หรือ หนังสือจดหมายเหตุ - หอพระพุทธมงคลชลประชานาถ สร้างขึ้นเมื่อ พ.ศ. 2528 เป็นศาลาทรงจตุรมุข ย่อมุมไม้สิบสอง ภายในประดิษฐาน พระพุทธมงคลชลประชานาถ ซึ่งประดิษฐานบนฐานชุกชี 2 ชั้น และมีตู้หนังสือธรรมะ เป็นที่ยึดเหนี่ยวจิตใจของนักเรียน บุคลากร เป็นห้องเรียนพระพุทธศาสนาอีกด้วย - ศาลเจ้าพระยาสุรสีห์ ตั้งขึ้นเมื่อ พ.ศ. 2543 อยู่บริเวณลานธรรม เยื้องกับหอพระฯ โดยศาลหลักปัจจุบันเป็นหลักที่สองตั้งเมื่อ พ.ศ. 2558 ภายในประดิษฐาน เจว็ดจารึกนามเจ้าพระยาสุรสีห์ที่บริจาคโดยนักเรียนชั้น ม.5/13 ปี 2558 บริเวณศาลมีตุ๊กตาช้างม้า ตุ๊กตาคนรับใช้ ตุ๊กตาละครรำ จำนวนหลายร้อยตัว เป็นที่ยึดเหนี่ยวจิตใจของนักเรียน บุคลากร - ลานรวมใจส้ม-ฟ้าใช้เป็นลานเอนกประสงค์และใช้เข้าแถวหรือประกอบพิธีทางศาสนา และพิธีถวายพระพรชัยมงคลเนื่องในวันเฉลิมพระชนมพรรษา - ลานธรรม ลานใต้ต้นไม้ร่มรื่น อยู่บริเวณหลังธนาคารโรงเรียน - ธนาคารโรงเรียน ตั้งขึ้นเมื่อ พ.ศ. 2550 - อาคารเรียนแบบพิเศษ7ชั้น กำลังก่อสร้าง อยู่ข้างโรงยิมเนเซียมและโรงฝึกงาน1-4 คาดการณ์ว่าจะเสร็จในช่วงเดือนสิงหาคม 2561 และยังมีอาคารและพื้นที่อื่นๆอีก ได้แก่ อนามัยโรงเรียน ,โรงฝึกงาน 1-4 ,อาคารเกษตร ,โรงยิมเนเซียม ,สนามบาสเกตบอล ,สนามฟุตซอล ,ศาลาจตุรมุข ,สนามฟุตบอล, โดมพละศึกษา และเขตบ้านพักครู-บุคลากรกลุ่มงานภายในกลุ่มงานภายใน. - สำนักผู้อำนวยการ นายอุทัย สิงห์โตทอง เป็นผู้อำนวยการ - กลุ่มงานส่งเสริมวิชาการ นายเชษฐา ปาละกูล เป็นรองผู้อำนวยการฝ่ายวิชาการ - กลุ่มงานส่งเสริมการจัดการศึกษา นางปิยวรรณ หอมเอนก เป็นรองผู้อำนวยการฝ่ายส่งเสริมการจัดการศึกษา - กลุ่มงานบริหารงานการเงิน บุคคล และสินทรัพย์ นางสมพร แสวงดี เป็รองผู้อำนวยการฝ่ายบริหารงานการเงิน บุคคล และสินทรัพย์ - กลุ่มงานกิจการนักเรียน นายประสงค์ ทองยิ่ง เป็นรองผู้อำนวยการฝ่ายกิจการนักเรียน - กลุ่มสาระการเรียนรู้ภาษาไทย นางสาวอรศิริ จั่นบำรุง เป็นหัวหน้ากลุ่มสาระการเรียนรู้ - กลุ่มสาระการเรียนรู้คณิตศาสตร์ นางสาวกัลยา อัมพุชินีวรรณ เป็นหัวหน้ากลุ่มสาระการเรียนรู้ - กลุ่มสาระการเรียนรู้วิทยาศาสตร์ นายธนายุต จันทราเขต เป็นหัวหน้ากลุ่มสาระการเรียนรู้ - กลุ่มสาระการเรียนรู้สังคมศึกษา ศาสนา และวัฒนธรรม นางกรรณิการ์ หงษ์เจ็ด เป็นหัวหน้ากลุ่มสาระการเรียนรู้ - กลุ่มสาระการเรียนรู้ภาษาต่างประเทศ นางบุปผา คงงาม เป็นหัวหน้ากลุ่มสาระการเรียนรู้ - กลุ่มสาระการเรียนรู้การงานอาชีพและเทคโนโลยี นางวัลภา เจียมจุ้ย เป็นหัวหน้ากลุ่มสาระการเรียนรู้ - กลุ่มสาระการเรียนรู้ศิลปะ นายสุรศักดิ์ ดิษฐปาน เป็นหัวหน้ากลุ่มสาระการเรียนรู้ - กลุ่มสาระการเรียนรู้สุขศึกษาและพลศึกษา นางณิชาภา เต็งสุวรรณ์ เป็นหัวหน้ากลุ่มสาระการเรียนรู้ - กลุ่มงานคอมพิวเตอร์ นางสาววรนุช แสงจันทร์ เป็นหัวหน้ากลุ่มงาน - งานประกันคุณภาพการศึกษา นางกุหลาบ สำราญสุข เป็นหัวหน้างาน - งานนโยบายและแผน นายชูชาติ หุตะเจริญ เป็นหัวหน้างาน - งาน English Program นางวารุณี สุรังสี เป็นหัวหน้างาน - งานประชาสัมพันธ์ นางเยาวลักษณ์ บัวศรีใส เป็นหัวหน้างาน - งานห้องสมุด นางสาวสุวิมล ศิริตรานนท์ เป็นครูบรรณารักษ์ประจำห้องสมุด - งานธนาคารโรงเรียน นางพรพิมล เทศสวัสดิ์ เป็นหัวหน้างานหลักสูตรที่เปิดสอน หลักสูตรที่เปิดสอน. โรงเรียนชลราษฏรอำรุงเปิดสอนในระดับมัธยมศึกษาตอนต้นตามที่กรมสามัญศึกษากำหนด และระดับมัธยมศึกษาตอนปลายตอนปลายสายสามัญ โดยแบ่งตามกลุ่มสาระการเรียนรู้ที่เน้นดังนี้- วิทยาศาสตร์-คณิตศาสตร์- โครงการห้องเรียนพิเศษวิทยาศาสตร์-คณิตศาสตร์ (Gifted) ห้อง 3 - วิทยาศาสตร์-คณิตศาสตร์ (EP) ห้อง 1 - วิทยาศาสตร์-คณิตศาสตร์ ห้อง 9-16- ภาษาอังกฤษ-คณิตศาสตร์- ภาษาอังกฤษ-คณิตศาสตร์ (EP) ห้อง 2 - ภาษาอังกฤษ-คณิตศาสตร์ ห้อง 4-8วันสำคัญเกี่ยวกับโรงเรียน วันสำคัญเกี่ยวกับโรงเรียน. วันสถาปนาโรงเรียน ตรงกับวันที่ 3 มิถุนายนของทุกปี โดยเป็นวันที่ย้ายโรงเรียนมาตั้งที่บริเวณริมถนนสุขุมวิท ซึ่งเป็นที่ของวัดอรัญญิกาวาส โดยจะมีพิธีสักการะพระพุทธรูปประจำโรงเรียน ศาลเจ้าพระยาสุรสีห์ และสิ่งศักดิสิทธิ์ทั่วไปและเหล่าบุรพจารย์ที่บริเวณลานกลางแจ้ง และมีพิธีทำบุญโรงเรียนอุทิศแก่เหล่าบุรพจารย์ผู้ก่อตั้งศิษย์เก่าที่มีชื่อเสียงศิษย์เก่าที่มีชื่อเสียง. - สมเด็จพระวันรัต (นิรันตร์ นิรนฺตโร) - พระราชวรเมธาจารย์ เจ้าคณะจังหวัดชลบุรี - พระยาบริรักษ์เวชชการ (ไล่ฮวด ติตติรานนท์) องคมนตรี - พลเอกพิจิตร กุลละวณิชย์ องคมนตรี - หลวงจำเดิมเผด็จศึก (เต็กเจ้ง ฐิติวร) - หลวงวิชันเนตินาท (กิมเจ็ง วรรณประภา) - นายกมล วรรณประภา อดีตรัฐมนตรีว่าการกระทรวงมหาดไทย - พล.ต.ท.แฝด วิชพันธ์ - นายชลอ บุปผเวช ผู้พิพากษาศาลอุธรณ์ - นายทำนอง สิงคารวณิชย์ อดีตอธิบดีกรมการข้าว - พล.ต.อ.พจน์ เกกะนันท์ อดีตอธิบดีกรมตำรวจ - นายวิิฑูร จักกะพาก อดีตปลัดกระทรวงมหาดไทย - นาวาโทสว่าง เจริญผล ร.น. อดีตอธิบดีกรมประมง - นายอธึก สวัสดีมงคล คนไทยตัวอย่างและผู้ก่อตั้งยุวพุทธิกสมาคม จังหวัดชลบุรี - นายสมหวัง จูตะกานนท์ ผู้ว่าราชการจังหวัด - นายเสรี สืบสงวน อดีตอธิบดีกรมทางหลวง - ดร.เสนาะ อูนากูล - นายอนันต์ อนันตกูล - นายอุทัย ใจหงษ์ - พลเอกอิสสระพงศ์ หนุนภักดี - พลอากาศเอกพีรศิลป์ คัมภีรยานนท์ - พลตำรวจเอกวิสุทธิ์ กิตติวัฒน์ - พล.ต.ต.วีระ อนันตกูล - นายสมเจตต์ วิริยะดำรงค์ - นายประเสริฐ ลิ้มภักดี - นายอุทัย พิมพ์ใจชน อดีตประธานสภาผู้แทนราษฎร และรัฐมนตรีว่าการกระทรวงพาณิชย์ - รองศาสตรจารย์ประณต นันทิยะกุล - รองศาสตราจารย์มีชัย วรสายัณห์ - นายสันต์ศักดิ์ งามพิเชษฐ์ ประธานกรรมาธิการการท่องเที่ยว อดีตรัฐมนตรีช่วยว่าการกระทรวงสาธารณสุข - นายชมภู กาญจนนาค นักการเมือง - นายแพทย์สนอง อูนากูล นายกสมาคนโรคเบาหวานแห่งประเทศไทย - นายแพทย์รุจิ รุจิรัตน์ - นายสุวัฒน์ วรดิลก นักประพันธ์อาวุโส</doc>
