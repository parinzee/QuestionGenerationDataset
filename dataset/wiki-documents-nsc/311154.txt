<doc id="311154" url="https://th.wikipedia.org/wiki?curid=311154" title="ดัลซิม">ดัลซิม ดัลซิม (; ; ) เป็นตัวละครจากเกมสตรีทไฟท์เตอร์ ซึ่งเป็นนักสู้จากอินเดียผู้ใช้วิชาโยคะในการต่อสู้ เป็นตัวละครที่มีความสามารถพิเศษหลายประการ มีร่างกายยืดหยุ่น สามารถเหยียดแขนและขาให้ยืดยาวในการโจมตี ตลอดจนสามารถพ่นไฟ และสามารถหายตัวย้ายไปอยู่ในที่ต่าง ๆ ได้ ดัลซิม มีท่าไม้ตายคือ โยคะไฟเยอร์, โยคะเฟลม และโยคะบลัสท์ และซูเปอร์คอมโบคือ โยคะอินเฟอร์โนประวัติตามท้องเรื่อง ประวัติตามท้องเรื่อง. ดัลซิมเป็นนักสู้จากอินเดีย ผู้มีท่าทางโดยทั่วไปที่สงบเงียบ เขาเข้าร่วมศึกสตรีทไฟท์เตอร์โดยใช้วิชาโยคะในการต่อสู้เพื่อหาเงินรางวัลไปช่วยเหลือเด็กยากจนในหมู่บ้านของตน ในสตรีทไฟท์เตอร์ซีโร่ 2 เขาคิดว่าอาจเป็นการดีที่เขาตัดสินใจเข้าร่วมต่อสู้ แต่เขาก็ยังได้รับเงินไม่เพียงพอในการจัดซื้อปัจจัยสี่สำหรับใช้ในหมู่บ้านของเขา อย่างไรก็ตาม ดัลซิมก็ยังได้รับความเคารพจากผู้คนในหมู่บ้านของเขาอยู่เสมอมา ในสตรีทไฟท์เตอร์ซีโร่ 3 เขาได้มั่นหมายที่จะปราบเวก้า ดัลซิมได้ออกเดินทางไปทั่วโลก และได้พบกับเบอร์ดี้และโรส ซึ่งดัลซิมได้ใช้พลังควบคุมจิตใจในการค้นหาคำตอบที่ต้องการ ในภายหลังเขาได้เผชิญหน้ากับเวก้าและได้ทำลายฐานทัพชาโดลู หลังจากการแข่งขันรายการเวิลด์วอร์ริเออร์ครั้งที่สองสิ้นสุดลง ดัลซิมได้เดินทางไปยังสถานที่ต่างๆทั่วโลกเพื่อช่วยเหลือผู้ขาดแคลนการตอบรับ การตอบรับ. ใน ค.ศ. 1992 ดัลซิมได้รับการจัดให้อยู่ในอันดับห้าของตัวละครยอดเยี่ยมประจำปี ค.ศ. 1991 โดยนิตยสารเกมเมสต์ ที่ประเทศญี่ปุ่น ไอจีเอ็นได้จัดให้ตัวละครนี้อยู่ในอันดับแปดของตัวละครอันดับต้นแห่งสตรีทไฟท์เตอร์ โดยให้ข้อสังเกตถึงรูปแบบการเล่นที่เป็นเอกลักษณ์เฉพาะตัว ในฐานะ "บุคคลที่มีพฤติกรรมแปลก ๆ ที่ได้รับความนิยม"ข้อมูลเพิ่มเติมข้อมูลเพิ่มเติม. - ดัลซิม เป็นตัวละครที่นำหัวกะโหลกของเด็กๆในประเทศตนมาร้อยเป็นสร้อยคอ เพื่อรำลึกถึงความอดอยากของเด็กๆ - เยิ่น ต๊ะหัว เคยรับบทเป็นดัลซิม ในภาพยนตร์ฮ่องกงเรื่อง บันล็อก ผู้ชายทะลุเวลา (Futurecops)</doc>
