<doc id="10034" url="https://th.wikipedia.org/wiki?curid=10034" title="ซาฟารี (เว็บเบราว์เซอร์)">ซาฟารี (เว็บเบราว์เซอร์) ซาฟารี (Safari) คือเว็บเบราว์เซอร์ที่พัฒนาโดยบริษัทแอปเปิล คอมพิวเตอร์ สำหรับเครื่องแมคอินทอช โดยมาพร้อมกับระบบปฏิบัติการ Mac OS X รุ่น 10.3 เป็นต้นไป และสตีฟ จอบส์ ได้ประกาศในวันที่ 11 มิถุนายน พ.ศ. 2550 เปิดตัวซาฟารีสำหรับวินโดวส์ แต่ปัจจุบัน ซาฟารีสำหรับวินโดวส์ได้ถูกยกเลิกการพัฒนาไปแล้ว หน้าตาของซาฟารีมีลักษณะสีเงินวาว (brush metal) เหมือนกับลักษณะของ ซอฟต์แวร์เล่นเพลง ไอทูนส์ ซาฟารีรุ่นที่สองเรียกว่า Safari RSS ใช้ได้กับ Mac OS X รุ่น 10.4 ขึ้นไป ซาฟารี ใช้ตัววาดหน้าเว็บชื่อ WebCore ซึ่งพัฒนามาจากตัววาดหน้าเว็บชื่อ เว็บคิต ที่พัฒนาต่อมาจาก KHTML ซึ่งเป็นส่วนหนึ่งของโครงการซอฟต์แวร์เสรีซาฟารีกับภาษาไทย ซาฟารีกับภาษาไทย. ภาษาไทยกับระบบปฏิบัติการ Mac OS X เป็นตัวเลือกที่สามารถเลือกใช้งานได้ในส่วน System Preferences - International ซึ่งหากเลือกให้เครื่องที่เราใช้งานรองรับภาษาไทยแล้ว ซาฟารีก็จะแสดงผลภาษาไทยและตัดคำได้อย่างถูกต้อง .ความสามารถพิเศษของซาฟารี ความสามารถพิเศษของซาฟารี. คุณสมบัติพื้นฐานของเว็บเบราว์เซอร์ ซาฟารี มีอยู่ด้วยกันหลายอย่าง- RSS Ready : ซาฟารีสนับสนุนการเปิดดูข้อมูลที่เป็น XML โดยแสดงผลออกมาให้สามารถใช้งานได้ง่าย โดยยังสามารถปรับขนาดของคำอธิบายได้จากแถบ Article Length ได้ด้วย - ป้องกันป๊อปอัพ : ซาฟารี มีความสามารถกันป๊อปอัพกันการแสดงหน้าจดแบบไม่พึงประสงค์ - ความเป็นส่วนตัว : สามารถเปิดใช้งานความเป็นส่วนตัวได้โดยเลือกคำสั่ง Private Browsing โดยในระบบความเป็นส่วนตัวนี้ ซาฟารีจะไม่จดจำข้อมูลหลังจากที่เลือก Private Browsing ไว้ในประวัติการใช้งาน และเมื่อเลิกใช้เพียงแค่ปิดโปรแกรมแล้วเปิดใหม่ Private Browsing ก็จะปิดทำงานโดยอัตโนมัติ - แท็บเบราว์ซิง : ซาฟารี รองรับการทำงานแท็บด์เบราว์ซิง (tabbed browsing) โดยผู้ใช้สามารถเปิดดูเว็บเพจหลาย ๆ อันภายในหน้าต่างเดียวกันได้ - เสิร์ชเอนจินในตัว : ซาฟารี มีเสิร์ชเอนจิน ที่เชื่อมโยงกับ Google - การจัดการดาวน์โหลด : ระบบการจัดการดาวน์โหลด มีคุณสมบัติพิเศษคือสามารถทำการหยุดและดาวน์โหลดต่อจากการหยุดครั้งก่อนได้ - การย้อนประวัติการใช้งานแบบเร็ว (SnapBack) : โดยปกติหากต้องการย้อนประวัติการเปิดดูเว็บเพจ ในบางครั้งอาจจะต้องคลิกปุ่ม Back ย้อนหลังหลายครั้ง ซาฟารีจึงมีคำสั่ง Mark Page to SnapBack เพื่อย้อนกลับมายังเว็บเพจ ที่เราระบุไว้ได้ โดย SnapBack ยังทำงานอัตโนมัติกับเว็บเพจที่เราพิมพ์ URL เข้าไปใหม่เสมอ - ตรวจดูประวัติการเข้าชมและบุ๊กมาร์ค โดยใช้ Clover Flow : ทำให้ตวจดูประวัติและบุ๊กมาร์คได้ง่ายขึ้น - เปลี่ยนไปใช้เอนจิน Nitro : ทำให้โหลดจาวาสคริปต์เร็วกว่าเบราว์เซอร์อื่น ๆ - มีเครื่องมือสำหรับนักพัฒนาเว็บ : ซาฟารีสามารถตรวจสอบการใช้ทรัพยากรของหน้าเว็บนั้น ๆ ได้ - มีหน้าต่าง Top Sites : ผู้ใช้สามารถเข้าหน้าเว็บที่โปรดปรานได้เร็วขึ้น - ขยายหน้าเว็บโดยใช้ Trackpad (เฉพาะรุ่นแมค) : ซาฟารีใช้การควบคุมแบบ Multi-touch บนแมค - ระบบอ่านคำบนหน้าจอสำหรับคนพิการ (เฉพาะรุ่นแมค) : ซาฟารีใช้ระบบช่วยเหลือคนพิการเพื่อให้ใช้งานอินเทอร์เน็ตได้เร็วขึ้น - โอนถ่ายบุ๊กมาร์คโดยใช้ MobileMe : สามารถโอนถ่ายบุ๊กมาร์คผ่าน MobileMe ไปยัง ไอโฟนและไอพอดได้ - ใช้ลักษณะตัวอักษรแบบวินโดว์ (เฉพาะรุ่นวินโดว์) : ซาฟารีสามารถเปลี่ยนลักษณะเพื่อให้กลมกลืนกับลักษณะของวินโดว์รุ่นที่เข้ากันได้</doc>
