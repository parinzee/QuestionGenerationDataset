<doc id="9110" url="https://th.wikipedia.org/wiki?curid=9110" title="ถนนพระรามที่ 1">ถนนพระรามที่ 1 ถนนพระรามที่ 1 () เริ่มต้นจากถนนกรุงเกษม (สี่แยกกษัตริย์ศึก) ซึ่งต่อเนื่องมาจากถนนบำรุงเมือง บริเวณสะพานกษัตริย์ศึก (ข้ามคลองผดุงกรุงเกษม และทางรถไฟสายเหนือ) ไปทางทิศตะวันออก ตัดกับถนนรองเมือง (ทางแยกกลางสะพานกษัตริย์ศึก) ถนนพระรามที่ 6 และทางพิเศษศรีรัช (สี่แยกพงษ์พระราม) ข้ามคลองสวนหลวงและตัดกับถนนบรรทัดทอง (สี่แยกเจริญผล) ถนนพญาไท (สี่แยกปทุมวัน) ข้ามคลองอรชร (สะพานเฉลิมเผ่า 52) และตัดกับถนนอังรีดูนังต์ (สามแยกเฉลิมเผ่า) ไปสิ้นสุดที่แยกตัดถนนราชดำริ (สี่แยกราชประสงค์ ต่อเนื่องไปยังถนนเพลินจิต) อยู่ในพื้นที่เขตปทุมวัน กรุงเทพมหานครประวัติ ประวัติ. ถนนพระรามที่ 1 เดิมชื่อ "ถนนปทุมวัน" สร้างในรัชสมัยพระบาทสมเด็จพระจุลจอมเกล้าเจ้าอยู่หัว ต่อมาในวันที่ 16 กุมภาพันธ์ พ.ศ. 2462 รัชสมัยพระบาทสมเด็จพระมงกุฎเกล้าเจ้าอยู่หัวทรงพระกรุณาโปรดเกล้าฯ ให้เปลี่ยนชื่อถนนปทุมวัน ตั้งแต่สะพานยศเส (สะพานกษัตริย์ศึก) ถึงถนนราชดำริ เป็น "ถนนพระรามที่ 1" เพราะถนนสายนี้เกี่ยวข้องกับพระบาทสมเด็จพระพุทธยอดฟ้าจุฬาโลกมหาราชขณะมีบรรดาศักดิ์เป็นสมเด็จเจ้าพระยามหากษัตริย์ศึกในสมัยธนบุรีใช้เป็นเส้นทางเสด็จพระราชดำเนินกลับจากราชการที่เขมรเข้ามาปราบจลาจลในกรุงธนบุรี ปลายรัชสมัยสมเด็จพระเจ้าตากสินมหาราช โดยผ่านเส้นทางถนนพระรามที่ 1 ผ่านจุดที่เป็นสะพานยศเสซึ่งต่อมาเปลี่ยนชื่อเป็นสะพานกษัตริย์ศึก และได้ทรงพักทำพิธีสระสนานที่วัดสะแกซึ่งโปรดเกล้าฯ ให้เปลี่ยนนามเป็นวัดสระเกศราชวรมหาวิหารกายภาพกายภาพ. - ความยาว 2,826 เมตร จากสะพานกษัตริย์ศึก-ถนนราชดำริ - เขตถนน 24.5-29 เมตร - ผิวจราจร 15.5-21.5 เมตร แบบแอสฟัลต์ - ทางเท้า ด้านซ้าย กว้าง 3.5-6 เมตร ด้านขวากว้าง 5 เมตร - เกาะกลางถนน เป็นเส้นทางยกระดับของรถไฟฟ้าเฉลิมพระเกียรติ 6 รอบพระชนมพรรษา ตั้งแต่จุดสิ้นสุดรถไฟฟ้าสายสีลมบริเวณหน้าสนามศุภชลาศัย ถึงสี่แยกราชประสงค์ โดยถนนพระรามที่ 1 เป็นที่ตั้งของสถานีสนามกีฬาแห่งชาติ และสถานีสยามสถานที่สำคัญสถานที่สำคัญ. 1. กระทรวงพลังงาน 2. อาคารศรีจุลทรัพย์ 3. สถาบันเทคโนโลยีปทุมวัน 4. พิพิธภัณฑ์บ้านจิม ทอมป์สัน 5. สนามกีฬาแห่งชาติ (สนามศุภชลาศัย) 6. หอศิลปวัฒนธรรมแห่งกรุงเทพมหานคร 7. วัดปทุมวนาราม 8. สำนักงานตำรวจแห่งชาติ 9. โรงพยาบาลตำรวจ</doc>
