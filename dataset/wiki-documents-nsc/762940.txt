<doc id="762940" url="https://th.wikipedia.org/wiki?curid=762940" title="ไทต์เอนด์">ไทต์เอนด์ ไทต์เอนด์ () เป็นตำแหน่งของผู้เล่นในกีฬาอเมริกันฟุตบอล โดยเป็นผู้เล่นในทีมบุก ผู้เล่นตำแหน่งไทต์เอนด์นั้นมักเป็นผู้เล่นที่ผสมผสานระหว่างตำแหน่งออฟเฟนซิฟไลน์กับไวด์ริซีฟเวอร์ กล่าวคือ ไทต์เอนด์จะยืนอยู่ในระดับเดียวกับไลน์ และมีรูปร่างที่ใหญ่โตพอที่จะทำหน้าที่ป้องกันได้ ในอีกด้านหนึ่ง ไทต์เอนด์ก็มีความเหมาะที่จะเป็นผู้รับลูกจากควอร์เตอร์แบ็ก เป็นผู้เชี่ยวชาญในการดึงความสนใจจากฝ่ายป้องกัน ในกรณีที่เล่นแผนส่งลูก ด้วยความสามารถที่ผสมผสานระหว่างการป้องกันกับการรับลูก หน้าที่ของไทต์เอนด์ในแต่ละครั้งที่เล่นแผนจึงขึ้นอยู่กับกลวิธีและการวางแผนของผู้ฝึกสอน ในระบบการเล่นบางระบบ ไทต์เอนด์ถือว่าเป็นออฟเฟนซิฟไลน์คนที่หกและแทบไม่มีหน้าที่ในการรับลูกเลย ในระบบอื่น ๆ อาจจะใช้ไทต์เอนด์เป็นตัวรับลูกเป็นหลัก</doc>
