<doc id="907923" url="https://th.wikipedia.org/wiki?curid=907923" title="ทะเลสาบซือริช">ทะเลสาบซือริช ทะเลสาบซือริช () เป็นทะเลสาบในประเทศสวิตเซอร์แลนด์ที่ระดับความสูง 406 เมตรเหนือระดับน้ำทะเล ทะเลสาบทอดตัวเป็นแนวยาวไปทางตะวันออกเฉียงใต้จากนครซือริชเป็นระยะทางกว่า 40 กิโลเมตร ทะเลสาบแห่งนี้รับน้ำมาจากคลองลินท์ ซึ่งเป็นคลองที่ไหลมาจากธารน้ำแข็งในเทือกเขาแอลป์ในรัฐกลารุส ทะเลสาบมีพื้นน้ำคิดเป็นพื้นที่กว่า 88.66 ตารางกิโลเมตร มีความลึกเฉลี่ย 49 เมตร จุดที่ลึกที่สุดมีความลึก 136 เมตร ทะเลสาบซือริชกินพื้นที่คาบเกี่ยวในรัฐสวิสสามรัฐ ได้แก่ รัฐซือริช, รัฐซังคท์กัลเลิน และรัฐชวีซ ส่วนทางตะวันออกของทะเลสาบในรัฐซังคท์กัลเลินและรัฐชวีซมีชื่อเรียกว่า ทะเลสาบโอเบอร์ (Obersee) ซึ่งมีความหมายว่า "ทะเลสาบที่สูง"</doc>
