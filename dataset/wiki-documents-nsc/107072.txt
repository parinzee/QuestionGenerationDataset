<doc id="107072" url="https://th.wikipedia.org/wiki?curid=107072" title="สนามกีฬาแห่งชาติโยโยงิ">สนามกีฬาแห่งชาติโยโยงิ สนามกีฬาแห่งชาติโยโยงิ หรือ โยโยกิ () เป็นสนามกีฬาในสวนโยโยงิ กรุงโตเกียว ประเทศญี่ปุ่น ออกแบบโดย เค็นโซ ทังเงะ ก่อสร้างในช่วงปี ค.ศ. 1961–1964 เคยใช้แข่งขันกีฬาว่ายน้ำและกระโดดน้ำในโอลิมปิกฤดูร้อน 1964 สนามกีฬาแห่งชาติโยโยงิมีความจุ 10,500 ที่นั่ง ปัจจุบัน ใช้แข่งขันบาสเกตบอลและฮอกกีน้ำแข็ง และจะใช้เป็นสนามแข่งขันแฮนด์บอล ในโอลิมปิกฤดูร้อน 2020 และใช้เป็นสถานที่จัดแข่งขันมวยสากลชิงแชมป์โลกในปี ค.ศ. 2014 การป้องกันตำแหน่งแชมป์โลกรุ่นฟลายเวต สภามวยโลก (WBC) ระหว่าง อากิระ ยาเองาชิ เจ้าของตำแหน่งชาวญี่ปุ่น กับ โรมัน กอนซาเลซ ผู้ท้าชิงชาวนิคารากัว และการป้องกันตำแหน่งแชมป์โลกรุ่นไลต์ฟลายเวต WBC ระหว่าง นาโอยะ อิโนอูเอะ เจ้าของตำแหน่งชาวญี่ปุ่น กับ สามารถเล็ก ก่อเกียรติยิม ผู้ท้าชิงชาวไทย</doc>
