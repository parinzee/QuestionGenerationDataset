<doc id="327318" url="https://th.wikipedia.org/wiki?curid=327318" title="ซิมโฟนีหมายเลข 9 (เบโทเฟน)">ซิมโฟนีหมายเลข 9 (เบโทเฟน) ซิมโฟนีหมายเลข 9 ในบันไดเสียง ดี ไมเนอร์ (Symphony No. 9 in D minor) ของลุดวิจ ฟาน เบโทเฟิน รู้จักกันในชื่อ คอรัล ซิมโฟนี (Choral Symphony) เป็นผลงานซิมโฟนีชิ้นสุดท้ายที่เบโทเฟินแต่งได้เสร็จสิ้นสมบูรณ์ เริ่มแต่งเมื่อราว ค.ศ. 1818 แล้วเสร็จออกแสดงครั้งแรกเมื่อวันที่ 7 พฤษภาคม ค.ศ. 1824 ที่เวียนนา ในแคตตาล็อกผลงานของเบโทเฟินระบุหมายเลขโอปุส 125 (Opus 125) ถูกใช้เป็นเพลงประจำสหภาพยุโรป มาตั้งแต่ปี ค.ศ. 1993 และสภายุโรป ตั้งแต่ปี ค.ศ. 1972 คอรัล ซิมโฟนี เป็นผลงานที่ใช้เสียงร้องเป็นส่วนหนึ่งของดนตรี โดยในมูฟเมนต์ที่ 4 ใช้เสียงนักร้องโซโล 4 คน ประกอบกับการร้องประสานเสียง คำร้องที่ใช้นำมาจากโคลงภาษาเยอรมัน "Ode to Joy" () ของฟรีดิช ชิลเลอร์ ซิมโฟนีบทนี้แบ่งออกเป็น 4 ท่อน ได้แก่- I. Allegro ma non troppo, un poco maestoso - II. Scherzo: Molto vivace - Presto - III. Adagio molto e cantabile - Andante Moderato - Tempo Primo - Andante Moderato - Adagio - Lo Stesso Tempo - IV. Presto; Allegro molto assai (Alla marcia) ; Andante maestoso; Allegro energico, sempre ben marcato</doc>
