<doc id="394095" url="https://th.wikipedia.org/wiki?curid=394095" title="มนต์รักในสายฝน">มนต์รักในสายฝน มนต์รักในสายฝน (, , ) เป็นละครชุดสัญชาติจีน ร่วมมือกันสร้างโดยจีนแผ่นดินใหญ่ และไต้หวัน (สถานี China International และกลุ่มบริษัทซ่างไห่หยงเล่อ) เนื้อเรื่องโดยฉงเหยา ซึ่งดัดแปลงจากนวนิยายเดิมของเธอ (Yan Yu Meng Meng (煙雨濛濛)) โดยมีเนื้อหาเกี่ยวกับครอบครัวตระกูลลู่ ในปี พ.ศ. 2473 ณ เมืองเซี่ยงไฮ้ ประเทศจีน นำแสดงโดยเจ้า เวย, หลิน ซินหยู, กู่จวี้จี, ซู โหย่วเผิง นอกจากมนต์รักในสายฝนจะออกอากาศในจีนแผ่นดินใหญ่, ไต้หวัน, และไทยแล้ว ยังได้ถูกออกอากาศมาแล้วใน ฮ่องกง, มาเก๊า, สิงคโปร์, สหรัฐอเมริกา, มาเลเซีย, เกาหลีใต้, เวียดนาม, ออสเตรเลีย, อินโดนีเซีย, กัมพูชา, ฝรั่งเศส, ฟิลิปปินส์, และรัสเซีย มนต์รักในสายฝน ได้ถือว่าเป็นละครชุดเรื่องแรกที่สถานีวิทยุโทรทัศน์กลางแห่งประเทศจีน ของจีนแผ่นดินใหญ่ได้ร่วมมือกันสร้างสรรค์กับไต้หวัน และยังเป็นละครชุดเรื่องแรกที่ได้ออกอากาศในเวลาไพรม์ไทม์อีกด้วย เรตติ้งของเรื่องมนต์รักในสายฝน โดย AGB Nielson ในประเทศจีนได้พุ่งสูงเป็นอันดับหนึ่งของปีนั้น ด้วยเรตติ้งเฉลี่ย ร้อยละ 12ตัวละครหลักตัวละครหลัก. - ลู่ อี้ผิง (แสดงโดย: เจ้าเวย) (陸依萍/陆依萍) เป็นตัวเอกของเรื่อง ลู่ อี้ผิงเป็นลูกสาวของลู่ เจิ้นหัว ผู้เป็นนายพลทหารปลดเกษียณราชการที่มีภรรยาถึง 9 คนและ ฟุ เหวินเพ่ย ภรรยาคนที่ 8 ของลู่ เจิ้นหัว โดยอี้ผิง และเหวินเพ่ย ได้ถูกไล่ออกจากบ้าน เนื่องจากภรรยาคนที่ 9 หวัง เสวี่ยฉิน อี้ผิงมีพี่สาวแท้ๆอยู่หนึ่งคนชื่อ ลู่ ซินผิง (陸心萍/陆心萍) แต่เธอเสียชีวิตตั้งแต่อายุ 7 ขวบ ซินผิงเป็นลูกสาวคนโปรดของเจิ้นหัว และเจิ้นหัวคิดว่าไม่มีใครที่จะมาแทนที่ซินผิงได้ หลังจากความวุ่นวายภายในตระกูลลู่ เธอได้ออกไปทำงานในต้าเซี่ยงไฮ้ ไนท์คลับเพื่อเลี้ยงดูแม่ และตระกูลหลี่ ซึ่งเป็นคนเก่าคนแก่ของเจิ้นหัว แต่ก็ได้ออกจากบ้านของเจิ้นหัว เนื่องจากรับพฤติกรรมของเสวีย ฉิน ภรรยาคนที่ 9 มิได้ เธอได้พบกับ เหอ ซูหวนซึ่งเป็นนักข่าว ที่ต้าเซี่ยงไฮ้ ไนท์คลับ เหอ ซูฮวนหลงรัก และชอบการร้องเพลงของอี้ผิงเป็นอย่างมาก เขาเห็นว่าอี้ผิงเป็นคนมีความสามารถ น่าสงสาร และน่าค้นหา เมื่ออี้ผิงได้รู้ว่าซูหวนเป็นคนรักของ ลู่ หญูผิง น้องสาวต่างมารดาเข้า อี้ผิงจึงมีความคิดที่จะใช้ซูหวนเป็นเครื่องมือแก้แค้นตระกูลลู่ โดยบันทึกลงในไดอารี่ แต่ต่อมาอี้ผิง ก็ได้หลงรักซูหวนขึ้นมาจริงๆ อนึ่งมีการแตกแง่คิดเป็นอีกแบบว่าจริงๆแล้ว อี้ผิงไม่เคยคิดจะใช้ซูหวนเป็นเครื่องมือเลยเพียงแต่บันทึกลงไปลวกๆ ตามความคิดแผลงๆแต่ละวันเท่านั้น- ลู่ หญูผิง (แสดงโดย: หลินซินหยู) (陸如萍/陆如萍) เป็นลูกสาวของลู่ เจิ้นหัว โดยเป็นน้องสาวต่างแม่ของอี้ผิง เธอเป็นลูกของภรรยาคนที่ 9 ของเจิ้นหัว หญูผิงเกิดมาในสภาพสถานะของคนรวย มีจิตใจดีงาม ไม่คิดร้ายต่ออี้ผิงเหมือนๆกับคนอื่นๆ คนรักคนแรกของหญูผิงคือ เหอ ซูหวน เธอพบกับเขาครั้งแรกเมื่อหลังจากที่ซูหวน ฝากฟิล์ม ให้หญูผิงบนรถไฟกลางเมือง และในขณะเดียวกันก็ได้พบกับ ตู้ เฟย เพื่อนร่วมงานของซูหวนด้วย หญูผิงเป็นคนรักแม่มาก และไม่ต้องการให้ครอบครัวต้องบาดหมางกัน เนื่องจากหญูผิงพยายามช่วยแม่ของตนจากการถูกกักขัก เนื่องจากแม่ของเธอมีความสัมพันธ์ชู้สาวกับชายอื่น จึงทำให้เธอตัดสินใจออกจากบ้านและช่วยเป็นพยาบาลในสภากาชาดท่ามกลางสงคราม- เหอ ซูหวน (แสดงโดย: กู่จวี้จี) นักข่าวจากหนานจิง (นานกิง) เหอ ซูหวนเป็นที่สนใจของอี้ผิง และหญูผิง แต่ความใจของเขามีต่ออี้ผิงเท่านั้น โดยหญูผิงเป็นเพื่อนเท่านั้น ตอนต้นเรื่องซูหวน ได้ถูกคิดว่าเขาได้หลงรักหญูผิง แต่อย่างไรก็ตามหลังจากที่ได้พบอี้ผิง ในใจเขาก็มีเธอเท่านั้น หลังจากที่ซูหวนได้อ่านไดอารี่ของอี้ผิง ที่เต็มไปด้วยความแค้นและ เนื้อหาท่อนหนึ่งว่า"จะใช้ซูหวนเป็นเครื่องแก้แค้น" จึงทำให้ความสัมพันธ์ของพวกเขาสั่นคลอน ถึงขั้นเลิกกัน ซูหวนจึงประชดตนเองโดยการไปทำข่าวท่ามกลางสงคราม แต่หญูผิงก็ได้ตามไปพบซูหวน ซูหวนจึงปลื้มหญูผิงมากจนจัดงานหมั้นขึ้นในเวลาถัดมา อนึ่งมีการแตกแง่คิดเป็นอีกแบบว่าจริงๆแล้ว ซูหวนทำเพื่อการประชดเท่านั้น แต่อย่างไรก็ดีซูหวน ก็ได้กลับมาคืนดีกับอี้ผิงอีกครั้ง เนื่องจากสงครามระหว่างจีนและญี่ปุ่นลุกพล่ามไปทั่ว ซูหวนจึงออกไปรบเพื่อชาติ และได้ทิ้งอี้ผิงไว้ที่เซี่ยงไฮ้ และสัญญาว่าจะกลับมาหาสักวัน- ตู้ เฟย (แสดงโดย: ซูโหย่วเผิง) เป็นนักข่าว และเพื่อนร่วมงานของซูหวย ตู้ เฟยหลงรักหญูผิง แต่หญูผิงรักกับซูหวน และพยายามไม่ตอบรักตู้ เฟย ตู้ เฟยเป็นคนเอื้อเฟื้อ เผื่อแผ่ตลอดเวลา แต่เป็นคนซุ่มซ่าม ไม่ระมัดระวังตนเอง ในช่วงสงครามระหว่างจีนและญี่ปุ่น ตู้ เฟยเสียใจกับการหายตัวของหญูผิงเป็นอย่างมา จึงไปทำข่าวท่ามกลางสงคราม แต่ตู้ เฟยก็บังเอิญพบกับหญูผิง และทั้งคู่ก็ได้รักกันและแต่งงานกันในที่สุด- ลู่ เอ่อหาว (แสดงโดย: เกาซิน) พี่ชายแท้ๆของหญูผิง และเป็นนักข่าว เพื่อนร่วมงานของ ซูหวน และตู้ เฟยอีกด้วย- ฟัง หยู (แสดงโดย: หลี่อวี้) คนรักของลู่ เอ่อหาว และเป็นเพื่อนรักของอี้ผิง- หลี่ เค่อหยุน (แสดงโดย: ฉวีลู่) ลูกสาวคนเดียวของหลี่ ฟูก่วน และหลี่ ชาว เป็นคนรักคนแรกของ เอ่อหาว จนกระทั่งตั้งท้องด้วยกัน แต่แม่ของเอ่อหาวไม่ยอมรับเธอ พ่อของเธอจึงพาครอบครัวออกจากบ้านตระกูลลู่ เมื่อลูกของเค่อหยุนเสียชีวิตลง เค่อหยุนจึงมีอาการทางประสาท- ลู่ เจิ้นหัว (แสดงโดย: โค่วเจิ้งไห่) พ่อของอี้ผิง ผู้เป็นนายพลทหารปลดเกษียณราชการ มีภรรยาถึง 9 คน แต่คนที่เขารักมากที่สุดคือคนรักคนแรกชื่อผิงผิงเป็นหญิงสูงศักดิ์สมัยต้าชิง- ฟุ เหวินเพ่ย (แสดงโดย: ฉวีซิน) ภรรยาคนที่ 8 ของเจิ้นหัว และเป็นแม่ของอี้ผิง- หวัง เสวี่ยฉิน (แสดงโดย: หวังหลินหลิน) ภรรยาคนที่ 9 ของ เจิ้นหัว- หลี่ ฟูก่วน หรือ ผู้ช่วยหลี่ (แสดงโดย: เฉาชิวเกิน) พ่อของเค่อหยุน และเป็นคนเก่าคนแก่ของครอบครัวตระกูลลู่</doc>
