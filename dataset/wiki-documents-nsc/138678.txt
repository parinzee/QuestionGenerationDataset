<doc id="138678" url="https://th.wikipedia.org/wiki?curid=138678" title="ผ่ากฎอลเวง Plus">ผ่ากฎอลเวง Plus ผ่ากฎอลเวง Plus () () เป็นการ์ตูนญี่ปุ่น ผลงานของ สึบาสะ ฟุคุจิ ลงตีพิมพ์ในนิตยสารโชเน็นซันเดย์ ของสำนักพิมพ์โชงะกุกัง ในประเทศญี่ปุ่น เป็นภาคต่อจากเรื่องผ่ากฎอลเวง มีทั้งหมด 46 ตอนจบ โดยมีสำนักพิมพ์วิบูลย์กิจ เป็นผู้ได้ลิขสิทธิ์แปลและตีพิมพ์เป็นภาคภาษาไทย ปัจจุบันในประเทศไทย ออกวางจำหน่ายแล้ว 5 เล่มจบเนื้อเรื่อง เนื้อเรื่อง. สองปีผ่านไปหลังจากจบการประลองหาพระเจ้าองค์ใหม่ในผ่ากฎอลเวง อุเอคิและทุกคนก็กลับมาใช้ชีวิตตามปกติโดยไม่มีพลังพิเศษอีกต่อไป แต่วันหนึ่งคนปริศนาจากโลกคู่ขนานกับโลกมนุษย์ที่ชื่อว่า "โลกพลุกพล่าน" ได้ทำการชิง "คิวบ์" ซึ่งเป็นห้องที่เก็บความทรงจำที่สำคัญที่สุดของมนุษย์ทุกคนบนโลกมาเก็บไว้ในแกะตัวหนึ่ง ซึ่งจะทำให้มนุษย์ทุกคนบนโลกต่างหลงลืมสิ่งสำคัญไป อุเอคิบังเอิญได้พบกับแกะตัวนั้นและพบว่าเขาเป็นสุนัขชื่อวูล วูลได้บอกว่าวิธีเดียวที่จะทำให้คิวบ์กลับไปหามนุษย์ทุกคนนั้น จำเป็นต้องพาเขายังแดนศักดิ์สิทธิ์ของโลกพลุกพล่านที่ชื่อว่า "เมก้าไซท์" อุเอคิในฐานะที่เป็นมนุษย์คนเดียวในโลกที่ไม่ได้ถูกชิงคิวบ์ไป จึงเดินทางไปยังโลกพลุกพล่านร่วมกันวูล หลังจากที่เข้ามาในเมก้าไซท์ อุเอคิได้พบกับนางาระ เจ้าของร้านซักรีดนางาระ และได้รู้ว่าการจะไปเมก้าไซท์ต้องข้ามกำแพงด้านนอกเขตพลุกพล่านออกไป แต่ผู้ที่จะได้รับสิทธิ์ออกไปได้ต้องเป็นผู้ชนะการแข่งขันงานคัดเลือกซึ่งจัดขึ้นปีละครั้ง โดยทีมนึงจะต้องมี 4 คน อุเอคิจึงได้เข้าแข่งขันงานคัดเลือกในทีม "ร้านซักรีดนางาระ" ซึ่งในปีนี้เป็นการแข่งขันแบบ "การแย่งชิงตัว วูล "ที่ถูกแยกส่วนไปนั่นเอง ซึ่งในระหว่างการแข่งขันก็ได้มีพวกจากองค์กรที่ชื่อว่า "แฮปปี้เนส" ซึ่งเป็นองค์กรที่อยู่เบื้องหลังการแย่งชิง "คิวบ์" ไปได้มาแย่งชิงตัววูล แต่ก็ถูกพวกอุเอคิจัดการไปได้ และได้รับชัยชนะในการแข่งขัน แต่ในระหว่างที่พวกอุเอคิกำลังจะมุ่งหน้าไปเมก้าไซท์ก็ได้ถูกพลัสซึ่งเป็นหัวหน้าใหญ่ขององค์กร"แฮปปี้เนส"มาชิงตัววูลไป พวกอุเอคิมุ่งหน้าไปที่เมก้าไซท์และได้เข้าต่อสู้กับพลัสจนได้รับชัยชนะในที่สุด แต่ทว่า การที่จะทำให้คิวบ์กลับไปหามนุษย์ทุกคนนั้นมีอยู่วิธีเดียวคือ ต้องรวมโลกทั้งสามที่อุเอคิมากับโลกพลุกหล่านเข้าด้วยกัน และเพื่อการนั้น อุเอคิที่เป็นมนุษย์คนเดียวในโลกที่ไม่ได้ถูกชิงคิวบ์ไปจำเป็นต้องอยู่ที่เมก้าไซท์เป็นเวลา 100 ปี อุเอคิจึงตัดสินใจอยู่ที่เมก้าไซท์เป็นเวลา 100 ปี เพื่อทำให้ความทรงจำของทุกคนกลับมาโลกพลุกพล่าน โลกพลุกพล่าน. โลกพลุกพล่าน () เป็นโลกคู่ขนานกับโลกมนุษย์ที่เป็นที่ดำเนินเรื่องทั้งหมด โดยมีสภาพและบรรยากาศคล้ายคลึงกับโลกมนุษย์ แรกเริ่มเดิมทีมีเพียงโลกพลุกพล่านเพียงหนึ่งเดียวเท่านั้น แต่ทว่าเกิดเหตุบางอย่างทำให้โลกพลุกพล่านแยกออกเป็นสองโลก โลกหนึ่งคือโลกพลุกพล่านและอีกโลกหนึ่งคือโลกมนุษย์ ซึ่งต่อมาโลกมนุษย์ก็ถูกแบ่งแยกออกอีกเป็นสามโลกคือ โลกมนุษย์, สวรรค์และนรก (ซึ่งชาวโลกพลุกพล่านจะเรียกโลกมนุษย์ว่า "โลกทั้งสาม") ประชากร 3 ใน 4 ของโลกพลุกพล่านจะมีพลังพิเศษที่เรียกว่า "พลังจ็อบ"พลังจ็อบ พลังจ็อบ. พลังจ็อบ เป็นพลังพิเศษที่ใช้กันในโลกพลุกพล่าน โดยผู้ที่ใช้พลังจ็อบจะมีตราสัญลักษณ์อยู่ที่ฝ่ามือทั้งสองข้าง ตราที่ฝ่ามือข้างขวาจะมีภาพของอุปกรณ์อยู่ เรียกว่า ตราอุปกรณ์ และตราที่มือข้างซ้ายจะมีตัวอักษรภาษาจีนเรียกว่า ตราผลลัพธ์ หลักการใช้งานของพลังจ็อบจะมีส่วนคล้ายกับพลังพิเศษที่ใช้ในผ่ากฎอลเวง โดยเมื่อทำตามเงื่อนไขของพลังนั้นๆจะสามารถเพิ่มพลังผลลัพธ์ให้กับอุปกรณ์ แล้วทำการประกบมือเพื่อหลอมพลังรวมเข้ากับอุปกรณ์ (โดยอุปกรณ์นั้นสามารถเรียกออกมาได้ตลอดเวลา) จะทำให้อุปกรณ์มีพลังนั้นๆติดตัว พูดง่ายๆก็คือเป็นพลังที่เพิ่ม"XX"ให้กับ"YY" เช่น ถ้าใช้พลังเพิ่ม"แรงดีด"ให้กับ"ชอล์ก" เมื่อผู้ใช้เรียกชอล์กออกมาชอล์กนั้นจะมีแรงดีดจนสามารถทำให้สิ่งต่างๆกระเด็นได้ แต่ถึงกระนั้น ก็ยังมีผู้ที่มีพลังจ็อบอยู่ครึ่งๆกลางๆ ที่เรียกว่า "ฮันจ็อบ" ซึ่งพวกฮันจ็อบจะมีแต่ตราอุปกรณ์แต่ไม่มีตราผลลัพธ์ (พูดง่ายๆก็คือเรียกอุปกรณ์ออกมาได้แต่เสริมผลลัพธ์ไม่ได้นั่นเอง)ตัวละครร้านซักรีดนางาระตัวละคร. ร้านซักรีดนางาระ. - อุเอคิ โคสุเกะ (植木 耕助) : ตัวละครเอกจากผ่ากฎอลเวงภาคแรก และยังคงเป็นตัวละครเอกในภาคนี้ เพราะเป็นมนุษย์คนเดียวในโลกที่ไม่ได้ถูกชิงคิวบ์ไป จึงเป็นคนเดียวที่สามารถไปยังโลกพลุกพล่านและนำคิวบ์กลับมา โดยในภาคนี้เขาได้มีพลังจ็อบคือ พลังเพิ่ม"ยึดจับ"ให้กับ"ม็อป" โดยจะทำให้ม็อปของอุเอคิสามารถที่จะยืดไปจับคนหรือสิ่งของต่างๆ ได้ แต่ถ้าคนหรือสิ่งของนั้นไม่สามารถมองเห็นด้วยตาได้ (เช่นอยู่สูงเกินกว่าที่จะมองเห็นหรือล่องหนอยู่) ก็จะไม่สามารถยึดจับได้ ซึ่งที่แท้จริงแล้วด้ามม็อปของเขานั้นเป็นแหล่งพลังงานของวูลที่จะทำให้วูลกับร่างจริง- วูล (ウール) : แกะที่มาจากโลกพลุกพล่านแต่ชอบเรียตัวเองว่าสุนัข มีขนที่สามารถรับแรงสะท้อนได้ทุกชนิด ยอมรับอุเอคิเป็นโอนเนอร์ (เจ้าของ) ปกติจะเห่าโฮ่งและหน้าตาจะน่ารัก แต่ถ้าพูดภาษาคนเมื่อไหร่จะทำหน้าเข้มและมีจอนงอกออกมา แต่ว่าเมื่อมาถึงโลกพลุกพล่านกับไม่สามารถพูดภาษามนุษย์ได้แล้ว ซึ่งถ้าหากว่าเปิดข้างหลังของวูลก็จะมีรูอยู่ซึ่งถ้าหากเอาด้ามม็อปของอุเอคิเสียบเข้าไปแล้ว จะทำให้วูลกลับกลายเป็นร่างที่แท้จริงของเขา ซึ่งร่างนี้มีพลังงานมหาศาล แต่จะส่งผลกระทบรุบแรงต่อรอบข้าง ปกติก็เลยตัดพลังงานทิ้งอยู่ในร่างแกะนั่นเอง ซึ่งด้วยร่างที่แท้จริงของวูลนี้ทำให้อุเอคิสามารถเอาชนะพลัสได้นั่นเอง- มิลี่ (ミリー) : เด็กผู้หญิงที่อาศัยอยู่กับนางาระ เป็นน้องสาวของไฮจิ ชอบเรียกอุเอคิว่าคุณเด็กเลี้ยงแกะ- นางาระ (ナガラ) : เจ้าของร้านซักรีดนางาระ คอยดูแลมิลี่เวลาที่ไฮจิออกไปทำงาน เป็นคนที่ให้อุเอคิทดสอบหาพลังจ็อบในเครื่องซักผ้ายักษ์ และเป็นบุคคลลึกลับที่มากด้วยปริศนา พลังเพิ่ม"การรักษา"ให้กับ"นาฬิกาทราย" โดยจะทำการวางนาฬิกาทรายลงบนตัวของตัวเองหรือคนอื่นแล้วทำการดูดซับแดเมจจากคนๆนั้นแล้วรักษา รวมถึงทั้งซ่อมเสื้อผ้าให้ด้วย โดยนางาระจะรับแดเมจที่ดูดซับเอาไว้แล้วนำมาค่อยๆย่อยในตัวเขาโดยระหว่างนั้นนางาระจะทรมานจนขยับตัวไม่ได้แต่ก็ไม่ถึงตาย เหมือนกับแบ่งแดเมจแรงๆให้เล็กลงแล้วค่อยๆโดนนั่นเอง- ไฮจิ (ハイジ) : เด็กหนุ่มที่เคยทำงานทวงหนี้ให้กับสถาบันการเงินเทคุริน เพื่อต้องการชดใช้หนี้ เขาเป็นพี่ชายของมิลี่ และหวงน้องสาวเอามากอีกด้วย ในตอนแรกเขาทำงานอยู่ที่บริษัทการเงินเทคุรินเพื่อชดใช้หนี้ แต่ภายหลังก็ได้ได้รับความช่วยเหลือเรื่องหนี้จากจากนางาระ เขาจึงได้มาทำงานที่ร้านซักรีดนางาระ ในตอนแรกเขาเป็นแค่ฮันจ็อบที่มีเครื่องซักผ้าที่หนักถึง 3 ตันเป็นอาวุธเท่านั้น แต่ภายหลังเขาก็มีพลังจ็อบ พลังเพิ่ม"ปืน"ให้กับ"เครื่องซักผ้า" โดยจะมีน้ำไหลออกมาจากเครื่องซักผ้า แล้วใช้แขนทั้งสองข้างของเขาเป็นฐานยิง แล้วยิงกระสุนน้ำนั้นให้พุ่งออกไปราวกับมิสไซล์- โซระ (ソラ) : เด็กสาวปริศนาที่ชื่นชอบแฮมเบอร์เกอร์ ทำงานอยู่ในร้านซักรีดนางาระ เชี่ยวชาญในการวางแผนในขณะต่อสู้ให้ตกหลุมพราง โดยเมื่อก่อนเธอเคยอยู่สถานเลี้ยงเด็กกำพร้า แล้วเจ้าของร้านแฮมเบอร์เกอร์ก็ได้รับเธอมาเลี้ยงไว้ ซึ่งหลังจากที่เจ้าของร้านแฮมเบอร์ตาย นางาระก็ได้รับเธอมาเลี้ยงไว้ ด้วยความที่เธอเป็นเด็กไอคิวสูง เลยถูกคนรอบข้างอิจฉาจนหาเพื่อนดีๆไม่ได้ มีพลังจ็อบ พลังเพิ่ม"ดับเบิ้ล"ให้กับ"แฮมเบอร์เกอร์" โดยเมื่อเธอกินแฮมเบอร์เกอร์เข้าไปแล้วจะทำให้สามารถเพิ่มสิ่งๆต่างๆเป็นเท่าตัวได้ เช่น โซระทวิน เป็นการแยกร่างของเธอออกเป็น 2 ตัว โซระบิ๊กเบิ้ม เพิ่มร่างกายของเธอให้ใหญ่ขึ้น 2 เท่า โซระจรวด ทำให้เธอมีความเร็วเพิ่มขึ้นเป็น 2 เท่า เป็นต้นบริษัทการเงินเทคุรินบริษัทการเงินเทคุริน. - กินโซ (ギンゾー) : ประธานสถาบันการเงินเทคุริน มีพลังเพิ่ม"กู้ยืม"ให้กับ"ใบกู้เงิน" โดยเมื่อใช้งานจะต้องลงชื่อและพิมพ์ลายนิ้วมือของผู้ทำสัญญา โดยหลังจากที่ถูกผู้ทำสัญญาทำร้ายจะทำการยืม"ความเสียหาย" มาจากฝ่ายตรงข้ามเก็บไว้ในสัญญา และเมื่อฉีกสัญญาออกจะส่งยิงความเสียหายทั้งหมดกลับไปยังเจ้าของ ถึงแม้ตัวจะใหญ่และค่อนข้างอ้วน แต่เป็นคนที่เคลื่อนที่เร็วมาก- ชิโระ (シロ) : หัวหน้าหน่วยของบริษัทการเงินเทคุริน เป็นคนที่คอยควบคุมการทำงานของไฮจิ มีพลังจ็อบ พลังเพิ่ม"ติดหนึบ"ให้กับ"เงิน" โดยจะทำให้เงินมีพลังในการดึงดูด โดยมีข้อจำกัดคือขณะใช้พลังจะต้องไม่ขยับจากจุดใช้พลังเลยแม้แต่ก้าวเดียว ดังนั้น ชิโระจึงใช้วิธีโจมตีจากระยะไกล เช่น เอาหินหรือมีดห่อเงินเพื่อทำให้ศัตรูหลบไม่ได้ หรือใช้เงินทำให้ศัตรูกระแทกกำแพง เป็นต้น- อาคาบะ (アカバ) : ลูกน้องของชิโระ เป็นฮันจ็อบที่มีตู้เซพเป็นอาวุธแฮร์ซาลอนชิกโคคุแฮร์ซาลอนชิกโคคุ. - เนโครแมน (ネクロマン) : หัวหน้าทีมของแฮร์ซาลอนชิกโคคุ เป็นเจ้าของร้านและรับผิดชอบเรื่องตัดผมในร้าน มีพลังจ็อบ พลังเพิ่ม"ทอร์นาโด"ให้กับ"ไดร์เป่าผม" ซึ่งจะทำให้ไดร์เป่าผมของเขาสามารถยิงกระสุนลมออกมาได้- ทรีท (トリート) : ผู้รับผิดชอบเรื่องสระผมประจำร้านและเป็นไอด้อลประจำร้านด้วย มีพลังจ็อบ พลังเพิ่ม"เด้งดึ๋ง"ให้กับ"แชมพู" ซึ่งจะทำให้สิ่งที่สัมผัสกับฟองสบู่ของแชมพูเด้งดึ๋งได้ โดยเธอสามารถที่จะเปิดปิดความสามารถนี้ได้โดยกดที่จุกบนหัวซึ่งมีลักษณะคล้ายสวิตซ์ของเธอ- บอมบะ (ボンバ) : ผู้รับผิดชอบเรื่องดัดผมประจำร้าน แต่คาดว่าเขาคงอยากจะทำหน้าที่ตัดผมมากกว่าเนื่องจากที่เสื้อเขามีคำว่าตัดอยู่ด้วย เป็นคนที่ใจดีที่สุดขนาดที่ชกใครไม่ลงด้วย มีพลังจ็อบ พลังเพิ่ม"ความเลว"ให้กับ"วิก" ซึ่งจะทำให้เมื่อใส่วิกนี้แล้วนิสัยของเขาจะกลับตาลปัตรกลายเป็นคนที่เลวสุดๆ ไปในทันที- เบียคุ (ビャク) : ผู้รับผิดชอบเรื่องแต่งผมประจำร้าน และเป็นเด็กใหม่ที่สุดของร้านนี้ด้วย มีพลังจ็อบ พลังเพิ่ม"ความแข็ง"ให้กับ"แว็กซ์" โดยเมื่อทาแว็กซ์ลงบนเส้นผมแล้วจะทำให้เส้นผมนั้นแข็งแกร่งยิ่งกว่าธาตุใดๆ แถมยังควบคุมได้อย่างอิสระด้วย เป็นคนที่ลึกลับและไม่มีมนุษย์สัมพันธ์กับใครเลยซึ่งสาเหตุที่เขาเป็นแบบนี้อาจเป็นเพราะในอดีตเขาเคยจับคู่เล่นตลกมาก่อน แล้วถูกคู่หูทิ้งก็เลยไม่เคยเชื่อใจพวกพ้องอีกเลยภัตตาคารพามิโดโร่ภัตตาคารพามิโดโร่. - โมนิเชพ (モニシェフ) : หัวหน้าทีมภัตตาคารพามิโดโร่ มีพลังจ็อบ พลังเพิ่ม"ความแน่น"ให้กับ"นม"ซึ่งเมื่อดื่มนมนี้แล้ว ความแน่นของมวลกระดูกจะกลายเป็น 100% ซึ่งขนาดรถบรรทุกเข้ามาชนยังไม่เป็นไร จนได้ฉายาว่า "เชพกระดูกบึ้ก"- บีโน่ (ビーノ) : เป็นผู้ที่มีพลังจ็อบ พลังเพิ่ม"ความใหญ่"ให้กับ"ส้อม" ซึ่งทำให้เขาสามารถขยายหรือย่อขนาดของส้อมได้ตามใจต้องการ ซึ่งเขาก็ได้ใช้พลังนี้ในการผ่านด่านราเม็งทาวเวอร์มาได้อย่างง่ายดายด้วย- ดอร์เช่ (ドルチェ) : เป็นผู้ที่มีพลังจ็อบ พลังเพิ่ม"ควัน"ให้กับ"แป้งสาลี" ซึ่งจะเป็นการสร้างม่านควันจากแป้งสาลีทำให้ศัตรูมองไม่เห็น- ออมเล็ต (オムレット) : เป็นผู้ที่มีพลังจ็อบ พลังเพิ่ม"การรัด"ให้กับ"พาสต้า" ซึ่งจะเป็นการใช้เส้นพาสต้าไปรัดตัวศัตรูซึ่งแม้ใช้แรงมากกว่า 300 กิโลก็ยังดึงไม่ขาดแฮปปี้เนสแฮปปี้เนส. - ติโรล (チロル) : หนึ่งในเอเย่นที่ถูกส่งตัวมาเพื่อชิงตัววูล เรียกตัวเองว่า "ติโรล เจ้าชายแห่งดวงดาว" มีพลังจ็อบ พลังเพิ่ม"การหลุด"ให้กับ"ค้อน" ซึ่งถ้าหากเขาเอาค้อนไปทุบไว้กับวัตถุใดๆแล้ว ก็จะทำให้ชิ้นส่วนของวัตถุนั้นหลุดออกมาได้ และถ้าเอาค้อนไปทุบกับชิ้นส่วนที่หลุดนั้น ก็จะกลับไปรวมกับวัตถุแบบเดิม- เดมุนิเอล (ソイソース) : หนึ่งในเอเย่นที่ถูกส่งตัวมาเพื่อชิงตัววูล มีท่าโจมตีประจำตัวคือ พารามีต้า อาทัคเค่ ซึ่งเป็นท่าที่เกิดจากพลังจ็อบ พลังเพิ่ม"บอมบ์"ให้กับ"ปลาคัตสึโอะตากแห้ง" ซึ่งเมื่อเขากินปลาคัตสึโฮะตากแห้งแล้วจะทำให้เขามีพลังที่เวลาคู่ต่อสู้ถูกชกจะมีระเบิดปลาคัตสึโอะติดตามตัวไป ซึ่งเมื่อคู่ต่อสู้อยู่ห่างจากตัวเขา 30 เมตร ปลาคัตสึโอะก็จะระเบิด นอกจากนี้ ระเบิดนี้ยังเป็นระเบิดลูกโซ่ ซึ่งถ้าตัวนึงระเบิด ตัวอื่นๆก็จะระเบิดตามไปด้วยแม้จะไม่อยู่ห่างจากตัวเขา 30 เมตรก็ตาม- สปาร์ค (スパーク) : หนึ่งในเอเย่นที่ถูกส่งตัวมาเพื่อชิงตัววูล มีพลังจ็อบ พลังเพิ่ม"ความเร็ว"ให้กับ"นกหวีด" ซึ่งเมื่อเขาเป่านกหวีดแล้วจะทำให้เขาเคลื่อนไหวได้เร็วมากราวกับสายฟ้า เป็นคนที่เก่งที่สุดในบรรดาเอเย่นที่ถูกส่งมาเลยทีเดียว- พลัส (プラス) : หัวหน้าใหญ่ขององค์กรแฮปปี้เนส เป็นผู้อยู่เบื้องหลังการแย่งชิงคิวป์ทั้งหมด และเป็นพี่ชายของนางาระด้วย โดยเขามีอาวุธประจำตัวคือ แฮปปี้เนสสูท ซึ่งเป็นสูทที่ฝ่ายวิจัยของแฮปปี้เนสสร้างขึ้น ซึ่งสูทนี้ติดตั้งระบบและอาวุธไว้ถึง 999 อย่าง นอกจากนี้เขาก็มพลังจ็อบ พลังเพิ่ม"สัตว์ป่า"ให้กับ"เข็มกลัด" ซึ่งเมื่อติดเข็มกลัดนี้แล้วจะทำให้กลายเป็นสัตว์ป่าขนาดยักษ์ที่มีพลังทำลายร้างสูงสุดๆ อยู่ด้วยตัวละครอื่นๆตัวละครอื่นๆ. - ลูช่า (ルチャ) : ผู้ว่าเขตของเขตพลุกพล่าน เป็นผู้ที่จัดงานคัดเลือก มีพลังจ็อบ พลังเพิ่ม"แยกส่วน"ให้กับ"คริป" ซึ่งผู้ว่าได้ใช้พลังนี้ในการแยกส่วนวูลออกเป็นชิ้นๆได้โดยที่วูลไม่เป็นอะไรด้วย- ดาวี่ (ダヴィー) : ศิลปินที่ต้องการที่จะเขี่ยนางาระออกจากงานคัดเลือก เป็นหัวหน้าทีมที่ได้ที่ 3 ในงานคัดเลือกปีก่อน มีพลังจ็อบพลังเพิ่ม"เลือนหาย"ให้กับ"ปูนขาว" โดยจะทำให้สิ่งที่สัมผัสกับปูนขาวล่องหนได้ (ยกเว้นสิ่งที่เกาะติดกับพื้น) โดยใช้ครั้งนึงจะมีฤทธิ์อยู่ได้ 3 นาที- มิสึรุ (ミズル) : หนึ่งในผู้เข้าแข่งขันงานคัดเลือก เป็นเซลล์แมนขายเครื่องสำอางโอคาเมะ ใส่หน้ากากอยู่ตลอดเวลาเพราะเนื่องจากหน้าเหี้ยม มีพลังจ็อบ พลังเพิ่ม"การเดิน"ให้กับ"รองเท้าหนัง" ซึ่งทำให้เขาสามารถเดินบนกำแพงหรือเพดานได้อย่างอิสระ ถูกไฮจิซัดจนหน้ากากแตกเพราะไปพูดดูถูกมิลี่จนตกรอบไปอย่างง่ายดายรายชื่อตอน</doc>
