<doc id="343470" url="https://th.wikipedia.org/wiki?curid=343470" title="การโจมตีรัฐสภาเชชเนีย พ.ศ. 2553">การโจมตีรัฐสภาเชชเนีย พ.ศ. 2553 การโจมตีรัฐสภาเชชเนีย พ.ศ. 2553 เป็นการก่อการร้ายที่เกิดขึ้นในช่วงเช้าของวันที่ 19 ตุลาคม พ.ศ. 2553 เมื่อกลุ่มติดอาวุธโจมตีอาคารรัฐสภาในกรอซนี เมืองหลวงของสาธารณรัฐเชชเนีย ซึ่งเป็นเขตการปกครองของสหพันธรัฐรัสเซีย มีผู้เสียชีวิต 6 คน รวมไปถึงเจ้าหน้าที่ตำรวจ 2 นาย เจ้าพนักงานรัฐสภา 1 คน และกลุ่มติดอาวุธอีก 3 คน การโจมตีดังกล่าวถูกมองว่ามีความสำคัญเนื่องจากเป้าหมายและเวลาเกิดเหตุเหตุการณ์ เหตุการณ์. การโจมตีเริ่มต้นขึ้นเมื่อราว 8.45 น. ตามเวลาท้องถิ่น (4.45 น. UTC) เมื่อวันที่ 19 ตุลาคม พ.ศ. 2553 เมื่อกลุ่มติดอาวุธราว 3-4 คนมาถึงบริเวณรัฐสภาเชชเนียในกรอซนีในรถซึ่งขับตามขบวนรถของรัฐมนตรีช่วยว่าการกระทรวงมหาดไทยรัสเซีย มือระเบิดฆ่าตัวตายได้จุดชนวนระเบิดใกล้กับประตูของอาคารรัฐสภา ในขณะที่ผู้ก่อการร้ายอีกสามคนพยายามที่จะเข้าไปในอาคาร และเปิดฉากยิง ผู้ก่อการร้ายได้สังหารเจ้าหน้าที่ตำรวจรักษาอาคารไป 2 นาย เช่นเดียวกับผู้จัดการบริหารรัฐสภา เจ้าหน้าที่ตำรวจอีก 6 นาย และพลเรือนอีก 11 คนได้รับบาดเจ็บ สมาชิกรัฐสภาได้หนีออกทางชั้นสามของอาคาร หลังจากเหตุการณ์ ปฏิบัติการกำจัดผู้ก่อการร้ายได้เริ่มขึ้น โดยประธานาธิบดีเชชเนีย รัมซัน คาดีรอฟ เป็นผู้สั่งการด้วยตนเอง ปฏิบัติการดังกล่าวกินเวลา 15-20 นาที ในช่วงแรก มีรายงานออกมาว่า ผู้ก่อการร้าย 4 คนถูกสังหารในปฏิบัติการดังกล่าว ตามคำกล่าวของรัฐมนตรีช่วยว่าการกระทรวงมหากไทยของเชชเนีย โรมัน เอดิลอฟ อย่างไรก็ตาม การสืบสวนในภายหลังได้รายงานว่าผู้ก่อการร้ายสามคนที่มีส่วนในเหตุการณ์ได้ระเบิดฆ่าตัวตายทั้งหมด โดยผู้ก่อการอีกสองคนได้หลบหนีการจับกุม</doc>
