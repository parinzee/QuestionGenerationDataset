<doc id="215718" url="https://th.wikipedia.org/wiki?curid=215718" title="จักรพรรดิฮั่นเซฺวียน">จักรพรรดิฮั่นเซฺวียน จักรพรรดิเซฺวียนแห่งราชวงศ์ฮั่น หรือ ฮั่นเซฺวียนตี้ (91 ปีก่อน ค.ศ. - 49 ปีก่อน ค.ศ.) ทรงพระนามเดิมว่า องค์ชายหลิวปิงอี้ เป็นพระโอรสขององค์ชายหลิวจุนซึ่งเป็นพระโอรสขององค์รัชทายาทหลิวจู โดยทั้งพระอัยกาและพระบิดาทรงปลงพระชนม์ชีพพระองค์เองหลังจากก่อการกบฏต่อ จักรพรรดิฮั่นอู่ตี้ ผู้เป็นพระปัยกาไม่สำเร็จ องค์ชายหลิวปิงอี้ประสูติเมื่อ 91 ปีก่อน ค.ศ. (พ.ศ. 452) เมื่อองค์ชายหลิวเฮ่อถูกปลดออกจากราชสมบัติเมื่อ 74 ปีก่อน ค.ศ. (พ.ศ. 469) หลิวปิงอี้จึงถูกเชิญขึ้นครองราชย์เป็น จักรพรรดิฮั่นเซฺวียนตี้ เมื่อพระชนม์เพียง 17 พรรษา ตลอดรัชกาลโปรดให้เปิดการวิพากษ์วิจารณ์ และในรัชสมัยโปรดให้เขียนวิพากษ์วิจารณ์โจมตีหัวกวงอย่างหนัก หลังจากหัวกวงตายและกวาดล้างสกุลหัวอย่างหนักจนหมดสิ้น ทรงครองราชย์ได้ 25 ปี สวรรคตเมื่อ 49 ปีก่อน ค.ศ. (พ.ศ. 494) เมื่อพระชนม์ได้ 42 พรรษา องค์ชายหลิวซีรัชทายาทจึงขึ้นครองราชย์เป็นจักรพรรดิฮั่นหยวนตี้</doc>
