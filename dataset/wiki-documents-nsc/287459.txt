<doc id="287459" url="https://th.wikipedia.org/wiki?curid=287459" title="มารี บาชเคิร์ทเซฟฟ์">มารี บาชเคิร์ทเซฟฟ์ มารี บาชเคิร์ทเซฟฟ์ (, ) (11 พฤศจิกายน ค.ศ. 1858 - 31 ตุลาคม ค.ศ. 1884) เป็นจิตรกรและประติมากรชาวรัสเซียเชื้อสายยูเครนของคริสต์ศตวรรษที่ 19 บาชเคิร์ทเซฟฟ์เกิดมาในครอบครัวขุนนางผู้มีฐานะดีแต่ไปโตในต่างประเทศ และได้เดินทางร่วมกับมารดาไปทั่วยุโรป ได้รับการศึกษาส่วนตัวและศึกษาการเขียนภาพในฝรั่งเศสที่สถาบันฌูเลียนซึ่งสถาบันเพียงไม่กี่สถาบันที่รับสตรีเป็นนักเรียน ซึ่งทำให้มีสตรีมาเรียนจากทั่วยุโรปและสหรัฐอเมริกา เพื่อนร่วมรุ่นคนหนึ่งคือหลุยส์ เบรสเลา ที่บาชเคิร์ทเซฟฟ์ถือว่าเป็นคู่แข่ง เมื่อเรียนสำเร็จแล้วมารีก็สร้างผลงานอันเป็นงานที่มีฝีมือในช่วงอายุอันสั้น ภาพเขียนชิ้นสำคัญคือภาพเหมือนของเด็กในสลัมในปารีสชื่อ "การพบปะ" และ "ในห้องเขียนภาพ" ซึ่งเป็นภาพเหมือนของศิลปินร่วมสมัยขณะที่กำลังทำงานกันในห้องเขียนภาพ แต่เป็นที่น่าเสียดายที่งานของบาชเคิร์ทเซฟฟ์ส่วนใหญ่แล้วถูกทำลายไปโดยนาซีระหว่างสงครามโลกครั้งที่สอง</doc>
