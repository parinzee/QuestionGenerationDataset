<doc id="504254" url="https://th.wikipedia.org/wiki?curid=504254" title="TRIM">TRIM ในสาขาคอมพิวเตอร์ TRIM เป็นชื่อคำสั่ง (ไม่ใช่ตัวย่อ) ที่ทำให้ระบบปฏิบัติการคอมพิวเตอร์สามารถทราบถึงบริเวณที่เก็บข้อมูลที่ไม่ถูกใช้แล้วในโซลิดสเตตไดรฟ์ เพื่อจะได้ทำการลบข้อมูลส่วนนั้นออกไว้ก่อนได้ เพราะว่าหน่วยความจำแฟลชที่นำมาใช้ทำโซลิตสเตตไดรฟ์ส่วนใหญ่นั้นเป็นชนิด NAND ซึ่งไม่สามารถเขียนข้อมูลทับได้ แต่ต้องลบข้อมูลเก่าก่อนแล้วจึงเขียนข้อมูลใหม่ลงไป ดังนั้นการลบข้อมูลออกไปก่อนที่จะมีการเขียนข้อมูลทำให้สามารถเขียนได้ทันทีเมื่อต้องการ ย่อมทำให้การเขียนข้อมูลในโซลิดสเตตไดรฟ์เร็วขึ้นไปด้วย</doc>
