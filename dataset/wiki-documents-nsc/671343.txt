<doc id="671343" url="https://th.wikipedia.org/wiki?curid=671343" title="พรรคกิจประชาธิปไตย (พ.ศ. 2522)">พรรคกิจประชาธิปไตย (พ.ศ. 2522) พรรคกิจประชาธิปไตย หรือ กลุ่มกิจประชาธิปไตย เป็นกลุ่มการเมืองที่ก่อตั้งเมื่อปี พ.ศ. 2522 โดยมีพลอากาศเอก ทวี จุลละทรัพย์ อดีต ผู้บัญชาการทหารสูงสุด เป็นหัวหน้าพรรค เนื่องจากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 ถูกกำหนดขึ้นหลังการประกาศใช้รัฐธรรมนูญแห่งราชอาณาจักรไทย พุทธศักราช 2521 แต่ยังไม่มีกฎหมายว่าด้วยพรรคการเมืองออกมาบังคับใช้ ดังนั้น บทเฉพาะกาลของรัฐธรรมนูญจึงยกเว้นข้อกำหนดเกี่ยวกับการสังกัดพรรคการเมืองของผู้สมัครสมาชิกสภาผู้แทนราษฎร จึงเป็นการรวมตัวอขงนักการเมืองในรูปแบบของ "กลุ่มการเมือง" ในการเลือกตั้งเมื่อ 22 เมษายน 2522 พรรคกิจประชาธิปไตยได้ส่งผู้สมัครลงรับเลือกตั้งทั้งสิ้น 32 คนแต่ได้ ส.ส. ในสภาเพียง 1 คน เมื่อ พลเอกเกรียงศักดิ์ ชมะนันทน์ ขึ้นเป็นนายกรัฐมนตรีสมัยที่ 2 ทางพรรคได้เข้าร่วมรัฐบาลกับพลเอกเกรียงศักดิ์โดยพลอากาศเอกทวีได้ดำรงตำแหน่ง รองนายกรัฐมนตรี พรรคกิจประชาธิปไตยถูก ศาลฎีกา สั่งยุบเมื่อปี 2523 เนื่องจากทางพรรคไม่ได้ส่งบัญชีรายจ่ายในการเลือกตั้งตามกำหนด</doc>
