<doc id="705146" url="https://th.wikipedia.org/wiki?curid=705146" title="หมากพน">หมากพน หมากพน () หรือ พน เป็นปาล์มลำเดี่ยวขนาดใหญ่ สูงได้ถึง 20 เมตร เส้นผ่านศูนย์กลางต้น 15-25 เซนติเมตร ใบประกอบแบบขนนก 15-20 ทาง กาบใบยาว 60 เซนติเมตร ก้านใบยาว 50-75 เซนติเมตร มีใบย่อยด้านละ 60-75 ใบ ช่อดอกออกระหว่างกาบใบ 3-5 ช่อ รวมยาว 75-90 เซนติเมตร ผลทรงกลมขนาด 3.5-4 เซนติเมตร สีเหลืองหรือสีเหลืองอมเขียว กระจายพันธุ์อยู่ทางตอนใต้ของไทย มาเลเซีย สิงคโปร์และอินโดนีเซีย ลำต้นของหมากพนใช้เป็นวัสดุก่อสร้างและใบใช้มุงหลังคาได้ แต่ยอดอ่อนและผลมีพิษ</doc>
