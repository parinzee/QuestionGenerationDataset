<doc id="469467" url="https://th.wikipedia.org/wiki?curid=469467" title="อุ่นไอรัก หัวใจดวงเดิม">อุ่นไอรัก หัวใจดวงเดิม อุ่นไอรัก...หัวใจดวงเดิม (; ) เป็นละครแนวรักโรแมนติก ได้ออกอากาศทางสถานีโทรทัศน์ KBS2 ในประเทศเกาหลีใต้ ตั้งแต่วันที่ 7 กรกฎาคม ถึงวันที่ 9 กันยายน พ.ศ. 2546 ทุกวันจันทร์-อังคาร เวลา 21.55 น. มีจำนวน 20 ตอน กำกับโดย ยุนซอกโฮ เขียนบทโดย ชอยโฮยุน ผลิตโดย คิมชุลกิล สำหรับในประเทศไทยได้มีการออกอากาศทางช่อง 7 สี ออกอากาศทุกวันจันทร์-อังคาร เวลา 08.30 น. - 10.30 น. ตั้งแต่วันที่ 20 เมษายน ถึงวันที่ 9 มิถุนายน พ.ศ. 2552เรื่องย่อ เรื่องย่อ. เริ่มเรื่องราวในช่วงที่ ยู มินวู ยังเรียนอยู่ในมหาวิทยาลัย โดยมีเหตุการณ์ร้ายแรงเกิดขึ้นเมื่อ โซ อึนเฮ ประสบอุบัติเหตุและเสียชีวิตลง ขณะที่ โซ อึนเฮ เสียชีวิตไปได้ไม่นานหัวใจของเธอก็ถูกเปลี่ยนไปให้กับ ชิม แฮวอน นักเรียนสาวชั้นมัธยมที่มีความผิดปกติทางด้านหัวใจ หลายปีต่อมา ชิม แฮวอน ทำอาชีพเป็นเจ้าของร้านดอกไม้และรับจัดส่งดอกไม้ตามสถานที่ต่างๆ โดย ชิม แฮวอน เริ่มมีบุคลิกที่สดใสขึ้นและสุขภาพดีขึ้นมาตามลำดับ ปัจจุบันเธอยังคงคบอยู่กับ ปาร์ค จุงเจ แฟนหนุ่มของเธอ และเพื่อนสนิทของเธอก็คือ ปาร์ค จุงอา น้องสาวคนเดียวของ ปาร์ค จุงเจ ในขณะเดียวกัน ยู มินวู ก็เพิ่งเดินทางกลับมาจากต่างประเทศ เขายังคงโศกเศร้ากับเหตุการณ์ที่เกิดขึ้นกับ โซ อึนเฮ เมื่อหลายปีก่อน เมื่อ ยู มินวู ได้พบกับ ชิม แฮวอน ในขณะที่ทั้งคู่ไปเดินเขาและ ชิม แฮวอน ได้รับบาดเจ็บที่ข้อเท้า ทำให้ ยู มินวู จำเป็นต้องดูแล ชิม แฮวอน ตลอดหนึ่งคืนที่ติดอยู่ในป่าด้วยกัน เมื่อทั้งสองกลับบ้านก็ได้พบว่าเขาและเธอกำลังจะได้ร่วมงานกันในโปรเจกต์ปรับปรุงโรงแรมคาร่า ในขณะนั้นเองที่ทำให้ ยู มินวู เริ่มเกิดความรู้สึก...รักในตัวของ ชิม แฮวอน ส่วน ชิม แฮวอน ก็มีความรู้สึกรักต่อ ยู มินวู ด้วยเช่นกัน แม้ว่าตัวของเธอนั้นจะยังคงชอบ ปาร์ค จุงเจ อยู่ก็ตาม ยู มินวู เริ่มสังเกตเห็นอะไรหลายๆอย่างในตัวของ ชิม แฮวอน ที่ทำให้เขาหวนนึกถึงรักแรกของเขา โซ อึนเฮ และตัวของ ยู มินวู เองก็เชื่อมั่นว่า ชิม แฮวอน คือรักครั้งที่สองของเขา ในขณะเดียวกัน ปาร์ค จุงอา น้องสาวของ ปาร์ค จุงเจ ก็ยังคงรักอยู่กับ ยู มินวู ด้วยเช่นกันตัวละครตัวละคร. - ยู มินวู วันหนึ่งในหน้าร้อนช่วงที่ฝนกำลังตก เขาได้พบกับหญิงสาวที่ชื่อ โซ อึนเฮ และตกหลุมรักเธอตั้งแต่แรกพบ อย่างไรก็ตามรักครั้งนี้ก็สั้นนัก เพราะ โซ อึนเฮ ได้เสียชีวิตหลังจากประสบอุบัติเหตุ เขาจึงอยู่กับตัวเองและจมอยู่กับความเจ็บปวดในครั้งนั้นเป็นต้นมา หลายปีต่อมาเขายังคงเจ็บปวดไม่หายกับความสูญเสียที่เกิดขึ้น เขาจึงตัดสินใจไปเดินเขาในที่ที่เขาเคยไปเที่ยวกับ โซ อึนเฮ เมื่อครั้งอดีต และที่นั่นเอง เขาได้ให้การช่วยเหลือหญิงสาวที่ชื่อ ชิม แฮวอน ผู้ซึ่งทำให้เขานั้นหวนรำลึกนึกถึง โซ อึนเฮ อีกครั้ง ...- ชิม แฮวอน ชิม แฮวอน เป็นเด็กสาวมัธยมช่างฝัน ที่ฝันอยากเป็นเจ้าของร้านดอกไม้เพราะเธอเป็นคนที่รักดอกไม้มากๆนั่นเอง ก่อนหน้านั้นเธอเคยเป็นเด็กที่อ่อนแอเพราะหัวใจของเธอไม่ค่อยจะแข็งแรงเท่าที่ควรนัก จนกระทั่งวันหนึ่งเธอได้รับการเปลี่ยนถ่ายหัวใจใหม่จากหญิงที่ประสบอุบัติเหตุ ตั้งแต่นั้นมาอาการของเธอก็เริ่มดีขึ้นและแข็งแรงขึ้นตามลำดับ ชิม แฮวอน คบกับ ปาร์ค จุงเจ มาตั้งแต่เธอยังเรียนอยู่ และ ชิม แฮวอน กับคนในครอบครัวของ ปาร์ค จุงเจ ก็รู้จักเธอมาตั้งแต่เธอยังเด็กๆ วันหนึ่งเธอได้รับการช่วยเหลือจากชายหนุ่มที่ชื่อ ยู มินวู เมื่อตอนที่เธอไปเก็บภาพดอกไม้ในเขา หลังจากนั้นทุกอย่างก็เริ่มเปลี่ยนไป เธอเริ่มรู้สึกว่าหัวใจของเธอเต้นรัวขึ้นทุกครั้งเมื่อได้พบกับชายหนุ่มที่ชื่อว่า ยู มินวู ...- ปาร์ค จุงเจ ปาร์ค จุงเจ เกิดในครอบครัวของคนที่ร่ำรวย เขาเป็นชายในฝันในแบบที่สาวๆทุกคนตามหา เขาเป็นคนที่มีบุคลิกดี มีความคิดเป็นผู้ใหญ่ คนรักของเขาคือ ชิม แฮวอน ซึ่ง ชิม แฮวอน เป็นผู้หญิงที่เขารู้สึกดีๆด้วยมาตั้งแต่เขายังเด็ก เขาให้สัญญากับตัวเองว่าจะไม่มีวันแต่งงานเด็ดขาด ถ้าผู้หญิงคนนั้นไม่ใช่ ชิม แฮวอน เขาได้รับหน้าที่ดูแลโครงการปรับปรุงโรงแรมคาร่า ที่พ่อของเขาได้ซื้อเก็บไว้ เขาได้ติดต่อให้ ยู มินวู มาช่วยงานด้านศิลป์ให้กับโครงการนี้ และให้น้องสาวของเขา ปาร์ค จุงอา เป็นผู้ดูแลงานสร้างของโครงการ และระหว่างที่ทำโครงการนี้เองที่ทำให้เขา เริ่มรู้ถึงความสัมพันธ์ที่เกินกว่าความเป็นเพื่อนร่วมงานของ ยู มินวู และ ชิม แฮวอน ...- ปาร์ค จุงอา ปาร์ค จุงอา ตกหลุมรัก ยู มินวู ตั้งแต่เธอยังอยู่ในต่างประเทศ เธอรู้มาตลอดว่า ยู มินวู ยังคงเจ็บปวดกับเรื่องราวความรักที่เกิดขึ้นเมื่อครั้งอดีตที่ผ่านมา ดังนั้นเธอจึงคอยทำให้ ยู มินวู นั้น มีความสุขมากที่สุดเท่าที่เธอจะให้ได้ อย่างไรก็ตามเมื่อเธอเริ่มรับรู้ว่า ชิม แฮวอน เพื่อนรักของเธอที่เธอคบเหมือนเป็นพี่น้องแท้ๆนั้น กำลังรักอยู่กับ ยู มินวู เธอจึงต้องตัดสินใจทำอะไรบางอย่างกับสิ่งที่กำลังเกิดขึ้น และดูเหมือน ชิม แฮวอน และ ยู มินวู กำลังกำความลับบางอย่างที่คนทั้งสองไม่อยากให้เธอได้รับรู้เอาไว้ ...- โซ อึนเฮ โซ อึนเฮ คือรักแรกของ ยู มินวู เธอได้พบกับเขาในช่วงที่เธอเรียนอยู่ในมหาวิทยาลัย วันหนึ่งของฤดูร้อนช่วงที่ฝนตก เธอตกหลุมรักเขาตั้งแต่แรกเห็น เธอเป็นทุกสิ่งทุกอย่างของ ยู มินวู วันหนึ่งเกิดเรื่องร้ายแรงขึ้น เมื่อเธอประสบอุบัติเหตุจนทำให้เธอเสียชีวิตในเวลาต่อมา แล้วหัวใจของเธอ จึงถูกถ่ายไปให้กับหญิงสาวคนหนึ่ง หลังจากนั้นมาเธอก็กลายเป็นความทรงจำที่แสนเจ็บปวดของ ยู มินวู ตลอดไป ...นักแสดงนักแสดง. - ซง ซึงฮย็อน รับบทเป็น ยู มินวู - ซอน เยจิน รับบทเป็น ชิม แฮวอน - ริว จิน รับบทเป็น ปาร์ค จุงเจ - ฮัน จีเฮ รับบทเป็น ปาร์ค จุงอา - ชิน เอ รับบทเป็น โซ อึนเฮ - โจ อึนซุก รับบทเป็น โอ จางมี (เพื่อนสนิทของแฮวอน) - อัน จางฮุน รับบทเป็น จี เดปุง (เพื่อนสนิทของมินวู) - คิม แฮซุก รับบทเป็น แม่ของมินวู - คัง จีฮวาน รับบทเป็น สามีของจุงอา</doc>
