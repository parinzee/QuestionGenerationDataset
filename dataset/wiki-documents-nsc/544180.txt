<doc id="544180" url="https://th.wikipedia.org/wiki?curid=544180" title="The Snake เกมงูซ่า">The Snake เกมงูซ่า The Snake เกมงูซ่า เป็นรายการเกมโชว์ที่ให้ผู้เข้าแข่งขัน 2 ทีมมาแข่งขันเกมบันไดงู รายการนี้ออกอากาศครั้งแรกเมื่อวันที่ 6 กุมภาพันธ์ 2556 ปัจจุบัน ออกอากาศทุกวันพฤหัสบดี เวลา 19.30 น. และออกอากาศซ้ำทุกวันศุกร์ เวลา 15.05 น. ทางเวิร์คพอยท์ทีวี ดำเนินรายการโดย เกตุเสพย์สวัสดิ์ ปาลกะวงศ์ ณ อยุธยา ผลิดโดย อะเดย์ ทีวี (a day TV) และ โอ้โฮ โปรดักชั่น (Ohho production)วันและเวลาออกอากาศรูปแบบและกติกา รูปแบบและกติกา. ในแต่ละสัปดาห์จะมีผู้เข้าแข่งขัน 2 ทีม ทีมละ 3 คน มาแข่งขันหาทีมชนะด้วยเกมบันไดงูของทางรายการโดยแต่ละทีมจะมีดารานักแสดง 1 คนเป็นหัวหน้าทีม ตลอดเกมการแข่งขัน ทั้ง 2 ทีมมีโอกาสทอยลูกเต๋าได้ทีมละ 13 ครั้งหรือมีโอกาสเล่นทีมละ 13 ตาเดิน (กติกานี้เริ่มใช้ครั้งแรกเมื่อวันที่ 6 มีนาคม 2556 ก่อนหน้านั้น ทั้ง 2 ทีมมีโอกาสทอยลูกเต๋าทีมละ 10 ครั้ง) ทีมที่สามารถเข้าถึงเส้นชัยก่อนภายใน 13 ตาเดินจะเป็นฝ่ายชนะและรับเงินรางวัลไป 10,000 บาท ในกรณีที่ทั้ง 2 ทีมเล่นจนครบหมดตาเดินแล้วยังไม่มีทีมไหนเข้าเส้นชัยนั้น เกมจะสิ้นสุดลงทันทีและทั้ง 2 ทีมจะได้รับเงินรางวัลทีมละ 5,000 บาท (ในช่วงวันที่ 13 มีนาคม - 8 พฤษภาคม 2556 ถ้าทีมไหนเข้าถึงเส้นชัยก่อนหรือใกล้เส้นชัยมากกว่าอีกทีมหนึ่งกรณีหมดตาเดินแล้ว ทีมนั้นจะได้รับของที่ระลึกจากทางรายการ) ทั้งนี้ก่อนการแข่งขัน ในแต่ละทีม หัวหน้าทีมจะต้องเลือกลูกทีม 1 คน มาทอยลูกเต๋าเพื่อวัดกันว่าใครจะได้แต้มมากกว่ากัน ทีมที่ได้แต้มลูกเต๋ามากกว่าจะได้เริ่มเดินก่อน (ในกรณีที่เสมอกัน ทั้ง 2 ทีมจะต้องทอยลูกเต๋าต่อไปเรื่อย ๆ จนกว่าจะมีแต้มต่างกันเกิดขึ้น) ทั้ง 2 ทีมจะต้องผลัดกันเล่นไปเรื่อย ๆ โดยแต่ละทีมจะต้องผลัดกันส่งตัวแทนเข้ามาเล่นเกม ในเกมบันไดงูของรายการจะมีช่องคำสั่งแตกต่างกันไปจนถึงเส้นชัย เมื่อผู้เล่นตกลงไปช่องใด ก็จะต้องทำตามคำสั่งนั้นให้สำเร็จ ในกรณีที่ลูกทีมได้รับคำสั่ง (หรือได้รับบทลงโทษกรณีปฏิบัติตามคำสั่งไม่สำเร็จ) แล้ว แต่ประเมินว่าไม่สามารถเล่นเกมนี้ได้แน่นอนแล้ว ลูกทีมสามารถโยนให้หัวหน้าทีมรับผิดชอบในคำสั่งนั้น ๆ ได้ โดยสามารถโยนให้หัวหน้าทีมได้สูงสุด 3 ครั้ง (ยกเว้นว่าผู้เล่นที่เล่นตานั้นเป็นหัวหน้าทีม)ช่องคำสั่งต่าง ๆ ในเกมบันไดงูของทางรายการช่องบันไดงู ช่องคำสั่งต่าง ๆ ในเกมบันไดงูของทางรายการ. ช่องบันไดงู. ผู้เล่นที่ตกลงช่องนี้ หากเป็นช่องขึ้นบันไดงู ผู้เล่นจะต้องเสี่ยงเซียมซีเพื่อเล่นเกมตามหมายเลขที่เสี่ยงได้ ถ้าทำสำเร็จจะได้ขึ้นบันไดงู แต่ถ้าไม่สำเร็จก็ยังคงอยู่ที่ช่องเดิมต่อไป ในกรณีที่เป็นช่องตกบันไดงู ผู้เล่นก็จะต้องเสี่ยงเซียมซีและเล่นเกมที่ได้เช่นเดียวกัน แต่ถ้าทำสำเร็จก็ยังคงอยู่ที่ช่องเดิมต่อไป แต่ถ้าไม่สำเร็จ ผู้เล่นจะต้องตกบันไดงูไปช่อง The Snake ช่อง The Snake. ผู้เล่นที่ตกลงช่องนี้จะต้องจับสลากเล่นเกมตามที่กำหนด หากทำสำเร็จ ผู้เล่นจะได้เดินขึ้นไปอีก 2 ช่อง แต่ถ้าทำไม่สำเร็จก็ยังคงอยู่ช่องเดิมต่อไปและจะต้องได้รับบทลงโทษจากทางรายการช่องคำถาม ช่องคำถาม. ผู้เล่นที่ตกลงช่องนี้จะต้องตอบคำถามจากผู้ดำเนินรายการ ถ้าตอบถูกก็จะไม่มีอะไรเกิดขึ้น แต่ถ้าตอบผิด ผู้เล่นจะต้องได้รับบทลงโทษจากทางรายการช่อง Knock out ช่อง Knock out. ผู้เล่นที่ตกช่องนี้จะต้องจับสลากและเลือกผู้เล่นจากฝ่ายตรงข้าม 1 คนมาเล่นเกมแข่งขันกัน หากผู้เล่น (ที่ตกลงช่องนี้) เล่นเกมชนะจะได้ตาเดินจากฝ่ายตรงข้ามเพิ่มอีก 1 ตาเดิน แต่ถ้าผู้เล่นฝ่ายตรงข้ามเล่นเกมชนะ ผู้เล่นที่ตกลงช่องนี้จะต้องเสียตาเดินให้กับฝ่ายตรงข้ามไป 1 ตาเดินช่องคำสั่งทั่วไป ช่องคำสั่งทั่วไป. ผู้เล่นที่ตกลงช่องนี้จะต้องทำตามคำสั่งดังกล่าวไปเรื่อย ๆ จนกว่าจะเปลี่ยนตาเดิน (หรือรอให้ฝ่ายตรงข้ามปฏิบัติภารกิจเสร็จสิ้น 1 ตาเดิน) เช่น ถ้าผู้เล่นตกลงที่ช่อง ถุงมือ ผู้เล่นจะต้องสวมถุงมือ (ซึ่งเป็นถุงพลาสติกที่บรรจุแมลง, จิ้งจก ฯลฯ) ทั้ง 2 ข้างตลอด 1 ตาเดิน เป็นต้นช่องเต๋าห่วยเฮง ช่องเต๋าห่วยเฮง. ผู้เล่นที่ตกลงช่องนี้จะได้พบกับลูกเต๋าเล็กที่มีเพียง 2 แต้ม (แต้มละ 3 หน้า) เท่านั้น โดยแต้มหนึ่งจะเป็นโอกาสที่ได้เจอความโชคดี (มักจะเป็นการขึ้นบันไดงู) และอีกแต้มหนึ่งจะเป็นโอกาสที่ได้เจอความโชคร้าย (มักจะเป็นการพบกับช่องคำสั่งทั่วไป) ผู้เล่นจะต้องทอยลูกเต๋าเล็กลูกนี้เพื่อนำไปสู่คำสั่งตามแต้มที่ได้ต่อไป</doc>
