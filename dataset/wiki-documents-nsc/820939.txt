<doc id="820939" url="https://th.wikipedia.org/wiki?curid=820939" title="เกมรักพยาบาท">เกมรักพยาบาท เกมรักพยาบาท เป็นละครโทรทัศน์แนวดราม่า ผลิตโดย บริษัท เอ็กแซ็กท์ จำกัด จากเค้าโครงเรื่องของ นิพนธ์ ผิวเณร, กษิดินทร์ แสงวงศ์ บทโทรทัศน์โดย กษิดินทร์ แสงวงศ์ กำกับการแสดงโดย นิพนธ์ ผิวเณร ออกอากาศทุกวันศุกร์– เสาร์–อาทิตย์ เวลา 20.25 - 21.25 น. ทาง สถานีวิทยุโทรทัศน์กองทัพบก นำแสดงโดย ภูธเนศ หงษ์มานพ, พิยดา อัครเศรณี และนักแสดงชั้นนำอีกมากมาย เริ่มตอนแรกวันที่ 8 มกราคม พ.ศ. 2542–26 กุมภาพันธ์ พ.ศ. 2542เรื่องย่อ เรื่องย่อ. หลังจากการฆ่าตัวตายของ อัครเรศ นักธุรกิจใหญ่ และหัวหน้าครอบครัวของ อรชา และ อธิราช ลูกชายคนเดียวของตระกูลเสียใจมาก ชยาธร คนสนิทของตระกูลเปิดเผยว่าบริษัทเงินทุนตระกูลธนกุล ภายใต้การดูแลของ รตี ธนกุล เป็นผู้อยู่เบื้องหลัง อธิราชฝังใจว่าสักวันเค้าจะต้องแก้แค้นทุกคนในตระกูลนี้ให้ได้ อธิราชเริ่มวางแผนโดยใช้ รมณี ธนกุล ลูกสาวคนโตของรตีที่เอาแต่ใจ เปรี้ยว แต่งตัวเก่ง เป็นสะพานสู่เส้นทางแก้แค้น อธิราชทำให้เธอหลงรักจนได้ และวางแผนให้รมณีขอร้องให้รตีรับเขาเข้าทำงานในตำแหน่งผู้จัดการฝ่ายตรวจสอบภายใน อธิราชทำงานได้ดีจนรตีพอใจมาก ขณะเดียวกันเขาได้รู้จักกับ รมิดา ธนกุล เขารู้สึกประทับใจในตัวเธอ ส่วนรมิดาเองก็รู้สึกพอใจเขาเหมือนกัน แผนการและงานของอธิราชทุกอย่างที่ทำอยู่ในสายตาของ วิญญู ผู้จัดการทั่วไป ลูกน้องคนสนิทของรตีตลอด และวิญญูเองก็ไม่ค่อยชอบอธิราชเท่าไหร่ วิญญูพบว่าอธิราชยักยอกเงินของบริษัท และเขากำลังจะเอาเรื่องไปบอกรตี คืนนั้นวิญญูเสียชีวิต อธิราขึ้นเป็นผู้จัดการใหญ่ เขาเร่งโยกย้ายทรัพย์สินทั้งหมดมาเป็นของเขา อธิราชสนใจแต่งานจนมีเวลาให้รมณีก็น้อยลง แต่กลับกันเขาได้ใกล้ชิดรมิดามากยิ่งขึ้นจนรมณีทะเลาะกับรมิดาถึงขั้นตบตี รมณีจ้างนักสืบตามเรื่องทั้งคู่ แต่กลับได้เรื่องที่อธิราชเข้ามาเพื่อแก้แค้น รมณีนำเรื่องนี้มาบอกรตีและรมิดาแต่ทั้งคู่ก็ไม่เชื่อ รมณีถูกจับตัวและโดนมอมยาจนกลายเป็นคนวิกลจริต รตีล้มป่วยหลังจากที่ทุกอย่างกำลังแย่ลง อธิราชกับรมิดาต่างฝ่ายต่างมีใจให้กัน ทุกคนตามตัวรมณีพบและพาไปรักษาตัว รมณีหนีออกจากโรงพยาบาล ในขณะที่อธิราชกำลังจะสารภาพเรื่องทุกอย่างที่เขาได้ทำไปกับรมิดา แต่ทุกอย่างก็ถูกเปิดโปงก่อนโดยรมณี รมิดาประกาศตัดสัมพันธ์กับอธิราชต่อหน้าทุกคน อธิราชจะแก้ไขปมแค้นที่เกิดขึ้นได้อย่างไร รมิดาจะยกโทษในสิ่งที่เค้าทำไปหรือไม่ แล้วความรักกับความแค้นในใจของทั้งคู่ สิ่งใดจะทลายลงไปก่อนรายชื่อนักแสดงและการสร้างเพลงประกอบละครเพลงประกอบละคร. - เพลง ทำไม - ขับร้องโดย ภูธเนศ หงษ์มานพ - เพลง ขอแค่ฝัน - ขับร้องโดย โบ สุนิตา ลีติกุล</doc>
