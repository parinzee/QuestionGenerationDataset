<doc id="295116" url="https://th.wikipedia.org/wiki?curid=295116" title="เฮอร์เบิร์ต ฟอน คารายาน">เฮอร์เบิร์ต ฟอน คารายาน เฮอร์เบิร์ต ริตเตอร์ ฟอน คารายาน () ผู้อำนวยเพลงชาวออสเตรีย มีชื่อเสียงในฐานะผู้อำนวยวงออร์เคสตราและโอเปรา โดยเฉพาะวงเวียนนาฟิลฮาร์โมนิก และเบอร์ลินฟิลฮาร์โมนิก คารายานมีผลงานอำนวยเพลงบันทึกเสียงกับทั้งสองวงเป็นจำนวนมาก มียอดขายอัลบั้มทั้งสิ้นกว่า 200 ล้านแผ่น นับเป็นนักดนตรีคลาสสิกที่มียอดขายสูงสุดตลอดกาล และได้รับการยกย่องว่าเป็นบุคคลที่มีอิทธิพลต่อวงการดนตรีคลาสสิกในศตรวรรษที่ 20 คารายานเกิดที่เมืองซาลซ์บูร์ก บรรพบุรุษอพยพมาจากแคว้นมาซิโดเนียในประเทศกรีซ เริ่มเล่นเปียโนมาตั้งแต่เด็ก และได้เป็นผู้อำนวยเพลงครั้งแรกกับวงเวียนนาฟิลฮาร์โมนิก เมื่ออายุ 26 ปี คารายานเป็นศิลปินคนแรก ที่บันทึกเสียงอัลบัมวางจำหน่ายด้วยแผ่นคอมแพ็กดิสก์ เมื่อปี ค.ศ. 1981 เป็นผลงานเพลงชุด Eine Alpensinfonie (1915) ของริชาร์ด ชเตราสส์</doc>
