<doc id="274295" url="https://th.wikipedia.org/wiki?curid=274295" title="แซมมี่ เคาวเวลล์">แซมมี่ เคาวเวลล์ แซมมี่ เคาวเวลล์ หรือชื่อจริงว่า ดลลชา ภูวิจารย์ เคาวเวลล์ (ชื่อเดิม: ปัณฑิตา ภูวิจารย์ เคาวเวลล์; ชื่อเล่น: แซมมี่) เป็นนักแสดงและนางแบบชาวไทย ในสังกัดสถานีโทรทัศน์สีกองทัพบกช่อง 7 เข้าวงการบันเทิงจากการเข้าประกวดและได้รับตำแหน่ง ไทยซุปเปอร์โมเดล 2007 มีผลงานในวงการบันเทิง เช่น ละครโทรทัศน์ อาทิเช่น คู่กิ๊กพริกกะเกลือ, บันไดดอกรัก, นางแบบโคกกระโดน, เพลงรักผาปืนแตก เป็นต้น และมีผลงานภาพยนตร์โฆษณาต่างๆ รวมถึงงานเดินแบบและถ่ายแบบด้วยประวัติ ประวัติ. แซมมี่ เคาวเวลล์ เกิดเมื่อวันอังคารที่ 8 ตุลาคม พ.ศ. 2534 ที่โรงพยาบาลพญาไท 2 เขตพญาไท กรุงเทพมหานคร เป็นลูกครึ่งไทย-อังกฤษ บิดาชื่อแซมูเอล เดเรก เคาวเวลล์ (Samuel Derek Cowell) ชาวอังกฤษ กับมารดาชาวไทยชื่อพิชญานิษฐ์ เคาวเวลล์ มีพี่สาวต่างบิดาคนหนึ่ง ในชีวิตช่วงแรกของแซมมี่อาศัยอยู่กับครอบครัวในคอนโดย่านอนุสาวรีย์ชัยสมรภูมิ แซมมี่จึงเข้าเรียนระดับชั้นอนุบาลที่โรงเรียนสวนบัว ซอยราชครู เขตพญาไท กรุงเทพมหานคร ก่อนที่ครอบครัวจะไปซื้อบ้านอยู่ที่อำเภอศรีราชา จังหวัดชลบุรี ทำให้แซมมี่ย้ายไปเรียนระดับชั้นประถมศึกษาที่โรงเรียนดาราสมุทร ศรีราชา จังหวัดชลบุรี และหลังจากนั้นแซมมี่และครอบครัวได้ติดตามผู้เป็นบิดาไปอยู่ที่ประเทศอังกฤษเป็นเวลา 2 ปี ก่อนกลับมาเรียนที่โรงเรียนดาราสมุทร ศรีราชาอีกครั้ง จนจบชั้นมัธยมศึกษาตอนต้น และได้ย้ายมาศึกษาต่อในระดับชั้นมัธยมศึกษาตอนปลายที่โรงเรียนศรีอยุธยา กรุงเทพมหานคร สายศิลป์-ฝรั่งเศส ปัจจุบันแซมมี่กำลังศึกษาระดับอุดมศึกษาอยู่ที่ มหาวิทยาลัยรามคำแหง ที่มาของชื่อเล่นแซมมี่ โดยชื่อนี้มจากคำว่า แซม มาจากชื่อบิดาของเธอ โดยพี่สาวได้เติมคำว่า มี่ ต่อท้ายชื่อจนได้เป็นชื่อ แซมมี่ นั่นเอง โดยแซมมี่มีชื่อจริงว่า ปัณฑิตา ภูวิจารย์ เคาวเวลล์ ก่อนที่ปัจจุบันได้เปลี่ยนชื่อจริงเป็น ดลลชา ภูวิจารย์ เคาวเวลล์ และได้ใช้ชื่อในวงการบันเทิงว่า แซมมี่ เคาวเวลล์การเข้าสู่วงการบันเทิง การเข้าสู่วงการบันเทิง. แซมมี่เริ่มเข้าวงการบันเทิงจากการการถ่ายภาพยนตร์โฆษณา เช่น โฆษณาครีมบำรุงผิวซิตตร้า ชุด“น้องครีมช็อก (โกแลต)” ซึ่งหลังจากนั้น แซมมี่ก็เข้าประกวดในรายการไทยซุปเปอร์โมเดลคอนเทสต์ 2007 และได้รับตำแหน่งไทยซุปเปอร์โมเดล 2007 นอกจากนั้นยังได้รางวัลพิเศษจากการประกวดมาอีกรางวัลคือ“ซีเลคซุปเปอร์โมเดล” ในขณะที่แซมมี่อายุ 16 ปี และในปีพ.ศ. 2551 แซมมี่ก็ได้มีโอกาสรับงานละครเป็นครั้งแรก โดยเริ่มแสดงละครซิตคอมเรื่อง คู่กิ๊กพริกกะเกลือ และในปีเดียวกันก็ได้รับงานละครยาวเรื่องแรกคือเรื่อง สุภาพบุรุษซาตาน ในบทร้าย และปลายปีเดียวกันก็มีงานละครอีกเรื่องคือ พลิกฟ้าล่าตะวัน ซึ่งเรื่องนี้แซมมี่ได้รับแสดงในบทรองของเรื่อง จนในปีพ.ศ. 2552 แซมมี่ก็ได้รับบทนำในละครเรื่องแรกคือ ปอบผีฟ้า โดยแสดงคู่กับ ธนา สุทธิกมล และมีละครอีกเรื่องในปีเดียวกันคือ นางกรี๊ด แสดงคู่กับ ธาวิน เยาวพลกุล นอกจากนั้นในปีนี้แซมมี่ก็ได้มีโอกาสแสดงละครเทิดพระเกียรติ เนื่องในโอกาสวันพ่อแห่งชาติ ในเรื่อง ดั่งดาวพราวแสง อีกด้วย ปีพ.ศ. 2553 เป็นการพลิกบทบาทของแซมมี่ครั้งใหญ่ โดยปีนี้แซมมี่มีละครสองเรื่องคือ ตะวันยอแสง และ สวรรค์สร้าง โดยแซมมี่รับบทร้ายทั้งสองเรื่อง ปีพ.ศ. 2554 แซมมี่มีละครสองเรื่องคือ บันไดดอกรัก แสดงคู่กับ อรรคพันธ์ นะมาตร์ และร่วมแสดงในละครฟอร์มใหญ่เรื่อง ลุย อีกด้วย ปีพ.ศ. 2555 แซมมี่มีละครช่วงต้นปีในเรื่อง ฉันรักเธอนะ เป็นการกลับมารับบทร้ายอีกครั้ง ต่อมาก็มาลงละครช่วงเย็นในเรื่อง นางแบบโคกกระโดน คู่กับ พาทิศ พิสิฐกุล โดยละครเรื่องนี้ถือว่าประสบความสำเร็จในระดับนึงเลยทีเดียว จนได้รับรางวัลละครเรตติ้งสูงสุด 5สัปดาห์ติดต่อกัน และทำให้แซมมี่เป็นที่จดจำได้มากขึ้นในบทบาท "ลอร่า โคกกระโดน" นอกจากนี้แซมมี่ยังมีผลงานละครซีรีส์ออนไลน์ ที่ออกเผยแพร่ทางwww.bugaboo.tv ในเรื่อง Love Me ,Love My Food อีกด้วย ก่อนปิดท้ายปีนี้ด้วยละคร ดุจตะวันดั่งภูผา ปีพ.ศ. 2556 แซมมี่กลับมาแสดงละครช่วงเย็นในเรื่อง รักร้อยล้าน แสดงคู่กับ อนุวัฒน์ ชูเชิดรัตนา ก่อนที่จะกลับมารับบทร้ายอีกครั้งในเรื่อง ไฟหวน ต่อด้วยการมารับเชิญในละครฟอร์มใหญ่อีกเรื่องใน ฟ้าจรดทราย ก่อนจะส่งท้ายปีด้วยละคร บอดี้การ์ดสาว ซึ่งแซมมี่กลับมารับบทนำอีกครั้ง โดยแสดงคู่กับ กันตพงศ์ บำรุงรักษ์ ซึ่งเป็นพลิกบทบาทของแซมมี่ ในละครแนวแอ็กชั่น ดราม่าอย่างเต็มตัว ปีพ.ศ. 2557 แซมมี่มีผลงานละคร เพลงรักผาปืนแตก ซึ่งแสดงคู่กับ ศรัณย์ ศิริลักษณ์ ซึ่งละครเรื่องนี้เป็นละครย้อนยุคไปในช่วงพ.ศ. 2512-2520 โดยละครเป็นแนวมิวสิคัล-แอ็กชั่น-ดราม่า ซึ่งในเรื่องนี้แซมมี่จะได้ทั้งแสดงคิวบู๊และโชว์ร้องเพลงแบบมิวสิคัลไปในตัวอีกด้วย ปีพ.ศ. 2558 แซมมี่มีผลงานละคร เลื่อมสลับลาย ซึ่งเป็นการรับบทนำในละครแนวดราม่าอีกครั้ง โดยแสดงคู่กับวงศกร ปรมัตถากร ปีพ.ศ. 2559 แซมมี่ยังมีผลงานละครชุด ไฟรักเกมร้อน-ทะเลไฟ ซึ่งเป็นละครแนวโรแมนติก-ดราม่า โดยทั้งสองเรื่องนี้เป็นเรื่องราวที่ต่อเนื่องกันและใช้นักแสดงชุดเดียวกัน โดยในส่วนหลักของแซมมี่ จะแสดงอยู่ในเรื่อง ไฟรักเกมร้อน คู่กับธันวา สุริยจักร และยังไปร่วมแสดงสบทบในเรื่อง ทะเลไฟ อีกด้วย และนอกจากนี้แซมมี่ก็มีละครที่กำลังถ่ายทำอีกเรื่องคือ เสน่หามายา โดยแสดงคู่กับเคลลี่ ธนพัฒน์ผลงานการแสดงผลงานละครโทรทัศน์ผลงานการแสดง. ผลงานละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ละครออนไลน์ละครออนไลน์. - ออกเผยแพร่ในเว็บไซต์ www.bugaboo.tvภาพยนตร์ผลงานเพลงพิธีกรพิธีกร. - เที่ยงบันเทิง สถานีโทรทัศน์สีกองทัพบกช่อง 7 - เส้นทางบันเทิง สถานีโทรทัศน์สีกองทัพบกช่อง 7รางวัลที่ได้รับ</doc>
