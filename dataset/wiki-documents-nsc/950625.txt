<doc id="950625" url="https://th.wikipedia.org/wiki?curid=950625" title="เกาะรอสส์">เกาะรอสส์ เกาะรอสส์ () เป็นที่เกิดจากภูเขาไฟ 4 ลูกในทะเลรอสส์ อ่าวแม็คเมอร์โดนอกชายฝั่งวิกตอเรียแลนด์ในทวีปแอนตาร์กติกาภูมิศาสตร์ ภูมิศาสตร์. การที่พืดน้ำแข็งขยายตัวอยู่เรื่อย ๆ จึงทำให้ในบางครั้งเกาะนี้ถูกรวมเป็นส่วนหนึงของทวีปแอนตาร์กติกา เกาะนี้มีพื้นที่ประมาณ 2,460 ตารางกิโลเมตรและมีพื้นที่บนเกาะเพียงไม่กี่แห่งที่ไม่มีหิมะและน้ำแข็งมาปกคลุม เกาะนี้เป็นที่ตั้งของภูเขาไฟเอเรบัส (3,794 ม.) ซึ่งเป็นภูเขาไฟมีพลังที่อยู่ใต้สุดของโลกรวมถึงภูเขาไฟดับสนิทอย่างภูเขาเทเรอะ (3,230 ม.) กัปตันเจมส์ คลาร์ก รอสส์นำชื่อเรือหลวงเอเรบัสและเรือหลวงเทเรอะมาตั้งชื่อภูเขา 2 ลูกนี้ พื้นที่สูงเป็นอันดับ 3 ของเกาะคือภูเขาเบิรด์ ถึงเกาะนี้จะเป็นเกาะที่ค่อนข้างเล็กแต่มันเป็นเกาะที่สูงที่สุดเป็นอันดับ 6 ของโลกและเป็นเกาะที่สูงที่สุดในแอนตาร์กติกาการค้นพบ การค้นพบ. เจมส์ คลาร์ก รอสส์พบเกาะนี้ใน พ.ศ. 2383 ต่อมาโรเบิร์ต ฟอลคอน สก๊อตได้นำชื่อท้ายของรอสส์มาตั้งชื่อเกาะเพื่อเป็นการให่เกียรติ เกาะรอสส์มักใช้เป็นฐานสำหรับการสำรวจแอนตาร์กติกาเนื่องจากมันเป็นเกาะใต้สุดที่สามารถแล่นเรือเข้าไปได้ กระท่อมที่คณะสำรวจของโรเบิร์ต ฟอลคอน สก๊อตและเอิร์นเนสต์ แช็คเคิลตันสร้างยังคงอยู่บนเกาะและถูกเก็บรักษาไว้เป็นสถานที่ทางประวัติศาสตร์ ทุกวันนี้เกาะรอสส์เป็นที่ตั้งของฐานสกอตของนิวซีแลนด์และสถานีแม็คเมอร์โดโครงการแอนตาร์กติกของสหรัฐซึ่งเป็นที่ตั้งถิ่นฐานที่ใหญ่ที่สุดในแอนตาร์กติกา กรีนพีซเริ่มจัดตั้งฐานเวิลด์พาร์คบนเกาะและดำเนินงานเป็นเวลา 5 ปีตั้งแต่ พ.ศ. 2530 − 2535การอ้างสิทธิ การอ้างสิทธิ. เกาะรอสส์อยู่ในรอสส์ดีเพนเดนซีที่อ้างสิทธิโดยนิวซีแลนด์ภาพข้อมูลเพิ่มเติมข้อมูลเพิ่มเติม. - Map of Ross Island and Dry Valleys, NIWA New Zealand - Coastal-change and Glaciological Map of the Ross Island Area, Antarctica, 1962-2005 United States Geological Survey</doc>
