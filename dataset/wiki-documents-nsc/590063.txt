<doc id="590063" url="https://th.wikipedia.org/wiki?curid=590063" title="ยามสายฝนโปรยปราย">ยามสายฝนโปรยปราย ยามสายฝนโปรยปราย (, ) เป็นภาพยนตร์แอนิเมชั่นความยาว 46 นาที กำกับโดย มาโกโตะ ชิงไก มีการฉายรอบปฐมทัศน์ที่เทศกาลภาพยนตร์นานาชาติ Gold Coast Film ที่ออสเตรเลีย เมื่อ 28 เมษายน พ.ศ. 2556 และได้เข้าฉายในโรงภาพยนตร์ในญี่ปุ่น เมื่อ 31 พฤษภาคม ปีเดียวกัน นอกจากนี้ ภาพยนตร์แอนิเมชั่นเรื่องนี้ ยังได้รับการกล่าวขานและเสียงชื่นชมอย่างมาก ในเรื่องความสวยงามและรายละเอียดของกราฟิก ซึ่งพื้นหลังส่วนใหญ่ของอะนิเมะ คืออุทยานหลวงชินจุกุ สวนสาธารณะขนาดใหญ่กลางกรุงโตเกียว ยามสายฝนโปรยปราย ฉายในประเทศไทย ในเทศกาลภาพยนตร์ญี่ปุ่น 2014 ในเดือนกุมภาพันธ์ 2557 ที่โรงภาพยนตร์ลิโด เขตปทุมวัน และ เมเจอร์ซีนีเพล็กซ์สาขา เซ็นทรัลพลาซา เชียงใหม่เนื้อเรื่อง เนื้อเรื่อง. เนื้อเรื่องของเรื่องนี้ เป็นเรื่องราวของ ทาคาโอะ อากิซุกิ เด็กหนุ่มมัธยมปลายผู้อาศัยอยู่กับมารดาพี่ชาย เขามีความใฝ่ผันอยากเป็นช่างทำรองเท้าสตรี ฤดูฝนในกรุงโตเกียวอันจอแจ เช้านี้ ทาคาโอะ โดดเรียนในวันเปิดภาคเรียนวันแรกของเขา และมุ่งตรงไปยังสวนสาธารณะขนาดใหญ่ใกล้กับย่านชินจุกุ เขานั่งสเก็ตแบบรองเท้าของเขาในศาลาเล็ก ๆ ในสวนสาธารณะนั้น ในศาลาเดียวกันที่ด้านนอกฝนตกปรอย ๆ มีสตรีวัยทำงานกำลังนั่งกินเบียร์คู่กับกับช็อตโกแล็ต ทั้งสองต่างไม่ได้พูดคุนกัน จนเมื่อฝนหยุดตก เธอได้เหลือบไปเห็นชื่อโรงเรียนบนสมุดสเก็ตภาพ เธอจึงบอกลาทาคาโอะด้วยคำกลอนทันกะ ที่เป็นปริศนาและจากไป หลังจากนั้น ทุกเช้าในวันที่ฝนตก ทั้งสองจะพบกันในศาลาแห่งนั้น และเริ่มทำความรู้จักกัน</doc>
