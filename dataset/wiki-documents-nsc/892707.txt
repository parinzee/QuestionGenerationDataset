<doc id="892707" url="https://th.wikipedia.org/wiki?curid=892707" title="อินเซนิควาเรียม">อินเซนิควาเรียม อินเซนิควาเรียม () เป็นวิดีโอเกมจำลองสัตว์เลี้ยงที่พัฒนาโดยฟลายอิงแบร์เอนเตอร์เทนเมนต์ (Flying Bear Entertainment) และป็อปแคปเกมส์ ชื่อเกมเกิดจากการผสมกันระหว่างคำว่า insanity (ความบ้าคลั่ง) และ aquarium (ตู้ปลา) อินเซนิควาเรียมรุ่นดีลักซ์ (Insaniquarium Deluxe) มีคุณสมบัติที่เพิ่มขึ้นมาจากอินเซนิควาเรียมรุ่นดั้งเดิม ได้แก่ สัตว์เลี้ยง (pets) โหมดการเล่นเกมหลายแบบ และสกุลเงินชนิดหนึ่งที่เรียกว่า "เปลือกหอย" (shells) โดยผู้เล่นสามารถสะสมเปลือกหอยได้เรื่อย ๆ ในระหว่างเล่นเกม โดยเปลือกหอยที่ได้นี้สามารถนำไปซื้อสัตว์เลี้ยงต่าง ๆ เพิ่มเติม หรือเพิ่มจำนวนสัตว์เลี้ยงในโหมดตู้ปลาจำลอง (Virtual Tank) และนำตู้ปลาจำลองนี้ไปตั้งเป็นสกรีนเซฟเวอร์ได้วิธีเล่น วิธีเล่น. ในเกมจะมีโหมดการเล่นอยู่ทั้งหมด 4 โหมด ได้แก่ โหมดผจญภัย (Adventure) โหมดจับเวลา (Time Trial) โหมดท้าทาย (Challenge Mode) และโหมดตู้ปลาจำลอง (Virtual Tank) โดยระหว่างที่เล่นเกม ผู้เล่นจะต้องดูแลปลาหางนกยูงและสัตว์เลี้ยงอื่น ๆ ภายในตู้ปลา โดยแต่ละด่านจะเริ่มด้วยปลาหางนกยูงสองตัว หรืออาจมีตัวผสมพันธุ์หนึ่งตัวซึ่งจะทำให้ผู้เล่นได้ปลาหางนกยูงเพิ่มอีกหนึ่งตัว โดยปลาหางนกยูงและปลาอื่น ๆ จะปล่อยเงินเหรียญหรืออาจเป็นเปลือกหอยลงมาด้านล่างของตู้ปลา โดยผู้เล่นจะต้องคลิกที่เหรียญหรือเปลือกหอยนั้นเพื่อเก็บสะสมและนำเงินเหล่านี้ไปซื้อสัตว์เลี้ยง อาหาร หรืออัปเกรดอย่างอื่นเพิ่ม เช่น อัปเกรดอาวุธที่ใช้ยิงเมื่อมีเอเลี่ยนเข้ามา เพิ่มขีดจำกัดอาหารที่สามารถป้อนได้ในครั้งเดียวกัน โดยผู้เล่นจะต้องให้อาหารสัตว์เลี้ยง เพื่อให้สัตว์เลี้ยงมีชีวิตรอดอยู่ได้ ซึ่งอาจเป็นอาหารปลาที่ผู้เล่นซื้อ หรือเป็นปลาสายพันธุ์อื่น นอกจากนี้ ผู้เล่นยังต้องป้องกันไม่ให้เอเลี่ยนเข้ามากินสัตว์เลี้ยงต่าง ๆ ในตู้ปลาจนหมด โดยเอเลี่ยนจะเข้ามาเป็นช่วงสั้น ๆ โดยผู้เล่นสามารถกำจัดเอเลี่ยนได้โดยการคลิกเมาส์ที่ตัวเอเลี่ยนเพื่อยิงเอเลี่ยนจนกว่าเอเลี่ยนจะหายไป โดยในอินเซนิควาเรียมรุ่นดั้งเดิมจะมีเอเลี่ยนอยู่ 4 ชนิด ส่วนในรุ่นดีลักซ์จะมีอยู่ 8 ชนิดการเล่นในแต่ละโหมด</doc>
