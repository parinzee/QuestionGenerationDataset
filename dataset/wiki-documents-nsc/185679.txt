<doc id="185679" url="https://th.wikipedia.org/wiki?curid=185679" title="วีระเดช โค๊ธนี">วีระเดช โค๊ธนี จ่าอากาศตรี วีระเดช "วิลลี่" โค๊ธนี (Wiradech "Willi" Kothny; 10 พฤษภาคม พ.ศ. 2522 — ) เป็นนักกีฬาฟันดาบสากลชาวไทย-เยอรมัน เจ้าของเหรียญทองแดง 2 เหรียญจากการแข่งขันโอลิมปิกฤดูร้อน 2000 ที่ซิดนีย์ ออสเตรเลีย ในนามทีมชาติเยอรมนี วันที่ 24 พฤศจิกายน พ.ศ. 2555 วีระเดช โค๊ธนี เข้าแข่งขันรายการฟันดาบชิงชนะเลิศแห่งประเทศไทย ประจำปี 2555 ในประเภทเซเบอร์บุคคลชาย ซึ่งเขาเป็นฝ่ายชนะเรืองฤทธิ์ แหเกิด ด้วยคะแนน 15-7 และได้รับรางวัลเหรียญทองประวัติ ประวัติ. วีระเดชเกิดที่จังหวัดกาญจนบุรี เมื่อวันที่ 10 พฤษภาคม พ.ศ. 2522 เมื่ออายุ 3 ขวบ นักข่าวชาวเยอรมันชื่อ อีริค โค๊ธนี ได้รับเป็นบุตรบุญธรรม และย้ายมาอยู่ที่ประเทศเยอรมนี มารดาของอีริคเรียกเขาว่า "วิลลี่" (Willi) และชื่อนี้ก็กลายเป็นชื่อที่ทุกคนใช้เรียกเขา วีระเดชเริ่มเล่นกีฬาฟันดาบเมื่ออายุ 11 ปี โดยมี เอเบอร์ฮาร์ด เมล (Eberhard Mehl) อดีตนักกีฬาทีมชาติเยอรมนี เหรียญทองแดงจากโอลิมปิกฤดูร้อน 1960 ที่โรม เป็นผู้ฝึกสอนคนแรก มีผลงานดีที่สุดคือเหรียญทองแดง 2 เหรียญ ประเภทดาบเซเบอร์บุคคลชาย และประเภททีม ในโอลิมปิกฤดูร้อน 2000 ที่ซิดนีย์ เมื่อเอเบอร์ฮาร์ด เมล ลาออกไปเมื่อปี พ.ศ. 2544 ด้วยปัญหาสุขภาพ วีระเดชได้ให้สมคิด พงษ์อยู่ ซึ่งเป็นลูกพี่ลูกน้อง เป็นผู้ฝึกสอนแทน และเป็นผู้ชนะเลิศระดับเวิลด์คัพ ที่ลอนดอน ประเทศอังกฤษ และฮาวานา ประเทศคิวบา ได้รับการจัดอันดับเป็นมือวางอันดับ 3 ของโลก ตั้งแต่ พ.ศ. 2545 วีระเดช โค๊ธนี และสมคิด พงษ์อยู่ ย้ายมาอาศัยอยู่ในประเทศไทย วีระเดชศึกษาที่มหาวิทยาลัยกรุงเทพ และเล่นให้กับทีมชาติไทย หลังจากประสบความสำเร็จในการแข่งขันโอลิมปิกที่ซิดนี่ย์กับทีมชาติเยอรมัน ในการแข่งขันโอลิมปิกฤดูร้อน 2008 ที่ปักกิ่ง วีระเดชไม่ประสบความสำเร็จในการแข่งขัน หลังการแข่งขันวีระเดชได้เปิดเผยเกี่ยวกับความรับผิดชอบการทำงานของสมาคมฟันดาบสมัครเล่นแห่งประเทศไทยที่ตนได้ร่วมงานด้วย ว่าขาดระบบและระเบียบที่สามารถรองรับการพัฒนานักกีฬาเพื่อมุ่งความเป็นเลิศในทัวนาเมนท์ใหญ่ๆ ไม่ว่ากรณีนักกีฬาต้องสำรองเงินส่วนตัวหลักแสนบาทเพื่อร่วมการแข่งขันนัดสะสมคะแนนไว้ผ่านเข้าแข่งขันทัวนาเมนท์ใหญ่ ซึ่งสมาคมยังค้างเงินทดรองจ่ายจำนวนหนึ่งของตน กรณีความไม่รับผิดชอบเข้าประชุมการแข่งขันของผู้จัดการทีมและสมาคมไม่จัดผู้ฝึกสอนเพื่อให้คำแนะนำนักกีฬาในระหว่างการแข่งขัน วีระเดชได้ประกาศเลิกฟันดาบในฐานะนักกีฬาฟันดาบสากลสมัครเล่น วีระเดช โค๊ธนี ผ่านการแต่งงานกับ นางสาวปัทมาพร (ธัญญลักษณ์) วรพิมพ์ลักษณ์ (พิม) อดีตนางงาม/นางแบบ เจ้าของตำแหน่งรองอันดับ 2 มิสโมเดลออฟเดอะเวิลด์ 1999 มีบุตรชายชื่อเด็กชายมอร์แกน โค๊ธนี เกิดเมื่อ 25 มีนาคม พ.ศ. 2547 ปัจจุบันวีระเดชรับราชการสังกัดกองทัพอากาศ ได้รับยศจ่าอากาศตรี ก่อนเลิกเล่นฟันดาบในนามทีมชาติไทยอย่างถาวร วิลลี่มีเป้าหมายที่ โอลิมปิกฤดูร้อน 2012 และรายการสำคัญอย่าง กาตาเนียเวิลด์เฟนซิงแชมเปี้ยนชิป 2011 อิตาลี และมีรายการสำคัญเช่น ซีเกมส์ 2011 ที่ประเทศอินโดนีเซีย เป็นเป้าหมายหลักที่วิลลี่มีความตั้งใจจะนำเหรียญทองเพื่อให้คนไทยได้ภาคภูมิใจอีกครั้งหนึ่งสิ่งสืบเนื่อง สิ่งสืบเนื่อง. เมื่อครั้งที่เกิดเหตุการณ์แผ่นดินไหวและคลื่นสึนามิในมหาสมุทรอินเดีย พ.ศ. 2547 วีระเดช โค๊ธนี ได้พักจากการฟันดาบและทำหน้าที่เป็นอาสาสมัครช่วยสร้างบ้าน และสร้างเรือให้แก่ชาวมอร์แกน ซึ่งกินเวลาถึง 2 ปี โดยสร้างบ้านได้ 96 หลัง และต่อเรือได้ 20 ลำ พ.ศ. 2555 วิลลี่ได้ริเริ่มโครงการก่อตั้งศูนย์ฝึกสอนกีฬาฟันดาบขึ้น ณ จังหวัดชลบุรี จากการทำงานร่วมกันของกลุ่มพี่น้อง PhoSeKo โดยมีจุดประสงค์เพื่อส่งเสริมกีฬาฟันดาบในประเทศไทยตามหลักวิทยาศาสตร์การกีฬา และเขายังได้รับการมอบหมายจากนายกสมาคมฟันดาบสากลสมัครเล่นแห่งประเทศไทย ให้รับหน้าที่เป็นผู้จัดการทีมเยาวชนไทยในการแข่งขันฟันดาบเยาวชนชิงแชมป์เอเชีย "เอเชียนจูเนียร์แอนคาร์เดทเฟนซิ่งแชมเปี้ยนชิพ 2012" ที่เกาะบาหลี ประเทศอินโดนีเซีย ที่ซึ่งทีมเยาวชนชุดดังกล่าวประสบความสำเร็จด้วยการรับรางวัล 1 เหรียญเงินจากเซเบอร์ทีมหญิงในรุ่นอายุไม่เกิน 17 ปี และ 1 เหรียญทองแดงจากเซเบอร์บุคคลหญิงในรุ่นเดียวกันนี้ระเบียงภาพ</doc>
