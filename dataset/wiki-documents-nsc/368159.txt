<doc id="368159" url="https://th.wikipedia.org/wiki?curid=368159" title="จาร์ จาร์ บิงคส์">จาร์ จาร์ บิงคส์ จาร์ จาร์ บิงคส์ () เป็นตัวละครในเรื่องแต่งชุดสตาร์ วอร์ส ปรากฏตัวครั้งแรกในภาพยนตร์ และมีบทบาทในภาพยนตร์"และนิยาย หนังสือการ์ตูน เกมที่เกี่ยวข้องกับสตาร์ วอร์ส อีกหลายชุด จาร์ จาร์ บิงคส์เป็นชาวกันแกนคนแรกที่ได้เป็นสมาชิกสภากาแลกติก แรกเริ่มได้เป็นผู้แทนร่วมกับวุฒิสมาชิกแพดเม่ อมิดาลา และได้เป็นวุฒิสมาชิกเต็มรูปแบบหลังการเสียชีวิตของแพดเม่ เช่นเดียวกับชาวกันแกนทั่วไปจาร์ จาร์สามารถพูดภาษากลางได้คล่องแคล่วโดยมีสำเนียงท้องถิ่น แม้จะซื่อบริสุทธิ์และซุ่มซ่ามแต่จาร์ จาร์ก็มีบทบาทสำคัญต่อชะตาของสาธารณรัฐกาแลกติกทั้งทางดีและทางไม่ดี นอกจากนี้ยังเคยเป็นนายพลนำการรบด้วย จาร์ จาร์ยังเคยร่วมเดินทางกับอาจารย์เจไดไควกอน จินน์ในเหตุการณ์การรุกรานนาบู ได้เดินทางไปยังดาวเคราะห์ห่างไกลอย่างทาทูอีนและคอรัสซานท์ซึ่งมีชาวกันแกนน้อยคนที่จะได้เดินทางเช่นนี้ เมื่อเดินทางกลับมายังนาบูก็ได้เข้าร่วมเป็นนายพลในกองทัพใหญ่กันแกนเป็นช่วงเวลาสั้นๆ และได้เป็นผู้บัญชาการร่วมในยุทธการทุ่งหญ้าร่วมกับนายพลคีล ต่อมาได้มีส่วนร่วมในการช่วยให้ชาวกันแกนได้ตั้งถิ่นฐานบนดวงจันทร์โอห์มาดุนใกล้ดาวเคราะห์นาบู ในช่วงที่ปฏิบัติหน้าที่เป็นตัวแทนร่วมนั้นเคยได้ทำหน้าที่เป็นผู้แทนของวุฒิสมาชิกอมิดาลาและได้เสนอให้สภามอบอำนาจฉุกเฉินให้กับสมุหนายกพัลพาทีนเพื่อตอบโต้วิกฤติการณ์การแบ่งแยกดินแดนเบื้องหลัง เบื้องหลัง. ในภาพยนตร์ภัยซ่อนเร้น จาร์ จาร์ บิงคส์เป็นตัวละครที่สร้างจากคอมพิวเตอร์กราฟิก ให้เสียงโดยอาห์เมด เบสท์ ซึ่งได้ให้เสียงจาร์ จาร์ในเกม Star Wars: Super Bombad Racing และ Star Wars: Galactic Battlegrounds และในภาพยนตร์การ์ตูน ตอนหนึ่งด้วย</doc>
