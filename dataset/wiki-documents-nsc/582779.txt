<doc id="582779" url="https://th.wikipedia.org/wiki?curid=582779" title="เฟอร์รารี่ เอฟ12เบอร์ลิเนตทา">เฟอร์รารี่ เอฟ12เบอร์ลิเนตทา เฟอร์รารี่ เอฟ12เบอร์ลิเนตทา () หรือเรียกสั้น ๆ ว่า Ferrari F12 เป็นรถยนต์นั่งประเภทหรูหราสมรรถนะสูง เครื่องยนต์กลางลำหน้า ขับเคลื่อนสองล้อท้าย (FMR) 2 ประตู 2+2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ เอฟ12เบอร์ลิเนตทา ได้เปิดตัวครั้งแรกที่งานเจนีวามอเตอร์โชว์ ปี ค.ศ. 2012 เพื่อมาแทนที่รุ่น เฟอร์รารี่ 599 ซึ่งได้ยกเลิกการผลิตไปในปี ค.ศ. 2012 ด้วยเครื่องยนต์ที่พัฒนามาใหม่ ขนาด 6.3 ลิตร V12 เพื่อใช้กับ เอฟ12เบอร์ลิเนตทา คันนี้ ทำให้รถได้รับรางวัล "รถที่มีสมรรถนะดีที่สุดและเครื่องยนต์ที่ดีที่สุด ที่เหนือ 4.0 ลิตรขึ้นไป" (Best Performance category and Best Engine above 4.0 litres) จากรางวัลเครื่องยนต์นานาชาติแห่งปี (International Engine of the Year Awards) นอกจากนี้ยังติดชื่อ "ซูเปอร์คาร์แห่งปี 2012" บนนิตยสารท็อป เกียร์ อีกด้วย ตัวถังของ เอฟ12เบอร์ลิเนตทา ได้รับการออกแบบโดย แผนกออกแบบของบริษัทเฟอร์รารี่และบริษัทพินินฟารินา มาพร้อมกับขนาดที่ใหญ่ขึ้นกว่า 599 โดยระบบเกียร์ได้เปลี่ยนเป็นชนิด เซมิ-ออโต้ 7 จังหวะ ดูโอ-คลัทซ์ ส่วนเครื่องยนต์ มีขนาด 6,262 ซีซี V12 ซึ่งใช้กับ เฟอร์รารี่ เอฟเอฟ ด้วย เอฟ12เบอร์ลิเนตทา มีกำลัง 740 PS (544 kW; 730 แรงม้า) ที่ 8500 rpm และแรงบิดที่ 690 N·m (509 lb·ft) 6000 rpm จึงทำให้ เฟอร์รารี่ เอฟ12เบอร์ลิเนตต้า กลายเป็นรถเฟอร์รารี่บนถนน (Road-legal) ที่มีกำลังมากที่สุดและเร็วที่สุด ในปัจจุบัน เอฟ12เบอร์ลิเนตทา สามารถ ทำความเร่ง 0-100 กม./ชม. (62 ไมล์/ชม.) ได้ที่ 3.1 วินาที และความเร็วสูงสุดได้ถึง 362 กม./ชม. (225 ไมล์/ชม.) ตามหลักทางทฤษฎี</doc>
