<doc id="865807" url="https://th.wikipedia.org/wiki?curid=865807" title="กลุ่มมาอูเต">กลุ่มมาอูเต กลุ่มมาอูเต (; ) หรือ รัฐอิสลามลาเนา (; ) เป็นกลุ่มมุสลิมหัวรุนแรงกลุ่มหนึ่งในประเทศฟิลิปปินส์ ประกอบด้วยอดีตนักรบกองโจรจากแนวร่วมปลดปล่อยอิสลามโมโรและนักรบบางส่วนจากต่างชาติ นำโดยอับดุลลาห์ มาอูเต ซึ่งกล่าวกันว่าเป็นผู้ก่อตั้ง เดาละตุลอิสลามียะฮ์ หรือรัฐอิสลามขึ้นในจังหวัดตีโมกลาเนาบนเกาะมินดาเนา กลุ่มมาอูเตเคยเข้าปะทะกับกองทัพฟิลิปปินส์ในเดือนกุมภาพันธ์ พ.ศ. 2559 แต่กองทัพฟิลิปปินส์สามารถยึดฐานที่มั่นของกลุ่มในเมืองบูติกไว้ได้ มีรายงานว่า โอมาร์ไคยัม มาอูเต (น้องชายของอับดุลลาห์) เสียชีวิตระหว่างการปะทะครั้งนั้น แต่ก็มีรายงานอื่นซึ่งระบุในทางตรงข้ามว่า เขาสามารถหนีไปได้ก่อนที่ฐานที่มั่นจะแตก และยังมีชีวิตอยู่ โดยวิดีโอในโทรศัพท์เคลื่อนที่เครื่องหนึ่งซึ่งกองทัพฟิลิปปินส์ยึดไว้ได้จากวิกฤตการณ์มาราวีบ่งชี้ว่ารายงานนี้เป็นจริง นับตั้งแต่เหตุการณ์ดังกล่าว กลุ่มมาอูเต (ซึ่งผู้บัญชาการกองพลน้อยคนหนึ่งในกองทัพฟิลิปปินส์ระบุว่าเป็นกลุ่มผู้ก่อการร้าย) ได้เรียกเก็บค่าคุ้มครองในพื้นที่ชุมชนห่างไกลของเมืองบูติก</doc>
