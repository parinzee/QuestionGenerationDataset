<doc id="81997" url="https://th.wikipedia.org/wiki?curid=81997" title="โรงเรียนมัธยมสาธิตมหาวิทยาลัยนเรศวร">โรงเรียนมัธยมสาธิตมหาวิทยาลัยนเรศวร โรงเรียนมัธยมสาธิตมหาวิทยาลัยนเรศวร เป็นโรงเรียนสหศึกษาระดับมัธยมศึกษา สังกัดสำนักงานคณะกรรมการการอุดมศึกษา อยู่ในการกำกับดูแลของมหาวิทยาลัยนเรศวร ก่อตั้งขึ้นเมื่อปี พ.ศ. 2548 โดยมติของสภามหาวิทยาลัยนเรศวร เพื่อให้เป็นสถานที่ฝึกสอนของนิสิตคณะศึกษาศาสตร์ของมหาวิทยาลัย และจัดการเรียนการสอนตามแนวศิลปศาสตร์ (Liberal Arts Education) มี ผศ.ดร.คงศักดิ์ พร้อมเทพ เป็นผู้อำนวยการท่านแรก โรงเรียนมัธยมสาธิตมหาวิทยาลัยนเรศวร ตั้งอยู่ที่เลขที่ 1 ถนนสนามบิน ตำบลในเมือง อำเภอเมืองพิษณุโลก จังหวัดพิษณุโลก ซึ่งเดิมเป็นที่ตั้งของมหาวิทยาลัยนเรศวร (ส่วนสนามบิน) มีพื้นที่ 66 ไร่ข้อมูลทั่วไปของโรงเรียนข้อมูลทั่วไปของโรงเรียน. - ตราประจำโรงเรียน : รูปช้างศึกอยู่ในโล่กลมแบบโบราณ ตอนล่างรูปช้างศึกมีอักษรชื่อโรงเรียนมัธยมสาธิตมหาวิทยาลัยนเรศวร อยู่ภายในป้ายชายธง - สีประจำโรงเรียน : เทา-แสด (มาจากสีประจำมหาวิทยาลัยนเรศวร ซึ่งเป็นมหาวิทยาลัยต้นสังกัดของโรงเรียน) - คำขวัญ : "เน้นคุณธรรม นำความรู้ ปูทางสู่รั้วมหาวิทยาลัย" - ปรัชญา : "ความรู้พื้นฐานที่เข้มแข็งเพื่อการเรียนรู้และการพัฒนาอย่างยั่งยืน" - อัตลักษณ์ : "กล้าคิด กล้าทำ กล้าแสดงออกในทางสร้างสรรค์" - เอกลักษณ์ : "ศิลปวิทยาศาสตร์เพื่อชีวิต วิทย์-คณิตเพื่อการเรียนรู้"ประวัติและความเป็นมาประวัติโรงเรียน ประวัติและความเป็นมา. ประวัติโรงเรียน. โรงเรียนมัธยมสาธิตมหาวิทยาลัยนเรศวร ก่อตั้งขึ้นในปี พ.ศ. 2548 จากการเสนอนโยบายของรองศาสตราจารย์ ดร.มณฑล สงวนเสริมศรี ผู้ดำรงตำแหน่งอธิการบดีมหาวิทยาลัยนเรศวร ณ ขณะนั้น ซึ่งสภามหาวิทยาลัยนเรศวรได้มีมติเห็นชอบในการประชุมครั้งที่ 119 (3/2548) วันที่ 30 กรกฎาคม 2548 โดยให้โรงเรียนเป็นหน่วยงานสังกัดสำนักงานอธิการบดี ก่อนที่จะมีมติให้โรงเรียนมีฐานะเทียบเท่าภาควิชา สังกัดคณะศึกษาศาสตร์ มหาวิทยาลัยนเรศวรอย่างปัจจุบัน ในคราวประชุมครั้งที่ 145 (6/2552) วันที่ 20 มิถุนายน 2552ความเป็นมาของโรงเรียน ความเป็นมาของโรงเรียน. ในปีการศึกษา 2549 เปิดรับนักเรียนรุ่นแรก โดยรับนักเรียนระดับชั้นมัธยมศึกษาปีที่ 1 และ 4 ระดับชั้นละ 2 ห้องเรียน ในปีการศึกษา 2551 รับนักเรียนมัธยมศึกษาปีที่ 1 จำนวน 4 ห้องเรียน และชั้นมัธยมศึกษาปีที่ 4 จำนวน 3 ห้องเรียน และมีนักเรียนครบทุกระดับชั้น ตั้งแต่ชั้นมัธยมศึกษาปีที่ 1-6 รวม 16 ห้องเรียน ในปีการศึกษา 2554 รับนักเรียนชั้นมัธยมศึกษาปีที่ 4 จำนวน 4 ห้องเรียน ในปีการศึกษา 2556 กระทรวงวิทยาศาสตร์และเทคโนโลยี สนับสนุนโครงการการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย หรือ วมว. จำนวน 1 ห้องเรียนในระดับมัธยมศึกษาตอนปลาย ในปีการศึกษา 2557 เปิดรับนักเรียนชั้นมัธยมศึกษาปีที่ 4 ทั้งหมดด้วยวิธีการสอบคัดเลือกเป็นปีการศึกษาแรก ในปีการศึกษา 2559 รับนักเรียนชั้นมัธยมศึกษาปีที่ 1 จำนวน 6 ห้องเรียน ในปีการศึกษา 2561 จะเป็นเจ้าภาพจัดการแข่งขันกีฬา สาธิตสามัคคี ครั้งที่ 43 "เสลาเกมส์" และมีห้องเรียนโครงการวมว.เพิ่มอีก 1 ห้องเรียนในชั้นมัธยมศึกษาปีที่ 4ทำเนียบผู้อำนวยการอาคารและสถานที่ภายในโรงเรียนอาคารภายในโรงเรียนสถานที่ภายในโรงเรียนอาคารและสถานที่ภายในโรงเรียน. สถานที่ภายในโรงเรียน. 1. หอพระประดิษฐานพระพุทธศิลามงคล เป็นที่ประดิษฐานของพระพุทธศิลามงคล พระพุทธรูปประจำโรงเรียน 2. อาคารโภชนาการ ที่จำหน่ายอาหารและเครื่องดื่ม และเป็นที่ตั้งของร้านสาธิต มาร์ท 3. สนามฟุตบอล 4. สนามเปตอง 5. สนามบาสเกตบอล 6. สนามวอลเลย์บอล 7. สนามตะกร้อ 8. หอพักนักเรียน โรงเรียนมัธยมสาธิตมหาวิทยาลัยนเรศวร แบ่งเป็นหอพักนักเรียนชาย 2 อาคาร และหอพักนักเรียนหญิง 2 อาคาร แต่ละอาคารสามารถรับนักเรียนได้ 4 ชั้น ชั้นละ 8 ห้อง โดยห้องหนึ่งมีจำนวนนักเรียนเข้าพักได้ไม่เกิน 6 คนหลักสูตรที่เปิดสอน หลักสูตรที่เปิดสอน. โรงเรียนมัธยมสาธิตมหาวิทยาลัยนเรศวรเปิดสอนทั้งในระดับมัธยมศึกษาตอนต้นและมัธยมศึกษาตอนปลาย โดยมุ่งเน้นวิทยาศาสตร์ คณิตศาสตร์ เทคโนโลยี และภาษาต่างประเทศระดับชั้นมัธยมศึกษาตอนต้นระดับชั้นมัธยมศึกษาตอนปลายระดับชั้นมัธยมศึกษาตอนปลาย. - วิทยาศาสตร์-คณิตศาสตร์ (ห้องเรียนปกติ) ผู้เรียนต้องเลือกภาษาต่างประเทศที่ 2 มาหนึ่งภาษา จากรายการต่อไปนี้- ภาษาจีน - ภาษาญี่ปุ่น - ภาษาเกาหลี - ภาษาฝรั่งเศส - ภาษาพม่า - โครงการ วมว.กิจกรรมหลักของโรงเรียนกิจกรรมหลักของโรงเรียน. - กล้าเสลา เทา-แสด : กิจกรรมเตรียมความพร้อมนักเรียนใหม่ - กล้าเสลาเกมส์ : การแข่งขันกีฬาภายในประจำปี (อังกฤษ: NUD Sport Day & Night) - ราตรีกล้าเสลาสัมพันธ์ : งานแสดงความสามารถนักเรียนประจำปี - ผู้ปกครองพบครูเพื่อลูกรัก : ผู้ปกครองพบอาจารย์ที่ปรึกษา และผู้บริหารโรงเรียนประจำภาคเรียน - งานปัจฉิมนิเทศ - คณะกรรมการนักเรียน</doc>
