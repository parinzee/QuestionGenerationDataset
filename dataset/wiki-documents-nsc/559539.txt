<doc id="559539" url="https://th.wikipedia.org/wiki?curid=559539" title="ลาเคิน">ลาเคิน ลาเคิน (Laeken) เขียนและอ่านในภาษาฝรั่งเศสว่า: ) หรือ Laken (ออกเสียงในภาษาดัตช์: ) เป็นบริเวณเขตที่อยู่อาศัยบริเวณชานเมืองทิศตะวันตกเฉียงเหนือของกรุงบรัสเซลส์ในประเทศเบลเยียม ลาเคินนั้นอยู่ในเขตปกครองของเทศบาลเมืองบรัสเซลส์ (Municipality of the City of Brussels) โดยใช้รหัสไปรษณีย์ว่า B-1020 ก่อนหน้าปีค.ศ. 1921 ลาเคินนั้นอยู่ในเขตต่างพื้นที่ปกครองของเทศบาลสิ่งก่อสร้างสำคัญพระราชวัง สิ่งก่อสร้างสำคัญ. พระราชวัง. พระราชวังลาเคิน ที่ประทับส่วนพระองค์ของราชวงศ์เบลเยียม สร้างขึ้นในระหว่างปีค.ศ. 1782-1784 โดยชาลส์ เดอ วัยยี ต่อมาถูกทำลายลงบางส่วนโดยอัคคีภัยในปีค.ศ. 1890 และบูรณะต่อเติมโดยอัลฟองซ์ บาลัต ตัวอาคารในปัจจุบันนั้นมาจากการออกแบบโดยสถาปนิกชาวฝรั่งเศส ชาลส์ กิโร ในปีค.ศ.​1902 พระราชวังแห่งนี้เป็นที่ประทับของพระราชวงศ์เบลเยียมตั้งแต่การเสด็จเถลิงถวัลย์ราชสมบัติโดยสมเด็จพระราชาธิบดีเลโอโปลด์ที่ 1ในปีค.ศ. 1831 สมเด็จพระราชาธิบดีอัลแบร์ที่ 2 และสมเด็จพระราชินีประทับอยู่ในพระราชวังแบลเวอแดร์ ซึ่งเป็นพระที่นั่งองค์หนึ่งที่อยู่ในบริเวณเดียวกัน ในขณะที่สมเด็จพระราชาธิบดีฟีลิป พระมหากษัตริย์พระองค์ปัจจุบันและสมเด็จพระราชินีประทับอยู่ในพระที่นั่งองค์หลักเรือนกระจกหลวง เรือนกระจกหลวง. ในบริเวณพระราชฐานนั้นยังเป็นที่ตั้งของเรือนกระจกหลวงแห่งลาเคิน ซึ่งเป็นสิ่งก่อสร้างรูปทรงโดมขนาดใหญ่โครงทำด้วยโลหะมุงกระจก ซึ่งเปิดให้เข้าชมได้เพียงไม่กี่วันในแต่ละปีเท่านั้น เรือนกระจกหลวงแห่งนี้ออกแบบโดยอัลฟองซ์ บาลัต และวิกตอร์ ออร์ตาโบสถ์แม่พระแห่งลาเคิน โบสถ์แม่พระแห่งลาเคิน. บริเวณทิศใต้ของพระราชวังเป็นที่ตั้งของโบสถ์แม่พระแห่งลาเคิน ในแบบสถาปัตยกรรมแบบนีโอ-กอทิก ซึ่งแรกนั้นสร้างไว้เป็นมอโซเลียมสำหรับสมเด็จพระราชินีหลุยส์มารี ในสมเด็จพระราชาธิบดีเลโอโปลด์ที่ 1 สถาปนิกผู้ออกแบบคือ โฌแซฟ โปลาร์ท ผู้ออกแบบอาคารศาลยุติธรรมของบรัสเซลส์ ภายในบริเวณโบสถ์เป็นที่ตั้งของสุสานหลวงสำหรับพระราชวงศ์เบลเยียม</doc>
