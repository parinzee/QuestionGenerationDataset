<doc id="745770" url="https://th.wikipedia.org/wiki?curid=745770" title="พระเจ้ามีนเยเดะบะ">พระเจ้ามีนเยเดะบะ พระเจ้ามินแยไดกปา (, ) เป็นพระมหากษัตริย์พระองค์ที่ 7 ของราชวงศ์ตองอูแห่งพม่า พระองค์ครองราชบัลลังก์ในเดือนกรกฎาคม พ.ศ. 2171 หลังจากที่ลอบปลงพระชนม์พระราชบิดาของพระองค์ คือ พระเจ้าอโนเพตลุน ที่ทรงทราบว่าพระองค์ลักลอบเป็นชู้กับนางสนม ธิดาของเจ้าเมืองเชียงตุง พระเจ้าอโนเพตลุนได้ตรัสบริภาษพระองค์อย่างรุนแรงว่าสิ่งที่พระองค์ทำคือการทรยศและไม่สมควรมีพระชนม์อยู่ หลังจากการลอบปลงพระชนม์พระราชบิดา พระเจ้ามินแยไดกปาก็ทำให้เหล่าเสนาบดีประกาศให้พระองค์เป็นกษัตริย์ แต่พระองค์ก็ยังต้องชิงบัลลังก์กับสองพระปิตุลา พระเจ้าทาลุนและมังรากะยอชวา ซึ่งเสด็จไปที่รัฐฉานเพื่อระดมกำลังทหาร พระเจ้ามินแยไดกปา ไม่ทรงมีอำนาจควบคุมอาณาจักร เกินกว่าพะโคซึ่งเป็นเมืองหลวงของอาณาจักร ตลอด พ.ศ. 2171 สองพระปิตุลาพระเจ้าทาลุนและมังรากะยอชวา เสด็จกลับมาจากรัฐฉานและควบคุมพม่าตอนบน ในขณะที่คนอื่น ๆ จำนวนมากในพม่าไม่เห็นด้วยกับการปกครองของพระองค์ ใน พ.ศ. 2172 พระเจ้าทาลุนเสด็จลงมาจากอังวะเพื่อพิชิตพม่า กษัตริย์แห่งอาระกันส่งกองทัพไปช่วยพระเจ้ามินแยไดกปาแต่ก็เปล่าประโยชน์ ในเดือนสิงหาคม พ.ศ. 2172 กษัตริย์ผู้ทำปิตุฆาตถูกยึดอำนาจโดยผู้บัญชาการทหารรักษาพระองค์และส่งตัวพระองค์ไปยังพระเจ้าทาลุน พระเจ้าทาลุนปฏิเสธคำขอของพระองค์ที่จะทรงผนวชเป็นพระภิกษุสงฆ์ และประหารพระองค์ในเดือนพฤศจิกายนปีนั้นหมายเหตุ</doc>
