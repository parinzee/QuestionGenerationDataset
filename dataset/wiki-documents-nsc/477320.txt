<doc id="477320" url="https://th.wikipedia.org/wiki?curid=477320" title="ถั่งเช่า">ถั่งเช่า ถั่งเช่า (蟲草; chóng cǎo) หรือ ตังถั่งเช่า (冬蟲草; dōng chóng cǎo) หรือ ตังถั่งแห่เช่า (冬蟲夏草; dōng chóng xià cǎo) เป็นสมุนไพรจีน มีความหมายว่า "หญ้าหนอน" หรือ "ฤดูหนาวเป็นหนอน ฤดูร้อนเป็นหญ้า" เกิดจากหนอนผีเสื้อแถบที่ราบสูงทิเบต ที่จำศีลอยู่ใต้ดินในฤดูหนาว ถูกสปอร์ของเห็ดราในสกุล Ophiocordyceps อาศัยเป็นปรสิตและเติบโตสร้างเส้นใยออกมาทางส่วนหัวของตัวหนอนในฤดูร้อน เห็ดนี้มีชื่อวิทยาศาสตร์ว่า Ophiocordyceps sinensis เห็ดถั่งเช่าพบในทิเบต มณฑลชิงไห่ มณฑลเสฉวน มณฑลกานซู มณฑลยูนนาน และแถบเทือกเขาหิมาลัยในอินเดีย ภูฏาน และเนปาล มีสรรพคุณในการบรรเทาอาการหย่อนและเพิ่มสมรรถภาพทางเพศ รวมถึงเชื่อว่ารักษาโรคมะเร็งได้อีกด้วย มีความต้องการในท้องตลาดสูง และมีราคาแพงสรรพคุณ สรรพคุณ. ถูกนำไปผสมกับหนอนตามสูตรยาจีนเพื่อปรุงยาบำรุงร่างกาย ยาบำรุงร่างกายที่ปรุงได้จะมีสรรพคุณหลายประการ อาทิ บำรุงไต เสริมระบบภูมิคุ้มกัน บรรเทาอาการอ่อนเพลีย บรรเทาอาการภูมิแพ้ บรรเทาอาการไอและละลายเสมหะ บรรเทาอาการหอบหืด บรรเทาอาการหย่อนและเพิ่มสมรรถภาพทางเพศ ชะลอความชรา และเป็นยาบำรุงที่ดีสำหรับผู้ป่วยที่เพิ่งฟื้นไข้ นอกจากนี้จากรายงานทางการแพทย์ พบว่าสารสกัดจากถั่งเช่ามีฤทธิ์ขยายหลอดเลือด กระตุ้นสมรรถภาพการทำงานของต่อมหมวกไต เสริมภูมิต้านทานให้กับผู้ป่วยโรคไต (ลดจำนวนครั้งของการฟอกไต) สมานแผลจากโรคเบาหวาน ลดการเติบโตของเนื้องอกและเซลล์มะเร็งสารที่มีความสำคัญในถั่งเช่า สารที่มีความสำคัญในถั่งเช่า. Cordycepin เป็นสารสกัดจากถั่งเช่าที่พบได้มากในบริเวรส่วนหัวของเห็ดที่ยังไม่ได้มีการหลังสปอร์ มีการศึกษาพบว่าสารตัวนี้มีสรรถคุณอย่างหลากหลายไม่ว่าจะเป็น การช่วยสกัดกั้นกิจกรรมของไซโตไคน์ในเซลล์มะเร็งช่วยให้ผู้ป่วยมีโอกาศรอดที่เพิ่มมากขึ้น, การเพิ่มความสามารถของระบบภูมิคุ้มกัน Corticosterone (เป็นฮอร์โมนที่มีส่วนช่วยในการควบคุมการใช้พลังงานและปฏิกิริยาตอบสนองของระบบภูมิคุ้มกัน), ช่วยเพิ่มประสิทธิ์ภาพการทำงานของไตและช่วยในเรื่องของระบบทางเดินหายใจ</doc>
