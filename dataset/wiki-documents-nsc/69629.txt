<doc id="69629" url="https://th.wikipedia.org/wiki?curid=69629" title="ปฐมบทสงครามจอกศักดิ์สิทธิ์">ปฐมบทสงครามจอกศักดิ์สิทธิ์ ปฐมบทสงครามจอกศักดิ์สิทธิ์ หรือ เฟท/ซีโร่ () ผลงานจากซีรีส์ เฟท/สเตย์ ไนท์ ของ ไทป์-มูน ที่เรื่องราวจะกล่าวถึงสงครามจอกศักดิ์สิทธิ์ครั้งที่ 4 ในรูปแบบนิยาย ถูกเขียนขึ้นโดยอุโรบุจิ เก็น ภาพโดย ทาคาชิ ทาเคอุจิ วางจำหน่ายในงานคอมิเก็ต 70 เมื่อวันที่ 29 - 31 ธันวาคม พ.ศ. 2549 โดยผลงานชิ้นนี้เกิดจากการรวมมือของทั้งสองค่ายอย่าง ไทป์-มูน และค่าย ไนโตรพลัส โดยที่ค่ายหลังจะทำหน้าที่ในการควบคุมการผลิตเท่านั้น โดยมีทั้งหมด 4 เล่มจบ ซึ่งเล่มที่ 2 วางจำหน่ายวันที่ 31 มีนาคม 2007 เล่มที่ 3 ในวันที่ 27 กรกฎาคม 2007 และเล่มที่ 4 ในวันที่ 29 ธันวาคม 2007 ต่อมาได้มีการนำไปสร้างในฉบับมังงะ โดยตีพิมพ์ครั้งแรกลงในนิตยสาร ไทป์มูนเอซ โดย ชิซุกิ โมริ และ โทโมยะ ฮารุโนะ ภายใต้สำนักพิมพ์ คาโดคาว่า โชเทน วางจำหน่ายครั้งแรกในวันที่ 21 เมษายน 2008เรื่องย่อ เรื่องย่อ. เรื่องราวทั้งหมดจะเกิดขึ้นระหว่างสงครามจอกศักดิ์สิทธิ์ครั้งที่ 4 หรือ 10 ปีก่อนหน้าสงครามจอกศักดิ์สิทธิ์ใน เฟท/สเตย์ ไนท์ เป็นเรื่องราวเกี่ยวกับการแย่งชิงจอกศักดิ์สิทธิ์ของเหล่าจอมเวทผู้ซึ่งอัญเชิญข้ารับใช้(servant)หรือที่เรียกกันว่าวิญญาณวีรชน เข้ามาต่อสู้กัน มนุษย์- เอมิยะ คิริซึงุ () มาสเตอร์ของ เซเบอร์ พ่อบุญธรรมของเอมิยะ ชิโร่ ผู้ซึ่งยึดติดกับอุดมการณ์ โดยไม่สนใจถึงสิ่งรอบข้าง เขาเป็นจอมเวทย์ที่ทรยศต่อการใช้เวทมนตร์ โดยการหันไปใช้เครื่องจักรแทนเวทมนตร์ สัญลักษณ์ของการเป็นจอมเวทย์ของเขา - โคโตมิเนะ คิเรย์ () มาสเตอร์ของ ทรู แอสแซสซิน ผู้ซึ่งร่วมมือกับโทคิโอมิในสงครามจอกศักดิ์สิทธิ์ ด้วยการรับใช้โทคิโอมิให้สมหวังในทุกสิ่งที่ต้องการ โดยที่เขาไม่ได้มีสิ่งใดที่ต้องการเลย - โทซากะ โทคิโอมิ () ในสงครามจอกศักดิ์สิทธิ์นี้ เขามีลูกสาวสองคนคือ โทซากะ ริน และ มาโต้ ซากุระ โดยเขาเป็นคนที่หยิ่งยะโสมาก และยังรับคิเรย์เป็นลูกศิษย์ และได้ใช้งานเขาเพื่อความประสงค์ของตนด้วย - โทซากะ อาโออิ () มารดาของ โทซากะ ริน และ มาโต้ ซากุระ ซึ่เธอก็เป็นเพื่อนสมัยเด็กของ มาโต้ คาริยะ - ไอริสฟีล ฟอน ไอนซ์แบร์น () มารดาของ อิลยาสฟีล ฟอน ไอนซ์แบร์น เป็นผู้ช่วยของเซเบอร์ และเธอยังเป็นนางเอกของเรื่องนี้ด้วย - อุริว ริวโนสุเกะ () มาสเตอร์ของแคสเตอร์ ผู้ซึ่งทำการสังหารหมู่ครอบครัวของตนเองเพื่อที่จะใช้เลือดของพวกเขามาใช้ในพิธีอัญเชิญแคสเตอร์มาเป็นข้ารับใช้ - ฮิซาอุ ไมยะ () ผู้ช่วยของคิริซึงุ ผู้ซึ่งเชี่ยวชาญในทุกด้านและเยือกเย็น ส่วนมากเธอมักจะช่วยเหลือคิริซึงุในสิ่งที่เขาต้องการ อาวุธประจำตัวคือ Steyr AUG - วีเวอร์ เวลเว็ต () มาสเตอร์ของไรเดอร์ เขาได้ขโมยอาร์ติแฟ็กจากอาจารย์ของเขาเพื่อที่จะใช้อัญเชิญไรเดอร์ ในแผนการช่วงชิงจอกศักดิ์สิทธิ์เพื่อที่จะทำให้สมาคมจอมเวทย์ยอมรับเขาในฐานะอัจฉริยะ ต่อมา เขาก็ได้กลายเป็น ลอร์ด เอล-เมลลอย ที่ II - มาโต้ คาริยะ () ลุงของ มาโต้ ชินจิ มาสเตอร์ของเบอร์เซิร์กเกอร์ ผู้ซึ่งทำการต่อรองกับ มาโต้ โซเคน เพื่อแลกกับอิสระของซากุระ หากเขามีชัยในสงครามจอกศักดิ์สิทธิ์ครั้งนี้ เขาเป็นเพียงผู้เดียวในตระกูลมาโต้ ที่รักและเป็นห่วงซากุระมากที่สุด และเขาไม่พอใจกับการกระทำของโทคิโอมิ ที่ให้ซากุระ ลูกสาวของเขา มาอยู่ภายใต้ความปกครองของโซเคน - เคธเนส อาชิบาล เอล-เมลลอย () มาสเตอร์ของแลนเซอร์ ขุนนางจากสมาคมจอมเวทย์ อาร์ติแฟ็กของเขาได้ถูกขโมยไปโดยวีเวอร์ แต่เขาก็ยังพยายามอัญเชิญแลนเซอร์ให้ได้อยู่ดี - โคโตมิเนะ ริเซย์ () บิดาของคิเรย์ ผู้ซึ่งเป็นบาทหลวงที่โบสถ์ประจำเมือง เบื้องหลังเขาก็เป็นผู้คุ้มกฎในสงครามครั้งนี้ ซึ่งเขาก็ได้ช่วยเหลือโทคิโอมิ ในการอบรมลูกชายเขาผู้ซึ่งเป็นผู้สืบทอดการเป็นจอมเวทย์ต่อจากเขาอย่างสมบูรณ์ให้ดีที่สุด แต่อย่างไร เขาก็ยังไม่เข้าใจในสิ่งที่คิเรย์กำลังกระทำอยู่เช่นกัน - Sola-Ui Nuada-Re Sophia-Ri () ลูกสาวของผู้นำในกลุ่มศาสนา เธอแต่งงานกับเคธเนสเพื่อเป็นการวางแผนให้ตระกูลของเธอยอมให้เธอได้เข้าไปแทนที่พี่น้องของเธอนั่นเอง ข้ารับใช้- เซเบอร์ : กษัตริย์อาเธอร์ ตัวละครเดียวกันใน เฟท/สเตย์ ไนท์ - อาเชอร์ : กิลกาเมช ตัวละครเดียวกันใน เฟท/สเตย์ ไนท์ - แลนเซอร์ : ดีร์มุด โอ เดียนา ข้ารับใช้ผู้ที่ครอบครอง โนเบิล แฟนตาซึ่ม 2 อย่างด้วยกันคือ หอก Gae Buidhe - กุหลาบทองแห่งความตาย และ หอก Gae Dearg - กุหลาบแดงสังหาร ที่สามารถต่อกรกับเซเบอร์และเบอร์เซิร์กเกอร์ได้อย่างสูสี- ไรเดอร์ : อเล็กซานเดอร์มหาราช กษัตริย์ผู้ยิ่งใหญ่ของชาวกรีก ผู้ซึ่งต้องการที่จะต่อสู้กับเซเบอร์และแลนเซอร์มากกว่าใครๆ โนเบิล แฟนตาซึ่มของเขามีอยู่มากมาย ไม่ว่าจะเป็น กงล้อกอร์ดิอุส - กงล้อบัญชาสวรรค์ เป็นต้น และเขายังสามารถที่จะอัญเชิญกองทัพของเขาออกมาโดยการที่ใช้ดาบฟันไปยังอากาศได้อีกด้วย ผู้ที่อยู่ในเขตแดนนั้นจะถูกดึงตัวเข้าไปสู่ดินแดนที่เหล่าทหารของเขาเคยใช้เป็นทางผ่านเข้าสู่สงคราม โนเบิลแฟนทาสซึ่มนี้มีชื่อว่า Ionioi Hetairoi กองทหารแห่งราชัน - แคสเตอร์ : บลู เบียร์ด ข้ารับใช้ผู้ซึ่งหักหลังทุกคน เขามีความสนใจในตัวของเซเบอร์เป็นอย่างมาก นั่นเป็นเพราะเขาเข้าใจผิดว่าเซเบอร์คือ โยนออฟอาร์ค ที่เขาเคยเป็นสหายร่วมศึกในตอนที่เขายังมีชีวิตอยู่นั่นเอง โนเบิลแฟนทาสซึ่มของเขาคือ Prelati's Spellbook หรือคัมภีร์หนังมนุษย์นั่นเอง - เบอร์เซิร์กเกอร์ : ลันซล็อต (ซึ่งต่อมาถูกขนานนามว่า นักรบดำ) ข้ารับใช้ผู้ซึ่งมีความสามารถในการใช้อาวุธทุกอย่างได้สมกับเป็นโนเบิล แฟนตาซึ่ม ของเขา - แอสซาซิน : แอสซาซิน ผู้ซึ่งทำหน้าที่คอยสอดแนมโทคิโอมิและคิเรย์ หลังจากที่กิลกาเมชได้ทำการสังหารคนใดคนหนึ่งในสองคนนี้ไปแล้ว พลังของแอสซาซินในภาคนี้นั้นต่างกับภาคสเตย์ไนทพอสมควร แม้ว่าหน้าตาจะเหมือนกัน เพราะว่าในภาคซีโร่นี้ แอสซาซินจะสามารถแยกร่างได้นับร้อย แต่ว่าพลังของทุกๆร่างจะถูกหารให้เท่ากันหมด ตัวละครรอง- โทซากะ ริน () : ลูกสาวของโทคิโอมิและอาโออิ โทซากะ ในสงครามจอกครั้งนี้เธอไม่ได้เข้าร่วมในสงครามด้วย แต่เธอก็ได้ฝึกฝนการใช้อัญมณี สายเวทย์ที่เธอถนัดที่สุด - มาโต้ ซากุระ () : น้องสาวของรินที่ถูกขอรับไปเลี้ยงโดยตระกูลมาโต้ ก่อนที่สงครามจอกศักดิ์สิทธิ์ครั้งที่ 4 จะเริ่มต้นขึ้นเพียง 1 ปี ทันทีที่เธอย้ายออกไป เธอก็ได้เปลี่ยนรูปลักษณ์ต่างๆ ของเธอไปในทันที เช่นผมที่ถูกเปลี่ยนเป็นสีม่วงให้เหมือนกับคนในตระกูลมาโต้ - อิลยาสฟีล ฟอน ไอนซ์แบร์น : ลูกสาวของ เอมิยะ คิริซึงุ และ ไอริสฟีล ฟอน ไอนซ์แบร์น ที่ถือกำเนิดขึ้นในช่วงเวลา 8 ปีก่อนที่สงครามจอกศักดิ์สิทธิ์ครั้งที่ 4 จะเริ่มต้นขึ้น - ยุบสทาชไฮต์ ฟอน ไอนซ์แบร์น : หัวหน้าตระกูลไอนซ์แบร์นรุ่นที่ 8 หรือที่เรียกกันในตระกูลว่า "อาช" เมื่อสองศตวรรษที่แล้ว เขาได้อนุญาตให้ตระกูลไอนซ์แบร์นมีส่วนร่วมเข้าชิงจอกในสงครามจอกศักดิ์สิทธิ์ได้ จากเดิมที่เป็นเพียงแค่ผู้สังเกตการณ์เท่านั้น และเขายังเป็นคนที่แนะนำให้ เอมิยะ คิริซึงุ ใช้ อวาลอน เพื่ออัญเชิญเซเบอร์ออกมาอีกด้วย - มาโต้ โซเคน () : ผู้ใหญ่ในตระกูลมาโต้ เป็นลุงของคาริยะ และเป็น "ปู่บุญธรรม" ของซากุระ เขาตั้งใจที่จะใช้ซากุระเป็นเครื่องมือในการครอบครองจอกศักดิ์สิทธิ์ในสงครามครั้งต่อไป ซึ่งเขาก็ได้ตกลงกับคาริยะเรื่องของซากุระ โดยที่เขาจะคืนซากุระให้กับตระกูลโทซากะ หากคาริยะสามารถชิงจอกศักดิ์สิทธิ์มาได้ - มาโต้ เบียคุยะ () : พี่ชายของคาริยะ พ่อของ ชินจิ ด้วยคำสั่งของโซเคน เขาได้เป็นคนสอนเวทมนตร์ให้กับซากุระ เพื่อที่จะให้เธอเป็นทายาทของตระกูลมาโต้ เพราะเขาไม่สามารถทำอะไรเพื่อให้ตระกูลมาโต้ได้รับชัยชนะได้นอกจากสิ่งนี้ เขาเป็นคนชอบดื่มเหล้า และในท้ายที่สุด เขาก็โดนสังหารโดยคิริซึงุ - เกลน & มาธา แมคเคนซี่ : คู่รักจากแคนาดาที่มาอาศัยอยู่ที่ญี่ปุ่นเป็นเวลานานมาแล้ว โดยที่ลูกชาย ลูกสาวบุญธรรม และหลานชายของทั้งคู่พากันกลับไปอยู่ที่แคนาดากันหมด เนื่องด้วยไม่สามารถอยู่ที่ญี่ปุ่นได้ ทั้งคู่ได้ให้ที่พักแก่วีเวอร์ เวลเว็ต และไรเดอร์ - เอมิยะ โนริทากะ () : พ่อของคิริซึงุ จอมเวทย์รุ่นที่ 5 และนักวิจัยบนเกาะแปซิฟิก งานของเขาคือการคิดค้นยาที่ใช้ต่อต้านชิโตะ ในช่วงสงครามระหว่างศาสนจักรและสมาคมจอมเวทย์ เขาได้พยายามที่จะหลบหนีไปพร้อมกับลูกชายของเขา แต่คิริซึงุไม่ยอมรับในการกระทำของเขา เขาจึงถูกคิริซึงุในวัยเด็กยิง - ชาร์ลีย์ : ผู้ช่วยของโนริทากะ ผู้ที่นับถือในตัวของโนริทากะและในงานของเขา ต่อมาเธอได้กลายเป็นแวมไพร์หลังจากที่ดื่มยาปริศนาเข้าไป และเสียชีวิตในเวลาต่อมา - นาตาเลีย คามินสกี้ : ทหารรับจ้างที่ถูกจ้างให้มาร่วมงานกับโนริทากะในการค้นคว้าเกี่ยวกับแวมไพร์ เธอได้ช่วยชีวิตคิริซึงุ ในตอนที่เขาเป็นเด็กไว้ และได้ฝีกการใช้อาวุธให้กับเขา ต่อมา ในภารกิจสุดท้ายของเธอ เธอได้สังหารชิโตะได้ แต่เธอก็ได้เสียชีวิตลง เพราะคิริซึงุเป็นคนยิงเครื่องบินที่เธอขึ้นไปจัดการกับผู้ติดเชื้อ เพื่อป้องกันไม่ให้เชื้อแพร่กระจายไปหลังจากที่เครื่องบินลำนี้ตกลง ตัวคิริซึงุเองก็ยังนับถือเธอเหมือนกับแม่ของเขาอีกด้วย</doc>
