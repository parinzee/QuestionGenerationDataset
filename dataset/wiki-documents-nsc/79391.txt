<doc id="79391" url="https://th.wikipedia.org/wiki?curid=79391" title="พิเชต สุนทรพิพิธ">พิเชต สุนทรพิพิธ พิเชต สุนทรพิพิธ (8 มกราคม 2484 - ) สมาชิกวุฒิสภา (แบบสรรหา) อดีตผู้ตรวจการแผ่นดินของรัฐสภาคนแรกของประเทศไทย และอดีตรองปลัดสำนักนายกรัฐมนตรีการศึกษา การศึกษา. พิเชต สุนทรพิพิธ สำเร็จการศึกษาระดับปริญญาตรีเศรษฐศาสตรบัณฑิต จากมหาวิทยาลัยธรรมศาสตร์ และระดับปริญญาโทเศรษฐศาสตรมหาบัณฑิต จากประเทศสหรัฐอเมริกา นอกจากนั้นยังได้ผ่านการศึกษาอบรมหลักสูตรของวิทยาลัยป้องกันราชอาณาจักร ปี พ.ศ. 2534และประกาศนียบัตรการบริหารโครงการ ประเทศอังกฤษ และหลักสูตรการประเมินผลโครงการ ประเทศเนเธอร์แลนด์การทำงานรับราชการ การทำงาน. รับราชการ. พิเชต สุนทรพิพิธ เริ่มรับราชการในตำแหน่งเศรษฐกรตรี สังกัดกองโครงการปฏิบัติ กรมวิเทศสหการ สำนักนายกรัฐมนตรี ต่อมาได้รับแต่งตั้งให้ดำรงตำแหน่งผู้อำนวยการกองวิชาการ กรมวิเทศสหการ เป็นรองอธิบดีกรมวิเทศสหการ และอธิบดีกรมวิเทศสหการ จากนั้นจึงได้รับการแต่งตั้งให้เป็นผู้ตรวจราชการ สำนักนายกรัฐมนตรี และตำแหน่งสุดท้าย คือ รองปลัดสำนักนายกรัฐมนตรี จนลาออกจากราชการในปี พ.ศ. 2543ผู้ตรวจการแผ่นดิน ผู้ตรวจการแผ่นดิน. ในปี พ.ศ. 2543 นายพิเชต ได้รับโปรดเกล้าฯ แต่งตั้งให้ดำรงตำแหน่งผู้ตรวจการแผ่นดินของรัฐสภา ซึ่งเป็นผู้ตรวจการแผ่นดินคนแรกของประเทศไทยวุฒิสภา วุฒิสภา. นายพิเชต ได้รับแต่งตั้งเป็นสมาชิกวุฒิสภา แบบสรรหา ในปี พ.ศ. 2551 และในปี พ.ศ. 2554 นายพิเชต สุนทรพิพิธ ได้รับการสรรหาเป็นสมาชิกวุฒิสภาต่อเนื่อง เป็นสมัยที่ 2 ต่อมาในเดือนสิงหาคม พ.ศ. 2555 นายพิเชต ได้รับการเสนอชื่อชิงตำแหน่งประธานวุฒิสภา โดยได้รับคะแนนเสียงสนับสนุน 69 เสียง รองจากนายนิคม ไวยรัชพานิช ที่ได้รับคะแนนสูงสุด 77 เสียง เป็นประธานวุฒิสภาเครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2537 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
