<doc id="754097" url="https://th.wikipedia.org/wiki?curid=754097" title="ชาวเซนทิเนล">ชาวเซนทิเนล ชาวเซนทิเนล () หรือ ชาวเกาะเซนทิเนลเหนือ () เป็นคนพื้นเมืองกลุ่มหนึ่งของหมู่เกาะอันดามันในอ่าวเบงกอล อาศัยอยู่บนเกาะเซนทิเนลเหนือซึ่งตั้งอยู่ทางทิศตะวันตกของกลุ่มเกาะอันดามันใหญ่ตอนใต้ พวกเขาเป็นที่รู้จักจากความเกลียดกลัวคนแปลกหน้าซึ่งแสดงออกด้วยการต่อต้านอย่างรุนแรงต่อคนภายนอกที่พยายามเข้าไปติดต่อด้วย สังคมชาวเซนทิเนลยังคงเป็นสังคมล่าสัตว์และเก็บรวบรวมอาหาร โดยยังชีพด้วยการล่าสัตว์ จับปลา และเก็บพืชป่า ไม่ปรากฏหลักฐานว่ามีการทำเกษตรกรรมหรือมีวิธีก่อไฟ ภาษาของพวกเขายังไม่ได้รับการจัดจำแนกกลุ่มและไม่สามารถเข้าใจกันได้กับภาษาจาราวาซึ่งเป็นภาษาของกลุ่มคนพื้นเมืองที่อาศัยอยู่ใกล้ที่สุด รัฐบาลอินเดียได้กำหนดให้ชาวเซนทิเนลเป็นเผ่าชนที่ได้รับการลงทะเบียน (Scheduled Tribe)</doc>
