<doc id="140734" url="https://th.wikipedia.org/wiki?curid=140734" title="ถนนสรรพาวุธ">ถนนสรรพาวุธ ถนนสรรพาวุธ () ซึ่งบางส่วนมีฐานะเป็น ทางหลวงแผ่นดินหมายเลข 3102 สายบางนา - สรรพาวุธ เป็นถนนสายสั้น ๆ ในพื้นที่เขตบางนา กรุงเทพมหานคร มีระยะทาง 2 กิโลเมตรเศษ เริ่มต้นจากบริเวณทางแยกบางนา (ซึ่งเป็นจุดบรรจบกันของถนนสุขุมวิท ถนนเทพรัตน และทางพิเศษเฉลิมมหานคร) จากนั้นจึงตัดกับถนนทางรถไฟสายเก่าปากน้ำที่ทางแยกสรรพาวุธ และไปสิ้นสุดที่ริมแม่น้ำเจ้าพระยา บริเวณวัดบางนานอก โดยเป็นถนนขนาด 6 ช่องจราจรตลอดเส้นทาง ช่วง 70 เมตรแรกจากสี่แยกบางนาเป็นเขตควบคุมของหมวดการทางบางนาที่ 1 แขวงการทางสมุทรปราการ (หน่วยงานของกรมทางหลวง) ส่วนระยะทางที่เหลือเป็นเขตควบคุมของสำนักการโยธา กรุงเทพมหานคร</doc>
