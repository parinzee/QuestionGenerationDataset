<doc id="125570" url="https://th.wikipedia.org/wiki?curid=125570" title="เสนีย์ ฉัตรวิชัย">เสนีย์ ฉัตรวิชัย เสนีย์ ฉัตรวิชัย เป็นมือกีต้าร์เบส ของวงดิอินโนเซนท์ เป็นมือกีต้าร์เบสที่มีฝีมือวางใจได้คนหนึ่งของวงการเมื่อหลายปีก่อนประวัติ ประวัติ. เสนีย์ ฉัตรวิชัย เกิดวันที่ 12 ตุลาคม พ.ศ. 2509 มีพี่น้อง 4 คน ( นางสาวมณฑาทิพย์ ฉัตรวิชัย ,นายสุรนารถ ฉัตรวิชัย )เขาเป็นคนโต ในวัยเยาว์เขาเข้าศึกษาชั้นประถมศึกษาที่ โรงเรียนซางตาครู๊ซศึกษา และย้ายมาศึกษาที่โรงเรียนแม่พระฟาติมา จนกระทั่งจบชั้นมัธยมศึกษาจึงได้เข้าศึกษาต่อที่วิทยาเขตพณิชยการพระนคร สถานะภาพ :สมรสแล้ว กับ นางจิตมาษ ฉัตรวิชัย ทำงานในตำแหน่ง Managing Director หลายบริษัท เช่น Make 2 Max Corporation Network Co.,Ltd. , NP Corporation Co.,Ltd. , CC Lake Hill & Resort และเป็นเลขานุการ คุณนเรศ จันทร์เจริญ (ที่ปรึกษากฎหมายของพลตรีสนั่น ขจรประศาสน์ พลเอกเชษฐา ฐานะจาโร นายเสนาะ เทียนทอง )- ปัจจุบัน : ทำธุรกิจร้านอาหารชื่อ Lakeside @ Chaiyaphum จ.ชัยภูมิ , ร้านอาหาร Green Terrace ซ.มิสทีน ถ.สุขาภิบาล 3 , สนามไดร์ฟกอล์ฟ Perfect Driving Range ซ.เคหะร่มเกล้า 64 ถ.ราษฎร์พัฒนา กทม.ชีวิตความเป็นมาก่อนเข้าร่วมวง The Innocent ชีวิตความเป็นมาก่อนเข้าร่วมวง The Innocent. เมื่อสมัยยังเรียนหนังสือได้รับการส่งเสริมให้เรียนดนตรีจากบิดา โดยเข้าเรียนอีเลคโทน เปียโน ดนตรีที่โรงเรียนดนตรี สยามกลการ ปทุมวัน เคยเข้าประกวดอีเลคโทนของสยามกลการและได้ตำแหน่งชนะเลิศของโรงเรียน โดยมี อาจารย์ ชัชพงษ์ เคียงศิริ ที่เป็นผู้วางแผนควบคุมการซ้อมและผลักดันจนได้รับตำแหน่ง ปรึกษากับบิดาขอออกไปเล่นดนตรีข้างนอกบ้าน บิดาตกลงเพื่อเพิ่มพูนประสบการณ์แก่ลูก ไปเล่นดนตรีร้านของเพื่อนบิดาชื่อร้าน Cosmo Cafe’ อยู่สุขุมวิท ซ. 4 ได้รับเงินเดือน 7,500 บาท ( เมื่อเกือบ 30 ปีที่แล้ว ) ที่นี่จึงเป็นที่มาของการได้เข้าร่วมวง The Innocent ในคืนหนึ่งได้รับทราบจากคุณอาเจ้าของร้านบอกว่าจะจ้างวงดนตรี The Innocent มาเล่น (เพลงสอบตกกำลังดังมาก) แต่ก็ไม่ได้ตื่นเต้นอะไร เพราะตอนนั้นชอบฟังเพลงฝรั่งมากกว่า พอถึงวันที่วง The Innocent มาเล่น เราก็ทำงานตามปกติ ไม่ได้คิดว่าชีวิตจะเปลี่ยนไปเพราะวงดนตรีวงนี้เลย เราลงมานั่งดูวงเค้าเล่นก็เออ OK นะเคยเห็นแต่ในทีวี จนเค้าเล่นจบ เราก็กลับขึ้นไปทำงานบนเวทีเหมือปกติ จำได้ว่าขึ้นไปแล้วไปเล่นและร้องเพลง พบรัก ของพี่แจ้ ดนุพล แก้วกาญจน์ แล้วก็ทำงานไปเรื่อย ๆ จนเลิกงานกลับบ้าน เชื่อมั๊ย ! ( เริ่มตื่นเต้น ) วันรุ่งขึ้น ขณะที่เรากำลังเล่นอยู่บนเวที ก็มีผู้ชายตัวเตี้ย ๆ อ้วน ๆ ผมหงอกใส่แว่น ดูเหมืออาแป๊ะขายเฉาก๊วย เข้ามายืนหน้าอีเลคโทนที่เราเล่น แล้วก็เอ่ยปากขึ้นว่า “ คุณสนใจที่เข้าร่วมวง The Innocent มั๊ย “ ( คิดว่าเราเป็นช้างเผือกแน่ ๆ ) เราก็นึกในใจ ตาคนนี้เป็นใครวะ เรานิ่ง ๆ อยู่แป๊ปนึง เค้าก็เลยแนะนำตัวเองว่าเค้าชื่อ พี่ไฮ้ เป็นผู้จัดการวงดนตรี The Innocent เค้าบอกว่า “ เมื่อวานเห็นคุณเล่นและร้องเพลง พี่แจ้ เค้าชอบ “ เราก็ให้เค้ารอแป๊ปนึง พอเราพักก็เลยนั่งคุยกัน เค้าบอกว่า พอดีมือเบส คือ สิทธิศักดิ์ กิจเต่ง เค้าลาออกเพราะว่า วง The Innocent จะเข้ามาอยู่กรุงเทพฯ มือเบสเค้ามาไม่ได้เลยต้องลาออก แต่วันที่นั่งคุยกันเค้าบอกเราว่าจะให้เราเข้าไปเล่น Keyboard แล้วจะให้ พีรสันติ์ จวบสมัย ไปเล่นเบส เราก็นั่งคิดนิดนึงพอเป็นพิธี แล้วตอบว่า “ พี่ต้องไปคุยกับคุณพ่อผมครับ “ ( เริ่มเหมือนดาราแล้วต้องคุยกับผู้จัดการส่วนตัว ) แล้วเราก็นัดพี่ไฮ้ให้ไปคุยกับคุณพ่อในวันรุ่งขึ้น สรุปคือคุณพ่อบอกว่าก็ลองดูสิลูก พี่ไฮ้ยิ้มบานแฉ่ง ก็เลยนัดเจอกับสมาชิกวง The Innocent เพื่อให้เราทดสอบฝีมือ พระเจ้า ! วันที่นัดซ้อมเราตื่นเต้นนะ ชีวิตจะเปลี่ยนแล้ว เราได้เจอสมาชิก The Innocent ตัวเป็น ๆ แบบใกล้ ๆ คำแรกที่เรายังจำได้ พีรสันติ จวบสมัย ถามเราว่า เล่นเบสเป็นมั๊ย เราก็ตอบว่าเราเล่นกีต้าร์ได้ เค้าก็ให้เราลองเล่นเบสดู เราก็นึกในใจ “ อ้าว ? ไหนบอกให้เข้ามาเล่น Keyboard ไง แล้วจะทำไง ไม่เคยเล่นเบสเลย “ แต่เราเรียนกีต้าร์มาเราก็รู้ว่าโน้ตเบสมันอยู่ตรงไหน ก็มามั่วๆ กันไป พอเริ่มซ้อมกันไปมองหน้ากันไป คงถูกชะตากันมั๊ง เค้า OK ให้เราเป็นมือเบสคนใหม่ (เท่มาก ) เรามารู้ทีหลังว่า พีรสันติ เค้าตกลงรับเราเข้าร่วมวงเพราะเราเล่นเพลง Can’t by me love ของ The Beatles ได้ ซึ่งเค้าเป็นคนร้อง ( เอียงนี่หว่า ) นั่นแหละ คือที่มาของการฝึกหัดเล่นเบส และทีมาของการได้เข้าร่วมวง The Innocent ซึ่งเราก็ไม่ได้คิดมาก่อนว่าชีวิตเราจะเปลี่ยนไปเป็นคนมีชื่อเสียง มีคนรู้จัก มีแฟนเพลงมากมาย มีโอกาสได้ทำงานทางด้านดนตรี ได้รู้จักกับนักดนตรี และศิลปินดัง ๆ เยอะแยะ รวมถึงผู้ใหญ่เจ้าของค่ายเพลงหลายค่ายที่ให้โอกาสเราได้ทำงานเพลง มันคือจุดเปลี่ยนของชีวิต นายปื๊ด Innocent เลยผลงานดนตรี ผลงานดนตรี. เขาเริ่มหัดแต่งเพลง ทำเพลงให้กับวง The Innocent ก่อนจำได้ว่าเพลงแรกที่แต่งทำนองและทำดนตรี ชื่อ สายเกินรัก ร้องเองด้วย ในอัลบั้ม “ ครั้งนี้..ของพี่กับน้อง ” หลังจากนั้นเขาก็เริ่มออกท่องยุทธจักร ด้วยการใฝ่หาและเริ่มรู้จักผู้คนในวงการมากขึ้นจนมาพบกับผู้ซึ่งต้องบอกได้ว่ามีพระคุณกับเขามาก ๆ เป็นผู้ให้โอกาสเราได้ทำงานในฐานะ Arranger & Composer เค้าที่ว่าก็คือ พี่จิก ประภาส ชลศรานนท์ เขาเจอและรู้จักกับพี่จิกได้เพราะช่วงที่เขาไปตั้งวงดนตรี Back up ให้กับวงเฉลียง ชื่อ วงช่างทาสี  ( ช่วงนั้นสมาชิกในวงก็ไปหาประสบการณ์กัน พี่โอมไปเล่นกับวงพลอยด้วย ) เจอพี่จิกบ่อยคุยกันบ่อย แล้วพี่จิกก็เห็นเขา Re-Arrangement เพลงของวงเฉลียงเพื่อเล่นใน Concert ( คงชอบใจมั๊ง ) พี่จิกเลยบอกว่ามาทำเพลงกันปื๊ด มีศิลปินใหม่ที่เค้าจะสร้าง ชื่อ “ หนุ่มเสก ” พร้อมค่ายเพลงใหม่ชื่อ KITA Records เขาก็คว้าโอกาส เพื่อทำตามความฝัน นั่นคือจุดเริ่มต้นของงานดนตรีที่เขาใฝ่หาและยอมแลกกับเวลาทั้งหมดของชีวิตเพื่อพัฒนางานของตัวเอง แล้วมันก็ได้ผล หลังจากงาน “ หนุ่มเสก ” ออกวางจำหน่าย เขาก็เริ่มมีคนติดต่อให้ทำงานดนตรีมากขึ้น มันเยอะนะ Producer - Composer & Arranger- หนุ่มเสก อัลบั้ม ดนตรีออกเดิน ค่าย KITA Records - อังศนา ช้างเศวต อัลบั้ม หนึ่งในหลาย - Autobahn เพลง ทนได้ทนไป , คนเจ้าน้ำตา - หนุ่มเสก อัลบั้มที่ 2 – 3 - แซม ยุรนันท์ ค่าย นิธิทัศน์ โปรโมชั่น - งาน Cover เพลงเก่าของนิธิทัศน์จำนวนมาก - สาว สาว สาว Album ว้าว... - สุชาติ ชวางกูร - บุปผา ธรรมบุตร - นันทิดา แก้วบัวสาย ( อัลบั้มเมื่อวานนี้ ) ค่าย Grammy Private Album- - Album Tribute วงชาตรี ( Cover เพลงของวงชาตรี ) - - Album P. Project ( Cover เพลง The Innocent , Hydra ) งานเพลงไตเติ้ลรายการ- เพลงไตเติ้ลรายการ “ มาตามนัด ” ( สมัยพี่ต้อย เศรษฐา และ ญาณี ) - เพลงไตเติ้ลรายการ “ พลิกล๊อค ” JSL - เพลงไตเติ้ลรายการ “ พลิกล๊อคเหนือเมฆ ” JSL - เพลงไตเติ้ลรายการ “ ยุทธการขยับเหงือก ” ทั้ง 2 รุ่น JSL - เพลงไตเติ้ลรายการ “ เฉียด ” JSL - เพลงไตเติ้ลรายการ “ ฟ้าสีคราม ” JSL หมายเหตุ งานเพลงไตเติ้ลรายการทำงานร่วมกับ พี่อิทธ อิทธิสุนทร วิชัยลักษณ์ และ พี่ดี้ นิติพงษ์ ห่อนาค เพลงประกอบละคร- เพลงประกอบละคร “ เกมกามเทพ ” ช่อง 3 ( ร่วมกับแอม เสาวลักษณ์ ลีละบุตร ) งานเพลงโฆษณา- เพลงโฆษณา ห้างไทยไดมารู ( ร่วมกับพี่ดี้ นิติพงษ์ ห่อนาค ) - เพลงโฆษณา รองเท้า Active Silver Hawk ( ร่วมกับอิทธิสุนทร วิชัยลักษณ์ ) - เพลงโฆษณา ไส้กรอก Swift ( ร่วมกับ อิทธิสุนทร วิชัยลักษณ์ ) - ฯลฯ ยังมีอีก แต่จำไม่ได้แล้ว งานธุรกิจอื่น ๆ Entertainment เขามีโอกาสได้ทำธุรกิจสถานบันเทิงหลายแห่ง พอดีช่วงนั้นวง The Innocent แยกตัวกันเขาก็เริ่มเที่ยว เที่ยวจนมันกลายเป็นธุรกิจ ที่เขาทำมีหลายที่- Blue Jazz Pub สุขุมวิท 53 - The Piano (เอกมัย) สุขุมวิท 63 - Porche Club สุขุมวิท 42 - Tan Tan Entertainment Complex สุขาภิบาล 3 - Oasis Sauna , Restaurant , Massage , Snooker รัชดา-ห้วยขวาง - Tango Metropolis สุขุมวิท 42งานการเมือง งานการเมือง. เราได้มีโอกาสเข้าไปทำงานให้กับร.ต.อ. เฉลิม อยู่บำรุง สมัยที่ท่านลงสมัครรับเลือกตั้งเป็นผู้ว่าราชการกรุงเทพมหานคร ( สมัยที่ อภิรักษ์ โกษะโยธิน ได้รับเลือก ) เราได้รับมอบหมายให้เป็นผู้ดำเนินการจัดตั้งทีมหาเสียง และรับตำแหน่ง ผู้ช่วย ผอ. ศูนย์อำนวยการเลื่อกตั้งเขตห้วยขวาง ซึ่งเป็นศูนย์กลางประสานงานฝั่งพระนครทุกเขต ได้เข้าไปใกล้ชิดกับท่าน ร.ต.อ. เฉลิม อยู่บำรุง ได้รับรู้ชีวิตส่วนตัวของท่าน เราใช้ชีวิตทุกวันออกตระเวณหาเสียงในทุกพื้นที่ของกรุงเทพฯ พบปะผู้คนมากมาย ได้อยู่ใกล้ชิดกับท่านเกือบ 24 ช.ม. ตลอดระยะเวลา 3 เดือนเศษ เราถึงได้รับรู้ประสบการณ์ทางการเมืองหลายอย่างที่เราคาดไม่ถึง มันเป็นประสบการณ์ชีวิตที่สุดยอดเลย ทุกวันนี้เราก็ยังจดจำช่วงเวลานั้นได้เป็นอย่างดี แล้วก็แอบยิ้มทุก ๆ ครั้งที่นึกถึง มันคือชีวิตอีกช่วงหนึ่งซึ่งเราก็ไม่คาดคิดว่าจะได้มีโอกาสดี ๆ แบบนี้ ขอขอบคุณ พ.ต.ท. จักรภัทร พิชิตวรายุทธ ที่ให้โอกาสเราได้รู้จักกับ ร.ต.อ. เฉลิม อยู่บำรุงบทสรุป บทสรุป. ทั้งหมดนั้นคือประวัติและประสบการณ์ชีวิตของเรา ที่พยายามเขียนให้กระชับที่สุดแล้ว ณ.ปัจจุบันเราคือ มือเบส The Innocent คนเดิมนั่นแหละ เราดีใจและภูมิใจมากที่เป็นผู้ที่ทำให้เกิด Concert ประวัติศาสตร์ครั้งนี้ ขอบคุณเพื่อน ๆ ในวง The Innocent ทุกคน ขอบคุณ ใหม่ Nuvo ที่ทำให้เราได้รู้จัก คุณสอง I-Works และขอบคุณคุณสอง ที่สามารถเจรจากับพี่โอม จนยอมทำ Concert ครั้งนี้ได้ “ ความตั้งใจของเรา คือการทำให้ Concert The Innocent Reunion ครั้งนี้ประสบความสำเร็จ และถูกบันทึกไว้ในหน้าประวัติศาสตร์วงการดนตรีของเมืองไทย หวังว่าคุณคงอยากจะเป็นส่วนหนึ่งของหน้าประวัติศาสตร์นี้ด้วย พบกันวันเสาร์ที่ 10 ตุลาคม 2009 Impact Arena เมืองทองธานี ”</doc>
