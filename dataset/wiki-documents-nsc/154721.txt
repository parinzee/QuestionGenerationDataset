<doc id="154721" url="https://th.wikipedia.org/wiki?curid=154721" title="โรงเรียนหาดใหญ่วิทยาลัยสมบูรณ์กุลกันยา">โรงเรียนหาดใหญ่วิทยาลัยสมบูรณ์กุลกันยา โรงเรียนหาดใหญ่วิทยาลัยสมบูรณ์กุลกันยา เป็นโรงเรียนมัธยมศึกษาขนาดใหญ่พิเศษ สังกัดเขตพื้นที่การศึกษาสงขลาเขต 2 ตั้งอยู่บนถนนเพชรเกษม ตำบลหาดใหญ่ อำเภอหาดใหญ่ จังหวัดสงขลา ปัจจุบันมี นายเกษม ทองปัญจา ดำรงตำแหน่งผู้อำนวยการชำนาญการพิเศษ มีครูทำการสอนประมาณ 170 คน นักเรียนประมาณ 3,200 คนประวัติ ประวัติ. โรงเรียนหาดใหญ่วิทยาลัยสมบูรณ์กุลกันยา ประกาศจัดตั้งขึ้นตามประกาศของกระทรวงศึกษาธิการ เมื่อวันที่ 17 มกราคม 2534 โดยพลเอกเทียนชัย สิริสัมพันธ์ เป็นรัฐมนตรีว่าการกระทรวงศึกษาธิการในสมัยนั้น โดยใช้ศูนย์ศิลปวัฒนธรรมโรงเรียนหาดใหญ่วิทยาลัย ซึ่งมีพื้นที่ 10 ไร่ 3 งาน 25.6 ตารางวาเป็นที่ก่อตั้ง โดยสถานที่ดังกล่าวเป็นที่ตั้งของ โรงเรียนสตรีประจำอำเภอหาดใหญ่ ซึ่งนายจันทร์ สมบูรณ์กุล นายอำเภอหาดใหญ่สมัยนั้นเป็นผู้ก่อตั้งโรงเรียนขึ้นไปในปี พ.ศ. 2487 เพื่อเป็นสถานศึกษาของเด็กผู้หญิงในอำเภอหาดใหญ่ โดยมี อาจารย์ฉลวย ตะวันฉาย เป็นครูใหญ่คนแรก และในปี พ.ศ. 2497 ได้เปลี่ยนชื่อเป็น โรงเรียนสตรีหาดใหญ่สมบูรณ์กุลกันยา เพื่อเป็นเกียรติแก่นายจันทร์ สมบูรณ์กุล ในปี พ.ศ. 2509 ได้มีการผนวก โรงเรียนสตรีหาดใหญ่สมบูรณ์กุลกันยา และ โรงเรียนมัธยมชาย เข้าเป็นโรงเรียนเดียวกัน โดยจัดการเรียนการสอนแบบสหศึกษา และได้เปลี่ยนชื่อใหม่เป็น โรงเรียนหาดใหญ่วิทยาลัย จนปัจจุบัน_ สถานที่ตั้งของโรงเรียนสตรีหาดใหญ่สมบูรณ์กุลกันยา ส่วนหนึ่งนั้นใช้เป็นบ้านพักครูโรงเรียนหาดใหญ่วิทยาลัย และอีกส่วนหนึ่งสร้างเป็นอาคารศูนย์ศิลปวัฒนธรรมโรงเรียนหาดใหญ่วิทยาลัย ต่อมากระทรวงศึกษาธิการ มีนโยบายที่จะขยายโอกาสทางการศึกษาให้แก่ประชาชน เพื่อยกระดับการศึกษาของประชาชน กอปรกับอำเภอหาดใหญ่ เป็นอำเภอที่ประชาชนอาศัยอยู่เป็นจำนวนมากและมีการตื่นตัวทางการศึกษา ทำให้โรงเรียนมัธยมที่มีอยู่ไม่สามารถรองรับจำนวนนักเรียนเข้าใหม่ได้ ส่งผลให้ผู้ปกครองเดือดร้อนเรื่องโรงเรียนของบุตร กระทรวงศึกษาธิการจึงประกาศจัดตั้งโรงเรียนหาดใหญ่วิทยาลัยสมบูรณ์กุลกันยา ขึ้น และให้ใช้บริเวณพื้นที่ของ โรงเรียนสตรีหาดใหญ่สมบูรณ์กุลกันยาเป็นสถานที่ก่อตั้ง กรมสามัญศึกษาจึงแต่งตั้ง นายวิรัช บุญนำ ผู้อำนวยการโรงเรียนหาดใหญ่วิทยาลัยสมัยนั้น ไปรักษาการในตำแหน่งครูใหญ่คนแรก โรงเรียนหาดใหญ่วิทยาลัยสมบูรณ์กุลกันยาเริ่มรับนักเรียนรุ่นแรก 4 ห้องเรียน เป็นจำนวนทั้งสิ้น 200 คน โดยได้จักการเรียนการสอนร่วมกับโรงเรียนหาดใหญ่วิทยาลัย ต่อมาวันที่ 20 มิถุนายน 2534 กรมสามัญศึกษาได้แต่งตั้งนายสงบ มณีพรหม อาจารย์ใหญ่ระดับ 7 โรงเรียนสทิงพระชนูปถัมภ์ มารักษาการแทนครูใหญ่โรงเรียนหาดใหญ่วิทยาลัยสมบูรณ์กุลกันยา โดยจัดสรรอัตากำลังให้ 6 อัตรา มีครูมาช่วยราชการ 10 อัตรา รวมทั้งสิ้น 16 อัตรา โดยที่การเรียนการสอนยังจัดร่วมกับโรงเรียนหาดใหญ่วิทยาลัย ในปีการศึกษา 2535 โรงเรียนหาดใหญ่วิทยาลัยสมบูรณ์กุลกันยา ได้แยกการบริหารงบประมาณอาคารสถานที่ และบุคลากร ออกจากโรงเรียนหาดใหญ่วิทยาลัย โดยที่งานวิชาการ ยังจัดร่วมกับโรงเรียนหาดใหญ่วิทยาลัย และได้แยกงานบริหารทุกด้านในปีการศึกษา 2539 ปัจจุบัน นายเกษม ทองปัญจา ดำรงตำแหน่งผู้อำนวยการคนปัจจุบัน โดยมีครู 168 คน และนักเรียน 3,200 คน ประกอบด้วยนักเรียนชั้นมัยมศึกษาตอนต้นและนักเรียนชั้นมัธยมศึกษาตอนปลาย มีอาคารเรียนประกอบด้วย 5 อาคาร ได้แก่ อาคารกุลกันยาผดุงเกียรติ เป็นอาคารเรียนแบบพิเศษ 6 ชั้น โดยจัดสรรพื้นที่เป็นสำนักงานและห้องประชุม 2 ชั้น และห้องเรียน 4 ชั้น อาคารปิ่นเกรียงไกร เป็นอาคารเรียนแบบพิเศษ 6 ชั้น โดยจัดสรรพื้นที่ชั้นล่างเป็นโรงอาหาร และห้องเรียน 5 ชั้น อาคารฉลองชัยกาญจนาภิเษก เป็นอาคารอเนกประสงค์ 4 ชั้น โดยจัดสรรพื้นที่เป็นห้องสมุด ห้องเรียนอุตสาหกรรม ห้องโสตทัศนูปกรณ์ และโรงยิมเนเซียม อาคารศูนย์ศิลป์ฯ เป็นอาคารอเนกประสงค์ 2 ชั้น โดยจัดสรรพื้นที่เป็นห้องเรียนหมวดศิลปะ และหอประชุม อาคารพยาบาล เป็นอาคารอเนกประสงค์ 3 ชั้น โดยมีโครงการจัดสรรพื้นที่เป็นห้องพยาบาล และห้องสื่ออิเล็กทรอนิกส์ข้อมูลทั่วไปตราประจำโรงเรียนข้อมูลทั่วไป. ตราประจำโรงเรียน. - ตราประจำโรงเรียน * คือ ตรีและดอกจัน- ตรี หมายถึง สัญลักษณ์แห่งความเป็นไทย คือ สถาบันชาติ ศาสนา และพระมหากษัตริย์ - ดอกจัน หมายถึง ที่มาของชื่อเสียง สมบูรณ์กุลกันยา อันเป็นเครื่องหมายของโรงเรียนสีประจำโรงเรียนสีประจำโรงเรียน. - สีประจำโรงเรียน คือ สีกรมท่าและสีเหลือง-  สีกรมท่า หมายถึง ความหนักแน่น ความมั่นคงในการสร้างความดี -  สีเหลือง หมายถึง ความสว่างนำไปสู่ ความเจริญรุ่งเรืองต้นไม้ประจำโรงเรียนต้นไม้ประจำโรงเรียน. - ต้นไม้ประจำโรงเรียน คือ ต้นไทร (โดยมีฉายาว่า ลานไทร)คติพจน์และปรัชญาคติพจน์และปรัชญา. - คติพจน์ คือ สุสฺสูสา สุตวฑฺฒนี (การใฝ่ใจศึกษา เป็นเครื่องพัฒนาความรู้)- ปรัชญา คือ วิชาการเลิศ เทิดคุณธรรม นำกีฬา ล้ำเทคโนโลยีสิ่งศักดิ์สิทธิ์สิ่งศักดิ์สิทธิ์. - พระพุทธรูปประจำโรงเรียน คือ พระพุทธลีลามหาวิชัย- เทพประจำโรงเรียน คือ พระพิฆเนศวร- พระพิฆเนศวร เทพผู้เป็นเลิศทางศิลปวิทยาการทุกแขนง เป็นพระผู้เแทนของสถาบันครู ตามสัจจะปฏิญาณที่ว่า "ผู้ใดบูชาครู เป็นมงคลแก่บุคคลนั้น"- คำปฏิญาณ- เราคนไทย ใจกตัญญู รู้คุณชาติ ศาสนา พระมหากษัตริย์ เรานักเรียนจะต้องประพฤติตน ให้อยู่ในระเบียบวินัยของโรงเรียน มีความซื่อสัตย์ต่อตนและคนอื่น  เรานักเรียน จะต้องไม่ทำตนให้เป็นที่เดือดร้อนต่อตนและคนอื่นอาคารเรียนอาคารกุลกันยาผดุงเกียรติ อาคารเรียน. อาคารกุลกันยาผดุงเกียรติ. อาคารกุลกันยาผดุงเกียรติ เป็นอาคารเรียนแบบพิเศษ 6 ชั้น มีการจัดสรรพื้นที่ ดังนี้- ชั้นที่ 1 สำนักงานฝ่ายกิจการนักเรียน ,ห้องเรียน ,สำนักงานกิจกรรมนักเรียน ,ห้องซ้อมวงดนตรีโรงเรียน และโถงโล่งสำหรับนักเรียน - ชั้นที่ 2 สำนักงานผู้อำนวยการ ,สำนักงานฝ่ายธุรการ ,สำนักงานทะเบียนและประเมินผล ,สำนักงานวิชาการ และห้องแนะแนว - ชั้นที่ 3 ห้องพักครูหมวดคณิตศาสตร์ ,ห้องเรียนหมวดคณิตศาสตร์ - ชั้นที่ 4 ห้องพักครูหมวดภาษาต่างประเทศ ,ห้องเรียนหมวดภาษาต่างประเทศ - ชั้นที่ 5 ห้องพักครูหมวดสังคมศึกษาฯ ,ห้องเรียนหมวดสังคมศึกษาฯ - ชั้นที่ 6 ห้องพักครูหมวดภาษาไทย ,ห้องพักครูหมวดการงานอาชีพและเทคโนโลยี แผนกคอมพิวเตอร์ ,ศูนย์ส่งเสริมการเรียนการสอนภาษาจีน ,ห้องเรียนคอมพิวเตอร์ และห้องเรียนภาษาจีนอาคารปิ่นเกรียงไกร อาคารปิ่นเกรียงไกร. อาคารปิ่นเกรียงไกร เป็นอาคารเรียนแบบพิเศษ 6 ชั้น มีการจัดสรรพื้นที่ ดังนี้- ชั้นที่ 1 โรงอาหาร และร้านค้าสวัสดิการ - ชั้นที่ 2 ห้องพักครูหมวดวิทยาศาสตร์ แผนกวิชาชีววิทยา และ แผนกวิชาฟิสิกส์ ,ห้องเรียนหมวดวิทยาศาสตร์ - ชั้นที่ 3 ห้องพักครูหมวดวิทยาศาสตร์ แผนกวิชาเคมี และห้องเรียนหมวดวิทยาศาสตร์ - ชั้นที่ 4 ห้องพักครูหมวดวิทยาศาสตร์ ,สำนักงานโครงการส่งเสริมนักเรียนที่มีความสามารถพิเศษทางวิทยาศาสตร์และคณิตศาสตร์ (SMA) ,ศูนย์พัฒนาการเรียนการสอนภาษาอังกฤษ (ERIC) และห้องเรียนหมวดภาษาต่างประเทศ- ชั้นที่ 5 ห้องเรียนหมวดสังคมศึกษาฯ และห้องเรียนสำหรับนักเรียนที่มีความสามารถพิเศษทางวิทยาศาสตร์และคณิตศาสตร์ (SMA) - ชั้นที่ 6 ห้องเรียนหมวดภาษาไทยอาคารฉลองชัยกาญจนาภิเษก อาคารฉลองชัยกาญจนาภิเษก. อาคารฉลองชัยกาญจนาภิเษก เป็นอาคารอเนกประสงค์ 4 ชั้น โดยจัดสรรพื้นที่ ดังนี้- ชั้นที่ 1 ห้องเรียนหมวดสุขศึกษา ,ร้านค้าสวัสดิการ และลานกิจกรรมสำหรับนักเรียน - ชั้นที่ 2 ห้องพักครูหมวดการงานอาชีพและเทคโนโลยี ,ห้องเรียนหมวดการงานอาชีพและเทคโนโลยี - ชั้นที่ 3 ห้องสมุดเฉลิมพระเกียรติฯ ,ห้องโสตทัศนูปกรณ์ - ชั้นที่ 4 โรงยิมเนเซียม ,ห้องพักครูหมวดสุขศึกษาและพลศึกษา ,ห้องออกกำลังกาย ,ห้องเรียนหมวดสุขศึกษาอาคารศูนย์ศิลป์ฯ อาคารศูนย์ศิลป์ฯ. อาคารศูนย์ศิลป์ฯ เป็นอาคารอเนกประสงค์ 2 ชั้น โดยจัดสรรพื้นที่ ดังนี้- ชั้นที่ 1 ห้องพักครูหมวดศิลปศึกษา ,ห้องเรียนหมวดศิลปศึกษา(ศิลปะ และ นาฏศิลป์) - ชั้นที่ 2 หอประชุมโรงเรียนหาดใหญ่วิทยาลัยสมบูรณ์กุลกันยา (หอประชุมศูนย์ศิลป์) ,ห้องเรียนหมวดศิลปศึกษา(ดนตรีสากล)อาคารพยาบาล อาคารพยาบาล. อาคารพยาบาลเป็นอาคารอเนกประสงค์ 3 ชั้น โดยจัดสรรพื้นที่ดังนี้- ชั้นที่ 1 ห้องพยาบาล - ชั้นที่ 2 ห้องเรียนหมวดการงานอาชีพและเทคโนโลยี - ชั้นที่ 3 สำนักงานฝ่ายบริหารทั่วไป</doc>
