<doc id="536415" url="https://th.wikipedia.org/wiki?curid=536415" title="ราชอาณาจักรตาฮีตี">ราชอาณาจักรตาฮีตี ราชอาณาจักรตาฮีตี ก่อตั้งขึ้นโดยพระเจ้าโปมาเรที่ 1 ด้วยความช่วยเหลือของมิชชันนารีอังกฤษและพ่อค้ายุโรป โดยได้รวบรวมหมู่เกาะต่างๆ เข้าด้วยกัน และก่อตั้งเป็นราชอาณาจักร ต่อมาในสมัยของพระเจ้าโปมาเรที่ 2 อาณาจักรก็เริ่มก้าวหน้า มีความรุ่งเรืองและเป็นที่ยอมรับมากขึ้น แต่อาณาจักรก็ต้องเผชิญกับการล่าอาณานิคมเช่นเดียวกันกับดินแดนโปลินีเซียอื่น ๆ เช่น ราอีอาเตอา, ฮูอาฮีเน, บอราบอรา, ฮาวาย, ซามัว, ตองกา, ราโรตองกา และนีอูเอ ในศตวรรษที่ 19 ตาฮีตีต้องตกเป็นรัฐอารักขาของฝรั่งเศสในปี ค.ศ. 1842 และดินแดนส่วนใหญ่ถูกยึดเป็นอาณานิคมของฝรั่งเศส ใน ค.ศ. 1880 สถาบันพระมหากษัตริย์ถูกยกเลิกโดยฝรั่งเศสหลังจากนั้นไม่นาน แม้ว่าจะยังคงมีการอ้างสิทธิในราชบัลลังก์และยังคงหวังว่าจะมีการฟื้นฟูสถาบันพระมหากษัตริย์ บางคนอ้างว่าการกระทำในการยกเลิกระบอบกษัตริย์อย่างฉับพลันเป็นการกระทำที่มิชอบด้วยกฎหมายและขัดต่ออำนาจศาล</doc>
