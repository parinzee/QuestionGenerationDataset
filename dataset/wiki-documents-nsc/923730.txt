<doc id="923730" url="https://th.wikipedia.org/wiki?curid=923730" title="วิลล์ กริกก์">วิลล์ กริกก์ วิลเลียม ดอนัลด์ กริกก์ (; เกิดวันที่ 3 กรกฎาคม ค.ศ. 1991) เป็นนักฟุตบอลตำแหน่งกองหน้าที่ลงเล่นให้กับสโมสรฟุตบอลวีแกนแอทเลติกในลีกวัน ส่วนในนามทีมชาติ เขาลงเล่นให้กับไอร์แลนด์เหนือ กริกก์เริ่มต้นเส้นทางนักฟุตบอลอาชีพกับวัลซอลล์ และเขาได้รับรางวัลผู้เล่นยอดเยี่ยมของสโมสรในฤดูกาล 2012–13ทีมชาติ ทีมชาติ. กริกก์ ลงเล่นให้กับไอร์แลนด์เหนือ ตั้งแต่รุ่นอายุไม่เกิน 19 ปี, รุ่นอายุไม่เกิน 21 ปี และชุดใหญ่ สำหรับรุ่นอายุไม่เกิน 21 ปี วันที่ 3 กันยายน ค.ศ. 2010 เขายิงประตูในฐานะตัวสำรองที่ลงเล่นนัดแรก พบกับซานมารีโน ในการแข่งขันรอบคัดเลือกของฟุตบอลชิงแชมป์แห่งชาติยุโรป รุ่นอายุไม่เกิน 21 ปี ต่อมาวันที่ เขาลงเล่นให้กับทีมชุดใหญ่นัดแรกที่แพ้เนเธอร์แลนด์ 6–0 ในนัดกระชิบมิตรเมื่อวันที่ 2 มิถุนายน ค.ศ. 2012 โดยเขาลงเล่นครบ 90 นาที แต่หลังจากที่ผ่านนัดกระชิบมิตรไป 5 นัด และการแข่งขันฟุตบอลโลก 2014 รอบคัดเลือก ชื่อของเขากลับหลุดจากทีมชาติช่วงเดือนตุลาคม ค.ศ. 2013 จนถึงมีนาคม ค.ศ. 2015 อย่างไรก็ตาม เขาทำผลงานได้ดีกับมิลตันคีนส์ดอนส์ ทำให้เขาได้กลับมาเล่นทีมชาติอีกครั้ง ในนัดกระชับมิตรพบกับสกอตแลนด์ เขาลงเล่นไป 58 นาทีก่อนถูกเปลี่ยนออก สุดท้ายทีมชาติของเขาพ่ายไป 1–0 วันที่ 18 พฤษภาคม ค.ศ. 2016 กริกก์ถูกเรียกตัวติดทีมชาติที่จะไปแข่งขันฟุตบอลชิงแชมป์แห่งชาติยุโรป 2016 ต่อมาวันที่ 28 พฤษภาคม เขายังคงมีชื่อติดทีมชาติที่คัดเหลือ 23 คนสุดท้าย ทว่าตลอดรายการแข่งขัน เขากลับมิได้ลงเล่นเลยแม้แต่นาทีเดียวเกียรติประวัติ เกียรติประวัติ. Brentford- ลีกวัน รองชนะเลิศ: 2013–14 มิลตันคีนส์ดอนส์- ลีกวัน รองชนะเลิศ: 2014–15 วีแกนแอทเลติก- ลีกวัน: 2015–16 ประเภทบุคคล- ผู้เล่นยอดเยี่ยมประจำฤดูกาลของวัลซอลล์: 2012–13 - ผู้เล่นของทีมยอดเยี่ยมประจำฤดูกาลของวัลซอลล์: 2012–13 - ผู้เล่นยอดเยี่ยมประจำเดือนของลีกวัน: เมษายน ค.ศ. 2016 - ทีมยอดเยี่ยมประจำสัปดาห์ของฟุตบอลลีก: 3–6 เมษายน ค.ศ. 2015</doc>
