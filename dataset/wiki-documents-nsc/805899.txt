<doc id="805899" url="https://th.wikipedia.org/wiki?curid=805899" title="วัดป่าบำเพ็ญธรรม">วัดป่าบำเพ็ญธรรม วัดป่าบำเพ็ญธรรม เป็นวัดในพระพุทธศาสนาเถรวาท สังกัดคณะสงฆ์มหานิกาย มีพระครูภาวนาคุณาภรณ์ เป็นเจ้าอาวาสมีอดีตหลวงพ่อสงวน ถามวโร เป็นผู้ก่อตั้งวัดที่ตั้ง ที่ตั้ง. วัดป่าบำเพ็ญธรรม ตั้งอยู่เลขที่ ๕๕ หมู่ ๘ ตำบลหนองนาก อำเภอหนองแค จังหวัดสระบุรี สังกัดคณะสงฆ์มหานิกาย ที่ดินที่ตั้งวัดมีเนื้อที่ ๒๔ ไร่ ๑ งาน ๔๐ ตารางวา == อาณาเขต ทิศเหนือ จดติดกับที่ดินของมูลนิธิวิสุทธิมรรคคีรี ทิศใต้ จดติดกับที่ดินของมูลนิธิวิสุทธิมรรคคีรี ทิศตะวันออก จดติดกับที่ดินของมูลนิธิวิสุทธิมรรคคีรี ทิศตะวันตก จดติดกับที่ดินของมูลนิธิวิสุทธิมรรคคีรีประวัติ ประวัติ. วัดป่าบำเพ็ญธรรม ตั้งเมื่อวันที่ ๒๑ สิงหาคม พ.ศ. ๒๕๑๘ มีสภาพพื้นที่เป็นภูเขาเตี้ยๆ เมื่อมีชาวบ้านเข้ามาแผ้วถางป่า จับจองพื้นที่ทำมาหากินรอบๆ ภูเขา ต่อมาชาวบ้านได้เห็นว่ามีภูมิทัศน์ดี จึงได้ชักชวนกันมาสร้างวัด โดยร่วมกันบริจาคที่ดินเพื่อที่จะสร้างวัด และผู้ใหญ่บ้านได้รวบรวมที่ดินที่จะสร้างวัดในปี พ.ศ. ๒๕๑๓ ได้รับพระราชทานวิสุงคามสีมา เมื่อวันที่ ๒๘ เมษายน พ.ศ. ๒๕๒๓ เขตวิสุงคามสีมา กว้าง ๑๘ เมตร ยาว ๒๕ เมตร โดยมีหลวงปู่สงวน ถามวโร เป็นประธานสงฆ์ในการสร้างวัด ท่านมรณภาพในปี พ.ศ. ๒๕๓๗ และมีคุณเติมศรี ไอยรานภารักษ์ เป็นผู้อุปถัมภ์วัดมาโดยตลอดศาสนสถาน ศาสนสถาน. อุโบสถ สร้างเมื่อ พ.ศ. ๒๕๒๔ เป็นอาคารคอนกรีตเสริมเหล็ก ศาลาการเปรียญ กว้าง ๑๔ เมตร ยาว ๒๘ เมตร สร้างเมื่อ พ.ศ. ๒๕๒๕ เป็นอาคารคอนกรีตเสริมเหล็ก ทรงไทย ๒ ชั้น กุฎีสงฆ์ จำนวน ๑๘ หลัง เป็นอาคารไม้ยกพื้น ๔ หลัง อาคารคอนกรีตชั้นเดียวยกพื้น ๑๐ หลัง เป็นอาคารครึ่งไม้ครึ่งคอนกรีต ๔ หลัง วิหาร กว้าง ๑๐ เมตร ยาว ๑๘ เมตร เป็นอาคารคอนกรีตเสริมเหล็ก สร้างเมื่อ พ.ศ. ๒๕๓๘ ศาลาอเนกประสงค์ กว้าง ๖ เมตร ยาว ๑๐ เมตร สร้างเมื่อ พ.ศ. ๒๕๔๙ เป็นอาคารคอนกรีตเสริมเหล็ก นอกจากนี้มี ฌาปนสถาน ๑หลัง หอระฆัง ๑ หลัง โรงครัว ๑ หลัง เรือนเก็บพัสดุ ๑ หลังปูชนียวัตถุ ปูชนียวัตถุ. พระประธานประจำอุโบสถ ปางสมาธิ ขนาดหน้าตักกว้าง ๓๙ นิ้ว สร้างเมื่อ พ.ศ. ๒๕๒๔ พระประธานประจำศาลาการเปรียญ ปางสมาธิ ขนาดหน้าตัก ๔๙ นิ้ว สร้างเมื่อ พ.ศ. ๒๕๔๘การบริหารและการปกครอง การบริหารและการปกครอง. พระอธิการจำรัส เป็นเจ้าอาวาส พ.ศ. ๒๕๑๙ ถึง พ.ศ. ๒๕๒๐ พระอธิการเจริญ เป็นเจ้าอาวาส พ.ศ. ๒๕๒๒ ถึง พ.ศ. ๒๕๒๙ พระอธิการสมชาย วิสารโธ เป็นเจ้าอาวาส พ.ศ. ๒๕๓๗ ถึง พ.ศ. ๒๕๔๓ พระครูภาวนาคุณาภรณ์ กิตฺติธโร เป็นเจ้าอาวาส พ.ศ. ๒๕๔๓ ถึง ปัจจุบัน</doc>
