<doc id="645582" url="https://th.wikipedia.org/wiki?curid=645582" title="ประสิทธิ์ แดงดา">ประสิทธิ์ แดงดา พันจ่าอากาศเอก ประสิทธิ์ แดงดา หรือ โค้ชสิทธิ์ เป็นทั้งอดีตหัวหน้าผู้ฝึกสอนสังกัดสโมสรฟุตบอลแอร์ฟอร์ซ ยูไนเต็ด รวมถึงเป็นบิดาของสองนักฟุตบอลทีมชาติไทย ซึ่งได้แก่ ธีรศิลป์ แดงดา และธนีกาญจน์ แดงดาประวัติ ประวัติ. ประสิทธิ์ แดงดา เกิดที่จังหวัดสุรินทร์ ซึ่งเคยเป็นนักกีฬาฟุตบอลมาก่อน และในปี พ.ศ. 2553 เขาเคยทำหน้าที่เป็นผู้ฝึกสอนทีมสโมสรฟุตบอลแอร์ฟอร์ซ ยูไนเต็ด ร่วมกับวิชิต เสชนะ ในการคัดนักฟุตบอลเข้าร่วมทีม และเคยทำหน้าที่เป็นหัวหน้าผู้ฝึกสอนให้แก่ทีมดังกล่าวในปีต่อมา โดยในปี พ.ศ. 2554 นั้น เขาสามารถสร้างผลงาน จากการพาทีมแอร์ฟอร์ซ ยูไนเต็ด ชนะทีมสโมสรฟุตบอลแบงค็อก ยูไนเต็ด ได้ถึงถิ่นที่ 2 ประตูต่อ 0 แม้จะเหลือผู้เล่นเพียง 10 คนตั้งแต่นาทีที่ 20 ก็ตามชีวิตส่วนตัว ชีวิตส่วนตัว. ประสิทธิ์ แดงดา มีคู่ชีวิตคือ กาญจนา แดงดา โดยทั้งสองมีลูกชายชื่อธีรศิลป์ แดงดา ซึ่งเป็นนักฟุตบอลกองหน้าทีมชาติไทย และลูกสาวชื่อธนีกาญจน์ แดงดา ซึ่งเป็นนักกีฬาฟุตบอลหญิงทีมชาติไทย ซึ่งลูกของประสิทธิ์ทั้งสอง ต่างได้รับการเสนอชื่อเข้าชิงรางวัลฟุตบอลสยามโกลเดนบอล ครั้งที่ 3 โดยธีรศิลป์ได้รับรางวัลสาขานักเตะยอดเยี่ยม และประสิทธิ์ได้เป็นตัวแทนเข้ารับรางวัลดังกล่าว ทั้งนี้ ประสิทธิ์เคยจดบันทึกสิ่งที่ต้องการในชีวิต 10 ประการ ในช่วง 20 ปีก่อนที่ธีรศิลป์ แดงดา จะเดินทางไปทดสอบฝีเท้าที่ประเทศสเปน ซึ่งหนึ่งในนั้นคือ การเห็นลูกชาย ได้ไปแข่งขันฟุตบอลในต่างแดน</doc>
