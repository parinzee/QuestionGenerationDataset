<doc id="103062" url="https://th.wikipedia.org/wiki?curid=103062" title="แอนเดรีย คอรร์">แอนเดรีย คอรร์ แอนเดรีย คอรร์ (Andrea Corr) หรือในชื่อจริงว่า แอนเดรีย เจน คอรร์ (Andrea Jane Corr MBE) (17 พฤษภาคม ค.ศ. 1974) เป็นนักร้องนำของวง เดอะ คอรร์ส และนักแสดงชาวไอริช ซึ่งนอกจากร้องนำแล้ว ยังเล่น tin whistle ให้กับทางวงอีกด้วย ในปี 2005 แอนเดรีย และ เดอะ คอรร์ส ได้รับพระราชทานเครื่องราชอิสริยาภรณ์ (MBE) จากสมเด็จพระราชินีนาถเอลิซาเบธที่ 2 เนื่องจากความสามารถทางดนตรี รวมถึงการทำงานการกุศลเพื่อหาเงินช่วยเหลือโรงพยาบาลฟรีแมนในนิวคาสเซิล เหยื่อจากเหตุการณ์ระเบิดในเมืองโอมากห์ ไอร์แลนด์เหนือ และงานการกุศลอื่นๆประวัติ ประวัติ. แอนเดรีย เกิดที่ดันดอล์ก มณฑลเลาท์ ประเทศไอร์แลนด์ เป็นลูกสาวคนสุดท้องของคู่สามีภรรยานักดนตรี เจอร์รี และ จีน คอรร์ เธอจึงได้รับการสนับสนุนทางดนตรีจากพ่อและแม่อย่างเต็มที่เหมือนกับพี่ๆ สมัยยังเด็ก แอนเดรียและพี่ๆ ของเธอ ได้แก่ แคโรไลน์ (เกิดปี 1973) ชารอน (เกิดปี 1970) และจิม (เกิดปี 1964) มักจะฝึกเล่นดนตรีและร้องเพลงกันในห้องนอนของจิมเสมอ โดยมีแอนเดรียรับหน้าที่เป็นนักร้องนำ และเริ่มหัดเป่า tin whistle อันเป็นเครื่องดนตรีที่เธอชอบและสนใจ ยิ่งไปกว่านั้นเธอยังสนใจในด้านการแสดงด้วย ต่อมาแอนเดรียและพี่ๆ ก็ได้ร่วมกันตั้งวง เดอะ คอรร์ส ขึ้นมาเพื่อเข้ารับการทดสอบคัดเลือกตัวแสดงในบทของวงดนตรีไอริช สำหรับเข้าฉากในภาพยนตร์เรื่อง The Commitments ของผู้กำกับ อลัน ปาร์คเกอร์ เมื่อปี 1991 ซึ่งในบรรดา 4 พี่น้อง แอนเดรียที่รับบทเป็นน้องสาวของพระเอกในเรื่อง เป็นเพียงคนเดียวที่มีบทพูด แม้จะเพียงแค่เล็กน้อย และอีกหลายปีต่อมา เธอก็ได้ร่วมแสดงในภาพยนตร์เรื่อง Evita ที่มีมาดอนน่าเป็นผู้แสดงนำ โดยรับบทเป็นเด็กสาวที่เคยหลับนอนกับฮวน เปรอง ในปี 2002 เส้นทางในอาชีพนักแสดงของแอนเดรียได้เปิดกว้างมากขึ้น เมื่อเธอถูกทาบทามให้มารับบทนำในเรื่อง Doctor Zhivago ละครโทรทัศน์เรื่องสั้นของสหราชอาณาจักร ที่สร้างจากนวนิยายของ บอริส ปาสเตอร์นาก แต่เธอได้ปฏิเสธไม่รับแสดง เนื่องจากในเรื่องมีฉากนู้ดมากเกินไป (ภายหลังผู้ที่มารับบทนี้แทนคือ คีร์รา ไนท์ลีย์) อย่างไรก็ตาม หลังจากนั้น แอนเดรีย ก็เริ่มมีผลงานทางภาพยนตร์เพิ่มมากขึ้น เช่น The Boys & Girl From County Clare, The Bridge และ Broken Thread ซึ่งบทบาทการแสดงในเรื่อง The Boys & Girl From County Clare ทำให้เธอได้รับรางวัลนักแสดงหญิงดีเด่นจากงาน Colorado Film Festival และรางวัล Film Discovery Jury Award สาขานักแสดงหญิงดีเด่นจากงาน U.S. Comedy Arts Festival ประจำปี 2005 นอกจากนี้ยังเคยถูกโหวตให้เป็น Most Attractive Woman ในปี 2001, 2004 และ 2005 ของนิตยสาร HELLO! ด้วยผลงานเดี่ยว ผลงานเดี่ยว. เดือนมีนาคม ปี 2006 เดอะ คอรร์ส ตัดสินใจหยุดพักงานเพลง เนื่องจากจิม ชารอน และแคโรไลน์ อยากจะมีเวลาให้กับครอบครัว ส่วนแอนเดรียเลือกที่จะออกผลงานเดี่ยว อัลบั้มเดี่ยวชุดแรกของเธอมีชื่อว่า "Ten Feet High" โปรดิวซ์โดย เนลลี ฮูเปอร์ และมี โบโน จากวง U2 เป็นเอ็กเซ็กคิวทีฟโปรดิวเซอร์ ซึ่งแอนเดรียเป็นผู้แต่งเนื้อเพลงเองทั้งหมดในอัลบั้ม ยกเว้น "Take Me I'm Yours" ที่เป็นเพลงเก่าของวง Squeeze โดยนอกจากร้องแล้ว เธอยังได้เล่นเปียโนเองอีกด้วยผลงานสตูดิโออัลบั้มผลงาน. สตูดิโออัลบั้ม. - Ten Feet High (22 มิถุนายน 2007) - Lifelines (22 พฤษภาคม 2011)ซิงเกิลซิงเกิล. - All I Have to Do is Dream (กับ Laurent Voulzy) (2006) - Shame on You (to Keep My Love from Me) (มิถุนายน 2007) - Champagne From A Straw (สิงหาคม 2007) - Tinseltown in the Rain (2011) - Pale Blue Eyes / Blue Bayou (2011)ภาพยนตร์ภาพยนตร์. - The Commitments (1991) - Evita (1996) - Quest For Camelot (1998) (พากย์เสียงนางเอกเวลาร้องเพลง) - The Boys & Girl From County Clare (2003) - The Bridge (2005) - Broken Thread (2006) - Pictures (2009)</doc>
