<doc id="862821" url="https://th.wikipedia.org/wiki?curid=862821" title="พันธุ์วโรภาส เศวตรุนทร์">พันธุ์วโรภาส เศวตรุนทร์ แพทย์หญิง พันธุ์วโรภาส เศวตรุนทร์ นามเดิม หม่อมเจ้าพันธุ์วโรภาส ภาณุพันธุ์ (4 สิงหาคม พ.ศ. 2476) เป็นพระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดชหม่อมมาลี ภาณุพันธุ์ ณ อยุธยา และเป็นพระนัดดาในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดชประวัติ ประวัติ. แพทย์หญิง พันธุ์วโรภาส เศวตรุนทร์ มีพระนามลำลองว่า ท่านหญิงน้อย ประสูติเมื่อ 4 สิงหาคม พ.ศ. 2476 เป็นพระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดชกับหม่อมมาลี ภาณุพันธุ์ ณ อยุธยา ทรงมีพระภคินีและพระขนิษฐาที่ยังทรงพระชนม์ คือ หม่อมเจ้าหญิงประภาพันธุ์ ภาณุพันธุ์ หม่อมเจ้าหญิงอุทัยกัญญา ภาณุพันธุ์ พันธุ์วโรภาสทรงสำเร็จศึกษาแพทยศาสตรบัณฑิตจากคณะแพทยศาสตร์ จุฬาลงกรณ์มหาวิทยาลัย และทำงานเป็นแพทย์อยู่ที่โรงพยาบาลจุฬาลงกรณ์ ได้เคยทำการรักษาพระราชวุฒาจารย์ (ดูลย์ อตุโล) ในช่วงอาพาธหนักครั้งที่สองแล้วเข้าพักรักษาตัวที่โรงพยาบาลจุฬาลงกรณ์ พันธุ์วโรภาสทรงคบหากับนายแพทย์ ชูช่วง เศวตรุนทร์ อาจารย์คณะแพทยศาสตร์ จุฬาลงกรณ์มหาวิทยาลัย ตั้งแต่ยังเป็นนิสิตอยู่ ต่อมาทรงกราบบังคมทูลลาออกจากฐานันดรศักดิ์เพื่อสมรสกับนายแพทย์ ชูช่วง เศวตรุนทร์ เมื่อวันที่ 31 มีนาคม พ.ศ. 2501 และได้รับพระมหากรุณาธิคุณโปรดเกล้าฯ พระราชทานน้ำพระมหาสังข์ ณ วังไกลกังวล เมื่อวันที่ 12 พฤษภาคม พ.ศ. 2501 มีบุตรธิดาด้วยกัน 4 คน คือ พงษ์ภาณุ เศวตรุนทร์, ศาสตราจารย์ ทันตแพทย์หญิง ดร. รังสินี มหานนท์, ภาณพ เศวตรุนทร์ และศักดิ์สถิต เศวตรุนทร์ เมื่อวันที่ 15 กันยายน พ.ศ. 2559 พันธุ์วโรภาส เศวตรุนทร์ได้เป็นประธานในพิธีพระราชทานเพลิงพระศพสวรรณา วิชัยรัตน์ ณ วัดธาตุทองพงศาวลี</doc>
