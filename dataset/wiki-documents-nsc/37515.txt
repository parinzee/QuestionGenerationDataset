<doc id="37515" url="https://th.wikipedia.org/wiki?curid=37515" title="ลาบานูน">ลาบานูน ลาบานูน () เป็นวงดนตรีสัญชาติไทยมุสลิมจาก อิสลามวิทยาลัยแห่งประเทศไทย เกิดจากการเข้าร่วมประกวดในโครงการฮอตเวฟมิวสิกอวอร์ดส์ และผ่านเข้าไปในรอบ 10 วงสุดท้าย ธเนศ วรากุลนุเคราะห์ จากค่ายมิวสิกบักส์ หนึ่งในคณะกรรมการตัดสินจึงชักชวนพวกเขามาร่วมงาน ลาบานูนมีผลงานอัลบั้มเพลงทั้งหมด 7 อัลบั้ม ได้แก่ นมสด (2541), 191 (2542) คนตัวดำ (2545) Clear (2546) สยามเซ็นเตอร์ (2548) 24 ชั่วโมง (2549) และ Keep Rocking (2555) หลังจากพักงานดนตรี ในปี พ.ศ. 2557 พวกเขาย้ายมาอยู่สังกัดจีนี่เรคอร์ด และออกซิงเกิลทั้งหมด 5 เพลงคือ "ศึกษานารี" "พลังงานจน" "เชือกวิเศษ" "แพ้ทาง" และ "พนักงานดับเพลิง" ซึ่งจะอยู่ในอัลบั้มใหม่ชื่อว่า N.E.W.S. (2559) ลาบานูน เป็นภาษาอาหรับ แปลว่า "นมสด" เนื่องจากพวกเขาต้องการทำเพลงให้ออกมาเรียบง่ายเหมือนนมรสจืด ด้วยเหตุนี้วงจึงมีเครื่องดนตรีเพียงสามชิ้น และชื่อของวงสะท้อนความเป็นอาหรับในเพลงของวงด้วยประวัติ ประวัติ. เมธี อนันต์ และสมพร เรียนด้วยกันที่โรงเรียนอิสลามวิทยาลัยแห่งประเทศไทย ก่อตั้งวงดนตรีชื่อ ลาบานูน เข้าประกวดดนตรีในรายการของฮอตเวฟ และเข้ารอบ 10 วงสุดท้าย ต่อมา ได้รับการชักชวนให้ทำเพลงกับค่ายมิวสิกบั๊กส์ ชื่อวงลาบานูน เป็นภาษาอาหรับ แปลว่า "นมสด" เนื่องจากพวกเขาต้องการทำเพลงให้ออกมาเรียบง่ายเหมือนนมรสจืด ด้วยเหตุนี้วงจึงมีเครื่องดนตรีเพียงสามชิ้น และชื่อวงสะท้อนความเป็นอาหรับในเพลงของวง ในปี พ.ศ. 2541 ลาบานูนออกอัลบั้มแรกชื่อ นมสด โดยมีซิงเกิลเปิดตัวคือ "ยาม" ในปี พ.ศ. 2542 ลาบานูนออกอัลบั้มชุดที่สอง 191 และมีซิงเกิล "191" และ "บังอาจรักเธอ" ที่ประสบความสำเร็จทั่วประเทศ อัลบั้มที่สามมีชื่อว่า คนตัวดำ วางจำหน่ายในปี พ.ศ. 2545 โดยสามอัลบั้มแรกขายได้ถึงหลักล้านชุด หลังจากนั้น ลาบานูนยังออกอัลบั้มอีกหลายอัลบั้ม ได้แก่ Clear (2546) สยามเซ็นเตอร์ (2548) และ 24 ชั่วโมง (2549) ในปี พ.ศ. 2549 จากการเปลี่ยนแปลงภายในโครงสร้างของค่ายและหมดสัญญากับค่าย ลาบานูนจึงประกาศพักวงชั่วคราว เมธีเข้าสมัครเป็นสมาชิกสภาองค์การบริหารส่วนจังหวัดสตูล และเป็นอาจารย์ที่คณะนิติศาสตร์ มหาวิทยาลัยหาดใหญ่ อนันต์เป็นที่ปรึกษาให้กับดีแทค และสมพรย้ายไปเล่นกลองให้วงกะลา เมธีกล่าวว่าจะพักวงชั่วคราว และจะกลับมารวมตัวกันใหม่เมื่อถึงเวลา ในปี พ.ศ. 2555 เมธีและอนันต์ ชวนให้ณัฐนนท์ ทองอ่อน อดีตมือกลองจากวงอ็อบลิเวียส กลับมารวมตัวกันและทำอัลบั้ม Keep Rocking และออกซิงเกิล "ประกันชั้นสาม" สองปีต่อมา พูนศักดิ์ จตุระบุล (อ๊อฟ) และขจรเดช พรมรักษา (กบ) จากวงบิ๊กแอส ชักชวนให้ลาบานูนย้ายมาที่ค่ายจีนี่เรคอร์ด และออกซิงเกิล "ศึกษานารี" ประสบสบความสำเร็จพอสมควร ซิงเกิลที่สองคือ "พลังงานจน" ซึ่งได้เปาวลี พรพิมล นักร้องลูกทุ่ง มาร่วมร้องรับเชิญให้ และมีการเผยว่าซิงเกิลที่ออกกับค่ายจีนี่จะรวมอยู่ในอัลบั้ม N.E.W.S. ซิงเกิลที่สาม "เชือกวิเศษ" ได้สารัช อยู่เย็น นักฟุตบอลทีมชาติไทย มาร่วมแสดงในมิวสิกวิดีโอ ซิงเกิลประสบความสำเร็จทั่วประเทศ ทำสถิติเป็นเพลงที่ทำยอดผู้ชมในยูทูบถึง 100 ล้านครั้งเร็วที่สุดในประเทศไทย ใช้เวลา 2 เดือน ซิงเกิลได้รับรางวัลซิงเกิลฮิตแห่งปีจากงานประกาศรางวัลเดอะกีตาร์แม็กอะวอดส์ 2016 ซิงเกิลที่สี่ "แพ้ทาง" มิวสิกวิดีโอเป็นการฉลองที่ "เชือกวิเศษ" ทำยอดผู้ชมได้ 200 ล้านครั้ง โดยนำนักแสดงวัยรุ่นสาว 6 คนมาร่วมแสดงในมิวสิกวิดีโอ มิวสิกวิดีโอเพลง "แพ้ทาง" มียอดผู้ชมถึง 100 ล้านครั้งเช่น ต่อมาในวันที่ 14 กรกฎาคม พ.ศ. 2559 มีประกาศว่าลาบานูนจะเปลี่ยนนักร้องนำ แต่ปรากฏว่าทางค่ายจีนี่เฉลยว่าความจริงแล้วนักร้องคนนั้นคือบริบูรณ์ จันทร์เรือง นักแสดงตลก ความจริงแล้วจะมาร่วมแสดงในมิวสิกวิดีโอเพลง "พนักงานดับเพลิง" ลาบานูนออกซิงเกิลที่หกจากอัลบั้ม ชื่อเพลง "ฉันก็คง" มิวสิกวิดีโอเผยแพร่วันที่ 11 มกราคม พ.ศ. 2560 นำแสดงโดยกมลเนตร เรืองศรี นักแสดงหญิง และณรัช วัฒนดำรงชาติ นักกีฬาโปโลน้ำทีมชาติไทย ในเดือนกุมภาพันธ์ พ.ศ. 2559 ชนินทร์ วรากุลนุเคราะห์ กรรมการบริษัท เพาเวอร์ เทรเซอร์ จำกัด ค่ายเพลงมิวสิคบั๊กส์ ยื่นฟ้องบริษัท จีเอ็มเอ็ม แกรมมี่ และวงลาบานูนในข้อหาละเมิดลิขสิทธิ์เพลงจากอัลบั้มเก่าทั้งหมด 7 อัลบั้ม เขาขอให้วงหยุดนำเพลงจากอัลบั้มดังกล่าวไปใช้ประโยชน์ทางการค้า เนื่องจากวงนำเพลงจากอัลบั้มดังกล่าวไปเล่นในการแสดงโดยไม่ได้รับอนุญาตไม่น้อยกว่า 10 เพลงต่อครั้ง และแสดงถึง 250 ครั้งนับตั้งแต่ปี พ.ศ. 2557 แต่ค่ายเพลงและวงได้เพิกเฉย เมธีกล่าวถึงเรื่องนี้ในบทสัมภาษณ์กับบันเทิงคมชัดลึกว่า "ถามในความรู้สึกของพวกเรา มีใครบ้าง ไม่อยากเล่นเพลงตัวเอง แต่ว่ามันมีกฎกติกาอะไรบางอย่าง เราเข้าใจในจุดนั้น แต่บางครั้ง มันก็เป็นเรื่องตลก เพลงเราแต่งเอง แต่วันหนึ่งเราร้องไม่ได้ มันก็เป็นเรื่องตลกเหมือนกันนะ" และกล่าวว่า "เราเข้าใจในเรื่องลิขสิทธิ์เป็นอย่างดี เราสามารถเล่นได้ เพราะมีการเซ็นสัญญากันของบริษัทเก่า [มิวสิคบั๊กส์] และบริษัทใหม่ [แกรมมี่] เป็นเวลา 3 ปี ซึ่งสัญญาฉบับนี้ถูกเซ็นก่อนที่ผมจะมาอยู่แกรมมี่ด้วย" และกล่าวอ้างถึงสัญญาดังกล่าวว่าตนสามารถแสดงเพลงจากอัลบั้มดังกล่าวได้จนถึงวันที่ 4 กรกฎาคม พ.ศ. 2560 ในเดือนพฤษภาคม พ.ศ. 2560 วงลาบานูนได้จัดคอนเสิร์ต ลาบานูน คอนเสิร์ต เปิดกล่อง คอนเสิร์ตครบรอบ 20 ปี แสดงในวันที่ 13 พฤษภาคม พ.ศ.2560 ที่ อินดอร์ สเตเดียม หัวหมากสมาชิกสมาชิก. - สมาชิกปัจจุบัน - เมธี อรุณ (เมธี) ร้องนำ, กีตาร์ - อนันต์ สะมัน (อนันต์) เบส - ณัฐนนท์ ทองอ่อน (สมเมย์) กลอง - อดีตสมาชิก - สมพร ยูโซ๊ะ (สมพร) กลอง (ย้ายไปเล่นให้วงกะลา ปัจจุบันเล่นให้วงอโศก)ผลงานอัลบั้มเพลงผลงาน. อัลบั้มเพลง. - นมสด (พฤษภาคม 2541) 2. ยาม 3. หนักใจ 4. Help me Please 5. ไม่ใช่อย่างงั้น No No No 6. เพ้อ 7. อมยิ้ม 8. ความรู้สึก 9. รักผมเหอะ 10. นมสด 11. รอ- 191 (กรกฎาคม 2542) 2. 191 3. รางวัลปลอบใจ 4. ถูกทุกข้อ 5. เด็กวานซืน 6. แอบรัก 7. ลูกบอล 8. บังอาจรักเธอ 9. บอกแล้ว 10. สามล้อ 11. เพื่อน้อง- คนตัวดำ (ตุลาคม 2545) 2. คนตัวดำ 3. แฟนเก่า 4. ใจง่าย 5. Go on 6. คิดในใจ 7. ผู้ร้ายปากแข็ง 8. อย่าลำบาก 9. คนดีที่ฉันรัก 10. ของเด็กเล่น 11. ฝากความคิดถึง- Clear (10 ธันวาคม 2546) 2. Missed call 3. เพื่อนใหม่ 4. รักแท้ 5. ใครจะทำไม 6. ไม่กล้าพอ 7. พรุ่งนี้รวย 8. Clear 9. ซื่อ 10. เหตุผลที่หายใจ 11. อารีย์- สยามเซ็นเตอร์ (28 สิงหาคม 2548) 2. สยามเซ็นเตอร์ 3. ไม่รู้ไม่ชี้ 4. ปฏิทิน 5. ฝันหวาน 6. ไก่ทอดหาดใหญ่ 7. ความรักท่วมหัว 8. เท่าเดิม 9. รักอยู่หนใด 10. โลกมีไว้เหยียบ 11. เมื่อความจริงปรากฏ- 24 ชั่วโมง (24 ตุลาคม 2549) 2. สตั้นท์แมน (ตัวแสดงแทน) 3. คำต้องห้าม 4. สวัสดี 5. ตุ๊กตาล้มลุก 6. ผู้ชายบ้านนอก 7. รักเธอทุกวัน 8. ความดีที่ไม่อยากทำ 9. เดาใจ 10. บริจาคโลหิต 11. หัวใจคนอื่น- Keep Rocking (2555) 2. เด็กเลี้ยงแกะ 3. สัญญาหน้าหนาว 4. ความภักดี 5. Nobody`s Perfect 6. สายน้ำ 7. อะไรก็ผิด 8. นางงามจักรวาล 9. คำพูด(เกินจริง)จากหัวใจ 10. ประกันชั้น 3 11. กะเพราไข่ดาว- N.E.W.S. (25 สิงหาคม พ.ศ. 2559) 2. ศึกษานารี (27 ตุลาคม พ.ศ. 2557) 3. พลังงานจน (ร้องร่วมกับ เปาวลี พรพิมล) (18 มีนาคม พ.ศ. 2558) 4. เชือกวิเศษ (26 สิงหาคม พ.ศ. 2558) 5. แพ้ทาง (10 กุมภาพันธ์ พ.ศ. 2559) 6. พนักงานดับเพลิง (27 กรกฎาคม พ.ศ. 2559) 7. ฉันก็คง (11 มกราคม พ.ศ. 2560) 8. ตายดาบหน้า (5 กรกฎาคม พ.ศ. 2560) 9. พลัดพราก (27 กุมภาพันธ์ พ.ศ. 2561) 10. เหนือ ใต้ ออก ตก 11. ใจกลางเมือง (5 เมษายน พ.ศ. 2560)อัลบั้มพิเศษอัลบั้มพิเศษ. - One (2547) เป็นอัลบั้มพิเศษของลาบานูน อัลบั้มนี้ต้องการให้กำลังใจชาวไทยใน 3 จังหวัดชายแดนภาคใต้- One Volume 11. เป็นตายร้ายดี 2. ยาม 3. คนตัวดำ 4. รักแท้ 5. บังอาจรักเธอ 6. แอบรัก 7. ใจง่าย 8. Missed call 9. รางวัลปลอบใจ 10. คิดในใจ 11. Help me Please 12. ไม่กล้าพอ- One Volume 21. รวมกันเราอยู่ 2. โอ้เพื่อนเอ๋ย 3. แฟนเก่า 4. 191 5. พรุ่งนี้รวย 6. หนักใจ 7. ถูกทุกข้อ 8. อมยิ้ม 9. Go on 10. ซื่อ 11. ความรู้สึก 12. ลูกบอลผลงานเพลงพิเศษผลงานเพลงพิเศษ. - เพลง ของนอกกาย เพลงประกอบละครเรื่อง สุภาพบุรุษลูกผู้ชาย - ร่วมขับร้องกับ บอดี้แสลม ในเพลง ปลิดปลิว ในอัลบั้ม dharmajāti (ดัม-มะ-ชา-ติ) - เพลง ฉันก็คง เพลงประกอบละครเรื่อง น.อ.สามช่า - ร่วมขับร้องกับ ธงไชย แมคอินไตย์ ในเพลง ผู้ต้องหา ในโปรเจกต์อัลบั้ม มินิมาราธอน ในปี พ.ศ. 2561รางวัลรางวัล. - 2560 รางวัลเพลงที่ถูกกล่าวถึงมากที่สุด ประจำปี 2016 เพลง "เชือกวิเศษ" จาก MThai Top Talk-About 2016 - 2560 รางวัลศิลปินยอดนิยมแห่งปีในยุคดิจิทัล จาก JOOX Thailand Music Awards 2017</doc>
