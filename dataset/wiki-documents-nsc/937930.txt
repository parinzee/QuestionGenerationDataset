<doc id="937930" url="https://th.wikipedia.org/wiki?curid=937930" title="มหาวิทยาลัยเวือทซ์บวร์ค">มหาวิทยาลัยเวือทซ์บวร์ค มหาวิทยาลัยยูลิอุส-มักซีมีเลียนแห่งเวือทซ์บวร์ค () หรือเรียกอย่างย่อว่า มหาวิทยาลัยเวือทซ์บวร์ค () เป็นสถาบันอุดมศึกษาของรัฐ ในเมืองเวือทซ์บวร์ค รัฐบาวาเรีย ประเทศเยอรมนี ถือเป็นหนึ่งในสถาบันการศึกษาที่เก่าแก่ที่สุดในเยอรมนี ก่อตั้งขึ้นในปีค.ศ. 1402 อย่างไรก็ตาม มหาวิทยาลัยได้ถูกปิดลงในปี 1415 ก่อนที่จะเปิดขึ้นใหม่อีกครั้งในปี 1582 ด้วยดำริของ ยูลิอุส เอ็คเทอร์ ฟอน เมอชเปลบรุนน์ (Julius Echter von Mespelbrunn) เจ้าชายมุขนายกแห่งเวือทซ์บวร์ค ชื่อมหาวิทยาลัยในปัจจุบันตั้งขึ้นตามพระนามของเจ้าชายมุขนายก และอีกท่านคือ พระเจ้ามักซีมีเลียนที่ 1 โยเซฟแห่งบาวาเรีย มหาวิทยาลัยเวือทซ์บวร์คเป็นหนึ่งในสถาบันสมาชิกของกลุ่ม German U15 อันเป็นเครือข่ายสถาบันการศึกษาและวิจัยชั้นนำที่สุด 15 แห่งของเยอรมนี และยังเป็นหนึ่งในสมาชิกของกลุ่มกูอิงบรา เครือข่ายมหาวิทยาลัยชั้นนำของยุโรป</doc>
