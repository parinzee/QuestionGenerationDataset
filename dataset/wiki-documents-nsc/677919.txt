<doc id="677919" url="https://th.wikipedia.org/wiki?curid=677919" title="เกาะตาง">เกาะตาง เกาะตาง (Koh Tang; ภาษาเขมร: កោះតាង) เป็นเกาะที่อยู่ใกล้ชายฝั่งของจังหวัดพระสีหนุ ในอ่าวไทย อยู่ห่างจากชายฝั่งกัมพูชาไปทางตะวันตกเฉียงใต้ประมาณ 52 กม.ภูมิศาสตร์ ภูมิศาสตร์. เกาะนี้เป็นหินโดยมีจุดสูงสุดอยู่ทางเหนือ มีชายหาดอยู่ทางตะวันออกและตะวันตก ทางตะวันออกเป็นหาดทรายและปะการัง มีเกาะขนาดเล็กเรียกเกาะมุลอยู่ห่างไปทางตะวันออกประมาณ 1.3 กม. และเกาะด็อมลวงอยู่ห่างไปทางใต้ประมาณ 2.2 กม.ประวัติการสังหารหมู่ที่เกาะตาง ประวัติ. การสังหารหมู่ที่เกาะตาง. ในเดือนพฤษภาคม พ.ศ. 2518 ทหารเขมรแดงได้บุกยึดเกาะโถจูและลักพาตัวชาวเวียดนามไป 513 คนซึ่งเกือบเป็นประชากรทั้งหมดของเกาะมายังเกาะตาง พวกเขาถูกบังคับใช้แรงงานหนักจนถูกฆ่าทั้งหมดเหตุการณ์มายาเกวซ เหตุการณ์มายาเกวซ. เกาะนี้เป็นพื้นที่ที่เกิดเหตุการณ์มายาเกวซซึ่งเป็นเหตุปะทะระหว่างสหรัฐและเขมรแดง ในวันที่ 15 พฤษภาคม พ.ศ. 2518 นาวิกโยธินสหรัฐได้ส่งเครื่องบินมายังเกาะตางโดยหวังว่าจะปลดปล่อยลูกเรือมายาเกวซที่ถูกทหารเขมรแดงจับกุมเมื่อ 12 พฤษภาคม พ.ศ. 2518 แต่ลูกเรือมายาเกวซไม่ได้อยู่ที่เกาะตางแต่ถูกนำตัวไปขึ้นแผ่นดินใหญ่ของกัมพูชาและถูกปล่อยตัวระหว่างที่ดำเนินการช่วยเหลือ เขมรแดงได้ยิงเฮลิคอปเตอร์ของสหรัฐสามลำในบริเวณใกล้เกาะตาง นาวิกโยธิน 15 คน และลูกเรือถูกฆ่า โดยคาดว่ามีทหารเขมรแดงถูกฆ่าราว 13-25 คนการจับกุมเรือใบฟอกกีเลดี การจับกุมเรือใบฟอกกีเลดี. ในวันที่ 13 สิงหาคม พ.ศ. 2521 เรือใบของจีนชื่อฟอกกีเลดีถูกพัดออกจากเส้นทางระหว่างสิงคโปร์ – กรุงเทพฯ ถูกพบทางตะวันตกของเกาะตางโดยเรือปืนของเขมรแดง ลูกเรือชาวแคนาดา สจ๊วต กลาสถูกฆ่า ส่วนจอห์น ดิวเฮิร์ส ชาวอังกฤษ และเกอร์รี ฮามิลชาวนิวซีแลนด์ถูกเขมรแดงจับไปขังคุกเอสวัน และบังคับให้เขียนคำรับสารภาพ ดิวเฮิร์สถูกประหารชีวิตเมื่อปลายเดือนสิงหาคม และฮามิลถูกฆ่าเมื่อเดือนตุลาคม พ.ศ. 2521</doc>
