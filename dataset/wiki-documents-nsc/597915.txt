<doc id="597915" url="https://th.wikipedia.org/wiki?curid=597915" title="เทเรนซ์ มักสวีนีย์">เทเรนซ์ มักสวีนีย์ เทเรนซ์ โจเซฟ มักสวีนีย์ () หรือ เทรลัค มัก ซิฟเนอ (; 28 มีนาคม พ.ศ. 2422&nbsp;– 25 ตุลาคม พ.ศ. 2463) เป็นผู้ประพันธ์บทละคร นักเขียน และนักการเมืองชาวไอริช ได้รับการเลือกตั้งให้เป็นนายกเทศมนตรีนครคอร์กในปี พ.ศ. 2463 ระหว่างสงครามประกาศเอกราชไอร์แลนด์ เขาถูกจับกุมในอังกฤษในข้อหาปลุกปั่นให้ขัดขืนอำนาจปกครอง และถูกจำคุกที่เรือนจำบริกซ์ตัน เขาถึงแก่กรรมในเดือนตุลาคม พ.ศ. 2463 หลังจากการอดอาหารประท้วงเป็นเวลา 74 วัน ได้รับการบันทึกไว้โดยกินเนสส์เวิลด์เรคคอร์ด ให้เป็นหนึ่งในผู้ทำลายสถิติโลกในด้านการอดอาหารโดยไม่บังคับ ร่วมกับผู้ประท้วงคนอื่นในเหตุการณ์เดียวกันคือ โจ เมอร์ฟี และฟิตซ์เจรัลด์กิจกรรมทางการเมือง กิจกรรมทางการเมือง. มักสวีนีย์ได้รับการกล่าวถึงว่าเป็นกวีปัญญาชนที่มีความอ่อนไหว งานเขียนของเขาในหนังสือพิมพ์ไอริชฟรีดอมทำให้เขาได้รับความสนใจจากกลุ่มไอริชริพับบลิกันบราเทอร์ฮุด เขาถูกจับกุมในข้อหาสวมเครื่องแบบของกองทัพสาธารณรัฐไอร์แลนด์ (ไออาร์เอ) ในปี พ.ศ. 2460 ต่อมาในวันที่ 20 มีนาคม พ.ศ. 2463 ได้รับเลือกให้รับตำแหน่งนายกเทศมนตรีนครคอร์ก และถูกจับกุมในวันที่ 12 สิงหาคม ปีเดียวกัน ในข้อหาครอบครองเอกสารปลุกระดม ถูกตัดสินอย่างรวบรัดโดยศาลทหารให้รับโทษจำคุกเป็นเวลา 2 ปี</doc>
