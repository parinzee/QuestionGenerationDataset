<doc id="61567" url="https://th.wikipedia.org/wiki?curid=61567" title="สถานีบางซื่อ (รถไฟฟ้ามหานคร)">สถานีบางซื่อ (รถไฟฟ้ามหานคร) สถานีบางซื่อ (, รหัส BAN) เป็นสถานีรถไฟฟ้าใต้ดินในเส้นทางรถไฟฟ้ามหานคร สายเฉลิมรัชมงคล บริเวณสถานีรถไฟชุมทางบางซื่อ กรุงเทพมหานครที่ตั้ง ที่ตั้ง. ในพื้นที่บริเวณสถานีรถไฟชุมทางบางซื่อ ของ การรถไฟแห่งประเทศไทย ทอดตัวระหว่างแนวเส้นทางรถไฟทางไกล, แนวเส้นทางรถไฟเข้าสู่ย่านพหลโยธินด้านทิศใต้ และทางพิเศษศรีรัช ใกล้กับถนนเทอดดำริ และโรงงานปูนซีเมนต์ไทย ในพื้นที่แขวงจตุจักร เขตจตุจักร และแขวงบางซื่อ เขตบางซื่อ กรุงเทพมหานคร เมื่อวันที่ 11 สิงหาคม พ.ศ. 2560 ได้มีการเปิดให้บริการส่วนต่อขยายสายเฉลิมรัชมงคลส่วนที่ 1 บางซื่อ-เตาปูน อย่างเป็นทางการ ตั้งแต่เวลา 12.00 น. ทำให้สถานีรถไฟฟ้าบางซื่อไม่ใช่สถานีปลายทางของรถไฟฟ้ามหานคร สายเฉลิมรัชมงคลอีกต่อไป โดยรถไฟฟ้าที่มาจากหัวลำโพง จะส่งผู้โดยสารที่ชานชาลาที่ 2 แทนชานชาลาที่ 1 จากนั้นจะไต่ระดับขึ้นไปอยู่ระดับที่ 3 และเข้าจอดที่ชานชาลาที่ 1 ของสถานีเตาปูนซึ่งเป็นสถานีปลายทาง นอกจากนี้โครงการรถไฟฟ้ามหานคร สายเฉลิมรัชมงคล กำลังอยู่ในระหว่างการก่อสร้างส่วนต่อขยายสายเฉลิมรัชมงคลส่วนที่ 3 เตาปูน-ท่าพระ โดยที่เมื่อรถไฟฟ้าออกจากสถานีเตาปูน รถไฟฟ้าจะวิ่งไปบนถนนประชาราษฎร์ สาย 2 จากนั้นจึงยกระดับข้ามแม่น้ำเจ้าพระยาที่ท่าน้ำบางโพ แล้วเข้าสู่ถนนจรัญสนิทวงศ์ไปจนถึงสี่แยกท่าพระ นอกจากนั้น สถานีบางซื่อแห่งนี้ยังมีสถานะเป็นสถานีเชื่อมต่อกับโครงการระบบรถไฟฟ้าชานเมือง ทั้งสายสีแดงอ่อนและสีแดงเข้ม ที่ชั้นใต้ดินของ สถานีกลางบางซื่อ อันเป็นศูนย์กลางระบบรางแห่งใหม่ของประเทศไทยอีกด้วยแผนผังสถานีรายละเอียดสถานีสีสัญลักษณ์ของสถานี รายละเอียดสถานี. สีสัญลักษณ์ของสถานี. ใช้สีน้ำเงินตกแต่งกระเบื้องที่เสา ผนังและขอบด้านบนของแนวประตูกั้นชานชาลา เพื่อแสดงการเชื่อมต่อกับระบบรถไฟฟ้าอื่น ๆ ในอนาคตรูปแบบของสถานี รูปแบบของสถานี. เป็นสถานีใต้ดิน กว้าง 30 เมตร ยาว 226 เมตร ระดับชานชาลาอยู่ลึก 12 เมตรจากผิวดิน เป็น 1 ใน 2 สถานีที่ใช้ชานชาลาด้านข้างชั้นเดียว (Station with Side Platform) คือ สถานีคลองเตย และ สถานีบางซื่อทางเข้า-ออกสถานีทางเข้า-ออกสถานี. - 1 หัวมุมถนนเตชะวณิช ตัดถนนเทอดดำริ (สามแยกด้านหน้าสถานีรถไฟ), อาคารผู้โดยสาร 1 สถานีรถไฟชุมทางบางซื่อ (สายเหนือ-ตะวันออกเฉียงเหนือ) - 2 ชานชาลาสถานีรถไฟชุมทางบางซื่อ อาคารผู้โดยสาร 2 (สายใต้)การจัดพื้นที่ในตัวสถานี การจัดพื้นที่ในตัวสถานี. แบ่งเป็น 2 ชั้น ประกอบด้วย- 1 ชั้นออกบัตรโดยสาร - 2 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ที่ทางเข้า-ออกที่ 1 - ลานจอดรถหน้าสถานีรถไฟชุมทางบางซื่อรถโดยสารประจำทางรถโดยสารประจำทาง. - ถนนเทอดดำริ หน้าสถานีรถไฟ สาย 50 52 65 70 97สถานที่สำคัญใกล้เคียงสถานที่สำคัญใกล้เคียง. - สถานีรถไฟชุมทางบางซื่อ และโครงการสถานีกลางบางซื่อ - บริษัท ปูนซิเมนต์ไทย - โรงเรียนผะดุงศิษย์พิทยา - เทสโก้ โลตัส สาขาประชาชื่น - ตลาดบางซื่อ - ตลาดมณีพิมาน (ตลาดเตาปูน)</doc>
