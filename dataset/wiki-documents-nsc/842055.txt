<doc id="842055" url="https://th.wikipedia.org/wiki?curid=842055" title="อุทยานแห่งชาติมือริทซ์">อุทยานแห่งชาติมือริทซ์ อุทยานแห่งชาติมือริทซ์ () เป็นอุทยานแห่งชาติในรัฐเมคเลินบวร์ค-ฟอร์พ็อมเมิร์นของประเทศเยอรมนี ตั้งอยู่ระหว่างกรุงเบอร์ลินกับเมืองรอสทอค อุทยานนี้จัดตั้งขึ้นเมื่อปี ค.ศ. 1990 กินพื้นที่ 318 ตารางกิโลเมตร อุทยานนี้แบ่งพื้นที่ออกเป็นสองส่วน ส่วนแรกคือ มือริทซ์ (Müritz) เป็นพื้นที่ตั้งแต่ชายฝั่งทางตะวันออกของทะเลสาบมือริทซ์ไปจนถึงเมืองนอยชเตรลิทซ์ และส่วนที่สองคือ เซอร์ราน (Serrahn) ส่วนนี้มีพื้นที่เล็กกว่าส่วนแรกตั้งอยู่ทางตะวันออกของเมืองนอยชเตรลิทซ์ ภูมิประเทศของอุทยานแห่งชาตินี้เป็นภูมิประเทศแผ่นดินต่ำทำให้ในบางจุดเกิดเป็นกองตะกอนธารน้ำแข็ง กว่า 65% ของอุทยานเป็นป่าและ 12% เป็นทะเลสาบ สัตว์ป่าขึ้นชื่อที่อาศัยอยู่ในอุทยานนี้ได้แก่ กวางแดง, นกกระเรียน, อินทรีหางขาว และเหยี่ยวออสเปร ส่วนสัตว์ชนิดอื่น ๆ ก็อาทิ นกยางแดงใหญ่, นกพงขลุ่ย, นกทะเลขาแดง, นกทะเลขาเขียว, นกกระสาดำ, นกเป็ดน้ำยูเรเซีย, เป็ดลาย และนกสติ๊นท์</doc>
