<doc id="848173" url="https://th.wikipedia.org/wiki?curid=848173" title="หลวงปู่เทพโลกอุดร">หลวงปู่เทพโลกอุดร หลวงปู่เทพโลกอุดร หรือ หลวงปู่ใหญ่ เป็นพระภิกษุในตำนาน ซึ่งมีผู้กล่าวอ้างถึงอย่างมากมาย โดยเชื่อเป็นผู้ที่คอยแนะนำผู้ที่ปฏิบัติธรรมมาหลายยุคหลายสมัย ตามตำนานเชื่อว่าท่านคือพระอุตรเถระ ที่เดินทางมาเผยแผ่พระพุทธศาสนาบริเวณดินแดนสุวรรณภูมิ กับพระโสณเถระในสมัยพระเจ้าอโศกมหาราช เมื่อประมาณพ.ศ. ๒๓๖ หลายคนเชื่อว่าท่านเป็นพระอรหันต์ แต่ยังไม่ดับขันธ์ ใช้วิธีเจริญฌาน อิทธิบาทสี่ ต่ออายุเพื่อช่วยเหลือพุทธศาสนามาจนถึงปัจจุบัน ซึ่งทั้งหมดเป็นเพียงตำนาน ไม่ปรากฎในพระไตรปิฎกหรือหลักฐานทางประวัติศาสตร์แต่อย่างใด ประวัติหลวงปู่เทพโลกอุดรหรือหลวงปู่ใหญ่ มีที่มาหลายแหล่ง และแต่ละที่ก็ไม่ค่อยตรงกัน อาทิ ประวัติหลวงปู่บรมครูพระเทพโลกอุดร โดยอาจารย์ประถม อาจสาคร, ประวัติหลวงปู่เทพโลกอุดรโดยคุณแม่มณีจันทร์ เลิศหิรัญปัญญา หรืออื่นๆ ครูบาอาจารย์ที่อาจพอรู้ประวัติหลวงปู่เทพโลกอุดร เช่น พระอาจารย์มโนธรรม (พระอาจารย์พีระ ปั้นมณี) หรือหลวงปู่ขาว วัดแห่งหนึ่ง จังหวัดทางภาคอีสาน เรื่องประวัติหลวงปู่เทพโลกอุดร บางคนก็พยายามตามหา บางคนที่พอรู้อะไรบ้าง ก็คงเข้าใจว่า ท่านคงไม่ต้องการให้ไปค้นหาประวัติในอดีต เพราะหน้าที่ในการดูแลพระพุทธศาสนาให้ครบ ๕,๐๐๐ ปี เป็นภาระที่ใหญ่มากกว่าการไปสนใจในประวัติ เรื่องรูปภาพหลวงปู่เทพโลกอุดร ก็มีหลายที่มา เช่น รูปภาพที่ถ่ายได้โดยหลวงวัย จัตตาลโย, รูปภาพวาด ที่วัดถ้ำพระธรรมมาสน์ จ.พิษณุโลก, รูปภาพที่ถ่ายขึ้นมาได้โดยท่านผู้มีอภิญญา ที่แจกไปหลายรูป ที่เว็บเมตตาโฮมเพจ</doc>
