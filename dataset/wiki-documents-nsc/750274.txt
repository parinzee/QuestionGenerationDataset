<doc id="750274" url="https://th.wikipedia.org/wiki?curid=750274" title="ซ่านโฉ่ว">ซ่านโฉ่ว ซ่านโฉ่ว () หรือ สานต่า () เป็นรูปแบบศิลปะการป้องกันตัวและกีฬามวยใช้เท้าอย่างหนึ่งของจีน ซ่านโฉ่วเป็นศิลปะการป้องกันตัวที่พัฒนาโดยทหารซึ่งมีพื้นฐานการศึกษาและปฏิบัติจากกังฟูและเทคนิคการต่อสู้ป้องกันตัวสมัยใหม่ ทั้งการรวบรวมการต่อยและเตะระยะประชิดของกีฬาคิกบ๊อกซิ่งกับมวยปล้ำ, จับทุ่ม, โยน, เตะกวาด, จับลูกเตะ, และในบางการแข่งขันยังมีการใช้ศอกและเข่าอีกด้วย ซ่านโฉ่วไม่ได้จัดให้เป็นวิชามวยรูปหนึ่งแต่ก็จัดว่าเป็นหนึ่งในสองส่วนประกอบของการฝึกฝนศิลปะการป้องกันตัวของจีนและส่วนมากสอนควบคู่กับการฝึกมวยที่มีรูปแบบ อย่างไรก็ตามซ่านโฉ่วก็เป็นส่วนหนึ่งของการพัฒนาของกีฬาศิลปะป้องกันตัววูซูของรัฐบาลจีน หลักสูตรการสอนซ่านโฉ่วจึงได้รับการเขียนขึ้นและในหลักสูตรนี้เองที่คำว่าซ่านโฉ่วได้รับการบัญญัติ หลักสูตรดังกล่าวพัฒนาขึ้นโดยมีศิลปะการต่อสู้ป้องกันตัวจีนเป็นที่อ้างอิงซึ่งมีหลายรูปแบบโดยที่รัฐบาลจีนได้พัฒนาหลักสูตรนี้ขึ้นมาสำหรับทั้งพลเรือนและทั้งการกีฬาหลักสูตร หลักสูตร. ปัจจุบันหลักสูตรฝึกสอนศิลปะป้องกันตัวจีนนั้นประกอบไปด้วยรูปแบบศิลปะป้องกันตัวดั้งเดิมหลากหลายรูปแบบจากประเทศจีนแต่จะเจาะจงเฉพาะที่มีการสนับสนุนทางวิทยาศาสตร์ ซ่านโฉ่วซึ่งเป็นการรวบรวมศิลปะป้องกันตัวหลายรูปแบบย่อมรวมถึงการต่อสู้ทุกรูปแบบอย่างเช่นการจู่โจมและการจับทุ่ม แต่กระนั้นซ่านโฉ่วเองก็เป็นกีฬาดัวนั้นจึงมีการบัญญัติกฏระเบียบเพื่อความปลอดภัยและการแสดงถึงกีฬาที่ปราศจากความรุนแรง</doc>
