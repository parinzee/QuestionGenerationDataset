<doc id="674776" url="https://th.wikipedia.org/wiki?curid=674776" title="ฮอลลีวูดเกมไนท์ไทยแลนด์">ฮอลลีวูดเกมไนท์ไทยแลนด์ ฮอลลีวูดเกมไนท์ไทยแลนด์ (Hollywood Game Night Thailand) หรือชื่อเดิม ซุป'ตาร์ปาร์ตี้ (CELEBRITY GAME NIGHT) เป็นรายการวาไรตี้เกมโชว์ที่ได้ซื้อลิขสิทธิ์มาจากรายการ "Hollywood Game Night" โดยมีวิลลี่ แมคอินทอช เป็นผู้ดำเนินรายการ ผลิตรายการโดย บริษัท มีมิติ จำกัด (ในซุป'ตาร์ปาร์ตี้ บริษัท เดอะวัน เอนเตอร์ไพรส์ จำกัด ฝ่ายบริหารรายการโทรทัศน์ของสถานีโทรทัศน์ช่องวัน ในสังกัด เอ็กแซ็กท์ เป็นผู้ผลิตรายการร่วม) ออกอากาศครั้งแรกทาง สถานีโทรทัศน์ช่องวัน เมื่อวันที่ 7 สิงหาคม 2557 จนถึงวันที่ 26 สิงหาคม พ.ศ. 2559 โดยย้ายเวลาออกอากาศทั้งหมด 4 ครั้ง แต่อย่างไรก็ตาม รายการนี้ได้กลับมาออกอากาศอีกครั้งแต่ได้เปลี่ยนแปลงชื่อรายการไปเป็นชื่อเดียวกันกับรายการจากสหรัฐอเมริกา ออกอากาศทุกวันเสาร์ เวลา 18:20 - 19:40 น. ทางสถานีวิทยุโทรทัศน์ไทยทีวีสีช่อง 3 และ ช่อง 3 เอชดี โดยออกอากาศในรูปแบบซีซั่นฤดูกาล ออกอากาศครั้งแรกเมื่อวันที่ 4 พฤศจิกายน พ.ศ. 2560 จนถึงวันที่ 3 กุมภาพันธ์ พ.ศ. 2561 (ฤดูกาลที่ 1)ระยะเวลาในการออกอากาศกติกาและรูปแบบการแข่งขัน กติกาและรูปแบบการแข่งขัน. ผู้เข้าแข่งขัน 2 ทีม (ประกอบด้วยผู้ชมทางบ้านเป็นหัวหน้าทีม และดารารับเชิญ (ซุป'ตาร์) เป็นลูกทีมอีก 3 คน) แข่งขันเกมทั้งหมด 4 เกม เกมที่ 1-2 คะแนนข้อละ 1 คะแนน, เกมที่ 3 คะแนนข้อละ 2 คะแนน, เกมที่ 4 คะแนนข้อละ 5 คะแนน ทีมที่ทำคะแนนรวมจากทั้ง 4 เกมได้สูงที่สุด หัวหน้าทีมจะมีสิทธิเข้าไปเล่นรอบแจ็คพ็อต (ในกรณีที่คะแนนเสมอกัน ทีมที่ตอบคำถามถูกต้องมากที่สุด หัวหน้าทีมจะมีสิทธิเข้าไปเล่นรอบแจ็คพ็อต)รายชื่อเกมที่ปรากฏรายชื่อเกมที่ปรากฏ. - ซุป'ตาร์ พันธุ์ผสม แต่ละทีมส่งตัวแทน 1 คนออกมาที่ปุ่ม พิธีกรจะโชว์รูปซุป'ตาร์ที่หน้าผสมกัน 2 คนบนจอด้านหลัง โดยซุป'ตาร์ทั้ง 2 คนจะมีชื่อเล่นเหมือนกัน คนที่กดปุ่มก่อนจะได้ตอบว่าเป็นรูปของใครผสมกับใคร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะมีคำใบ้ให้- ตบ ติด ตอบ ผู้เล่นทุกคนนั่งอยู่ที่โซฟาของตัวเอง พิธีกรจะบอกหมวดคำแล้วอ่านคำตอบไปเรื่อย ๆ เมื่อผู้เล่นได้ยินคำตอบที่อยู่ในหมวดคำที่กำหนดให้ลุกขึ้นมากดปุ่ม ถ้าตอบถูกจะได้คะแนนและสามารถไล่ฝั่งตรงข้ามออกจากเกมให้ไปนั่งที่เคาน์เตอร์บาร์ได้ แต่ถ้าตอบผิด คนที่ลุกมากดปุ่มจะต้องออกจากเกมเองและฝั่งตรงข้ามจะได้คะแนนแทน เกมจะจบลงเมื่อมีทีมใดทีมหนึ่งออกจากเกมครบทุกคน- 6 ภาพ ปราบเซียน แต่ละทีมส่งตัวแทนออกมา 1 คน ผู้เล่นมีเวลา 90 วินาทีในการเรียงภาพซุป'ตาร์ 6 ภาพจากอดีตถึงปัจจุบัน เมื่อเรียงภาพเสร็จแต่ละครั้งให้กดปุ่มเพื่อเช็คคำตอบ พิธีกรจะบอกจำนวนภาพที่เรียงถูก ผู้เล่นสามารถแก้ไขคำตอบได้เรื่อย ๆ จนกว่าจะหมดเวลา และถ้าสามารถเรียงได้ถูกต้องทั้ง 6 ภาพ ทีมที่ใช้เวลาน้อยกว่าจะได้โบนัสเพิ่มอีก 5 คะแนน- "อี" เมโลดี้ แต่ละทีมส่งตัวแทน 1 คนออกมาร้องเพลงโจทย์ให้เพื่อนร่วมทีมทาย โดยร้องได้เฉพาะคำว่า "อี" เท่านั้น เพื่อนร่วมทีมคนไหนตอบถูก จะต้องวิ่งออกมาร้องเพลงต่อไปแทน มีเวลาเล่น 90 วินาที- ชื่อฝรั่ง ฝั่งไทย แต่ละทีมส่งตัวแทน 1 คนออกมาที่ปุ่ม พิธีกรจะบอกชื่อภาพยนตร์ที่เป็นภาษาไทย คนที่กดปุ่มก่อนจะได้ตอบว่าชื่อภาษาอังกฤษของภาพยนตร์เรื่องนั้นคืออะไร ถ้าไม่มีใครตอบได้ พิธีกรจะมีภาพโปสเตอร์หนังขึ้นบนจอทีละนิดให้ดู- เซียนจอแก้ว แต่ละทีมส่งตัวแทน 1 คนออกมาที่ปุ่ม พิธีกรจะเปิดชื่อรายการทีวีหรือละครให้ทั้งคู่ดู ผู้เล่นกดปุ่มแล้วบอกว่าจะใบ้ชื่อรายการทีวีหรือละครภายในกี่พยางค์ (โดยไม่บอกชื่อตัวละครหรือพิธีกรใน รายการนั้น ๆ ) ฝั่งตรงข้ามมีสิทธิเกทับพยางค์ให้น้อยลงได้ คนที่ให้จำนวนพยางค์น้อยที่สุดได้ใบ้ เพื่อนร่วมทีมมีเวลาทาย 10 วินาที ถ้าตอบถูกจะได้คะแนน แต่ถ้าทายผิดฝั่งตรงข้ามจะได้คะแนนแทน- ใบ้ระเบิด แต่ละทีมส่งตัวแทน 1 คนออกมาที่โถแล้วผลัดกันหยิบคำใบ้ในโถขึ้นมาใบ้ให้เพื่อนร่วมทีมทาย เมื่อเพื่อนร่วมทีมตอบถูกให้ผลักโถไปฝั่งตรงข้าม ผลัดกันใบ้จนกว่าโถระเบิด โถระเบิดที่ใคร ทีมนั้นจะไม่ได้คะแนน ส่วนอีกทีมจะได้คะแนนตามจำนวนคำที่ใบ้ได้- ใบ้คนละคำ ลูกทีมซุป'ตาร์ทั้ง 3 คนจะต้องใบ้คำให้หัวหน้าทีมทาย โดยสามารถใบ้ได้แค่คนละหนึ่งพยางค์ต่อกัน และหัวหน้าทีมสามารถตอบได้แค่ข้อละครั้งเดียว มีเวลาเล่น 90 วินาที- จิตรกรจิ๋ว แต่ละทีมส่งตัวแทน 1 คนออกมาที่ปุ่ม พิธีกรจะโชว์รูปซุป'ตาร์ที่วาดโดยเด็ก 7-9 ขวบ คนที่กดปุ่มก่อนจะได้ตอบว่าเป็นรูปใคร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะมีคำใบ้ให้- เพลงฮิต ปิดหู หัวหน้าทีมจะต้องใส่หูฟังเพื่อให้ไม่ได้ยินเสียงอะไร ส่วนลูกทีมซุป'ตาร์ที่เหลือทั้ง 3 คนจะต้องใบ้ท่าทางให้หัวหน้าทีมทายชื่อเพลงที่วงดนตรีกำลังเล่นอยู่ให้ถูก มีเวลาเล่น 120 วินาที- ใบ้...ให้ท่า แต่ละทีมส่งตัวแทน 1 คนออกมาใบ้คำโดยใช้ได้แค่ท่าทางอย่างเดียว พิธีกรจะบอกหมวดคำของแต่ละทีมให้ เพื่อนร่วมทีมคนไหนตอบถูก จะต้องวิ่งออกมาใบ้แทน มีเวลาเล่น 90 วินาที- เหมียวรามา แต่ละทีมส่งตัวแทน 1 คนออกมาที่ปุ่ม พิธีกรจะเปิดภาพจำของภาพยนตร์บนจอด้านหลัง แต่ตัวละคร,สิ่งมีชีวิตในภาพจะถูกแทนที่ด้วยแมว คนที่กดปุ่มก่อนจะได้ตอบว่าเป็นภาพจากภาพยนตร์เรื่องอะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะมีคำใบ้ให้- เพลงดีคีย์เดียว แต่ละทีมส่งตัวแทน 1 คนออกมาที่ปุ่ม พิธีกรจะเปิดเพลงที่เนื้อร้องถูกคอมพิวเตอร์ทำให้เป็นคีย์เดียวและไม่มีทำนองให้ คนที่กดปุ่มก่อนจะได้ตอบว่าเพลงนั้นชื่ออะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะเปิดเพลงต่อจนกว่าจะมีคนตอบถูก- อักษรนำคำตอบ พิธีกรจะบอกหมวดคำ ผู้เล่นทั้ง 2 ทีมผลัดกันหยิบบล็อกตัวอักษรที่อยู่บนโต๊ะพร้อมตอบคำที่อยู่ในหมวดที่กำหนดและขึ้นต้นด้วยตัวอักษรที่หยิบมา เมื่อตอบถูกให้ทิ้งบล็อกนั้นลงไปใต้โต๊ะ ทีมไหนตอบไม่ได้ สมาชิกของอีกทีมมีสิทธิหยิบบล็อกเพิ่มคนละ 1 บล็อกเพื่อทำคะแนนเพิ่มอีก 4 คะแนน- เรียงเต๋าซุป'ตาร์ ในเกมนี้จะมีลูกเต๋า 4 ลูก บนลูกเต๋าแต่ละด้านจะมีรูปของซุป'ตาร์ถูกแบ่งเป็นส่วน ๆ อยู่ ผู้เล่นฟังคำใบ้จากพิธีกรแล้วเรียงลูกเต๋าบนโต๊ะให้เป็นรูปซุป'ตาร์ที่ถูกตามคำใบ้ที่พิธีกรบอก มีเวลาเล่น 120 วินาที ถ้าสามารถเรียงได้ถูกต้องทั้ง 6 ภาพ ทีมที่ใช้เวลาน้อยกว่าจะได้โบนัสเพิ่มอีก 5 คะแนน- หนังพันธุ์ผสม แต่ละทีมส่งตัวแทน 1 คนออกมาที่ปุ่ม พิธีกรจะโชว์โปสเตอร์ภาพยนตร์ 2 เรื่องผสมกันบนจอด้านหลังพร้อมกับบอกคำใบ้ให้ คนที่กดปุ่มก่อนจะได้ตอบว่าเป็นภาพยนตร์เรื่องอะไรผสมกับอะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะมีคำใบ้เป็นชื่อหนังทั้งสองเรื่องผสมกันให้- หนังดังหลังเต๋า ในเกมนี้จะมีลูกเต๋า 4 ลูก บนลูกเต๋าแต่ละด้านจะมีชื่อภาพยนตร์ถูกแบ่งเป็นส่วน ๆ อยู่ ผู้เล่นถือลูกเต๋าคนละหนึ่งลูกแล้วเรียงชื่อภาพยนตร์ตามคำใบ้จากพิธีกรโดยการหมุนลูกเต๋าและสลับตำแหน่งการยืน มีเวลาเล่น 90 วินาที ถ้าสามารถเรียงได้ถูกต้องทั้ง 6 ชื่อ ทีมที่ใช้เวลาน้อยกว่าจะได้โบนัสเพิ่มอีก 5 คะแนน- คำนี้ 4 อักษร ผู้เล่นแต่ละทีมปิดตาแล้วถือตัวอักษรคนละ 1 ตัว พิธีกรจะอ่านคำใบ้ ให้ผู้เล่นสลับตัวอักษรที่มีอยู่ให้เป็นคำที่ถูกต้อง เมื่อได้คำที่ถูกแล้ว ก่อนขึ้นคำใหม่จะมีผู้เล่นบางคนถูกเปลี่ยนตัวอักษร มีเวลาเล่น 90 วินาที- ใบ้หัว ต่อท้าย ผู้เล่นแต่ละคนจะต้องใส่แว่นที่มีคำใบ้อยู่บนหน้าผาก พิธีกรจะบอกหมวดคำของแต่ละทีมให้ คนที่อยู่หัวแถวใบ้คำที่อยู่บนหน้าผากของคนต่อไปให้คนนั้น ๆ ทาย เมื่อทายถูกหรือข้าม คนที่ทายคำจะมาเป็นคนใบ้ที่อยู่หัวแถวให้คนต่อไปทาย ส่วนคนที่อยู่หัวแถวให้วิ่งไปต่อหางแถวแทน มีเวลาเล่น 90 วินาที- ไปไหนดีครับ? แต่ละทีมส่งตัวแทน 1 คนออกมาเป็นโชเฟอร์ขับรถแล้วถามเพื่อนร่วมทีมว่า "ไปไหนดีครับ?" ผู้เล่นคนที่เหลือในทีมผลัดกันมาใบ้ชื่อสถานที่ให้โชเฟอร์ทาย มีเวลาเล่น 90 วินาที- ถอดสระหนังดัง แต่ละทีมส่งตัวแทน 1 คนออกมาที่ปุ่ม พิธีกรจะโชว์ชื่อภาพยนตร์ที่เอาสระ,วรรณยุกต์ออกไป เหลือแต่พยัญชนะ บนจอด้านหลัง คนที่กดปุ่มก่อนจะได้ตอบว่าเป็นภาพยนตร์เรื่องอะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะแสดงตำแหน่งของสระ,วรรณยุกต์ให้- ทีวีพันธุ์ผสม แต่ละทีมส่งตัวแทน 1 คนออกมาที่ปุ่ม พิธีกรจะโชว์ภาพจากรายการทีวี,ละคร 2 รายการผสมกันบนจอด้านหลังพร้อมกับบอกคำใบ้ให้ คนที่กดปุ่มก่อนจะได้ตอบว่าเป็นรายการทีวี,ละครอะไรผสมกับอะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ- ตอบปุ๊บ ยิงป๊อบ ผู้เล่นทุกคนนั่งล้อมโต๊ะที่มีเครื่องยิงป๊อบคอร์นหมุนแบบสุ่มอยู่ เครื่องยิงป๊อบคอร์นชี้ไปที่ใคร คนนั้นต้องตอบคำถามโดยคำถามแต่ละข้อจะมีตัวเลือกให้ 2 ข้อ ถ้าตอบถูกจะได้คะแนน แต่ถ้าตอบผิดจะโดนป๊อบคอร์นยิงใส่หน้า- ปริศนาคำแฝง แต่ละทีมส่งตัวแทน 1 คนออกมาที่ปุ่ม พิธีกรจะโชว์ชื่อซุป'ตาร์ พร้อมคำใบ้ปริศนาบนจอด้านหลัง โดยคำตอบของปริศนาจะมาจากตัวอักษรในชื่อของซุป'ตาร์ คนที่กดปุ่มก่อนจะได้ตอบว่าคำตอบของปริศนาคืออะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ- ซุป'ตาร์ หน้าสลับ แต่ละทีมส่งตัวแทน 1 คนออกมาที่ปุ่ม พิธีกรจะโชว์รูปโปสการ์ดที่มีรูปซุป'ตาร์ 2 คนที่สลับหน้ากันบนจอด้านหลัง คนที่กดปุ่มก่อนจะได้ตอบว่าเป็นรูปของใครกับใคร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ หากยังไม่มีใครตอบได้ พิธีกรจะมีคำใบ้ให้- เพลงฮิตผิดเนื้อ แต่ละทีมส่งตัวแทน 1 คนออกมาที่ปุ่ม วงดนตรีจะเล่นเพลงโดยร้องเนื้อท่อนสุดท้ายผิด คนที่กดปุ่มก่อนจะได้ตอบว่าท่อนสุดท้ายที่ถูกต้องร้องว่าอะไร หากตอบถูกจะได้คะแนน แต่ถ้าตอบผิดอีกฝ่ายจะมีสิทธิตอบ - ต่อตาตั้ง แต่ละทีมจะต้องผลัดกันนำลูกเต๋าที่มีหน้าซุป'ตาร์มาวางตั้งเรียงกันตามคำใบ้ของพิธีกรให้ถูกต้องตามลำดับ หากเรียงผิด ตรงฐานวางจะมีสปริงดีดทำให้ลูกเต๋าหล่นลงมา ผู้เล่นที่เรียงผิดจะต้องเรียงใหม่ตั้งแต่ต้น มีเวลา 120 วินาที - เพลงเพราะ ไมค์เพี้ยนซุป'ตาร์ เต็ม 10 ซุป'ตาร์ เต็ม 10. ผู้เล่นทางบ้านของทีมที่ชนะจะมีสิทธิเลือก 1 ใน 6 ซุป'ตาร์ของทีมไหนก็ได้มาเป็นคนใบ้ชื่อของซุป'ตาร์ให้ผู้เล่นทางบ้านเป็นคนทาย โดยซุป'ตาร์ห้ามบอกชื่อเล่น,ชื่อจริง,นามสกุลของซุป'ตาร์คนที่เป็นโจทย์ ภายในเวลา 90 วินาที หากผู้เล่นทางบ้านตอบชื่อซุป'ตาร์ถูกจะได้ชื่อละ 2,000 บาท และถ้าผู้เล่นทางบ้านตอบชื่อซุป'ตาร์ได้ครบ 10 ชื่อ จะได้รับเงินรางวัล 50,000 บาท (ในรูปแบบ Hollywood Game Night เป็นเงินรางวัลสูงสุด 100,000 บาท) = อ้างอิง =</doc>
