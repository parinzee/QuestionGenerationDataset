<doc id="498396" url="https://th.wikipedia.org/wiki?curid=498396" title="พอร์พอยส์">พอร์พอยส์ พอร์พอยส์ (; การออกเสียง ) เป็นสัตว์เลี้ยงลูกด้วยนมในอันดับวาฬและโลมา (Cetacea) ขนาดเล็กวงศ์หนึ่ง ใช้ชื่อวงศ์ว่า Phocoenidae พอร์พอยส์ จัดเป็นวาฬมีฟันขนาดเล็ก ลักษณะทั่วไปคล้ายกับโลมาทะเล (Delphinidae) แต่มีความแตกต่างไปจากโลมาทั่วไป คือ มีรูปร่างที่เล็กกว่า และมีรูปทรงที่อ้วนกลมกว่า อีกทั้งสรีระร่างกายของพอร์พอยส์ไม่อาจจะเก็บความอบอุ่นไว้ได้นาน ทำให้สูญเสียพลังงานในร่างกายได้รวดเร็วกว่า จึงต้องกินอาหารบ่อยครั้งและมากกว่าโลมาทะเลเพื่อสร้างพลังงานและความอบอุ่นให้แก่ร่างกาย นอกจากนี้แล้ว ครีบหลังของพอร์พอยส์นั้นเป็นรูปสามเหลี่ยมคล้ายกับครีบของปลาฉลาม แต่มีความสั้นทู่ ซึ่งในบางครั้งจะมีปุ่มขนาดเล็กเรียกว่า ทูเบอร์เคิล อยู่ตรงขอบครีบ ลักษณะของจมูกของพอร์พอยส์นั้นสั้นทู่และกลมกว่าโลมาทั่วไป ลักษณะของฟันก็มีลักษณะเล็ก ๆ เป็นตุ่มไม่แหลมคม ส่วนกระดูกคอนั้นติดต่อกับกระดูกสันหลัง ทำให้ไม่อาจจะขยับส่วนคอไปมาได้อย่างอิสระเหมือนโลมา และพฤติกรรมก็แตกต่างไปจากโลมาด้วย ได้แก่ ฝูงของพอร์พอยส์มีขนาดเล็กกว่า คือ มีจำนวนสมาชิกในฝูงเพียง 2–4 ตัวเท่านั้น ไม่ได้มีกันหลายสิบหรือร้อยตัวเหมือนโลมาทะเล และมีพฤติกรรมขี้อาย เกรงกลัวมนุษย์ ผิดกับโลมาทะเล และเป็นโลมาที่มีอายุขัยสั้นเพียงแค่ 20 ปีเท่านั้น พอร์พอยส์ นับเป็นสัตว์ในอันดับนี้ที่มีขนาดเล็กที่สุด โดยชนิดที่มีขนาดเล็กที่สุด คือ วิกีตา พบกระจายพันธุ์ทางตอนเหนือของอ่าวแคลิฟอร์เนีย มีขนาดโตเต็มที่ไม่ถึง 2 เมตรด้วยซ้ำ ขณะที่ชนิดที่มีขนาดใหญ่ที่สุด ก็มีความยาวเพียง 2.3 เมตรเท่านั้นศัพทมูลวิทยา ศัพทมูลวิทยา. คำว่า "พอร์พอยส์" (Porpoise) เป็นคำที่ใช้ในภาษาอังกฤษ ส่วนในภาษาในทวีปเอเชียอื่น ๆ พอร์พอยส์มักมีการเปรียบเทียบกับโลมาและหนู เช่น ในภาษาจีน พอร์พอยส์มีความหมายตรงตัวว่า "โลมาหนู" (鼠海豚) และ ในภาษาเวียดนาม พอร์พอยส์มีความหมายตรงตัวว่า "โลมาหนู" (Cá heo chuột) ซึ่งมีความหมายว่า "โลมาขนาดเล็ก" ส่วนคำว่า "โลมา" ในภาษาเอเชียดังกล่าวก็มีความหมายตรงตัวว่า "หมูทะเล"การจำแนก การจำแนก. แบ่งออกได้เป็น 3 สกุล 6 ชนิด พบในประเทศไทยเพียงชนิดเดียว ขณะที่บางสกุลก็ได้สูญพันธุ์ไปแล้ว ตั้งแต่ยุคก่อนประวัติศาสตร์- Neophocaena- Neophocaena phocaenoides (เป็นชนิดที่พบได้ในประเทศไทย) - Phocoena- Phocoena dioptrica - Phocoena phocoena - Phocoena sinus - Phocoena spinipinnis - Phocoenoides- Phocoenoides dalli ที่สูญพันธุ์ไปแล้ว- † Haborophocoena- Haborophocoena toyoshimai - † Numataphocoena- Numataphocoena yamashitai - † Septemriocetus- Septemriocetus bosselaersii - † Piscolithax- Piscolithax aenigmaticus - Piscolithax longirostris - Piscolithax boreios - Piscolithax tedfordi</doc>
