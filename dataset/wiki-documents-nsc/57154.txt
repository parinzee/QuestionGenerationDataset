<doc id="57154" url="https://th.wikipedia.org/wiki?curid=57154" title="ศรพิชัย พิษณุราชันย์">ศรพิชัย พิษณุราชันย์ ศรพิชัย กระทิงแดงยิม หรือ ศรพิชัย พิษณุราชันย์ มีชื่อจริงว่า นิคม ชูบุญ เกิดเมื่อวันที่ 21 เมษายน พ.ศ. 2517 ที่อำเภอแม่ทะ จังหวัดลำปาง แล้วหันมาโตที่ อำเภอคลองลาน จังหวัดกำแพงเพชร สถิติการชก 35 ครั้ง ชนะ 30 (น็อค 19) เสมอ 1 แพ้ 4ประวัติ ประวัติ. ศรพิชัยขึ้นชกมวยสากลครั้งแรกเมื่อ 9 สิงหาคม พ.ศ. 2538 ชนะน็อค นีโอ ดาลา ยก 8 ที่ สมุทรสาคร จากนั้น ขึ้นชกชนะรวด โดยเคยชนะคะแนน เจอรี่ ปาฮายาไฮ และชนะน็อค ลี เอสโคปิโด ยก 3 จากนั้นได้ชิงแชมป์โลกรุ่นฟลายเวท WBU เมื่อ 7 มิถุนายน พ.ศ. 2539 ชนะคะแนน แองเกิล อันมีนา ที่ เชียงราย ได้แชมป์มาครอง ศรพิชัยชกป้องกันตำแหน่งได้ 5 ครั้ง จนถึง พ.ศ. 2540 ซึ่งประเทศไทยพบกับสภาวะเศรษฐกิจตกต่ำ หาผู้จัดชกป้องกันตำแหน่งไม่ได้ ศรพิชัยต้องหันไปชกมวยไทยอยู่ระยะหนึ่ง และถูกปลดจากตำแหน่งแชมป์โลกไป ต่อมา ศรพิชัยมาอยู่ภายใต้การดูแลของนิวัฒน์ เหล่าสุวรรณวัฒน์ และได้ชิงแชมป์ PABA รุ่นซูเปอร์ฟลายเวทเมื่อ 28 สิงหาคม พ.ศ. 2541 ชนะน็อค เซซุโน เดลกาโด้ ได้แชมป์มาครอง ป้องกันตำแหน่งไว้ได้ 3 ครั้ง ก็ได้ชิงแชมป์โลกรุ่นฟลายเวท WBA เมื่อ 3 กันยายน พ.ศ. 2542 ชนะน็อค ลีโอ กาเมซ ยก 8 ได้แชมป์มาครอง แต่ศรพิชัยซึ่งมีปัญหาในการทำน้ำหนักตัวในรุ่นนี้ก็ป้องกันแชมป์ไว้ได้เพียง 1 ครั้ง ก่อนจะเสียแชมป์ แพ้คะแนน อีริก โมเรล ที่สหรัฐเมื่อ 5 สิงหาคม พ.ศ. 2543 หลังจากเสียแชมป์ ศรพิชัยได้ไปชกกับอเล็กซานเดอร์ มูนอซที่เวเนซุเอลา เมื่อ 16 ธันวาคม พ.ศ. 2543 ปรากฏว่าเป็นฝ่ายแพ้น็อคในยกที่ 5 หลังจากนั้น ศรพิชัยยังคงขึ้นชกอย่างต่อเนื่อง แต่ไม่มีโอกาสได้ชิงแชมป์ใดๆ จน พ.ศ. 2546 ศรพิชัยแพ้น็อค แมงบาว ปาตี ยก 2 อย่างพลิกความคาดหมาย จากนั้น เขาขึ้นชกอีกเพียงครั้งเดียวเมื่อ 5 กุมภาพันธ์ พ.ศ. 2547 แพ้น็อค จุน โทริอูมิ ยก 9 ที่ญี่ปุ่น จากนั้นก็แขวนนวมไปเกียรติประวัติเกียรติประวัติ. - แชมป์โลกรุ่นฟลายเวท WBU (2539 - 2541)- ชิง, 7 มิ.ย. 2539 ชนะคะแนน แองเกิล อันมีนา () ที่ ศูนย์กีฬากลางแจ้ง อ.พาน เชียงราย - ป้องกันครั้งที่ 1, 8 ส.ค. 2539 ชนะคะแนน ลุยจิ คัสติโยเน () ที่ ทาวน์สแควร์ ซานมาร์โก อาควิโน คาราเบรีย - ป้องกันครั้งที่ 2, 24 ต.ค. 2539 ชนะน็อคยก 5 วิลลี ซาราซาร์ () ที่ ลานกีฬากลางแจ้ง สกลนคร - ป้องกันครั้งที่ 3, 30 ธ.ค. 2539 ชนะน็อคยก 11 ดาเนียล วาลด์ () ที่ กรุงเทพฯ - ป้องกันครั้งที่ 4, 18 เม.ย. 2540 ชนะแตกยก 8 รูดี้ อีดาโน่ () ที่ อ.โนนสะอาด จ.อุดรธานี - ป้องกันครั้งที่ 5, 23 พ.ค. 2540 ชนะน็อคยก 2 นีล กาก้า (ฟิลิปปินส์) ที่ อุดรธานี - แชมป์ PABA รุ่นจูเนียร์แบนตัมเวท (2541 - 2542)- ชิง, 28 ส.ค. 2541 ชนะน็อค ยก 2 เซซุโน เดลกาโด้ (ฟิลิปปินส์) ที่ ราชบุรี - ป้องกันครั้งที่ 1, 25 ธ.ค. 2541 ชนะน็อคยก 9 โดบรัค อาร์เธอร์ () ที่ กรุงเทพฯ - ป้องกันครั้งที่ 2, 12 มี.ค. 2542 ชนะน็อคยก 5 โมเน เดกูเอ้ (ฟิลิปปินส์) ที่ เชียงใหม่ - ป้องกันครั้งที่ 3, 18 มิ.ย. 2542 ชนะน็อคยก 4 โช ชองมุน () ที่ สมุทรปราการ - แชมป์โลกรุ่นฟลายเวท WBA (2542 - 2543)- ชิง, 3 ก.ย. 2542 ชนะน็อคยก 8 ลีโอ กาเมซ () ที่ ลานจอดรถ โรงแรมแกรนด์มุกดาหาร จ.มุกดาหาร - ป้องกันครั้งที่ 1, 8 เม.ย. 2543 ชนะน็อค ยก 5 กิลเบอร์โต กอนซาเลซ (เวเนซุเอลา) ที่ สนามกีฬา จ.กาฬสินธุ์ - เสียแชมป์, 5 ส.ค. 2543 แพ้คะแนน อีริค โมเรล (เปอร์โตริโก) ที่ แอลแลมท์ เอเนอยี่ เซ็นเตอร์ เมดิสัน รัฐวิสคอนซิน</doc>
