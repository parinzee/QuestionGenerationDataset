<doc id="262748" url="https://th.wikipedia.org/wiki?curid=262748" title="เครือข่ายกาญจนาภิเษก">เครือข่ายกาญจนาภิเษก เครือข่ายกาญจนาภิเษก (Golden Jubilee Network) คือ เว็บไซต์ที่เชื่อมโยงข้อมูลความรู้เกี่ยวกับพระบาทสมเด็จพระปรมินทรมหาภูมิพลอดุลยเดช อาทิ พระราชกรณียกิจ โครงการอันเนื่องมาจากพระราชดำริ กระแสพระราชดำรัส ตลอดจนข้อมูลที่น่าสนใจเกี่ยวกับประเทศไทย จัดทำขึ้นเนื่องในวโรกาสพระราชพิธีกาญจนาภิเษก 50 ปี แห่งการครองราชย์ เปิดให้ใช้งานเมื่อวันที่ 5 ธันวาคม พ.ศ. 2539 เวลา 09.09 น. โดยมีเครือข่ายขององค์กรที่ถวายงานแด่พระบาทสมเด็จพระเจ้าอยู่หัว ทำหน้าที่สนับสนุนข้อมูลด้านพระราชกรณียกิจ และโครงการอันเนื่องมาจากพระราชดำริ เครือข่ายกาญจนาภิเษกเป็นเว็บไซต์ที่มีผู้เข้าชมจากประเทศไทยมากเป็นอันดับที่ 2,384 (19 กันยายน 2557) จากการจัดอันดับโดยอะเล็กซาภารกิจ ภารกิจ. นำเสนอข้อมูลเกี่ยวกับ พระราชประวัติ พระราชกรณียกิจ โครงการอันเนื่องมาจากพระราชดำริ พระราชดำรัส พระราชพิธีกาญจนาภิเษก วัฒนธรรมไทย ข่าวสารเกี่ยวกับประเทศไทย และฐานข้อมูลต่างๆ จากหน่วยงานที่เกี่ยวข้องประวัติ ประวัติ. ในวโรกาสพระราชพิธีกาญจนาภิเษก 50 ปี แห่งการครองราชย์ รัฐบาลไทย โดยคณะกรรมการเทคโนโลยีสารสนเทศแห่งชาติ ได้จัดทำเครือข่ายคอมพิวเตอร์กาญจนาภิเษกขึ้นเพื่อถวายเป็นราชสักการะ ตามมติคณะรัฐมนตรีเมื่อวันที่ 3 กันยายน พ.ศ. 2539 ด้วยเหตุผลว่าแม้จะมีกิจกรรมร่วมเฉลิมฉลองพระราชพิธีกาญจนาภิเษกในประเทศไทยเป็นจำนวนมาก แต่ยังไม่มีกิจกรรมหรือโครงการใดได้ใช้ประโยชน์จากเทคโนโลยีสารสนเทศ (IT) อย่างเต็มที่ ซึ่งในช่วงเวลานั้นเครือข่ายคอมพิวเตอร์และอินเทอร์เน็ตในประเทศไทยมีความรวดเร็วและมีประสิทธิภาพขึ้นมาก ทางคณะกรรมการเทคโนโลยีสารสนเทศแห่งชาติเห็นควรว่า คงจะไม่มีของขวัญใดทัดเทียมกับการบันทึกพระราชกรณียกิจ ผลงานด้านการพัฒนาประเทศไทย และสาระความรู้ต่างๆ ลงในสื่ออินเทอร์เน็ต ซึ่งประชาชนทุกเพศ ทุกวัย สามารถเข้าถึงได้ตลอดเวลา เพื่อน้อมเกล้าฯ ถวายแด่พระบาทสมเด็จพระเจ้าอยู่หัวเนื่องในวโรกาสฉลองสิริราชสมบัติครบ 50 ปีดังกล่าวหน่วยงานที่เกี่ยวข้อง หน่วยงานที่เกี่ยวข้อง. ศูนย์เทคโนโลยีอิเล็กทรอนิกส์และคอมพิวเตอร์แห่งชาติ ทำหน้าที่ประสานงานและบริหารโครงการ โดยมีองค์กรที่สนับสนุนข้อมูลด้านพระราชกรณียกิจ และโครงการอันเนื่องมาจากพระราชดำริ ได้แก่- โครงการส่วนพระองค์สวนจิตรลดา - มูลนิธิชัยพัฒนา - สำนักราชเลขาธิการ - สำนักงานคณะกรรมการพิเศษ เพื่อประสานงานโครงการอันเนื่องมาจากพระราชดำริ - สภากาชาดไทย - โครงการสารานุกรมไทยสำหรับเยาวชน โดยพระราชประสงค์ในพระบาทสมเด็จพระเจ้าอยู่หัว - มูลนิธิโครงการหลวง - มูลนิธิรางวัลสมเด็จเจ้าฟ้ามหิดล ในพระบรมราชูปถัมภ์ - มูลนิธิอานันทมหิดล - กองงานในพระองค์สมเด็จพระเทพรัตนราชสุดา ฯ สยามบรมราชกุมารี - โครงการพัฒนาตามพระราชดำริสมเด็จพระเทพรัตนราชสุดา ฯ สยามบรมราชกุมารี - โครงการอนุรักษ์พันธุกรรมพืชอันเนื่องมาจากพระราชดำริ - โครงการเทคโนโลยีสารสนเทศ ตามพระราชดำริสมเด็จพระเทพรัตนราชสุดาฯ สยามบรมราชกุมารี - มูลนิธิสายใจไทย ในพระบรมราชูปถัมภ์ - กรมชลประทาน - สำนักงานคณะกรรมการวัฒนธรรมแห่งชาติ</doc>
