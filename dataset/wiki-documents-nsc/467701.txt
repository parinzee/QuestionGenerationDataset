<doc id="467701" url="https://th.wikipedia.org/wiki?curid=467701" title="ดำรงค์ พิเดช">ดำรงค์ พิเดช นายดำรงค์ พิเดช สมาชิกสภาขับเคลื่อนการปฏิรูปประเทศ อดีตสมาชิกสภาปฏิรูปแห่งชาติเป็นชาวจังหวัดอุทัยธานี ชีวิตราชการของนายดำรงค์ เติบโตมาจากการปลูกป่าต้นน้ำในพื้นที่ภาคเหนือ เป็นผู้ริเริ่มโครงการพัฒนาดอยตุงอันเนื่องมาจากพระราชดำริ ตั้งแต่ปี พ.ศ. 2530 ร่วมกับ มรว.ดิศนัดดา ดิศกุล ราชเลขานุการในพระองค์สมเด็จพระศรีนครินทราบรมราชชนนี รวมเป็นระยะเวลากว่า 10 ปีประวัติ ประวัติ. จากเหตุการณ์คืนวันที่ 27 กรกฎาคม พ.ศ. 2555 ปฏิบัติการทวงคืนผืนป่าอุทยานแห่งชาติทับลาน นำโดยนายดำรงค์ พิเดช ซึ่งดำรงตำแหน่งอธิบดีกรมอุทยานแห่งชาติสัตว์ป่าและพันธุ์พืชขณะนั้น ถือเป็นครั้งใหญ่สุดในประวัติศาสตร์ของกรมอุทยานฯ โดยมีการระดมกำลังเจ้าหน้าที่อุทยานฯจากทั่วประเทศกว่า 4000 นาย ลงพื้นที่รื้อถอนรีสอร์ต จำนวน 9 แห่ง รวมพื้นที่ 1,857 ไร่ โดยในการรื้อถอนครั้งนี้มีรีสอร์ทขนาดใหญ่ที่สุดในพื้นที่วังน้ำเขียว ทับลาน รวมอยู่ด้วยคือ บ้านทะเลหมอกรีสอร์ท ที่มีมูลค่าการลงทุนกว่า 200 ล้าน ในเนื้อที่ 70 กว่าไร่ ซึ่งระหว่างปฏิบัติการก็มีกลุ่มคนที่มาขัดขวางการรื้อถอน ภายหลังการรื้อถอนบ้านทะเลหมอกรีสอร์ท ได้มีข่าวโยกย้ายนายดำรงค์ ขณะเดียวกันได้มีการรวมกลุ่มของสมาคมศิษย์เก่าคณะวนศาสตร์ มูลนิธิสืบนาคะเสถียร มูลนิธิเพื่อนช้าง สมาคมอุทยานแห่งชาติ และสถาบันสิ่งแวดล้อมไทย เครือข่ายการจัดการวิกฤตป่าไม้และน้ำ 15 องค์กร สนับสนุนการการปฏิบัติหน้าที่ของอธิบดีกรมอุทยานฯ ว่าเป็นการปฏิบัติงานในหน้าที่โดยชอบที่ข้าราชการที่ดีทั้งหลายพึงต้องปฏิบัติ เป็นการพิทักษ์ ปกป้องพื้นที่ป่าไม้ที่ได้ประกาศให้เป็นพื้นที่อุทยานฯ เป็นความกล้าหาญของข้าราชการที่กล้ากระทำในสิ่งที่ถูกต้อง แม้ว่าจะถูกกดดันจากอิทธิพลรอบด้าน และกระแสผลประโยชน์ของเงินทุน แม้ว่าตนเองจะเกษียณอายุราชการในอีกไม่กี่วันข้างหน้าก็ตาม ฝ่ายเจ้าหน้าที่ผู้ปฏิบัติงานเกิดความฮึกเหิมในการทำหน้าที่ และคนที่เป็นอธิบดีคนต่อไปถ้าไม่ดำเนินการตามนี้ สังคมก็จะจับตาและตั้งคำถามต่อไป จนเกิดปรากฏการณ์ดำรงค์ พิเดช ขึ้น เรื่องปัญหาการบุกรุกพื้นที่อุทยานแห่งชาติทับลานมีความสำคัญมากเพราะถือเป็นส่วนหนึ่งของพื้นที่มรดกโลกกลุ่มป่าดงพญาเย็น-เขาใหญ่ การดำเนินการรื้อถอนบ้านพักและรีสอร์ทที่บุกรุกพื้นที่จึงเป็นไปตามข้อบังคับของคณะกรรมการมรดกโลก ซึ่งศูนย์มรดกโลกได้ส่งตัวแทนเข้ามาติดตามและประเมินผลการดำเนินงานของกลุ่มป่าดงพญาเย็น-เขาใหญ่ และมีข้อมติจากคณะกรรมการมรดกโลกให้ต้องปฏิบัติตาม ซึ่งจะนำเข้าสู่การประชุมคณะกรรมการมรดกโลกครั้งที่ 36 ที่ประเทศรัสเซีย เช่น แก้ปัญหาและติดตามการบุกรุกพื้นที่มรดกโลกอย่างใกล้ชิด และมีการปรับปรุงแนวเขตที่เหมาะสม มีการพิจารณาขยายผนวกพื้นที่มรดกโลกดงพญาเย็น-เขาใหญ่ ซึ่งส่วนใหญ่เป็นพื้นที่บุกรุก ลดกิจกรรมการเลี้ยงปศุสัตว์ ลดผลกระทบจากการก่อสร้างเขื่อนห้วยโสมง การดำเนินการถนนสาย 304 เพื่อเชื่อมต่อผืนป่า เป็นต้นการศึกษาการศึกษา. - จบการศึกษาระดับชั้นมัธยมศึกษาตอนต้น รร.อุทัยทวีเวช อ.เมือง จ.อุทัยธานี - จบการศึกษาระดับชั้นมัธยมศึกษาตอนปลาย รร.สันติราษฎร์บำรุง กทม. - จบการศึกษาระดับปริญญาตรี วิทยาศาสตร์บัณฑิต (วนศาสตร์) มหาวิทยาลัยเกษตรศาสตร์ - จบการศึกษาระดับปริญญาโท พัฒนาสังคม สถาบันบัณฑิตพัฒนบริหารศาสตร์ (NIDA)ตำแหน่งหน้าที่ตำแหน่งหน้าที่. - ผู้ช่วยโครงการหลวงพัฒนาต้นน้ำอ่างขาง บ้านหลวง อ.ฝาง จ.เชียงใหม่ - เจ้าหน้าที่สำนักงานสถิติแห่งชาติ - ผู้ช่วยหัวหน้าหน่วยพัฒนาต้นน้ำ ห้วยน้ำดัง จ.เชียงใหม่ (เริ่มต้นบรรจุเป็นข้าราชการ) - หัวหน้าหน่วยพัฒนาต้นน้ำดอยตุง อ.แม่จัน จ.เชียงราย - หัวหน้าฝ่ายป้องกันรักษาป่า สำนักงานป่าไม้เขตเชียงราย (สำนักบริหารพื้นที่อนุรักษ์ที่ 15) - ป่าไม้จังหวัดเชียงราย - ป่าไม้เขตเชียงราย (สำนักบริหารพื้นที่อนุรักษ์ที่ 15) - ผู้อำนวยการโครงการบ้านเล็กในป่าใหญ่ บ้านเย้า (หนองห้า) อ.เชียงคำ จ. พะเยา - ผู้อำนวยการสถานีพัฒนาเกษตรบนพื้นที่สูงตามแนวทางพระราชดำริสมเด็จพระนางเจ้าฯ เช่น บ.ปางขอน ต.ห้วยชมภู อ.เมือง จ.เชียงราย, บ.ธารทอง อ.เชียงแสน จ.เชียงราย, บ.ห้วยหยวกป่าโซ่ อ.แม่ฟ้าหลวง จ.เชียงราย เป็นต้น - ผู้อำนวยการสำนักอุทยานแห่งชาติ กรมอุทยานแห่งชาติ สัตว์ป่า และพันธุ์พืช - ผู้อำนวยการสำนักส่งเสริมการปลูกป่า กรมป่าไม้ - รองอธิบดีกรมป่าไม้ - 6 พฤศจิกายน 2548 อธิบดีกรมอุทยานแห่งชาติ สัตว์ป่า และพันธุ์พืช - 1 ตุลาคม 2549 ที่ปรึกษานายกรัฐมนตรีฝ่ายข้าราชการประจำ สำนักเลขาธิการนายกรัฐมนตรี - 6 พฤษภาคม 2551 รองปลัดกระทรวงทรัพยากรธรรมชาติ และสิ่งแวดล้อม - ที่ปรึกษามูลนิธิอนุรักษ์ป่ารอยต่อ ๕ จังหวัด - 6 กันยายน 2554 อธิบดีกรมอุทยานแห่งชาติ สัตว์ป่า และพันธุ์พืช (เกษียณ 30 กันยายน 2555) - 12 ธันวาคม 2555 หัวหน้าพรรคทวงคืนผืนป่าประเทศไทย (ทป.) - 20 สิงหาคม 2556 ผู้ช่วยรัฐมนตรีกระทรวงทรัพยากรธรรมชาติ และสิ่งแวดล้อม - 19 กรกฎาคม 2557 ที่ปรึกษาฝ่ายสังคมจิตวิทยา ในคณะรักษาความสงบแห่งชาติ - 6 ตุลาคม 2557 สมาชิกสภาปฏิรูปแห่งชาติ (สปช.) - 5 ตุลาคม 2558 สมาชิกสภาขับเคลื่อนการปฏิรูปประเทศ (สปท.)งานการเมือง งานการเมือง. ดำรงค์ พิเดช ได้จัดตั้งพรรคการเมือง และดำรงตำแหน่งหัวหน้าพรรคทวงคืนผืนป่าประเทศไทย และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาลงสมัครรับเลือกตั้งในระบบบัญชีรายชื่อของพรรคทวงคืนผืนป่าประเทศไทย แต่การเลือกตั้งครั้งดังกล่าว เป็นโมฆะตามคำวินิจฉัยของศาลรัฐธรรมนูญรางวัลรางวัล. - 10 มกราคม 2555 โล่เกียรติยศและใบประกาศเชิดชูเกียรติยศ จากสมาคมนักข่าวอาชญากรรมแห่งประเทศไทย วัตถุประสงค์เพื่อส่งเสริมเชิดชูบุคคลที่ทำดี ยึดถือถือกฎหมายเป็นที่ตั้ง ปกป้องทรัพยากรป่าไม้และสัตว์ป่า เสียสละเพื่อส่วนรวมและทำความดีอย่างต่อเนื่อง โดยเฉพาะการมีส่วนร่วมในการช่วยเหลือกิจกรรมอันเป็นประโยชน์ระหว่างตำรวจกับประชาชน - 17 กันยายน 2555 รางวัลนายผี สาขาบังคับใช้กฎหมายดีเด่น จากมูลนิธิอัศนี พลจันทร - 18 กันยายน 2555 โล่เกียรติคุณ เนื่องในโอกาสครบรอบ 116 ปีวันสถาปนากรมป่าไม้ และครบรอบ 10 ปี กรมอุทยานแห่งชาติสัตว์ป่าและพันธุ์พืชเครื่องราชอิสริยาภรณ์</doc>
