<doc id="176708" url="https://th.wikipedia.org/wiki?curid=176708" title="แด็กเกอร์ซีรีส์">แด็กเกอร์ซีรีส์ แด็กเกอร์ (; ) เป็นรุ่นของโมบิลสูทซึ่งมีบทบาทในการ์ตูนญี่ปุ่น อะนิเมะ กันดั้มซึ่งใช้ระบบปฏิทิน Cosmic Era บทบาทและลักษณะของแด็กเกอร์ซีรีส์จะคล้ายกับจิมซีรีส์ในภาค Universal Century โดยแด็กเกอร์ซีรีส์เครื่องแรกที่ปรากฏตัวก็คือ GAT-01 สไตรค์แด็กเกอร์ในโมบิลสูทกันดั้มซี้ด แด็กเกอร์ซีรีส์ทั้งหมดได้รับการออกแบบโดยคุนิโอะ โอคาวาระสไตรค์แด็กเกอร์ สไตรค์แด็กเกอร์. สไตรค์แด็กเกอร์เป็นโมบิลสูทรุ่นผลิตจำนวนมากรุ่นแรกของกลุ่มพันธมิตรโลกโดยใช้โครงสร้างพื้นฐานของสไตรค์กันดั้มและมีระบบปฏิบัติการที่จำลองมาจากของสไตรค์กันดั้มซึ่งทำให้คนธรรมดาสามารถควบคุมได้ เนื่องจากต้องลดค่าใช้จ่ายในการก่อสร้างและเร่งผลิตให้ทันใช้งานเพื่อต่อสู้กับโมบิลสูทของซาฟท์ ระบบสไตรเกอร์แพ็คและเกราะเฟสชิฟท์จึงถูกตัดไป สไตรค์แด็กเกอร์ติดตั้งอาวุธบีมไว้และมีพลังในการต่อสู้สูงกว่าจินน์ของซาฟท์มาก สไตรค์แด็กเกอร์มีครอบแก้วปิดเซนเซอร์ที่ตาและบีมเซเบอร์ด้านหลังเล่มเดียวเหมือนกับ RGM-79 จิมในโมบิลสูทกันดั้ม ใช้เสาอากาศแบบปกติติดข้างหัว สไตรค์แด็กเกอร์ได้รับการใช้งานครั้งแรกในการรบที่ปานามา ซึ่งสไตรค์แด็กเกอร์รุ่นแรกถูก กุงนีล ซึ่งเป็นระบบปล่อยคลื่นแม่เหล็กไฟฟ้าแรงสูงของซาฟท์ทำลายระบบทั้งหมด ถึงกระนั้น สไตรค์แด็กเกอร์ก็ได้รับการผลิตต่อมาและเป็นกำลังหลักของกลุ่มพันธมิตรโลกแทนโมบิลอาเมอร์ TS-MA2 โมเบียส จนจบสงครามครั้งแรกแด็กเกอร์ แด็กเกอร์. แด็กเกอร์เป็นรุ่นที่สมบูรณ์ของสไตรค์แด็กเกอร์ มีอีกชื่อหนึ่งว่า 105แด็กเกอร์ แด็กเกอร์ได้รับการเพิ่มสมรรถนะและสามารถใช้งานสไตรเกอร์แพ็คได้เช่นเดียวกับสไตรค์กันดั้ม ในส่วนที่เป็นจุดสำคัญเช่นห้องควบคุมและเครื่องยนต์ของแด็กเกอร์จะใช้เจลลดความร้อนที่ทำเป็นเกราะลามิเน็ตป้องกันไว้เพื่อให้ทนบีมที่ไม่รุนแรงนักได้ บีมเซเบอร์ของแด็กเกอร์จะติดไว้ที่เอวสองเล่มและมีปืนกลสำหรับยิงทหารราบที่เท้า ในช่วงแรกเริ่มผลิตนั้นนั้น แด็กเกอร์จะเป็นโมบิลสูทประจำตัวของนักบินระดับจ่าฝูงขึ้นไปโดยเฉพาะ โดยเครื่องที่มีชื่อเสียงที่สุดเป็นของมอร์แกน ชูวาเลียร์ ผู้มีฉายาว่าหมาบ้าแห่งแสงจันทร์ซึ่งได้ใช้กันบาเรลแด็กเกอร์ในการต่อสู้ที่โบอาส มอร์แกนยังได้ต่อสู้กับไฮเปอเรียนกันดั้มของคานาร์ด พาสบนดวงจันทร์ในภาค กันดั้มซี้ด X แอสเทรย์ และหลังสงครามได้ต่อสู้กับ GAT-333 เรดเดอร์ร่างสมบูรณ์ ของเอ็ดเวิร์ด ฮาเรลสันในภาค กันดั้มซี้ด เดสทินีแอสเทรย์ ซึ่งในช่วงหลังสงครามนี้แด็กเกอร์ได้เป็นกำลังหลักแทนสไตรค์แด็กเกอร์ก่อนที่จะถูกแทนที่ด้วย GAT-02L2 แด็กเกอร์ L ในภายหลัง แด็กเกอร์ปรากฏตัวครั้งแรกในดีไซน์ต้นฉบับ SEED-MSV และได้ปรากฏตัวในอะนิเมะ กันดั้มซี้ดเดสทินีGAT-01A2R สลอทเทอร์แด็กเกอร์ GAT-01A2R สลอทเทอร์แด็กเกอร์. ปรากฏตัวในโมบิลสูทกันดั้มซี้ด C.E.73 สตาร์เกเซอร์ สลอทเทอร์แด็กเกอร์เป็นรุ่นปรับปรุงเล็กน้อยของแด็กเกอร์และมีเอลสไตรเกอร์เป็นอุปกรณ์มาตรฐาน แต่ยังสามารถเปลี่ยนใช้สไตรเกอร์แพ็คแบบอื่นได้ตามปกติ สลอทเทอร์แด็กเกอร์จะทาสีดำและเป็นโมบิลสูทมาตรฐานประจำหน่วยแฟนท่อมเพนคู่กับ GAT-04 วินดั้มบัสเตอร์แด็กเกอร์ บัสเตอร์แด็กเกอร์. ปรากฏตัวครั้งแรกในดีไซน์ต้นฉบับ SEED-MSV เดิมทีออกแบบให้เป็นสไตรเกอร์แพ็คของแด็กเกอร์โดยจำลองรูปแบบมาจากบัสเตอร์กันดั้ม แต่ต่อมาได้พัฒนาเป็นโมบิลสูทรุ่นใหม่เพื่อให้มีประสิทธิภาพมากกว่าเดิม บัสเตอร์แด็กเกอร์ใช้โครงสร้างหลักของแด็กเกอร์จึงมีเกราะลามิเน็ตป้องกันบริเวณสำคัญไว้ทั้งยังเสริมเกราะที่ส่วนต่างๆเพื่อปรับโครงสร้างให้รับแรงถีบขณะยิงปืนได้ดีขึ้น อาวุธหลักของบัสเตอร์เป็นปืนที่สามารถประกอบกันได้แบบเดียวกับของบัสเตอร์กันดั้ม แต่จำนวนมิสไซล์ในมิสไซล์พ็อดลดลงเหลือสามลำกล้องและติดตั้งบีมเซเบอร์ไว้เพื่อให้สามารถต่อสู้ในระยะประชิดตัวได้ดีกว่าเดิม บัสเตอร์แด็กเกอร์ที่มีชื่อเสียงเป็นของเรน่า อิเมเลีย ผู้มีฉายาว่า ซากุระสะพรั่งแด็กเกอร์L แด็กเกอร์L. ปรากฏตัวในอะนิเมะ กันดั้มซี้ดเดสทินี แด็กเกอร์Lเป็นโมบิลสูทรุ่นผลิตจำนวนมากซึ่งเข้าประจำการเป็นกำลังหลักของกลุ่มพันธมิตรโลกแทนแด็กเกอร์ ลักษณะโดยทั่วไปจะคล้ายกับแด็กเกอร์แต่ไม่มีเกราะลามิเน็ตป้องกันบริเวณสำคัญ แด็กเกอร์Lใช้ปืนบีมคาไบน์หรือปืนใหญ่แรงสะท้อนต่ำเป็นอาวุธปืนหลักแทนบีมไรเฟิลและมีลูกดอกระเบิดซึ่งใช้ซัดเจาะเกราะของศัตรู นอกจากรุ่นปกติแล้ว แด็กเกอร์Lยังมีรุ่นดาร์คแด็กเกอร์Lของหน่วยแฟนธ่อมเพนที่ทาสีดำเพื่อใช้พรางตัวรูปแบบอื่นๆGAT-01D ลองแด็กเกอร์ รูปแบบอื่นๆ. GAT-01D ลองแด็กเกอร์. ปรากฏตัวครั้งแรกในดีไซน์ต้นฉบับ SEED-MSV ลองแด็กเกอร์เป็นโมบิลสูทรุ่นสมรรถนะสูงสำหรับให้โคออดิเนเตอร์ใช้งานและมีต้นแบบมาจากดูเอลกันดั้ม มีสมรรถนะสูงกว่าสไตรค์แด็กเกอร์และติดบีมเซเบอร์สองเล่ม เนื่องจากใช้ข้อมูลที่ได้จากการต่อสู้ระหว่างสไตรค์กันดั้มและดูเอลกันดั้มด้วย จึงได้สร้างเกราะ ฟอร์เทสทรา ที่จำลองมาจากเกราะแอสซอล์ทชราวด์ของดูเอลกันดั้ม เกราะนี้มีอาวุธเสริมเป็นลิเนียร์แคนน่อน115มม.ติดไหล่ขวาและมิสไซล์พ็อดแปดลำกล้องติดไหล่ซ้าย ลองแด็กเกอร์ส่วนใหญ่เป็นโมบิลสูทที่ใช้งานโดยคอมแบทโคออดิเนเตอร์ โซเคียสซีรีส์ และมีเครื่องสีขาวของ ฌอน แครี่ ผู้มีฉายา ดาราจรัสแสง J ซึ่งได้ต่อสู้กับดูเอลกันดั้มของอิซาค จูลที่ปานามา ลองแด็กเกอร์ของฌอนนั้นหมดสภาพเมื่อถูกคลื่นแม่เหล็กของกุงนีล แต่อิซาคไม่ยอมสังหารฌอน ซึ่งฌอนได้ออกจากกองทัพพันธมิตรโลกไปเข้ากับอาณาจักรอ็อบหลังเหตุการณ์นี้GAT-01D1 ดูเอลแด็กเกอร์ GAT-01D1 ดูเอลแด็กเกอร์. ปรากฏตัวครั้งแรกในดีไซน์ต้นฉบับ SEED-MSV เป็นรุ่นผลิตใช้งานของลองแด็กเกอร์ซึ่งมีคุณสมบัติเหมือนกันเกือบทุกประการ แต่ใช้ระบบปฏิบัติการที่ทำให้คนธรรมดาใช้งานได้GAT-SO2R Nแด็กเกอร์N GAT-SO2R Nแด็กเกอร์N. ปรากฏตัวครั้งแรกในดีไซน์ต้นฉบับ SEED DESTINY-MSV เป็นแด็กเกอร์ซีรีส์ที่ใช้พื้นฐานของบลิทซ์กันดั้มและมีลักษณะคล้ายกับนินจา Nแด็กเกอร์Nติดตั้งระบบพรางตัวด้วยอนุภาคมิราจคอลลอยด์ ซึ่งสามารถทำให้เซนเซอร์ทุกชนิดไม่สามารถตรวจจับบลิทซ์กันดั้มได้ รวมถึงไม่สามารถเห็นได้ด้วยตาเปล่า Nแด็กเกอร์Nยังใช้นิวตรอนแจมเมอร์แคนเซลเลอร์ซึ่งทำให้ไม่ได้รับผลจากนิวตรอนแจมเมอร์ จึงใช้เตาปฏิกรณ์นิวเคลียร์ฟิชชั่นเป็นแหล่งพลังงานและสามารถใช้งานมิราจคอลลอยด์ได้โดยไม่จำกัดเวลา เนื่องจากสนธิสัญญายูเนียสห้ามใช้งานเทคโนโลยีทั้งสองในการทหาร การพัฒนา Nแด็กเกอร์Nจึงถูกยกเลิกไป แต่แท้จริงแล้วกลุ่มพันธมิตรโลกได้แอบพัฒนาต่อมาอย่างลับๆ โล่"ชิลด์เกเวอร์"ที่แขนขวามีบีมไรเฟิลติดตั้งไว้และใช้ดาบคาตานะและกงเล็บติดแขน"ฮาเคนฟาวสต์"ซึ่งสามารถยิงออกไปได้ปเนอาวุธระยะประชิด ทั้งยังมีช่องเอนกประสงค์ทั่วร่างซึ่งปกติจะใช้เก็บสายเคเบิลเพื่อใช้เคลื่อนไหวโดยการโหนตัวกับอุกกาบาต จึงไม่ต้องใช้ท่อขับดันให้ศัตรูจับความร้อนได้GAT-X399/Q ไวลด์แด็กเกอร์ GAT-X399/Q ไวลด์แด็กเกอร์. ปรากฏตัวครั้งแรกในดีไซน์ต้นฉบับ SEED DESTINY-MSV เป็นแด็กเกอร์ซีรีส์ที่ใช้พื้นฐานของไกอากันดั้มจึงสามารถแปลงร่างเป็นแบบสัตว์สี่เท้าได้ ไวลด์แด็กเกอร์ใช้อาวุธแบบเดียวกับแด็กเกอร์L แต่มีปืนกลแก็ตลิ่งและปืนใหญ่ 175 มม.อยู่ด้านหลังสำหรับใช้งานในร่างสัตว์สี่เท้า ซึ่งในร่างนี้บีมเซเบอร์จะหันออกไปด้านข้างเพื่อให้ใช้โจมตีศัตรูขณะวิ่งอยู่ได้ ไวลด์แด็กเกอร์เป็นโมบิลสูทรุ่นต้นแบบแต่ก็มีการผลิตมาถึง 72 เครื่อง</doc>
