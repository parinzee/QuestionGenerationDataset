<doc id="329228" url="https://th.wikipedia.org/wiki?curid=329228" title="อรรถพันธ์ พูลสวัสดิ์">อรรถพันธ์ พูลสวัสดิ์ อรรถพันธ์ พูลสวัสดิ์ เคยใช้ชื่อว่า ณัฏฐนันท์ พูลสวัสดิ์ เป็น นักแสดงชาวไทย สังกัดจีเอ็มเอ็มทีวี เริ่มเป็นที่รู้จักจากการแสดงในละครพื้นบ้านเรื่อง โกมินทร์ ปัจจุบันอรรถพันธ์มีชื่อเสียงจากการเล่นละครซีรีส์วัยรุ่นหลายเรื่อง จนทำให้เขามีแฟนคลับทั้งชาวไทยและชาวต่างประเทศประวัติ ประวัติ. อรรถพันธ์เกิดเมื่อวันที่ 4 ตุลาคม พ.ศ. 2536 มีพี่น้อง 2 คน โดยอรรถพันธ์เป็นบุตรชายคนโต มีน้องสาว 1 คน อรรถพันธ์จบการศึกษาชั้นประถมจากโรงเรียนอโศกวิทย์อ่อนนุช จบการศึกษาชั้นมัธยมศึกษาตอนต้นที่โรงเรียนศรีวิกรม์ และจบการศึกษามัธยมศึกษาตอนปลายที่โรงเรียนสาธิตมหาวิทยาลัยศรีนครินทรวิโรฒ ประสานมิตร แผนกทัศนศิลป์ และเข้าศึกษาต่อในระดับอุดมศึกษาที่คณะบริหารธุรกิจ มหาวิทยาลัยกรุงเทพ ปัจจุบันได้ย้ายมาเข้าศึกษาที่คณะรัฐศาสตร์ มหาวิทยาลัยรามคำแหงการทำงาน การทำงาน. อรรถพันธ์มีผลงานในวงการบันเทิงมาแต่เด็ก เขาเข้าวงการครั้งแรกจากเวทีประกวดถ่ายแบบเดอะบอยโมเดล ได้รับรางวัลรองชนะเลิศอันดับ 1 และด้วยความที่อรรถพันธ์ชื่นชอบการแสดง เขาจึงบอกกับบิดามารดาของเขาว่า เขาอยากจะเข้าไปอยู่ในโทรทัศน์ มารดาของเขาจึงพาไปแคสงานที่โรงถ่ายละครลาดหลุมแก้ว บริษัท สามเศียร จำกัด ทำให้เขาได้แสดงละครจักร ๆ วงศ์ ๆ เรื่อง โกมินทร์ ออกอากาศทางสถานีโทรทัศน์สีกองทัพบกช่อง 7 โดยเขารับบทเป็นพระเอกของเรื่องในวัยเด็กที่ชื่อว่าโกมินทร์ เมื่อละครเรื่อง โกมินทร์ ออกอากาศ อรรถพันธ์ก็เริ่มเป็นที่รู้จักในฐานะนักแสดงเด็ก ทำให้หลังจากนั้นเขาได้มีผลงานการแสดงละครหลังข่าวภาคค่ำ ซึ่งลักษณะเช่นนี้เองถือว่าอรรถพันธ์เจริญรอยตามนักแสดงละครรุ่นพี่ที่เริ่มจากงานแสดงละครจักร ๆ วงศ์ ๆ ก่อน แล้วค่อยไปแสดงละครหลังข่าวภาคค่ำ อย่างเช่น สุวนันท์ คงยิ่ง, พรชิตา ณ สงขลา, และ กัญญารัตน์ จิรรัชชกิจ เป็นต้น อย่างไรก็ตามละครหลังข่าวที่อรรถพันธ์แสดงนั้น จะได้รับบทเป็นนักแสดงรับเชิญเสียส่วนใหญ่ (บทวัยเด็กของพระเอก/พระรอง) ละครหลังข่าวเรื่องแรกที่เขาเป็นแสดงเป็นตัวละครหลักคือ ภูตพิศวาส เขาแสดงเป็น แสง น้องชายของ วรนุช วงษ์สวรรค์ นางเอกของเรื่อง นอกจากนี้เขายังมีงานแสดงอื่นๆ อีกมากมาย เช่น งานพรีเซนเตอร์โฆษณาและงานพิธีกรร่วมในรายการ ลูกมดปิ้ง..ปิ้ง เป็นต้น เมื่ออรรถพันธ์สั่งสมประสบการณ์การแสดงทางโทรทัศน์มากแล้ว เขาก็ได้มีโอกาสแสดงภาพยนตร์ โดยภาพยนตร์ที่สร้างชื่อให้กับเขาในฐานะนักแสดงยอดฝีมือคือ ภาพยนตร์เรื่อง เฉือน เขารับบทเป็น นัท บุญหล้า ตัวละครที่เปรียบเสมือนกุญแจสำคัญของเรื่อง ซึ่งผลงานการแสดงของเขาชิ้นนี้ได้รับเสียงชื่นชมอย่างล้นหลามถึงความสามารถทางการแสดงของเขา ส่งผลให้เขาได้รับการเสนอชื่อเข้าชิงรางวัลนักแสดงสมทบชายยอดเยี่ยมจากหลายสถาบัน อาทิเช่น รางวัลสุพรรณหงส์, รางวัลชมรมวิจารณ์บันเทิง, รางวัลคมชัดลึก อวอร์ด และ รางวัลสตาร์พิคส์ อวอร์ด เป็นต้น และเขาสามารถคว้ารางวัล นักแสดงชายในบทสมทบจากภาพยนตร์ไทยแห่งปี จากการประกาศผลรางวัลเฉลิมไทยอวอร์ด ครั้งที่ 7 ซึ่งเป็นรางวัลที่มาจากการลงคะแนนเสียงจากสมาชิกเว็บไซต์ พันทิป ในปี พ.ศ. 2558 อรรถพันธ์มีผลงานการแสดงภาพยนตร์อยู่ 2 เรื่องคือ อนธการ (The Blue Hour) และ Love Love You อยากบอกให้รู้ว่ารัก โดยภาพยนตร์ทั้งสองเรื่องนี้มีเนื้อหาเกี่ยวกับชายรักชาย ในภาพยนตร์เรื่อง อนธการ แรกเริ่มเดิมทีนั้นเป็นโปรเจกต์ตอนหนึ่งในซีรีส์เรื่อง เพื่อนเฮี้ยน..โรงเรียนหลอน (ตอน คืนสีน้ำเงิน) แต่เนื่องจากบทที่เขียนไว้ดีมาก จึงนำมาสร้างเป็นภาพยนตร์ด้วย อนุชา บุญยวรรธนะ ผู้กำกับของเรื่องได้ใช้เวลามองหานักแสดงที่จะมารับบท ตั้ม ตัวละครเอกของเรื่องเป็นเวลานาน แต่ก็ยังหาไม่ได้ มีอยู่วันหนึ่งอรรถพันธ์ได้มาแสดงภาพยนตร์เรื่อง O.T ผี OVERTIME ที่ออฟฟิศของอนุชา สุขพัฒน์ โล่ห์วัชรินทร์ หนึ่งในนักแสดงภาพยนตร์ O.T ผี OVERTIME รู้จักกับอนุชาอยู่แล้ว เขาจึงได้แนะนำอรรถพันธ์ให้กับอนุชา ซึ่งอนุชาก็เคยเห็นฝีมือทางการแสดงของอรรถพันธ์ในภาพยนตร์เรื่อง เฉือน มาแล้ว กอปรกับเห็นว่าอรรถพันธ์ดูเหมาะสมกับบทตั้มจึงเรียกไปแคส ในท้ายที่สุดอรรถพันธ์ก็ได้รับบทนี้ไป ภาพยนตร์เรื่อง อนธการ ได้รับเลือกให้ฉายในเทศกาลภาพยนตร์ในหลายประเทศ อาทิเช่น เทศกาลภาพยนตร์นานาชาติเบอร์ลิน ครั้งที่ 65, เทศกาลภาพยนตร์นานาชาติฮ่องกง, Torino Gay and Lesbian Film Festival และ Toronto LGBT Film Festival เป็นต้น ซึ่งในภาพยนตร์เรื่องนี้ได้ฉายแววความสามารถทางการแสดงที่ยอดเยี่ยมของเขาอีกครั้ง ทำให้ในปีต่อมา เขาได้รับการเสนอชื่อเข้าชิงรางวัลในฐานะนักแสดงนำชายยอดเยี่ยมหลายสถาบัน และได้รับรางวัล การแสดงแห่งปี จากนิตยสาร ไบโอสโคป และจากการรับบทเป็นชายรักชายในภาพยนตร์เรื่องนี้เอง ทำให้เขากลายเป็นคู่จิ้นกับ โอบนิธิ วิวรรธนวรางค์ นอกจากนั้น ในช่วงนี้อรรถพันธ์มักจะรับบทชายรักชายอยู่บ่อยๆ ซึ่งเขาให้เหตุผลว่า ด้วยความที่เขาเป็นคนตัวเล็ก รูปร่างบอบบาง หน้าตาหวานๆ และมีบุคคลิกไปในแนวเป็นผู้ถูกกระทำ จึงทำให้ผู้กำกับภาพยนตร์หรือละครมักจะเลือกให้เขามารับบทเช่นนี้อยู่เสมอๆ หลังจากที่ซีรีส์เรื่อง เพื่อนเฮี้ยน..โรงเรียนหลอน และภาพยนตร์เรื่อง อนธการ เผยแพร่ไปแล้วนั้น ทำให้อรรถพันธ์เริ่มมีชื่อเสียงมากขึ้นในฐานะนักแสดงวัยรุ่น เขาได้เซ็นสัญญาเป็นนักแสดงในสังกัด GMMTV ทำให้เขาได้มีผลงานซีรีส์เรื่องต่อมาคือเรื่อง รุ่นพี่ Secret love ตอน puppy honey โดยกันรับบท โรม (ธนภัทร ภรณ์พรหม) แสดงคู่กับ ออฟ จุมพล อดุลกิตติพร ซึ่งรับบทเป็น ปิ๊ก (ปกรณ์ สิรินโชต) เมื่อซีรีส์เรื่องนี้ออกอากาศก็ได้รับความนิยมและเสียงตอบรับเป็นอย่างมาก โดยเฉพาะคู่ของปิ๊กและโรม (ออฟและกัน) ที่หลายเสียงเห็นพ้องต้องกันว่า นักแสดงทั้งสองคนนี้มีแรงดึงดูดที่เข้ากันมาก จนทำให้กลายเป็น คู่จิ้นคู่ใหม่ที่มีแฟนคลับชื่นชอบเป็นจำนวนมาก และด้วยผลตอบรับที่ดีจากแฟนคลับ จึงทำให้บริษัท จีเอ็มเอ็ม แกรมมี่ จำกัด (มหาชน) ประเภทธุรกิจ ช่องวัน (ช่อง One 31) สร้างภาคต่อของซีรีส์เรื่องนี้ ในชื่อว่า รุ่นพี่ Secret love ตอน puppy honey 2 สแกนหัวใจนายหมอหมา ซึ่งเมื่อซีรีส์เรื่องนี้ออกอากาศก็ได้รับความนิยมไม่แพ้ภาคแรก อีกทั้งยังเกิดเป็นกระแสโด่งดังใน social network ทำให้ tag #ปิ๊กโรม และ #ออฟกัน ติดชาร์จอันดับ 1 บนสื่อ twitter (ลักษณะการค้นหา:การค้นหาภายในประเทศ) และที่สำคัญยังมีแฟนคลับชาวต่างประเทศชื่นชอบคู่จิ้นออฟกันอีกเป็นจำนวนมาก จนทำให้ทาง GMMTV จัดงาน Fan-Meeting ชาวต่างประเทศของออฟกันที่ประเทศเกาหลี (OFF x GUN Korea First Fan Meeting, วันที่ 20 พฤษภาคม 2560) และกรุงไทเป ประเทศไต้หวัน (GUN & OFF First Fan Meeting In Taipei ,วันที่ 12 สิงหาคม 2560) ซึ่งบรรยากาศเต็มไปด้วยความอบอุ่น นอกจากจะจัดงาน Fan-Meeting ที่ต่างประเทศแล้ว ทางต้นสังกัดยังได้จัดงาน Fan-Meeting ที่ประเทศไทยอีกด้วย ซึ่งมีชื่องานว่า Y I LOVE YOU FAN PARTY เป็นงานที่รวมเหล่านักแสดงคู่จิ้นในสังกัด GMMTV ซึ่งกำลังได้รับความนิยมอยู่ในขณะนี้ อาทิเช่น พีรวัส แสงโพธิรัตน์ - ปราชญา เรืองโรจน์, ฐิติภูมิ เตชะอภัยคุณ - พิรพัฒน์ วัฒนเศรษสิริ เป็นต้น มาร่วมกิจกรรมความสนุกกับแฟนคลับในวันที่ 3 กันยายน 2560 ณ ธันเดอร์โดม เมืองทองธานีผลงานภาพยนตร์ละครละครพื้นบ้านซีรีส์ซิทคอมแฟนมีตติ้งผลงาน. แฟนมีตติ้ง. - หมายเหตุ: งานแฟนมีตติ้งที่ถือเป็นผลงานที่จัดแสดงใน section นี้จะเป็นงานแฟนมีตติ้งระดับประเทศ และมีการจัดจำหน่ายบัตรเท่านั้นโฆษณาโฆษณา. - เครือข่ายโทรศัพท์มือถือ Orange - เครือข่ายโทรศัพท์มือถือ AIS - ดรีมเวิร์ล - โฆษณา อ.ย. - กล้องวิดีโอSony - แล็คตาซอย - โฆษณาภาพนิ่ง Coke - แป้งแคร์ - คุกกี้ช้อยส์ - M GEN Student Card ร่วมกับ จุมพล อดุลกิตติพรผลงานมิวสิควิดีโอเพลงพิธีกรสติกเกอร์ LINEสติกเกอร์ LINE. - ออฟ-กัน (โดย จีเอ็มเอ็มทีวี) ร่วมกับ จุมพล อดุลกิตติพรรางวัล</doc>
