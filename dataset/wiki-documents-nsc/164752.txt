<doc id="164752" url="https://th.wikipedia.org/wiki?curid=164752" title="อโรคา ปาร์ตี้">อโรคา ปาร์ตี้ อโรคา ปาร์ตี้ () เป็นรายการวาไรตี้โชว์เพื่อสุขภาพ ซึ่งเป็นรายการที่นำเสนอเรื่องราวที่เกี่ยวกับโรคภัยไข้เจ็บต่าง ๆ ที่อาจเกิดขึ้นโดยไม่รู้ตัว ซึ่งเป็นรายการวาไรตี้โชว์จากประเทศญี่ปุ่น โดยมีชื่อว่า () มีชื่อเป็นภาษาอังกฤษว่า "Medical Horror Check Show" ซึ่งเรียกห้องส่งของรายการว่า Black Hospital ผลิตขึ้นโดยบริษัท ทีวีอาซาฮี จำกัด ประเทศญี่ปุ่น ซึ่งถูกผลิตขึ้นให้ผู้คนหวาดกลัว (ต่อโรคที่เป็นแล้วจะมีลักษณะใด) ในประเทศไทยได้รับลิขสิทธิ์รายการนี้มาผลิตในประเทศไทยโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) ร่วมมือกับโรงพยาบาลพญาไท โดยใช้ชื่อว่า "อโรคา ปาร์ตี้" ดังกล่าว โดยออกอากาศทางสถานีโทรทัศน์โมเดิร์นไนน์ทีวี ทุกวันพฤหัสบดี เวลา 22.05 น. - 22.50 น. (จากนั้นเลื่อนเวลาออกอากาศเป็น 22.15 น. - 23.00 น. และจะเปลี่ยนวันออกอากาศเป็นทุกวันจันทร์ เวลา 22.15 - 23.00 น.เริ่มตั้งแต่วันจันทร์ที่ 6 กรกฎาคม พ.ศ. 2552) เริ่มออกอากาศครั้งแรกเมื่อวันพฤหัสบดีที่ 6 มีนาคม พ.ศ. 2551 และ ออกอากาศเป็นเทปสุดท้ายวันจันทร์ที่ 5 ตุลาคม พ.ศ. 2552 ดำเนินรายการโดย ธงชัย ประสงค์สันติ และ หมอพี (ทันตแพทย์หญิง พอลลีน เต็ง) โดยใช้คำปรัชญาประจำรายการว่า "อโรคาปาร์ตี้ วาไรตี้ไม่มีโรค"รายการอโรคาปาร์ตี้นำมาออกอากาศอีกครั้งหนึ่งในวันที่ 2 มกราคม 2553 เวลา 20.15 - 21.10 น.ทางสถานีวิทยุโทรทัศน์กองทัพบกช่อง 5และปรับเปลี่ยนรูปแบบเป็นรายการเกมโชว์ควิซโชว์โดยใช้ชื่อรายการเป็น ปาร์ตี้วิทยาศาสตร์ ตอน อโรคา ซายส์ ปาร์ตี้ แทน อโรคาปาร์ตี้ลักษณะรายการ ลักษณะรายการ. เป็นรายการวาไรตี้ที่ให้ความรู้เรื่องโรคภัยไข้เจ็บต่าง ๆ ว่า เมื่อเป็นโรคนี้แล้วจะมีอาการอย่างไรบ้าง ภายในรายการจะมีแขกรับเชิญ 5 คนเข้ามาคุยกันเกี่ยวกับเรื่องโรคที่จะนำเสนอในสัปดาห์นั้น ๆ ซึ่งทั้ง 5 คนที่เชิญเข้ามาจะมีลักษณะที่คาดว่าเสี่ยงต่อการเป็นโรคที่จะนำมาเสนอหรือไม่ และมีแพทย์ประจำโรงพยาบาลพญาไทที่เชี่ยวชาญเฉพาะโรคมาให้ความรู้และตอบปัญหาข้อสงสัยของแขกรับเชิญทั้ง 5 คนได้ประวัติการทำรายการประวัติการทำรายการ. - ปี พ.ศ. 2551- ออกอากาศครั้งแรกเมื่อวันพฤหัสบดีที่ 6 มีนาคม พ.ศ. 2551 - 26 มิถุนายน พ.ศ. 2551 ได้เพิ่มช่วง "อโรคา การ์ตูน" เกี่ยวกับตอบปัญหาสั้น ๆ ผ่านทางการ์ตูน, สิ้นสุดเมื่อวันที่ 2 ตุลาคม พ.ศ. 2551 และกลับมาเสนออีกครั้งในวันที่ 6 พฤศจิกายน พ.ศ 2551 และยกเลิกการนำเสนอไปในวันที่ 1 มกราคม พ.ศ. 2552 แต่เปลี่ยนมาเป็นการให้ความรู้เกี่ยวกับเรื่องคลอเลสเตอรอลแทน - 4 กันยายน พ.ศ. 2551 เปลี่ยนเพลงประกอบรายการ เป็นครั้งที่ 2 และเปลี่ยนเนื้อหาช่วงละครให้น่าสนใจมากขึ้น- ปี พ.ศ. 2552- 1 มกราคม พ.ศ. 2552 เริ่มการเปิดโอกาสให้ผู้ชมรายการส่ง SMS เข้ามาร่วมสนุก โดยทายว่าผู้ร่วมรายการท่านใดจะเป็นผู้เข้าไปอยู่ในพื้นที่ RED ZONE ผู้ที่ทายถูก 5 ท่านแรก จะได้รับรางวัลเพื่อสุขภาพจากโรงพยาบาลพญาไท - 16 เมษายน พ.ศ. 2552 เปลี่ยนเพลงประกอบรายการ เป็นครั้งที่ 3, และเพิ่มช่วง "ชีพจร ขึ้นหัว" และ "โบราณ บานบุรี" - 28 พฤษภาคม พ.ศ. 2552 ได้ลดจำนวนแขกรับเชิญเหลือ 4 คน - 6 กรกฎาคม พ.ศ. 2552 เปลี่ยนวันออกอากาศเป็นทุกวันจันทร์ เวลา 22.15 - 23.00 น. - 5 ตุลาคม พ.ศ. 2552 ออกอากาศเป็นเทปสุดท้าย- ปี พ.ศ. 2553- 2 มกราคม พ.ศ. 2553 กลับมาออกอากาศอีกครั้งทาง ททบ.5 ทุกวันเสาร์ 20.15 น.- 21.05 น. โดยใช้ชื่อว่า ปาร์ตี้วิทยาศาสตร์ ตอน อโรคา ซายส์ ปาร์ตี้ โดยเปลี่ยนรูปแบบเป็นเกมโชว์ควิซโชว์- ปี พ.ศ. 2557- 12 มกราคม พ.ศ. 2557 กลับมาออกอากาศอีกครั้งทาง ททบ.5 ทุกวันอาทิตย์ 17.00 น.- 17.50 น. โดยใช้ชื่อว่า อโรคา ปาร์ตี้ 2014 โดยเปลี่ยนรูปแบบเป็นวาไรตี้เกมโชว์ควิซโชว์ โดยที่พิธีกรเป็น สมพล ปิยะพงศ์สิริ และ ทันตแพทย์หญิง พอลลีน (ล่ำซำ) เต็งรายชื่อตอนที่ออกอากาศการออกอากาศการออกอากาศ. - 29 พฤษภาคม 2551 งดออกอากาศ - 12 มิถุนายน 2551 งดออกอากาศ - 16 ตุลาคม 2551 งดออกอากาศ - 26 กุมภาพันธ์ 2552 งดออกอากาศ - 9 เมษายน 2552 งดออกอากาศ - 21 กันยายน 2552 งดออกอากาศปัญหาของการออกอากาศ ปัญหาของการออกอากาศ. เมื่อวันที่ 12 ตุลาคม พ.ศ. 2552 รายการก็หลุดออกจากผังช่อง 9 เนื่องจากความผิดพลาดในการสื่อสารและประสานงานกันของบริษัทกับสถานีรายละเอียดรายการ รายละเอียดรายการ. ในส่วนของการดำเนินรายการจะมีการนำเสนอโรคประจำสัปดาห์ที่ออกอากาศ โดยมีลำดับการดำเนินรายการอย่างเป็นขั้นตอนดังนี้ช่วงเกริ่นนำ ช่วงเกริ่นนำ. พิธีกรทั้ง 2 ท่านจะพูดคุยกับแขกรับเชิญทั้ง 5 คนในเรื่องการดูแลสุขภาพ และอาการที่แขกรับเชิญได้บอกว่าเป็นแบบนั้นบ่อย ๆ โดยที่เนื้อหาการคุยกันจะเกี่ยวข้องกับโรคที่จะนำเสนอช่วงละคร ช่วงละคร. ช่วงละครนั้น จะเป็นละครที่จำลองมาจากเหตุการณ์จริง ถึงผู้ที่ป่วยหรือเสียชีวิตด้วยโรคนี้ โดยมีผู้บรรยายเล่าถึงเหตุการณ์ที่เกิดขึ้นในละคร ซึ่งจะบรรยายอาการของโรคที่จะนำเสนอดังกล่าวว่า มีอาการอย่างไรบ้าง และลักษณะของผู้ที่ป่วยหรือเสียชีวิตด้วยโรคดังกล่าวนั้นเป็นอย่างไรบ้าง ลักษณะเนื้อหาของละครนั้น จะมีลักษณะน่ากลัวคล้ายกับภาพยนตร์แนวสยองขวัญ เพื่อให้รู้ว่า อาการของโรคนั้น เป็นแล้วน่ากลัวมากแค่ไหน หลังจากที่ละครได้ดำเนินมาถึงอาการขั้นสุดท้ายของโรค ผู้บรรยายจะเฉลยชื่อโรคที่นำเสนอพร้อมบรรยาย และเตือนผู้ชมทางบ้านว่า อาการลักษณะใดที่เสี่ยงต่อการทำให้เกิดโรคดังกล่าว ซึ่งข้อความคำพูดมักจะบอกว่า "คุณ (มีอาการตามลักษณะที่เสี่ยงต่อโรค) หรือไม่... หากปล่อยไว้เป็นเช่นนี้ คุณอาจเป็นผู้โชคร้ายคนต่อไปก็ได้..."ช่วงตรวจอาการ ช่วงตรวจอาการ. ก่อนที่แขกรับเชิญทั้ง 5 คนเข้าร่วมรายการนั้น จะมีการตรวจสุขภาพเพื่อตรวจสอบความเสี่ยงที่จะเป็นโรคที่จะนำเสนอที่โรงพยาบาลพญาไท แล้วเข้ามาฟังผลในรายการ ผู้ที่มีความเสี่ยงที่จะเป็นโรคดังกล่าว จะถูกเชิญเข้าไปนั่งในพื้นที่สีแดง (RED ZONE) หรือพื้นที่อันตราย ซึ่งแต่ละสัปดาห์ อาจมีแขกรับเชิญเข้าไปนั่งในพื้นที่สีแดงมากกว่า 1 คนหรือไม่มีก็ได้ ต่อมา ทางรายการได้เปลี่ยนแปลงลักษณะการตรวจอาการ ให้ดูมีสาระและดูไม่น่ากลัวมากขึ้น โดยการแบ่งสีออกเป็น 4 สี นั่นคือ แดง ส้ม เหลือง และ เขียว ซึ่งบ่งบาอกลักษณะสุขภาพว่า ยังปลอดภัยจากโรคที่นำเสนอหรือไม่ โดยมีป้ายตามหมายเลขกำกับ เมื่อพิธีกรเปิดป้ายแล้วเป็นแขกรับเชิญคนใด แขกรับเชิญคนนั้นจะมีความเสี่ยงตามป้ายดังกล่าว ในบางครั้งในแต่ละป้ายอาจจะมีมากกว่าหนึ่งคนหรือไม่มีก็ได้ ซึ่งการแบ่งอัตราความเสียงจะเป็นดังนี้- สีแดง (ป้ายหมายเลข 1) คือ มีความเสียงมากที่เป็นโรคนี้ จะต้องเข้าไปในพื้นที่สีแดง (RED ZONE) - สีส้ม (ป้ายหมายเลข 2) คือ มีความเสี่ยงปานกลาง - สีเหลือง (ป้ายหมายเลข 3) คือ มีความเสียงน้อย - สีเขียว (ป้ายหมายเลข 4) คือ ไม่มีความเสี่ยงที่จะเป็นโรคนี้ช่วงท้ายรายการ ช่วงท้ายรายการ. หลังจากนั้น จะมีแพทย์ผู้เชี่ยวชาญประจำโรคประจำสัปดาห์จากโรงพยาบาลพญาไท มาให้ความรู้พร้อมกับอธิบายโรคดังกล่าวโดยละเอียด และตอบคำถามของแขกรับเชิญต่าง ๆ ที่สงสัย เพื่อให้มีวิธีรักษาและป้องกันโรคดังกล่าวได้ช่วงพิเศษ ช่วงพิเศษ. ทางรายการ ได้นำเอาช่วงพิเศษ มาเป็นสาระความรู้เพิ่มเติม โดยมีรายละเอียดดังนี้- อโรคา การ์ตูน - รู้เท่าทันคลอเลสเตอรอล - ชีพจรขึ้นหัว - โบราณ บานบุรีกระแสตอบรับ กระแสตอบรับ. มีการวิพากษ์วิจารณ์อย่างมาก ว่ารายการนี้นำเสนอให้ประชาชนมีความหวาดกลัวในโรคต่างๆ เกินจริง และร้องขอการตรวจทางการแพทย์ที่เกินความจำเป็น ซึ่งอาจทำให้เกิดภาวะความเครียดเพราะความกังวลดังกล่าวได้ในที่สุดจะเห็นได้จากการนำเสนออย่างเกินจริงในบางโรคซึ่งมิใช่โรคที่พบได้ทั่วไป แต่พบได้น้อยถึงน้อยมาก กลับมาทำให้หวาดกลัวกันในประชาชนหมู่มาก จึงนับว่าเป็นดาบสองคมของการบริโภคสื่อ ของผู้รักสุขภาพในปัจจุบัน อย่างไรก็ดี รายการดังกล่าวก็ได้รับเสียงตอบรับอย่างดี ทำให้ผู้คนหมั่นใส่ใจในสุขภาพเพิ่มมากขึ้น</doc>
