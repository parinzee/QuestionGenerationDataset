<doc id="79343" url="https://th.wikipedia.org/wiki?curid=79343" title="ไบรโอนี่">ไบรโอนี่ ไบรโอนี่ รอดโพธิ์ทอง สไมท์ ชื่อเล่น เคท (27 มกราคม พ.ศ. 2525) เป็นนักร้องหญิงลูกครึ่งไทย-อเมริกันที่เคยมีผลงานในช่วงปี 2541-46 ปัจจุบันเธอได้ละจากการเป็นนักร้อง แล้วผันตัวเป็นครูสอนโยคะในสหรัฐอเมริกาประวัติ ประวัติ. ไบรโอนี่ เกิดที่เมืองซิดนีย์ ประเทศออสเตรเลีย และเติบโตที่ลอสแอนเจลิส สหรัฐอเมริกา บิดาเป็นชาวอเมริกัน ส่วนมารดาเป็นชาวไทย เป็นบุตรคนเล็กจากทั้งหมดสองคน สำเร็จการศึกษาจากโรงเรียนนานาชาติร่วมฤดี ส่วนตัวเธอนับถือศาสนาพุทธ เริ่มต้นที่เข้าวงการบันเทิง จากโฆษณา ทเวลพลัส โคโลญจน์ ออกอัลบั้มชุดแรกกับค่ายเมกเกอร์เฮด ในเครือ บมจ. จีเอ็มเอ็ม แกรมมี่ และเธอก็เคยแสดงละครเรื่องแรกและเรื่องเดียวเรื่อง ลุ้นรักทะลุมิติ พ.ศ. 2541 คู่กับศตวรรษ เศรษฐกร จนหลังปี พ.ศ. 2546 เธอก็ไม่มีผลงานอีก และออกจากวงการบันเทิงหลังทราบว่าตนตั้งครรภ์ ในปี พ.ศ. 2555 หลังจากละงานบันเทิงมา 8 ปี ไบรโอนี่ได้เดินทางกลับไทยและออกงานพร้อมกับไดซ์ สามีชาวอเมริกันเชื้อสายญี่ปุ่น ซึ่งในการกลับมาของเธอครั้งนี้เธอได้เป็นนางแบบขึ้นนิตยสารหลายฉบับ และออกสัมภาษณ์รายการโทรทัศน์เกี่ยวกับ 8 ปีที่หายไปของเธอ แต่เธอยังไม่มีแผนที่จะกลับสู่วงการเพลงอีกครั้ง ซึ่งส่วนตัวของเธอเองก็ต้องการที่จะกลับมามีผลงานเพลงเช่นกัน แต่ขณะนี้เธอกำลังตั้งใจที่จะทำกิจการโยคะไปก่อน ในปี พ.ศ. 2556 ไบรโอนี่ได้กลับมาขึ้นคอนเสิร์ต Grammy Happy Face-tival ตอน Party Reunion หลังจากห่างหายจากการขึ้นคอนเสิร์ตไปกว่า 9 ปี ซึ่งเป็นคอนเสิร์ตที่รวมศิลปิน และในปี พ.ศ. 2557 ไบรโอนี่ได้กลับมามีผลงานเพลงอีกครั้งในผลงานเพลงประกอบละครรอยรักหักเหลี่ยมตะวันชื่อเพลงไม่ใช่ไม่รัก กับทางค่าย Chandelierชีวิตส่วนตัว ชีวิตส่วนตัว. เธอเคยมีข่าวกับพานทองแท้ ชินวัตร บุตรชายอดีตนายกรัฐมนตรีทักษิณ ชินวัตร และณัฐเศรษฐ์ พูนทรัพย์มณี นักแสดงชาวไทย และมีข่าวว่าเป็นพ่อของเทย์เลอร์บุตรสาวของไบรโอนี่ ซึ่งไบรโอนี่ได้ออกมายืนยันว่าเธอและณัฐเศรษฐ์เป็นเพียงเพื่อนที่รู้จักกันมาตั้งแต่ยังศึกษาในโรงเรียนเดียวกัน ภายหลังเธอจึงออกมายอมรับว่าก่อนหน้านี้เคยคบหาณัฐเศรษฐ์จริงแต่เพียงระยะสั้น ๆ เพราะมีเหตุผลทำให้ไม่สามารถเข้ากันได้จึงลดสถานะเป็นเพียงเพื่อนที่ดีต่อกัน เธอตั้งครรภ์กับสามีคนแรก เป็นชาวไทยที่ประกอบธุรกิจในสหรัฐอเมริกาชื่อ ชาลี ชนะรัตน์โสภณ ซึ่งเธอเคยอยู่กินด้วยกันก่อนตั้งครรภ์ 3 ปี โดยที่มิได้สมรส แต่ได้หมั้นหมายไว้ก่อนแล้ว มีบุตรสาวหนึ่งคนชื่อ เทย์เลอร์ ซึ่งก่อนหน้านี้เคยมีข่าวว่าไบรโอนี่หนีไปคลอดที่ต่างประเทศ เธอคิดว่าข่าวดังกล่าวใช้คำที่ไม่เหมาะสมนัก เพราะเธอออกจากวงการเพื่อไปมีครอบครัวเท่านั้น และเธอยืนยันว่าเธอมิได้หนีไปไหน เพียงแต่คิดแค่ว่าตนเกิดที่นั่น และอยากให้ลูกของตนอยู่ที่อเมริกาเช่นตน เธอกล่าวว่า "พอรู้ว่าตัวเองท้องคิดว่าอยากกลับไปอยู่กับพ่อของลูก เพื่อจะได้เป็นครอบครัว ไปปุ๊ปไปอยู่กับเขาแฮปปี้ ทำธุรกิจกับเขา แต่ไม่คิดอยู่นานขนาดนั้นไม่กลับมาวงการบันเทิง" แต่ภายหลังเธอและชาลีได้เลิกรากันหลังจากอยู่ร่วมกันฉันสามีภรรยาได้เพียงสองปี โดยเธอให้เหตุผลว่า เธอคิดที่จะถอยออกมาใช้คำว่าเพื่อน เพราะเป็นเพื่อนแล้วเราไม่ทะเลาะกัน เธอและชาลีอดีตสามีแยกกันอยู่ แต่ยังคงมีการติดต่อกันฉันเพื่อน และในฐานะพ่อแม่ของลูกเท่านั้น และเมื่อมีการหย่าจึงมีการฟ้องศาลเรื่องสิทธิในการเลี้ยงดูบุตรสาวที่กินเวลายาวนานสองปี ภายหลังจึงตกลงกันด้วยการแบ่งให้ลูกอยู่กับเธอและอดีตสามีอย่างละครึ่งปี เธอสมรสกับสามีชาวอเมริกันเชื้อสายญี่ปุ่น ชื่อ ไดซ์ ไดซุเกะ หรือ ไดซ์ อีด้า-ไคลน์ (Dice Iida-Klein) ซึ่งเป็นครูโยคะเช่นเดียวกับเธอ หลังจากทั้งคู่คบหากันมานาน 3 ปี ทั้งคู่มีบุตรชายด้วยกันชื่อซิดนีย์ ในเดือนกุมภาพันธ์ พ.ศ. 2560 เธอให้สัมภาษณ์ว่า มีการพูดคุยเกี่ยวกับการแยกทางจากสามี แต่ทั้งสองยังเป็นครูสอนโยคะร่วมกันผลงานสตูดิโออัลบั้มซิงเกิลอัลบั้มพิเศษผลงาน. อัลบั้มพิเศษ. - อัลบั้ม "X-Change 03" รวมเพลงเวอร์ชันพิเศษจากช่วง "เย็นย่ำก็ฮัมเพลง" และ "คัฟเวอร์ไนท์" ของ A-TIME (พ.ศ. 2542) - อัลบั้ม "Club Love (คลับเลิฟ)" โปรเจกต์พิเศษที่นำศิลปินในสังกัดเมกเกอร์เฮด มารวมตัวกันออกอัลบั้ม (พ.ศ. 2543) - อัลบั้ม "เพลงประกอบละคร น้ำพุ" (พ.ศ. 2544) - อัลบั้ม "เชียร์ (Cheer)" อัลบั้มรวมศิลปินวัยรุ่นในสังกัดแกรมมี่ (พ.ศ. 2544)มิวสิกวีดีโอมิวสิกวีดีโอ. - ปลอบเพื่อน ของ แรพเตอร์ - พูดอีกที ของ คริสติน่า อากีล่าร์เพลงประกอบละครเพลงประกอบละคร. - 2545 รักเธอ - เพลงประกอบละคร น้ำพุ - 2556 ขอเป็นคนหนึ่ง - เพลงประกอบละคร ลูกไม้หลากสี (ต้นฉบับ นันทิดา แก้วบัวสาย) - 2557 ไม่ใช่ไม่รัก - เพลงประกอบละครซีรีส์ชุด Rising Sun รอยรักหักเหลี่ยมตะวันละครละคร. - 2541 : ลุ้นรักทะลุมิติโฆษณาโฆษณา. - โฆษณา 12 Plus โคโลญจน์ - โฆษณา จักรยานยนต์ YAMAHA - โฆษณา อายิโนะโมะโต๊ะ - โฆษณา ซีบรีส - โฆษณา บีโอเร พอร์แพ็ค - โฆษณา เจลและครีมอาบน้ำ ลักส์ (พ.ศ. 2542 - พ.ศ. 2543) - โฆษณา โทรศัพท์มือถือ Panasonic (ออกอากาศที่ประเทศญี่ปุ่น) - โฆษณา เครื่องดื่ม M-150 (พ.ศ. 2545) ร่วมกับ เสก โลโซ, ปฏิภาณ ปฐวีกานต์, โต ซิลลี่ฟูลส์ - โฆษณา คาโกเมะ (2556) - โฆษณา สมูทอี ครีม ร่วมกับ นันทิดา แก้วบัวสาย (2556) - โฆษณา ผ้าอ้อมเด็ก ฮักกี้ (2557)</doc>
