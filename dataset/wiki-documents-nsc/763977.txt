<doc id="763977" url="https://th.wikipedia.org/wiki?curid=763977" title="เกมฟรีก">เกมฟรีก บริษัทเกมฟรีก ( ) เป็นบริษัทผู้พัฒนาวิดีโอเกมสัญชาติญี่ปุ่น เป็นที่รู้จักในฐานะนักพัฒนาเกมชุดโปเกมอน ก่อนเป็นบริษัท เกมฟรีกเคยเป็นนิตยสารวิดีโอเกมตีพิมพ์เอง สร้างโดยซะโตะชิ ทะจิริและเค็น ซุงิโมะริ ในคริสต์ทศวรรษ 1980 ทะจิริเขียนและแก้ไขข้อความ และซุงิโมะริเป็นผู้วาดภาพ ทะจิริยังใช้ "เกมฟรีก" เป็นนามปากกาเมื่อครั้งที่เขาเป็นนักเขียนอิสระให้กับสิ่งพิมพ์ต่าง ๆ เช่น นิตยสารแฟมิลีคอมพิวเตอร์แมกาซีน และแฟมิคอมสึชิง ในวันที่ 26 เมษยน ค.ศ. 1989 ทะจิริและซุงิโมะริก่อตั้งบริษัทพัฒนาวิดีโอเกมในชื่อเดียวกัน หนึ่งในเกมแรกของบริษัทเกมฟรีก คือเกม ควินตี เกมแนวแอ็กชันแก้ปริศนาบนเครื่องแฟมิคอม ออกจำหน่ายในอเมริกาเหนือในชื่อ เมนเดลพาเลซ เกมชุดที่มีชื่อเสียงที่สุดคือ โปเกมอน () คำย่อโรมะจิของตราสินค้าสัญชาติญี่ปุ่นว่า พ็อกเก็ตมอนสเตอส์ () จำหน่ายโดยนินเท็นโดในประเทศญี่ปุ่น อเมริกาเหนือ และยุโรป ในเดือนตุลาคม ค.ศ. 2015 เกมฟรีกซื้อกิจการบริษัทโคอาเกมส์ (Koa Games) บริษัทพัฒนาโทรศัพท์มือถือ</doc>
