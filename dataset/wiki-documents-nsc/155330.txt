<doc id="155330" url="https://th.wikipedia.org/wiki?curid=155330" title="มนุษย์ล่องหน">มนุษย์ล่องหน มนุษย์ล่องหน () เป็นนิยายวิทยาศาสตร์ที่เขียนโดย เอช.จี. เวลส์ นักเขียนชาวอังกฤษ ตีพิมพ์ครั้งแรกในปี ค.ศ. 1897 ลงเป็นตอนในนิตยสาร Pearson's Magazine และรวมเล่มในปีเดียวกัน นวนิยายกล่าวถึงนักวิทยาศาสตร์ชื่อ กริฟฟิน ซึ่งตั้งสมมุติฐานว่า ถ้าร่างกายมนุษย์มีดรรชนีหักเห เท่ากับอากาศ ร่างกายจะไม่ดูดซับแสงหรือสะท้อนแสง และทำให้มองไม่เห็น กริฟฟินได้ทำการทดลองด้วยตัวเอง ประสบความสำเร็จและทำให้ตนเองกลายเป็นมนุษย์ล่องหน แต่ไม่สามารถทำให้ร่างกายตัวเองกลับมามีดรรชนีหักเหเท่าเดิมได้ นอกจากนี้กระบวนการเคมีที่เกิดขึ้นยังมีผลกระทบต่ออารมณ์และสภาพจิตใจของกริฟฟิน กริฟฟินใช้แถบผ้าพันปกปิดร่างกาย สวมแว่นดำและหมวกปกคลุม หลบไปทำการทดลองในเมืองเล็กๆ และขอความช่วยเหลือจากเพื่อนเก่าชื่อ ดร.เคมป์ ในขณะที่ชาวเมืองเริ่มรู้สึกผิดปกติกับการมาของชายลึกลับที่ใช้ผ้าพันทั้งตัว เกิดอาชญากรรมแปลก แต่ตำรวจไม่สามารถจับใครได้ ในที่สุดกริฟฟินก็สามารถกลับมามีร่างกายเป็นปกติได้ แต่เป็นในขณะที่เขากำลังจะตาย เพราะถูกตำรวจจับภาพยนตร์ ภาพยนตร์. นวนิยายถูกดัดแปลงสร้างเป็นภาพยนตร์หลายครั้ง ครั้งที่ได้รับคำชื่นชมมากที่สุด คือฉบับปี ค.ศ. 1933 ใช้ชื่อว่า The Invisible Man นำแสดงโดย โคลด เรนส์ ได้รับความสำเร็จ ได้รับการยกย่องเป็นภาพยนตร์นิยายวิทยาศาสตร์ที่ดีที่สุดเรื่องหนึ่ง และมีการสร้างภาคต่อๆ มาอีกหลายภาคในช่วงนั้น คือ The Invisible Man Returns (1940), Invisible Agent (1942) และ The Invisibleman's Revenge (1944)) ในปี ค.ศ. 2000 ภาพยนตร์เรื่อง Hollow Man เป็นภาพยนตร์ที่ดัดแปลงจากเรื่อง มนุษย์ล่องหน นำแสดงโดย เควิน เบคอน และ เอลิซาเบท ชู กำกับโดย พอล เวอร์โฮแวน</doc>
