<doc id="20272" url="https://th.wikipedia.org/wiki?curid=20272" title="โอภาส อรุณินท์">โอภาส อรุณินท์ โอภาส อรุณินท์ (เกิด 9 เมษายน พ.ศ. 2477 ที่กรุงเทพมหานคร) อดีตอัยการสูงสุด อดีตประธานคณะกรรมการอัยการ อดีตประธานคณะกรรมการป้องกันและปราบปรามการทุจริตแห่งชาติ (ป.ป.ช.) มีชื่อเสียงมากในช่วงที่พิจารณาบัญชีทรัพย์สินของนักการเมือง โดยเฉพาะกรณีที่ ป.ป.ช. ขอให้วินิจฉัยชี้ขาดตามรัฐธรรมนูญ มาตรา 295 กรณีพันตำรวจโท ทักษิณ ชินวัตร จงใจยื่นบัญชีแสดงรายการทรัพย์สินและหนี้สินและเอกสารประกอบ ด้วยข้อความอันเป็นเท็จ หรือปกปิดข้อเท็จจริงที่ควรแจ้งให้ทราบ นายโอภาสเป็นบุตรของนายเอี่ยม (อดีตข้าราชการตุลาการบำนาญ) และนางผ่อง อรุณินท์ สมรสกับทันตแพทย์หญิงยิ่งกมล อรุณินท์ (วัฒนสินธุ์) มีบุตร 2 คน ,คือ อริยา อรุณินท์ และนาย ภาส์กร อรุณินท์ (ถึงแก่กรรม)การศึกษา การศึกษา. เนื่องจากชีวิตในวัยเด็กได้ย้ายตามบิดาที่เป็นผู้พิพากษา ไปประจำในต่างจังหวัด ทำให้ต้องย้ายสถานที่ศึกษาไปตามจังหวัดต่างๆ นั้นด้วย เริ่มชีวิตในวัยเด็ก มีภูมิลำเนาที่กรุงเทพฯ เข้าเรียนชั้นประถมที่โรงเรียนประสาทศิลป์ จังหวัดชลบุรี, โรงเรียนปราจิณราษฎรอำรุง จังหวัดปราจีนบุรี, แล้วกลับมาพำนักที่กรุงเทพฯ อีกครั้ง โดยศึกษาที่โรงเรียนอำนวยศิลป์ พระนคร ต่อด้วยประโยคเตรียมอุดมศึกษาแผนกอักษรศาสตร์ จากโรงเรียนสวนกุหลาบวิทยาลัย และเข้าศึกษาในระดับอุดมศึกษาที่มหาวิทยาลัยธรรมศาสตร์ จบนิติศาสตรบัณฑิต (รุ่น 3) ขณะที่ทำงานเป็นเสมียนศาลอาญา ต่อมาสอบได้เนติบัณฑิต (สมัยที่ 7) จากสำนักอบรมศึกษากฎหมายแห่งเนติบัณฑิตยสภาประวัติการทำงาน ประวัติการทำงาน. เริ่มงานครั้งแรกเป็นเสมียนศาลอาญา กระทรวงยุติธรรม เมื่อ พ.ศ. 2496 ต่อมาโอนรับราชการกรมอัยการ (ปัจจุบันคือ สำนักงานอัยการสูงสุด) ในตำแหน่งดังต่อไปนี้ เริ่มตั้งแต่เป็นอัยการผู้ช่วยกองคดี เมื่อปี พ.ศ. 2502 ดำรงตำแหน่งอัยการผู้ช่วยประจำศาล จังหวัดแม่สอด พ.ศ. 2503, จังหวัดนครสวรรค์ พ.ศ. 2505, จังหวัดสมุทรปราการ พ.ศ. 2511 จากนั้นเข้าประจำกรมอัยการ ในตำแหน่งอัยการประจำกองที่ปรึกษา พ.ศ. 2514 อัยการประจำกรม กองที่ปรึกษา พ.ศ. 2517 เลื่อนเป็นอัยการพิเศษประจำกรม กองที่ปรึกษา พ.ศ. 2520 หัวหน้าพนักงานอัยการ กองที่ปรึกษา พ.ศ. 2524 ผู้ช่วยอัยการพิเศษฝ่ายปรึกษา พ.ศ. 2525 อัยการพิเศษฝ่ายฎีกา พ.ศ. 2527 อัยการพิเศษฝ่ายคดีธนบุรี พ.ศ. 2529 อัยการพิเศษฝ่ายปรึกษา 1 ม.ค. 2530 จากนั้นได้เลื่อนตำแหน่งเป็นรองอัยการสูงสุดฝ่ายบริหาร ปลาย พ.ศ. 2530 (ระหว่างนั้นได้ดำรงตำแหน่งกรรมการในคณะกรรมการการทางพิเศษแห่งประเทศไทย,และเลขาธิการเนติบัณฑิตยสภา) และอัยการสูงสุดเมื่อ 1 ต.ค. 2536 และเกษียณอายุ เมื่อ 30 ก.ย. 2537, หลังเกษียณอายุได้เข้าเป็นกรรมการร่างกฎหมายกฤษฎีกา และเป็นหนึ่งในประธานฯ/กรรมการ ป.ป.ป.ในสมัยรัฐบาล "บรรหาร" (22 ส.ค. 2538), ตุลาการรัฐธรรมนูญผู้ทรงคุณวุฒิ โดยสภาแต่งตั้ง (พ.ศ. 2539) จนลาออกจากประธาน ป.ป.ป. (23 มี.ค. 2542) เพื่อดำรงตำแหน่งประธานคนแรกของ ป.ป.ช. , ซึ่งเป็นองค์กรอิสระตามเจตนารมณ์ของรัฐธรรมนูญแห่งราชอาณาจักรไทย พุทธศักราช 2540 (1 เม.ย. 2542 - ครบวาระ 24 ต.ค. 2546) มีผลงานหลายผลงาน โดยเฉพาะการร่างกฎระเบียบที่เกี่ยวกับการป้องกันและปราบปรามการทุจริตและประพฤติมิชอบในระบบราชการ และผลงานที่สำคัญของกรรมการในชุดแรกนี้ , คือ- กรณี พล.ต. สนั่น ขจรประศาสน์ เลขาธิการพรรคประชาธิปัตย์ ในคดีเงินกู้ 45 ล้านบาท ผลตัดสินคือ พล.ต. สนั่น มีความผิด ทำให้หมดสิทธิ์เล่นการเมืองถึง 5 ปี , - กรณี พ.ต.ท. ดร. ทักษิณ ชินวัตร หัวหน้าพรรคไทยรักไทย กรณีแจ้งบัญชีทรัพย์สินหนี้สินเป็นเท็จ,- จากนั้นว่างเว้นจากภารกิจ จนได้รับการเลือกตั้งจากอัยการตั้งแต่ขั้น 2 ขึ้นไป 1,867 เสียงจากผู้มีสิทธิ 2,784 คน , ขึ้นเป็นประธานกรรมการ กอ. (คณะกรรมการอัยการ) วาระเดือน ตุลาคม 2550 - ตุลาคม 2553ผลงานด้านอื่น ๆ ผลงานด้านอื่น ๆ. ผลงานด้านอื่น ๆ ตลอดชีวิตราชการ ส่วนใหญ่เกี่ยวข้องกับการร่างกฎหมาย ตรวจสอบสัญญาของรัฐ นอกจากนี้นายโอภาสยังเป็นกรรมการของรัฐดังต่อไปนี้- กรรมการดำเนินงานโครงการก่อสร้างสะพานพระพุทธยอดฟ้า (ใหม่) - กรรมการพิจารณาบำเหน็จความชอบกรณีพิเศษ กระทรวงมหาดไทย - กรรมการพิจารเนรเทศ พ.ศ. 2522 - อนุกรรมการฝ่ายสืบสวนสอบสวน ป.ป.ป. พ.ศ. 2524 - อนุกรรมการฝ่ายมาตรการป้องกันและวางแผนสำนักงาน ป.ป.ป. - กรรมการเนติบัณฑิตยสภาและกรรมการอำนวยการสำนักอบรมศึกษากฎหมายแห่งเนติบัณฑิตยสภา พ.ศ. 2527 - กรรมการอัยการผู้ทรงคุณวุฒ พ.ศ. 2528 - กรรมการในคณะกรรมการว่าด้วยการพัสดุที่ปรึกษากฎหมายกรมวิเทศสหการ - กรรมการบริหารการท่าเรือแห่งประเทศไทย พ.ศ. 2530 - กรรมการบริหารบริษัท เดินอากาศไทย จำกัด พ.ศ. 2531 และผู้ชำระบัญชี บริษัทเดินอากาศไทย จำกัด - วิทยากรในการฝึกอบรมผู้พิพากษาหลักสูตร "ผู้พิพากษาหัวหน้าศาล 2532" พ.ศ. 2532 - กรรมการพัฒนากำลังคน กระทรวงมหาดไทย - กรรมการบริษัทการบินไทย จำกัด - กรรมการในคณะกรรมการการไฟฟ้าส่วนภูมิภาค - คณะกรรมการกฤษฎีกา - ตุลาการรัฐธรรมนูญโดยตำแหน่ง (พ.ศ. 2536-2537) - เลขาธิการเนติบัณฑิตยสภาเครื่องราชอิสริยาภรณ์เครื่องราชอิสริยาภรณ์. - ประถมาภรณ์มงกุฎไทย (ป.ม.) พ.ศ. 2526 - ประถมาภรณ์ช้างเผือก (ป.ช.) พ.ศ. 2529 - มหาวชิรมงกุฎ (ม.ว.ม.) พ.ศ. 2532 - มหาปรมาภรณ์ช้างเผือก (ม.ป.ช.) พ.ศ. 2535</doc>
