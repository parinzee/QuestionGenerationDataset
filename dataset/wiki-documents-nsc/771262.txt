<doc id="771262" url="https://th.wikipedia.org/wiki?curid=771262" title="8 สปรูซสตรีท">8 สปรูซสตรีท 8 สปรูซสตรีท () หรือเดิม บีคแมนทาวเวอร์ (Beekman Tower) หรือชื่อเพื่อทางการค้า นิวยอร์กบายเกห์รี (New York by Gehry) เป็นอาคารระฟ้า 76 ชั้น ตั้งอยู่ในถนนสปรูซหมายเลข 8 แมนฮัตตัน, นครนิวยอร์ก, สหรัฐอเมริกา ได้รับการออกแบบโดยแฟรงก์ เกห์รี สถาปนิกเจ้าของรางวัลพริตซ์เกอร์สัญชาติแคนาดา-อเมริกัน 8 สปรูซสตรีท ได้กลายเป็นหนึ่งในอาคารที่อยู่อาศัยที่สูงที่สุดในโลก และเป็นอาคารที่อยู่อาศัยที่สูงที่สุดในฝั่งตะวันตกของเกาะในขณะนั้น (ในช่วงวันเปิดอาคารปี 2011) อาคารได้รับการพัฒนาขึ้นโดยบริษัทอสังหาริมทรัพย์ฟอเรสต์ซิตี้แรทเนอร์ (Forest City Ratner) มีวิศวกรจากบริษัท ดับเบิลยูเอสพีกรุ๊ป (WSP Group) และดำเนินการก่อสร้างโดยบริษัท คริสเลอร์บอร์กฟลอร์แมน (Kreisler Borg Florman) ภายในอาคารประกอบด้วยโรงเรียนอนุบาล-ประถมศึกษาซึ่งเป็นของกระทรวงศึกษาธิการ จำนวน 5 ชั้น และเหนือจากชั้นต่อๆไปเป็นห้องพักเช่าหรู (เช่าอย่างเดียว ไม่จำหน่าย All units are rental-only; none are available for purchase.) ซึ่งประกอบด้วยห้องตั้งแต่ 1-3 ห้องนอน ทั้งหมดจำนวน 904 ยูนิต 8 สปรูซสตรีทถือเป็นหนึ่งในอาคารไม่กี่แห่งในย่านธุรกิจใจกลางนิวยอร์ก ที่ใช้โครงสร้างเป็นคอนกรีตเสริมเหล็ก ประยุกต์เข้ากับลวดลายโค้งของน้ำภายนอกอาคาร ซึ่งแสดงให้เห็นถึงลัทธิคตินิยมเปลี่ยนแนวแบบเกห์รีได้อย่างชัดเจน ในปี 2011 8 สปรูซสตรีท ได้รับรางวัล เอ็มโพริสสคายสแครเปอร์ (Emporis Skyscraper Award) ซึ่งเป็นรางวัลที่มอบให้กับการออกแบบอาคารยอดเยี่ยมทั้งฟังก์ชันและการออกแบบ แต่ถึงอย่างไรก็ดีอาคารแห่งนี้ก็มีราคาเช่าต่อตารางฟุตสูงที่สุดแห่งหนึ่งในแมนฮัตตัน</doc>
