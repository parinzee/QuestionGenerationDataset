<doc id="614980" url="https://th.wikipedia.org/wiki?curid=614980" title="เทพพร เพชรอุบล">เทพพร เพชรอุบล เทพพร เพชรอุบล คีตกวีเพลงลูกทุ่งอีสาน (29 กันยายน พ.ศ. 2490 - 22 ตุลาคม พ.ศ. 2556) มีชื่อจริงว่า เทพพร บุญสุข เป็นนักร้องและนักประพันธ์เพลงลูกทุ่งอีสาน เทพพรประพันธ์เพลงให้แก่นักร้องลูกทุ่งมากมายส่งผลให้ศิลปินนักร้องเหล่านั้นมีชื่อเสียง และเป็นเจ้าของบทเพลงชื่อดังอย่าง " อีสานบ้านของเฮา " เพลง"คิดฮออดอ้ายแหน่เด้อ" และ "อีสานบ้านของเฮา" ทำให้เทพพรโด่งดังและมีแฟนเพลงคับคั่งที่รอดูการแสดงของเทพพรเมื่อเดินสายการแสดงดนตรี ทำให้เทพพรมีงานแสดงต่อเนื่อง และจากการทำงานอย่างหนักเป็นผลให้ปลายปี พ.ศ. 2540 เขาล้มป่วยเนื่องจากเส้นเลือดในสมองอุดตัน เป็นผลให้ไม่สามารถพูดหรือเคลื่อนไหวและช่วยตนเองได้ในระดับหนึ่ง แต่ด้วยกำลังใจที่เข้มแข็งจากครอบครัว ทำให้เขาหายจากโรค และกลับมาสร้างสรรค์ผลงานเพลงได้อีกครั้ง โดยใช้เทคโนโลยีคอมพิวเตอร์ในการประพันธ์เพลงด้วยตนเอง และในปลายปี พ.ศ. 2555 เทพพรเข้าโรงพยาบาลเป็นเวลา 12 วัน เพื่อทำการรักษาและวินิจฉัยโรคมะเร็งตับของเขา ท่ามกลางความห่วงใยจากลูกศิษย์ แฟนเพลง ศิลปินนักร้อง และครอบครัว ทำให้เทพพรกลับมารักษาตัวที่บ้านและต่อสู้กับโรคมะเร็งร้ายได้นับปี เทพพร เพชรอุบล เสียชีวิตเนื่องจากโรคมะเร็งตับ ในวันที่22 ตุลาคม พ.ศ. 2556 อย่างสงบที่บ้านพักในจังหวัดขอนแก่น และจัดพิธีพระราชเพลิงศพ ในวันอังคารที่ 29 ตุลาคม พ.ศ. 2556 ณ วัดสว่างสุทธาราม อ.เมือง จ.ขอนแก่นผลงาน รางวัล และเกียรติคุณรางวัลผลงาน รางวัล และเกียรติคุณ. รางวัล. - รางวัลศิลปินดีเด่น สาขาศิลปะการแสดง จากศูนย์วัฒนธรรมจังหวัดขอนแก่น ปี 2535 - รางวัลศิลปินศิลปินมรดกอีสาน สาขาศิลปะการแสดง จากศูนย์วัฒนธรรมจังหวัดขอนแก่น ปี 2554ผลงานบริการสังคมผลงานบริการสังคม. - เทพพรแต่งเพลงและร้องเพลงในเหตุการณ์พระธาตุพนมถล่ม เมื่อปี 2518 ทำให้คนไทยรำลึกถึงเหตุการณ์สะเทือนใจครั้งนั้นมิรู้ลืม - ร่วมแต่งเพลงและร้องเพลง จำหน่ายเพื่อการกุศลในวาระ 200 ปี จังหวัดอุบลราชธานี และวาระสมโภชน์ 100 ปี จังหวัดอุดรธานี ปี 2535 - สนับสนุนรณรงค์คนอีสานไม่กินปลาดิบ ร่วมกับสาธารณสุขจังหวัด ขอนแก่น และคณะเพชรพิณทอง ปี 2535 - สนับสนุนรณรงค์ไม่สูบบุหรี่ ร่วมกับสาธารณสุขจังหวัดกาฬสินธุ์ ปี 2536 ได้รับเกียรติจากสมาคมนักแต่งเพลง ให้เป็นตัวแทนนักร้องของภาคอีสาน แต่งเพลงและร้องเพลงเนื่องในงานส่งพระวิญญาณสมเด็จย่า - ได้เดินทางไปเผยแพร่ศิลปะพื้นบ้านที่วัดพระศรีนครินทร์ ประเทศสวิตเซอร์แลนด์ผลงานเพลงที่มีชื่อเสียง ผลงานเพลงที่มีชื่อเสียง. เทพพร เพชรอุบล มีผลงานเพลงลูกทุ่งไม่น้อยกว่า 300 เพลง เพลงที่สร้างชื่อเสียงให้กับเทพพรมีดังนี้1. อาลัยพระธาตุพนม 2. อีสานบ้านเฮา 3. คิดฮอดอ้ายแหน่เด้อ 4. นัดวันให้น้องรอ 5. สั่งฟ้าไปหาน้อง 6. ของแซบอีสาน 7. ฝังใจเวียงจันทน์ 8. สาวเกลือเที่ยวกรุง 9. รำวงหาคู่ 10. ครวญหาอังคนางค์ 11. จนแท้น้อ 12. ร้องไห้ทำไม 13. บ่ลืมบ้านนอก 14. สัมภาษณ์เทพี 15. ป๋ากันเถาะ 16. ไก่จ๋าไก่ 17. คนอุ้มไก่ 18. กลับมาเถิดน้อง 19. นับหมอนรถไฟ 20. เสียงแคนแทนใจ และอื่นๆอีกมากมาย</doc>
