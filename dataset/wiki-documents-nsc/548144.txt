<doc id="548144" url="https://th.wikipedia.org/wiki?curid=548144" title="คทานกพิราบ">คทานกพิราบ คทานกพิราบ () หรือเรียกอีกชื่อว่า คทาแห่งความเสมอภาคและกรุณา () คือพระคทาประจำพระองค์ ซึ่งเป็นหนึ่งในเครื่องราชกกุธภัณฑ์แห่งสหราชอาณาจักร ทำขึ้นเพื่อใช้ในพระราชพิธีบรมราชาภิเษกของพระเจ้าชาลส์ที่ 2ในปีค.ศ. 1661 โดยทำจากแท่งโลหะปิดทองฝังอัญมณีต่างๆ ได้แก่ เพชร ทับทิม มรกต แซฟไฟร์ และสปิเนล ปิดยอดด้วยลูกโลกทองคำประดับเพชร และนกพิราบปั้นจากวัสดุเคลือบดินเผาสีขาว ซึ่งหมายถึงพระวิญญาณบริสุทธิ์ คทานกพิราบนั้นเป็นสัญลักษณ์ของพระราชอำนาจทางจิตวิญญาณของสถาบันพระมหากษัตริย์ภายใต้พระมหากางเขน ส่วนคทากางเขนนั้นเป็นสัญลักษณ์ของพระราชอำนาจทางการปกครอง โดยปกติแล้ว ในพระราชพิธีบรมราชภิเษกนั้น พระมหากษัตริย์จะทรงพระคทาพิราบทางพระหัตถ์ซ้าย และพระคทากางเขนทางพระหัตถ์ขวา ในขณะที่อาร์ชบิชอปแห่งแคนเทอร์เบอรีทำการสวมมงกุฎเซนต์เอ็ดเวิร์ดลงบนพระเศียร คทานกพิราบพร้อมทั้งเครื่องราชกกุธภัณฑ์อื่นๆนั้น สามารถเข้าชมได้ที่หอคอยแห่งลอนดอน</doc>
