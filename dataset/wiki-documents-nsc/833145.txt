<doc id="833145" url="https://th.wikipedia.org/wiki?curid=833145" title="สตาร์บอย (อัลบั้ม)">สตาร์บอย (อัลบั้ม) สตาร์บอย () เป็นสตูดิโออัลบั้มที่สามของนักร้องชาวแคนาดา เดอะวีกเอนด์ อัลบั้มออกจำหน่ายในวันที่ 25 พฤศจิกายน ค.ศ. 2016 โดยค่ายเอกซ์โอ และรีพับลิกเรเคิดส์ อัลบั้มมีศิลปินรับเชิญมากมาย เช่น ดาฟต์พังก์ ลานา เดล เรย์ ฟิวเชอร์ และเคนดริก ลามาร์ อัลบั้มมีซิงเกิลสามซิงเกิล ได้แก่ "สตาร์บอย" "ไอฟีลอิตคัมมิง" และ "ปาร์ตีมอนสเตอร์" สตาร์บอยได้รับการตอบรับที่ดีจากนักวิจารณ์และเปิดตัวที่อันดับหนึ่งในชาร์ตบิลบอร์ด 200 โดยขายได้ 348,000 ชุด รวมถึงยอดขายอัลบั้มในสัปดาห์แรก 209,000 ชุดด้วย อัลบั้มยังเปิดตัวอันดับหนึ่งบนชาร์ตแคนาเดียนอัลบั้มส์ชาร์ตของนิตยสารบิลบอร์ดด้วย</doc>
