<doc id="169665" url="https://th.wikipedia.org/wiki?curid=169665" title="กีโยม เลอ ฌ็องตี">กีโยม เลอ ฌ็องตี กีโยม โฌแซ็ฟ อียาแซ็งต์ ฌ็อง-บาติสต์ เลอ ฌ็องตี เดอ ลา กาแลซีแยร์ (, 12 กันยายน พ.ศ. 2268 - 22 ตุลาคม พ.ศ. 2335) เป็นนักดาราศาสตร์ชาวฝรั่งเศส เกิดในเมืองกูต็องส์ ตอนแรกเขาสนใจเรื่องศาสนา ต่อมาก็เบนเข็มทิศไปสนใจเรื่องดาราศาสตร์แทน เขาพยายามจะคำนวณระยะทางระหว่างโลกกับดวงอาทิตย์โดยใช้หลักการไตรแองกูเลชันวัดเส้นทางโคจรดาวศุกร์ผ่านดวงอาทิตย์ เลอ ฌ็องตี เดินทางจากฝรั่งเศสหนึ่งปีล่วงหน้าเพื่อสังเกตการโคจรที่อินเดีย แต่เหตุสุดวิสัยทำให้เขายังคงอยู่ในทะเลในวันที่เกิดการโคจรพาดผ่านซึ่งถือเป็นเรื่องเลวร้ายเพราะเครื่องมือที่ใช้วัดต้องอยู่กับที่ แต่ทะเลไม่เป็นเช่นนั้น เขายังไม่เสียใจ ยังคงเดินหน้าไปอินเดียเพื่อรอการพาดผ่านอีกครั้ง ในปี 1769 ซึ่งมีเวลาเตรียมตัวอีก 8 ปี เขาตรวจสอบเครื่องมือทั้งหมดจนพบว่าสมบูรณ์ จนในวันที่ 4 มิถุนายน 1769 อากาศแจ่มใส แต่พอดาวศุกร์เริ่มเคลื่อนเข้ามา เมฆกลับมาบังทำให้เขามองไม่เห็นอะไรเลย ด้วยความผิดหวังอย่างมาก เลอ ฌ็องตีจึงเก็บของเตรียมกลับบ้าน แต่เขากลับติดเชื้อที่ลำไส้ใหญ่ ต้องพักอีกเกือบปี ในที่สุดก็ขึ้นเรือ เรือเกือบล่มเพราะพายุ ในที่สุดก็กลับถึงบ้านหลังจากหายไป 11 ปีโดยไม่ได้อะไรเลย ญาติของเขาประกาศว่าเขาเป็นบุคคลที่เสียชีวิตแล้ว แล้วก็เอาทรัพย์สินของเขาไป ต่อมาเลอ ฌ็องตี ก็ตายอย่างสงบในปี 1792 นับเป็นนักวิทยาศาสตร์ที่อุทิศตัวเพื่อวิทยาศาสตร์อย่างแท้จริง</doc>
