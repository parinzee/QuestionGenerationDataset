<doc id="909907" url="https://th.wikipedia.org/wiki?curid=909907" title="พฤหัส โล่ห์เงิน">พฤหัส โล่ห์เงิน พฤหัส โล่ห์เงิน (พ.ศ. 2501 — ) เป็นนักมวยไทยชาวไทย ซึ่งในปี พ.ศ. 2523 เขาได้จับคู่กับธนูศึก ประสพชัย ขึ้นชกกับมะเฟือง วีระพล ในแบบ 2 ต่อ 1 นับเป็นครั้งแรกของวงการมวยไทย ที่ฝั่งสองคนเป็นฝ่ายชนะคะแนนประวัติ ประวัติ. พฤหัส โล่ห์เงิน เคยปะทะกับนักมวยไทยระดับตำนานอย่างสกัด พรทวี ซึ่งพฤหัสเป็นฝ่ายแพ้ ด้านผลงานอื่นที่ได้รับการกล่าวถึง อาทิ ในวันที่ 8 มกราคม พ.ศ. 2522 พฤหัสได้รับเลือกเป็นหนึ่งในคู่เอกของรายการศึกศิริมงคล ที่สนามมวยเวทีลุมพินี โดยมีคู่ชกคือศักดา บุญโรจน์ ส่วนในวันที่ 29 กรกฎาคม พ.ศ. 2523 พฤหัสได้จับคู่กับธนูศึก ประสพชัย ขึ้นชกกับมะเฟือง วีระพล ในรายการศึกวันทรงชัย ที่สนามมวยเวทีลุมพินี ในแบบ 2 ต่อ 1 (พฤหัส 3 ยกแรก ธนูศึก 2 ยกสุดท้าย รวมเป็น 5 ยก) และจากการแข่งขันครั้งนี้ ฝั่งของพฤหัสเป็นฝ่ายชนะคะแนน และในวันที่ 4 กันยายน พ.ศ. 2524 พฤหัสได้ปะทะกับสามารถ พยัคฆ์อรุณ ในคู่เอกของรายการศึกวันทรงชัยที่สนามมวยเวทีลุมพินี จากการแข่งขันครั้งนี้ พฤหัสเป็นฝ่ายแพ้คะแนน ด้วยยอดค่าผ่านประตู 1,470,000 บาทชีวิตส่วนตัว ชีวิตส่วนตัว. พฤหัสสำเร็จการศึกษาจากคณะรัฐศาสตร์ มหาวิทยาลัยรามคำแหง ต่อมา ภรรยาของเขาซึ่งเป็นพยาบาลและเป็นน้องของภรรยาหัวหน้าคณะ (ทวนชัย โล่ห์เงิน) ไปทำงานที่สหรัฐอเมริกา จึงตัดสินใจตามไปด้วย และหารายได้พิเศษด้วยการขับรถแท็กซี่ ที่นครนิวยอร์ก นอกจากนี้ พฤหัสยังเป็นพี่ชายแท้ ๆ ของพฤหัสเล็ก ศิษย์ชุนทอง (ชื่อจริง: ชาลี กุลธารี) ซึ่งเป็นนักมวยไทยเช่นกันสถิติการแข่งขัน</doc>
