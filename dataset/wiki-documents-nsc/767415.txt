<doc id="767415" url="https://th.wikipedia.org/wiki?curid=767415" title="พระเจ้าจินจีแห่งชิลลา">พระเจ้าจินจีแห่งชิลลา พระเจ้าจินจีแห่งชิลลา (,?-24 สิงหาคม 1122) พระราชาองค์ที่ 25 แห่ง อาณาจักรชิลลา ครองสิริราชสมบัติระหว่าง พ.ศ. 1119 - 1122พระราชประวัติ พระราชประวัติ. พระเจ้าจินจีเป็นพระราชโอรสองค์รองใน พระเจ้าจินฮึง ทรงประสูติเมื่อใดไม่ปรากฏต่อมาเมื่อองค์ชายรัชทายาทดงรยุนผู้เป็นสมเดีจพระบรมเชษฐาได้สิ้นพระชนม์ลงพระองค์จึงได้ขึ้นเป็นรัชทายาทแทนโดยอภิเษกกับพระชายาจีโดจากตระกูลปาร์คขี้นครองราชย์ ขี้นครองราชย์. เมื่อ พระเจ้าจินฮึง ผู้เป็นพระราชบิดาเสด็จสวรรคตลงใน พ.ศ. 1119 พระเจ้าจินจีจึงเสด็จขึ้นครองสิริราชสมบัติแทนพร้อมกันนี้พระองค์ยังได้สถาปนาพระชายาจีโดขึ้นเป็นพระอัครมเหสี ตลอด 3 ปีในรัชกาลด้วยความที่พระองค์เป็นพระราชาที่อ่อนแอทำให้พระราชอำนาจเกือบทั้งหมดอยู่ในกำมือของ พระสนมมีซิล พระสนมเอกในพระเจ้าจินฮึงและพระสนมเอกในรัชกาลของพระองค์ซึ่งเป็นคนที่มีความเฉลียวฉลาดมีปฏิภาณไหวพริบเสด็จสวรรคต เสด็จสวรรคต. หลังจากครองราชย์ได้ 3 ปีพระเจ้าจินจีก็ถูกปลดออกจากราชบัลลังก์ในวันที่ 20 มกราคม พ.ศ. 1122 โดยพระสนมมีซิลซึ่งได้ร่วมมือกับ ซอลวอน ผู้เป็น ฮวารัง หรือผู้นำทหารองครักษ์และ เซจอง ขุนนางผู้ใหญ่ซึ่งทั้งสองเป็นชู้รักของพระสนมมีซิลในการยึดอำนาจครั้งนี้ภายหลังการยึดอำนาจพระสนมมีซิลได้ยกองค์ชายคิมแพ็กจองพระชนมายุ 12 พรรษาพระราชโอรสในองค์ชายรัชทายาทดงรยุนขึ้นครองราชย์แทนมีพระนามว่า พระเจ้าจินพยอง ภายหลังจากการยึดอำนาจโดยพระสนมมีซิลแล้วพระเจ้าจินจีและพระมเหสีจีโดก็ถูกเนรเทศก่อนที่พระเจ้าจินจีจะสวรรคตในวันที่ 24 สิงหาคม ปีเดียวกันพระราชวงศ์พระราชวงศ์. - พระราชบิดา : - พระเจ้าจินฮึง (1063 - 1119,1083 - 1119) พระราชาองค์ที่ 24 แห่ง อาณาจักรชิลลา - พระบรมเชษฐา : - องค์ชายรัชทายาทดงรยุน (? - 1115) พระราชบิดาของ พระเจ้าจินพยอง พระราชาองค์ที่ 26 - พระอัครมเหสี : - พระมเหสีจีโด (? - ?) จากตระกูลปาร์ค - พระราชโอรส : - องค์ชายกัลมุน (? - 1190) พระราชโอรสที่ประสูติแต่ พระสนมมีซิล และเป็นพระสวามีของ พระราชินีซอนด๊อก พระราชาองค์ที่ 27 - องค์ชายคิมยองซู (1121 - 1190) พระสวามีใน องค์หญิงชอนมยอง พระราชธิดาองค์ใหญ่ในพระเจ้าจินพยองและเป็นพระราชบิดาของ พระเจ้ามูยอล พระราชาองค์ที่ 29 - พระราชนัดดา : - องค์ชายคิมแพ็กจอง (1110 - 1175,1122 - 1175) พระโอรสในองค์ชายรัชทายาทดงรยุนซึ่งต่อมาคือ พระเจ้าจินพยอง พระราชาองค์ที่ 26 และเป็นพระบิดาของ องค์หญิงชอนมยอง - องค์ชายคิมชุนชู (1147 - 1204,1197 - 1204) พระโอรสในองค์ชายคิมยองซูซึ่งต่อมาขึ้นครองราชย์เป็น พระเจ้ามูยอล พระราชาองค์ที่ 29 และเป็นพระราชบิดาของ พระเจ้ามุนมู พระราชาองค์ที่ 30 - พระราชปนัดดา : - องค์ชายคิมบอบมิน (1169 - 1204,1204 - 1224) พระราชโอรสใน พระเจ้ามูยอล พระราชาองค์ที่ 29 ซึ่งต่อมาคือ พระเจ้ามุนมู พระราชาองค์ที่ 30 ซึ่งสามารถรวมสามอาณาจักรให้เป็นหนึ่งเดียว</doc>
