<doc id="727205" url="https://th.wikipedia.org/wiki?curid=727205" title="เฉิน จิน">เฉิน จิน เฉิน จิน (; 10 มกราคม ค.ศ. 1986 —) เป็นอดีตนักกีฬาแบดมินตันชายทีมชาติจีน เขาเลิกเล่นทีมชาติในปี ค.ศ. 2013 และเป็นหัวหน้าผู้ฝึกสอนแบดมินตันทีมชาติจีน ประเภทหญิงเดี่ยว ตั้งแต่เดือนมกราคม ค.ศ. 2014ประวัติ ประวัติ. เฉินมีชื่อเดิมว่า เฉิน เผิงเฟย เกิดในปี ค.ศ. 1986 ที่หันตัน, มณฑลเหอเป่ย์, สาธารณรัฐประชาชนจีน เฉินเป็นลูกบุญธรรมของจิน เชา ผู้ฝึกสอนแบดมินตัน ในปี ค.ศ. 2004 เขาได้แชมป์เฟรนช์โอเพนและโปลิชโอเพน ในปี ค.ศ. 2006 เขาได้แชมป์เยอรมันโอเพนและไชนามาสเตอรส์ เฉินได้เข้าสู่รอบก่อนรองชนะเลิศในการแข่งขันแบดมินตันชิงแชมป์โลก 2006 ในประเภทชายเดี่ยวโดยแพ้ อี ฮย็อน-อิลจากประเทศเกาหลีใต้ ด้วยคะแนน 21–14, 19–21, 21–12 ในปี ค.ศ. 2008 ในการแข่งขันออลอิงแลนด์โอเพน เขาชนะหลิน ตัน ด้วยคะแนน 22–20, 25–23 และได้รับเหรียญทองแรกจากการแข่งขันออลอิงแลนด์โอเพน ในปีเดียวกัน ในการแข่งขันกีฬาแบดมินตันในโอลิมปิกฤดูร้อน 2008 ในประเภทชายเดี่ยว ที่ปักกิ่ง เขาเอาชนะ จอห์น มูดี จากนิวซีแลนด์, แอร์วิน เกลูฟเนอร์ จากฝรั่งเศส และ ซเย่ อวี้-ซิง จากจีนไทเป เขาได้เข้าสู่รอบรองชนะเลิศ และได้รับเหรียญทองแดงในที่สุด ในปี ค.ศ. 2012 ในการแข่งขันกีฬาแบดมินตันในโอลิมปิกฤดูร้อน 2012 ในประเภทชายเดี่ยว ที่ลอนดอน เขาเอาชนะ ปแชมือสวัฟ วาคา จากโปแลนด์ ในรอบแบ่งกลุ่ม ส่วนในรอบ 16 คนสุดท้าย เขาสามารถเอาชนะ มาร์ค ซวีบลอร์ จากเยอรมนี แต่ในรอบ 8 คนสุดท้าย เขาแพ้ อี ฮย็อน-อิลจากประเทศเกาหลีใต้ความสำเร็จชนะเลิศ (14)</doc>
