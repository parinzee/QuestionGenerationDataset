<doc id="745123" url="https://th.wikipedia.org/wiki?curid=745123" title="อี อู">อี อู พันเอก เจ้าชายอี อู (; ; 15 พฤศจิกายน พ.ศ. 2455 – 7 สิงหาคม พ.ศ. 2488) เป็นเชื้อพระวงศ์เกาหลีที่รับราชการในกองทัพจักรวรรดิญี่ปุ่นช่วงสงครามโลกครั้งที่ 2พระประวัติ พระประวัติ. เจ้าชายอี อู เป็นพระโอรสในเจ้าชายอี คัง ประสูติแต่สนมซูอิน และเป็นพระราชนัดดาในจักรพรรดิโคจง ต่อมาได้ถูกยกให้เป็นพระโอรสบุญธรรมของเจ้าชายอี จุน พระภาติยะในจักรพรรดิโคจง พระองค์มีอุปนิสัยที่แตกต่างออกไปจากเจ้าชายอี ก็อน พระเชษฐา ด้วยยังธำรงความเป็นเกาหลีได้ดีกว่าจนเป็นพระโอรสองค์โปรดของพระชนก ขณะที่พระเชษฐาเสกสมรสกับสตรีสามัญชาวญี่ปุ่น พระองค์ได้เสกสมรสกับสตรีเกาหลีชื่อ พัก ชัน-จู (, ; 11 ธันวาคม 2457 – 13 กรกฎาคม 2538) หลานสาวของมาร์ควิสพัก ย็อง-ฮโย พระภัสดาในเจ้าหญิงย็องฮเย เจ้าชายอี อู และพัก ชัน-จูมีพระโอรสด้วยกัน 2 พระองค์ คือ1. อี ช็อง (, ; 23 เมษายน 2479) 2. อี จง (, ; 9 พฤศจิกายน 2483 – 25 ธันวาคม 2509)การทรงงาน การทรงงาน. เจ้าชายอี อู รับราชการทหารในกองทัพจักรวรรดิญี่ปุ่นเมื่อวันที่ 25 ตุลาคม พ.ศ. 2476 แรกเริ่มพระองค์ประจำการในประเทศจีนในตำแหน่ง ร้อยตรี ก่อนเลื่อนขึ้นเป็น ร้อยโท เมื่อวันที่ 25 ตุลาคม พ.ศ. 2478, ร้อยเอก เมื่อวันที่ 1 มีนาคม พ.ศ. 2481, พันตรี เมื่อวันที่ 15 ตุลาคม พ.ศ. 2484 และ พันโท เมื่อวันที่ 10 มิถุนายน พ.ศ. 2487 ตามลำดับ ในปี พ.ศ. 2488 พระองค์ได้ย้ายไปประจำการที่ฮิโระชิมะ ล่วงมาวันที่ 6 สิงหาคมปีเดียวกันนั้น พระองค์ได้รับบาดเจ็บสาหัสจากการระเบิดปรมาณู และสิ้นพระชนม์ในวันต่อมา ณ สถานีพยาบาล หลังสิ้นพระชนม์พระองค์ได้รับการปูนบำเหน็จหนึ่งชั้นยศขึ้นเป็น พันเอก เมื่อสิ้นการปลงศพ พันโทฮิโระชิ โยะชินะริ () นายทหารผู้ช่วย ได้กระทำเซ็ปปุกุเนื่องจากไม่สามารถรักษาพระชนม์ชีพของเจ้าชายไว้ได้ ครั้นสิ้นสุดสงครามโลกครั้งที่ 2 พระศพของเจ้าชายอี อูได้ถูกเคลื่อนย้ายกลับไปยังมาตุภูมิที่ประเทศเกาหลีใต้ และฝังพระศพที่ฮึงว็อนเมื่อวันที่ 15 สิงหาคม พ.ศ. 2488</doc>
