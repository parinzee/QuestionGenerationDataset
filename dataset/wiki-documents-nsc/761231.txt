<doc id="761231" url="https://th.wikipedia.org/wiki?curid=761231" title="จูราสสิค พาร์ค (นวนิยาย)">จูราสสิค พาร์ค (นวนิยาย) จูราสสิค พาร์ค ()เป็นนวนิยายแนวแฟนตาซีวิทยาศาสตร์และระทึกขวัญที่ประพันธ์โดยไมเคิล ไครซ์ตัน (Michael Crichton) ในปี ค.ศ. ๑๙๙๑ และได้นำมาทำเป็นภาพยนตร์ในชื่อจูราสสิค พาร์ค กำเนิดใหม่ไดโนเสาร์กำกับโดยสตีเวน สปีลเบิร์กออกฉายในปีค.ศ.1993เนื้อเรื่อง เนื้อเรื่อง. เป็นเรื่องราวของบริษัทด้านวิศวพันธุกรรมอย่างอินเจ้นท์ อินดัสทรี่ได้ทำการทดลองเปิดสวนสนุก ณ เกาะอิสลาร์ นูบลาร์ของประเทศคอสตาริก้าอย่างลับๆ โดยผลจากการทดลองอย่างลับๆของปาร์คนั้นได้สร้างความสยดสยองทั้งในปาร์ค และลุกลามไปตามชุมชนของหมู่เกาะต่างๆที่อยู่รายรอบเกาะอิสลาร์ นูบลาร์เสียแล้ว... อย่างไรก็ตาม แม้ว่า "ผลการทดลอง" นั้นจะเกิดปัญหา แต่จอห์น แฮมมอนด์ เจ้าของบริษัทอินเจ้นท์ก็ยังคงพยายามปิดข่าวในทุกวิถีทางและเดินหน้าในการพัฒนาปาร์คต่อไป พร้อมด้วยความต้องการทดลองการนำเที่ยวในชุดแรกด้วยการนำบุคคลสำคัญที่ทางบริษัทได้เลือกตัวไว้อย่างเช่น อลัน แกรนต์กับเอลลี แซตเลอร์ - สองนักบรรพชีวินวิทยาชื่อดัง - เอียน มัลคอล์ม นักคณิตศาสตร์สติเฟื่อง - โดนัลด์ เจนนาโร่ ทนายเจ้าปัญหา และสุดท้ายก็คือหลานๆที่น่ารักของเขาทั้งสองคนคือทิมและเล็กซ์ให้มาร่วมเดินทางเที่ยวชมปาร์คสุดอัศจรรย์ที่แฮมมอนด์ได้ตระเตรียมเอาไว้ ด้วยความต้องการที่จะให้ผู้ชมเหล่านี้ให้การรับรองในการเยี่ยมชมครั้งนี้นั่นเอง แน่นอนว่าเมื่อทุกคนไปถึงเกาะแล้ว พวกเขาจึงได้พบว่าปาร์คสุดอัศจรรย์นี้ ก็คือปาร์คที่สามารถเพาะพันธุ์ไดโนเสาร์ให้หวนกลับคืนมาได้อีกครั้งนั่นเอง แต่หลังจากที่ทุกคนตกตะลึงได้ไม่นานนัก ทั้งอลัน แอลเลน และเอียนต่างก็รู้สึกตรงกันว่า การที่อินเจนท์ได้สร้างไดโนเสาร์ขึ้นมานี้ ถือว่าเป็นความสุ่มเสี่ยงที่อันตรายยิ่งนัก เพราะการที่มนุษย์คิดเล่นบทเป็น "ผู้สร้าง" ที่หมายควบคุมพลังอำนาจแห่งธรรมชาติเช่นนี้ย่อมอาจนำไปสู่หายนะที่ไม่อาจจะควบคุมได้อย่างแน่นอน และในที่สุดแล้ว เมื่อ "เดนนิส เนิร์สลี่ย์" ผู้เชี่ยวชาญด้านคอมพิวเตอร์ของปาร์คแอบทำการยกเลิกระบบรักษาความปลอดภัยทั้งหมดออกเพื่อแอบเอาตัวอ่อนของไดโนเสาร์หนีไปขายให้กับบริษัทคู่แข่ง กอปรกับมีเหตุพายุทอร์นาโดเข้าถล่มชายฝั่งคอสตาริก้าด้วยแล้ว พวกเขาจึงได้พบกับหายนะที่แท้จริงและกลายเป็นการผจญภัยสุดระทึกขวัญ</doc>
