<doc id="107455" url="https://th.wikipedia.org/wiki?curid=107455" title="กรีนเดย์">กรีนเดย์ กรีนเดย์ () เป็นวงร็อกจากอเมริกา เริ่มก่อตั้งวงในปี 1987 โดยสมาชิก 3 คนคือ Billie Joe Armstrong (กีตาร์, ร้องนำ), Mike Dirnt (เบส) และ Tré Cool (กลอง) มียอดขายอัลบัมทั่วโลกมากกว่า 60 ล้านชุด รวมถึง 22 ล้านชุดเฉพาะในสหรัฐอเมริกา และได้รับรางวัลแกรมมี่ 3 ครั้งสาขา Best Alternative Album จากอัลบัม Dookie, Best Rock Album จากอัลบัม American Idiot, และ Record of the Year จากเพลง "Boulevard of Broken Dreams"ประวัติ ประวัติ. บิลลีและไมก์เจอกันแล้วร่วมกันตั้งวงชื่อ Sweet Children ขึ้นมาตอนอายุสิบขวบ (1982) ก็เล่นกันมาเรื่อย ๆ แต่ว่ายังไม่มีมือกลอง ตอนปี 1987 ก็มี John Kriftmeyer มาเป็นมือกลอง Sweet Children สถานที่ที่เล่นเป็นทางการครั้งแรกคือ Rod's Hickory Pit ในรัฐแคลิฟอร์เนีย แล้วก็เล่นตามผับ ตามร้านอาหารเรื่อยมา หลังจากที่เปลี่ยนชื่อเป็นกรีนเดย์แล้ว กรีนเดย์ทำอีพีแรกคือ 1,000 Hours ตอนช่วงชีวิตมัธยม ไมก์เรียนจบ บิลลีพักการเรียนไว้ อัลบัมเปิดตัวครั้งแรกในปี 1990 คือ 1039 Smoothed Out Slappy Hours เป็นการนำเอาอีพีที่ทำไว้มารวมกัน ออกกับค่ายอินดี้อย่าง Lookout! Records หลังจากนั้นมือกลองก็ขอลาออกจากวงไปเรียนต่อ ไมก์และบิลลีจึงจัดการทาบทามมือกลองของวง The Lookout ! ซึ่งก็คือ Tre cool มือกลองคนปัจจุบัน Tre เปิดตัวในฐานะหนึ่งในสมาชิกในอัลบัมที่สอง คือ Kerpunk หลังอัลบัมที่สอง ก็มีการออกแสดงขึ้น Rob Cavallo ค่าย Reprise Records ได้สนใจจากการเห็นการเล่นสด และติดต่อไป กรีนเดย์จึงตัดสินใจเซ็นสัญญาร่วมงานด้วย อัลบัมที่ออกกะค่ายนี้คือ Dookie เพลงในอัลบัมนี้เป็นเพลงที่แต่งขึ้นระหว่างการออกแสดงดนตรีเป็นส่วนใหญ่ หลังจากที่ Dookie ออกวางจำหน่าย กรีนเดย์กลายเป็นที่รู้จักกันในนามวงร็อกมากด้วยพลังและสติไม่เต็ม มียอดขายได้มากกว่าสิบล้านแผ่น (เฉพาะในอเมริกา) กรีนเดย์ชนะรางวัลแกรมมี่ในปี 1994 สาขา "Best Alternative Music Performance อัลบัมที่ตามมาก็คือ Insomniac กับ Nimrod เพลงที่ประสบความสำเร็จคือเพลง Good Riddance (Time of Your Life) สมาชิกแต่ละคนก็แยกย้ายกันไปมีครอบครัว กรีนเดย์ตัดสินใจพักงานเพลงสองปี ในปี 2000 กรีนเดย์โจมตีวงการเพลงอีกครั้งด้วยอัลบัม Warning และด้วยเสียงเพลงที่ต่างจากอัลบัมอื่น ๆ เลยทำให้ไม่ค่อยเป็นที่ยอมรับจากนักวิจารณ์และแฟนเพลงมากนัก เพลงที่โดนโจมตีมากที่สุดก็คือ Minority หลังสี่ปีที่ไม่มีอัลบัมใหม่ออกมา จะมีก็แค่ทัวร์เล็ก ๆ น้อย ๆ กรีนเดย์ปล่อยซิงเกิล American Idiot ที่โจมตีรัฐบาล ในเดือนกันยายน 2004 อัลบัม American Idiot ขึ้นที่หนึ่งของบิลบอร์ดชาร์ตและก็ชาร์ตต่าง ๆ มากมายอีกทั่วโลก กรีนเดย์ถูกเสนอชื่อเข้าชิง เจ็ดสาขาของแกรมมี่อวอร์ต และที่ได้รับรางวัลคือ คือ Best Rock Album และ Record of the Year จากเพลง "Boulevard of Broken Dreams" ห้าปีต่อมาหลังจากออกอัลบัม American Idiot และได้ผลิตผลงานใหม่ในชื่อว่า 21st Century Breakdown เป็นเพลงแนว "Rock opera" ตามอัลบัม American Idiot และเป็นครั้งแรกที่ในการร่วมมือทำผลงานกับโปรดิวเซอร์เพลงชื่อดัง Butch Vig และได้เริ่มบันทึกเสียงทำผลงาน เดือนมกราคม ในปี 2006 และ 45 เพลงได้แต่งเพลงโดยสมาชิกในวง ต่อมาในเดือนตุลาคม ปี 2007 แต่สมาชิกวงและโปรดิวเซอร์ไม่ได้เข้ามาทำงานสตูดิโอจนถึงมกราคม 2008 และต่อมาก็เริ่มทำงานอย่างจริงจังและเริ่มบันทึกเสียงอีกครั้งในช่วง 3-4 ปี บันทึกเสียงสตูดิโอที่แคลิฟอร์เนียจนทำผลงานสำเร็จที่ในเดือนเมษายน ปี2009 กรีนเดย์เคยมาเปิดแสดงคอนเสิร์ตในประเทศไทยแล้ว 2 ครั้ง ครั้งแรกเมื่อปี พ.ศ. 2539 ณ เอ็มบีเค ฮอลล์ และครั้งที่สองในชื่อ ทเวนตีเฟิสต์เซนเชอรีเบรกดาวน์ทัวร์ เมื่อวันที่ 12 มกราคม พ.ศ. 2553 ณ อิมแพ็ค อารีนา เมืองทองธานี ล่าสุดทางวงได้รับรางวัล Grammy สาขา Best Rock Album ในงานประกาศรางวัล Grammy Awards ครั้งที่ 52 จัดขึ้นที่ สเตเปิลส์เซ็นเตอร์ ลอสแอนเจลิส รัฐแคลิฟอร์เนีย ประเทศสหรัฐอเมริกา เมื่อวันที่ 31 มกราคม ปี 2010 ในปี 2012 เจสัน ไวต์ได้เป็นสมาชิกคนที่ 4 ของวง หลังจากออกแสดงคอนเสิร์ตกับวงนี้มานาน 13 ปี ในปี 2014 วงกรีนเดย์ได้รับการโหวตให้ถูกบรรจุเข้าไปใน Rock and Roll Hall of Fame ปี 2015 และจะมีการแสดงครั้งแรกในรอบ 13 เดือน ในวันที่ 16 เมษายน พ.ศ. 2558 ที่ House of Blues ใน Clevelandสมาชิกปัจจุบันสมาชิกหลักสมาชิกปัจจุบัน. สมาชิกหลัก. - Billie Joe Armstrong – ร้องนำ, กีตาร์ริทึ่ม, เปียโน, ฮาร์โมนิกา (1987–ปัจจุบัน) - Mike Dirnt – กีตาร์เบส, ร้องประกอบ (1987–ปัจจุบัน) - Tré Cool – กลองชุด, เครื่องประกอบจังหวะ (1990–ปัจจุบัน)สมาชิกเสริมในการทัวร์คอนเสิร์ตปัจจุบันสมาชิกเสริมในการทัวร์คอนเสิร์ตปัจจุบัน. - Jason White – กีตาร์ลีด, ร้องประกอบ (สมาชิกทัวร์ 1999–2012, 2016-ปัจจุบัน; สมาชิกหลัก 2012-2016) - Jason Freese – คีย์บอร์ด, เปียโน, แซกโซโฟน, ทรอมโบน, ร้องประกอบ (2004–ปัจจุบัน) - Jeff Matika – กีตาร์รึทึ่ม, ร้องประกอบ (2009–ปัจจุบัน)อดีตสมาชิกอดีตสมาชิก. - John Kiffmeyer – กลองชุด, เครื่องประกอบจังหวะ (1987–1990)อดีตสมาชิกเสริมในการทัวร์คอนเสิร์ตอดีตสมาชิกเสริมในการทัวร์คอนเสิร์ต. - Timmy Chunks – กีตาร์ (1997–1999) - Gabrial McNair – ทรอมโบน, แซกโซโฟน (1999–2001) - Garth Schultz - ทรอมโบน, ทรัมเป็ต (1997-1999) - Kurt Lohmiller – ทรัมเป็ต, กลองทิมปานี, เครื่องประกอบจังหวะ, ร้องประกอบ (1999–2004) - Mike Pelino – กีตาร์, ร้องประกอบ (2004–2005) - Ronnie Blake – ทรัมเป็ต, ทิมปานี, เครื่องประกอบจังหวะ, ร้องประกอบ (2004–2005)ผลงานอัลบัมสตูดิโออัลบั้ม</doc>
