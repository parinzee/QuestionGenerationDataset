<doc id="145470" url="https://th.wikipedia.org/wiki?curid=145470" title="บิรูเต กัลดิกาส์">บิรูเต กัลดิกาส์ บิรูเต กัลดิกาส์ (Biruté Marija Filomena Galdikas ;10 พฤษภาคม ค.ศ. 1946 - ) นักวานรวิทยา นักอนุรักษ์ นักศึกษาพฤติกรรมสัตว์ มีชื่อเสียงจากผลงานวิจัยพฤติกรรมของอุรังอุตังในป่าทึบของบอร์เนียว กัลดิกาส์ เกิดที่เยอรมันในครอบครัวชาวลิทัวเนีย และเติบโตที่แคนาดา จบการศึกษาด้านชีววิทยาและสัตววิทยาจากมหาวิทยาลัยบริทิชโคลัมเบียในปี พ.ศ. 2503 และศึกษาต่อด้านมานุษยวิทยาจากมหาวิทยาลัยแคลิฟอร์เนีย ลอสแอนเจลิส ในปี พ.ศ. 2512 และได้พบกับ ดร.หลุยส์ ลีกคี นักบรรพชีวินวิทยาชื่อดังชาวเคนยา ซึ่งแนะนำให้เธอทำวิจัยเรื่องอุรังอุตัง ในปี พ.ศ. 2514 กัลดิกาส์ เดินทางไปที่อุทยานแห่งชาติตันจุง ปูติง จังหวัดกาลีมันตันตะวันออก อินโดนีเซีย พร้อมกับช่างภาพ คือ Rod Brindamour และเริ่มโครงการศึกษาพฤติกรรมของอุรังอุดังในป่าลึก โดยได้ความสนับสนุนจากสมาคมเนชั่นแนล จีโอกราฟิก กัลดิกาส์ เป็นที่รู้จักว่าเป็นหนึ่งในสาม "นางฟ้าของลีกคี" (Leaky's Angels) เป็นฉายาที่ตั้งเลียนแบบรายการโทรทัศน์ "นางฟ้าชาร์ลี" (Charlie's Angels) ที่โด่งดังช่วงปี พ.ศ. 2519-2524 ร่วมกับเจน กูดดอลล์ ซึ่งศึกษาเรื่องชิมแปนซี และไดแอน ฟอสซีย์ ซึ่งศึกษาเรื่องกอริลลา</doc>
