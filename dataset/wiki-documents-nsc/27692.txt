<doc id="27692" url="https://th.wikipedia.org/wiki?curid=27692" title="ภาษาซีพลัสพลัส">ภาษาซีพลัสพลัส ภาษาซีพลัสพลัส () เป็นภาษาโปรแกรมคอมพิวเตอร์อเนกประสงค์ มีโครงสร้างภาษาที่มีการจัดชนิดข้อมูลแบบสแตติก () และสนับสนุนรูปแบบการเขียนโปรแกรมที่หลากหลาย () ได้แก่ การโปรแกรมเชิงกระบวนคำสั่ง, การนิยามข้อมูล, การโปรแกรมเชิงวัตถุ, และการโปรแกรมแบบเจเนริก () ภาษาซีพลัสพลัสเป็นภาษาโปรแกรมเชิงพาณิชย์ที่นิยมมากภาษาหนึ่งนับตั้งแต่ช่วงทศวรรษ 1990 เบียเนอ สเดราสดร็อบ (Bjarne Stroustrup) จากเบลล์แล็บส์ () เป็นผู้พัฒนาภาษาซีพลัสพลัส (เดิมใช้ชื่อ "C with classes") ในปี ค.ศ. 1983 เพื่อพัฒนาภาษาซีดั้งเดิม สิ่งที่พัฒนาขึ้นเพิ่มเติมนั้นเริ่มจากการเพิ่มเติมการสร้างคลาสจากนั้นก็เพิ่มคุณสมบัติต่างๆ ตามมา ได้แก่ เวอร์ชวลฟังก์ชัน การโอเวอร์โหลดโอเปอเรเตอร์ การสืบทอดหลายสาย เทมเพลต และการจัดการเอกเซพชัน มาตรฐานของภาษาซีพลัสพลัสได้รับการรับรองในปี ค.ศ. 1998 เป็นมาตรฐาน :1998 เวอร์ชันล่าสุดคือเวอร์ชันในปี ค.ศ. 2014 ซึ่งเป็นมาตรฐาน ISO/IEC 14882:2014 (รู้จักกันในชื่อ C++14)รูปแบบของการออกแบบภาษาซีพลัสพลัสรูปแบบของการออกแบบภาษาซีพลัสพลัส. - ภาษาซีพลัสพลัสได้ถูกออกแบบมาเพื่อเป็นภาษาสำหรับการเขียนโปรแกรมทั่วไป สามารถรองรับการเขียนโปรแกรมในระดับภาษาเครื่องได้ เช่นเดียวกับภาษาซี - ในทางทฤษฎี ภาษาซีพลัสพลัสควรจะมีความเร็วเทียบเท่าภาษาซี แต่ในการเขียนโปรแกรมจริงนั้น ภาษาซีพลัสพลัสเป็นภาษาที่มีการเปิดกว้างให้โปรแกรมเมอร์เลือกรูปแบบการเขียนโปรแกรม ซึ่งทำให้มีแนวโน้มที่โปรแกรมเมอร์อาจใช้รูปแบบที่ไม่เหมาะสม ทำให้โปรแกรมที่เขียนมีประสิทธิภาพต่ำกว่าที่ควรจะเป็น และภาษาซีพลัสพลัสนั้นเป็นภาษาที่มีความซับซ้อนมากกว่าภาษาซี จึงทำให้มีโอกาสเกิดบั๊กขณะคอมไพล์มากกว่า - ภาษาซีพลัสพลัสได้รับการออกแบบเพื่อเข้ากันได้กับภาษาซีในเกือบทุกกรณี (ดูเพิ่มเติมที่ ) - มาตรฐานของภาษาซีพลัสพลัส ถูกออกแบบมาเพื่อไม่ให้มีการเจาะจงแพลตฟอร์มคอมพิวเตอร์ - ภาษาซีพลัสพลัสถูกออกแบบมาให้รองรับรูปแบบการเขียนโปรแกรมที่หลากหลาย (multi-paradigm)ตัวอย่างโค้ดความเข้ากันได้ ความเข้ากันได้. คอมไพเลอร์ภาษาซีพลัสพลัสที่เป็นที่นิยมรองรับมาตรฐาน C++ 1998 เกือบทั้งหมดกับภาษาซี กับภาษาซี. ผู้คนมักจะคิดว่าภาษาซีพลัสพลัสเป็นซูเปอร์เซตของภาษาซี แต่นี่ไม่เป็นความจริงไปทั้งหมด โค้ดภาษาซีส่วนใหญ่สามารถนำมาคอมไพล์ได้อย่างไม่มีปัญหาโดยคอมไพเลอร์ของภาษาซีพลัสพลัส แต่ก็มีโค้ดภาษาซีบางอย่างที่ในภาษาซีพลัสพลัสถือว่าผิดหรือไม่ได้ทำงานตามที่เคยเป็น ตัวอย่างเช่น ภาษาซีรองรับการแปลงชนิดข้อมูลจาก codice_1 ไปเป็นพอยน์เตอร์ชนิดอื่นแบบโดยปริยาย ในขณะที่ภาษาซีพลัสพลัสไม่รองรับ (เพื่อไม่ให้เกิดการแปลงชนิดข้อมูลโดยไม่ได้ตั้งใจ) นอกจากนี้ ภาษาซีพลัสพลัสยังเพิ่มคำสงวนขึ้นมามากมาย เช่น codice_2 และ codice_3 ซึ่งคำเหล่านี้อาจถูกใช้เป็นชื่อตัวระบุ (เช่นชื่อตัวแปร) ในภาษาซี ส่งผลให้โค้ดภาษาซีดังกล่าวไม่สามารถคอมไพล์ได้ มาตรฐาน C99 ของภาษาซี ได้แก้ไขความไม่เข้ากันระหว่างภาษาซีและภาษาซีพลัสพลัสบางประการ โดยเพิ่มการคอมเมนต์บรรทัด (codice_4) และทำให้สามารถผสมการประกาศตัวแปรเข้าไปในโค้ดได้ (ก่อนหน้านี้ตัวแปรทั้งหมดต้องประกาศ ณ จุดเริ่มต้นของฟังก์ชัน กล่าวคือ ก่อนหน้าที่จะมีการทำงานใด ๆ ในฟังก์ชัน)</doc>
