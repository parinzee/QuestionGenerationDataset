<doc id="768956" url="https://th.wikipedia.org/wiki?curid=768956" title="เจ้าชายออสการ์ ดยุกแห่งสกอเน">เจ้าชายออสการ์ ดยุกแห่งสกอเน เจ้าชายออสการ์ คาร์ล โอลอฟ ดยุกแห่งสกอเน (; ประสูติ: 2 มีนาคม พ.ศ. 2559) เป็นพระราชโอรสในเจ้าหญิงวิกตอเรีย มกุฎราชกุมารีแห่งสวีเดน กับเจ้าชายดาเนียล ดยุกแห่งเวสเตร์เยิตลันด์ และเป็นพระราชนัดดาในสมเด็จพระราชาธิบดีคาร์ลที่ 16 กุสตาฟ กับสมเด็จพระราชินีซิลเวีย พระองค์อยู่ในลำดับที่สามแห่งการสืบราชบัลลังก์สวีเดนต่อจากพระชนนี และเจ้าหญิงเอสแตล ดัชเชสแห่งเอิสเตร์เยิตลันด์ พระภคินีพระประวัติ พระประวัติ. วันที่ 4 กันยายน พ.ศ. 2558 สำนักพระราชวังสวีเดนได้ออกแถลงการณ์ว่ามกุฎราชกุมารีทรงพระครรภ์พระราชบุตรพระองค์ที่สองและจะประสูติภายในเดือนมีนาคม พ.ศ. 2559 เจ้าชายออสการ์ประสูติเมื่อเวลา 20.28 น. ของวันที่ 2 มีนาคม พ.ศ. 2559 ณ โรงพยาบาลมหาวิทยาลัยคาโรลินสกา กรุงสตอกโฮล์ม เมื่อแรกประสูติพระองค์มีน้ำหนัก 3.655 กิโลกรัม และมีความยาวพระวรกาย 52 เซนติเมตร ส่วนพระนามได้รับพระราชทานจากพระอัยกาฝ่ายพระชนนี หลังจากมีพระประสูติกาลราชสำนักได้มีการยิงสลุตถวายสดุดีจำนวน 21 นัด ส่วนพระอิสริยยศ ดยุกแห่งสกอเน เป็นตำแหน่งเจ้าทางตอนใต้ของประเทศในอดีตซึ่งเป็นที่รู้จักในภาษาอังกฤษว่า สกาเนีย (Scania) มียุพราชสองพระองค์ที่ดำรงพระยศนี้ก่อนขึ้นครองราชสมบัติคือ พระเจ้าคาร์ลที่ 15 และสมเด็จพระเจ้ากุสตาฟที่ 6 อดอล์ฟแห่งสวีเดน</doc>
