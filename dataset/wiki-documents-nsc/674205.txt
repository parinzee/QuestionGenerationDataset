<doc id="674205" url="https://th.wikipedia.org/wiki?curid=674205" title="สบโชค สุขารมณ์">สบโชค สุขารมณ์ สบโชค สุขารมณ์ (16 ตุลาคม พ.ศ. 2491 - ) ประธานศาลฎีกาคนที่ 39ประวัติ ประวัติ. สบโชค สุขารมณ์ เกิดเมื่อวันที่ 16 ตุลาคม พ.ศ. 2491 สำเร็จการศึกษาคณะนิติศาสตร์ มหาวิทยาลัยธรรมศาสตร์ ปี 2513 และเนติบัณฑิตไทยจากสำนักอบรมศึกษากฎหมายแห่งเนติบัณฑิตยสภา ปี 2514การทำงาน การทำงาน. เริ่มรับราชการครั้งแรกในตำแหน่งผู้ช่วยผู้พิพากษา จนกระทั่งได้เป็นผู้พิพากษาศาลจังหวัดนครศรีธรรมราช ผู้พิพากษาหัวหน้าศาลจังหวัดภูเก็ต ผู้พิพากษาหัวหน้าศาลประจำกระทรวง ผู้ช่วยผู้พิพากษาศาลอุทธรณ์ตามลำดับ จนกระทั่งได้ทำงานในศาลฎีกาในตำแหน่งผู้ช่วยผู้พิพากษาศาลฎีกา เมื่อปีพ.ศ. 2535 ได้เลื่อนขึ้เป็นผู้พิพากษาศาลฎีกา ผู้พิพากษาหัวหน้าคณะในศาลฎีกา ประธานแผนกคดีสิ่งแวดล้อมในศาลฎีกา และรองประธานศาลฎีกา จนกระทั่งได้รับการแต่งตั้งให้เป็นประธานศาลฎีกาเมื่อ 1 ตุลาคม พ.ศ. 2552 ต่อจากวิรัช ลิ้มวิชัย และเป็นอาจารย์ผู้บรรยาย วิชา สิทธิมนุษยชนในกระบวนการยุติธรรม ณ สำนักอบรมศึกษากฎหมายแห่งเนติบัณฑิตยสภา นอกจากนั้น ได้รับพระบรมราชโองการโปรดเกล้าฯ แต่งตั้งเป็นกรรมการกฤษฎีกา ตั้งแต่ พ.ศ. 2555 ถึงปัจจุบันเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรพรรดิมาลา (ร.จ.พ.)</doc>
