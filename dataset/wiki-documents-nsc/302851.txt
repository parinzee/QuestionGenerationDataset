<doc id="302851" url="https://th.wikipedia.org/wiki?curid=302851" title="สันดอนเชื่อมเกาะ">สันดอนเชื่อมเกาะ สันดอนเชื่อมเกาะ () เป็นคำบัญญัติของราชบัณฑิตยสถาน หรือที่รู้จักกันในชื่อของ ทะเลแหวก สันดอนเชื่อมเกาะเป็นลักษณะทางธรณีสัณฐานวิทยาชนิดหนึ่ง ที่มีลักษณะเป็นสันทรายเชื่อมระหว่างชายฝั่งกับเกาะ โดยจะปรากฏขึ้นเมื่อระดับน้ำทะเลลดลง และจะชัดเจนมากในช่วงก่อนและหลังวันขึ้น 15 ค่ำประมาณ 5 วัน สำหรับในประเทศไทยช่วงเวลาที่เหมาะสมจะอยู่ในช่วงเดือนพฤศจิกายนถึงต้นพฤษภาคม สันดอนเชื่อมเกาะเป็นสันทรายที่เกิดจากการพัดพาตะกอนทรายมาสะสมตัวบนสัณฐานโดยกระแสน้ำทะเลและคลื่น เกิดเป็นแนวยาวยื่นออกจากชายฝั่งทะเลออกไปเชื่อมกับเกาะขนาดเล็กในทะเล ตัวอย่างสันดอนเชื่อมเกาะในประเทศไทย ได้แก่ สันดอนเชื่อมเกาะเต่า สุราษฎร์ธานี สันดอนเชื่อมเกาะบริเวณอ่าวคุ้งกระเบน จันทบุรี และสันดอนเชื่อมเกาะยอบริเวณทะเลสาบสงขลา</doc>
