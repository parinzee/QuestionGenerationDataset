<doc id="223827" url="https://th.wikipedia.org/wiki?curid=223827" title="กาเบรียล บาติสตูตา">กาเบรียล บาติสตูตา กาเบรียล บาติสตูตา () ชื่อเต็มคือ กาเบรียล โอมาร์ บาติสตูตา (Gabriel Omar Batistuta) อดีตนักฟุตบอลชาวอาร์เจนตินา เป็นนักฟุตบอลที่เป็นตำนานของฟิออเรนติน่า และได้รับการสวมเสื้อหมายเลข 9 ของฟิออเรนติน่า เป็นนักฟุตบอลที่มีรูปแบบการเล่นที่ห้าวหาญ แข็งแกร่ง เก่งทั้งการเล่นลูกกลางอากาศ และภาคพื้นดิน และที่สำคัญมีเทคนิคการยิงประตูที่หนักหน่วง รุนแรง เฉียบขาด ทำให้กลายเป็นขวัญใจของแฟนฟิออเรนติน่าจนถึงปัจจุบันและชาวเมืองฟลอเรนซ์ได้สร้างอนุสรณ์สถานให้ด้วยที่เมือง บาติสตูตา เริ่มต้นการเป็นนักฟุตบอลในช่วงวัยรุ่นที่เล่นให้กับนีเวลล์โอลด์บอยส์ และริเวอร์เพลท สโมสรในอาร์เจนตินา บ้านเกิด ซึ่งที่นั่นบาติสตูตาเป็นเพียงกองหน้าระดับธรรมดา ๆ คนหนึ่งเท่านั้น ก่อนจะย้ายไปยังโบกาจูเนียรส์ และที่นั่นบาติสตูตาเริ่มที่จะมีชื่อเสียงขึ้นมา จนกระทั่งมีแมวมองดึงตัวไปอยู่ที่ฟิออเรนติน่า ในเซเรียอา อิตาลี ซึ่งทำให้เจ้าตัวได้รับฉายาว่า บาติโกล ในช่วงที่บาติสตูตาอยู่กับฟิออเรนติน่าไม่เคยได้แชมป์ใด ๆ เลย ช่วงบั้นปลายของการเป็นนักฟุตบอลได้ย้ายไปเล่นให้กับ โรมา แห่งกรุงโรม ได้ร่วมเล่นกับนักเตะขวัญใจชาวกรุงโรมและอิตาลีด้วย นั่นคือ ฟรานเชสโก ต๊อตติ และได้ตามความฝันของตัวเองสำเร็จก็คือได้แชมป์เซเรียอากับโรมา จากนั้นบาติสตูตาได้ย้ายไปเล่นกับอินเตอร์มิลาน และปิดฉากการเป็นนักฟุตบอลที่สโมสรในภูมิภาคตะวันออกกลาง คือ อัลอาราบี ในกาตาร์ ด้วยวัย 37 ปีเกียรติประวัติเกียรติประวัติ. - เป็นนักฟุตบอลที่ทำประตูสูงสุดตลอดกาลของฟิออเรนติน่า 168 ประตู - เป็นนักฟุตบอลที่ทำประตูได้เป็นลำดับทีสองรอง จากลิโอเนล เมสซี่ ในนามทีมชาติอาร์เจนตินาเขาลงเล่นไป77 นัด ยิง 54 ประตู - เป็นนักฟุตบอลคนแรกและคนเดียวตราบจนปัจจุบันนี้ที่ยิงแฮตทริกได้ถึง 2 ครั้งติดต่อกันในการแข่งขันฟุตบอลโลก 2 สมัย โดยครั้งแรกในฟุตบอลโลก 1994 ด้วยการยิงทีมชาติกรีซ และฟุตบอลโลก 1998 ด้วยการยิงทีมชาติจาเมกา</doc>
