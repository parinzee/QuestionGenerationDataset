<doc id="64645" url="https://th.wikipedia.org/wiki?curid=64645" title="โจดี ฟอสเตอร์">โจดี ฟอสเตอร์ อลิเซีย คริสเตียน ฟอสเตอร์ หรือ โจดี ฟอสเตอร์ เกิดเมื่อวันที่ 19 พฤศจิกายน พ.ศ. 2505) เป็นนักแสดง, ผู้สร้างหนังและผู้กำกับหญิงชาวอเมริกัน คำว่าโจดี ฟอสเตอร์นั้นเป็นนามแฝงแต่ชื่อจริงแล้วคือ อลิเซีย คริสเตียน ฟอสเตอร์ เธอได้รับรางวัลนักแสดงหญิงยอดเยี่ยมประจำปี พ.ศ. 2534 จากการแสดงหนังเรื่อง ดิ ไซเลนซ์ ออฟ ดิ แลมบ์ ฟอสเตอร์มีผลงานแสดงภาพยนตร์โทรทัศน์ตั้งแต่เด็ก เธอเริ่มมีชื่อเสียงจากบทโสเภณีเด็ก ในภาพยนตร์เรื่อง Taxi Driver (พ.ศ. 2519) ของมาร์ติน สกอร์เซซี ได้เสนอเข้าชิงรางวัลออสการ์ ในฐานะนักแสดงสมทบหญิง ขณะมีอายุเพียง 14 ปี ในปี 2535 ฟอสเตอร์ได้ตั้งบริษัทสร้างภาพยนตร์ชื่อ Egg Pictures นอกจากภาพยนตร์เรื่อง Nell และเรื่อง Home for the Holidays แล้ว บริษัทของเธอยังได้อำนวยการสร้างภาพยนตร์เรื่อง Waking the Dead และเรื่อง The Dangerous Lives of Altar Boys ซึ่งฟอสเตอร์ร่วมแสดงด้วย ในปี 2541 ฟอสเตอร์ได้ทำงานในฐานะผู้อำนวยการบริหารให้กับภาพยนตร์ของโชว์ไทม์เรื่อง The Baby Dance ซึ่งได้รับรางวัลพีบอดี และได้รับการเสนอชื่อเข้ารับรางวัลเอ็มมี่ถึง 4 รางวัล รวมไปถึงการเสนอชื่อรางวัลลูกโลกทองคำ โดยทั้งสองเรื่องในฐานะ Best Movie Made for Television โจดี ฟอสเตอร์ จบการศึกษาจากมหาวิทยาลัยเยล ในขณะที่เธอเรียนอยู่ที่นั่น เธอถูกติดตามโดย จอห์น ฮิงคลีย์ ผู้ก่อเหตุการณ์พยายามลอบสังหารโรนัลด์ เรแกน ประธานาธิบดีสหรัฐอเมริกา เมื่อวันที่ 30 มีนาคม พ.ศ. 2524 จากการสอบสวนของเจ้าหน้าที่พบว่า จอห์น ฮิงคลีย์ คลั่งไคล้ในตัวเธอ และชมภาพยนตร์ Taxi Driver ซ้ำแล้วซ้ำอีก และพยายามลอบสังหารประธานาธิบดีเพื่อให้เธอประทับใจ ในปี 2013 เธอออกมายอมรับว่ารับเป็นเลสเบียน ต่อสาธารณะในงานประกาศผลรางวัลลูกโลกทองคำครั้งที่ 71 ฟอสเตอร์คบหาดูใจกับผู้อำนวยการสร้างสาว ซิดนี่ย์ เบอร์นาร์ด ตั้งแต่ปี 1993-2008 ในเดือนเมษายน 2014 เธอแต่งงานกับ อเล็กซานดร้า เฮดิสัน เป็นนักแสดงและช่างภาพ</doc>
