<doc id="283308" url="https://th.wikipedia.org/wiki?curid=283308" title="อิโต คาโมทาโร่">อิโต คาโมทาโร่ อิโต คาโมทาโร่ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. อิโต คาโมทาโร่ เป็นเสนาธิการแห่งชินเซ็นงุมิ คู่แข่งคนหนึ่งของฮิจิคาตะ โทชิโร่ ทั้งอิโต้และฮิจิคาตะต้องต่างปณิธานว่าจะสังหารอีกฝ่ายให้ได้ในสักวัน ต่อมาภายหลังอิโตได้ทรยศต่อชินเซ็นงุมิโดยไปเข้าด้วยกับกองทหารอสุราจากการเกลี้ยกล่อมของทากาสุงิ ชินสุเกะ และร่วมมือกับคาวาคามิ บันไซ นักดาบกองทหารอสุราในการวางแผนสังหารคอนโด้ อิซาโอะ ผู้เป็นหัวหน้าแห่งชินเซ็นงุมิ โดยเริ่มจากการยุยงให้คอนโด้ปลดฮิจิคาตะจากการเป็นรองหัวหน้าของชินเซ็นงุมิ โดยมีข้อหาจากพฤติกรรมที่ไม่ปฏิบัติตามกฎหลักของชินเซ้นงุมิ อันเนื่องมาจากเพราะฮิจิคาตะต้องคำสาปดาบภูตจนกลายเป็นโอทาคุ จากนั้นจึงหลอกคอนโด้ไปขึ้นรถไฟและจึงล้อมคอนโด้เพื่อสังหาร แต่โอคิตะเข้าขัดขวาง ประกอบกับฮิจิคาตะ กินโทกิ และนักรับจ้างสารพัดได้มาร่วมสมทบอีกแรง แผนการยึดอำนาจชินเซ็นงุมิจึงไม่สำเร็จ ตัวอิโตเองกลับถูกกองทหารอสุราหักหลัง แต่คอนโด้และชินเซ็นงุมิได้ช่วยชีวิตอิโตเอาไว้ อิโตได้รับบาดเจ็บปางตายจากการทรยศของกองทหารอสุรา คอนโด้ไม่ต้องการให้อิโตตายในฐานะผู้ทรยศ แต่ตายในฐานะซามูไรและเพื่อนพ้องของชินเซ็นงุมิ จึงให้อิโตประลองดาบกับฮิจิคาตะ อิโตได้ถูกฮิจิคาตะฟันเสียชีวิต</doc>
