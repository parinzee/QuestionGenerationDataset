<doc id="812973" url="https://th.wikipedia.org/wiki?curid=812973" title="เอกก์ ภทรธนกุล">เอกก์ ภทรธนกุล ดร.เอกก์ ภทรธนกุล เป็นประธานหลักสูตร Master in Branding and Marketing (MBM) ภาษาอังกฤษ และอาจารย์ประจำภาควิชาการตลาด คณะพาณิชยศาสตร์และการบัญชี จุฬาลงกรณ์มหาวิทยาลัย ที่ปรึกษาด้านแบรนด์ที่มีชื่อเสียง และผู้แต่งหนังสือ "อัจฉริยะการตลาด" ที่สร้างปรากฏการณ์หนังสือขายดีอันดับหนึ่งนานกว่า 161 สัปดาห์ทั่วประเทศประวัติ ประวัติ. สำเร็จการศึกษาด้านการตลาด เกียรตินิยมอันดับ 1 ที่จุฬาลงกรณ์มหาวิทยาลัย ก่อนจะรับทุนจุฬาฯ 100 ปี ไปศึกษาต่อปริญญาโทด้านการตลาดบริการที่มหาวิทยาลัยคอร์เนล ประเทศสหรัฐอเมริกา และปริญญาโทด้านการตลาดเชิงยุทธ์ที่มหาวิทยาลัยเคมบริดจ์สหราชอาณาจักร โดยสำเร็จการศึกษาเป็นอันดับที่ 1 ของหลักสูตร ทั้งฝั่งอเมริกาและอังกฤษ จึงได้คัดเลือกให้รับทุนให้ศึกษาต่อปริญญาเอกจากมหาวิทยาลัยเคมบริดจ์ และสมาคม Cambridge-Thai ในพระบรมราชินูปถัมภ์ นอกจากหน้าที่สอนหนังสือ ทำวิจัยและให้คำปรึกษาด้านการตลาดแล้ว อาจารย์เอกก์ยังจัดรายการวิทยุ "ชั่วโมงนักบริหาร" และ "BizGenius" เป็นประจำที่สถานีวิทยุจุฬาฯ FM 101.5 และสถานีวิทยุครอบครัวข่าว FM 106 เป็นวิทยากรประจำในรายการโทรทัศน์ Business Watch ทางช่อง TNN24 และเป็นคอลัมนิสต์เขียนเรื่องน่ารู้ทางการตลาดลงในนิตยสารต่างๆ และเพจ "อัจฉริยะการตลาด" ซึ่งมีผู้ติดตามมากกว่า 100,000 คนผลงานและรางวัลผลงานและรางวัล. - ผลงานวิจัยเรื่อง ความแตกต่างเชิงวัฒนธรรมกับการหาสินค้า ได้รับรางวัล Best Paper Award ในงานประชุมวิชาการระดับนานาชาติ Emerging Markets Conference Board 2016 - หนังสืออัจฉริยะการตลาด มียอดขายเป็นอันดับ 1 ของหนังสือที่จัดพิมพ์โดยสำนักพิมพ์จุฬาฯ ทั้งหมด ประจำปี 2559 - ผลงานวิจัยเรื่อง ความแตกต่างเชิงวัฒนธรรมกับการหาสินค้า ได้รับรางวัลบทความวิจัยระดับชาติของสถาบันบัณฑิตพัฒนบริหารศาสตร์ ประจำปี 2558 - ผลงานวิจัยเรื่อง แบรนด์องค์กร ได้รับรางวัลผลงานวิจัยดีเด่นสาขาเศรษฐศาสตร์ของสภาวิจัยแห่งชาติ ประจำปี 2557 - หนังสืออัจฉริยะการตลาด หนังสือขายดีอันดับที่ 1 รวมมากกว่า 100 สัปดาห์ ที่ศูนย์หนังสือจุฬาฯ (กันยายน 2556 ถึง มกราคม 2560) - ผลงานวิจัยเรื่อง แบรนด์องค์กร ได้รับรางวัลบทความวิจัยระดับชาติของสถาบันบัณฑิตพัฒนบริหารศาสตร์ ประจำปี 2556 - อัจฉริยะการตลาด ฉบับภาษาอังกฤษ เป็น 1 ใน 10 หนังสือชุดแรกที่ได้รับเลือกให้เป็น "อัญมณีแห่งจุฬาฯ" ในโอกาสครบรอบ 100 ปีของมหาวิทยาลัย ผลงานทางวิชาการของอาจารย์เอกก์ยังได้รับการตีพิมพ์ในวารสารทางวิชาการสำคัญของโลกอย่างต่อเนื่อง เช่น Psychological Science (วารสารอันดับ 1 ของโลกด้านจิตวิทยาเชิงประจักษ์: Empirical Psychology) และ Organizational Behavior and Human Decision Processes: OBHDP (1 ใน 10 สุดยอดวารสารของโลกด้านพฤติกรรมองค์กรและการจัดการทรัพยากรมนุษย์)การทำงาน การทำงาน. ประธานหลักสูตร Master in Branding and Marketing ภาษาอังกฤษ และหัวหน้าศูนย์แบรนด์ฯ คณะพาณิชยศาสตร์และการบัญชี จุฬาลงกรณ์มหาวิทยาลัย อาจารย์ประจำภาควิชาการตลาด คณะพาณิชยศาสตร์และการบัญชี จุฬาลงกรณ์มหาวิทยาลัย กรรมการบริหาร (Board of Directors) ศูนย์หนังสือแห่งจุฬาลงกรณ์มหาวิทยาลัย อาจารย์ผู้สอนวิชา Marketing คณะวิศวกรรมศาสตร์ มหาวิทยาลัยเคมบริดจ์ สหราชอาณาจักร นักวิชาการอาคันตุกะ (Visiting Scholar) มหาวิทยาลัยแคลิฟอร์เนีย สหรัฐอเมริกา ที่ปรึกษาด้านการตลาด และผู้พัฒนาด้านแบรนด์ให้แก่องค์กรชั้นนำ เช่น รัฐสภาไทย Chulalongkorn Business School ธนาคารกรุงไทย MBK Air Asia Post Inter Media และ SCG Packaging นอกจากแบรนด์องค์กร ดร.เอกก์เป็นผู้เชี่ยวชาญด้านการพัฒนาแบรนด์จังหวัด โดยเป็นที่ปรึกษาแบรนด์ของจังหวัดเชียงราย จังหวัดระยอง และจังหวัดสกลนครเป็นต้น</doc>
