<doc id="760843" url="https://th.wikipedia.org/wiki?curid=760843" title="บริซิงเกอร์">บริซิงเกอร์ บริซิงเกอร์ () เป็นนวนิยายแฟนตาซีเรื่องที่สามของนวนินิยายชุดกำเนิดนักรบมังกร เขียนโดย คริสโตเฟอร์ เปาลินีต่อจากเอลเดสต์ ตีพิมพ์ครั้งแรกในประเทศสหรัฐอเมริกา ในวันที่20 กันยายน ปี ค.ศ. 2008เรื่องย่อ เรื่องย่อ. หลังการสู้รบกับฝ่ายจักรวรรดิบนที่ราบเพลิงผลาญ ซึ่งเอรากอนกับซาเฟียร่ามังกรของเขาเอาชีวิตรอดมาได้อย่างหวุดหวิด ยังมีการผจญภัยอื่นๆ รอ ทั้งสองอยู่อีกเริ่มจากการทำตามคำมั่นสัญญาที่เอรากอนให้ไว้กับโรรัน ญาติผู้พี่ของเขา ด้วยการไปช่วยคาทรีนาคู่รักของโรรันให้รอดพ้นจาก เงื้อมมือของกษัตริย์กัลบาทอริกซ์ หลังจากนั้นเอรากอนกับโรรันก็ต้องแยกจากกัน โรรันไปสร้างวีรกรรม และชื่อเสียงในสนามรบหลายครั้งภายใต้การบัญชาของท่านหญิงนาซูอาดา ปิดท้ายด้วยการต่อสู้และเอาชนะเออร์กัลอสูรกึ่งมนุษย์กึ่งแกะ ในขณะที่ เอรากอนต้องเดินทางไปร่วมการประชุมเลือกผู้นำคนใหม่ของพวกคนแคระ เพื่อช่วยรับประกันว่าหัวหน้าสายตระกูลคนแคระที่จะเข้าข้างฝ่ายวาร์เดนใน การต่อสู้กับฝ่ายจักรวรรดิจะได้ขึ้นครองบัลลังก์ต่อไป นอกจากนี้เอรากอนยังต้องฝึกวิชาเพิ่มเติมกับออโรมิส และแสวงหาดาบคู่ ใจเล่มใหม่เพื่อมาแทนที่ชาร์รอค ดาบเล่มใหม่ที่มีคุณสมบัติพิเศษคู่ควร แก่การเป็นดาบของคนขี่มังกร และในระหว่างการผจญภัยทั้งหมดนี้เอง เอรากอนยังได้พบความจริง เกี่ยวกับบิดา-มารดาผู้ให้กำเนิด ความจริงที่เหนือความคาดหมาย ทว่าสร้างความโล่งใจและพอใจแก่เอรากอนอย่างใหญ่หลวง</doc>
