<doc id="616961" url="https://th.wikipedia.org/wiki?curid=616961" title="ขอใจเธอแลกเบอร์โทร">ขอใจเธอแลกเบอร์โทร "ขอใจเธอแลกเบอร์โทร" เป็นซิงเกิลของนักร้องลูกทุ่ง หญิงลี ศรีจุมพล เป็นเพลงจากอัลบั้ม ชุดที่ 1 ขาขาวสาวลำซิ่ง ในปี พ.ศ. 2555 ประพันธ์เนื้อร้อง-แต่งทำนองโดย บอย เขมราฐ และเรียบเรียงโดย สวัสดิ์ สารคาม ออกจำหน่ายพร้อมอัลบั้มในวันที่ 30 ตุลาคม พ.ศ. 2555 และอัพโหลดขึ้นเว็บไซต์ยูทูบครั้งแรกในวันที่ 23 มกราคม พ.ศ. 2556การตอบรับ การตอบรับ. เพลง "ขอใจเธอแลกเบอร์โทร" ได้ติดอันดับชาร์ทเพลง 2 ใน 100 อันดับบน YouTube Chart ที่มีคนดูมากที่สุดติดต่อกันอยู่หลายสัปดาห์ และ เป็นเพลงลูกทุ่งเพลงแรกที่มียอดคนดูเกิน 100,000,000 ครั้ง ซึ่งแซงหน้าเจ้าของสถิติเดิมอย่าง “รักต้องเปิด (แน่นอก)” ของศิลปิน “3.2.1” จากค่ายกามิกาเซ่ ในเครืออาร์เอสชาร์ตการแปลง การแปลง. นักร้องชาวจีนเชื้อสายจ้วง หวัง เสี่ยวหมิ่ง นำเพลงนี้ไปร้องในงานคอนเสิร์ตเชื่อมความสัมพันธ์ไทย-จีนเมื่อปี 2557 รวมถึงได้ถูกนำไปแสดงในประเทศไต้หวัน และยังได้ถูกแปลงเป็นภาษาต่าง ๆ รวมถึงภาษาไทยที่มีเนื้อหาจิดกัดรัฐบาลในขณะนั้นด้วยรางวัลรางวัล. - รางวัลสยามดารา สตาร์ส อวอร์ดส์ 2013 ในปี 2555 สาขาเพลง เพลงลูกทุ่งยอดนิยมดีเด่น - รางวัล “No.1 Music Chart February 2013” เพลงไทยลูกทุ่งที่ได้รับรางวัลอันดับหนึ่ง ที่ถูกเปิดบนสถานีวิทยุมากที่สุดในกรุงเทพฯ และปริมณฑล จากการวิจัยของ Intensive Watch ประจำเดือนกุมภาพันธ์ 2556 - รางวัล MThai Top Talk-about 2014 เพลงที่ถูกกล่าวขวัญถึงมากที่สุด เพลง "ขอใจเธอแลกเบอร์โทร" จากเอ็มไทยดอตคอม เมื่อปี 2557</doc>
