<doc id="273319" url="https://th.wikipedia.org/wiki?curid=273319" title="ศรีสว่างวงศ์ บุญจิตราดุลย์">ศรีสว่างวงศ์ บุญจิตราดุลย์ ท่านหญิงศรีสว่างวงศ์ บุญจิตราดุลย์ พระนามเดิม หม่อมเจ้าหญิงศรีสว่างวงศ์ ยุคล เป็นพระธิดาใน พลตรี พระเจ้าวรวงศ์เธอ พระองค์เจ้าเฉลิมพลฑิฆัมพร หรือ พระองค์ชายกลาง กับหม่อมทองแถม ยุคล ณ อยุธยา (ประยูรโต) เป็นพระนัดดาใน พลเอก สมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ และเป็นพระราชปนัดดาในพระบาทสมเด็จพระจุลจอมเกล้าเจ้าอยู่หัว รัชกาลที่ 5 ประสูติเมื่อวันที่ 17 สิงหาคม พ.ศ. 2489 เมื่อแรกประสูติมีฐานันดรศักดิ์ที่ "หม่อมเจ้า" ต่อมาทรงลาออกจากฐานันดรศักดิ์ เมื่อวันที่ 20 ธันวาคม พ.ศ. 2521 เพื่อเสกสมรสกับนายศักดา บุญจิตราดุลย์ มีบุตร-ธิดา 2 คน- นายทีฆ บุญจิตราดุลย์ - นางสาวศศินทุ์ บุญจิตราดุลย์ ท่านหญิงศรีสว่างวงศ์ บุญจิตราดุลย์ เป็นผู้แทนพระองค์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดีไปปฏิบัติพระกรณีกิจแทนพระองค์อยู่บ่อยครั้งเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
