<doc id="308937" url="https://th.wikipedia.org/wiki?curid=308937" title="ไมค์ เดิร์นท์">ไมค์ เดิร์นท์ ไมค์ เดิร์นท์() เป็นมือเบส และนักร้องเสียงประสานให้กับ "กรีนเดย์” () ตอนยังศึกษาอยู่ เขามักเล่นแอร์เบส และในช่วงระหว่างที่เขาดีดสายแอร์เบส เขามักทำให้เกิดเสียง “เดิร์นท์ เดิร์นท์ เดิร์นท์” และเสียงนี้จึงกลายมาเป็นชื่อในวงการของเขา "ไมค์ เดิร์นท์”การเริ่มการทำงาน การเริ่มการทำงาน. เดิร์นท์เกิดที่เมืองออร์แลนโด รัฐฟลอริดา และเติบโตขึ้นที่เมืองโรดีโอ แคลิฟอร์เนีย เขาเป็นบุตรบุญธรรมของมารดาชาวพื้นเมืองอเมริกันและบิดาชาวอเมริกันเชื้อสายยุโรป หลังจากวันเกิดปีที่ 6 ของเขาไม่นาน พ่อแม่บุญธรรมของเขาหย่ากัน ซึ่งสั่นคลอนความสัมพันธ์ระหว่างพ่อบุญธรรมซึ่งเป็นโปรแกรมเมอร์ผู้มีอันจะกิน กับแม่ผู้มีชีวิตยากลำบากของเขา “ผมเติบโตมากับคุณแม่ที่เกลียดผู้ชายผิวขาว แต่เธอเลือกที่จะรักผม” เขากล่าว ต่อมาแม่ของเขาแต่งงานใหม่ และหนีไปหลังจากนั้นไม่นาน ซึ่งทำให้เขาสนิทสนมกับพ่อเลี้ยง แต่พ่อเลี้ยงก็เสียชีวิตเมื่อเขาอายุได้ 17 ปี ก่อนหน้านั้นตอนที่เขาอายุ 15 ปี เขาออกมาอยู่ด้วยตัวเองโดยอาศัยอยู่ในรถบรรทุกของเขา ต่อมาเขาจึงเช่าห้องในบ้านของอาร์มสตรองอยู่ เขาศึกษาชั้นมัธยมปลายที่โรงเรียนซาเลเซียน ไฮสคูล (ตอนนั้นเขาเป็นสมาชิกวง เฮลเดอร์ แอนด์ เดอะ เฮลเดอนอทส์) ต่อมาเขาย้ายมาอยู่ที่โรงเรียนจอห์น สเว็ตต์ ไฮสคูล และสุดท้ายจบการศึกษาจากโรงเรียนพิโนลย์ วัลเล่ย์ ไฮสคูล ในปี 2533 และเริ่มออกทัวร์กับวงกรีนเดย์ทันที คอนเสิร์ตของกรีนเดย์ในงานวู้ดสต็อค ปี 2537 ถือเป็นเหตุการณ์ที่ต้องบันทึกไว้ในหน้าประวัติศาสตร์ เพราะตอนนั้นเกิดสงครามปาโคลนระหว่างนักดนตรีกับกลุ่มผู้ชม จนกระทั่งมีแฟนเปื้อนโคลนกลุ่มหนึ่งปีนขึ้นไปบนเวทีตอนท้ายของการแสดง แต่เจ้าหน้าที่รักษาความปลอดภัยกลับเข้าใจผิดคิดว่าเดิร์นท์คือกลุ่มแฟนเพลงเลือดร้อน เขาถูกชาร์จตัวจนทำให้ฟันหักหลายซี่</doc>
