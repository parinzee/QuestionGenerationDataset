<doc id="870812" url="https://th.wikipedia.org/wiki?curid=870812" title="ราชนาวีที่รัก">ราชนาวีที่รัก ราชนาวีที่รัก เป็นละครในชุด ภารกิจรัก แนวแอ็คชั่น โรแมนติก ดราม่า สอดแทรกแนวคิด ความรัก มิตรภาพ และ การเสียสละเพื่อประเทศชาติ ของทางสถานีวิทยุโทรทัศน์สีกองทัพบกช่อง 7 ถ่ายทอดเรื่องราวรักระหว่างรบ ของผู้ชายในเครื่องแบบ 4 เหล่า คือ ทหารบก ทหารเรือ ทหารอากาศ และตำรวจ โดยดัดแปลงมาจากนวนิยายชื่อเดียวกัน- บทประพันธ์ เฟื่องนคร - บทโทรทัศน์ ลูกทะเล - ผู้กำกับการแสดง ชัชวาล ศาสวัตกลูน - ออกอากาศ 19 สิงหาคม 2560 - 9 กันยายน 2560เรื่องย่อ เรื่องย่อ. แพรวพรรณ (แซมมี่ เคาวเวลล์) นักเขียนนิยายรักสดใสที่อยากผันตัวเป็นนักข่าว ได้รับโจทย์ให้ไปติดตามสถานการณ์การทำประมงผิดกฎหมายที่เมืองชายทะเลแห่งหนึ่ง โดยหิรัญญา (กรรณาภรณ์ พวงทอง) และ หนึ่งนาที (ณัฐวัฒน์ เปล่งศิริวัธน์) เพื่อนของแพรวได้ช่วยติดต่อหาแหล่งข่าวในพื้นที่ให้เป็นนายทหารเรือหนุ่ม โดยคาดไม่ถึงว่าจะเป็น เรือเอกจิรวัติ สุกปลั่ง (อรรคพันธ์ นะมาตร์) รุ่นพี่ที่แพรวแอบปลื้มสมัยเรียนประถม ลูกชายคนเดียวของครอบครัวชาวนา ซึ่งปัญหาอยู่ที่วันเพ็ญ (กันตา ดานาว) แม่ของแพรวเกลียดครอบครัวนี้เข้าไส้ เพราะจุก (มัณฑนา หิมะทองคำ) แม่ของต้นกล้า เคยแย่ง บุญเกิด (ศตวรรษ ดุลยวิจิตร) คนรักของวันเพ็ญไปในอดีต แพรวพยายามนัดสัมภาษณ์ต้นกล้าเรื่องปัญหาประมงผิดกฎหมาย แต่ต้นกล้าติดภารกิจด่วน จึงส่งเรือโทศุภโชค (วศิน อัศวนฤนาท) และมะเดี่ยว (ณัฐพล ไรยวงศ์) มารับรองแทน จนต้นกล้ากลับมาพร้อมกับหมอภีร์ (บารมิตา สาครจันทร์) แพรวเห็นมากับผู้หญิงจึงยิ่งรู้สึกติดลบกับต้นกล้ามากขึ้น แต่ความจริงแล้ว ต้นกล้าติดต่อหมอภีร์และทีมแพทย์ให้มาช่วยเหลือในภารกิจ พบการค้ามนุษย์ที่ลักลอบมาในถังน้ำแข็ง อัดกันจนมีคนเสียชีวิต แพรวเห็นต้นกล้าแซวหมอภีร์ตลอดเวลา คิดว่าหมอภีร์เป็นคนรักของต้นกล้า แพรวได้แต่ห่อเหี่ยว แต่อยู่ๆ ฐาปนิสร (กัญญา รัตนเพชร์) สาวอารมณ์ร้ายที่มาติดพันต้นกล้า ได้เข้ามาอาละวาดและทำร้ายหมอภีร์เพราะความหึงหวง ขู่จะฟ้องเฮียทับ (ขจรศักดิ์ รัตนนิสสัย) พ่อของฐา ผู้มีอิทธิพลใหญ่ประจำจังหวัด ต้นกล้าจำต้องยอมเฮียทับเพราะกำลังตามสืบหาหลักฐานเอาผิดเฮียทับอยู่ลับๆ แต่เฮียทับก็พยายามยื่นข้อเสนอให้ต้นกล้าสารพัด รวมทั้งให้หมั้นกับฐาปนิสรด้วย แต่ต้นกล้าปฏิเสธข้อเสนอทุกอย่าง เฮียทับจึงไม่พอใจและมองว่าต้นกล้าอวดดีและคิดใช้วิธีที่รุนแรงขึ้น ต้นกล้าได้รับเบาะแสเรื่องการค้ามนุษย์ในรีสอร์ทบนเกาะกลางทะเล จึงจำเป็นต้องปฏิบัติการเร่งด่วน โดยร่วมกับชุดสายสืบของ ร.ต.อ.คณินทร์ (ศรัณย์ ศิริลักษณ์) แห่งหน่วย ป.ส. แต่ขบวนการนี้ใหญ่กว่าที่คิด จึงต้องระดมกำลังทั้ง 4 เหล่าเพิ่มอย่างเร่งด่วน โดยร้อยเอกภูริช (ศุกลวัฒน์ คณารศ) แห่งหน่วยรบพิเศษ สังกัดกองทัพบก และเรือเอกอากาศกรัณย์ (มิกค์ ทองระย้า) นักบินฝีมือดีจากกองทัพอากาศมาร่วม และช่วยปฏิบัติการผ่านไปด้วยความเรียบร้อย แพรวถูกเฮียทับจับตัวไปกลางทะเล ต้นกล้าจึงติดต่อให้คณินทร์และกรัณย์มาช่วยแพรว เฮียทับถูกยิงที่หน้าอกแล้วตกทะเลหายสาบสูญไป แพรวลอยคออยู่กลางทะเลเพราะถูกเฮียทับถีบลงไป ต้นกล้าจึงช่วยเหลือแพรวขึ้นมาได้ หลังจากเหตุการณ์ผ่านไป แพรวรู้สึกดีกับต้นกล้ามากขึ้นหลังจากที่ติดลบ ต้นกล้าสารภาพรักกับแพรว แต่วันเพ็ญกีดกันและจะให้แพรวแต่งงานกับเอกรินทร์ (พิชยดนย์ พึ่งพันธ์) ว่าที่คู่หมั้นที่วันเพ็ญเลือกให้ จุกก็ทัดทานลูกชายเพราะช่องว่างระหว่างฐานะ ต้นกล้าก็ยังต้องปฏิบัติภารกิจที่เหลืออีกใน 6 เดือนให้เสร็จสิ้น โดยที่แพรวไม่รู้ว่าต้นกล้าจะได้กลับมาพร้อมธงชาติไทยที่คลุมร่างของเขาหรือไม่ และความรักของทั้งคู่จะลงเอยอย่างไรรายชื่อนักแสดงเพลงประกอบละครเพลงประกอบละคร. - เพลง ภารกิจรัก ขับร้องโดย ศุกลวัฒน์ คณารศ อรรคพันธ์ นะมาตร์ ศรัณย์ ศิริลักษณ์ มิกค์ ทองระย้า เป็นเพลงเปิดละครและเป็นเพลงหลักของละครชุดนี้ - เพลง ให้หัวใจพูดกัน ขับร้องโดย ชาติ สุชาติการตอบรับคำวิจารณ์เรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 10 ตอนที่ได้ออกอากาศไป (เมื่อวันที่ 19 สิงหาคม พ.ศ. 2560 - 9 กันยายน พ.ศ. 2560) Nielsen ได้วัดค่าเฉลี่ยเรตติ้งละครจากผู้ชมทั่วประเทศไทยทั้งหมด 10 ตอน อยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วย</doc>
