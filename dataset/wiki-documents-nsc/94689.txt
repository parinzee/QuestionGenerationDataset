<doc id="94689" url="https://th.wikipedia.org/wiki?curid=94689" title="คณะบริหารธุรกิจ มหาวิทยาลัยกรุงเทพ">คณะบริหารธุรกิจ มหาวิทยาลัยกรุงเทพ คณะบริหารธุรกิจ มหาวิทยาลัยกรุงเทพ เป็นแผนกวิชาแรกเช่นเดียวกับแผนกวิชาบัญชีที่ก่อตั้งขึ้นพร้อมกับการจัดตั้งวิทยาลัยไทยเทคนิค ในช่วงแรกที่เปิดดำเนินการสอน คณะบริหารธุรกิจมีสถานภาพเป็นแผนกวิชาบริหารธุรกิจและแผนกวิชาการเลขานุการ มีหัวหน้าแผนกวิชาเป็นผู้รับผิดชอบ ต่อมาได้เปิดสาขาวิชาการเงิน สาขาวิชาการตลาด และสาขาวิชาบริหารทั่วไปเมื่อปี พ.ศ. 2515 โดยสังกัดอยู่ในแผนกวิชาบริหารธุรกิจ หลังจากนั้นอีก 1 ปีได้เปิดสอนแผนกบริหารธุรกิจในหลักสูตรภาคค่ำ และเปิดแผนกบริหารงานบุคคลในปี พ.ศ. 2518 ส่วนสาขาวิชาบริหารทั่วไปได้เปลี่ยนชื่อเป็นสาขาวิชาการการจัดการในปี พ.ศ. 2519 และได้จัดตั้งแผนกวิชาการเลขานุการเป็นแผนกวิชาอิสระ (ภายหลังได้เปลี่ยนมาเป็นสาขาวิชาหนึ่งของคณะบริหารธุรกิจ เรียกว่า สาขาวิชาการเลขานุการ) ปี พ.ศ. 2520 ได้มีการเปลี่ยนสถานภาพจากการใช้ชื่อเรียกว่าแผนกวิชามาเป็นคณะ แผนกวิชาบริหารธุรกิจจึงเปลี่ยนเป็นคณะบริหารธุรกิจ และเรียกชื่อแผนกในสังกัดคณะเป็นภาควิชา โดยที่การเรียนการสอนของคณะได้มุ่งเน้นให้นักศึกษาได้ฝึกฝนและหาประสบการณ์จากการฝึกงานในสถานการณ์จริง ด้วยปณิธานของคณาจารย์ผู้สอนที่เล็งเห็นช่องทางการเสริมสร้างทักษะนักศึกษา ทางคณะฯ จึงได้มีการริเริ่มจัดตั้งโครงการบริษัทจำลองรีจอยซ์ ( Rejoice Simulated Company) ขึ้นในปี พ.ศ. 2526 ซึ่งเป็นโครงการฝึกงานภาคฤดูร้อนของนักศึกษาสาขาวิชาการตลาดชั้นปีที่ 3 ที่ทางคณะฯกำหนดให้เป็นส่วนหนึ่งในการศึกษาเกี่ยวกับการฝึกงานด้านวิชาชีพ( Professional Internship) โดยได้รับความร่วมมือจากสมาคมการจัดการ ธุรกิจแห่งประเทศไทย ( T.M.A.) การจัดตั้งบริษัทจำลองนี้ขึ้นทำให้นักศึกษาได้ฝึกประสบการณ์ตรงด้วยการปฏิบัติงานด้านการบริหารและการขาย รวมทั้งยังได้เรียนรู้การทำงานร่วมกับผู้อื่นและรับผิดชอบงานของตนเองได้อย่างดี คณะบริหารธุรกิจได้ตระหนักถึงความสำคัญของการพัฒนาหลักสูตรให้ก้าวสู่ความเป็นสากลในปี พ.ศ. 2528 คณะบริหารธุรกิจจึงได้ริเริ่มเปิดดำเนินการสอนหลักสูตร English Program ในสาขาวิชาการตลาด (ปี พ.ศ. 2531 หลักสูตรนี้ได้เปลี่ยนชื่อเรียกว่าเป็น (International Program) โดยใช้ภาษาอังกฤษเป็นสื่อการเรียนการสอนทุกวิชา ต่อมามหาวิทยาลัยได้จัดตั้งวิทยาลัยนานาชาติ มหาวิทยาลัยกรุงเทพขึ้น สาขาวิชานี้จึงย้ายไปสังกัดกับหน่วยงานใหม่ตั้งแต่ปี พ.ศ. 2541 ในแต่ละปี คณะบริหารธุรกิจเป็นคณะฯที่มีนักศึกษาสนใจสมัครสอบคัดเลือกเข้าศึกษาต่อเป็นจำนวนมากการเปิดดำเนินการสอนสาขาวิชาและหลักสูตรใหม่จึงเกิดขึ้นพร้อมกับการปรับปรุงหลักสูตรเดิมให้ทันสมัยอยู่เสมอ ในปี พ.ศ. 2532 ทางคณะฯได้เปิดหลักสูตรปริญญาตรีต่อเนื่องสาขาวิชาการจัดการและสาขาวิชาการตลาดขึ้น โดยมีแนวความคิดว่าการขยายหลักสูตรนี้จะเป็นการเพิ่มโอกาส ในการศึกษาให้แก่ผู้สนใจที่จะเพิ่มพูนคุณวุฒิด้วยการศึกษาต่อ นอกจากนี้ เมื่อธุรกิจได้นำเอาเทคโนโลยีสารสนเทศเข้ามาผสมผสานในการบริหารงาน คณะบริหารธุรกิจจึงได้เปิดสอนสาขาวิชาคอมพิวเตอร์ธุรกิจเพิ่มขึ้นอีกหนึ่งสาขาวิชา โดยเริ่มเปิดสอนในหลักสูตร ปริญญาตรีต่อเนื่องเมื่อปี พ.ศ. 2541 และเปิดสอนหลักสูตรปริญญาตรีภาคปกติในปี พ.ศ. 2542 ในปีการศึกษา 2550 เปิดภาควิชาใหม่คือ ภาควิชาการเป็นเจ้าของธุรกิจสัญลักษณ์ประจำคณะ สัญลักษณ์ประจำคณะ. พังงา หมายถึง พวงมาลัยเรือ เพื่อแสดงว่านักบริหารที่ดีต้องรู้จักบริหารจัดการให้องค์กรเดินถูกตามเส้นทางสู่เป้าหมาย มีจรรยาบรรณประจำใจ คือ ซื่อสัตย์ มองการณ์ไกล สามารถดำเนินการและฟันฝ่าอุปสรรค์ต่าง ๆ อย่างมีแบบแผนและเน้นการให้ความร่วมมือในหมู่คณะเพื่อให้ได้ผลงานบรรลุเป้าหมายที่กำหนดไว้โดยส่วนรวมหน่วยงาน หน่วยงาน. คณะบริหารธุรกิจ มหาวิทยาลัยกรุงเทพ มีภาควิชาในสังกัดทั้งหมด 7 ภาควิชา ได้แก่- ภาควิชาการจัดการธุรกิจสมัยใหม่ - ภาควิชาการเงิน - ภาควิชาการตลาด - ภาควิชาการจัดการธุรกิจระหว่างประเทศ - ภาควิชาคอมพิวเตอร์ธุรกิจ - ภาควิชาการบริหารองค์กรและทรัพยากรมนุษย์ - ภาควิชาการเป็นเจ้าของธุรกิจหลักสูตร หลักสูตร. คณะบริหารธุรกิจ มหาวิทยาลัยกรุงเทพ เปิดสอน 7 สาขาวิชา ใน 7 ภาควิชา ได้แก่</doc>
