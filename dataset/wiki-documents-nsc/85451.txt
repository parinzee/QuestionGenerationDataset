<doc id="85451" url="https://th.wikipedia.org/wiki?curid=85451" title="เทศบาลนครแหลมฉบัง">เทศบาลนครแหลมฉบัง เทศบาลนครแหลมฉบัง เป็นเทศบาลรูปแบบพิเศษที่จัดตั้งเพื่อรองรับการเป็นเมืองท่าพาณิชย์หลักของประเทศไทย อีกทั้งยังเป็นเมืองอุตสาหกรรมขนาดใหญ่ที่สำคัญของประเทศอีกด้วย ตั้งอยู่ในเขตอำเภอศรีราชาและอำเภอบางละมุง จังหวัดชลบุรี ได้รับการยกฐานะจากเทศบาลตำบลเป็นเทศบาลนครเมื่อวันที่ 24 พฤษภาคม พ.ศ. 2553ประวัติ ประวัติ. จากบันทึกหลักการและเหตุผลประกอบร่างพระราชกฤษฎีกาจัดตั้งเทศบาลตำบลแหลมฉบัง อำเภอศรีราชาและอำเภอบางละมุง จังหวัดชลบุรี พ.ศ. 2534 ให้เหตุผลว่า พื้นที่ในตำบลทุ่งสุขลาและพื้นที่บางส่วนของตำบลสุรศักดิ์ ตำบลหนองขาม ตำบลบึง อำเภอศรีราชา และพื้นที่บางส่วนของตำบลบางละมุง อำเภอบางละมุง จังหวัดชลบุรี เป็นพื้นที่ที่เป็นที่ตั้งของท่าเรือน้ำลึกอันเป็นท่าเรือพาณิชย์หลักของประเทศ ตลอดจนเป็นเขตพัฒนาอุตสาหกรรมและศูนย์พาณิชยกรรมเพื่อการส่งออกตามโครงการพัฒนาพื้นที่บริเวณชายฝั่งทะเลตะวันออกตามแผนพัฒนาเศรษฐกิจและสังคมแห่งชาติ สมควรจัดตั้งท้องถิ่นในเขตพื้นที่ดังกล่าวเป็น เทศบาลตำบลแหลมฉบัง ด้วยการยกฐานะพื้นที่บางส่วนของสุขาภิบาลอ่าวอุดม อำเภอศรีราชา และพื้นที่บางส่วนของสุขาภิบาลบางละมุง อำเภอบางละมุง ขึ้นเป็นเขตเทศบาล เพื่อให้เป็นองค์กรการปกครองท้องถิ่นทำหน้าที่ควบคุมและบังคับใช้แผนพัฒนาเมือง ตลอดจนเป็นหน่วยงานที่จะให้บริการสังคมแก่ชุมชนและการดำเนินกิจการของอุตสาหกรรมต่าง ๆ กับให้ประชาชนได้ปกครองดูแลและทำนุบำรุงท้องถิ่นของตนที่ตั้งและอาณาเขต ที่ตั้งและอาณาเขต. เทศบาลนครแหลมฉบังตั้งอยู่ในเขตอำเภอศรีราชาและอำเภอบางละมุง จังหวัดชลบุรี อยู่ห่างจากกรุงเทพมหานครเป็นระยะทางประมาณ 125 กิโลเมตร มีพื้นที่รวมทั้งสิ้น 109.65 ตารางกิโลเมตร คิดเป็นร้อยละ 2.5 ของพื้นที่จังหวัดชลบุรี1. พื้นที่บางส่วนของสุขาภิบาลอ่าวอุดม มีพื้นที่จำนวน 72.56 ตารางกิโลเมตร รวม 4 ตำบล 19 หมู่บ้าน 2. พื้นที่บางส่วนของสุขาภิบาลบางละมุง มีพื้นที่จำนวน 16.03 ตารางกิโลเมตร รวม 1 ตำบล 5 หมู่บ้าน 3. พื้นน้ำ (ทะเล) มีพื้นที่จำนวน 21.06 ตารางกิโลเมตร ทางด้านตะวันตกของเขตเทศบาล โดยเทศบาลนครแหลมฉบังมีอาณาเขตติดต่อ ดังนี้- ทิศเหนือ ติดต่อกับตำบลสุรศักดิ์ อำเภอศรีราชา - ทิศใต้ ติดต่อกับตำบลบางละมุง(เทศบาลตำบลบางละมุง)และตำบลตะเคียนเตี้ย อำเภอบางละมุง - ทิศตะวันออก ติดต่อกับตำบลหนองขามและตำบลบึง อำเภอศรีราชา - ทิศตะวันตก จรดอ่าวไทยการปกครองรายนามนายกเทศมนตรีนครแหลมฉบังชุมชนในเขตเทศบาลนครแหลมฉบังประชากร ประชากร. ปัจจุบันคาดว่ามีประชากรในเขตเทศบาลนครแหลมฉบังเป็นจำนวนไม่ต่ำกว่า 100,000 คนในแต่ละวัน ในขณะที่สถิติของสำนักงานทะเบียนราษฎรท้องถิ่นเทศบาลนครแหลมฉบัง มีจำนวน 85,111 คน แยกเป็นชาย 41,808 คน หญิง 43,303 คน ซึ่งส่วนมากจะเป็นประชากรแฝงประมาณ 40,000 คนที่เข้ามาทำงานในเขตนิคมอุตสาหกรรม ท่าเรือแหลมฉบัง และเครือสหพัฒน์ฯ และที่อื่น ๆ โดยที่ไม่มีการย้ายทะเบียนบ้านเข้ามาอยู่แต่อย่างใด โดยส่วนใหญ่ประกอบอาชีพค้าขาย รับจ้างทั่วไป และบางส่วนประกอบอาชีพเกษตรและประมงศาสนสถาน ศาสนสถาน. ภายในเขตเทศบาลนครแหลมฉบังมีวัด จำนวน 16 แห่ง สำนักสงฆ์ 2 แห่ง และศาลเจ้า 6 แห่งรายชื่อวัดในเขตเทศบาลนครแหลมฉบังรายชื่อวัดในเขตเทศบาลนครแหลมฉบัง. 1. วัดใหม่เนินพยอม (อ่าวอุดม) 2. วัดแหลมฉบัง (แหลมฉบังใหม่) 3. วัดบ้านแหลมฉบัง (แหลมฉบังเก่า) 4. วัดปชานาถ 5. วัดแหลมทอง 6. วัดเนินบุญญาราม (ต้นมะม่วง) 7. วัดสันติคีรีเขต 8. วัดมโนรม 9. วัดพระประทานพร 10. วัดจุกกะเฌอ 11. วัดหนองคล้า ในพระสังฆราชูปถัมภ์ 12. วัดสุกรีย์บุญญาราม (หนองมะนาว) 13. วัดศรีธรรมาราม (ทุ่งกราด) 14. วัดบางละมุง 15. วัดบ้านนา (บ้านนาเก่า) 16. วัดศรีวนาราม (บ้านนาใหม่)รายชื่อสำนักสงฆ์ในเขตเทศบาลนครแหลมฉบังรายชื่อสำนักสงฆ์ในเขตเทศบาลนครแหลมฉบัง. 1. สำนักสงฆ์ช่องเขาน้ำซับ (เขาน้ำซับ) 2. สำนักสงฆ์ธรรมจักรคีรี (เขาทุ่งวัว)รายชื่อศาลเจ้าในเขตเทศบาลนครแหลมฉบังรายชื่อศาลเจ้าในเขตเทศบาลนครแหลมฉบัง. 1. ศาลเจ้าแม่ทองสุข (เทียนโหวเซี๊ยะบ้อ) 2. ศาลเจ้าแม่เซี๊ยะบ้อเนี้ยเนี้ย (เซี๊ยะบ้อเนี๊ยะ) 3. ศาลเจ้าพ่อโกมินทร์อ่าวอุดม (ซำเทียนไกล่ นาจาซาไท้จื้อ) 4. ศาลเจ้าพ่อหลักเมืองบางละมุง 5. ศาลเจ้าพ่อดำ 6. ศาลเจ้าพ่อเสือ (ตั่วเหล่าเอี๊ย)การศึกษา การศึกษา. ภายในเขตเทศบาลนครแหลมฉบัง มีสถานศึกษาทั้งของรัฐและเอกชน1. โรงเรียนสังกัดเทศบาล จำนวน 3 แห่ง คือ โรงเรียนเทศบาลแหลมฉบัง 1 โรงเรียนเทศบาลแหลมฉบัง 2 (มูลนิธิไต้ล้ง - เช็ง พรประภา) และ โรงเรียนเทศบาลแหลมฉบัง 3 2. โรงเรียนสังกัด สปช. จำนวน 10 แห่ง คือ โรงเรียนวัดมโนรม โรงเรียนวัดแหลมฉบัง โรงเรียนบริษัทไทยกสิกรสงเคราะห์ โรงเรียนวัดใหม่เนินพยอม โรงเรียนบ้านชากยายจีน โรงเรียนวัดบ้านนา (ฟินวิทยาคม) โรงเรียนวัดประทานพร โรงเรียนบ้านบางละมุง โรงเรียนวัดสุกรีย์บุญญาราม โรงเรียนบ้านทุ่งกราด และโรงเรียนวัดหนองคล้า 3. โรงเรียนสังกัดกรมสามัญศึกษา จำนวน 1 แห่ง คือ โรงเรียนทุ่งศุขลาพิทยา "กรุงไทยอนุเคราะห์" 4. โรงเรียนเอกชน จำนวน 3 โรงเรียน คือ โรงเรียนบุญจิตวิทยา และโรงเรียนทนาพรวิทยา 5. วิทยาลัยอาชีวศึกษาเอกชน จำนวน 3 แห่ง คือ วิทยาลัยเทคโนโลยีแหลมฉบัง วิทยาลัยเทคโนโลยีวิศวกรรมแหลมฉบัง และวิทยาลัยเทคโนโลยีศรีราชา 6. สถาบันอุดมศึกษา 1 แห่ง คือ มหาวิทยาลัยเกษตรศาสตร์ วิทยาเขตศรีราชาการสาธารณสุข การสาธารณสุข. ภายในเทศบาลนครแหลมฉบัง มีสถานพยาบาลสำหรับบริการประชาชน ดังนี้1. โรงพยาบาลรัฐบาล 1 แห่ง คือ โรงพยาบาลแหลมฉบัง (ชื่อเดิม โรงพยาบาลอ่าวอุดม) 2. โรงพยาบาลเอกชน 1 แห่ง คือ โรงพยาบาลวิภารามแหลมฉบัง (ชื่อเดิม โรงพยาบาลแหลมฉบังอินเตอร์เนชั่นแนล) 3. ศูนย์บริการสาธารณสุข 2 แห่ง คือ ศูนย์บริการสาธารณสุข 1 (เครือสหพัฒน์ฯ) และศูนย์บริการสาธารณสุข 2 (ทุ่งกราด) 4. คลินิก ประมาณ 10 แห่งองค์กรสาธารณกุศลมูลนิธิอาสาบรรเทาภัย สำนักงานตำรวจแห่งชาติ องค์กรสาธารณกุศล. มูลนิธิอาสาบรรเทาภัย สำนักงานตำรวจแห่งชาติ. มูลนิธิอาสาบรรเทาภัย สำนักงานตำรวจแห่งชาติ ได้จัดตั้ง "ศูนย์ประสานงานมูลนิธิอาสาบรรเทาภัยฯ ประจำจังหวัดชลบุรี" ณ เลขที่ 163/52 หมู่ 7 ตำบลทุ่งสุขลา อำเภอศรีราชา จังหวัดชลบุรี เพื่อเป็นกำลังสำรองของทางราชการ ช่วยเหลือผู้ประสบภัยและพัฒนาชุมชน รวมทั้งให้ความร่วมมือในการสาธารณประโญชน์กับองค์กรทุกองค์กร โดยปัจจุบันมี นายประสานต์ เขียวศิริ เป็นผู้อำนวยการศูนย์ประสานงานฯสภาพเศรษฐกิจ สภาพเศรษฐกิจ. สภาพทางเศรษฐกิจภายในเขตเทศบาลแหลมฉบัง ส่วนใหญ่ขึ้นอยู่กับอุตสาหกรรมเป็นหลัก มีอัตราการขยายตัวของการลงทุนด้านอุตสาหกรรมที่สูงมาก เนื่องจากเป็นพื้นที่เป้าหมายในเขตเศรษฐกิจใหม่ของการพัฒนาพื้นที่บริเวณชายฝั่งทะเลตะวันออก ซึ่งมีภารกิจหลักที่จะต้องพัฒนา คือ ท่าเรือพาณิชย์หลักระหว่างประเทศ นิคมอุตสาหกรรม และชุมชนเมืองใหม่ ด้านการพัฒนาระบบโครงสร้างพื้นฐานสาธารณูปโภคและสาธารณูปการอย่างครบวงจร ทำให้เหมาะแก่การจัดตั้งโรงงานอุตสาหกรรมแหลมฉบังและในเขตสวนอุตสาหกรรมเครือสหพัฒน์ฯ กลุ่มอุตสาหกรรมภายในเขตเทศบาลนครแหลมฉบังเป็นกลุ่มอุตสาหกรรมที่มีบทบาทสำคัญต่อจังหวัดชลบุรีและภาคตะวันออกเป็นอย่างยิ่ง เนื่องจากมีมูลค่าการลงทุนสูงสุดของจังหวัดชลบุรีประมาณไม่ต่ากว่า 1 แสนล้านบาท มีผู้ประกอบการไม่น้อยกว่า 154 บริษัท และมีการจ้างงานเป็นจำนวนมากที่สุดของจังหวัดชลบุรีประมาณ 5 หมื่นคน มีมูลค่าผลิตภัณฑ์มวลรวมสูงที่สุดในสาขาการผลิตของจังหวัดกลุ่มอุตสาหกรรมปิโตรเลียม กลุ่มอุตสาหกรรมปิโตรเลียม. อุตสาหกรรมปิโตรเลียมเป็นอุตสาหกรรมที่มีค่าการลงทุนสูงสุดในเขตเทศบาลนครแหลมฉบัง แยกเป็น1. โรงกลั่นน้ำมัน 3 แห่ง คือ โรงกลั่นน้ำมันบริษัทไทยออยล์ จำกัด (มหาชน), โรงกลั่นน้ำมันบริษัทเอสโซ่ประเทศไทย จำกัด (มหาชน) และโรงกลั่นน้ำมันหล่อลื่นพื้นฐานบริษัทไทยลู้บเบส จำกัด 2. คลังเก็บน้ำมันปิโตรเลียม 3 แห่ง ได้แก่ คลังเก็บน้ำมันของบริษัทไทยออยล์ จำกัด (มหาชน), คลังเก็บน้ำมันของบริษัทเอสโซ่ประเทศไทย จำกัด (มหาชน) และคลังเก็บน้ำมันของบริษัท ปตท. จำกัด (มหาชน) 3. คลังเก็บก๊าซแอลพีจี ซึ่งเป็นก๊าซหุงต้ม 3 แห่งคือของบริษัท ไทยออยล์ จำกัด (มหาชน), บริษัท เอสโซ่ประเทศไทย จำกัด (มหาชน) และบริษัท ปตท. จำกัด (มหาชน)กลุ่มนิคมอุตสาหกรรมแหลมฉบัง กลุ่มนิคมอุตสาหกรรมแหลมฉบัง. นิคมอุตสาหกรรมแหลมฉบังเป็นกิจกรรมหลักในการพัฒนาที่สำคัญอย่างหนึ่งในพื้นที่เป้าหมายเขตเศรษฐกิจใหม่บริเวณแหลมฉบัง อยู่ในความรับผิดชอบของการนิคมอุตสาหกรรมแห่งประเทศไทย ตั้งอยู่บนพื้นที่ 3,556 ไร่ ตำบลทุ่งสุขลาระหว่างกิโลเมตรที่ 126-129 แบ่งเป็น- เขตอุตสาหกรรมทั่วไป 1,098 ไร่ - เขตอุตสาหกรรมส่งออก 1,098 ไร่ - เขตพาณิชยกรรม 146 ไร่ ในปัจจุบัน นิคมอุตสาหกรรมแหลมฉบังมีบริษัทเข้าไปลงทุนจัดตั้งโรงงานอุตสาหกรรมประมาณ 98 บริษัทกลุ่มสวนอุตสาหกรรมเครือสหพัฒน์ฯ กลุ่มสวนอุตสาหกรรมเครือสหพัฒน์ฯ. โครงการสวนอุตสาหกรรมเครือสหพัฒน์ฯ ศรีราชา เป็นโครงการของเอกชนก่อตั้งเมื่อปี พ.ศ. 2520 โดยบริษัท สหพัฒนาอินเตอร์โฮลติ้ง จำกัด (มหาชน) ที่ตำบลหนองขาม บนพื้นที่ประมาณ 1,300 ไร่ แบ่งเป็นพื้นที่อุตสาหกรรม 780 ไร่ คิดเป็นร้อยละ 60 และพื้นที่สาธารณูปโภคและสิ่งแวดล้อม 520 ไร่ คิดเป็นร้อยละ 40 มีพนักงานและคนงานทั้งสิ้นไม่ต่ำกว่า 20,000 คน ประกอบด้วยโรงงานอุตสาหกรรมประมาณ 71 บริษัทท่าเรือแหลมฉบัง ท่าเรือแหลมฉบัง. ท่าเรือแหลมฉบังตั้งอยู่บริเวณชายฝั่งทะเลตะวันออก ห่างจากกรุงเทพมหานคร ไปทางทิศตะวันออกเฉียงใต้ประมาณ 120 กิโลเมตรและห่างจากเมืองพัทยาประมาณ 15 กิโลเมตร มีพื้นที่อาณาบริเวณทางบกประมาณ 6,341 ไร่ (ประมาณ 4 ตารางกิโลเมตร) อาณาบริเวณทางน้ำประมาณ 55 ตารางกิโลเมตร พื้นที่ถมทะเลเพื่อสร้างท่าเทียบเรือในโครงการขั้นที่ 1 ประมาณ 900 ไร่ มีวัตถุประสงค์สำคัญเพื่อรับเรือบรรทุกตู้สินค้า เรือสินค้าประเภทสินค้าเกษตรกรรมขนาดใหญ่ที่ไม่สามารถเข้าเทียบท่าเรือกรุงเทพได้และการส่งเสริมการส่งออกที่สำคัญของไทยในอนาคตเกษตรกรรม เกษตรกรรม. พื้นที่ในเขตเทศบาลนครแหลมฉบัง จังหวัดชลบุรี เคยเป็นแหล่งปลูกสับปะรดที่มีชื่อเสียงคือ สับปะรดพันธุ์ศรีราชา แล้วยังเคยเป็นแหล่งปลูกมันสำปะหลัง และได้มีการพัฒนาสายพันธุ์มันสำปะหลังที่มีคุณภาพดีในพื้นที่ คือ มันสำปะหลัง พันธุ์เกษตรศาสตร์ 60 โดยสถานีวิจัยศรีราชา (มหาวิทยาลัยเกษตรศาสตร์) ปัจจุบันการประกอบอาชีพเกษตรกรรมในท้องที่เทศบาลนครแหลมฉบังได้ลดน้อยลงอย่างมาก โดยนำพื้นที่ประกอบอุตสาหกรรมเป็นส่วนใหญ่</doc>
