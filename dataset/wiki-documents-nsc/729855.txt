<doc id="729855" url="https://th.wikipedia.org/wiki?curid=729855" title="บาปรักทะเลฝัน">บาปรักทะเลฝัน บาปรักทะเลฝัน เป็นนวนิยายจากบทประพันธ์ "หลงทางรัก" ของ พัดชา นวนิยายเรื่องนี้ได้ถูกนำมาดัดแปลงเป็นละครโทรทัศน์ทางสถานีวิทยุโทรทัศน์ไทยทีวีสีช่อง 3 ทั้งหมด 2 ครั้ง ได้แก่ พ.ศ. 2548 และ พ.ศ. 2560 โดยครั้งแรกในปี พ.ศ. 2548 ออกอากาศทุกวันจันทร์-ศุกร์ เวลา 19.00 - 19.45 น. นำแสดงโดย ทฤษฎี สหวงษ์, ณปภา ตันตระกูล และครั้งที่ 2 ในปี พ.ศ. 2560 ออกอากาศทาง ช่อง 3 เอสดี นำแสดงโดย ดรีม ณฐณพ มิว ลักษณ์นาราเรื่องย่อ เรื่องย่อ. อุมากร กำพร้าแม่มาแต่เล็ก ทำให้ อรรถ พ่อของเธอพาเธอมาอยู่กับ บังอร แม่เลี้ยงและ อรดี ลูกสาวของบังอร อุมากรถูกทารุณทั้งร่างกายและจิตใจ ยังดีที่อุมากรมี หมวย เพื่อนรักข้างบ้านที่เข้าใจเธอ เมื่ออุมากรอายุครบ 18 ปี บังอรก็วางแผนที่จะขายเธอให้กับเสี่ย เพื่อหาเงินไปใช้หนี้พนันของอรรถ หมวยชวนอุมากรหนีออกจากบ้านและไปอาศัยอยู่กับ ระเบียบ แม่บ้านใหญ่ประจำรีสอร์ตหรูที่ต่างจังหวัด หมวยกับอุมากรไปสมัครงานที่รีสอร์ตนี้ด้วย อุมากรพบกับ ศาสตรา เจ้าของรีสอร์ต แต่เธอไม่รู้ว่าเขาเป็นเจ้าของรีสอร์ต ศาสตรามีคนรักคือ ธีรนันท์ ในที่สุดศาสตราก็รู้ว่าอุมากรเป็นพนักงานในรีสอร์ต และเขาก็ชอบแอบแกล้งเธอเสมอ ศาสตราไม่รู้ตัวว่ายิ่งแกล้งอุมากรเท่าไหร่ ก็ยิ่งทำให้เขาได้ใกล้ชิดกับเธอมากขึ้นจนในที่สุดก็เกิดเป็นความรัก อุมากรยังมี ป้ากัณหา แต่ป้ากัณหาเกลียดอรรถจึงไม่สนใจใยดีหลาน กัณหามีลูกชายคนหนึ่งคือ เกียรติกล้า มีอาชีพเป็นช่างภาพโฆษณาและแฟชั่น ศาสตรามีอดีตที่ขมขื่นเรื่องแม่ของเขา เพราะแม่มีชู้ทำให้พ่อต้องตรอมใจตาย ศาสตราไม่เชื่อในความรักมีเพียงธีรนันท์เท่านั้นที่เขาไว้ใจ เกียรติกล้าได้พบกับธีรนันท์และตกหลุมรักเธอ แม้จะรู้ว่าเธอมีคนรักอยู่แล้วก็ตาม อุมากรเองก็มี วัลลภ มาชอบพอ ศาสตราว้าวุ่นใจไม่อยากปล่อยอุมากร อรรถรู้จากหมวยว่าอุมากรไปอยู่ที่รีสอร์ตก็ขอตามไปพบ อุมากรแนะนำให้ศาสตรารู้จักกับอรรถ ศาสตราเลยรู้ว่าอุมากรเป็นลูกสาวของชายชู้ของแม่เขา ศาสตราคิดแก้แค้นอรรถด้วยการขอเธอแต่งงาน โดยศาสตราใช้หนี้พนันแทนอรรถ และอรรถเห็นว่าอุมากรรักศาสตราก็วางใจคิดว่าลูกสาวจะมีความสุข เมื่อได้ใกล้ชิดกันศาสตราอดไม่ได้ที่จะรักเธอ แต่เขาก็พยายามนึกถึงการแก้แค้น ในที่สุดอุมากรก็รู้ว่าสิ่งที่ศาสตราทำนั้นเป็นเพียงการแก้แค้นพ่อของเธอ แต่เธอก็ยังทุ่มเทความรักให้กับเขา แม้ว่าศาสตราจะทำให้เธอรู้สึกว่าเขาไม่ได้รักเธอ ธีรนันท์กับเกียรติกล้ามาขอยืมสถานที่ในรีสอร์ตถ่ายแฟชั่น อุมากรยิ่งเจ็บช้ำเมื่อเห็นศาสตราดูแลธีรนันท์อย่างรักใคร่ แต่ศาสตราก็ยังไม่วายที่จะหึงอุมากรกับวัลลภและเกียรติกล้า เพราะไม่รู้ว่าเกียรติกล้าเป็นญาติกับอุมากร ศาสตราพาอุมากรไปฮันนีมูนหลังแต่งงานกันลับๆ เพื่อเอาใจ แต่อุมากรเลือกที่จะไปกราบป้ากัณหาหลังจากที่ไม่ได้เจอกันมานาน และเมื่อไปถึงบ้านป้ากัณหาแล้วเกียรติกล้าแกล้งทำเป็นหวานกับอุมากร ทำให้ศาสตรายิ่งหึงมากขึ้น อุมากรและศาสตราทะเลาะกันรุนแรงในคืนหนึ่ง เธอวิ่งเตลิดไปและติดเกาะท่ามกลางพายุศาสตราไปช่วยไว้ทัน อุมากรป่วยหนักศาสตราดูแลอย่างเต็มที่ ข่าวการแต่งงานลับๆ ของศาสตรารู้ถึงธีรนันท์ ทำให้เธอต้องมาพิสูจน์ด้วยตัวเองและมาช่วยพยาบาลอุมากร อุมากรเห็นความดีของธีรนันท์เลยอยากที่จะลบล้างความผิดแทนพ่อ โดยการขอหย่าและหายไปจากชีวิตของศาสตรา ศาสตราอกหักและไม่สนใจงานแต่งงานที่ธีรนันท์จัดการ อุมากรไปอาศัยอยู่กับระเบียบ แต่อรดีก็ตามไปราวีอุมากรและถึงกับจะฆ่าเธอ อุมากรไม่ตายแต่เจ็บหนัก ระเบียบแจ้งให้กัณหาทราบและมารับตัวไปรักษา อุมากรเหมือนคนไม่มีชีวิตจิตใจและคิดฆ่าตัวตายเพราะความเสียใจ เกียรติกล้าไปหาศาสตราและได้เจอธีรนันท์ด้วย เขากล่าวโทษธีรนันท์ที่พรากสามีภรรยา ศาสตราไปเฝ้าอุมากรอย่างใกล้ชิด ในที่สุดธีรนันท์ก็ขอไปจากศาสตรา เพราะรู้แล้วว่าศาสตรารักอุมากร อุมากรและศาสตราแต่งงานกันอีกครั้งท่ามกลางความรักนักแสดง</doc>
