<doc id="201000" url="https://th.wikipedia.org/wiki?curid=201000" title="กรด 1-แนฟทาลีนแอซีติก">กรด 1-แนฟทาลีนแอซีติก กรด 1-แนฟทาลีนแอซีติก () มีสูตรโครงสร้างเป็น CHCHCOOH เป็นออกซินสังเคราะห์ที่ใช้ในการกระตุ้นการเกิดราก กระตุ้นให้ระบบรากเจริญดี เปลี่ยนเพศดอกเงาะ ทาที่รอยแผลหลังการตัดแต่งกิ่งเพื่อป้องกันการแตกหน่อ ป้องกันผลร่วง NAA ที่ใช้ในทางการเกษตรเป็นผลึกสีขาว ละลายได้ดีในแอลกอฮอล์ จัดเป็นสารที่เป็นพิษต่อสัตว์เลี้ยงลูกด้วยนมระดับปานกลาง ในทางการเกษตรมีการนำเอา NAA มาใช้งานดังนี้- การเปลี่ยนเพศของดอกเงาะ NAA สามารถเปลี่ยนเพศของดอกเงาะพันธุ์สีชมพูจากดอกกะเทยให้เป็นดอกตัวผู้ได้ - การขยายพันธุ์มะม่วง NAA ผสมกับลาโนลินทาเหนือรอยทาบของกิ่งมะม่วงแรดบนต้นตอมะม่วงแก้ว ช่วยให้รอยทาบประสานกันได้ดี และช่วยเร่งการออกราก - การเพิ่มขนาดผลของสับปะรด NAA ทำให้สับปะรดมีขนาดใหญ่และน้ำหนักมาก แต่ข้อเสียคือทำให้ผลแก่ช้า และสับปะรดสุกจากข้างในก่อนที่เปลือกจะเป็นสีเหลือง ขนาดของก้านและแกนจะใหญ่ - การชะลอการสุกของสับปะรด การจุ่มผลสับปะรดที่แก่จัดแต่ยังไม่เปลี่ยนสีลงใน NAA โดยไม่ต้องจุ่มส่วนที่เป็นจุก จะทำให้ผลคงความเขียวได้นาน และลดการเน่าได้ 50% - ป้องกันการหลุดร่วงของผลลางสาดและลองกอง พ่น NAA ไปที่ช่อผลลางสาดขณะที่ผลเริ่มเปลี่ยนเป็นสีเหลือง เนื่องจากผลลางสาดตามปกติจะหลุดร่วงได้งาย - NAA ป้องกันการร่วงของมะนาวฝรั่งได้ดีในช่วงที่อากาศเย็นจัด ในด้านการเพาะเลี้ยงเนื้อเยื่อพืช NAA เป็นออกซินที่มีบทบาทสำคัญในการชักนำให้เกิดแคลลัส และการทำงานร่วมกับไซโตไคนินให้เกิดโซมาติกเอ็มบริโอ</doc>
