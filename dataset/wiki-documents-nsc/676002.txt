<doc id="676002" url="https://th.wikipedia.org/wiki?curid=676002" title="ท้องนาสะเทือน">ท้องนาสะเทือน ท้องนาสะเทือน ภาพยนตร์ไทย แนวแอ็คชั่นที่ดัดแปลงจากนวนิยายชื่อเดียวกันของ นิมิตร ภูมิถาวร กำกับการแสดงโดย ศุภชัย โตสัมพันธ์ ออกฉายครั้งแรกเมื่อวันที่ 3 กันยายน พ.ศ. 2519 ที่ ศาลาเฉลิมกรุง นำแสดงโดย สมบัติ เมทะนี และ อรัญญา นามวงศ์เรื่องย่อ เรื่องย่อ. เรื่องราวของ สันต์ บุญถึง (สมบัติ) นักเรียนเกษตรที่เพิ่งเรียนจบได้เดินทางกลับมาบ้านเพื่อสะสางบัญชีแค้นกับ ผู้ใหญ่ก้อง (สมพล) อดีตผู้ใหญ่บ้านที่สั่งฆ่า กำนันเสริม (ทัต) พ่อของสันต์เพื่อที่ตัวเองจะได้เป็นกำนันแทนโดยสันต์มี เหว่า (ลักษณ์) เพื่อนรักของตัวเองคอยให้ความช่วยเหลือ ต่อมาผู้ใหญ่ก้องเกรงว่าตัวเองจะจัดการสันต์ไม่ได้จึงได้จ้างมือปืนระดับพระกาฬ 2 คนคือ กริ่ง (พิภพ) และ วิน (แพน) มาช่วยงานแต่ทั้งสองก็ทำ ไม่สำเร็จผู้ใหญ่ก้องจึงได้เรียกตัว ไกร บางแก้ว (ดามพ์) น้องชายกลับมาจากลำปางเพื่อจัดการกับสันต์แต่ก็ไม่สำเร็จ หลังจากนั้นสันต์กับไกรได้ลงสมัครเป็นผู้ใหญ่บ้านปรากฏว่าสันต์ได้รับเลือกตั้งกลายเป็น ผู้ใหญ่สันต์ ส่วนไกรเมื่อพ่ายแพ้ต่อผู้ใหญ่สันต์ก็ได้อาละวาดออกปล้นฆ่าชาวบ้านทำให้ผู้ใหญ่ก้องไม่พอใจตัดสินใจถอนตัวออกจากขบวนการของไกรและกลับตัวเป็นคนดี ทางด้านผู้ใหญ่สันต์ที่ท้อแท้หมดกำลังใจเมื่อไม่สามารถช่วยชาวบ้านได้ก็ตัดสินใจหนี ออกจากหมู่บ้านแต่เมื่อได้รับกำลังใจจาก ดาวเรือง (อรัญญา) คนรักของผู้ใหญ่สันต์และเป็นลูกสาวของผู้ใหญ่ก้องทำให้เขามีกำลังใจและเดินทางกลับมาที่หมู่บ้านพร้อมกับจัดการไกรและลูกสมุนได้สำเร็จนักแสดงนักแสดง. - สมบัติ เมทะนี - ผู้ใหญ่สันต์ บุญถึง - อรัญญา นามวงศ์ - ดาวเรือง - ลักษณ์ อภิชาติ - เหว่า - อรสา พรหมประทาน - สร้อยทอง - ดามพ์ ดัสกร - ไกร บางแก้ว - สมพล กงสุวรรณ - ผู้ใหญ่ก้อง - พิภพ ภู่ภิญโญ - กริ่ง - แพน บรเพ็ด - วิน - สังข์ทอง สีใส - แจก - เทพ เทียนชัย - วา - บุญส่ง เคหะทัต - ลุงปริก - สมจิตต์ ทรัพย์สำรวย - ป้าจันทร์ - ทัต เอกทัต - กำนันเสริม - เมตตา รุ่งรัตน์ - จำรูญ หนวดจิ๋ม - สารวัตรกำนันเจียก</doc>
