<doc id="925885" url="https://th.wikipedia.org/wiki?curid=925885" title="สมาคมปืนเล็กยาวแห่งชาติ">สมาคมปืนเล็กยาวแห่งชาติ สมาคมปืนเล็กยาวแห่งชาติอเมริกา (, ย่อ: NRA) เป็นองค์การไม่แสวงหาผลกำไรของสหรัฐที่สนับสนุนสิทธิปืน ก่อตั้งในปี 1871 และแจ้งความสมาชิกเกี่ยวกับร่างกฎหมายที่เกี่ยวข้องกับอาวุธปืนตั้งแต่ปี 1934 และวิ่งเต้นโดยตรงทั้งให้ผ่านและไม่ให้ผ่านกฎหมายตั้งแต่ปี 1975 ถูกเรียกว่าเป็นองค์การสิทธิพลเมืองเก่าแก่ที่สุดที่ยังดำเนินการอยู่และ "องค์การวิ่งเต้นใหญ่สุดและมีเงินทุนมากที่สุดในสหรัฐ" เดิมก่อตั้งเพื่อส่งเสริมการแม่นปืน (marksmanship) ซึ่งปืนเล็กยาว NRA สมัยใหม่ยังสอนความสามารถและความปลอดภัยทางอาวุธปืน องค์การฯ ยังจัดพิมพ์นิตยสารหลายฉบับและสนับสนุนงานการแม่นปืนแข่งขันต่าง ๆ ข้อมูลของ NRA ว่า ในเดือนพฤษภาคม 2013 มีสมาชิกเกิน 5 ล้านคน ผู้สังเกตการณ์และสมาชิกรัฐสภามอง NRA ว่าเป็นกลุ่มวิ่งเต้นทรงอิทธิพลที่สุดสามอันดับแรกในกรุงวอชิงตัน ดี.ซี. สถาบัน NRA เพื่อการกระทำทางกฎหมาย (NRA-ILA) เป็นฝ่ายวิ่งเต้นขององค์การฯ ซึ่งจัดการคณะกรรมการการกระทำทางการเมือง กองทุนชัยการเมือง (Political Victory Fund) ตลอดประวัติศาสตร์ขององค์การฯ ได้มีอิทธิพลต่อกฎหมาย เข้าร่วมหรือริเริ่มคดีความ และสนับสนุนหรือคัดค้านผู้สมัครตำแหน่งทางการเมืองหลายคน NRA ถูกวิจารณ์ทั้งจากกลุ่มสนับสนุนการควบคุมปืนและสิทธิปืน นักวิจารณ์ทางการเมืองและนักการเมือง ผู้วิจารณ์จัดระเบียบเก่าแก่สุดของ NRA ได้แก่ กลุ่มสนับสนุนการควบคุมปืน เบรดีแคมเปญ แนวร่วมหยุดความรุนแรงจากปืน และศูนย์นโยบายความรุนแรง</doc>
