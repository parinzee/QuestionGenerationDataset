<doc id="650135" url="https://th.wikipedia.org/wiki?curid=650135" title="อัสแซสซินส์ครีด 4: แบล็กแฟล็ก">อัสแซสซินส์ครีด 4: แบล็กแฟล็ก อัสแซสซินส์ครีด 4: แบล็กแฟล็ก () เป็นซีรีส์เกมอิงประวัติศาสตร์แอ็คชันผจญภัย ที่พัฒนาโดย ยูบิซอฟจต์มอนทรีออล และเผยแพร่โดย ยูบิซอฟต์ โดยปรากฏในเครื่องเล่นเกมเพลย์สเตชัน 3, เอกซ์บ็อกซ์ 360, วียู ในเดือนตุลาคม 2013 และในเดือนพฤศจิกายน 2013 สำหรับเครื่องเล่นเกมเพลย์สเตชัน 4, ไมโครซอฟท์ วินโดวส์ และ เอกซ์บอกซ์ วัน อัสแซสซินส์ครีด 4: แบล็กแฟล็กเป็นเกมชุดที่หกในซีรีส์ อัสแซสซินส์ครีด สืบเนื่องจาก อัสแซสซินส์ครีด 3 ในปี 2012 เนื้อเรื่องจะอยู่ในต้นศตวรรษที่ 18 ที่ทะเลแคริบเบียน ในช่วงยุคทองแห่งโจรสลัด และติดตามเรื่องราวของโจรสลัดผู้มีชื่อเสียง เอ็ดเวิร์ด เคนเวย์ ซึ่งเป็นปู่ของ ราดูนฮาเกดูน (คอนเนอร์ เคนเวย์) ตัวเอกจากภาคอัสแซสซินส์ครีด 3 อัสแซสซินส์ครีด 4: แบล็กแฟล็ก จะมุ่งเน้นในการสำรวจสถานที่ทางเรือซึ่งแตกต่างจากเกมในภาคก่อนๆ แต่ก็ยังรักษาการเล่นแบบมุมมองบุคคลที่สาม และการสำรวจภาคพื้นดินรวมถึงการต่อสู้และลักลอบเอาไว้ ระบบผู้เล่นหลายคนยังคงมีอยู่ แต่สามารถเล่นได้แค่โหมดภาคพิ้นดินเท่านั้น ไม่สามารถท่องเรือได้</doc>
