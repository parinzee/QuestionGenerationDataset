<doc id="518921" url="https://th.wikipedia.org/wiki?curid=518921" title="เฟลทินส์อาเรนา">เฟลทินส์อาเรนา เฟลทินส์อาเรนา () หรือชื่อเดิม "อาเรนา เอาฟ์ชาลเก" () เป็นสนามฟุตบอล ในเมืองเกลเซนเคียร์เชิน ประเทศเยอรมนี โดยเปิดใช้งานครั้งแรกเมื่อปี พ.ศ. 2544 ซึ่งใช้งานเป็นสนามเหย้าของทีมในบุนเดสลีกา คือ สโมสรฟุตบอลชาลเก 04 โดยสนามนี้เป็นสนามสำหรับการแข่งขัน ยูฟ่าแชมเปียนส์ลีก ฤดูกาล 2003–04 ในนัดชิงชนะเลิศ และอีก 5 นัดในการแข่งขัน ฟุตบอลโลก 2006 ซึ่งรวมถึงรอบ 8 ทีมสุดท้ายในการแข่งขันนี้ด้วย โดยปัจจุบันสนามนี้มีความจุ 61,482 คน สำหรับการแข่งขันในลีก ซึ่งมีทั้งที่นั่งและยืน ส่วนการแข่งขันระดับนานาชาติ มีความจุ 53,951 คน โดยจะเป็นที่นั่งทั้งหมด ซึ่งสนามนี้มีหลังคาคลุมรอบ ส่วนชื่อสนามล่าสุดถูกซื้อเมื่อวันที่ 1 กรกฎาคม พ.ศ. 2548 โดยเฟลทินส์ บริษัทผลิตเบียร์ในประเทศเยอรมนีประวัติ ประวัติ. การสร้างสนามนี้นั้นถูกวางแผนในช่วงปลายยุค 1990 ซึ่งถูกเรียกร้องจากแฟนบอลที่สนามเก่าอย่าง พัร์คซทาดีโอน ที่เก่าและยากที่จะปรับปรุงใหม่ได้ รวมไปถึงการต้องการสร้างสนามสำหรับการใช้งานอเนกประสงค์สมัยใหม่ ซึ่งมีหลายปัจจัยที่จะสร้างสนามใหม่ คือชาลเก 04 ชนะเลิศการแข่งขันยูฟ่าคัพ และจะฉลองครบรอบ 100 ปีของสโมสรในปี พ.ศ. 2547 ซึ่งสัญญาของการก่อสร้างมีมูลค่า 186 ล้านยูโร ในปี พ.ศ. 2541 โดย เอชบีเอ็ม บริษัทก่อสร้างของเยอรมนีการก่อสร้าง การก่อสร้าง. การก่อสร้างนั้นสร้างมาเพื่อ ชาลเก 04 ซึ่งจะไม่ให้ที่ตั้งนั้นห่างจากสนามเก่ามากนัก โดยสร้างบนที่ดินกว้างใหญ่ของเจ้าของที่รู้จักกันในชื่อ "แบร์แกร์ เฟลด์" แต่น่าเสียดายที่ "คอนซอลีเดชัน" และ "ฮูโก" 2 เหมืองถ่านหิน ได้ใช้พื้นที่นั้นด้วยการใช้พื้นที่ใต้ดินลึกลงไป 800 เมตร จนถึงปี พ.ศ. 2543 หากสร้างบนที่ดินนั้นอาจทำให้เกิดการทรุดตัวและอันตรายของสนามได้ เพื่อเป็นการหลีเลี่ยง จึงย้ายที่ตั้งของสนามไปทางด้านตะวันออกแทน เฟลทินส์อาเรนา ถูกสร้างมาเพื่อใช้งานอเนกประสงค์ โดยมีความจุสนามสำหรับการแข่งขันลีก 61,524 คนซึ่งจะมีทั้งที่ยืนและที่นั่ง ส่วนการแข่งขันนานาชาติจะมีความจุ 53,994 คนซึ่งจะมีเฉพาะที่นั่งเท่านั้น สำหรับการแข่งขันลีกนั้น อัฒจรรย์ทิศเหนือจะเป็นแถวยืนโดยมีความจุ 16,307 คนสำหรับเปิดทางให้กองเชียร์ของชาลเก 04 เชียร์ได้อย่างสะดวก แต่เมื่อแข่งขันในนัดนานาชาติจะถูกปรับเป็นที่นั่ง จะเหลือความจุเพียง 8,600 คน มี 72 ห้องวีไอพีรอบสนาม แยกระหว่างชั้นที่หนึ่งกับชั้นที่สอง ส่วนอัฒจรรย์ด้านตะวันตก จะมีห้องวีไอพีมากกว่าด้านอื่นๆ สนามนี้ถูกสร้างด้วยคอนกรีตและเศษแร่เหล็กจำนวน 600,000 ลูกบาศก์เมตร ซึ่งมาจากอุตสาหกรรมเหล็กถลุง โดยถูกนำมาสร้างเป็นอัฒจรรย์ทั้ง 4 ด้าน และคอนกรีตเสริมเหล็กนั้นจะถูกนำมาสร้าง 4 มุมรอบสนาม เป็นอุโมงค์ 4.50 x 4.50 เมตร สำหรับการระบายอากาศหลังคาและสนาม หลังคาและสนาม. เฟลทินส์อาเรนา ใช้เทฟลอน (พอลิเตตระฟลูออรอไธลีน) เคลือบด้วยไฟเบอร์กลาส และผ้าใบนำมาทำเป็นหลังคา โดยมีเสาอยู่รอบๆสนามซึ่งถูกยึดด้วยเสาเหล็ก 24 เสา ส่วนหลังคาจะถูกแบ่งเป็น 2 ส่วนและมีรูตรงกลาง เพื่อที่จะเปิด-ปิดหลังคาได้เพื่อป้องกันฝนหรือแดด ซึ่งหลังคานี้สามารถป้องกันเสียงคอนเสิร์ตไม่ให้รบกวนด้านนอกได้ถึง 105 เดซิเบล และจอที่สูงจากพื้น 25 เมตร 4 จอด้านบนตรงกลางสนาม ใช้พื้นที่ 35 ตารางเมตร มีลักษณะเหมือนตารางคะแนนสำหรับสนามกีฬาในร่ม โดยเป็นสนามแรกที่มีจอกลางสนาม หลังจากนั้นก็มี โคมเมอรซ์บานค์อาเรนา ในแฟรงก์เฟิร์ต และ เอสพรีอาเรนา ในดึสเซลดอร์ฟ ติดตั้งตามในเวลาต่อมา โดยสนามนี้มีหญ้าที่สามารถเลื่อนเข้า-ออกได้ เหมือนกับ ซัปโปะโระโดม ในประเทศญี่ปุ่น, สนามมหาวิทยาลัยฟินิกส์ ในประเทศสหรัฐอเมริกา และเกลเรโดม ในประเทศเนเธอร์แลนด์ ซึ่งกลไกนี้มีน้ำหนัก 11,400 ตัน โดยสามารถเลื่อนเข้าและออกได้ภายใน 4 ชั่วโมง ซึ่งมีประโยชน์ทั้งในการจัดคอนเสิร์ตมาก เพื่อที่จะไม่ให้พื้นหญ้าเสียพื้นที่สำหรับจัดงานเลี้ยงสังสรรค์ พื้นที่สำหรับจัดงานเลี้ยงสังสรรค์. ผู้คนที่มากกว่า 60,000 คน ภายในสนามจึงต้องมีสิ่งอำนวยความสะดวกมากมายสำหรับตอบสนองความต้องการของผู้คนที่มากมายในการแข่งขันกีฬาและคอนเสิร์ต รวมไปด้วยร้านอาหาร 15 ร้าน ร้านขายของย่าง 50 ร้านและร้านกาแฟ 35 ร้าน โดยสามารถให้บริการขายไส้กรอก 2,500 กิโลกรัม, เพรทเซลส์ 7,000 ชิ้น และพิซซ่า 1,000 ตารางเมตร ภายใน 1 วัน รวมไปถึงที่ขายเบียร์ ยาว 5 กิโลเมตร ที่พร้อมให้บริการเบียร์ 52,000 ลิตรภายใน 1 นัดการแข่งขันการจัดงานอื่นๆ การจัดงานอื่นๆ. เฟลทินส์อาเรนาเป็นสถานที่สำคัญสำหรับจัดงานใหญ่มากมาย รวมถึง ยูฟ่าแชมเปียนส์ลีก นัดชิงชนะเลิศในปี พ.ศ. 2548 (ค.ศ. 2004) ในระหว่างการซ่อมแซมของ เรออีนสทาดีโอน หรือ เอสพรีอาเรนา ในดึสเซลดอร์ฟ สนามนี้จึงถูกนำมาใช้เป็นสนามเหย้าของ ไรน์ไฟร์ ใน เอ็นเอฟแอลยุโรป ซึ่งเป็นการแข่งขันลีก อเมริกันฟุตบอล โดยสนามถูกทดสอบการจัดงานหลยๆงานครั้งแรกเมื่อเดือนพฤษภาคม พ.ศ. 2548 ที่ถูกนำไปจัดคอนเสิร์ต, การแข่งขันบุนเดสลีกา 1 นัด และการแข่งขัน เอ็นเอฟแอลยุโรป 1 นัด ภายใน 96 ชั่วโมงฟุตบอลโลก 2006 ฟุตบอลโลก 2006. สนามแห่งนี้ถูกจัดเป็นสนามแข่งขันฟุตบอลโลก 2006 อย่างไรก็ตาม ฟีฟ่านั้นมีกฎระงับการใช้ชื่อผู้สนับสนุนเป็นชื่อสนาม ทำให้สนามี้มีชื่อว่า "ฟีฟ่า เวิลด์คัพ สเตเดียม เกลเซนเคียร์เชิน" ในระหว่างจัดการแข่งขันฟุตบอลโลก นัดการแข่งขันต่อไปนี้ในฟุตบอลโลก 2006 ที่จัดการแข่งขันที่สนามนี้ :สปีดเวย์ กรังด์ปรีซ์ ออฟ เยอรมนี 2007 สปีดเวย์ กรังด์ปรีซ์ ออฟ เยอรมนี 2007. เวลทินส์อาเรนาถูกนำมาใช้ในการจัดการแข่งขันจักรยานต์ยนต์ ในรายการสปีดเวย์ กรังด์ปรีซ์ 2007 โดยจัดขึ้นเมื่อวันที่ 13 ตุลาคม พ.ศ. 2550 โดยการแข่งขันนี้เป็นการแข่งัขนครั้งที่ 100 ในประวัติศาสตร์การแข่งขัน โดยผู้ชนะจะได้เงิน 100,000 ดอลลาร์สหรัฐ โดยผู้ชมกว่า 25,000 คนในสนาม ซึ่งอันเดรียส โจนส์สัน นักแข่งรถจักรยานยนต์ชาวสวีเดน ชนะอันดับที่ 2 เพียง 1 นาทีสปีดเวย์ กรังด์ปรีซ์ ออฟ เยอรมนี 2008 สปีดเวย์ กรังด์ปรีซ์ ออฟ เยอรมนี 2008. เวลทินส์อาเรนาถูกใช้จัดการแข่งขันนี้อีกครั้ง โดยจัดขึ้นเมื่อวันที่ 11 ตุลาคม พ.ศ. 2551 อย่างไรก็ตามได้มีการประชุมยกเลิกการแข่งขัน โดย เอฟไอเอ็ม (FIM) เห็นว่าไม่ปลอดภัย เนื่องจากมีสภาพอากาศที่เลวร้ายในขณะนั้น แม้ว่าหลังคาจะถูกปิดในระหว่างการวางสนามก็ตาม โดยการแข่งขันนี้ได้เปลี่ยนสถานที่จัดการแข่งขันเป็นโปโลเนีย บิดกอชช์ สเตเดียม ในเมืองบิดกอชช์ ประเทศโปแลนด์ ในวันที่ 18 ตุลาคม และเปลี่ยนชื่อการแข่งขันเป็น "เอฟไอเอ็ม ไฟนอล สปีดเวย์ กรังด์ปรีซ์ 2008"ไอซ์ฮ็อกกี เวิลด์แชมเปียนส์ชิพ 2010 ไอซ์ฮ็อกกี เวิลด์แชมเปียนส์ชิพ 2010. เป็นการแข่งขัน ฮอกกี้น้ำแข็ง ครั้งที่ 74 ของ ไอไอเอชเอฟ เวิลด์แชมเปียนส์ชิพ ซึ่งจัดการแข่งขันที่เวลทินส์อาเรนา ในวันที่ 7 พฤษภาคม 2553 โดยมีสถิติผู้ชม 77,803 ซึ่งสถิติผู้ชมสูงสุดในการแข่งขันฮอกกี้น้ำแข็งและเป็นสถิติผู้ชมสูงสุดของสนามด้วย โดยเยอรมนีสามารถเอาชนะสหรัฐเมริกาไปได้ 2-3 ในช่วงต่อเวลาคอนเสิร์ต คอนเสิร์ต. สนามนี้มักถูกนำไปใช้ในการจัดคอนเสิร์ตค่อนข้างบ่อย ในเดือนสิงหาคม พ.ศ. 2555 สนามนี้จัดคอนเสิร์ตเป็นครั้งแรก คือเทศกาลคอนเสิร์ต "Rock im Pott" ซึ่งมีทั้ง พลาซีโบ, เดอะบอสส์ฮอสส์ และ เรดฮ็อตชิลิเป็ปเปอร์ส และศิลปินอื่นๆ รวมไปด้วย บรูซ สปริงส์ทีน, บองโจวี, ร็อบบี วิลเลียมส์, เมทัลลิกา, เอซี/ดีซี, ยูทู และศิลปินเยอรมัน พูร์ และ เฮอร์แบร์ท เกรอเนเมอแยร์</doc>
