<doc id="753173" url="https://th.wikipedia.org/wiki?curid=753173" title="สวัสดีประเทศไทย">สวัสดีประเทศไทย สวัสดีประเทศไทย เป็นสตูดิโออัลบั้มชุดที่ 28 และชุดล่าสุดของวงคาราบาว วางจำหน่ายเมื่อวันที่ 7 พฤศจิกายน พ.ศ. 2556 ซึ่งวันนั้น วอร์นเนอร์ มิวสิก ไทยแลนด์ ได้จัดแถลงข่าวเปิดอัลบั้มด้วย มีเพลงทั้งสิ้น 11 เพลง อาทิ เพลงชื่อเดียวกับอัลบั้ม มีเนื้อหาเพื่อกระตุ้นจิตสำนึกคนไทยให้หันมองถึงสิ่งที่เกิดขึ้นในแผ่นดินไทย, ใครวะแก๊แก่ บทเพลงเสียดสีที่เต็มไปด้วยอารมณ์ขันสนุก ๆ หยอกเย้ากับชีวิตที่เมื่อมีอายุมากขึ้น ความคะนองที่เคยมีกลับหดหาย แต่ก็ได้ภูมิปัญญาที่สั่งสมมาในแต่ละวันเวลาที่ผ่านไปมาแทน, รักราดแกง เพลงรักที่ชื่อเพลงเปรียบเปรยได้อย่างเห็นภาพชัด กับเรื่องราวชีวิตคู่ที่ไม่ราบรื่น ไม่สดใส แต่หากรู้จักเอาความรัก การให้อภัยมาคลุกเคล้า ความรักก็จะกลมกล่อม มีรสอร่อยเหมือนข้าวราดแกง, วันพ่อ ที่มีเนื้อหามองไปถึงชีวิตของพ่อของใครบางคน ที่ทำหน้าที่เพื่อสังคม ทำงานเก็บขยะ จนยากจะหาเวลาดูแลครอบครัวและลูก ๆ ถึงกับไม่มีเวลาไปร่วมงานวันพ่อที่โรงเรียนของลูกจัดขึ้น, ซานตาน่าคาราบาว ที่แต่งขึ้นเพื่อยกย่องศิลปินละตินร็อคระดับโลก คาร์ลอส ซานตานา ซึ่งวงคาราบาวถือเป็นต้นแบบ และชื่นชอบผลงานเพลงมายาวนาน โดยมีคอนเสิร์ตเปิดอัลบั้ม คือ กินลม ชมบาว ในวันที่ 9 พฤศจิกายน พ.ศ. 2556สมาชิกสมาชิก. 1. ยืนยง โอภากุล (แอ๊ด) : ร้องนำ, กีตาร์, เมาท์ออร์แกน, แต่งเพลงและดนตรี, ร้องประสาน 2. ปรีชา ชนะภัย (เล็ก) : ร้องนำ, กีตาร์, แต่งเพลงและดนตรีบางส่วน, ร้องประสาน 3. เทียรี่ เมฆวัฒนา (รี่) : ร้องนำ, กีตาร์, ร้องประสาน 4. เกริกกำพล ประถมปัทมะ (อ๊อด) : เบส, ร้องประสาน 5. ลือชัย งามสม (ดุก) : คีย์บอร์ด, ทรัมเป็ต, แอคคอร์เดียน, ร้องประสาน 6. ขจรศักดิ์ หุตะวัฒนะ (หมี) : กีตาร์, แมนโดลิน, ร้องประสาน 7. ชูชาติ หนูด้วง (โก้) : กลองชุด, เพอร์คัสชั่น 8. ธนะสิทธิ์ พันธุ์พงษ์ไทย (อ้วน) : ขลุ่ย, กลองชุด, เพอร์คัสชั่น, แซกโซโฟน, ร้องประสานรายชื่อเพลง</doc>
