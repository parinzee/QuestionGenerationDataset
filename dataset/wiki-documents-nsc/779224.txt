<doc id="779224" url="https://th.wikipedia.org/wiki?curid=779224" title="คิงอับดุลลอห์สปอร์ตซิตี">คิงอับดุลลอห์สปอร์ตซิตี คิงอับดุลลอห์สปอร์ตซิตี (อาหรับ: مدينة الملك عبدالله الرياضية) หรือ เดอะชายนิงเจเวล (อาหรับ: الجوهرة المشعة) หรือ เดอะเจเวล (อาหรับ: الجوهرة) เป็นสนามกีฬาอเนกประสงค์ อยู่ห่างเมืองญิดดะฮ์ ไปทางทิศเหนือประมาณ 60 กิโลเมตร ชื่อสนามตั้งชื่อตาม สมเด็จพระราชาธิบดีอับดุลลอห์ พระมหากษัตริย์แห่งราชอาณาจักรซาอุดิอาระเบีย สนามกีฬาหลัก (สนามกีฬานานาชาติคิงอับดุลลอห์) ใช้จัดแข่งขันฟุตบอล มีความจุ 62,241 ที่นั่ง เป็นสนามที่มีความจุมากเป็นอันดับที่ 2 ของประเทศ รองจากสนามคิงฟาห์ด และเป็นสนามที่มีความจุมากเป็นอันดับที่ 10 ในโลกอาหรับ นอกจากนี้ยังมีสนามที่ใช้จัดแข่งขันกีฬาประเภทอื่น ๆ อีกด้วย</doc>
