<doc id="723057" url="https://th.wikipedia.org/wiki?curid=723057" title="สมาคมเพื่อความก้าวหน้าทางปัญญาประดิษฐ์">สมาคมเพื่อความก้าวหน้าทางปัญญาประดิษฐ์ สมาคมเพื่อความก้าวหน้าทางปัญญาประดิษฐ์ () เป็นสมาคมทางวิทยาศาสตร์นานาชาติที่ไม่แสวงหาผลกำไร มีจุดประสงค์เพื่อส่งเสริมงานวิจัยทางด้านปัญญาประดิษฐ์ สมาคมมีเป้าหมายเพื่อเพิ่มความเข้าใจของคนทั่วไปเกี่ยวกับปัญญาประดิษฐ์ (AI) พัฒนาการสอนและการให้ความรู้ด้านปัญญาประดิษฐ์กับนักปฏิบัติ และช่วยให้คำแนะนำในการวางแผนวิจัยและการให้ทุนวิจัย โดยคำนึงถึงความสำคัญและศักยภาพของการพัฒนาปัญญาประดิษฐ์ในปัจจุบันและทิศทางของปัญญาประดิษฐ์ในอนาคตประวัติ ประวัติ. สมาคมก่อตั้งขึ้นในปี ค.ศ. 1979 ภายใต้ชื่อ สมาคมอเมริกันเพื่อปัญญาประดิษฐ์ และได้เปลี่ยนชื่อในปี 2007 เป็น "สมาคมเพื่อความก้าวหน้าทางปัญญาประดิษฐ์" มีสมาชิกอยู่ 4,000 คนทั่วโลก ในช่วงแรก นายกสมาคมเป็นผู้มีชื่อเสียงในด้านวิทยาศาสตร์คอมพิวเตอร์มากมาย ไม่ว่าจะเป็นอัลเลน นิวเวลล์ เอ็ดเวิร์ด ไฟเกนเบาม์ มาร์วิน มินสกี และจอห์น แม็กคาร์ธีย์ ปัจจุบัน นายกสมาคมคือ โยลันดา กิลกิจกรรมสมาคม กิจกรรมสมาคม. สมาคมเพื่อความก้าวหน้าทางปัญญาประดิษฐ์ให้บริการหลายอย่างกับวงการปัญญาประดิษฐ์ สมาคมให้การสนับสนุนการประชุมวิชาการตลอดจนการประชุมสัมมนาย่อยในแต่ละปี และยังให้การสนับสนุนวารสารวิชาการ 14 ฉบับในสาขาปัญญาประดิษฐ์ สมาคมมีสื่อสิ่งพิมพ์ AI Magazine ที่มีชื่อเสียงที่จะเผยแพร่การค้นพบใหม่ๆที่สำคัญในสาขาปัญญาประดิษฐ์ และช่วยให้สมาชิกได้เข้าถึงงานวิจัยล่าสุดในสายที่ตนเชี่ยวชาญ นิตยสารนี้เผยแพร่มาอย่างต่อเนื่องนับตั้งแต่ปี ค.ศ. 1980 สมาคมเป็นผู้จัดการประชุมวิชาการ "AAAI Conference on Artificial Intelligence" ที่ถือได้ว่าเป็นงานประชุมวิชาการที่ใหญ่ที่สุดแห่งหนึ่งในสาขาปัญญาประดิษฐ์</doc>
