<doc id="860081" url="https://th.wikipedia.org/wiki?curid=860081" title="อาฟเตอร์ ยู">อาฟเตอร์ ยู บริษัท อาฟเตอร์ ยู จำกัด (มหาชน) เป็นบริษัทดำเนินธุรกิจจำหน่ายขนมหวาน ดำเนินงานธุรกิจร้านขนมหวาน ภายใต้ชื่อ "ร้านอาฟเตอร์ ยู" และ "ร้านเมโกริ" และทำธุรกิจบริการจัดงานนอกสถานที่และการรับจ้างผลิต ก่อตั้งขึ้นเมื่อวันที่ 19 กรกฎาคม พ.ศ. 2548 และเปิดร้านอาฟเตอร์ ยู สาขาแรกที่ เจ-อเวนิว ทองหล่อ เมื่อวันที่ 1 ตุลาคม พ.ศ. 2550 มีเมนูอาหารสร้างชื่อคือ Shibuya honey toast จากนั้นจึงมีการขยายสาขา จนในปัจจุบันมี 25 สาขา (ข้อมูล ตุลาคม 2560) และมีโรงงานผลิตที่ ตั้งอยู่ในนิคมอุตสาหกรรม จังหวัดสมุทรสงคราม บริษัทได้เข้าจดทะเบียนในตลาดหลักทรัพย์แห่งประเทศไทย ตั้งแต่วันที่ 23 ธันวาคม พ.ศ. 2559 เข้าซื้อขายในตลาดหลักทรัพย์ เอ็ม เอ ไอ เป็นวันแรก จำนวน 165 ล้านหุ้น เปิดตลาดที่ 11.50 บาท จากราคา IPO ที่ 4.50 บาท และปิดที่ 13.50 เพิ่มขึ้น 9 บาท (+200%) มูลค่าซื้อขายอยู่ที่ 3,431 ล้านบาท จากข้อมูลวันที่ 11 ตุลาคม พ.ศ. 2560 มีมูลค่าหลักทรัพย์ตามราคาตลาด 7,748.42 ล้านบาท</doc>
