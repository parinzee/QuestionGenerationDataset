<doc id="555986" url="https://th.wikipedia.org/wiki?curid=555986" title="อุดมเดช สีตบุตร">อุดมเดช สีตบุตร พลเอก อุดมเดช สีตบุตร ราชองครักษ์พิเศษ อดีตรัฐมนตรีช่วยว่าการกระทรวงกลาโหม กรรมการในคณะกรรมการต่อต้านการทุจริตแห่งชาติ ในคณะรัฐบาลของพลเอกประยุทธ์ จันทร์โอชา, สมาชิกคณะรักษาความสงบแห่งชาติ อุปนายกสภาทหารผ่านศึกคนที่หนึ่ง เป็นอดีตเลขาธิการคณะรักษาความสงบแห่งชาติ ,อดีตผู้บัญชาการทหารบก คนที่ 38, อดีตประธานสโมสรฟุตบอลอาร์มี่ ยูไนเต็ด ประธานกรรมการ มูลนิธิอุทยานราชภักดิ์ ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร, อดีตประธานคณะกรรมการบริหารกิจการโทรทัศน์กองทัพบก, หัวหน้าศูนย์ติดตามสถานการณ์คณะรักษาความสงบแห่งชาติประวัติ ประวัติ. พลเอก อุดมเดช สีตบุตร เกิดเมื่อวันที่ 15 สิงหาคม พ.ศ. 2498 ณ กรุงเทพมหานคร เป็นบุตรของพลเอก เลิศรบ สีตบุตร อดีตสมาชิกสภานิติบัญญัติแห่งชาติ ปี 2515 กับนางประณีต สีตบุตร เป็นบุตรชายคนสุดท้องของพี่น้อง 6 คน ดังนี้ 1. นายชาญชัย สีตบุตร 2. พลอากาศเอก ไพศาล สีตบุตร 3. นางสาวอัญชลี สีตบุตร 4. นางฤดีรัตน์ สีตบุตร 5. นางศิรินทิพย์ สีตบุตร 6. พลเอก อุดมเดช สีตบุตรครอบครัว ครอบครัว. พลเอก อุดมเดช สีตบุตร สมรสกับ นางวิภาดา สีตบุตร กรรมการบริหาร บริษัท มาเลศฟู้ด จำกัดมีบุตรธิดาด้วยกัน 2 คน คือ ร้อยตรีหญิงจุฑาภัค สีตบุตร และ นักเรียนนายร้อย ภูวเดช สีตบุตรการศึกษาและการอบรม การศึกษาและการอบรม. จบการศึกษาระดับมัธยมศึกษาที่โรงเรียนโรงเรียนเซนต์คาเบรียล จากนั้นเข้ารับการศึกษาที่โรงเรียนเตรียมทหาร รุ่นที่ 14 รุ่นเดียวกับ พลเอก นิพัทธ์ ทองเล็ก อดีตปลัดกระทรวงกลาโหม , พลอากาศเอก ตรีทศ สนแจ้ง ผู้บัญชาการทหารอากาศ , นาวาอากาศเอก วีระยุทธ ดิษยะศริน อดีตพระสวามีในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี และเข้ารับการศึกษาต่อเนื่องที่โรงเรียนนายร้อยพระจุลจอมเกล้า รุ่นที่ 25 รุ่นเดียวกับ พลเอกธีรชัย นาควานิช อดีตผู้บัญชาการทหารบก, พลเอก สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ, พลเอกประสูตร รัศมีแพทย์ อดีตรองผู้บัญชาการทหารสูงสุด- โรงเรียนเซนต์คาเบรียล - โรงเรียนเตรียมทหาร รุ่นที่ 14 - โรงเรียนนายร้อยพระจุลจอมเกล้า รุ่นที่ 25 - โรงเรียนเสนาธิการทหารบก หลักสูตรหลักประจำ ชุดที่ ๖๕ - วิทยาลัยป้องกันราชอาณาจักร - หลักสูตร Integrated Pest Management ประเทศอิสราเอล - หลักสูตร Management Broadcast Program ประเทศสหรัฐอเมริกาการรับราชการการรับราชการ. - พ.ศ. 2521 ผู้บังคับหมวดกองร้อยอาวุธเบา กองพันทหารราบที่ 3 กรมทหารราบที่ 21 รักษาพระองค์ฯ - พ.ศ. 2524 ผู้บังคับกองร้อยอาวุธเบา กองพันทหารราบที่ 3 กรมทหารราบที่ 21 รักษาพระองค์ฯ - พ.ศ. 2529 ฝอ.๓ ร.๒๑ พัน.๓ รอ. - พ.ศ. 2532 ผู้บังคับการกรมนักเรียนโรงเรียนเตรียมทหาร - พ.ศ. 2534 หัวหน้าฝ่ายกิจการพลเรือน กองพลที่ 1 รักษาพระองค์ - พ.ศ. 2540 รองผู้บังคับการกรมทหารราบที่ 21 รักษาพระองค์ - พ.ศ. 2545 ผู้บังคับการกรมทหารราบที่ 21 รักษาพระองค์ - พ.ศ. 2547 รองผู้บัญชาการกองพลที่ 1 รักษาพระองค์ - พ.ศ. 2549 เสนาธิการกองทัพภาคที่ 1 - พ.ศ. 2550 ผู้บัญชาการมณฑลทหารบกที่ 11 - พ.ศ. 2551 ผู้บัญชาการกองพลทหารราบที่ 9 - พ.ศ. 2552 รองแม่ทัพภาคที่ 1 - พ.ศ. 2553 แม่ทัพภาคที่ 1 - พ.ศ. 2555 เสนาธิการทหารบก - พ.ศ. 2556 รองผู้บัญชาการทหารบก - 1 ตุลาคม พ.ศ. 2557 - 30 กันยายน พ.ศ. 2558 ผู้บัญชาการทหารบกคนที่ 38 - 22 ตุลาคม พ.ศ. 2558ราชองครักษ์พิเศษงานการเมือง งานการเมือง. อุดมเดช สีตบุตร ได้รับแต่งตั้งแป็นรัฐมนตรีช่วยว่าการกระทรวงกลาโหม ในรัฐบาลของพลเอกประยุทธ์ จันทร์โอชา และเป็นเลขาธิการคณะรักษาความสงบแห่งชาติอีกหน้าที่หนึ่งเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีศักดิ์รามาธิบดี ชั้น เหรียญรามมาลา (ร.ม.) - เหรียญพิทักษ์เสรีชน ชั้นที่ 2 ประเภท 1 - เหรียญราชการชายแดน</doc>
