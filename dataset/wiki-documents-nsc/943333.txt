<doc id="943333" url="https://th.wikipedia.org/wiki?curid=943333" title="เซนคามานิสเคน">เซนคามานิสเคน เซนคามานิสเคน เป็นกษัตริย์แห่งคุช ปกครองระหว่าง 640 ถึง 620 ปีก่อนคริสตกาลที่เมืองนาปาตา พระองค์ใช้พระนามเช่นเดียวกันกับฟาโรห์แห่งอียิปต์ชีวประวัติ ชีวประวัติ. พระองค์ทรงอภิเษกสมรสกับพระนางนาซัลซา และมีพระราชโอรสด้วยกันสองพระองค์คือ เจ้าชายอันลามานิและเจ้าชายแอสเพลตา พระราชโอรสทั้งสองพระองค์ได้ขึ้นมาปกครองภายหลังการสิ้นพระชนม์ของพระองค์ โดยปกครองที่เมืองนาปาตา ปิรามิดของพระองค์คือ Nu.3 ในนูริ รูปสลักของพระองค์ได้ถูกฝังหรือถูกซ่อนในท้องที่บริเวณเจเบล บาร์กัล เพราะเนื่องจากการเข้าโจมตีอาณาจักรคุช โดยฟาโรห์พซัมเตกที่ 2 ใน 592 ปีก่อนคริสตกาล และได้ค้นพบสฟิงซ์ที่ได้สลักพระนามของพระองค์ไว้ และยังมีสิ่งของที่สลักพระนามของพระองค์ที่เมืองเมโรอี ซึ่งแสดงให้เห็นว่าพระองค์ได้ให้ความสำคัญกับสถานที่แห่งนี้ ซึ่งจะเป็นเมืองหลวงทางการเมืองของอาณาจักรคุช ภายหลังจากการเข้าโจมตีเมืองนาปาตาของฟาโรห์พซัมเตกที่ 2 ใน 492 ปีก่อนคริสตกาล</doc>
