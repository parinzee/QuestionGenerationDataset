<doc id="31642" url="https://th.wikipedia.org/wiki?curid=31642" title="สวนอัมพร">สวนอัมพร สวนอัมพร เป็นสถานที่จัดงานอยู่บริเวณด้านหน้าลานพระบรมรูปทรงม้า ถนนอู่ทองใน แขวงดุสิต เขตดุสิต กรุงเทพมหานคร ตรงกลางเป็นสระน้ำขนาดใหญ่รูปวงกลม มีน้ำพุ มีอาคารจัดงาน และเวทีการแสดงกลางแจ้ง สวนอัมพรอยู่ภายใต้การดูแลของสำนักพระราชวัง สวนอัมพร สร้างขึ้นในสมัยพระบาทสมเด็จพระมงกุฏเกล้าเจ้าอยู่หัว เป็นที่รู้จักกันว่าเป็นแหล่งลีลาศของหนุ่มสาวในสมัยนั้น นอกจากนั้นยังเป็นสถานที่จัดงานกาชาด, งานเมาลิดกลาง เป็นประจำทุกปี เป็นสถานที่จัดงานพิธีพระราชทานปริญญาบัตรของสถาบันการศึกษาหลายแห่ง เช่น มหาวิทยาลัยมหิดล มหาวิทยาลัยรามคำแหง มหาวิทยาลัยสวนดุสิต มหาวิทยาลัยราชภัฏ มหาวิทยาลัยรัตนบัณฑิต สวนอัมพรยังเคยเป็นสถานที่จัดงานมอเตอร์โชว์ อย่างต่อเนื่องทุกปีตั้งแต่ครั้งที่ 2 เมื่อ พ.ศ. 2523 ถึง ครั้งที่ 18 พ.ศ. 2540 แต่เนื่องจากสถานที่จัดงานคับแคบ และที่จอดรถไม่เพียงพอ มีผู้เข้าชมงานถึงสองล้านคนตลอดงาน จึงย้ายสถานที่จัดงานไปที่ศูนย์นิทรรศการและการประชุมไบเทคอาคารในสวนอัมพรอาคารในสวนอัมพร. - อาคารใหม่ สวนอัมพร - อาคารเก่า สวนอัมพร - เวทีลีลาศ สวนอัมพร - เวทีใหม่ สวนอัมพร</doc>
