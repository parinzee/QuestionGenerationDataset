<doc id="194331" url="https://th.wikipedia.org/wiki?curid=194331" title="อเมริกาส์เน็กซต์ท็อปโมเดล ฤดูกาลที่ 5">อเมริกาส์เน็กซต์ท็อปโมเดล ฤดูกาลที่ 5 อเมริกาส์เน็กซต์ท็อปโมเดล ฤดูกาลที่ 5 ออกอากาศเมื่อวันที่ 21 กันยายน พ.ศ. 2548 โดยในฤดูกาลนี้ได้มีการเปลี่ยนคณะกรรมการจาก เจนิส ดิคคินสัน เป็น ทวิกกี้ และ โนเล่ แมริน เป็น เจ.อเล็กซานเดอร์ คำโฆษณาประจำฤดูนี้ก็คือ "Bling It On" ในรอบ 6 คนสุดท้ายของฤดูกาลนี้ ได้ไปแข่งขันต่อที่ เมืองลอนดอน ประเทศอังกฤษ และผู้ชนะก็คือ นิโคล ลิงก์เลทเทอร์ วัย 19 ปีจาก แกรนด์ฟรอคส์ นอร์ทดาโกต้า และรางวัลของเธอก็คือการได้เซ็นสัญญากับบริษัทโมเดลลิ่งชั้นนำ Ford Models ได้ถ่ายแบบกับนิตยสาร ELLE และเซ็นสัญญา 100,000 เหรียญ กับเครื่องสำอาง CoverGirlข้อมูลการออกอากาศThe Girl With The Twisted Catchphrase ข้อมูลการออกอากาศ. The Girl With The Twisted Catchphrase. ออกอากาศ : 21 กันยายน พ.ศ. 2548 การคัดเลือกสาวงามทั้ง 36 คนเริ่มต้นขึ้นเมื่อพวกเธอต้องเข้าสัมภาษณ์กับไทร่า และเจย์ทั้งสอง สาวๆ ต่างพากันเปิดเผยเรื่องราวของตัวเอง อาทิเช่น คอรีนบอกความจริงถึงเรื่องที่แม่ของเธอติดยา นิโคลถึงกับคุกเข่าขอร้องเพื่อขอให้เธอเข้ารอบ บรีสารภาพว่าเธอไม่ค่อยชอบอาบน้ำซักเท่าไหร่ เจย์ล่าบอกว่าเธอโตมากับพวกเคร่งศาสนา ซูซานน่าเล่าถึงเรื่องมะเร็งเต้านมที่คุกคามเธอ และนิคสร้างความประทับใจให้กับกรรมการอย่างรวดเร็วด้วยลุคส์ที่เหมือนกับนาอิมา โมร่า หลังจากผ่านการสัมภาษณ์แล้วผู้เข้าแข่งขันก็ถูกคัดออกเหลือ 20 คน จากนั้นสาวๆ ก็ถูกส่งไปเดินบนรันเวย์ ซาร่าห์เป็นเพียงคนเดียวที่เดินติดขัด ในขณะที่คนอื่นๆ ทำได้แบบผ่านตลอด จากนั้นไทร่าก็เรียกสาวๆ เข้าไปคุยกันแบบตัวต่อตัว เอโบนี่พยายามทำให้ไทร่าประทับใจ ในขณะที่ลิซ่ากลับถามไทร่าถึงวิล สมิธ จากนั้นกรรมการก็ทำการเลือกสาวๆ เหลือเพียง 13 คนสุดท้ายสำหรับทำการแข่งขันกันต่อไปThe Girls Become Superheroes The Girls Become Superheroes. ออกอากาศ : 21 กันยายน พ.ศ. 2548 หลังจากที่ย้ายเข้ามาในบ้านใหม่แล้ว ผู้เข้าแข่งขันก็ได้ไปร่วมงานเลี้ยงและเดินแบบ โดยต้องเดินให้เข้ากับคำบรรยายของเอ็มซี เน็ท ด็อกก์ ซาร่าห์ต้องใส่รองเท้าเบอร์สิบซึ่งมีขนาดใหญ่กว่าเบอร์ที่เธอใส่ทำให้เกิดสะดุดตอนเดิน คิมแต่งหน้าไม่เป็นและไปขอความช่วยเหลือจากแอชลีย์แต่ได้รับการปฏิเสธกลับมา และขณะที่กำลังเดินทางกลับบ้านคิมกับซาร่าห์ก็จูบกันในรถลีมูซีน ในการถ่ายรูปครั้งแรก สาวๆ ต้องถ่ายรูปในหัวข้อซุปเปอร์ฮีโร่ นิค, คาสซานดร้า, เจย์ล่า และลิซ่าทำออกมาได้เป็นอย่างดี แต่คิม, แอชลีย์ และซาร่าห์ออกมาเก้งก้างและน่าผิดหวัง คอรีนพยายามเอาชนะโรคกลัวความสูงของเธอและทำออกมาได้อย่างน่าประทับใจ ในห้องตัดสินคณะกรรมการต่างชื่นชอบในลุคส์ของคิมแต่ไม่ชอบภาพของเธอแม้แต่น้อย ไดแอนมีใบหน้าที่สวยแต่ท่าเดินและท่าโพสท์ค่อนข้างแย่ และทวิกกี้คิดว่าเจย์ล่าและบรีมีท่าเดินที่เป็นเอกลักษณ์แต่ควรที่จะหันมาสบตากล้องบ้างโดยเฉพาะบรี ซาร่าห์ต้องกลายเป็นสองคนสุดท้ายเพราะสูญเสียความมั่นใจตอนอยู่บนรันเวย์ แต่เป็นแอชลีย์ที่ต้องตกรอบเพราะกรรมการรู้สึกว่าเธอมีเพียงแค่ความสวยแต่ไม่มีความเป็นนางแบบเลยแม้แต่น้อย- ผู้ที่ถูกเรียกชื่อคนแรก : นิค เพซ - ผู้ที่ยืนเป็นสองคนสุดท้าย : แอชลีย์ แบล็ค และ ซาร่าห์ โรดส์ - ผู้ที่ถูกคัดออก : แอชลีย์ แบล็ค - ช่างถ่ายภาพ : ไมค์ รูอิส - แขกรับเชิญพิเศษ : โรบิน ลีช, เน็ท ด็อกก์, ร็อบ ทอลตี้, เอริค โฮวาร์ดThe Girl Who Needs A Miracle The Girl Who Needs A Miracle. ออกอากาศ : 28 กันยายน พ.ศ. 2548 ในการแปลงโฉม คาสซานดร้าอดีตนางงามเท็กซัส ที่รักเส้นผมเป็นชีวิตจิตใจได้ถูกเปลี่ยนเป็นทรงมีอา ฟาโรว์ แบบในหนังเรื่อง โรสแมรี่ เบบี้ โดยเธอต้องถูกตัดผมสั้นและย้อมเป็นสีบลอนด์ แต่ถึงแม้จะไม่พอใจแต่สุดท้ายคาสซานดร้าก็ยอมตัดผมแต่โดยดี หลังจากที่แปลงโฉมกันเสร็จเรียบร้อยแล้ว สาวๆ ก็ต้องถ่ายรูปตามสไตล์ใหม่ของแต่ละคนดังนี้ ในการแข่งขัน สาวๆ จะได้รับเงินคนละ 500 ดอลล่าห์ เพื่อเลือกซื้อเสื้อผ้าในสไตล์ใหม่ของตัวเองที่เบเวอร์ลี่ ฮิลส์ โดยมีเวลาจำกัดเพียงชั่วโมงครึ่ง ลิซ่าเป็นผู้ชนะการแข่งขันและเธอเลือกเอโบนีกับคิมให้ได้รางวัลร่วมกับเธอด้วย ซึ่งก็คือเลือกเสื้อผ้าที่ถูกใจจากสาวๆ ที่แพ้ได้ 3 ชิ้น ส่วนเอโบนีกับคิมเลือกที่ถูกใจได้เพียงคนละ 1 ชิ้น และในการถ่ายภาพ สาวๆ จะต้องใส่ชุดหรูในชนบทและถ่ายภาพเปรียบเทียบกับผู้เข้าแข่งขันอีกคนในเสื้อผ้าชุดเดียวกัน เอโบนีจับคู่กับลิซ่าซึ่งทำให้เธอหงุดหงิดเป็นอย่างมาก ในห้องตัดสิน ไทร่าบอกว่าผมของคาสซานดร้าไม่ใช่ทรงที่เธอต้องการ และบอกให้คาสซานดร้าและเจย์ล่ารู้ว่าพวกเธอต้องตัดผมให้สั้นลงกว่าเดิม ในการเปรียบเทียบภาพถ่าย ภาพคาสซานดร้า, นิโคล, คอรีน, คิม, ลิซ่า และนิคโดดเด่นจนกลบคู่เปรียบเทียบของตัวเอง และเป็นฝ่ายชนะในการเทียบรูป ไดแอนและเอโบนีกลายเป็นสองคนสุดท้าย กรรมการลงความเห็นว่าไดแอนไม่สามารถที่จะใช้ประโยชน์จะรูปร่างของเธอออกมาบนรูปได้ และเอโบนีที่ดูไม่มีความเป็นนางแบบได้เลยแม้แต่น้อย และผู้ที่ต้องตกรอบก็คืออีโบนีที่ผู้ตัดสินคิดว่าอาชีพนี้สำหรับเธออาจจะเป็นได้เพียงแค่ฝันเท่านั้น- ผู้ที่ถูกเรียกชื่อคนแรก : คาสซานดร้า ไวท์เฮด - ผู้ที่ยืนเป็นสองคนสุดท้าย : ไดแอน เฮอร์แนนเดซ และ เอโบนี เทย์เลอร์ - ผู้ที่ถูกคัดออก : เอโบนี เทย์เลอร์ - ช่างถ่ายภาพ : เครก เดอ คริสโต้ - แขกรับเชิญพิเศษ : หลุยส์ ไลคารี่, วาเทนี่, ลอจช์, ลาแทนย่า, ร็อบ ทอลตี้, เอริก้า โฮวาร์ด, เจมส์ เซนต์.เจมส์ - สาวคัฟเวอร์เกิร์ลประจำสัปดาห์ : ลิซ่า ดี อามาโต้The Girl Who Makes A Disclaimer The Girl Who Makes A Disclaimer. ออกอากาศ : 5 ตุลาคม พ.ศ. 2548 ไทร่าแวะมาหาสาวๆ เพื่อให้กำลังใจสาวๆ วันต่อมาสาวๆ ได้ไปเรียนการเดินแบบการมิสเจที่ริมสระน้ำสุดหรู และพวกเธอได้สวมหมวก กระโปรง และต้องเล่นและเต้นไปกับมันเพื่อปลดปล่อยตัวเอง ในการแข่งขันพวกเธอจะต้องเดินบนแบบให้กับซู หว่อง และต้องหยุดโพสท่าที่ฐานหมุนตรงปลายรันเวย์ และบรีเป็นผู้ชนะซึ่งเธอเลือกคิม, นิค, เจย์ล่า และคอรีน ให้ได้ไปทานดินเนอร์สุดหรูร่วมกับเธอ จากนั้นในตอนกลางคืน คิมกับซาร่าห์ก็ได้สร้างสัมพันธ์รักกัน ในวันต่อมาสาวๆ ต้องรับบทเป็นเหยื่อแฟชั่นในการถ่ายรูป โดยมีมิสเจรับบทเป็นแม่มดสายตรวจแฟชั่นตัวร้าย ซึ่งการถ่ายรูปครั้งนี้ พวกเธอจะต้องวิ่งบนสายพานที่อยู่หน้าแผ่นจอสกรีนสีเขียว คาสซานดร้ารู้สึกไม่พอใจและปฏิเสธที่จะตัดผมอีกครั้ง และสุดท้ายเธอก็ตัดสินใจที่จะขอออกจากการแข่งขันเอง- ผู้ที่ขอออกจากการแข่งขัน : คาสซานดร้า ไวท์เฮด ในห้องตัดสินกรรมการให้สาวๆ เดินท่าที่เป็นเอกลักษณ์ของตัวเอง ท่าเดินของบรีสร้างความประทับใจให้กับกรรมการเป็นอย่างมาก คิมกับซาร่าห์กลายเป็นสองคนสุดท้าย คำแถลงการณ์ของคิมก่อนการเดินทำให้กรรมการรู้สึกว่าคิมพยายามหลีกเลี่ยงข้อบกพร่องของตัวเอง ในขณะที่ซาร่าห์ทำผลงานออกมาได้แย่ทั้งการเดินและในรูปภาพ ซึ่งนั้นทำให้เธอต้องตกรอบ- ผู้ที่ถูกเรียกชื่อคนแรก : เจย์ล่า รูบิเนลลิ - ผู้ที่ยืนเป็นสองคนสุดท้าย : คิม สโตลซ์ และ ซาร่าห์ โรดส์ - ผู้ที่ถูกคัดออก : ซาร่าห์ โรดส์ - ช่างถ่ายภาพ : ไมค์ โรเซนทอล - แขกรับเชิญพิเศษ : ร็อบ ทอลตี้, ซู หว่อง - สาวคัฟเวอร์เกิร์ลประจำสัปดาห์ : นิค เพซThe Girl Who Gets A Boob Job The Girl Who Gets A Boob Job. ออกอากาศ : 12 ตุลาคม พ.ศ. 2548 สาวๆ ได้คุยกับทวิกกี้เกี่ยวกับข้อเสียของตัวเอง ในการแข่งขันพวกเธอจะต้องเรียนรู้ที่จะซ่อนจุดด้อยและแสดงจุดเด่นของตัวเองในรูปถ่าย และไคล์เป็นผู้ชนะในการแข่งขัน รางวัลของเธอคือการไปทำสปา ซึ่งเธอเลือกคิมกับคอรีนให้ไปกับเธอด้วย ในการถ่ายรูปครั้งนี้สาวๆ ได้เจนิส ดิคคินสัน อดีตกรรมการของรายการมาเป็นช่างภาพให้ สาวๆ จะต้องถ่ายรูปในหัวข้อล้อเลียนการศัลยกรรมพลาสติก โดยพวกเธอจะต้องเสริมให้เกินจริงดังนี้ ในระหว่างการถ่าย สาวๆ ต่างพากันวิจารณ์ลิซ่า แต่เจนิสบอกให้คิดว่าคำวิจารณ์เหล่านั้นคือความอิจฉาของสาวๆ นิคเป็นคนเดียวที่ต้องถ่ายเปลือยเพราะเจย์ กับเจนิส ไม่ชอบชุดของเธอ ดังนั้นนิคจึงมีเพียงแค่ผมปลอมคลุมตัวเท่านั้น ซึ่งทำให้เธอกังวลเล็กน้อยเพราะกลัวว่าครอบครัวของเธอจะไม่พอใจ ที่ห้องตัดสินภาพถ่ายของนิค, ลิซ่า และไคล์ สร้างความประทับใจให้กับกรรมการเป็นอย่างมาก ในขณะที่ไดแอนไม่สามารถแสดงความเป็นนางแบบของเธอออกมาได้ และทำให้เธอต้องกลายเป็นสองคนสุดท้ายกับบรีที่ถึงแม้จะได้ภาพที่ดีแต่ไม่สามารถทนรับฟังคำวิจารณ์ต่างๆ ได้ และไดแอนต้องถูกคัดออกเพราะขาดความมั่นใจและศักยภาพในตัวเอง- ผู้ที่ถูกเรียกชื่อคนแรก : ไคล์ แควานอห์ - ผู้ที่ยืนเป็นสองคนสุดท้าย : บรี สคัลลาร์ค และ ไดแอน เฮอร์แนนเดซ - ผู้ที่ถูกคัดออก : ไดแอน เฮอร์แนนเดซ - ช่างถ่ายภาพ : เจนิส ดิคคินสัน - แขกรับเชิญพิเศษ : เจย์ โกลด์แมน, จอห์น ทอลตี้, ดีน แฟคเตอร์, เดวิด แฟคเตอร์ - สาวคัฟเวอร์เกิร์ลประจำสัปดาห์ : นิค เพซThe Girl Who Loves Bubbles And Talks To Plants The Girl Who Loves Bubbles And Talks To Plants. ออกอากาศ : 19 ตุลาคม พ.ศ. 2548 ไคล์เป็นผู้ชนะในการแข่งให้สัมภาษณ์และแนะนำผลิตภัณฑ์ ซึ่งรางวัลของเธอก็คือได้เป็นพิธีกรในการจัดอันดับ 5 สุดยอดนางแบบของรายการบีเอชวัน และเธอเลือกให้นิโคลได้ไปออกรายการกับเธอด้วย ในสัปดาห์นี้สาวๆ ต้องถ่ายโฆษณาและรูปให้กับยาระงับกลิ่นของ ซีเคร็ตแพลททินั่ม และต้องบอกความลับของตัวเองลงไปด้วย ความลับของนิคคือเธอกลัวความมืดและต้องนอนเปิดไฟ แต่เจย์ล่าขโมยบทพูดของนิคไป ทำให้สาวๆ คนอื่นไม่พอใจเป็นอย่างมาก การกระทำของเจย์ล่าทำให้นิคเสียสมาธิในการถ่ายโฆษณาและการสัมภาษณ์ก็ออกมาเลวร้ายมาก ในห้องตัดสินกรรมการลงความเห็นว่าลิซ่าทำได้ดีที่สุดในครั้งนี้ แต่ภาพของนิโคลเป็นภาพดีที่สุดและได้ลงโฆษณาแทน กรรมการไม่ชอบโฆษณาของคิมและเจย์ล่าเท่าไหร่นัก บรีถ่ายโฆษณาและให้สัมภาษณ์ออกมาดีเยี่ยมแต่ได้ภาพที่ออกมาแย่ นิคเสียสมาธิในการถ่ายทำให้โฆษณาของเธอออกมาแย่ที่สุด และทำให้เธอต้องกลายเป็นสองคนสุดท้าย แต่คอรีนต้องตกรอบเพราะเธอไม่สามารถที่จะเก็บอารมณ์เศร้าของเธอเอาไว้ได้- ผู้ที่ถูกเรียกชื่อคนแรก : ลิซ่า ดี อามาโต้ - ผู้ที่ยืนเป็นสองคนสุดท้าย : คอรีน วอยเทล และ นิค เพซ - ผู้ที่ถูกคัดออก : คอรีน วอยเทล - ช่างถ่ายภาพ : เจสัน วิลล์เฮม - ผู้กำกับโฆษณา : บิล ฮิวเบอเกอร์ - แขกรับเชิญพิเศษ : อีมาน, คริส สเปนเซอร์, เควิน มอค, ไรอัน เดฟลิน - สาวคัฟเวอร์เกิร์ลประจำสัปดาห์ : นิค เพซThe Girls Who Are 1940s Pin-ups The Girls Who Are 1940s Pin-ups. ออกอากาศ : 26 ตุลาคม พ.ศ. 2548 ในสัปดาห์นี้ไทร่าได้มาถ่ายรูปขาวดำที่ดุดันให้กับสาวๆ จากนั้นพวกเธอต้องไปออกแคมป์ออกกำลังลุยโคลน แล้วไปโชว์ตัวกับนิตยสาร แอล เกิร์ล ต่อทันทีโดยไม่ได้ล้างโคลนออกจากตัว ลิซ่าเป็นผู้ชนะการแข่งขันและเธอได้ไปเรียนรู้เพิ่มเติมทางด้านแฟชั่นกับทอดด์ ฮอลแมน ในการถ่ายรูป ผู้เข้าแข่งขันทั้งหมดต้องถ่ายรูปโปสเตอร์โฆษณาแบบย้อนยุคแต่เซ็กซี่ ให้กับรถยนต์ฟอร์ดฟิวชั่น และภาพของผู้ชนะจะได้ลงโฆษณาให้กับรถยนต์ตามหน้าหนังสือต่างๆ ภาพถ่ายของคิมและลิซ่าสร้างความประทับใจให้กับคณะกรรมการเป็นอย่างมาก ในขณะที่ไคล์ต้องตกรอบเพราะสีหน้าที่ไม่สื่ออะไรเลยและไม่สามารถดึงศักยภาพของตัวเองออกมาในรูปถ่ายได้- ผู้ที่ถูกเรียกชื่อคนแรก : คิม สโตลซ์ - ผู้ที่ยืนเป็นสองคนสุดท้าย : บรี สคัลลาร์ค และ ไคล์ แควานอห์ - ผู้ที่ถูกคัดออก : ไคล์ แควานอห์ - ช่างถ่ายภาพ : ริชาร์ด ดีน - แขกรับเชิญพิเศษ : เอริค วิสโควิคซ์, แบรนดอน ฮอลเลย์, มาเรีย ซูตเตอร์, โลรี่ ทรอตต์, ทอดด์ ฮอลแมน, รูทช์ คาห์น, ร็อบ ทอลตี้ - สาวคัฟเวอร์เกิร์ลประจำสัปดาห์ : นิค เพซThe Girl Who Wants To Step On The Pretty Flower The Girl Who Wants To Step On The Pretty Flower. ออกอากาศ : 2 พฤศจิกายน พ.ศ. 2548 ประมวลภาพเหตุการณ์ทั้งหมดที่ผ่านมา และภาพต่างๆ ที่ไม่เคยเห็นในรายการเช่นการดื่มเหล้าของลิซ่า รวมถึงการทะเลาะกันระหว่างคอรีนและลิซ่าThe Girl Whose Boyfriend Is Cheating On Her The Girl Whose Boyfriend Is Cheating On Her. ออกอากาศ : 9 พฤศจิกายน พ.ศ. 2548 สาวๆ ได้ไปดูการถ่ายรูปของ อีวา พิกฟอร์ด ผู้ชนะของฤดูกาลที่ 3 อย่างใกล้ชิด และเรียนรู้สิ่งสำคัญเกี่ยวกับทีมงานและการปรับตัวในวงการนางแบบ ในการแข่งขันพวกเธอจะต้องเลือกทีมช่างแต่งหน้าทำผมถ่ายรูป และต้องพรีเซนต์ความเป็นตัวตนออกมา บนสตอรี่บอร์ด กับ เบนนี่ เมดิน่า ผู้จัดการในวงการบันเทิง คิมเป็นผู้ชนะและได้เป็นดารารับเชิญในเรื่องเวโรนิก้า มาร์ การถ่ายรูปในสัปดาห์นี้สาวๆ จะต้องถ่ายรูปกับไวล์บอย โดยต้องแสดงอารมณ์เกรี้ยวกราดในสถานการณ์ต่างๆ ออกมาดังนี้ บรีปฏิเสธที่จะสุงสิงกับสตีฟ-โอ และลิซ่าพยายามเรียกร้องความสนใจด้วยการฉี่ใส่ผ้าอ้อมต่อหน้าทุกคน ในห้องตัดสิน ภาพของนิค คิม และบรี สร้างความประทับใจให้กับกรรมการเป็นอย่างมาก ในขณะที่ภาพของนิโคล กับ เจย์ล่า ไม่สามารถสร้างความประทับใจให้กับกรรมการได้เลย ทำให้พวกเธอต้องกลายเป็นสองคนสุดท้าย และไทร่าทำให้ทุกคนต้องตกตะลึงเมื่อเธอประกาศออกมาว่าสาวๆ ต้องเก็บกระเป๋าและบินไปแข่งกันต่อที่ลอนดอน โดยที่ไม่มีใครต้องตกรอบเลยและนี่เป็นครั้งแรกในประวัติศาสตร์ของรายการที่ไม่มีใครถูกคัดออกเลย- ผู้ที่ถูกเรียกชื่อคนแรก : บรี สคัลลาร์ค - ผู้ที่ยืนเป็นสองคนสุดท้าย : เจย์ล่า รูบิเนลลิ และ นิโคล ลิงก์เลทเทอร์ - ผู้ที่ถูกคัดออก : ไม่มีผู้ที่ถูกคัดออก - ช่างถ่ายภาพ : นาเดีย แพนดอลโฟ - แขกรับเชิญพิเศษ : เบนนี่ เมดิน่า, คริสเตน เบลล์, อีวา พิกฟอร์ด, สตีฟ-โอ, คริส พอนติอุส, เจสัน เอคิวน่า, นาเดีย แพนดอลโฟ, ซามาร่า ดี เออเรีย, มาเรีย ซูเตอร์, เทอเรลล์ มัลเลอร์, โจนาธาน แฮนโอเวอร์, คารีม แบล็ค, บีเจ กิลเลี่ยน, จีน ควอเลค, ร็อบ ทอลตี้, ไท เชน - สาวคัฟเวอร์เกิร์ลประจำสัปดาห์ : นิค เพซThe Girl Who Talks Behind Everyone's Back The Girl Who Talks Behind Everyone's Back. ออกอากาศ : 16 พฤศจิกายน พ.ศ. 2548 ในสัปดาห์นี้ เจนนี่ ชิมิซุ มาเยี่ยมสาวๆ ถึงบ้านและให้แรงบันดาลใจกับคิม จากนั้นสาวๆ ต้องไปเรียนรู้เกี่ยวกับการที่ต้องรักษาภาพพจน์ให้ดูดีอยู่ตลอดเวลา ในขณะที่นิคกำลังโทรคุยอยู่กับเพื่อน คิมก็เข้ามาล้อเลียน ซึ่งนั่นทำให้นิคถึงขีดสุด ในการแข่งขัน สาวๆ ถูกถ่ายรูปบนหนังสือเดินทางแบบไม่ทันตั้งตัว และบรีเป็นผู้ชนะซึ่งเธอเลือกนิคให้ได้รางวัลร่วมกับเธอด้วย จากนั้นสาวๆ ก็ได้รับข้อความจากครอบครัวของพวกเธอ ในขณะเดินทางไปสนามบิน นิค เจย์ล่า และบรี ได้ต่อว่าคิมเรื่องที่ชอบพูดว่าคนอื่นลับหลัง โดยบรีได้บอกว่าคิมเป็นคนที่น่ารังเกียจที่สุด ซึ่งนั่นทำให้คิมร้องไห้และขอโทษทุกคน เมื่อเดินทางมาถึงลอนดอน สาวๆ ก็ถูกโจมตีโดยกลุ่มปาปารัสซี่ เมื่อถึงโรงแรมในตอนกลางคืนบรีและนิคได้ถูกพาไปทานมื้อค่ำด้วยรถม้า คิมเขียนจดหมายขอโทษในสิ่งที่ทำลงไป แต่บรีกับนิคยังรู้สึกไม่เชื่อใจคิมเท่าไหร่นัก การถ่ายรูปครั้งนี้สาวๆ ต้องหลบหนีปาปารัสซี่เข้าไปในตู้โทรศัพท์โดยสาวๆ จะมีเพียงชั้นใน รองเท้า และหนังสือพิมพ์ติดตัวเท่านั้น ในห้องตัดสิน ภาพที่ถูกปาปารัสซี่ถ่ายได้ถูกนำมาตัดสินด้วย เจย์ล่าเป็นเพียงคนเดียวที่ไม่มีภาพถ่ายแย่ๆ เลย บรีและคิมได่ภาพถ่ายที่ทรงพลังที่สุด เจย์ล่ากลายเป็นสองคนสุดท้ายอีกครั้งเพราะถ่ายภาพออกมาได้ธรรมดาและกลืนหายไปในฉาก แต่กลายเป็นลิซ่าที่ต้องถูกคัดออกเพราะกรรมการคิดว่าเธอมีบุคลิกที่แรงและกล้ามากเกินไปถึงแม้ว่าจะได้ภาพที่ดีก็ตาม- ผู้ที่ถูกเรียกชื่อคนแรก : คิม สโตลซ์ - ผู้ที่ยืนเป็นสองคนสุดท้าย : เจย์ล่า รูบิเนลลิ และ ลิซ่า ดามาโต้ - ผู้ที่ถูกคัดออก : ลิซ่า ดามาโต้ - ช่างถ่ายภาพ : นิค มารูเดียส - แขกรับเชิญพิเศษ : เจนนี่ ชิมิซุ, มาร์ค แอนเดอร์สัน, นิค มารูเดียส, เควิน ฟราเซียร์ - สาวคัฟเวอร์เกิร์ลประจำสัปดาห์ : นิค เพซThe Girl Who Retaliates The Girl Who Retaliates. ออกอากาศ : 23 พฤศจิกายน พ.ศ. 2548 สำหรับการแข่งขันในสัปดาห์นี้ สาวๆ ต้องไปยืนโพสท่าเป็นรูปปั้นในสวนสาธารณะ นิโคลสติแตกเมื่อถูกฝูงนกพิราบรุมล้อม นิคเป็นผู้ชนะการแข่งขัน และซึ่งรางวัลของเธอคือการตะลุยช็อปปิ้งในมูลค่า 1,500 ดอลล่าห์ และเธอเลือกเจย์ล่ากับบรีให้ได้รางวัลร่วมกับพวกเธอด้วย ในการถ่ายภาพผู้เข้าแข่งขันจะต้องถ่ายภาพโฆษณาให้กับครีมบำรุงผิวของโอเลย์ โดยที่พวกเธอจะต้องตีความภาพศิลปะคลาสสิกชื่อก้องโลกให้ออกมาเป็นภาพสมัยใหม่ดังนี้ สงครามระหว่างบรีกับนิโคลปะทุขึ้นเมื่อซีเรียลแท่งกราโนล่าบาร์ของบรีหายไป ซึ่งเธอคิดว่านิโลเป็นคนเอาไปจึงเอาเครื่องดื่มเรดบูลของนิโคลไปเททิ้ง และคิมก็มาเห็นเข้าพอดี บรีได้ขอให้คิมไม่ให้บอกใคร แต่คิมเอาไปเล่าให้นิโคลฟังซึ่งทำให้บรีโกรธมาก และหลังการถ่ายภาพพวกเธอก็ได้เผชิญหน้ากัน ที่ห้องผู้ตัดสิน ภาพของทุกคนนอกจากคิมสร้างความประทับใจให้กับคณะกรรมการ ภาพของคิมถูกลงความเห็นว่าดูเศร้าและไม่มีพลัง บรี คิม และนิโคลโต้เถียงกันอีกครั้งต่อหน้ากรรมการ ระหว่างรอการตัดสิน บรีต่อว่าคิมว่าเป็นคนที่น่าเกลียดและมีนิสัยน่ารังเกียจ บรีและคิมกลายเป็นสองคนสุดท้าย และคิมต้องตกรอบเพราะกรรมการเห็นว่าเธอขาดสมาธิและความมั่นคงในการแข่งขัน- ผู้ที่ถูกเรียกชื่อคนแรก : นิค เพซ - ผู้ที่ยืนเป็นสองคนสุดท้าย : บรี สคัลลาร์ค และ คิม สโตลซ์ - ผู้ที่ถูกคัดออก : คิม สโตลซ์ - ช่างถ่ายภาพ : แบรี่ ลาเตแกน - แขกรับเชิญพิเศษ : เจสัน เหลียง, สุคีน่า ราโอ - สาวคัฟเวอร์เกิร์ลประจำสัปดาห์ : บรี สคัลลาร์คThe Girl Who Takes A Pill The Girl Who Takes A Pill. ออกอากาศ : 30 พฤศจิกายน พ.ศ. 2548 ถึงเวลาที่สาวๆ จะต้องไปโชว์ตัวเพื่อหางาน พวกเธอถูกกำหนดให้แต่งตัวแบบ ม็อด บอลลิวู๊ด เพรปปี้ และพังค์ นิคเป็นผู้ชนะในการแข่งโชว์ตัวซึ่งรางวัลของเธอก็คือได้รับการถ่ายภาพเพิ่มเป็น 100 ภาพ และเธอเลือกนิโคลให้ได้รับรางวัลร่วมกับเธอด้วยซึ่งเธอจะได้รับรูปเพิ่มเป็น 80 ภาพ เจย์ล่าได้เพิ่มเป็น 60 ภาพ ส่วนบรีได้เพียง 50 ภาพ ซึ่งเธอต้องถ่ายเป็นคนแรกและห้ามดูตัวเองตอนก่อนถ่ายอีกด้วย จากนั้นสาวๆ ต้องแบ่งกลุ่มกันสำหรับเที่ยวชมลอนดอน โดยแบ่งกลุ่มออกเป็นนิคกับเจย์ล่า และ บรีกับนิโคล ซึ่งในที่สุดกับบรีก็ปรับความเข้าใจกันและเธอยังสัญญาว่าจะซื้อเครื่องดื่มเรดบูลชดใช้คืนให้นิโคลอีกด้วย สาวสี่คนสุดท้ายจะต้องถ่ายรูปในหัวข้อบอลลิวู๊ด ก่อนถ่ายภาพบรีเกิดไม่สบายและเธอได้กินยาก่อนถ่าย ซึ่งทำให้เธอง่วงและมึนจนไม่สามารถตั้งสมาธิกับงานได้ ในห้องตัดสิน กรรมการต่างทึ่งกับรูปภาพที่ทรงพลังของนิค กับนิโคล และเจย์ล่าต้องตกรอบเพราะไม่สามารถดึงบุคลิกออกมาได้และกลืนหายไปกับผู้คนในฉากหลังถึงแม้ว่าเธอจะได้ภาพที่ดีก็ตาม- ผู้ที่ถูกเรียกชื่อคนแรก : นิโคล ลิงก์เลทเทอร์ - ผู้ที่ยืนเป็นสองคนสุดท้าย : บรี สคัลลาร์ค และ เจย์ล่า รูบิเนลลิ - ผู้ที่ถูกคัดออก : เจย์ล่า รูบิเนลลิ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : ไซมอน ดูแนน, แอชลีย์ อิสแฮม, โรเบิร์ท แครืรี่ วิลเลี่ยม, บาบาร่า ฮิวลานิคกี้, ซาร่าห์ ฟีนี่ย์, เอมี่ โมลินิแอ็คซ์, กิลเลี่ยน บาร์คเกอร์ - สาวคัฟเวอร์เกิร์ลประจำสัปดาห์ : นิค เพซThe Girl Who Is On The Cover The Girl Who Is On The Cover. ออกอากาศ : 7 ธันวาคม พ.ศ. 2548 ในตอนสุดท้ายของฤดูกาล นิค บรี และนิโคล ต้องไปถ่ายโฆษณาและภาพถ่ายให้กับคัฟเวอร์เกิร์ล นิคทำผลงานออกมาเยี่ยมทั้งโฆษณาและภาพถ่าย ซึ่งทำให้เธอได้เป็นคนแรกที่เข้ารอบสุดท้าย นิโคลทำโฆษณาออกมาได้เลวร้ายมากและนั่นทำให้เธอต้องกลายเป็นสองคนสุดท้ายกับบรี และบรีเป็นคนที่ต้องกลับบ้านเพราะกรรมการคิดว่าเธอยังไม่แข็งแกร่งพอที่จะไปต่อได้- ผู้ที่ถูกเรียกชื่อคนแรก : นิค เพซ - ผู้ที่ยืนเป็นสองคนสุดท้าย : บรี สคัลลาร์ค และ นิโคล ลิงก์เลทเทอร์ - ผู้ที่ถูกคัดออก : บรี สคัลลาร์ค - ช่างถ่ายภาพ : เคท มาร์ติน นิคกับนิโคลได้ไปถ่ายภาพขึ้นปกกับไทร่า แบงค์ให้กับนิตยสารแอลล์ เกิลร์ โดยช่างภาพ จิลส์ เบนซิโมนส์ หลังจากนั้นพวกเธอได้ไปเดินแบบครั้งสุดท้ายกันต่อในรอบไฟนอลรันเวย์ร่วมกับผู้ชนะในไซเคิลก่อน อีวา และ นาอิมา ในการตัดสินครั้งสุดท้าย คณะกรรมการชื่นชอบในการเดินและลุคส์ของนิโคล และยังรักโฆษณาของนิค หลังจากที่ปรึกษาหารือกันแล้วก็เรียกสองสาวให้กลับเข้ามาและประกาศว่า อเมริกา เน็กซต์ ท็อป โมเดล คนที่ 5 ก็คือ นิโคล ลิงก์เลทเทอร์- ผู้ชิงตำแหน่งสองคนสุดท้าย : นิโคล ลิงก์เลทเทอร์ และ นิค เพซ - อเมริกา เน็กซต์ ท็อป โมเดล : นิโคล ลิงก์เลทเทอร์ - ช่างถ่ายภาพ : จิลส์ เบนซิโมนส์ - ผู้กำกับโฆษณา : ซาร่า ดันล็อป - แขกรับเชิญพิเศษ : อีวา พิกฟอร์ด, นาอิมา โมร่า, จิลส์ เบนซิโมนส์, จิม เดอ ยอนเกอร์, แบรนดอน ฮอลลี่, นาร์เกส จารานี่, แวนย่า สต๊รอค - สาวคัฟเวอร์เกิร์ลประจำสัปดาห์ : นิค เพซผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะการแข่งประจำสัปดาห์ - ผู้ที่ถูกคัดออกจากการแข่งขัน - ผู้ชนะผลโหวดสาวคัฟเวอร์เกิลร์ประจำสัปดาห์ - ผู้ชนะผลโหวดสาวคัฟเวอร์เกิลร์และการแข่งประจำสัปดาห์ - ผู้ที่ขอออกจากการแข่งขัน - ผู้เข้าแข่งขันที่ยืนเป็นสองคนสุดท้ายแต่ไม่มีการคัดออก - ผู้ที่ชนะเลิศการแข่งขัน - ตอนที่ 4 แคสแซนดร้า ขอออกจากการแข่งขันเพราะไม่ต้องการตัดผม - ตอนที่ 8 เป็นตอนประมวลภาพการแข่งขันซ้ำ - ตอนที่ 9 เป็นครั้งแรกในประวัติศาสตร์ของรายการอเมริกาส์เน็กซต์ท็อปโมเดล ที่ไม่มีการคัดออกการแปลงโฉมการแปลงโฉม. - บรี : ยืดผมตรง - คาสซานดร้า : ตัดผมสั้น และย้อมสีบลอนด์ แบบ มีอา ฟาโรว์ ในหนังเรื่อง โรสแมรี่ เบบี้ - คอรีน : ย้อมสีบลอนด์ และถอนขนคิ้วให้บางลง - ไดแอน : ย้อมสีข้าวสาลี - เอโบนี : ถักเป็นเปียเล็กๆ ยาวถึงเอว - เจย์ล่า : ต่อผมยาวตรง ถึงกลางหลัง สีดำ ภายหลัง ตัดให้สั้นกว่าเดิม - คิม : ย้อมสีแดง - ไคล์ : ย้อมสีน้ำตาลช็อคโกแลต - ลิซ่า : ย้อมสีน้ำตาลบลอนด์ - นิโคล : ต่อผมยาวสีดำ ให้เป็นคลื่นและดูหนาขึ้น - นิค : ทำทรงแอฟโฟร์ และย้อมสีบลอนด์ - ซาร่าห์ : ตัดสั้น และซอยให้เสมอกันการแข่งขันการแข่งขัน. - สัปดาห์ที่ 2 : ถ่ายภาพเป็นซูเปอร์ฮีโร่ กลางอากาศ - สัปดาห์ที่ 3 : ถ่ายภาพในชนบท โดยแต่ละคนจับคู่ แต่งชุดเหมือนกัน แต่ถ่ายแยกรูป - สัปดาห์ที่ 4 : ถ่ายภาพขณะวิ่งบนลู่วิ่ง ให้แสดงอารมณ์ตื่นตระหนก (ภาพจะถูกตัดต่อใส่กับ มิส เจย์ในรูปโฉมของปีศาจ) - สัปดาห์ที่ 5 : ถ่ายภาพตกแต่งศัลยกรรมพลาสติกสุดขั้วในรูปแบบต่างๆ - สัปดาห์ที่ 6 : ถ่ายภาพและโฆษณาให้กับที่ดับกลิ่นตัว ซีเคร็ต แพลทตินั่ม - สัปดาห์ที่ 7 : ถ่ายภาพบิวตี้ ช็อทขาว-ดำ / ถ่ายภาพสาวพริตตี้ในยุค 40 ให้กับรถฟอร์ด ฟิวชั่น - สัปดาห์ที่ 8 : ถ่ายภาพแสดงอารมณ์โกรธในรูปแบบต่างๆ กับกลุ่มเดอะ ไวลด์ บอยซ์ - สัปดาห์ที่ 9 : ถ่ายเปลือยท่อนบนในตู้โทรศัพท์ ในสถานการณ์หลบหนีจากปาปารัซซี่ - สัปดาห์ที่ 10 : ถ่ายภาพเลียนแบบผลงานศิลปะชื่อดังแบบประยุกต์ในรูปแบบต่างๆ - สัปดาห์ที่ 11 : ถ่ายภาพชุดส่าหรี เป็นดาวเด่นแห่งบอลลีวู้ด - สัปดาห์ที่ 12 : ถ่ายภาพ และ โฆษณา สำหรับคัฟเวอร์เกิร์ล ทรูเบลนด์ พาวเดอร์ ฟาวด์เดชั่น, ถ่ายแบบนิตยสาร แอลล์ - รอบ 2 คนสุดท้าย: เดินแบบในระดับมืออาชีพบนรันเวย์ที่มีภาพเคลี่อนไหวและเสียงของเหล่านางแบบรอบด้าน ตามคอนเซ็ปต์ "เบื้องหลังชีวิตนางแบบ" ณ ประเทศอังกฤษบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - ทวิกกี้ - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
