<doc id="141772" url="https://th.wikipedia.org/wiki?curid=141772" title="ท่าประตูน้ำ">ท่าประตูน้ำ ท่าประตูน้ำ () เป็นท่าจอดเรือของเรือโดยสารคลองแสนแสบบริเวณเชิงสะพานเฉลิมโลก 55 ด้านทิศตะวันออก ถนนราชดำริ ระหว่างสี่แยกประตูน้ำ (ตัดถนนเพชรบุรีและถนนราชปรารภ) และสี่แยกราชประสงค์ ในพื้นที่เขตราชเทวี กรุงเทพมหานคร ท่าเรือแห่งนี้เป็นจุดเปลี่ยนเรือระหว่างเรือขนาดใหญ่บรรทุก 150-200 คน (ท่าวัดศรีบุญเรือง-ประตูน้ำ) และเรือขนาดเล็กบรรทุก 80-100 คน (ท่าประตูน้ำ-สะพานผ่านฟ้า) ผู้โดยสารที่เดินทางผ่านท่านี้สามารถเดินทางต่อได้โดยไม่เสียค่าเรือเพิ่ม โดยเปลี่ยนจากเรือลำเดิมเป็นลำใหม่บนฝั่งเดียวกัน และแสดงตั๋วจากเรือลำเดิมกับพนักงานเก็บเงินบนเรือลำใหม่ประวัติศาสตร์ ประวัติศาสตร์. "ท่าประตูน้ำสระปทุม" ในอดีตเป็นจุดเชื่อมต่อการเดินทางจากพระนครออกไปยังชานเมืองด้านตะวันออกเฉียงเหนือและเมืองแปดริ้ว (ฉะเชิงเทรา) ตามเส้นทางเรือเมล์นายเลิศ ในคลองบางกะปิ-คลองแสนแสบ ซึ่งขุดผ่านทุ่งบางกะปิ (บริเวณด้านทิศเหนือของถนนสุขุมวิทหรือเขตวัฒนาในปัจจุบัน ไปจนถึงพื้นที่เขตห้วยขวาง เขตวังทองหลาง และเขตบางกะปิ) เมืองมีนบุรี หนองจอก บางน้ำเปรี้ยว และเมืองฉะเชิงเทรา บริเวณท่าประตูน้ำจึงกลายมาเป็นย่านการค้าที่สำคัญ และมีบริการขนส่งมวลชนทั้งรถราง และรถประจำทางหลายสาย โดยเฉพาะรถประจำทางของบริษัท นายเลิศ จำกัด (รถเมล์ขาวนายเลิศ) ซึ่งให้บริการครั้งแรกประมาณปี 2450 ด้วยรถม้าลากจูง ในเส้นทางแรกคือสะพานยศเส-ประตูน้ำ ก่อนที่จะปรับเปลี่ยนมาใช้เครื่องยนต์ในเส้นทางตลาดยอดบางลำพู-ยศเส-ประตูน้ำ และต่อมารถเมล์ขาวก็ได้กลายมาเป็นรถประจำทาง ขสมก. หลายสายที่ผ่านท่าประตูน้ำมาจนถึงปัจจุบัน เช่นสาย 2, 60, 73, 511 เป็นต้นสถานที่ใกล้เคียงสถานที่ใกล้เคียง. - ตลาดประตูน้ำ - ประตูน้ำเซ็นเตอร์ - เดอะแพลทินัม แฟชั่นมอลล์ - บิ๊กซี ซูเปอร์เซ็นเตอร์ สาขาราชดำริ - ศูนย์การค้าเซ็นทรัลเวิลด์ ห้างสรรพสินค้าอิเซตัน และโรงแรม เซ็นทารา แกรนด์ และบางกอกคอนเวนชั่น เซ็นเตอร์ แอท เซ็นทรัลเวิลด์ - ศาลพระตรีมูรติ สี่แยกราชประสงค์ - ตึกใบหยก 1 และ 2 - อินทราสแควร์ ประตูน้ำ - โรงแรมอินทรา รีเจ้นท์ - โรงแรมอมารี วอเตอร์เกท - โรงแรมอโนมา - โรงแรมเซ็นเตอร์พอยต์ ซอยเพชรบุรี 15 - พันธุ์ทิพย์พลาซ่า - สถานเอกอัครราชทูตสาธารณรัฐอินโดนีเซีย ประจำประเทศไทย - โรงเรียนกรุงเทพการบัญชีวิทยาลัยท่าเรือใกล้เคียง</doc>
