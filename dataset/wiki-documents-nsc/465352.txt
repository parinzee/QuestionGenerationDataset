<doc id="465352" url="https://th.wikipedia.org/wiki?curid=465352" title="ประสาท สืบค้า">ประสาท สืบค้า ศาสตราจารย์ ดร.ประสาท สืบค้า (เกิดวันที่ 11 กุมภาพันธ์ พ.ศ. 2493) ที่บ้านรังกาใหญ่ ตำบลรังกาใหญ่ อำเภอพิมาย จังหวัดนครราชสีมา ได้รับการศึกษาชั้นต้นจากโรงเรียนพิมายสามัคคี 1. และโรงเรียนพิมายวิทยา จากนั้นจึงเข้ามาศึกษาในกรุงเทพมหานครที่มหาวิทยาลัยราชภัฏจันทรเกษม และสำเร็จการศึกษาได้รับปริญญาการศึกษาบัณฑิต (เกียรตินิยม) สาขาวิชาฟิสิกส์ จากมหาวิทยาลัยศรีนครินทรวิโรฒ ในปี พ.ศ. 2515 หลังจากนั้นศึกษาต่อระดับปริญญาโทภายใต้ทุนโครงการผลิตและพัฒนาอาจารย์ (ทุน UDC) โดยสำเร็จการศึกษา วิทยาศาสตรมหาบัณฑิต (วท.ม.) สาขาวิชาฟิสิกส์ จากคณะวิทยาศาสตร์ จุฬาลงกรณ์มหาวิทยาลัย ในปี พ.ศ. 2517 รับราชการที่มหาวิทยาลัยรามคำแหง แล้วได้ทุนรัฐบาลในโควตามหาวิทยาลัยรามคำแหง ไปศึกษาระดับปริญญาโท-เอก โดยสำเร็จการศึกษา Master of Science, M.S. (Physics) จาก มหาวิทยาลัยอินเดียนา Indiana University สหรัฐอเมริกา ในปี พ.ศ. 2523 และสำเร็จการศึกษาระดับปริญญาเอก ได้รับปริญญา Doctor of Philosophy, Ph.D. (Physics) จากมหาวิทยาลัยแอริโซนาสเตต (Arizona State University, ASU) ในปี พ.ศ. 2527 และสำเร็จการศึกษาหลักสูตรการป้องกันราชอาณาจักร รุ่นที่ 42 (วปอ. รุ่นที่ 42) จากวิทยาลัยป้องกันราชอาณาจักร เมื่อปี พ.ศ. 2543 นอกจากนั้นได้เข้าศึกษาหลักสูตรเสาหลักของแผ่นดิน: ผู้นำระดับสูงตามรอยเบื้องพระยุคลบาท รุ่นเกียรติยศ (สนพ. เกียรติยศ) จัดโดยสถาบัน ศาสตราจารย์ ดร.บุญรอด บิณฑสันต์ ในปี พ.ศ. 2555 ภายหลังรัฐประหารในประเทศไทย พ.ศ. 2549 ดร.ประสาทได้รับการแต่งตั้งเป็นสมาชิกสภานิติบัญญัติแห่งชาติ พ.ศ. 2549 นอกจากนั้น ในปี พ.ศ. 2553 ได้รับการแต่งตั้งเป็นรองประธานคณะกรรมการพิจารณาแนวทางการแก้ไขรัฐธรรมนูญ ตามข้อเสนอของคณะกรรมการสมานฉันท์เพื่อการปฏิรูปการเมืองและการศึกษาการแก้ไขรัฐธรรมนูญ โดยมี สมบัติ ธำรงธัญวงศ์ เป็นประธานเครื่องราชอิสริยาภรณ์ชั้นสูงที่ได้รับเครื่องราชอิสริยาภรณ์ชั้นสูงที่ได้รับ. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2550 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
