<doc id="741823" url="https://th.wikipedia.org/wiki?curid=741823" title="ตอม ดูว์มูแล็ง">ตอม ดูว์มูแล็ง ตอม ดูว์มูแล็ง () เป็นนักแข่งจักรยานทางเรียบชาวดัตช์ เกิดเมื่อวันที่ 11 พฤศจิกายน ค.ศ. 1990 ที่เมืองมาสทริชท์ ชำนาญทางด้านการปั่นประเภทไทม์ไทรอัล เป็นนักแข่งในยูซีไอโปรทีม สังกัดทีมไจอันต์-อัลเพซิน ตอม ดูว์มูแล็งเริ่มเข้าแข่งขันจักรยานครั้งแรกตั้งแต่ปี ค.ศ. 2010 โดยเขาตัดสินใจจะลองแข่งจักรยานดูหลังจากไม่ถูกคัดเลือกให้เข้ารับเรียนวิชาชีพแพทย์ซึ่งเป็นอาชีพที่ใฝ่ฝัน โดยในครั้งแรกที่ลงแข่ง ตอมก็สามารถคว้าชัยชนะสเตจไทม์ไทรอัลและชนะผลรวมในรายการเนชันคัพยูซีไอประเภทอายุต่ำกว่า 23 ปีที่โปรตุเกส โดยการชนะในสเตจไทม์ไทรอัลนั้นยังเป็นครั้งแรกที่ตอมขี่รถประเภทไทม์ไทรอัลอีกด้วย ตอม ดูว์มูแล็งสร้างชื่อให้กับตัวเองจากการแข่งขันเวิลด์แชมเปียนชิพปี 2014 โดยได้เหรียญทองแดงในประเภทไทม์ไทรอัลบุคคลเดี่ยว และยังสร้างความประหลาดใจให้กับวงการแข่งขันจักรยานในการแข่งขันวูเอลตาอาเอสปันญาปี 2015 ด้วยการปั่นชนะนักปั่นที่ชำนาญการขึ้นเขาในสเตจทางชันและเกือบที่จะคว้าแชมป์ ซึ่งแม้แต่เพื่อนร่วมทีมไจอันต์-อัลเพซินของตอมเองก็ยังประหลาดใจกับผลงานของเขาเช่นกัน เขาเคยได้รับบาดเจ็บในการแข่งขันตูร์เดอฟร็องส์ปี 2015 จากอุบัติเหตุใหญ่ของการแข่งขันในสเตจ 3 โดยมีอาการไหล่ด้านซ้ายหลุด ทางต้นสังกัดไจอันต์-อัลเพซินได้ต่อสัญญาของตอมไปจนถึงปีค.ศ. 2018เกียรติประวัติเกียรติประวัติ. - 2010 - 2011 - 2012 - 2013 - 2014 - 2015 สถิติในรายการใหญ่</doc>
