<doc id="273329" url="https://th.wikipedia.org/wiki?curid=273329" title="เรียวโงะกุ">เรียวโงะกุ เรียวโงะกุ () เป็นย่านหนึ่งในเขตซุมิดะในกรุงโตเกียวประวัติศาสตร์ ประวัติศาสตร์. เมื่อ พ.ศ. 2202 สะพานเรียวโงะกุถูกสร้างขึ้นข้ามแม่น้ำซุมิดะก่อนถึงจุดบรรจบกับแม่น้ำคันดะ ชื่อของสะพานหมายถึง "สองจังหวัด" มีที่มาจากการเชื่อมต่อระหว่างเอะโดะ (บริเวณของจังหวัดมุซะชิที่โตเกียวในปัจจุบันตั้งอยู่) กับจังหวัดชิโมสะด้วยสะพานนี้ และย่านละแวกนั้นได้ชื่อมาจากสะพานนี้ เมื่อ พ.ศ. 2246 โรนินสี่สิบเจ็ดคนได้บุกเข้าคฤหาสน์ของโยะชินะกะ คิระ เพื่อแก้แค้นให้การตายของนะงะโนะริ อะซะโนะ ผู้เป็นนาย บางส่วนของคฤหาสน์ยังคงอนุรักษ์ไว้ในสวนสาธารณะในย่านเรียวโงะกุ สถานีรถไฟเรียวโงะกุเปิดให้บริการเมื่อ พ.ศ. 2447 ทำให้ย่านนี้เริ่มมีการคมนาคมขนส่งทางรถไฟ โดยย่านเรียวโงะกุจัดได้ว่าเป็นหัวใจของกีฬาซูโม่ระดับมืออาชีพ สถานฝึกซ้อมของซูโม่ หรือเฮะยะ ส่วนใหญ่ตั้งอยู่ที่นี่ สนามกีฬาเรียวโงกุ โคกุงิกัง สำหรับกีฬาซูโม่แห่งแรกสร้างเสร็จสมบูรณ์เมื่อ พ.ศ. 2452 สนามกีฬาที่เห็นในปัจจุบันสร้างเสร็จเมื่อ พ.ศ. 2528 เป็นสถานที่จัดการแข่งขันกีฬาซูโม่ระดับมืออาชีพประจำปีอย่างเป็นทางการสามรายการ ตัวอย่างบุคคลที่มีชื่อเสียงที่เกี่ยวข้องกับย่านเรียวโงะกุ เช่น ไคชู คัทซึ เกิดที่ย่านนี้เมื่อ พ.ศ. 2366 นักแต่งนวนิยาย อะคุตะงะวะ ริวโนะสุเกะ เติบโตขึ้นที่ย่านนี้ และโอฮะชิ เคียวเซ็น ผู้โด่งดังในวงการโทรทัศน์ และอดีตสมาชิกวุฒิสภา ก็เกิดที่ย่านนี้เช่นกัน</doc>
