<doc id="195249" url="https://th.wikipedia.org/wiki?curid=195249" title="เจ้ากรรมนายเวร">เจ้ากรรมนายเวร เจ้ากรรมนายเวร ละครแนวลึกลับ ตื่นเต้น จากค่ายบางกอกการละคร ของงัด-สุพล วิเชียรฉาย ในเรื่องนี้งัด สุพล ทำตั้งแต่เขียนบทประพันธ์ ร่วมกับ ดำเกิง ฐิตะปิยะศักดิ์ เขียนบทโทรทัศน์ร่วมกับ ฐานวดี สถิตยุทธการ และดำเกิง ฐิตะปิยะศักดิ์ พร้อมทั้งเป็นผู้กำกับการแสดงด้วยเรื่องย่อ เรื่องย่อ. สมัยลพบุรี ในยามค่ำคืนที่มืดสลัว เสียงล้อเกวียนดังมาจากคุกใต้ดิน ถูกเข็นออกไปยังที่โล่ง ผ้าที่ถูกปิดไว้ตอนแรก ได้ถูกเปิดออก ท้าวทรงวาดหญิงสาวท้องแก่ผู้โชคร้าย พยายามต่อสู้ดิ้นรนด้วยเรี่ยวแรงที่อ่อนเปลี้ย ก่อนที่ทหารเหล่านั้นจะโยนเธอลงหลุม ยามรุ่งสาง พื้นที่ที่จัดพิธีตอกเสาเข็มประตูชัยเมืองหน้าด่าน ต้องใช้คน 6 คนที่มีชื่อว่า อิน จัน มั่น คง อยู่ ดี ตอกลงไปพร้อมกับเสาเข็ม ให้เป็นวิญญาณคอยปกปักรักษาเมืองตามความเชื่อโบราณ เสียงพรามหมณ์เป่าสังข์เป็นสัญญาณเริ่มพิธี นายอินเป็นคนแรกที่ถูกเพชฌฆาตถีบลงหลุม ยาน แวน ฟอสเตแมร์ นายช่างชาวฮอลันดา กลั้นใจตัดเชือก เสาตอม่อเลื่อนพุ่งลงสู่กันหลุม กระแทกร่างนายอินจนแหลก คนต่อไปคือ นายจัน แล้วตามด้วย นายมั่น นายคง นางอยู่ จนถึงหลุมสุดท้าย เมื่อพราหมณ์ให้สัญญาณ เพชฌฆาตถีบนางดีลงสู่หลุม เป็นหลุมที่มีท้าวทรงวาดอยู่ เธอยังไม่ตายและพยายามร้องให้คนช่วยแต่ไม่มีใครได้ยิน จึงได้แต่พร่ำพรรณาถึงสามีอันเป็นที่รักและลูกในท้อง ส่วนมือของเธอได้กำเหรียญอนุสรณ์ประตูชัยไว้แน่น ฟอสเตแมร์เกิดอาการลังเลไม่กล้าตัดเชือก และสะกดกลั้นอารมณ์ตัวเองไม่อยู่ ทรุดตัวลงร่ำไห้ เพราะรู้ว่ามีท้าวทรงวาดอยู่ เพชฌฆาตเงื้อดาบตัดเชือกแทน ตอม่อเลื่อนพุ่งลงหลุมกระแทกร่างนางดีและท้าวทรงวาด พร้อมกับมีเสียงร้องของเด็กทารกดังขึ้นมา จึงต้องช่วยกันยกตอม่อขึ้น เพื่อปล่อยลงไปอีกครั้ง เสียงเด็กถึงได้เงียบไปเป็นอันเสร็จพิธี แต่ได้เกิดฟ้าผ่าที่เสาสุดท้ายเพราะท้าวทรงวาดกำเหรียญเอาไว้เหรียญจึงลอยมาพร้อมกับวิญญาณลูกของท้าวทรงวาดจนกระทั่ง... สมัยปัจจุบัน ชาตบดินทร์จิตแพทย์ผู้เชี่ยวชาญทางด้านการสะกดจิต กับนภีสีคู่หมั้น ได้ไปร่วมงานรำลึกอดีตที่ลพบุรี (เมืองละโว้) ได้เหรียญอนุสรณ์ประตูชัยมา สหัสชาติ อดีตดาราผู้มีชื่อเสียง กำลังถูกหมอชาตบดินทร์รักษาด้วยการสะกดจิต เพื่อให้ตนหลุดพ้นจากบทบาทที่เขาเคยรับเป็นคนโรคจิต ที่ทำอย่างไรก็สลัดไม่ออก การรักษาดูเหมือนประสบความสำเร็จ เมื่อจิตใต้สำนึกของเขาเห็นกองถ่าย ที่แข้าฉากการโดดตึก เขาสามารถบังคับจิตใต้สำนึกให้เข้าไปเล่นได้ด้วยความปลอดโปร่ง แต่แทนที่จิตจะสั่งให้เขาลงที่เบาะ กลับกลายเป็นว่าไปโผล่ที่สนามซ้อมรบของทหารสมัยอยุธยา สหัสชาติตกใจและหลุดจากภวังค์ ทั้งเขาและหมอต่างประหลาดใจกับสิ่งที่เกิดขึ้น ทั้งคู่ทำการทดลองอีกหลายครั้งจนทำให้เชื่อว่าสหัสชาติระลึกชาติได้และหลุดเข้าไปสู่อดีต โดยเห็นตัวเองเป็นทหารสมัยอยุธยา หมอยังไม่แน่ใจนัก จนกระทั่งได้สะกดจิตสมภพ นักธุรกิจที่มีอาการกลัวแมลง สมภพเป็นอีกคนที่สามารถเห็นชาติก่อนของตัวเอง อยู่ในสมัยรัชกาลที่ 5 เรื่องที่เกิดขึ้นนี้เป็นเพราะดวงวิญญาณที่อยู่ในเหรียญอนุสรณ์ประตูชัยที่หมอได้มา จุติพรเด็กกำพร้าที่หมอรับเลี้ยงไว้ เพราะช็อคที่พ่อแม่ของเธอถูกฆาตกรรมต่อหน้าต่อตาเธอ เหตุการณ์นี้ทำให้เธอเป็นใบ้และหูหนวก จุติพรสัมผัสกับวิญญาณในเหรียญนั้นได้ ด้วยลักษณะพิเศษของเธอ นานวันเข้าเธอเริ่มผูกพันกับดวงวิญญาณนี้มากขึ้น จนรับรู้ได้ว่าเป็นดวงวิญญาณเด็ก ต่อมาหมอทำการสะกดจิต จ.ส.อ.สนธิ เขาระลึกชาติได้ เห็นตัวเองเป็นขโมย ขโมยของจากค่ายญี่ปุ่น ในสงครามโลกครั้งที่ 2 รำลึกและสัตตบงกช นักศึกษาหนุ่มสาว และนางเกิด แม่ค้าตลาดสด โดยทั้งหมดมาพบหมอในเวลาเดียวกันและยังฝันถึงประตูบานหนึ่งตลอดทุกครั้งที่หลับตานอน เกิดความหวาดกลัวถ้าประตูนั้นจะถูกเปิดออก หมอเริ่มทำการสะกดจิตการระลึกชาติที่ 6 คนนี้เริ่มจาก -สหัสชาติ ดาราที่เห็นตัวเองไปอยู่ในสมัยกรุงแตก เป็นทหาร -สมภพ นักธุรกิจ ย้อนอดีตไปเป็นนายทหาร สมัย ร.5 -สนธิ ตำรวจเห็นชาติที่แล้วเป็นขโมยในสงครามโลกครั้งที่ 2 -รำลึก นักศึกษาหนุ่ม เห็นตัวเองเป็นนายทหารที่ชอบล่าสัตว์ ยุคจอมพล ป. -เกิด แม่ค้าเห็นตัวเองเป็นจ้างสำนักชี ที่รายล้อมด้วยลูกศิษย์มากมาย -สัตตบงกช นักศึกษาสาว ได้เห็นตัวเองเป็นลูกสาวคหบดีผู้มั่งคั่ง ทุกคนสนุกสนานกับการเห็นตนเองในชาติก่อน และหมอยังสามารถตรวจจับคลื่นความถี่ของสมองและหัวใจในขณะทำการทดลองได้และอื่นๆ อืกเป็นประโยชน์ทางการแพทย์มาก ทั้ง 6 คนเริ่มผูกพันรักใคร่กัน แต่หมอกลับเริ่มมีปัญหากับนภีสีคู่หมั้น การสะกดจิตเริ่มชัดเจนมากขึ้นเรื่อยๆ จากที่แต่ละคนเห็นว่าตัวเองดีก็เริ่มเลวร้ายลงเรื่อยๆ ทำให้หมอตัดสินใจเดินทางไปหาพ่อ คือ อนุชิตผู้เชี่ยวชาญทางด้านไสยศาสตร์ขัดแย้งกับลูกชายโดยสิ้นเชิง อนุชิตได้พูดถึงกรรมเก่าและบอกให้หมอหาคนที่ 7 ให้เจอ จากนั้นเกิดเหตุการณ์ที่ทำให้หมอรู้ได้ว่าจุติพรคือคนที่ 7 หมอทำการสะกดจิตจุติพร ชาติก่อนเธอคือรัญจวนหญิงสาวที่เพียบพร้อม ปากหวาน มีเสน่ห์มัดใจชาย หลอกล่อให้หลงแล้วก็สลัดทั้งจนบางคนต้องฆ่าตัวตาย หรือแม้กระทั่งสามีของเพื่อนเธอก็แย่งมาเป็นของตัวเอง หมอหันมาดูแลจุติพรมากขึ้น ทำให้เธอมีความสุข หมออยากให้เธอพูดได้ จนเธอสามารถได้ยินเสียง หมอก็พยายามทำให้เธอพูดจนหมอรู้ว่าที่เธอได้ยินเสียงนั้น เป็นเพราะลักษณะพิเศษของเธอ ทำให้หมอสนใจเธอมากขึ้น จุติพรเริ่มสงสัยว่าหมอสนใจตน หรือว่าลักษณะพิเศษของตัวเธอเอง เมื่อคนทั้ง 6 กลับไปดำเนินชีวิตของตัวเอง เจ้ากรรมนายเวรที่พวกเขาได้พบขณะทำการระลึกชาติได้ตามพวกเขาไปด้วย ทุกสิ่งที่เกิดขึ้นจุติพรรู้ได้ว่ามันจะเกิดอะไรขึ้นบ้าง และได้เข้าไปพยายามช่วยเหลือ สหัสชาติได้รู้ว่าชาติก่อนตนขายชาติ มีนามว่าจมื่นทองสุก ทุกครั้งที่หลับตาเขาจะเห็นภาพน่ากลัวในสมรภูมิรบ เห็นเพื่อนทหารตาย จนในที่สุดเขาก็ได้เห็นภาพเป็นจริง ไม่ว่าเป็นการเล่นละคร เดินผ่านประตู เขาก็เข้าไปอยู่ในสนามรบ และพูดสั่งการทหารเป็นภาษาโบราณ จนถูกคนในยุคปัจจุบันมองว่าเพี้ยน หมอช่วยสหัสชาติโดยเข้ามาในจิตของเขา หมอเข้าไปในสนามรบ ช่วยสหัสชาติหรือจมื่นทองสุขให้ปรับความเข้าใจกับเพื่อน ซึ่งก็สำเร็จได้ด้วยดี แต่เขาก็ต้องตายตามเพื่อนทหารไปด้วยกัน หมอพยายามช่วยจนได้รับบาดเจ็บหนัก จนมือซ้ายของหมอใช้การไม่ได้ สมภพ หรือพระยาบำรุงราษฏร์ เห็นตนเองทรมานทาส ข่มขืนลูกเมียคนอื่น แล้วมีความสุขไม่ว่าเขาทำอะไรก็จะเห็นว่าตนเองถูกทรมาน อย่างที่เคยทำกับพวกทาส หมอตามมาช่วยแต่สมภพก็ตาย ส่วนตัวหมอได้รับบาดเจ็บขาขวาใช้การไม่ได้ จุติพรคอยเฝ้าดูแลจนหมอดีขึ้น จ่าสนธิหรือตาบัว หัวหน้าขโมยหลอกใช้ให้เด็กที่เลี้ยงไว้ไปขโมยของในค่ายญี่ปุ่น เมื่อเด็กถูกจับกลับไม่ยอมช่วยเหลือ ถูกตามหลอนจนหมอต้องเข้ามาช่วย จากเหตุการณ์นี้ทำให้ขาซ้ายของหมอขยับไม่ได้ เกิดแม้ค้าหรือแม่ชีนกเล็ก ออกเรี่ยไรเงินจากผู้ศรัทธา ตัดเศียรพระ และฆ่าเจ้าอาวาสที่มาเห็นตอนขโมยเงินจากกล่องบริจาคของวัด เกิดเห็นตลาดสดเป็นนรก เกิดต้องทุกข์ทรมานในนรกทั้ง 7 ขุม หมอได้ตามมาช่วยแต่กรรมใดใครก่อผู้นั้นต้องรับเองไม่สามารถรับแทนกันได้ เหตุการณ์นี้ทำให้แขนขวาของหมอขยบไม่ได้ รำลึก หรือพันตรีหลวงบัญชาาวรกิจ นายทหารและพรานที่ชอบล่าสัตว์เป็นชีวิตจิตใจ ถูกวิญญาณสัตว์ทั้งหลายหลอกหลอน หมอมาช่วยจนต้องเสียดวงตาไปทั้งสองข้างจุติพรจึงเป็นทั้งดวงตาและดวงใจของหมอ สัตตบงกช นักศึกษาหรือปานเทวีที่ชาติก่อนได้ฆ่าพ่อแม่ เพื่อนำเงินไปให้คนรัก เธอเห็นภาพหลอนอยู่ตลอดเวลา และยิ่งเรื่องการกินเธอไม่สามารถกินอะไรได้ จนเหลือแต่ร่างที่มีเพียงลมหายใจ หมอได้พยายามช่วยทุกคนจนร่างกายของหมอใช้การไม่ได้ มีเพียงแต่ดวงจิตยังยังคงอยู่ จุติพรคอยอยู่เคียงข้างหมอตลอดเวลา ดวงวิญญาณเด็กเล็กได้ปรากฏให้เห็น ราวกับว่าทั้ง 3 เป็นพ่อแม่ลูกกัน และรอคอยเวลาที่จุติพรจะต้องชดใช้กรรมที่เธอทำในชาติก่อนเหมือนกับคนทั้ง 6 ก่อนหน้านี้ วิญญาณที่คอยตามหลอกจุติพรได้ปรากฏกายเป็นจุติพรและทำตัวน่ารังเกียจ ทำให้หมอและนภีสีคู่หมั้นเข้าใจผิดกัน แล้วในที่สุดก็ทำร้ายจุติพร ตอนแรกหมอไม่รู้ว่าเป็นวิญญาณที่ช้อนร่างจุติพรอยู่ ก่อนที่ทุกอย่างจะสายเกินไปหมอได้ช่วยเธอไว้ ด้วยชีวิตของหมอเอง ก่อนที่หมอจะหมดลมหายใจ ดวงวิญญาณเด็กเล็กได้บอกผ่านจุติพรถึงสิ่งที่เกิดขึ้น วิญญาณเด็กได้ชักพาคนทั้ง 7 มาพบกันโดยย้อนไปสมัยอยุธยา หมอเป็นพ่อของตนและจุติพรก็คือแม่ หมอหรือล่ามชาววิลันดา (ฮอลันดา) เดินทางมากับคณะทูตฝรั่งเศสเพื่อทำการสร้างพระราชวังในลพบุรี และได้ลักลอบมีสัมพันธ์กับนางกำนัลของเจ้าพระยาวังหน้าจนถูกจับได้ ท้าวทรงวาดถูกลงโทษตามกฎมณเฑียรบาล ขณะที่เดอ ลาแมร์ได้รับการเว้นโทษ เมื่อเวลาผ่านไปท้าวทรงวาดท้องโตขึ้นเรื่อยๆ ทั้งสองฝ่ายกลัวมีผู้อื่นรู้ จึงวางแผนฆ่าโดยจับเธอลงหลุมไปพร้อมกับพิธีตอกเสาเข็ม แต่ขณะที่ทำพิธีเกิดเสียงเด็กร้องขึ้นมา พิธีกรรมจึงไม่สบูรณ์ คนทั้ง 6 รวมทั้งจุติพรได้ไปเกิด เว้นแต่เด็กที่สถิตอยู่กับเหรียญอนุสรณ์ประตูชัย ดวงวิญญาณเด็กถึงได้ตามหาทุกคนที่ได้ร่วมกรรมกัน มาช่วยปลดปล่อยตนให้ได้ไปเกินักแสดงเพลงประกอบละครเพลงประกอบละคร. - รักที่หลุดลอย ขับร้องโดย อารียา พีรพงศ์เดชา (เพลงนำละคร) - สัมผัสของหัวใจ ขับร้องโดย นันทรักษ์ กุลพงษ์วดีรางวัลที่ได้รับรางวัลที่ได้รับ. - รางวัลส่งเสริมคุณธรรมจริยธรรมดีเด่น จากเมขลา - รางวัลสร้างสรรค์ละครที่ส่งเสริมให้คนทำดี จากกระทรวงศึกษาธิการ</doc>
