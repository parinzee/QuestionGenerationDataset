<doc id="328262" url="https://th.wikipedia.org/wiki?curid=328262" title="โรงเรียนเชียงกลาง (ประชาพัฒนา)">โรงเรียนเชียงกลาง (ประชาพัฒนา)ประวัติ ประวัติ. โรงเรียนเชียงกลาง (ประชาพัฒนา) เดิมชื่อโรงเรียนประชาพัฒนา สังกัดกรมสามัญศึกษา กระทรวงศึกษาธิการ ก่อตั้งเมื่อปีการศึกษา 2503 มีเนื้อที่ประมาณ 79 ไร่ เปิดทำการสอนครั้งแรกในระดับประถมศึกษาตอนปลายปีที่ 5-7 โดยมีนายสุนทร มณีศรี เป็นครูใหญ่คนแรก ต่อมาในปีการศึกษา 2515 โรงเรียนในสังกัดองค์การบริหารส่วนจังหวัดน่านได้ขยายการศึกษาในระดับประถมศึกษาเพิ่มมากขึ้น ทำให้จำนวนนักเรียนของโรงเรียนลดลงเหลือเพียงชั้นละ 1 ห้องและมีแนวโน้มที่จะลดลงจนไม่สามารถที่จะดำรงสถานะเป็นโรงเรียนประถมศึกษาตอนปลายได้อีกต่อไป ครูใหญ่ในขณะนั้นคือ นายกฤษณ์ สุวรรณประดิษฐ์ จึงได้นำเรื่องเข้าปรึกษากับอำเภอเชียงกลางและจังหวัดน่านเพื่อขออนุมัติให้กรมสามัญศึกษาเปิดสอนเป็นโรงเรียนมัธยมศึกษาประจำอำเภอ โดยในครั้งแรกได้รับอนุมัติให้เปิดสอนในระดับมัธยมศึกษา โดยเป็นสาขาของโรงเรียนปัว จำนวน 2 ห้องเรียน จนกระทั่งในวันที่ 21 มีนาคม พ.ศ. 2516 กรมสามัญศึกษาจึงได้อนุมัติให้เปิดเป็นโรงเรียนมัธยมศึกษาประจำอำเภอและเปลี่ยนชื่อเป็น โรงเรียนเชียงกลาง (ประชาพัฒนา)</doc>
