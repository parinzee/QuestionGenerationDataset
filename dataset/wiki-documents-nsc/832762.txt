<doc id="832762" url="https://th.wikipedia.org/wiki?curid=832762" title="แม่น้ำปราณบุรี">แม่น้ำปราณบุรี สำหรับปราณบุรีในความหมายอื่น ดูที่: ปราณบุรี แม่น้ำปราณบุรี แม่น้ำสำคัญสายหนึ่งของจังหวัดประจวบคีรีขันธ์ เป็นแม่น้ำที่มีต้นกำเนิดจากอุทยานแห่งชาติแก่งกระจาน ของเทือกเขาตะนาวศรี โดยเป็นการไหลรวมกันของน้ำจากห้วยและแม่น้ำหลายสายมารวมกันที่บ้านกร่าง อำเภอแก่งกระจาน จังหวัดเพชรบุรี จากนั้นไหลผ่านอำเภอหัวหินก่อนจะลงสู่ทะเลอ่าวไทยที่อำเภอปราณบุรี บริเวณปากน้ำเป็นเขตอนุรักษ์ป่าชายเลนในพระราชดำริของพระบาทสมเด็จพระเจ้าอยู่หัวภูมิพลอดุลยเดช รวมความยาวประมาณ 180 กิโลเมตร นับเป็นแม่น้ำสายหนึ่งที่มีความอุดมสมบูรณ์และความหลากหลายของชีวภาพ เป็นแม่น้ำที่ยังประโยชน์แก่ผู้ที่อาศัยอยู่ในพื้นที่นั้น โดยมีการสร้างเป็นพื้นที่ชลประทาน และเป็นสถานที่สำหรับล่องเรือเพื่อการท่องเที่ยว</doc>
