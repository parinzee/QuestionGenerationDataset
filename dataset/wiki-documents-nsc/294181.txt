<doc id="294181" url="https://th.wikipedia.org/wiki?curid=294181" title="วงกตหญ้า">วงกตหญ้า วงกตหญ้า () คือวงกตที่เป็นทางวกวนที่สร้างบนลานหญ้าสั้นราบ วงกตหญ้าบางครั้งก็จะมีชื่อเรียกเช่น “วงกตมิซ” ที่แคว้นแฮมป์เชอร์ในอังกฤษ, “วงกตมิซ”, “วงกตเมืองทรอย” (Troy Town) ที่เชื่อกันว่าเป็นวงกตที่สร้างโดยหมู่บ้านชาวประมงในบริเวณสแกนดิเนเวีย เพื่อดักโทรลล์หรือลมในขดวงกตเพื่อให้การเดินทางไปหาปลาปลอดภัย, วงกตหญ้าจูเลียนส์เบาเวอร์ในลิงคอล์นเชอร์ หรือ “Shepherd's Race” ในนอร์ทแธมป์ตันเชอร์ ซึ่งเป็นวงกตประเภทที่วิลเลียม เชคสเปียร์กล่าวถึงในบทละคร “A Midsummer Night's Dream” วงกตหญ้ามักจะเป็นวงกตประเภทที่เรียกว่า “วงกตปริศนา” (maze) แม้ว่าคำว่า “วงกต” และคำว่า “วงกตซ้อน” จะถือว่าเป็นคำที่ใช้แทนที่กันไม่ได้แล้ว “วงกตซ้อน” จะเป็นลวดลายวกวนที่มีทางเข้าและทางภายในลวดลายที่แยกออกไปเป็นสาขา และอาจจะมีทางตัน ซึ่งต่างกับ “วงกต” หรือ “labyrinth” ที่จะเป็นทางเดียวที่นำไปสู่ศูนย์กลางโดยไม่มีทางแยก (unicursal) วงกตหญ้าบางวงก็จะมีทางที่ตัดเป็นร่องสำหรับเดินที่อาจจะหมายไว้ด้วยกรวดหรืออิฐ และที่พบบ่อยคือทางเดินจะเป็นทางที่ยกสูงต่างระดับขึ้นโดยมีร่องแคบๆ สองข้างขนาบทางเดิน ตัวอย่างวงกตหญ้าของอังกฤษส่วนใหญ่จะมีสองลักษณะคือ “วงกตคลาสสิก” ที่เป็นวงกตเจ็ดชั้นง่ายๆ และ “วงกตยุคกลาง” ที่พัฒนามาจากวงกตคลาสสิกที่ซับซ้อนขึ้น</doc>
