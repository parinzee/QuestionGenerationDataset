<doc id="749556" url="https://th.wikipedia.org/wiki?curid=749556" title="เจ้าชายหลุยส์ โดแฟ็งแห่งฝรั่งเศส (ค.ศ. 1729–1765)">เจ้าชายหลุยส์ โดแฟ็งแห่งฝรั่งเศส (ค.ศ. 1729–1765) เจ้าชายหลุยส์ โดแฟ็งแห่งฝรั่งเศส (; 4 กันยายน ค.ศ. 1729 - 20 ธันวาคม ค.ศ. 1765) ทรงเป็นองค์รัชทายาทผู้มีสิทธิโดยตรงแห่งราชบัลลังก์ฝรั่งเศส ระหว่างปี ค.ศ. 1729 - ค.ศ. 1765 โดยพระองค์ทรงเป็นพระราชโอรสในพระเจ้าหลุยส์ที่ 15 และพระราชินีมารี เลชชินสกา โดยพระองค์ทรงเสกสมรสถึงสองครั้ง ครั้งแรกกับเจ้าหญิงมาเรีย เทเรซา ราเฟลาแห่งสเปน มีพระะธิดาร่วมกัน 1 พระองค์ ต่อมาเสกสมรสครั้งที่สองกับเจ้าหญิงมาเรีย โจเซฟาแห่งแซกโซนี มีพระโอรสและธิดาร่วมกัน 6 พระองค์ ซึ่งพระโอรสของพระองค์ล้วนแล้วได้รับการเสวยราชสมบัติเป็นพระมหากษัตริย์ฝรั่งเศส ได้แก่- พระเจ้าหลุยส์ที่ 16 (ครองราชย์ระหว่างปี ค.ศ. 1774 - 1792) - พระเจ้าหลุยส์ที่ 18 (ครองราชย์ระหว่างปี ค.ศ. 1814 - 1815 และ ค.ศ. 1815 - 1824) - พระเจ้าชาร์ลที่ 10 (ครองราชย์ระหว่างปี ค.ศ. 1824 - 1830)พระชนม์ชีพวัยเยาว์และการศึกษา พระชนม์ชีพวัยเยาว์และการศึกษา. เจ้าชายหลุยส์ เสด็จประสูติ ณ พระราชวังแวร์ซาย โดยการประสูติของพระองค์ เจ้าชายหลุยส์ได้ทรงกลายเป็นองค์รัชทายาทแห่งราชบัลลังก์ฝรั่งเศสทันที ในอิสริยยศ โดแฟ็งแห่งฝรั่งเศส พระองค์เป็นพระราชโอรสองค์โตในพระเจ้าหลุยส์ที่ 15 แห่งฝรั่งเศส และพระราชินีมารี เลชชินสกา</doc>
