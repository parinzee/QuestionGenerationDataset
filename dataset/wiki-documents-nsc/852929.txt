<doc id="852929" url="https://th.wikipedia.org/wiki?curid=852929" title="หลุยส์ อ็องตวน เดอ แซ็ง-ฌุสต์">หลุยส์ อ็องตวน เดอ แซ็ง-ฌุสต์ หลุยส์ อ็องตวน เดอ แซ็ง-ฌุสต์ () เป็นผู้นำทางการเมืองและการทหารในช่วงการปฏิวัติฝรั่งเศส เขาได้รับเลือกให้เข้าเป็นสมาชิกสภากงว็องซียงแห่งชาติในปี ค.ศ. 1792 และถือเป็นสมาชิกสภาที่มีอายุน้อยที่สุด แซ็ง-ฌุสต์มีความก้าวหน้าในตำแหน่งการงานอย่างรวดเร็วและกลายเป็นหนึ่งในผู้นำระดับสูงของของรัฐบาลสาธารณรัฐฝรั่งเศสที่ 1 เขาเป็นแกนนำการเรียกร้องให้ประหารชีวิตพระเจ้าหลุยส์ที่ 16 และเป็นหนึ่งในผู้ร่างรัฐธรรมนูญฝรั่งเศสฉบับสุดโต่ง ค.ศ. 1793 แซ็ง-ฌุสต์เป็นสหายคนสนิทของมักซีมีเลียง รอแบ็สปีแยร์ ซึ่งรอแบ็สปีแยร์ได้แต่งตั้งให้แซ็ง-ฌุสต์เป็นหนึ่งในกรรมาธิการความปลอดภัยส่วนรวม ซึ่งเป็นองค์กรทรงอำนาจในรัฐบาลฝรั่งเศส และยังแต่งตั้งให้แซ็ง-ฌุสต์เป็นผู้ตรวจการประจำกองทัพในระหว่างสงครามปฏิวัติฝรั่งเศส แซ็ง-ฌุสต์เป็นบุคคลสำคัญที่คอยค้ำจุนอำนาจทางการเมืองรอแบ็สปีแยร์ เขาใช้วิธีการข่มขู่ คุกคาม และกำจัดฝ่ายตรงข้ามอย่างไร้ความปรานีจนได้รับฉายาว่า "เทวทูตแห่งความตาย" ในสมัยแห่งความน่าสะพรึงกลัว ในวันที่ 27 กรกฎาคม ค.ศ. 1794 สมาชิกสภากงว็องซียงซึ่งร่วมมือกับกองทัพ ได้ประกาศให้รอแบ็สปีแยร์นั้นเป็น "เผด็จการทรราชย์" ซึ่งทำให้รอแบ็สปีแยร์และพรรคพวกอีก 21 คนซึ่งรวมถึงแซ็ง-ฌุสต์ถูกจับกุมในคืนนั้น และถูกนำตัวไปประหารชีวิตด้วยกิโยตีนในวันรุ่งขึ้น ถือเป็นจุดสิ้นสุดสมัยแห่งความน่าสะพรึงกลัวประวัติ</doc>
