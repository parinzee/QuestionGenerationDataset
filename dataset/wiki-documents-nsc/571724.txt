<doc id="571724" url="https://th.wikipedia.org/wiki?curid=571724" title="กนกวรรณ ด่านอุดม">กนกวรรณ ด่านอุดม กนกวรรณ ด่านอุดม เกิดเมื่อ(6 มกราคม พ.ศ. 2488) เป็นนักแสดง, ผู้จัดละครในอดีต และอดีตนางเอกดาวค้างฟ้าคู่ขวัญของพิศาล อัครเศรณี เคยมีฉายาว่า “อีหน้างอกหน้ากระดาน” จากละครเรื่องขุนศึกมหาราช ที่เคยรับบทเป็นต้อยติ่งประวัติ ประวัติ. กนกวรรณ ด่านอุดม จบการศึกษาระดับ ม.ศ.5 จากโรงเรียนเบญจมราชาลัย  ขณะที่เรียนใกล้จบการศึกษา คุณสัมพันธ์ พันธุ์มณีได้คัดเลือกเธอให้แสดงละครเรื่อง เรื่อง พระมหาเทวี ที่สร้างโดยท่านผู้หญิงประภาพรรณ วิจิตรวาทกร นายกสมาคมศิษย์เก่าโรงเรียนเบญจมราชาลัยและภรรยาของหลวงวิจิตรวาทกร ซึ่งละครเรื่องนี้ได้ถูกคัดบางตอนเข้าไปออกอากาศในช่อง 4 บางขุนพรหม พอเรียนจบ จงได้ทำงานแผนกการเงินในสถานีจากการชักชวนของคุณจำนงค์ รังสิกุล ผู้อำนวยการสถานีโทรทัศน์ ช่อง 4 บางขุนพรหม พร้อมกับเรียนนาฏศิลป์ ฟันดาบ ร้องเพลงทั้งไทยเดิมและไทยสากล รวมทั้งเป็นผู้ประกาศรายการโทรทัศน์ ต่อมาจึงได้แสดงละครเรื่องแรกทางช่อง 4 เรื่อง หนามยอกเอาหนามบ่ง ร่วมกับบุษรา นฤมิตร และ กำธร สุวรรณปิยะศิริ ต่อด้วย ขุนศึกมหาราช ซึ่งสร้างชื่อเสียงในบทต้อยติ่ง เด็กสาวจอมแก่นชอบเตะต่อยเหมือนผู้ชาย จนได้รับฉายาว่าอีหน้างอกหน้ากระดาน และทำให้ผู้ชมติดภาพของเธอในฐานะนางเอกจอมแก่น นอกจากนี้เธอยังได้ร้องเพลงที่ชื่อว่าต้อยติ่งคู่กับกำธรด้วย จากนั้นพลิกบทบาทเป็นคนเรียบร้อยในเรื่องแม่ศรีเรือน, น้ำผึ้งขม คู่กับสะอาด เปี่ยมพงษ์สานต์ และยังเคยเป็นนางเอกคู่ขวัญกับพิศาล อัครเศรณีในเรื่อง แววมยุรา, ละอองดาว เป็นต้น เธอยังมีผลงานละครอื่นๆ ตามมาหลายเรื่องทางช่อง 4 ช่อง 5 และช่อง 9 ได้แก่ พันท้ายนรสิงห์, เปาบุ้นจิ้น, น้ำเซาะทราย ฯลฯ จากนั้นจึงได้ผันตัวเป็นผู้จัดละครโทรทัศน์และผลิตละครมาหลายเรื่อง ผลงานที่เด่นคือ ผู้ชนะสิบทิศ ทางช่อง 9 ต่อมาได้ย้ายไปจัดละครให้กับช่อง 5 ในนามของรัศมีดาวการละคร เริ่มจากพล นิกร กินหงวน, ผู้กองยอดรัก, ยอดรักผู้กอง ต่อด้วย ทิวาหวาม, เมียหลวง และข้างหลังภาพ ซึ่งละครทั้งสามเรื่องนี้เธอได้ลงทุนพากองถ่ายไปถ่ายทำถึงต่างประเทศ ชีวิตส่วนตัวสมรสแล้วและมีลูกชาย 1 คน ปัจจุบันเป็นที่ปรึกษาด้านจัดงานละคร ทำธุรกิจส่วนตัว และผันตัวมาเป็นครูสอนลีลาศ ผลงานทางละครล่าสุดคือ หมูแดง ทางช่อง 3ผลงานการแสดงละครผลงานการแสดง. ละคร. - หนามยอกเอาหนามบ่ง (ช่อง 4) - พระมหาเทวี (ช่อง 4) - ขุนศึกมหาราช (ช่อง 4) รับบท ต้อยติ่ง - พันท้ายนรสิงห์ (ช่อง 4) - เปาบุ้นจิ้น (ช่อง 4) - แม่ศรีเรือน (ช่อง 4) - น้ำผึ้งขม ปี 2511 (ช่อง 4) รับบท กังสดาล - วิมานไฟ ปี 2515 (ช่อง 4) รับบท โรยทอง - จำเลยรัก ปั 2517 (ช่อง 4) รับบท โศรยา - พล นิกร กิมหงวน ปี 2518-19 (ช่อง 9) รับบท นันทา - ละอองดาว ปี 2519 (ช่อง 9) รับบท ละอองดาว - แววมยุรา ปี 2519 (ช่อง 9) รับบท แวว - ศิวาราตรี ปี 2520 (ช่อง 9) - ผู้ชนะสิบทิศ ปี 2520 (ช่อง 9) รับบท ตะละแม่กุสุมา - ผู้ใหญ่ลีกับนางมา ปี 2520 (ช่อง 9) รับบท มาลินี - เลือดขัตติยา ปี 2521 (ช่อง 9) รับบท ดารากุมารี - น้ำเซาะทราย ปี 2523 (ช่อง 5) รับบท พุดกรอง - เกียรติศักดิ์ทหารเสือ ปี 2525 (ช่อง 5) รับบท หญิงใหญ่ - หมูแดง ปี 2555 (ช่อง 3) รับบท หม่อมระย้าภาพยนตร์ภาพยนตร์. - ละครเร่ (2512) รับบท มารำผลงานกำกับการแสดงละครผลงานกำกับการแสดง. ละคร. - ออกอากาศทางช่อง 9 - ผู้ชนะสิบทิศ (2523)- ออกอากาศทางช่อง 5 ในนามของรัศมีดาวการละคร - ขุนศึก (2520) - ทิวาหวาม (2521) - สี่แผ่นดิน (2522) - ดาวเรือง (2522) - น้ำผึ้งขม (2522) - ระฆังวงเดือน (2522) - สายรุ้ง (2522) - ค่าของคน (2522) - ผู้กองยอดรัก (2522) - ยอดรักผู้กอง – ผู้กองอยู่ไหน (2522) - เคหาสน์สีแดง (2522) - จำเลยรัก (2523) - ในฝัน (2523) - จ้อนกับแดง (2523-2525)- น้ำเซาะทราย (2523) - ในม่านเมฆ (2524) - อย่าลืมฉัน (2524) - พล นิกร กิมหงวน (2524) - เกียรติศักดิ์ทหารเสือ (2525) - สิ้นสวาท (2525) - วงเวียนชีวิต - ทัดดาวบุษยา (2527) - ดรรชนีนาง - เดชแม่ยาย (2530) - สลักจิต (2530) - คมพยาบาท (2531) - ชื่นชีวานาวี - เยื่อกิ่งไผ่ - ออกอากาศทางช่อง 7 ในนามของรัศมีดาวการละคร - หัวใจเถื่อน (2525)ภาพยนตร์ภาพยนตร์. - นี่หรือความรัก (2522)</doc>
