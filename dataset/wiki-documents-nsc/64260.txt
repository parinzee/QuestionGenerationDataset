<doc id="64260" url="https://th.wikipedia.org/wiki?curid=64260" title="ตู้พิศวง">ตู้พิศวง ตู้พิศวง () เป็นนิยายแฟนตาซีเยาวชนในชุดตำนานแห่งนาร์เนีย เขียนโดยซี.เอส. ลิวอิส ใน ค.ศ. 1950 ฉบับภาษาไทยถูกตีพิมพ์หลายครั้ง บางฉบับใช้ชื่อว่า เมืองในตู้เสื้อผ้า แปลโดย อ. สนิทวงศ์ ฉบับล่าสุดจัดพิมพ์โดยสำนักพิมพ์ผีเสื้อ แปลโดยสุมนา บุณยะรัตเวช พิมพ์ครั้งแรก พ.ศ. 2545 ตู้พิศวงเป็นนิยายเล่มแรกในชุดนาร์เนียที่ได้รับการเขียนและจัดพิมพ์ แต่ถ้านับตามลำดับเวลาในเรื่องแล้วถือเป็นเล่มที่ 2 ถัดจาก กำเนิดนาร์เนีย (The Magician Nephew)เนื้อเรื่อง เนื้อเรื่อง. พี่น้องตระกูลพรีเวนซี่ 4 คน (ปีเตอร์, ซูซาน พรีเวนซี่, เอ็ดมันด์, ลูซี่) ได้หลบภัยการทิ้งระเบิดในช่วงสงครามโลกครั้งที่สองจากลอนดอน มาอยู่กับศาสตราจารย์ชราในชนบท มีอยู่วันหนึ่งลูซี่ซึงเป็นน้องสุดท้องได้ค้นพบว่าในตู้เสื้อผ้าขนาดใหญ่มีทางเชื่อมต่อไปยังดินแดนที่เต็มไปด้วยหิมะ เธอพบกับเผ่าฟอน (faun) ชื่อว่าทัมนัส (Mr. Tumnus) และรู้ว่าที่นั่นเป็นอาณาจักรแห่งนาร์เนีย ซึ่งถูกปกครองโดยแม่มดขาว ซึ่งนางได้สาปให้นาร์เนียเป็นฤดูหนาวมานาน ในตอนแรกฟอนทัมนุสพยายามจะจับลูซี่ไปให้แม่มดขาว แต่สุดท้ายฟอนทัมนุสกลับช่วยเหลือลูซี่กลับเข้าไปในโลกเดิมของเธอผ่านทางตู้เสื้อผ้า ลูซี่ได้เล่าเรื่องดินแดนแห่งนาร์เนียให้พี่ๆของเธอฟัง ไม่มีใครเชื่อเธอเลย คืนต่อมาลูซี่ได้กลับเข้าไปในนาร์เนียอีกครั้งหนึ่ง ในคราวนี้พี่ชายของเธอ (เอ็ดมันด์) ได้ตามเธอเข้าไปในนาร์เนียด้วย ลูซี่ไปพบฟอนเหมือนเคย แต่เอ็ดมันด์กลับไปพบแม่มดขาว นางพยายามหลอกล่อเอ็ดมันด์ให้พาพี่น้องอีกสามคนมาพบนาง เอ็ดมันด์หลงเชื่อและสัญญาว่าจะนำพี่น้องอีกสามคนมาพบนางให้ได้ แล้วลูซี่ก็เดินมาเจอเอ็ดมันด์โดยบังเอิญเมื่อแม่มดขาวได้จากไปแล้ว ลู่ซี่ประหลาดใจเป็นอย่างยิ่งที่พี่ชายของเธอเข้ามาในดินแดนนาร์เนีย เธอจึงรีบนำเรื่องนี้ไปบอกให้ปีเตอร์และซูซานฟัง แต่ทว่าเอ็ดมันด์กลับเล่าอีกอย่ทางว่าเขาไม่ได้เข้าไปในนาร์เนีย หลายวันต่อมาสี่พี่น้องพีเวนซี่มีเรื่องกับนางแม็คเรดี้ ผู้ช่วยของศาสตราจารย์ พวกเขาทั้งสี่จึงเข้าไปแอบในตู้เสื้อผ้า และพบว่าข้างในนั้นคือดินแดนนาร์เนีย ในเวลานั้นนาร์เนียถูกปกครองด้วยแม่มดขาว นางตั้งตนเป็นราชินีแห่งนาร์เนียและสาปให้นาร์เนียมีแต่ฤดูหนาวตลอดกาล ไม่มีใครในนาร์เนียที่สามารถโค่นอำนาจนางได้ ยกเว้นอัสลาน ผู้ปกครองนาร์เนียที่แท้จริง สี่พี่น้องพีเวนซี่ร่วมมือกับกู้อาณาจักรนาร์เนียคืน โดยได้รับความร่วมมือจากสิงโตอัสลาน และเหล่าเซนทอร์ สุดท้านดินแดนนาร์เนียก็ได้รับความสันติสุขกลับคืนมา ทั้งสี่พี่น้องได้ขึ้นครองราชย์เป็นราชาและราชินีแห่งนาร์เนีย จนกระทั่งวันหนึ่ง พวกเขาทั้งสี่ได้ออกไปล่ากวางขาวทางป่าตะวันตก และพวกเขาก็บังเอิญเดินเข้าไปในตู้เสื้อผ้า เข้าสู่ดินแดนที่พวกเขาเคยจากมา และกลับกลายเป็นเด็กอีกครั้งหนึ่งรายชื่อบทรายชื่อบท. 1. ลูซี่แอบเข้าไปสำรวจในตู้เสื้อผ้า 2. สิ่งที่ลูซี่พบในตู้นั้น 3. เอ๊ดมันด์กับตู้เสื้อผ้าอาถรรพ์ 4. 'เตอร์กิซ ดีไล้ท์' ขนมหวานชื่นใจ 5. กลับมาทางฟากนี้ของประตู 6. เข้าไปในป่า 7. หนึ่งวันกับบีเว่อร์ 8. เหตุการณ์หลังอาหารมื้อนั้น 9. ในปราสาทของนางแม่มด 10. คำสาปเริ่มเสื่อม 11. อัสลานอยู่ใกล้เข้ามาอีกนิด 12. ปีเต้อร์เข้าสนามรบครั้งแรก 13. อาถรรพ์ลึกล้ำจากรุ่งอรุณแห่งกาลเวลา 14. ชัยชนะของนางแม่มด 15. อาถรรพ์ลึกล้ำก่อนรุ่งอรุณแห่งการเวลา 16. สิ่งที่เกิดขึ้นแก่รูปหิน 17. การล่ากวางขาวรายชื่อตัวละครรายชื่อตัวละคร. - ปีเตอร์ พรีเวนซี่ พี่คนโตของสี่พี่น้องพีเวนซี่ ในตอนแรกปีเตอร์ไม่เชื่อว่านาร์เนียมีอยู่จริง แต่ในภายหลังเชื่อเพราะเห็นด้วยตาตัวเอง เขาเป็นแกนนำสำคัญในการต่อสู้กับแม่มดขาว และในท้ายที่สุดได้เป็นราชันปีเตอร์ปกครองนาร์เนีย - ซูซาน พรีเวนซี่ พี่คนรองของสี่พี่น้องพีเวนซี่ ในตอนแรกไม่เชื่อว่านาร์เนียมีอยู่จริงเช่นเดียวกับปีเตอร์ - เอ็ดมันด์ พรีเวนซี่ น้องคนรองของสี่พี่น้องพรีเวนซี่ เขาพบกับแม่มดขาวและได้ให้สัญญาว่าจะนำพี่น้องอีกสามคนไปพบ แต่เขาก็ทำไม่สำเร็จจนถูกกักขังไว้ในปราสาทแม่มดขาว แต่ผลสุดท้ายก็หลบหนีออกมาได้ด้วยการช่วยเหลือจากกองทัพของอัสลาน ในท้ายสุดของเรื่องได้ปกครองนาร์เนียร่วมกับพี่น้อง - ลูซี่ พรีเวนซี่ น้องคนสุดท้องของตระกูลพีเวนซี่ เป็นคนแรกในตระกูลพีเวนซี่ที่ได้พบอาณาจักรนาร์เนีย ภายหลังได้เป็นราชินีแห่งนาร์เนียร่วมกับพี่สาวของเธอ - อัสลาน ผู้ปกครองนาร์เนียที่แท้จริง ภายหลังมาช่วยปีเตอร์และเอ็ดมันด์ต่อสู้กับแม่มดขาว - แม่มดขาว ผู้แต่งตั้งตนเองเป็นราชินีแห่งนาร์เนีย นางสาปให้นาร์เนียเป็นฤดูหนาวมานาน นางสามารถเปลี่ยนสิ่งมีชีวิตเป็นหินได้ด้วยไม้กายสิทธิ์ นางไม่เคยหวาดกลัวใครยกเว้นบุตรแห่งอดัม และธิดาแห่งอีฟ ซึ่งจะร่วมมือกับอัสลานเพื่อกำจัดนาง - มอร์กริม - ทัมนัส - ศาสตราจารย์เคิร์ก - คุณบีเวอร์ - คุณนายบีเวอร์ฉบับภาพยนตร์ ฉบับภาพยนตร์. ตู้พิศวงได้รับการดัดแปลงเป็นภาพยนตร์และละครหลายครั้ง โดยวอลท์ ดิสนีย์ พิคเจอร์สได้นำไปสร้างภาพยนตร์ฉายใน พ.ศ. 2548 ในชื่อว่า อภินิหารตำนานแห่งนาร์เนีย ตอน ราชสีห์, แม่มด กับตู้พิศวง (The Chronicles of Narnia: The Lion, the Witch and the Wardrobe) กำกับโดยแอนดรูว์ อดัมสัน ซึ่งประสบความสำเร็จทั้งด้านรายได้และคำวิจารณ์</doc>
