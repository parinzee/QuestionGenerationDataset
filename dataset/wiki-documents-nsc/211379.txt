<doc id="211379" url="https://th.wikipedia.org/wiki?curid=211379" title="แอนน์ เนวิลล์ สมเด็จพระราชินีแห่งอังกฤษ">แอนน์ เนวิลล์ สมเด็จพระราชินีแห่งอังกฤษ แอนน์ เนวิลล์ สมเด็จพระราชินีแห่งอังกฤษ (ภาษาอังกฤษ: Anne Neville) (11 มิถุนายน ค.ศ. 1456 – 16 มีนาคม ค.ศ. 1485) แอนน์ เนวิลล์ประสูติเมื่อวันที่ 11 มิถุนายน ค.ศ. 1456 ปราสาทวอริค ในราชอาณาจักรอังกฤษ ทรงเป็นธิดาของริชาร์ด เนวิลล์ เอิร์ลแห่งวอริคที่ 16 และแอนน์ เนวิลล์ เคานทเตสแห่งวอริคที่ 16 แอนน์ทรงเสกสมรสครั้งแรกกับเอ็ดเวิร์ดแห่งเวสต์มินสเตอร์ เจ้าชายแห่งเวลส์ ก่อนที่จะมาเสกสมรสกับริชาร์ด ดยุคแห่งกลอสเตอร์เมื่อวันที่ 12 กรกฎาคม ค.ศ. 1472ที่แอบบีเวสต์มินสเตอร์ มีพระราชโอรสด้วยกันพระองค์หนึ่ง--เอ็ดเวิร์ดแห่งมิดเดิลแฮม เจ้าชายแห่งเวลส์ (Edward of Middleham, Prince of Wales) แอนน์สิ้นพระชนม์เมื่อวันที่ 16 มีนาคม ค.ศ. 1485 เมื่อพระชนมายุได้ 29 พรรษาเจ้าหญิงแห่งเวลส์ เจ้าหญิงแห่งเวลส์. เมื่ออายุได้ 14 ปีเอิร์ลแห่งวอริคก็จัดการหมั้นแอนน์กับเอ็ดเวิร์ดแห่งเวสต์มินสเตอร์ เจ้าชายแห่งเวลส์ผู้เป็นรัชทายาทของพระเจ้าเฮนรีที่ 4 เอิร์ลแห่งวอริคไม่พอใจกับรางวัลที่ได้รับพระราชทานจากการช่วยให้พระเจ้าเอ็ดเวิร์ดที่ 4ได้เป็นพระมหากษัตริย์จึงได้เปลี่ยนไปเข้าข้างพระราชินีมาร์กาเร็ตสมเด็จพระราชินีในพระเจ้าเฮนรีที่ 4 แต่มาร์กาเร็ตทรงมีความสงสัยในความตั้งใจของเอิร์ลแห่งวอริค โดยเฉพาะหลังจากที่อิสซาเบลพี่สาวของแอนน์ไปแต่งงานกับจอร์จ แพลนทาเจเน็ท ดยุคแห่งแคลเรนซ์ที่ 1 พระอนุชาของพระเจ้าเอ็ดเวิร์ด เพื่อบรรเทาความเคลือบแคลงใจเอิร์ลแห่งวอริคก็จัดการหมั้นเอ็ดเวิร์ดแห่งเวสมินสเตอร์กับแอนน์ที่วังอังบัวส์ในฝรั่งเศส และการแต่งงานที่มหาวิหารอองเจส์เมื่อวันที่ 13 ธันวาคม ค.ศ. 1470 หลังจากนั้นมาร์กาเร็ตแห่งอองจูก็ส่งเอิร์ลแห่งวอริคไปอังกฤษเพื่อกู้ราชบัลลังก์ให้แก่พระเจ้าเฮนรี ซึ่งประสพความสำเร็จแต่มาพ่ายแพ้และถึงแก่อสัญกรรมในศึกสองสามเดือนหลังจากนั้น แอนน์กลับมาอังกฤษกับเอ็ดเวิร์ดแห่งเวสมินสเตอร์และมาร์กาเร็ตแห่งอองจูหลังจากที่เอิร์ลแห่งวอริคเสียชีวิตไปแล้ว หลังจากที่เอ็ดเวิร์ดแห่งเวสมินสเตอร์เสียชีวิตในยุทธการทูคสบรี (Battle of Tewkesbury) เมื่อวันที่ 4 พฤษภาคม ค.ศ. 1471 แอนน์และและมาร์กาเร็ตแห่งอองจูก็ถูกจับและนำไปโคเว็นทรี ต่อมาก็ถูกย้ายไปคฤหาสน์ของดยุคแห่งแคลเรนซ์ในลอนดอน ซึ่งเป็นที่ที่แอนน์กลายเป็นต้นตอของความขัดแย้งระหว่างดยุคแห่งแคลเรนซ์และพระเจ้าริชาร์ด ดยุคแห่งแคลเรนซ์ในขณะนั้นก็แต่งงานแล้วกับพี่สาวของแอนน์แต่ก็ยังพยายามที่จะได้อสังหาริมทรัพย์ของตระกูลเนวิลล์ทั้งหมด จึงได้ปฏิบัติต่อแอนน์เช่นผู้อยู่ในการปกครอง เชื่อกันว่าพระเจ้าริชาร์ดตามหาแอนน์จนพบและพาหนีไปพำนักอยู่ในวัดเซนต์มาร์ติน เล แกรนด์ ปีต่อมาริชาร์ดกับแอนน์ก็แต่งงานกัน และไปพำนักที่ปราสาทมิดเดิลแฮมดัชเชสแห่งกลอสเตอร์ ดัชเชสแห่งกลอสเตอร์. การแต่งงานระหว่างแอนน์กับริชาร์ด ดยุคแห่งกลอสเตอร์เกิดขึ้นเมื่อวันที่ 12 กรกฎาคม ค.ศ. 1472ที่แอบบีเวสต์มินสเตอร์ ทั้งสองตั้งบ้านเรือนอยู่ที่ปราสาทมิดเดิลแฮมหลังจากที่ริชาร์ดได้รับแต่งตั้งให้เป็นผู้ครองภาคเหนือ (Governor of the North) ทั้งสองมีโอรสด้วยกันหนึ่ง--เอ็ดเวิร์ด ที่เกิดที่มิดเดิลแฮมราวปี ค.ศ. 1473 สุขภาพของแอนน์ไม่ค่อยดีนักซึ่งอาจจะมีสาเหตุมาจากการเป็นวัณโรคสมเด็จพระราชินีแห่งอังกฤษ สมเด็จพระราชินีแห่งอังกฤษ. เมื่อวันที่ 9 เมษายน ค.ศ. 1483 พระเจ้าเอ็ดเวิร์ดที่ 4 เสด็จสวรรคต ริชาร์ดได้รับแต่งตั้งให้เป็น “เจ้าผู้พิทักษ์” หรือผู้สำเร็จราชการแทนพระนัดดาพระเจ้าเอ็ดเวิร์ดที่ 5และพระอนุชา ริชาร์ดแห่งชรูว์สบรี ดยุคแห่งยอร์คที่ 1 เมื่อวันที่ 22 มิถุนายน ค.ศ. 1483 พระเจ้าเอ็ดเวิร์ดที่ 5 และพระอนุชาก็ถูกประกาศว่าเป็นพระโอรสนอกสมรส (Titulus Regius) ของพระเจ้าเอ็ดเวิร์ดที่ 4 ตามหลักฐานการกล่าวอ้างของบาทหลวงราล์ฟ ชา ผู้ให้การว่าเป็นผู้ทำการสมรสระหว่างพระเจ้าเอ็ดเวิร์ดที่ 4 กับเลดี้เอเลเนอร์ ทาลบอทผู้ที่ยังมีชีวิตอยู่เมื่อพระเจ้าเอ็ดเวิร์ดมาสมรสกับเอลิซาเบธ วูดวิลล์ผู้ต่อมาเป็นพระราชินีเอลิซาเบธ วูดวิลล์ ซึ่งทำให้ทั้งสองพระองค์ไม่มีสิทธิในราชบัลลังก์ตามกฎหมาย ผู้ที่มีสิทธิถูกต้องในราชบัลลังก์จึงเป็นริชาร์ดผู้ขึ้นครองราชย์เป็นสมเด็จพระเจ้าริชาร์ดที่ 3 แอนน์ได้รับการสวมมงกุฏเป็นสมเด็จพระราชินี เอ็ดเวิร์ดแห่งมิดเดิลแฮมพระราชโอรสได้รับแต่งตั้งให้เป็นเจ้าชายแห่งเวลส์ แต่เอ็ดเวิร์ดแห่งมิดเดิลแฮมมาสิ้นพระชนม์อย่างกะทันหันเมื่อวันที่ 9 เมษายน ค.ศ. 1483 ที่เชอริฟฟ์ ฮัตตัน (Sheriff Hutton) ซึ่งทำให้ทั้งริชาร์ดและแอนน์โศรกเศร้าเป็นอันมาก แอนน์หันมาเลี้ยง เอ็ดเวิร์ด เอิร์ลแห่งวอริค (Edward, Earl of Warwick) ผู้เป็นหลานอย่างลูก พระเจ้าริชาร์ดทรงแต่งตั้งเอ็ดเวิร์ดให้เป็นรัชทายาทซึ่งอาจจะตามความประสงค์ของแอนน์ ข่าวลือที่ว่าพระเจ้าริชาร์ดจะทรงหย่ากับแอนน์เพื่อจะไปเสกสมรสกับเอลิซาเบธแห่งยอร์คเกิดขึ้นหลังจากที่เอ็ดเวิร์ดแห่งมิดเดิลแฮมสิ้นพระชนม์ไปแล้วแต่ก็ไม่มีหลักฐานสนับสนุนข่าวลือที่ว่านี้ แอนน์สิ้นพระชนม์เมื่อวันที่ 16 มีนาคม ค.ศ. 1485 เมื่อพระชนมายุได้ 29 พรรษา อาจจะจากวัณโรค พระศพตั้งอยู่ที่ทางขวาของแท่นบูชาเอกใกล้กับประตูชาเปลคอนเฟสเซอร์ (Confessor's Chapel) แอบบีเวสต์มินสเตอร์ ในหลุมศพที่ไม่มีเครื่องหมาย จนกระทั่งสมาคมพระเจ้าริชาร์ดที่ 3 มาติดตั้งให้เมื่อปี ค.ศ. 1960ตระกูลเนวิลล์ ตระกูลเนวิลล์. ผังข้างล่างอย่างย่อแสดงเบื้องหลังความสัมพันธ์ของตระกูลเนวิลล์ของริชาร์ด เนวิลล์กับราชวงศ์ยอร์ค และราชวงศ์แลงคาสเตอร์ เส้นไข่ปลาแสดงว่าเป็นการสมรส เส้นหนาเป็นบุตร/บุตรี ผังเริ่มจากขวาไปซ้าย</doc>
