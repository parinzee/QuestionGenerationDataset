<doc id="916652" url="https://th.wikipedia.org/wiki?curid=916652" title="เขตดาเบา">เขตดาเบา เขตดาเบา หรือชื่อเดิม เซาเทิร์นมินดาเนา () หรือ เขตที่ 11 เป็นเขตหนึ่งของประเทศฟิลิปปินส์ ตั้งอยู่ทางภาคตะวันออกเฉียงใต้ของเกาะมินดาเนา ประกอบไปด้วย 5 จังหวัด ล้อมรอบด้วยอ่าวดาเบา เมืองศูนย์กลางของเขตนี้คือดาเบา สภาพภูมิอากาศ มีฝนตกตลอดทั้งปี และตั้งอยู่ในแนวพายุไต้ฝุ่นการแบ่งเขตการปกครอง การแบ่งเขตการปกครอง. แบ่งเป็น 5 จังหวัด, 1 นครที่มีประชากรสูง, 5 นครทั่วไป, 43 เทศบาล และ 1,162 บารังไกย์ประชากรศาสตร์ ประชากรศาสตร์. เขตดาเบาเป็นเขตที่มีประชากรมากที่สุดของเกาะมินดาเนา และเป็นเขตที่มีประชากรมากเป็นอันดับที่ 7 ของประเทศ โดยในปี ค.ศ. 2015 มีประชากร 4,893,318 คน โดยศูนย์กลางของเขต เมืองดาเบา ยังเป็นเมืองที่ใหญ่ที่สุดของเกาะมินดาเนาอีกด้วย เมืองดาเบามีพื้นที่ 2,444 ตารางกิโลเมตร เป็นเมืองที่มีพื้นที่มากที่สุดของประเทศ และมีประชากร 1,632,991 คนในปี ค.ศ. 2015 เป็นเมืองที่มีประชากรอันดับที่ 4 ของประเทศ และมากที่สุดในเขตวิซายัส-มินดาเนา ส่วนเขตมหานครดาเบา เป็นเขตมหานครที่มีประชากรมากที่สุดของเกาะ และมากเป็นอันดับที่ 3 ของประเทศ มีประชากร 2,274,913 คน ประชากรส่วนใหญ่นับถือศาสนาคริสต์ นิกายโรมันคาทอลิก นอกจากนี้ยังนับถือศาสนาอิสลาม ศาสนาพุทธ และชินโต</doc>
