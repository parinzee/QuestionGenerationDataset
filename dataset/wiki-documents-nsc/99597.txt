<doc id="99597" url="https://th.wikipedia.org/wiki?curid=99597" title="อุดม ตันติประสงค์ชัย">อุดม ตันติประสงค์ชัย อุดม ตันติประสงค์ชัย เป็นซีอีโอ (CEO) ของ สายการบิน โอเรียนท์ ไทย แอร์ไลน์ (Orient Thai Airlines) และ วัน-ทู-โก โดย สายการบิน โอเรียนท์ ไทย แอร์ไลน์ (One Two Go Operated by Orient Thai Airlines)ประวัติ ประวัติ. อุดม เกิดเมื่อปี พ.ศ. 2498 ที่คลองเตย กรุงเทพมหานคร ในธุรกิจครอบครัวที่มีกิจการโรงฟอกหนังเล็กๆ ที่ปากน้ำ ไปเรียนที่ไต้หวันตั้งแต่อายุ 13 ปี โดยมีชื่อจีนว่า "เฉิน สวย จิ่น" ต่อมาได้ไปเรียนที่โรงเรียนช่างกลเครื่องบินที่ฮ่องกง อายุ 17 ปี อุดม กลับเมืองไทยและดำเนินธุรกิจส่งออกหนังฟอกไปฮ่องกง เนื่องจากมีหัวการค้าขายเก่ง ได้แปรรูปเศษหนังที่ไม่มีค่า ไขมันไขวัวขายไปทำสบู่ และส่งออกน้ำมันปาล์ม ทำสบู่ให้กับไต้หวัน และทำถุงมือส่งออกด้วย เขาตั้งบริษัทเทรดดิ้งส่งออกชื่อ Fuldaa (เป็นชื่อเมือง ๆ หนึ่งในประเทศเยอรมนี) เริ่มแรกส่งออกหนังฟอกไปต่างประเทศ พอวัตถุดิบหนังเริ่มขาดแคลนในไทย เขาจึงเสาะแสวงหาไปซื้อจากพม่า และขยายกิจการไปที่เวียดนาม ระหว่างปี พ.ศ. 2527 - พ.ศ. 2528 และในปี พ.ศ. 2531 เขาก็เริ่มธุรกิจค้าหนังและสิ่งทอในประเทศกัมพูชาธุรกิจสายการบิน ธุรกิจสายการบิน. ตุลาคม พ.ศ. 2533 อุดม เริ่ม สายการบิน แคมโบเดีย อินเตอร์เนชั่นแนล แอร์ไลน์ (CIA) ซึ่งเป็นสายการบินแห่งชาติของกัมพูชา ในนามของบริษัท Fuldaa ที่ได้รับสัมปทานจากคณะรัฐมนตรีกัมพูชา เริ่มเปิดบินเที่ยวแรก เมื่อ พฤษภาคม พ.ศ. 2535 บินระหว่างกรุงเทพฯ-พนมเปญ และปิดลงเมื่อปี พ.ศ. 2537 และนำเครื่องบิน 3 ลำที่ต้องกลับมาตั้งหลักที่ประเทศไทย แต่ไม่มีใบอนุญาต ระหว่างที่รอใบอนุญาตในปี พ.ศ. 2537 นั้น อุดม ก็ได้รับการติดต่อจาก William Gatchalian ซึ่งเป็นเจ้าของโรงงานพลาสติกของฟิลิปปินส์ ให้ร่วมหุ้น 60-40% ทำสายการบิน แอร์ ฟิลิปปินส์ หลังจากรัฐบาลฟิลิปปินส์เปิดเสรีการบินในปี พ.ศ. 2537 และในปี พ.ศ. 2538 อุดม เริ่ม สายการบิน โอเรียนท์ ไทย แอร์ไลน์ เดิมใช้ชื่อว่า สายการบิน โอเรียนท์ เอ็กซ์เพรส แอร์ ให้บริการเที่ยวบินภายในประเทศระหว่างภูมิภาค บินจากเชียงใหม่ ไปยัง อุบลราชธานี อุดรธานี ขอนแก่น ฯลฯ จนกระทั่ง วันที่ 3 ธันวาคม พ.ศ. 2546 เริ่ม วัน ทู โก โดย สายการบิน โอเรียนท์ ไทย แอร์ไลน์ ซึ่งเป็นสายการบินราคาประหยัดสายการบินแรกของประเทศไทยรางวัลที่ได้รับรางวัลที่ได้รับ. - ได้รับปริญญาศิลปศาสตรดุษฎีบัณฑิตกิตติมศักดิ์ สาขาวิชาการจัดการ ประจำปีการศึกษา 2554 จากมหาวิทยาลัยเกษมบัณฑิต</doc>
