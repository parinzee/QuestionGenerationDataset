<doc id="95556" url="https://th.wikipedia.org/wiki?curid=95556" title="สนามกีฬาหัวหมาก">สนามกีฬาหัวหมาก สนามกีฬาหัวหมาก () เป็นศูนย์กีฬาหลักของการกีฬาแห่งประเทศไทย ภายในประกอบด้วยอาคารหลายหลัง เช่น ราชมังคลากีฬาสถาน, อินดอร์สเตเดียม เป็นต้น ตั้งอยู่เลขที่ 286 ถนนรามคำแหง แขวงหัวหมาก เขตบางกะปิ กรุงเทพฯ 10240 ติดกับมหาวิทยาลัยรามคำแหง และมหาวิทยาลัยอัสสัมชัญ วิทยาเขตหัวหมากอาคารสถานที่ภายในบริเวณราชมังคลากีฬาสถาน อาคารสถานที่ภายในบริเวณ. ราชมังคลากีฬาสถาน. ราชมังคลากีฬาสถาน (Rajamangala National Stadium) เป็นสนามกีฬาที่ใหญ่ที่สุดในประเทศไทย สร้างขึ้นเพื่อเฉลิมพระเกียรติ พระบาทสมเด็จพระเจ้าอยู่หัว เนื่องในวโรกาส พระราชพิธีมหามงคลเฉลิมพระชนมพรรษา ๕ รอบ ๕ ธันวาคม พุทธศักราช ๒๕๓๐ และ พระราชพิธีรัชมังคลาภิเษก ๒ กรกฎาคม พุทธศักราช ๒๕๓๑ แล้วเสร็จเมื่อปี พ.ศ. 2541 เพื่อใช้ในการแข่งขันกีฬาเอเชี่ยนเกมส์ ครั้งที่ 13 ที่กรุงเทพมหานครเป็นเจ้าภาพ ความสามารถในการรองรับผู้เข้าชมภายในอาคาร จำนวน 80,000 คน ความสามารถในการรองรับผู้เข้าชม (อัฒจันทร์) ภายหลังจากติดตั้งเก้าอี้เพื่อรองรับการแข่งขันฟุตบอลเอเชี่ยนคัพ 2007 และกีฬามหาวิทยาลัยโลก 2007 ปัจจุบันมีเก้าอี้ทั้งสิ้น 49,722 ที่นั่ง (เป็นเก้าอี้ VIP จำนวน 172 ที่นั่ง) ทำให้ความจุสนามลดลงจากเดิม 65,000 คน และมีเก้าอี้เพียง 18,527 ที่นั่ง และภายในมีสนามฟุตบอลขนาดมาตรฐานขนาด105x68m ลู่วิ่ง ลานกรีฑา มีจอวิดีโอสกอร์บอร์ด1ตัว และมีสิ่งอำนวยความสะดวกอื่นๆ ราชมังคลากีฬาสถาน เป็นสนามเหย้าของฟุตบอลทีมชาติไทย และเคยจัดการแข่งขันฟุตบอลนัดสำคัญต่างๆ นอกจากนี้ยังใช้จัดคอนเสิร์ตกลางแจ้ง และการถ่ายทำภาพยนตร์ เป็นต้นอินดอร์สเตเดียม อินดอร์สเตเดียม. อินดอร์ สเตเดียม หัวหมาก เดิมมีชื่อว่า สนามกีฬากิตติขจร เป็นสนามกีฬาในร่ม สำหรับการแข่งขันและฝึกซ้อมกีฬาในร่ม สร้างขึ้นเมื่อปี พ.ศ. 2509 สร้างขึ้นเพื่อรองรับการจัดการแข่งขันเอเชียนเกมส์ครั้งที่ 6 ที่ประเทศไทยเป็นเจ้าภาพ ความจุของผู้เข้าชมภายในอาคารได้จำนวน 10,000 - 15,000 คน แต่ปัจจุบันได้มีการปรับปรุงอาคาร ทำให้ความสามารถในการรองรับผู้เข้าชม (อัฒจันทร์) ได้จำนวน 6,000 ที่นั่งอาคารอื่น ๆอาคารอื่น ๆ. - อาคารเวลโลโดรม สำหรับแข่งจักรยาน ความจุ 700 ที่นั่ง - สนามยิงปืน ความจุ 6,000 ที่นั่ง - สระว่ายน้ำ และสระกระโดด ความจุ 15,000 คน - อาคารบริการสนามเทนนิส - ศูนย์ฝึกกีฬาเพื่อการแข่งขัน - ศูนย์ฝึกกีฬาในร่ม - อาคารที่ทำการสำนักงานการกีฬาแห่งประเทศไทย - ที่พักนักกีฬา รวมทั้งหมด 500 เตียง</doc>
