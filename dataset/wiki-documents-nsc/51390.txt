<doc id="51390" url="https://th.wikipedia.org/wiki?curid=51390" title="สมเด็จพระราชาธิบดีตวนกู ซัยยิด ซีรอญุดดีน">สมเด็จพระราชาธิบดีตวนกู ซัยยิด ซีรอญุดดีน สมเด็จพระราชาธิบดีตวนกู ซัยยิด ซีรอญุดดีน อิบนี อัลมัรฮูม ตวนกูซัยยิด ปุตรา จามาลัลลาอิล ยังดีเปอร์ตวน อากงที่ 12 ทรงเป็นสมเด็จพระราชาธิบดีองค์ที่ 12 แห่งสหพันธรัฐมาเลเซีย และอดีตรายารัฐปะลิสเป็นพระราชโอรสในสมเด็จพระราชาธิบดีองค์ที่ 3 แห่งมาเลเซีย เสด็จพระราชสมภพเมื่อวันที่ 17 พฤษภาคม พ.ศ. 2486 และทรงขึ้นครองสิริราชสมบัติเมื่อวันที่ 13 ธันวาคม พ.ศ. 2544 สมเด็จพระราชาธิบดีตวนกู ไซอิด ซิรอญุดดิน อิบนี อัลมาร์ฮูม ตวนกู ไซอิด ปุตรา จามาลุลไลล์ ยังดี เปอร์ตวน อากง แห่งมาเลเซีย เป็นพระราชโอรสในตวนกู เซยิด ปุตรา อิบนิ อัล มรหุม เซยิด ฮัสซัน จามัลุลลาอิล (Tuanku syed Putra Ibni Al Marhum Syed Hassan Jamalullail) อดีตสมเด็จพระราชาธิบดีองค์ที่ 3 และรายารัฐปะลิส กับเติงกู บุดริอะห์ บินติ อัล มรหุม เติงกู อิสมาอิล (Tengku Budriah binti Al – Marhum Tengku Ismail) เสด็จขึ้นครองราชย์เมื่อวันที่ 13 ธันวาคม พ.ศ. 2544 เป็นพระมหากษัตริย์ภายใต้รัฐธรรมนูญระบอบประชาธิปไตยแบบรัฐสภา ทรงเป็นสมเด็จพระราชาธิบดีองค์ที่ 12 แห่งมาเลเซียพระราชประวัติ พระราชประวัติ. สมเด็จพระราชาธิบดีตวนกู ซัยยิด ซีรอญุดดีน เสด็จพระราชสมภพเมื่อวันที่ 17 พฤษภาคม พ.ศ. 2486 ณ เมืองระอาว รัฐปะลิส ประเทศมาเลเซีย พระองค์ทรงอภิเษกสมรสเมื่อวันที่ 15 กุมภาพันธ์ พ.ศ. 2510 กับสมเด็จพระราชินีตวนกู เฟาซิอาห์ บินตี อัลมาร์ฮูม เติงกู อับดุล รอชีด รายา ประไหมสุหรี อากง ซึ่งสืบเชื้อสายพระราชวงศ์สุลต่านรัฐกลันตันและตรังกานู มีพระราชโอรส 1 พระองค์และพระราชธิดา 1 พระองค์ พระองค์ทรงสำเร็จการศึกษาจากวิทยาลัยวิชาการทหารแซนเฮริสต์ (Sandhurst) สหราชอาณาจักร เมื่อปี พ.ศ. 2508พระราชกรณียกิจพระราชกรณียกิจ. - ทรงได้รับการสถาปนาพระอิสริยยศเป็นมกุฏราชกุมารแห่งรัฐปะลิส เมื่อวันที่ 30 ตุลาคม พ.ศ. 2503 - ทรงได้รับการสถาปนาพรอิสริยยศเป็นราชาแห่งรัฐปะลิส เมื่อวันที่ 17 เมษายน พ.ศ. 2543 ภายหลังจากที่ตวนกู เซยิด ปุตรา (Tuanku Syed Putra) สมเด็จพระราชบิดาสวรรคต และมีพระราชพิธีราชาภิเษก เมื่อวันที่ 7 พฤษภาคม พ.ศ. 2544เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นมงคลยิ่งราชมิตราภรณ์ (ร.ม.ภ.) - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ (ม.จ.ก.)</doc>
