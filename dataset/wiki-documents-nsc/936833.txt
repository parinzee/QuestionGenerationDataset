<doc id="936833" url="https://th.wikipedia.org/wiki?curid=936833" title="ภูเขาโปปา">ภูเขาโปปา ภูเขาโปปา (, ) เป็นภูเขาไฟสูง 1,518 เมตร (4,981 ฟุต) จากระดับน้ำทะเล ตั้งอยู่ในเขตมัณฑะเลย์ ภาคกลางของพม่า ประมาณ ทางตะวันออกเฉียงใต้จากพุกาม บริเวณเทือกเขาพะโค ในสภาพอากาศที่ชัดเจนสามารถมองเห็นได้จากแม่น้ำอิระวดี จากระยะ ภูเขาโปปาเป็นที่รู้จักกันดีที่สุดในฐานะที่ตั้งของศาล นะ วัดและสถานที่เก็บโบราณวัตถุบนยอดเขาชื่อ ชื่อ. ชื่อ โปปา เชื่อว่ามีที่มาจากคำว่า ปุปฺผ หรือ ปุษฺป จากภาษาบาลีและภาษาสันสกฤต ซึ่งหมายถึง ดอกไม้ธรณีวิทยา ธรณีวิทยา. ส่วนประกอบหลักของกรวยภูเขาไฟประกอบไปด้วยหินบะซอลต์ หินบะซอลติก แอนดีไซต์ หินสคอเรีย และหินตะกอนลาวาจากการประทุของภูเขาไฟ ซึ่งสันนิษฐานว่าเกิดขึ้นในช่วงระยะหลังของการขยายตัวของภูเขาไฟ ภูเขาไฟยังมีที่ราบลึกขนาด และกว้าง ที่แผ่ไปทางทิศตะวันตกเฉียงเหนือ คาดว่าเกิดขึ้นจากการถล่มเนื่องจากความลาดชันของภูเขาไฟ มีดินถล่มกว่า 3 ลูกบาศก์กิโลเมตร (0.72 บาศก์ไมล์) ทำให้แอ่งภูเขาไฟรูปกระจาดทางด้านเหนือเกิดรอยแหว่ง ซึ่งครอบคลุมพื้นที่กว่า 27 ตารางกิโลเมตร (10 ตารางไมล์)ลักษณะเด่น ลักษณะเด่น. ทางตะวันตกเฉียงใต้ของภูเขาโปปาเป็นที่ตั้งของ ตองกะลัต (เนินเขาบริเวณฐาน) ซึ่งเป็นปลักภูเขาไฟ หรือ คอขวดภูเขาไฟ ที่สูงชันซึ่งสูงกว่าระดับน้ำทะเล 657 เมตร (2,156 ฟุต) มีศาลนะ และวัดตั้งอยู่บนยอด มีบันไดทางขึ้น 777 ขั้นสู่ยอดเขา เนินเขาตองกะลัตบางครั้งถูกเรียกว่าภูเขาโปปา ซึ่งความจริงแล้วภูเขาโปปาคือภูเขาไฟ ส่วนเนินเขาตองกะลัตคือคอขวดภูเขาไฟซึ่งอยู่บริเวณฐานของภูเขาโปปา เพื่อหลีกเลี่ยงความสับสนจึงเรียกภูเขาโปปาโดยทั่วไปว่า ตองมาจี (เนินแม่) จุดสูงสุดของ ตองกะลัต มีทัศนียภาพงดงามสามารถมองเห็นเมืองโบราณของพุกามในทางทิศเหนือ ด้านทิศตะวันออกสามารถมองเห็นภูเขาโปปาที่มีลักษณะทรงกรวยคล้ายภูเขาฟูจิในญี่ปุ่น มีขนาดใหญ่ประมาณ 610 เมตร (2,000 ฟุต) และกว้าง 914 เมตร (3,000 ฟุต) ภูเขามีรูปทรงที่แตกต่างกันไปตามทิศทางที่มองเห็น พื้นที่ทั่วไปโดยรอบแห้งแล้ง แต่พื้นที่บริเวณภูเขาโปปามีน้ำซับและลำธารกว่า 200 แห่ง ดังนั้นจึงเปรียบเสมือนกับโอเอซิสในทะเลทรายแห้งแล้งของพม่า ซึ่งหมายความว่าภูมิทัศน์โดยรอบมีพุ่มไม้ลักษณะเต็มไปด้วยหนามและต้นไม้แคระแกรนเมื่อเทียบกับป่าและแม่น้ำอันอุดมสมบูรณ์ที่มีชื่อเสียงในแห่งอื่นของพม่า ต้นไม้ พืชดอกและสมุนไพรเติบโตขึ้นเนื่องจากดินอุดมสมบูรณ์จากเถ้าภูเขาไฟ ลิงแม็กแคกคือบรรดาสัตว์ที่โดดเด่นที่สุดในแหล่งท่องเที่ยวบนตองกะลัต</doc>
