<doc id="302078" url="https://th.wikipedia.org/wiki?curid=302078" title="แม็ส">แม็ส แม็ส (, , ฟังเสียง) ตั้งอยู่ทางทิศตะวันออกเฉียงเหนือของประเทศฝรั่งเศส เป็นเมืองหลวงของแคว้นลอแรน เมืองหลักของจังหวัดโมแซลในประเทศฝรั่งเศส เมืองแม็สตั้งอยู่ทางตรงที่แม่น้ำโมแซลมาบรรจบกับแม่น้ำแซย์ และเป็นนครหลวงโบราณของอาณาจักรออสเตรเซียของราชวงศ์กาโรแล็งเชียง โดยมีมรดกทางวัฒนธรรมเป็นโบราณสถานซึ่งเชื่อมโยงประวัติศาสตร์ของเมืองย้อนไปกว่า 3000 ปี รวมไปถึงศิลปกรรมในยุคที่ถูกยึดครองโดยจักรวรรดิเยอรมนีช่วงปลายศตวรรษที่ 19 ซึ่งปรากฏชัดบริเวณย่านจักรวรรดิ (Le quartier impérial) แม้ว่าในประวัติศาสตร์น็องซีจะเป็นเมืองหลวงของอาณาจักรดยุคแห่งลอแรน แต่แม็สได้รับเลือกให้เป็นเมืองหลวงของแคว้นลอแรนที่ตั้งขึ้นใหม่ในกลางคริสต์ศตวรรษที่ 20 เพราะความที่เคยเป็นเมืองหลวงของโลทาริงเกียลักษณะทางภูมิศาสตร์ ลักษณะทางภูมิศาสตร์. แม็สอยู่ในชัยภูมิที่ถือได้ว่าเป็นจุดเชื่อมต่อที่สำคัญของยุโรปตะวันตก โดยเชื่อมเมืองสำคัญของหลายประเทศของเบลเยียม ลักเซมเบิร์ก เยอรมนี และฝรั่งเศส- ในแนวเหนือใต้เชื่อมกรุงบรัสเซลส์ - ลักเซมเบิร์ก - แม็ส - น็องซี - ดีฌง - ในแนวตะวันตกตะวันออกเชื่อม ปารีส - แร็งส์ - แม็ส - สทราซบูร์ - แฟรงก์เฟิร์ต ลักษณะของการตั้งเมืองแม็สแบ่งออกเป็นสองส่วน โดยซีกตะวันตกตั้งอยู่ในส่วนที่เป็นที่ราบแอ่งริมแม่น้ำโมแซลซึ่งพาดผ่านเมืองทางตะวันตกเฉียงใต้และซีกตะวันออกตั้งอยู่บนเนินเขาซึ่งเป็นส่วนหนึ่งของเขาแซ็งกองตัง อยู่ในเขตภูมิอากาศอบอุ่น ในฤดูร้อนและฤดูหนาวมีความแตกต่างกันค่อนข้างมากเมืองพี่น้องเมืองพี่น้อง. - ลักเซมเบิร์ก ประเทศลักเซมเบิร์ก ตั้งแต่ พ.ศ. 2495 - เทรียร์ ประเทศเยอรมนี ตั้งแต่วันที่ 13 ตุลาคม พ.ศ. 2500 - กลอสเตอร์ ประเทศสหราชอาณาจักร ตั้งแต่ พ.ศ. 2503 - แทนเจียร์ ประเทศโมร็อกโก - ไทเลอร์ (เท็กซัส) ประเทศสหรัฐอเมริกา ตั้งแต่ พ.ศ. 2526 - แซง-เดอนี เรอูนียง ประเทศฝรั่งเศส ตั้งแต่ พ.ศ. 2529 - คาร์เมียล ประเทศอิสราเอล ตั้งแต่ มิถุนายน พ.ศ. 2530 - อี๋ชาง ประเทศจีน ตั้งแต่ พ.ศ. 2534 - ฮราเดตส์กราลอเว ประเทศสาธารณรัฐเช็ก ตั้งแต่ วันที่ 1 ธันวาคม พ.ศ. 2544 - แคนซัสซิตี ประเทศสหรัฐอเมริกา ตั้งแต่ พ.ศ. 2546</doc>
