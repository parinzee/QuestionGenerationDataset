<doc id="683259" url="https://th.wikipedia.org/wiki?curid=683259" title="เปียงยางมาราธอน">เปียงยางมาราธอน เปียงยางมาราธอน (Pyongyang Marathon) เป็นการแข่งขันมาราธอนประจำปี ซึ่งจัดขึ้นในเดือนเมษายน ที่กรุงเปียงยาง เมืองหลวงของประเทศเกาหลีเหนือ เป็นการแข่งขันที่ได้รับฉลากมาตรฐานงานวิ่งถนนระดับบรอนซ์ ( IAAF Bronze Label Road Race) จัดการแข่งขันครั้งแรกประเภทชายในปี ค.ศ. 1981 ส่วนผู้หญิงจัดขึ้นในปี ค.ศ. 1984 โดยการแข่งขันจะมีจุดเริ่มต้นและเส้นชัยที่สนามกีฬาคิม อิล-ซ็อง โดยวิ่งไปเลียบแม่น้ำแทดง ในปี ค.ศ. 2010 นักวิ่งชาวยูเครน อีวาน บาบาไรกา (Ivan Babaryka) ถือเป็นนักวิ่งยุโรปที่ชนะเป็นคนแรกในรอบ 24 ปี ในการแข่งขันปี ค.ศ. 2015 งดเว้นให้นักวิ่งชาวต่างชาติแข่งขันเนื่องจากสถานการณ์โรคไวรัสอีโบลา</doc>
