<doc id="307814" url="https://th.wikipedia.org/wiki?curid=307814" title="ตราบุรฉัตร">ตราบุรฉัตร ตราบุรฉัตร เป็นตราวงกลมทำจากเหล็กหล่อสีแดงน้ำหมาก สร้างขึ้นเพื่อเป็นการน้อมรำลึกถึง พระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน ในการที่พระองค์ทรงนำรถจักรดีเซลคันแรกมาใช้งานเมื่อปี พ.ศ. 2471 โดยตราบุรฉัตรจะติดข้างรถจักรดีเซลไฟฟ้าทุกคันประวัติของตราบุรฉัตร ประวัติของตราบุรฉัตร. ในงานฉลองกรมรถไฟหลวงครบ 50 ปี เมื่อปี พ.ศ. 2490 ข้าราชการกรมรถไฟหลวง (ต่อมาคือรัฐวิสาหกิจ การรถไฟแห่งประเทศไทย ) กลุ่มหนึ่ง ได้สร้างตราวงกลมจารึกพระนาม "บุรฉัตร" ทำด้วยบรอนซ์ ลงสีน้ำหมาก สำหรับติดไว้ด้านข้างรถจักรดีเซลไฟฟ้าทุกคัน รถจักรดีเซลที่ได้ติดตราบุรฉัตรคันแรก คือ รถจักรดีเซลไฟฟ้าซูลเลอร์ รุ่น 735 แรงม้า หมายเลข 651 แต่ต่อมากลุ่มมิจฉาชีพได้ขโมยตราบุรฉัตรไปขาย ทำให้กรมรถไฟต้องเปลี่ยนวัสดุเป็นเหล็กหล่อแทน เพื่อป้องกันการขโมย และในปัจจุบัน มีรถจักรดีเซลไฟฟ้าบางคันได้เปลี่ยนมาใช้ตราบุรฉัตรที่ลงด้วยสีทองแล้ว และในภายหลังได้มีรถจักรบางคันลงตราบุรฉัตรที่ลงด้วยสีทองแดงด้วย</doc>
