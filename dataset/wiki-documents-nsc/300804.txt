<doc id="300804" url="https://th.wikipedia.org/wiki?curid=300804" title="เพลิงพราย">เพลิงพราย เพลิงพราย (2552) ละครโทรทัศน์ไทย แนวลึกลับสืบสวน ความยาว 12 ตอน ออกอากาศทางช่อง 3 ทุกวัน ศุกร์ เสาร์ อาทิตย์ เวลา 20.30 - 22.30 น. ตั้งแต่ ศุกร์ 21 มิ.ย. - เสาร์ 18 ก.ค. 2552 กำกับการแสดงโดย ชูชัย องอาจชัย บทโทรทัศน์โดย วิลักษณา ดัดแปลงจากบทประพันธ์เดิม "เพลิงพราย" ของ อรพิม ผลิตโดย บริษัทยูม่า 99จำกัดเค้าโครงเรื่อง เค้าโครงเรื่อง. เดือนนักเขียนนวนิยายพบกับเหตุการณ์ประหลาด ทุกเช้าที่ตื่นขึ้นมาเธอจะรู้สึกอิดโรย มีรอยแผลฟกช้ำเกิดขึ้นตามร่างกาย ทั้งๆที่เธอนอนหลับอยู่ในห้องตลอดคืน เธอบอกเล่าเรื่องนี้กับอุ๋ม เพื่อนสนิทซึ่งแวะมาหาเธอที่คอนโด อุ๋มแต่งงานแล้วกับ พลภัทร ผู้กำกับหนุ่มเสน่ห์แรง เดือนไม่ทราบเลยว่าเธอถูกวิญญาณของปลายรุ้งเข้าสิง ปลายรุ้งตายโดยไม่รู้ว่าถูกใครฆ่า วิญญาณของปลายรุ้งสามารถเข้าสิงร่างเดือนได้ จึงใช้ร่างเดือนออกตระเวนสืบหาฆาตกร เดือนได้รู้จักกับพฤกษ์ นายตำรวจหนุ่มโดยบังเอิญ และเริ่มสนิทสนมกัน พฤกษ์ได้รับมอบหมายจากผู้การ ครรชิต ให้สืบสวนคดีการหายตัวไปอย่างลึกลับของนักแสดงสาวดาวรุ่ง นามว่าปลายรุ้ง วิญญาณของปลายรุ้งสิงร่างเดือนไปหาสาคร เพื่อถามว่าใครเป็นคนฆ่าตน เกิดต่อสู้กับปรเมศก์นายตำรวจ พฤกษ์สงสัยว่าสาครน่าจะมีส่วนเกี่ยวพันกับการหายตัวไปของปลายรุ้ง พฤกษ์สั่งให้ปองชัยคอยเฝ้าดูสาคร กลางดึกคืนหนึ่งปองชัยเห็นเดือนหายเข้าไปในบ้านสาคร ปองชัยตามเข้าไปพบสาครถูกทำร้ายได้รับบาดเจ็บสาหัส ส่วนเดือนหนีไป พฤกษ์ไม่เขื่อว่าเดือนทำร้ายสาคร จึงรีบตามไปดูที่คอนโด พบเดือนอยู่ที่ห้องพัก เดือนยืนยันว่าเธอไม่ได้ไหน แต่กล้องวงจรปิดของคอนโดบันทึกภาพเธอเดินออกจากห้องพักได้ เดือนจึงถูกจับข้อหาพยายามฆ่า อุ๋มมาช่วยประกันตัวเดือน พลภัทรตกใจกับเหตุการณ์ที่เกิดกับสาคร ปรึกษาเรื่องนี้กับปรเมศก์ สาครรักษาตัวอยู่ในโรงพยาบาล โดยมีตำรวจเฝ้า 24 ชั่วโมง วิญญาณของปลายรุ้งในร่างของเดือนบุกเข้ามาในห้อง พยายามฆ่าสาครอีกครั้ง พฤกษ์และปองชัยต่อสู้กับเดือน เดือนกลายร่างเป็นปลายรุ้ง พฤกษ์นำสร้อยพระมาสวมคอเดือน วิญญาณปลายรุ้งจึงออกจากร่าง ระหว่างที่พฤกษ์ดูแลเดือน สาครถูกปรเมศก์ฆ่าปิดปาก เดือนพาพฤกษ์ไปหาป้านวล ซึ่งเป็นร่างทรงของเทพ ป้านวลเตือนว่าเดือนกำลังมีเคราะห์อย่างหนักด้วยย่างเข้าสูวัยเบญจเพส ขอให้เดือนสวมสร้อยพระไว้ตลอดเวลา และขอให้พฤกษ์คอยช่วยเหลือดูแลเดือน พลภัทรแอบนอกใจอุ๋มไปมีความสัมพันธ์เกินเลยนักแสดงสาวชื่อวีณา แต่ถูกอุ๋มจับได้ อุ๋มเสียใจ จึงออกจากบ้านมาพักอยู่กับเดือนที่คอนโด ปรเมศก์ขอให้พลภัทรส่งหญิงสาวมาให้อย่างที่เคย พลภัทรส่งวีณาไปให้ปรเมศก์ ปรเมศก์ส่งวีณาต่อให้ผู้การครรชิตนายของตนอีกทอดหนึ่ง วีณาถูกข่มเหงทำร้ายร่างกาย เจ็บทั้งกายเจ็บทั้งใจ พลภัทรตามมาง้ออุ๋มที่ห้องพักของเดือน ด้วยความแค้นใจวีณาตามพลภัทรมาถึงห้องพักของเดือน ตั้งใจจะยิงพลภัทรให้ตายคามือ แต่วิญญาณปลายรุ้งซึ่งวนเวียนอยู่ที่ห้องพักของเดือนเข้ามาขัดขวาง วิญญาณของปลายรุ้งในร่างของอุ๋มไปหาพลภัทร เพื่อถามว่าใครเป็นคนฆ่าเธอ เดือนกับพฤกษ์ตามไปหาอุ๋มที่บ้าน ช่วยกันเอาพระคล้องคอ จึงไล่วิญญาณออกจากร่างอุ๋มได้ วีณากับพลภัทรถูกปรเมศก์ฆ่าปิดปาก เชิดชายผู้จัดการคอนโดที่เดือนพักอยู่ พบหลักฐานในเทปบันทึกภาพของกล้องวงจรปิดที่จะมัดตัวปรเมศก์ เชิดชายพยายามแบล็คเมล์ปรเมศก์ สุดท้ายก็ต้องตายด้วยน้ำมือของปรเมศก์ แต่ปรเมศก์หาแผ่นซีดีบันทึกภาพจากกล้องวงจรปิดไม่พบ เดือนพบแผ่นซีดีจึงมอบให้พฤกษ์ ปองชัยตรวจดูแผ่นซีดี พบหลักฐานว่าปรเมศก์อุ้มร่างของปลายรุ้งออกจากห้อง ปองชัยพยายามติดต่อพฤกษ์ แต่ถูกปรเมศก์จัดการเสียก่อน ปรเมศก์พยายามฆ่าพฤกษ์ แต่พฤกษ์รอดมาได้ วิญญาณของปลายรุ้งพบความจริงว่าใครคือคนฆ่าตน จึงเข้าสิงเดือน เพื่อไปแก้แค้นนักแสดงนักแสดง. - ณัฐพล ลียะวนิช, พฤกษ์ - อารยา เอ ฮาร์เก็ต, เดือน - ภูริ หิรัญพฤกษ์, ปรเมศก์ - โชติกา วงศ์วิลาศ, ปลายรุ้ง - ธนิดา กาญจนวัฒน์, อุ๋ม - อภินันท์ ประเสริฐวัฒนกุล, พลภัทร - เพ็ญเพชร เพ็ญกุล, สาคร - อภิษฎา เครือคงคา, วีณา - พิศมัย วิไลศักดิ์, ป้านวล - อนันต์ บุนนาค, เชิดชาย - กานต์ อรุณเรืองสวัสดิ์, ปองชัย - ยุวดี ไทยหิรัญ, สายเพลงประกอบละครเพลงประกอบละคร. - "เธออยู่ไหน"(2552) ขับร้องโดย เปียโน-สุพัณดา - "คนข้างหลัง"(2552) ขับร้องโดย อ๊อฟ-ปองศักดิ์</doc>
