<doc id="363367" url="https://th.wikipedia.org/wiki?curid=363367" title="สำนักวิจัยพิว">สำนักวิจัยพิว สำนักวิจัยพิว () เป็นหน่วยงานวิจัยไม่ฝักใฝ่ฝ่ายทางการเมืองที่สำคัญแห่งหนึ่งของสหรัฐอเมริกา ที่สำรวจความคิดเห็นของสาธารณชน วิเคราะห์ข่าวสาร วิจัยทางด้านสังคมวิทยา ฟังความคิดเห็นของหลาย ๆ ฝ่าย และนำผลการค้นพบตีพิมพ์ผ่านทางเว็บไซต์ ประเด็นที่ให้ความสำคัญมักจะเกี่ยวข้องกับเรื่อง ศาสนา การเมืองสหรัฐอเมริกา สังคม การต่างประเทศ และสื่อ ทางสำนักอ้างว่าสื่อหลายแขนงมักจะอิงผลสำรวจของตน ทั้งนี้เมื่อค้นหาจากกูเกิล นิวส์ พบเจอคำว่า Pew Research Center กว่า 1600 รายการ และสำนักข่าวอย่าง BBC และ CNN ก็เขียนข่าวโดยอิงจากผลสำรวจของสำนักวิจัยเช่นเดียวกันโครงการวิจัย โครงการวิจัย. ปัจจุบันสำนักวิจัยพิวมีโครงการวิจัยอยู่ 7 โครงการด้วยกันศาสนาและชีวิตสาธารณะ ศาสนาและชีวิตสาธารณะ. โครงการวิจัยเกี่ยวกับศาสนาและชีวิตสาธารณะ (Pew Forum on Religion & Public Life) วิจัยเกี่ยวกับศาสนาและผลกระทบที่มีต่อสังคมอเมริกา เรื่องที่ให้ความสำคัญคือ ศาสนาและการเมือง การทำแท้ง การวิจัยสเต็มเซลล์ ผู้รักร่วมเพศ การเจริญเติบโตของศาสนาอิสลาม และสถิติของผู้นับถือศาสนาในอเมริกาแบ่งตามเพศ อายุ รัฐ รวมทั้งยังเก็บข้อมูลสถานการณ์ด้านศาสนาทั่วโลก เช่น การจำกัดเสรีภาพทางศาสนา สถิติของผู้นับถือศาสนาทั่วโลก ข่าวที่อิงจากผลสำรวจของโครงการนี้จะเรียกสำนักพิวย่อ ๆ ว่า พิวฟอรั่ม (Pew Forum) และเป็นหนึ่งในโครงการที่สื่ออ้างอิงมากที่สุดความคิดเห็นของประชาคมโลก ความคิดเห็นของประชาคมโลก. โครงการวิจัยความคิดเห็นของประชาคมโลก (Pew Global Attitudes Project) วิจัยเกี่ยวกับการเมืองต่างประเทศ กรณีศึกษามีตั้งแต่ ทรรศนะของประชาคมโลกต่อศาสนาและการเมืองในประเทศของตน ทรรศนะของประชาคมโลกต่อสหรัฐฯ และหัวข้อที่สำคัญ เช่น ประชาธิปไตย การก่อการร้ายชาวฮิสแปนิก ชาวฮิสแปนิก. โครงการวิจัยชาวฮิสแปนิก (Pew Hispanic Center) วิจัยเกี่ยวกับกลุ่มคนฮิสแปนิก (ละติน-อเมริกัน) ผลกระทบต่อประชากรสหรัฐฯ และผลกระทบทางสังคมการใช้อินเทอร์เน็ต การใช้อินเทอร์เน็ต. โครงการวิจัยการใช้อินเทอร์เน็ตและชีวิตของชาวอเมริกัน (Pew Research Center's Internet and American Life Project) วิจัยการใช้อินเทอร์เน็ตและผลกระทบต่อชีวิตวัยเรียน การทำงาน ครอบครัว สังคมเพื่อสังคมและสื่อ เพื่อสังคมและสื่อ. โครงการวิจัยเพื่อสังคมและสื่อ (Pew Research Center for the People and the Press) วิจัยเกี่ยวกับข่าวสารปัจจุบัน และการที่สังคมให้ความสนใจกับข่าวนั้น ๆสังคมและประชากร สังคมและประชากร. โครงการวิจัยแนวโน้มทางสังคมและประชากร (Pew Social and Demographic Trends)วิจัยเกี่ยวกับพฤติกรรมและความคิดเห็นของคนอเมริกันต่อการทำงาน ครอบครัว สาธารณสุข ชุมชน และรวมเข้ากับข้อมูลทางสังคม เศรษฐกิจวิจัยสื่อ วิจัยสื่อ. โครงการวิจัยสื่อ (Pew Research Center's Project for the Excellence of Journalism)สำรวจและพยายามสรุปให้สาธารณชนเข้าใจเกี่ยวกับเรื่องที่สื่อให้ความสนใจ พัฒนาการของสื่อ ปัจจัยและเหตุผลรายการอ้างอิง</doc>
