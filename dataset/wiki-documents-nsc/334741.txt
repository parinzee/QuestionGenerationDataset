<doc id="334741" url="https://th.wikipedia.org/wiki?curid=334741" title="เพนท์เฮาส์ (นิตยสาร)">เพนท์เฮาส์ (นิตยสาร) เพนท์เฮาส์ () เป็นนิตยสารรายเดือนสำหรับผู้ชายที่ตีพิมพ์ตั้งแต่ ค.ศ. 1965 ก่อตั้งโดยบ็อบ กุชชีโอเน นักธุรกิจชาวอเมริกัน ที่ประเทศอังกฤษ และวางจำหน่ายในสหรัฐอเมริกาตั้งแต่ฉบับเดือนกันยายน ค.ศ. 1969 ตั้งแต่เริ่มก่อตั้ง เพนท์เฮาส์วางตัวเป็นคู่แข่งโดยตรงกับนิตยสารเพลย์บอย วางตำแหน่งนิตยสารอยู่กึ่งกลางระหว่างเพลย์บอย กับฮัสเลอร์ คือเป็นหนังสือลามกระดับซอฟต์คอร์ ตีพิมพ์ภาพเปลือยที่เปิดเผยอวัยวะเพศสตรีและขนบริเวณอวัยวะเพศอย่างไม่โจ่งแจ้งนัก และแสดงภาพจำลองการร่วมเพศโดยไม่มีการสอดใส่ เพนท์เฮาส์มีบทความเกี่ยวกับการเมือง กีฬา แฟชั่น เทคโนโลยี และเรื่องตลกทางเพศ นางแบบหน้ากลางของเพนท์เฮาส์แต่ละฉบับมีชื่อเรียกว่า "เพนท์เฮาส์ เพ็ท" (Penthouse pet) เนื่องจากยอดขายนิตยสารตกต่ำในช่วงปลายทศวรรษ 1990 ตั้งแต่ปี ค.ศ. 1998 เพนท์เฮาส์ฉบับตีพิมพ์ในสหรัฐอเมริกาเริ่มปรับระดับเป็นนิตยสารฮาร์ดคอร์ และตีพิมพ์ภาพการร่วมเพศอย่างโจ่งแจ้ง เริ่มตั้งแต่การตีพิมพ์ภาพจากเทปลับของพาเมลา แอนเดอร์สันกับสามี ทอมมี ลี รวมไปถึงการพยายามติดต่อบุคคลที่มีชื่อเสียงมาถ่ายภาพเปลือย เช่น โมนิกา ลูวินสกี บริษัทแม่ของเพนท์เฮาส์ คือ เจเนอรัลมีเดีย อิงค์.ประกาศล้มละลายในปี ค.ศ. 2003 นิตยสารเพนท์เฮาส์ตีพิมพ์ในหลายประเทศ หลายภาษาทั่วโลก เช่น ฉบับตีพิมพ์ในออสเตรเลีย บัลแกเรีย เนเธอร์แลนด์ เยอรมนี กรีก นิวซีแลนด์ ฮังการี รัสเซีย สหราชอาณาจักร และฉบับภาษาไทย เพนท์เฮาส์ฉบับภาษาไทยเริ่มตีพิมพ์ตั้งแต่ พ.ศ. 2537</doc>
