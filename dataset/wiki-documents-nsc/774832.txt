<doc id="774832" url="https://th.wikipedia.org/wiki?curid=774832" title="ลิขิตรักตะวันและจันทรา">ลิขิตรักตะวันและจันทรา ลิขิตรักตะวันและจันทรา (; ฮันกึล: 해를 품은 달; อาร์อาร์: Haereul Pum-eun Dal) เป็นละครโทรทัศน์เกาหลีแนวแฟนตาซีอิงประวัติศาสตร์ ออกอากาศครั้งแรกทางช่องเอ็มบีซีในเกาหลีใต้เมื่อวันที่ 4 มกราคม ถึง 15 มีนาคม 2555 มี 20 ตอน นำแสดงโดย ฮัน กา-อิน, คิม ซู-ฮย็อน, จุง อิล-วู และคิม มิน-ซอ สำหรับในประเทศไทย ออกอากาศทางช่อง 3 ลิขิตรักตะวันและจันทรา เป็นละครโทรทัศน์เกาหลีที่สร้างมาจากนวนิยายชื่อ ของ จ็อง อึน-กว็อล โดยเรื่องราวเกี่ยวกับพระเจ้าอีฮว็อน พระราชาแห่งโชซอน (ซึ่งพระเจ้าอีฮว็อนนั้นไม่มีตัวตนอยู่จริงในประวัติศาสตร์แต่อย่างใด) ที่ต้องสูญเสียหญิงสาวชื่อ โฮ ย็อน-อู ที่เพิ่งได้แต่งตั้งเป็นพระชายาเมื่อครั้งเป็นองค์ชายรัชทายาทเพี่ยงไม่กี่วัน โอ ย็อน-อู นั้นเสียชีวิตด้วยวัยเพียง 13 ปี 8 ปีต่อมา ในขณะที่พระเจ้าอีฮว็อนปลอมตัวเป็นสามัญชนอยู่นั้น พระองค์ทรงได้พบกับหญิงสาวคนหนี่งซึ่งเป็นธิดาเทพ แต่เธอไม่มีชื่อ พระองค์จึงตั้งชื่อให้ธิดาเทพคนนั้นว่า ว็อล (ซึ่งแปลว่า "ดวงจันทร์") โดยไม่รู้เลยว่า จริงๆ แล้ว ธิดาเทพว็อลก็คือ โฮ ย็อน-อู หญิงสาวคนรักที่ตายไปแล้วนั่นเอง</doc>
