<doc id="118436" url="https://th.wikipedia.org/wiki?curid=118436" title="เจ้าหญิงยูเชนีแห่งยอร์ก">เจ้าหญิงยูเชนีแห่งยอร์ก เจ้าหญิงยูเจนีแห่งยอร์ก หรือ ยูเจนี วิกตอเรีย เฮเลนา (; ประสูติ 23 มีนาคม พ.ศ. 2533) ทรงเป็นสมาชิกในพระราชวงศ์อังกฤษ และพระราชนัดดาในสมเด็จพระราชินีนาถเอลิซาเบธที่ 2 พระองค์ทรงอยู่ในอันดับที่เก้าของลำดับการสืบราชบัลลังก์อังกฤษ และได้ทรงดำรงอยู่ในอันดับนี้มานับตั้งแต่การประสูติของพระองค์ในปี พ.ศ. 2533ชีวิตในวัยเยาว์ ชีวิตในวัยเยาว์. เจ้าหญิงยูเจนีประสูติวันที่ 23 มีนาคม พ.ศ. 2533 ณ โรงพยาบาลพอร์ตแลนด์ กรุงลอนดอน พระชนกของพระองค์คือ เจ้าชายแอนดรูว์ ดยุกแห่งยอร์ก พระราชโอรสพระองค์ที่สามและสองในสมเด็จพระราชินีนาถเอลิซาเบธที่ 2 และ เจ้าชายฟิลิป ดยุกแห่งเอดินบะระ ส่วนพระชนนีคือซาราห์ ดัชเชสแห่งยอร์ก (เดิม ซาราห์ มาร์กาเรต เฟอร์กูสัน) บุตรีของพันตรี โรนัลด์ เฟอร์กูสัน และ ซูซาน บาร์รันทส์ พระองค์ทรงได้รับการขนานพระนามตามสมเด็จพระราชินีวิกตอเรีย ยูเจนีแห่งสเปน และ เจ้าหญิงเฮเลนา พระราชนัดดาและพระราชธิดาในสมเด็จพระราชินีนาถวิกตอเรีย และมีพระภคินีหนึ่งพระองค์คือ เจ้าหญิงเบียทริซแห่งยอร์ก ซึ่งประสูติในปี พ.ศ. 2531 พระองค์ทรงเข้ารับบัพติศมาเมื่อวันที่ 23 ธันวาคม พ.ศ. 2533 ณ โบสถ์นักบุญแมรีแม็กดาเลน เมืองแซนดริงแฮม โดยทรงเป็นทารกเชื้อพระวงศ์องค์แรกที่มีการรับศีลแบบสาธารณชน และมีพระราชาคณะแห่งนอร์วิชเป็นผู้ทำพิธีรับศีล พ่อและแม่ทูนหัวมีดังนี้ เจมส์ โอกิลวี ร้อยเอก อลาสแตร์ รอส นางโรนัลด์ (นามเดิม ซู) เฟอร์กูสัน (ซึ่งเป็นอัยยิกาเลี้ยง) นางจูเลีย ด็อดด์-โนเบิล และ นางสาวหลุยส์ แบล็กเคอร์ ในฐานะพระราชนัดดาของพระประมุขแห่งอังกฤษ ผ่านทางพระราชโอรส เจ้าหญิงยูเจนีทรงดำรงฐานันดรศักดิ์เป็นเจ้าหญิงแห่งสหราชอาณาจักรบริเตนใหญ่และไอร์แลนด์เหนือ พร้อมด้วยพระอิสริยยศเจ้า ดังนั้นจึงทรงเป็น เจ้าหญิงยูเจนีแห่งยอร์ก (Her Royal Highness Princess Eugenie of York) เจ้าหญิงยูเจนีและเจ้าหญิงเบียทริซ พระภคินีเป็นพระราชนัดดาหญิงเพียงสองพระองค์ที่ทรงดำรงฐานันดรศักดิ์เจ้าหญิงและพระอิสริยยศชั้นเจ้าการศึกษาการศึกษา. - โรงเรียนอนุบาล / โรงเรียนเตรียมก่อนชั้นมัธยม: โรงเรียนวิงค์ฟิลด์ มอนเทสซอรี มณฑลเซอร์เรย์ (2535-2536) และ โรงเรียนอัพตันเฮาส์ เมืองวินด์เซอร์ (2536-2538) - โรงเรียนเตรียมอุดมศึกษา: โรงเรียนโคเวิร์ธพาร์ค มณฑลเซอร์เรย์ (2538-2544) ประจำแบบไป-กลับ และ โรงเรียนเซนต์จอร์จ ปราสาทวินด์เซอร์ (2541-2546) ประจำแบบไป-กลับ - โรงเรียนมัธยมศึกษา: วิทยาลัยมาร์ลโบโร เมืองวิลท์ไชร์ (พ.ศ. 2546 - กำลังศึกษาอยู่) เป็นนักเรียนประจำการปรากฏต่อสาธารณชน การปรากฏต่อสาธารณชน. เจ้าหญิงยูเจนีพร้อมด้วยเจ้าหญิงเบียทริซ พระภคินีทรงเป็นแขกจากพระราชวงศ์ในงานคอนเสิร์ตเพื่อไดอานา ซึ่งจัดโดยเจ้าชายวิลเลียม และ เจ้าชายแฮร์รี ในการรำลึกถึงไดอานา เจ้าหญิงแห่งเวลส์ อดีตพระมาตุลานี (ป้าสะใภ้) ผู้ล่วงลับพระอิสริยยศพระอิสริยยศ. - พ.ศ. 2533 - ปัจจุบัน: เจ้าหญิงยูเจนีแห่งยอร์ก (Her Royal Highness Princess Eugenie of York)พาดหัวข่าว พาดหัวข่าว. ในเดือนมีนาคม พ.ศ. 2550 หนังสือพิมพ์ The Mail ฉบับวันอาทิตย์รายงาน เจ้าหญิงซึ่งเพิ่งจะเจริญพระชันษา 17 ชันษา ทรงมีหน้าเว็บ MySpace เป็นของพระองค์เอง เรื่องดังกล่าวเก็บเอามาจากประเทศออสเตรเลีย โดยหนังสือพิมพ์ The Daily Telegraph เสียงวิพากษ์วิจารณ์โดยส่วนมากที่เขียนไว้ใน The Mail ฉบับวันอาทิตย์ เกี่ยวกับเรื่องดังกล่าวได้รับการระบุว่าหน้าเว็บนั้นเป็นเรื่องหลอกลวงหมายเหตุ</doc>
