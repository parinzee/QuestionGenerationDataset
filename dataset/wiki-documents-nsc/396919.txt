<doc id="396919" url="https://th.wikipedia.org/wiki?curid=396919" title="โรงเรียนร่มเกล้า">โรงเรียนร่มเกล้า โรงเรียนร่มเกล้า เป็นโรงเรียนมัธยมขนาดกลาง เป็นโรงเรียนสหศึกษา ระดับมัธยมศึกษา สังกัดสำนักงานการศึกษาขั้นพื้นฐานกระทรวงศึกษาธิการ ตั้งอยู่เลขที่ 140 หมู่ที่ 14 ถนนสกล-นาแก ตำบลตองโขบ อำเภอโคกศรีสุพรรณ จังหวัดสกลนครประวัติโรงเรียน ประวัติโรงเรียน. สืบเนื่องจาก พระบาทสมเด็จพระเจ้าอยู่หัว ภูมิพลอดุลยเดช พระราชทานพระราชทรัพย์ ส่วนพระองค์ เป็นทุนในการดำเนินการสร้างโรงเรียนประถมศึกษาที่บ้านหนองแคน ตำบลดงหลวง อำเภอนาแก จังหวัดนครพนม ซึ่งเป็นโรงเรียนที่ได้รับพระราชทานนามว่า “โรงเรียนร่มเกล้า” ต่อมาเนื่องในวโรกาสที่ พระบาทสมเด็จพระเจ้าอยู่หัว ภูมิพลอดุลยเดช เสด็จพระราชดำเนิน มาจังหวัดขอนแก่น เมื่อเดือน กรกฎาคม พ.ศ. 2516 ได้มีพระราชดำรัสถามแม่ทัพภาคที่ 2 (พลโท โพยม พหุลรัตน์) ว่า จะมีการสร้าง โรงเรียน มัธยมศึกษาต่อเนื่องไปอีกหรือไม่ แม่ทัพภาคที่ 2 จึงมอบหมายให้กองทัพภาค ที่ 2 ดำเนินการร่วมกับเจ้าหน้าที่ฝ่ายปกครอง และศึกษาธิการจังหวัดสกลนครเลือกที่ตั้ง โรงเรียนและได้เลือกบ้านโคก ตำบลตองโขบ อำเภอเมือง จังหวัดสกลนคร ซึ่งตรงกับความต้องการของประชาชน เพราะถ้าหากมีโรงเรียนมัธยมศึกษาในพื้นที่นี้จะบรรเทา ความเดือดร้อนของผู้ปกครองที่ต้องส่งบุตรธิดา เข้าไปศึกษา เล่าเรียนในตัวเมืองสกลนคร และสามารถให้บริการราษฎรในพื้นที่ใกล้เคียงได้ถึง 9 ตำบล 44 หมู่บ้าน วันที่ 6 มิถุนายน พ.ศ. 2517 เปิดทำการเรียนการสอนวันแรก โดยใช้อาคารเรียนโรงเรียนบ้านโคกนามนเป็นที่เรียน มีนักเรียนจำนวน 77 คน ครู 4 คน โดยมี นายบุญธรรม กัลยาบาล เป็นครูใหญ่ วันที่ 30 กรกฎาคม พ.ศ. 2517 กระทรวงศึกษาธิการประกาศตั้งโรงเรียน ซึ่งถือเป็นวันสถาปนาโรงเรียนทุกปี วันที่ 25 พฤศจิกายน พ.ศ. 2517 หน่วยทหาร ช.พัน 3 จังหวัดนครราชสีมา โดยมี ร.ท.อรรถ ศรีอัจฉริยะกุล เป็นหัวหน้าชุด ได้มาสร้างอาคารเรียนแบบ 216 ได้ 6 ห้องเรียน แล้วเสร็จเมื่อ 31 พฤษภาคม 2518 วันที่ 29 พฤศจิกายน พ.ศ. 2517พระบาทสมเด็จพระเจ้าอยู่หัว ภูมิพลอดุลยเดช พระราชทานพระราชทรัพย์ส่วนพระองค์เป็นทุนในการก่อสร้าง จำนวน 55,999 บาท และพระราชทานนามว่า “โรงเรียนร่มเกล้า” วันที่ 5 ธันวาคม พ.ศ. 2517 พลโท เปรม ติณสูลานนท์ (ยศในขณะนั้น) เป็นประธานในการวางศิลาฤกษ์ วันที่ 14 ตุลาคม พ.ศ. 2518 พระบาทสมเด็จพระเจ้าอยู่หัว ภูมิพลอดุลยเดช และสมเด็จพระนางเจ้าพระบรมราชินีนาถ พร้อมด้วย เจ้าฟ้าหญิงสิรินธร และเจ้าฟ้าหญิงจุฬาภรณ์วลัยลักษณ์ เสด็จพระราชดำเนินทรงประกอบพิธีเปิดอาคารเรียนหลังแรก โรงเรียนร่มเกล้า แบบ 216 ได้ 6 ห้องเรียน และในปีงบประมาณ 2519 กระทรวงศึกษาธิการได้จัดสรรงบประมาณมาสร้างเพิ่มอีก 10 ห้องเรียน วันที่ 20 พฤศจิกายน พ.ศ. 2519 พระบาทสมเด็จพระเจ้าอยู่หัว ภูมิพลอดุลยเดช สมเด็จพระบรมโอรสาธิราช และเจ้าฟ้าหญิง สิรินธร ได้เสด็จเยี่ยมหน่วยทหารโรงเรียนร่มเกล้าเป็นการส่วนพระองค์ ทรงปลูกต้นสนฉัตร 2 ต้น ที่มุมถนนทางเข้าหน้าอาคารเรียนหลังแรก วันที่ 17 พฤศจิกายน พ.ศ. 2521พระบาทสมเด็จพระเจ้าอยู่หัว ภูมิพลอดุลยเดช พร้อมด้วยสมเด็จพระเทพรัตนราชสุดา ได้เสด็จเยี่ยมโรงเรียนเป็นการส่วนพระองค์เป็นการส่วนพระองค์ตราสัญลักษณ์ และต้นไม้ประจำโรงเรียนตราสัญลักษณ์ และต้นไม้ประจำโรงเรียน. - ได้รับพระบรมราชานุญาตให้เชิญตราพระมหาพิชัยมงกุฎอยู่บนตรากรมสามัญศึกษา ด้านล่างเป็นป้ายชื่อโรงเรียนร่มเกล้า ต่อด้วยชื่อจังหวัดทุกโรงเรียน - ต้นไม้ประจำโรงเรียน ต้นนนทรีทองแผนการเรียนแผนการเรียน. - สาระการเรียนรู้ที่เน้น วิทย์-คณิต - สาระการเรียนรู้ที่เน้น สังคม-ภาษา-อาชีพอาคารและสถานที่ อาคารและสถานที่. อาคารเรียนถาวร- อาคารเรียนถาวรแบบ 216 ก ใช้จัดทำเป็นห้องผู้อำนวยการ สำนักงานฝ่ายอำนวยการ ห้องพัสดุ สำนักงานฝ่ายธุรการร สหกรณ์ร้านด้า ห้องภูมิปัญญาท้องถิ่น ห้องปฏิบัติการคอมพิวเตอร์ ห้อง E-learning ห้องปฏิบัติการภาษาอังกฤษ ห้องเรียนกลุ่มสาระภาษาต่างประเทศ ห้องกลุ่มสาระการเรียนรู้สังคมศึกษาฯ - อาคารเรียนแบบ 216 ค(2) ใช้จัดทำสำนักงานฝ่ายวิชาการ ห้องประชาสัมพันธ์ ห้องทะเบียนวัดผล ห้องแผนงานและสารสนเทศ ห้องโสตทัศนศึกษา ห้องปฏิบัติการคณิตศาสตร์ ห้องแนะแนว และห้องกลุ่มสาระภาษาไทย - อาคารเรียนแบบ 216 ค(3) ใช้จัดทำห้องพยาบาล ห้องปฏิบัติการอาชีพเสริมสวย ธนาคารโรงเรียน บริษัทจำลอง ห้องกลุมสาระสุขศึกษาฯ ห้องปฏิบัติการวิทยาศาสตร์ ห้องกลุมสาระวิทยาศาสตร์ สำนักงานฝ่ายกิจการนักเรียน อาคารประกอบ- อาคารโรงฝึกงานแบบ ช102/27 ใช้เป็นห้องปฏิบบัติงานคหกรรม ห้องปฏิบัติการอุตสาหกรรม ห้องพักครู และห้องดนตรี - หอพระ เป็นอาคารโล่งประดิษฐานพระพุทธรูป - อาารหอสมุดเฉลิมพระเกียรติ 72 พรรษา เป็นอาคารคอนกรีต 2 ชั้น ซึ่งได้รับความเมตตาจากพระภาวนาวิสุทธิญาณเถร (หลวงปู่แบน ธนากโร) แห่งวัดดอยธรรมเจดีย์ อำเภอโคกศรีสุพรรณ จังหวัดสกลนคร และผู้มีจิตศรัทธา จัดเป็นอาคารหอสมุดโรงเรียน - อาคารมูลนิธิรัฐบุรุษ พลเอกเปรม ติณสูลานนท์ เป็นอาคารคอนกรีต 2 ชั้น ซึ่งได้รับบริจาคจากภภาคเอกชน ก่อสร้างเสร็จเมื่อ พ.ศ. 2545 โรงเรียนได้ใช้อาคารดังกล่าวเป็นห้องเกียรติยศ แสดงผลงาน ฯพณฯ พลเอกเปรม ติณสูลานนท์ ประธานองคมนตรีและรัฐบุรุษ และห้องเรียนคอมพิวเตอร์ 3 ห้องเรียน - ศาลาไทย อยู่บริเวณหน้าสนามกีฬากิจกรรมมอบทุนการศึกษามูลนิธิเปรม ติณสูลานนท์ กิจกรรมมอบทุนการศึกษามูลนิธิเปรม ติณสูลานนท์. ในแต่ละปีจะคัดเลือกนักเรียน นักศึกษา ทั้งนักเรียนปัจจุบัน และศิษย์เก่ารับทุนการศึกษา ซึ่งในแต่ละปี จะมีการจัดการมอบทุนการศึกษาโดยมีแม่ทัพภาคที่ 2 มาเป็นผู้มอบโรงเรียนในเครือร่มเกล้าโรงเรียนในเครือร่มเกล้า. - บ้านร่มเกล้า พิษณุโลก - ร่มเกล้าสระแก้ว - ร่มเกล้าบ้านชมเจริญ. - ร่มเกล้าเขาค้อเพชรบรูณ์ - ร่มเกล้า 2 ตาก - ร่มเกล้าปราจีนบุรี - ร่มเกล้ามุกดาหาร - ร่มเกล้าบุรีรัมย์ - ร่มเกล้าพิทยาสรรค์ - ร่มเกล้านราธิวาส - ร่มเกล้าปางตองแม่ฮ่องสอน - ร่มเกล้ากาญจนบุรีเว็บไซต์ที่เกี่ยวข้องเว็บไซต์ที่เกี่ยวข้อง. - http://www.rk.ac.th - http://romklao.thport.com/ เว็บรุ่นโรงเรียนร่มเกล้า รุ่นที่ 34 - http://www.romklao.info</doc>
