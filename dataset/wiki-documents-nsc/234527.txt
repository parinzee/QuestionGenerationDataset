<doc id="234527" url="https://th.wikipedia.org/wiki?curid=234527" title="เทศบาลตำบลสุเทพ">เทศบาลตำบลสุเทพ เทศบาลตำบลสุเทพ เดิมได้ยกฐานะจาก สภาตำบล ขึ้นเป็นองค์การบริหารส่วนตำบล ตามพระราชบัญญัติสภาตำบล และ องค์การบริหารส่วนตำบล พ.ศ. 2537 โดยประกาศกระทรวงมหาดไทย ลงวันที่ 2 มีนาคม พ.ศ. 2538 จัดตั้งเป็น องค์การบริหารส่วนตำบล ชั้น 3 และได้รับการเลื่อนชั้นเป็นองค์การบริหารส่วนตำบล ชั้น 1 ต่อมา กระทรวงมหาดไทยได้พิจารณาเห็นว่าองค์การบริหารส่วนตำบลสุเทพ มีสภาพเหมาะสม และ เป็นไปตามความต้องการของประชาชน จึงได้จัดตั้งเป็น เทศบาลตำบลสุเทพ ตามประกาศกระทรวงมหาดไทย ตั้งแต่วันที่ 24 สิงหาคม พ.ศ. 2550 มีพื้นที่ 58.95 ตารางกิโลเมตรประวัติ ประวัติ. ตำบลสุเทพเป็นเขตบริหารงานด้านแหล่งท่องเที่ยวที่ขึ้นชื่อของจังหวัดเชียงใหม่ เป็นพื้นที่หลอมรวมอารยธรรมล้านนา ทั้งเป็นที่ตั้งการจัดการศึกษาในระดับต่างๆ รวมถึงภูมิปัญญาถิ่น เป็นเขตที่ขึ้นชื่อของนครเชียงใหม่ เป็นศูนย์กลางการพักผ่อนและการคมนาคมของจังหวัด ตำบลสุเทพจึงนับว่ามีความสำคัญต่ออนาคตทางสังคม ไม่เฉพาะแต่พี่น้องชาวตำบลสุเทพเท่านั้น แต่รวมถึงนครเชียงใหม่ที่มีความสำคัญในระดับภูมิภาค ตำบลสุเทพมีความสำคัญทั้งในแง่ของเศรษฐกิจ สังคม ศาสนา และวัฒนธรรมประเพณีภูมิประเทศ ภูมิประเทศ. ตำบลสุเทพ มีสภาพเป็นภูเขาและบางส่วนเป็นที่ราบเชิงเขา และที่ราบแบบที่ราบลุ่มนาดอน- อาณาเขตติดต่อการแบ่งเขตปกครอง การแบ่งเขตปกครอง. ในเขตเทศบาลตำบลมีจำนวนหมู่บ้าน 15 หมู่บ้าน จากจำนวนชุมชนทั้งหมด 36 ชุมชน ดังนี้</doc>
