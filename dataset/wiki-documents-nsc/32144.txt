<doc id="32144" url="https://th.wikipedia.org/wiki?curid=32144" title="พลีสทีชเชอร์ สอนนักรักซะ">พลีสทีชเชอร์ สอนนักรักซะ พลีสทีชเชอร์ สอนนักรักซะ (; ) เป็นการ์ตูนญี่ปุ่นแนวโรแมนติกคอเมดี้ มีเนื้อหาเกี่ยวกับเด็กนักเรียนมัธยมปลายคนหนึ่งที่ถูกสถานการณ์บังคับให้แต่งงานกับครูประจำชั้น ซึ่งความจริงแล้วเป็นมนุษย์ต่างดาวที่ถูกส่งมาสำรวจโลก บริษัทโดมุเป็นผู้สร้าง พลีสทีชเชอร์ สอนนักรักซะ ในรูปแบบภาพยนตร์การ์ตูนชุดความยาว 12 ตอน และนำออกแพร่ภาพเป็นครั้งแรกทางสถานี WOWOW ในประเทศญี่ปุ่นตั้งแต่วันที่ 10 มกราคม 2545 ถึงวันที่ 28 มีนาคม ของปีเดียวกัน นอกจากนี้ยังสร้างโอวีเอ ซึ่งมีเนื้อหาเป็นตอนที่ 13 ของภาคภาพยนตร์การ์ตูนชุด ออกจำหน่ายในวันที่ 25 สิงหาคม 2545 พลีสทีชเชอร์ สอนนักรักซะยังถูกดัดแปลงเป็นมังงะลงตีพิมพ์ในนิตยสารเด็งเกคิไดโอรายเดือน โดยมี ชิซุรุ ฮายาชิยะ เป็นผู้วาดภาพ ในประเทศไทย พลีสทีชเชอร์ สอนนักรักซะ ได้ลิขสิทธิ์จัดพิมพ์โดยสำนักพิมพ์ Negibose และออกวางจำหน่ายในรูปแบบวีซีดีและดีวีดีลิขสิทธิ์ โดยบริษัท i-Berryเนื้อเรื่อง เนื้อเรื่อง. เคย์ คุซานางิ เด็กหนุ่มอายุ 15 ปี ได้ตกอยู่ในสภาพ "หยุดนิ่ง" (คล้ายกับสภาพเจ้าชายนิทรา) เป็นเวลาสามปี เมื่อเคย์ตื่นขึ้น เขาก็ย้ายออกจากบ้านอย่างเงียบๆ เพื่อหลีกเลี่ยงปัญหาที่เกิดจากการตัดขาดจากสังคมเป็นเวลานาน โดยเขาไปอาศัยอยู่กับลุงซึ่งมีอาชีพเป็นหมออยู่ในเมืองริมทะเลสาบแห่งหนึ่ง (ต้นแบบคือทะเลสาบคิซาคิ ในจังหวัดนางาโนะ) วันหนึ่งเคค้นพบว่า มิซุโฮะ คาซามิ อาจารย์ที่ปรึกษาคนใหม่ของเขาความจริงแล้วเป็นมนุษย์ต่างดาวที่ถูกส่งมาสังเกตการณ์โลก วันรุ่งขึ้นเคย์และมิซุโฮะถูกขังอยู่ในห้องเก็บอุปกรณ์พลศึกษาเป็นเวลาหลายชั่วโมงโดยบังเอิญ เมื่อเรื่องไปถึงผู้อำนวยการโรงเรียน เคย์ตัดสินใจที่จะปกป้องความลับของมิซุโฮะโดยบอกว่าเขาและเธอเป็นสามีภรรยากัน ทั้งสองจึงต้องแต่งงานกันจริงๆตัวละครตัวละคร. - คุซานางิ เคย์ เด็กหนุ่มอายุ 18 ปี ซึ่งยังต้องเรียนชั้นมัธยมปลายกับเด็กอายุ 15 ปีคนอื่น เนื่องจากเขามีกลุ่มอาการ "หยุดนิ่ง" ซึ่งทำให้ระบบภายในร่างกายของเขาทุกระบบหยุดการทำงานชั่วระยะเวลาหนึ่ง ซึ่งจะกำเริบเมื่อเขามีอารมณ์แปรปรวน - คาซามิ มิซุโฮะ ลูกครึ่งชาวโลกและมนุษย์ต่างดาวผู้ทำงานเป็นผู้ตรวจการดาวเคราะห์ระดับ C ของสมาพันธ์กาแล็กซี ตอนเริ่มเรื่องถูกส่งมายังโลกเพื่อศึกษาและสังเกตการณ์มนุษย์โลก ชอบทานขนมบิสกิตแท่งยาวเคลือบช็อคโกแลต "ป็อกชี่" (ที่จริงคือขนมป็อกกี้ แต่ในเรื่องถูกเปลี่ยนชื่อเป็น "ป็อกชี่" เพื่อหลีกเลี่ยงการละเมิดเครื่องหมายการค้า) คำพูดติดปากคือ "สำคัญเหนือสิ่งอื่นใดเลยนะ" - เฮริคาวะ โคอิชิ เพื่อนร่วมชั้นของเคย์ที่ชอบและกำลังพยายามจีบเคย์อยู่ บ้านของเธอเป็นร้านสะดวกซื้อตั้งอยู่ริมทะเลสาบ - โมริโนะ อิจิโกะ เพื่อนร่วมชั้นของเคย์ที่มีความช่างสังเกตและความนึกคิดเฉียบแหลมกว่าเด็กอายุ 15 ปีคนอื่น ความจริงแล้วเธอเคยตกอยู่ในสภาพหยุดนิ่งเป็นเวลาถึง 6 ปี (อายุจริง 21 ปี) ในหนังสือการ์ตูนชอบเฮียวสุเกะ - มากุโมะ เฮียวสุเกะ เพื่อนร่วมชั้นของเคย์คนหนึ่ง ย้อมผมสีบลอนด์ มีนิสัยตรงไปตรงมาแต่หุนหันพลันแล่น เฮียวสุเกะมีความใฝ่ฝันว่าจะเข้ามหาวิทยาลัยโตเกียวเพื่อเป็นนักการเมืองมาแก้ไขการเมืองน้ำเน่าของประเทศญี่ปุ่น - มิซุมิ คาเอเดะ เพื่อนร่วมชั้นหญิงของเคย์คนหนึ่ง มีเชื่อสายไอร์แลนด์อยู่หนึ่งในสี่ส่วน ทำให้เธอมีผมสีแดง มีฝ้าที่แก้ม และตัวสูงกว่าเพื่อนหญิงคนอื่น ในฉบับภาพยนตร์การ์ตูนชอบเฮียวสุเกะ - ชิโด มาทากุ เพื่อนร่วมชั้นของเคย์คนหนึ่ง มีนิสัยเอาจริงเอาจัง ชอบดูดาว - มาริเอะ โปรแกรมกึ่งชีวภาพทำหน้าที่ควบคุมยานของมิซุโฮะ สามารถซ่อมตัวเองได้จึงไม่ต้องการซ่อมบำรุง ชอบกินเพรซ และสามารถเล่นกีตาร์ได้ - ยามาดะ มาซามิ อาจารย์หนุ่มผู้มีนิสัยเงียบขรึม ชอบแต่งตัวปอนๆ มีงานอดิเรกคือการประดิษฐ์เครื่องบินพลังมนุษย์ โคอิชิเป็นคนส่งอาหารให้อาจารย์ยามาดะซึ่งเป็นลูกค้าประจำของบ้านเธอ - คาซามิ มาโฮะ น้องสาวของมิซุโฮะผู้ไม่ยอมรับเคย์ในตอนแรกแต่ก็เปลี่ยนใจยอมรับเขาในที่สุด - คาซามิ ฮัทสึโฮะ แม่ของมิซุโฮะ ชอบเคย์ โดยบอกว่าเคย์หน้าตาเหมือนสามีชาวโลกของเธอ - มิรุรุ โปรแกรมควบคุมยานของฮัทสึโฮะและมาโฮะ แต่งตัวเหมือนผู้หญิงและเป็นแฟนกับมาริเอะ - เอดาจิมะ มิโนรุ ลุงของเคย์ ประกอบอาชีพเป็นหมอและทำหน้าที่เป็นผู้ปกครองของเขา - เอดาจิมะ โคโนฮะ ภรรยาของมิโนรุ ประกอบอาชีพเป็นพยาบาลของคลินิกของสามีภาพยนตร์การ์ตูน ภาพยนตร์การ์ตูน. ภาพยนตร์การ์ตูนชุด พลีสทีชเชอร์ สอนนักรักซะ มีจำนวนทั้งหมด 13 ตอน แบ่งได้ออกเป็นฉบับ ออกแสดงจริงทางโทรทัศน์ 12 ตอน และตอนพิเศษ (OVA) 1 ตอนรายชื่อตอนเพลงประกอบภาพยนตร์เพลงประกอบภาพยนตร์. - เพลงเปิด- "Shooting Star" ขับร้องโดย KOTOKO - เพลงปิด- ตอนที่ 1 - 11 , 13 : "Sora no mori de" ขับร้องโดย คาวาดะ มามิ - ตอนที่ 12 : "Love A Riddle" ขับร้องโดย KOTOKO</doc>
