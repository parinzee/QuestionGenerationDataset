<doc id="365301" url="https://th.wikipedia.org/wiki?curid=365301" title="ท่าอากาศยานนานาชาติซีอานเสียนหยาง">ท่าอากาศยานนานาชาติซีอานเสียนหยาง ท่าอากาศยานนานาชาติซีอานเสียนหยาง () เป็นท่าอากาศยานที่ให้บริการในเมืองซีอาน มณฑลส่านซี สาธารณรัฐประชาชนจีน มีพื้นที่รวมประมาณ 5 ตารางกิโลเมตร ซึ่งถือเป็นท่าอากาศยานที่มีขนาดใหญ่ที่สุดในภาคตะวันตกเฉียงเหนือของจีน และยังเป็นฐานการบินของสายการบินไชนานอร์ทเวสต์แอร์ไลน์ จนกระทั่งควบรวมกิจการกับสายการบินไชนาอีสเทิร์นแอร์ไลน์ ในปี 2002 ในปัจจุบัน ท่อากาศยานแห่งนี้สามารถเชื่อมต่อไปยัง 79 เมือง ทั้งในประเทศและต่างประเทศ ในปี 2009 ท่าอากาศยานแห่งนี้ได้รองรับผู้โดยสารทั้งสิ้น 15,294,948 คนประวัติ ประวัติ. ก่อนที่ท่าอากาศยานนานาชาติซีอานเสียนหยางจะก่อสร้าง ท่อากาศยานของเมืองซีอาน คือ ท่าอากาศยานซีอานซีกวน แต่ในปี ค.ศ.1984 สภาแห่งรัฐ และคณะักรรมการกลางการทหารแห่งสาธารณรัฐประชาชนจีน ได้เสนอให้มีการก่อสร้างท่าอากาศยานขนาดใหญ่ขึ้นบริเวณพื้นที่ลานบินเสียนหยาง ซึ่งการก่อสร้างระยะแรกได้เริ่มขึ้นในเดือนสิงหาคม ปี ค.ศ.1987 แล้วเสร็จและเริ่มเปิดให้บริการได้เมื่อวันที่ 1 กันยายน ค.ศ.1991 และในวันเดียวกัน ท่าอากาศยานซีอานซีกวน ได้ปิดให้บริการ ต่อมา การก่อสร้างระยะที่สองได้เริ่มขึ้นอีกเมื่อเดือนสิงหาคม ปี ค.ศ.2000 แล้่วเสร็จและเปิดให้บริการเมื่อวันที่ 16 กันยายน ค.ศ.2003สายการบินและจุดหมายปลายทางการเดินทาง การเดินทาง. ท่าอากาศยานนานาชาติซีอานเสียนหยาง ห่างไปทางทิศตะวันตกเฉียงเหนือของตัวเมืองซีอาน 47 กิโลเมตร และอยู่ห่างจากตัวเมืองเสียนหยาง ไปทางเหนือ 13 กิโลเมตร มีรถแท็กซี่ให้บริการระหว่างท่าอากาศยานและตัวเมืองซีอาน</doc>
