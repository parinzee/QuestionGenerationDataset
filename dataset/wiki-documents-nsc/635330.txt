<doc id="635330" url="https://th.wikipedia.org/wiki?curid=635330" title="ฮันนี่ ศรีอีสาน">ฮันนี่ ศรีอีสาน ฮันนี่ ศรีอีสาน (22 ตุลาคม พ.ศ. 2513–26 กุมภาพันธ์ พ.ศ. 2535) เป็นนักร้องแนวเพลงลูกทุ่งหมอลำชื่อดัง เจ้าของเพลง "น้ำตาหล่นบนที่นอน" "วอนพี่มีรักเดียว" "สาวกาฬสินธุ์สิ้นหวัง"ประวัติ ประวัติ. ฮันนี่ ศรีอีสาน มีชื่อจริงคือ สุพิณ เหมวิจิตร เป็นลูกสาวคนสุดท้องของพี่น้อง 14 คน ของนายคำทา และนางมี เกิดที่บ้านเมย ตำบลดงลิง อำเภอกมลาไสย จังหวัดกาฬสินธุ์ จบแค่ชั้น ป.6 เมื่อปีพ.ศ. 2521 จากโรงเรียนเมยประชาพัฒนา ด้วยใจรักในชีวิตศิลปิน ปีพ.ศ. 2529 ขณะอายุ 16 ปี ก็ได้เข้าสู่วงการหมอลำ เป็นนางเอกหมอลำยอดนิยมอยู่หลายคณะ เช่น ดอกฟ้ามหากาฬ เลิศฟ้าพรสวรรค์ ฯลฯ และการที่มีหน้าตาคล้ายกับ ฮันนี่ ภัสสร บุณยเกียรติ เธอจึงใช้ชื่อในการแสดงว่า "ฮันนี่ ศรีอีสาน" (ซึ่งฮันนี่เป็นหมอลำคนแรกและคนเดียวที่สวมชุดว่ายน้ำขึ้นปก "มาลัยไทยรัฐ") ช่วงนั้นนักร้องหมอลำนิยมตั้งชื่อตามอย่างดารา หรือนักร้องสตริงดัง ๆ อาทิ จินตหรา พูนลาภ อำพล ภูไท มาช่า ฟ้าอิสาน ฯลฯ 25 มกราคม พ.ศ. 2534 เธอได้พบกับบริษัท เยนาวี่ โปรโมชั่น และบันทึกเสียงชุดแรกชื่อ "น้ำตาหล่นบนที่นอน" ด้วยเสียง ที่เป็นเอกลักษณ์ และแนวการลำที่ไม่เหมือนใคร ทำให้เธอประสบความสำเร็จอย่างมาก ต่อมาวันที่ 8 ตุลาคม พ.ศ. 2534 ก็มีผลงานชุด "วอนพี่มีรักเดียว" ตามมาอีก ผลงานทั้งสองชุดได้รับการต้อนรับอย่างดีจากแฟนเพลงทั่วประเทศ ฮันนี่ ศรีอีสาน จึงได้เปิดวงของตนเองตามคำเรียกร้องของแฟนเพลง จวบจนถึงบั้นปลายของชีวิต ซึ่งเธออยู่ในวงการเพลงระดับชาติแค่ 1 ปีเท่านั้น หลังการเสียชีวิต ทางต้นสังกัดได้จัดทำเทปชุด "บันทึกการแสดงสดด้านหน้าเวทีของฮันนี่ ศรีอีสาน" ออกมาอีก 1 ชุดการเสียชีวิต การเสียชีวิต. ฮันนี่ ศรีอีสานเสียชีวิตขณะกลับจากการแสดงที่ อำเภอปรางกู่ จังหวัดศรีสะเกษ รถปิกอัพพลิกคว่ำ ที่ถนนศรีสะเกษ-อุบลราชธานี กิโลเมตรที่ 7-6 ตำบลหนองแก้ว อำเภอเมืองศรีสะเกษ เมื่อวันพุธที่ 26 กุมภาพันธ์ พ.ศ. 2535 เวลา 04.30 น. คอหักเสียชีวิตคาที่ ฮันนี่ เสียชีวิตเมื่ออายุเพียง 21 ปี 4 เดือน 4 วัน และจุดที่ฮันนี่ประสบอุบัติเหตุ มีการสร้างศาลไว้เป็นที่ระลึก และในวันครบรอบการเสียชีวิตของเธอ ก็จะมีการจัดการแสดงคอนเสิร์ตเป็นประจำผลงานเพลงผลงานเพลง. - อัลบั้ม "น้ำตาหล่นบนที่นอน" - อัลบั้ม "วอนพี่มีรักเดียว" - อัลบั้ม "สาคร ศรรัก"</doc>
