<doc id="861339" url="https://th.wikipedia.org/wiki?curid=861339" title="ฌูแอล กัชตรู ปือไรรา">ฌูแอล กัชตรู ปือไรรา ฌูแอล ดีนึช กัชตรู ปือไรรา (; เกิด 28 มิถุนายน 2539) เป็นนักฟุตบอลอาชีพชาวสวิสเชื้อสายโปรตุเกส ปัจจุบันเล่นให้กับสโมสรฟุตบอลแมนเชสเตอร์ยูไนเต็ดในตำแหน่งผู้รักษาประตูอาชีพแมนเชสเตอร์ยูไนเต็ด อาชีพ. แมนเชสเตอร์ยูไนเต็ด. ปือไรราเป็นชาวโปรตุเกส แต่เกิดและเติบโตที่เมืองเล็ก ๆ แห่งหนึ่งในประเทศสวิตเซอร์แลนด์ เริ่มต้นเส้นทางการเป็นนักฟุตบอลด้วยการเข้าร่วมทีมเยาวชนของสโมสรเนอชาแตลซามักซ์เมื่อ พ.ศ. 2552 เมื่ออายุได้ 13 ปีก่อนจะย้ายมาร่วมทีมเยาวชนของแมนเชสเตอร์ยูไนเต็ดเมื่อ พ.ศ. 2555 ขณะอายุได้ 16 ปีและได้มีการขยายสัญญาออกไปเมื่อวันที่ 13 สิงหาคม พ.ศ. 2558 ก่อนที่อีก 2 เดือนต่อมา เขาจะย้ายไปร่วมทีมรอชเดลด้วยสัญญายืมตัวและย้ายกลับมาหลังสัญญายืมตัวสิ้นสุดลงเมื่อวันที่ 3 มกราคม พ.ศ. 2559 วันที่ 26 กุมภาพันธ์ พ.ศ. 2559 ลูวี ฟัน คาล ผู้จัดการทีมชุดใหญ่ในขณะนั้นเรียกตัวปือไรราขึ้นมาร่วมซ้อมกับทีมชุดใหญ่และมีชื่อเป็นตัวสำรองในศึกยูฟ่ายูโรปาลีกรอบ 32 ทีมสุดท้าย นัดที่ 2 ที่ทีมปีศาจแดงเปิดบ้านเอาชนะทีมมิดทึลลันไปได้ 5–1 แต่ในนัดนั้นปือไรราไม่ได้ลงสนาม และปือไรราได้ถูกยืมตัวไปร่วมทีมบือลือเน็งซึชเมื่อวันที่ 31 สิงหาคม พ.ศ. 2559 และสัญญาสิ้นสุดลงเมื่อวันที่ 5 มกราคม พ.ศ. 2560 เนื่องจากผู้รักษาประตูมือ 3 ของทีมปีศาจแดงอย่างแซม จอห์นสโตน ถูกยืมตัวไปเล่นให้กับทีมแอสตันวิลลา ทำให้ปือไรราได้ขยับขึ้นมาเป็นมือ 3 แทน ปือไรราได้ลงประเดิมสนามเป็นครั้งแรกให้กับทีมชุดใหญ่ในศึกเอฟเอคัพ รอบ 4 นัดที่ทีมปีศาจแดงเปิดบ้านเอาชนะทีมวีแกนแอทเลติกไปได้ 4–0 โดยลงมาเป็นตัวสำรองแทนเซร์คีโอ โรเมโร นายทวารมือ 2 ที่เป็นตัวจริงในนัดนั้นในนาที่ 80 และปือไรราได้ประเดิมสนามเป็นตัวจริงครั้งแรกให้กับทีมชุดใหญ่ในพรีเมียร์ลีกนัดสุดท้ายของฤดูกาล 2016–17 ในนัดที่ทีมปีศาจแดงเปิดโอลด์แทรฟฟอร์ดเอาชนะคริสตัลพาเลซไปได้ 2–0รอชเดลบือลือเน็งซึช</doc>
