<doc id="548970" url="https://th.wikipedia.org/wiki?curid=548970" title="นาราชา สุวิทย์">นาราชา สุวิทย์ นายนาราชา สุวิทย์ (7 มกราคม พ.ศ. 2512 – 19 พฤษภาคม พ.ศ. 2559) อดีตสมาชิกสภาผู้แทนราษฎรจังหวัดสงขลา 2 สมัยประวัติ ประวัติ. นายนาราชา สุวิทย์ เกิดเมื่อวันที่ 7 มกราคม พ.ศ. 2512 เป็นบุตรชายของ พันตำรวจโทวิจิตร สุวิทย์ สมาชิกสภาผู้แทนราษฎรจังหวัดสงขลาหลายสมัย กับนางปรีชา สุวิทย์ มีชื่อเล่นว่า "โด่ง" สำเร็จการศึกษาปริญญาตรี จาก Osmania University ประเทศอินเดีย และ ปริญญาโท MBA Southeasteron University ประเทศอังกฤษ นายนาราชา ถึงแก่อนิจกรรมด้วยโรคไวรัสขึ้นสมองเมื่อวันที่ 19 พฤษภาคม พ.ศ. 2559 ณ โรงพยาบาลหาดใหญ่ หลังเข้ารับการรักษาตัวนาน 21 วัน และทำพิธีฝังตามหลักศาสนาอิสลามที่สุสานคลองต่ำ อำเภอหาดใหญ่ จังหวัดสงขลางานการเมือง งานการเมือง. นายนาราชา ลงสมัครรับเลือกตั้งสมาชิกสภาผู้แทนราษฎรครั้งแรกในปี พ.ศ. 2548 สังกัดพรรคประชาธิปัตย์ ซึ่งได้รับเลือกตั้งเป็นครั้งแรก และได้รับเลือกตั้งรวม 2 สมัย แต่ในการเลือกตั้งในปี พ.ศ. 2554 นายนาราชามิได้ถูกพรรคประชาธิปัตย์เสนอชื่อให้ลงเลือกตั้ง จึงได้ลาออกจากพรรค และหันไปร่วมงานกับพรรคเพื่อไทย แต่ไม่ได้ลงเลือกตั้งเอง แต่ได้ช่วยหาเสียงให้น้องชาย คือ นายอัศวิน สุวิทย์ ซึ่งต้องแข่งกับคู่แข่งคนสำคัญจากพรรคประชาธิปัตย์ คือ นายศิริโชค โสภา รวมถึงตัวผู้เป็นพ่อ พ.ต.ท.วิจิตร สุวิทย์ ซึ่งลงในระบบบัญชีรายชื่อ แต่ปรากฏว่าไม่ได้รับเลือกตั้งทั้งคู่ จากนั้นจึงได้วางมือทางการเมืองและได้หันไปทำธุรกิจอยู่ที่กรุงเทพมหานครสมาชิกสภาผู้แทนราษฎร สมาชิกสภาผู้แทนราษฎร. นายนาราชา สุวิทย์ ได้รับการเลือกตั้งเป็นสมาชิกสภาผู้แทนราษฎรทั้งหมด 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสงขลา สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสงขลา สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก (ป.ช.) - ประถมาภรณ์มงกุฎไทย (ป.ม.)</doc>
