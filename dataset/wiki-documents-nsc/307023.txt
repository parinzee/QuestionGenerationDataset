<doc id="307023" url="https://th.wikipedia.org/wiki?curid=307023" title="คณะวิทยาการจัดการ มหาวิทยาลัยศิลปากร">คณะวิทยาการจัดการ มหาวิทยาลัยศิลปากร คณะวิทยาการจัดการ มหาวิทยาลัยศิลปากร () จัดตั้งขึ้นเป็นคณะวิชาที่ 12 ของมหาวิทยาลัยศิลปากร เริ่มจัดการเรียนการสอนในปีการศึกษา 2545 ณ วิทยาเขตสารสนเทศเพชรบุรี มีจุดมุ่งหมายที่จะผลิตบัณฑิตในสาขาวิชาที่สามารถประกอบอาชีพอิสระได้ระดับหนึ่ง เป็นบุคลากรที่มีความสามารถทางธุรกิจขั้นพื้นฐาน รวมทั้งมีความสามารถในการร่วมปฏิบัติงานในหน่วยงานภาครัฐและธุรกิจเอกชนได้เป็นอย่างดี โดยคำนึงถึงการตอบสนองต่อความต้องการและความพึงพอใจของผู้รับบริการ คุณภาพชีวิต และคุณภาพของสิ่งแวดล้อมเป็นสำคัญ คณะวิทยาการจัดการ มีความมุ่งมั่นที่จะเน้นให้นักศึกษาของคณะได้ฝึกฝนความรู้และทักษะในภาษาอังกฤษ และ/หรือภาษาต่างประเทศที่สอง รวมทั้งทักษะทางด้านเทคโนโลยีและการเป็นผู้ประกอบการ คณะยังสนับสนุนให้นักศึกษาได้รับประสบการณ์ตรง ทั้งจากการฝึกงาน การดูงาน การแข่งขันภายนอก และการทำโครงการต่าง ๆ ในทุกหลักสูตรของคณะประวัติ ประวัติ. แต่เดิมโครงการจัดตั้งคณะวิทยาการจัดการ มหาวิทยาลัยศิลปากร ไม่ได้อยู่ในแผนแม่บทของโครงการจัดตั้งวิทยาเขตสารสนเทศเพชรบุรี พ.ศ. 2540-2549 ฉบับแรก มหาวิทยาลัยวางแผนจะตั้งคณะวิชา เพื่อให้สอดคล้องกับการขยายตัวของเศรษฐกิจ และสังคมในภูมิภาคตะวันตกบนฐานสาขาวิชาที่มหาวิทยาลัยมีศักยภาพอยู่แล้ว อย่างไรก็ดี มหาวิทยาลัยได้ทบทวนแผนแม่บทตามสถานการณ์ของเศรษฐกิจและงบประมาณที่เปลี่ยนแปลงไปในทางที่ลดลงเป็นอย่างมาก ในช่วงเวลานั้นจึงบรรจุคณะวิทยาการ (ซึ่งครอบคลุมสาขาวิชาการจัดการโรงแรม การจัดการการท่องเที่ยวและการจัดการด้านศิลปวัฒนธรรม) ลงในแผนแม่บทเมื่อปี พ.ศ. 2543 โครงการจัดตั้งวิทยาเขตสารสนเทศเพชรบุรีนั้น เกิดขึ้นในช่วงที่เศรษฐกิจของประเทศมีปัญหา ดังนั้นการจัดตั้งวิทยาเขตแห่งใหม่จึงมิอาจเป็นวิทยาเขตที่สมบูรณ์แบบเหมือนวิทยาเขตพระราชวังสนามจันทร์ จังหวัดนครปฐมได้ สถานการณ์งบประมาณของมหาวิทยาลัยขณะนั้นทำให้นโยบายการจัดการศึกษาที่สำคัญของวิทยาเขตแห่งใหม่ เน้นการพึ่งพาตนเองด้านงบประมาณ จัดตั้งให้เป็นหน่วยงานในกำกับ การประหยัดโดยใช้ทรัพยากรร่วมกันของหน่วยงานภายในวิทยาเขต การใช้เทคโนโลยีสารสนเทศเข้าช่วยในการจัดการเรียนการสอน ลดภาระเงินเดือน ค่าจ้างในระยะยาว อาจารย์พุฒ วีระประเสริฐ เริ่มเป็นอธิการบดีเมื่อเดือนพฤศจิกายน พ.ศ. 2543 ได้มอบหมายให้รองอธิการบดีฝ่ายวางแผนและพัฒนา (อาจารย์ชัยชาญ ถาวรเวช) เป็นผู้รับผิดชอบโครงการจัดตั้งคณะวิชาที่จัดการเรียนการสอนในวิทยาเขตแห่งใหม่ เนื่องจากคณะสัตวศาสตร์และเทคโนโลยีการเกษตร ยังไม่สามารถจัดการเรียนการสอนที่วิทยาเขตสารสนเทศเพชรบุรีได้ จึงต้องจัดตั้งคณะวิทยาการจัดการ เพื่อจัดการเรียนการสอนที่วิทยาเขตสารสนเทศเพชรบุรีให้ได้ในปีการศึกษา 2545 โดยสภามหาวิทยาลัยให้ความเห็นชอบโครงการจัดตั้งคณะวิทยาการจัดการ เมื่อวันที่ 19 มีนาคม พ.ศ. 2545 ในระยะแรกจัดการเรียนการสอนในหลักสูตรศิลปศาสตรบัณฑิต 3 สาขาวิชาได้แก่ การจัดการการท่องเที่ยว การจัดการชุมชน และรัฐประศาสนศาสตร์ ซึ่งต่อมาได้มีการเพิ่มหลักสูตรบริหารธุรกิจบัณฑิต หลักสูตรรัฐประศาสนศาสตรบัณฑิตขึ้น จนกระทั่งในปีการศึกษา 2559 ทางมหาวิทยาลัยได้อนุมัติหลักสูตรบัญชีบัณฑิต และหลักสูตรบริหารธุรกิจบัณฑิต สาขาวิชาการจัดการนิทรรศการและงานอีเว้นท์ขึ้น จนปัจจุบันคณะวิทยาการจัดการมีสาขาวิชารวมทั้งสิ้น 9 สาขาหลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้นกิจกรรมนักศึกษากิจกรรมนักศึกษา. - กิจกรรมแรลลี่หมากรุก จัดขึ้นในช่วงเดือนสิงหาคม–กันยายนของทุกปี เพื่อให้นักศึกษาปี 1 ได้เรียนรู้เกี่ยวกับประวัติความเป็นมาของคณะวิทยาการจัดการ การใช้ชีวิตในรั้วมหาวิทยาลัย กฎ ระเบียบ ข้อบังคับของคณะที่นักศึกษาต้องทราบและปฏิบัติ วัฒนธรรม ขนบธรรมเนียมประเพณีของคณะวิทยาการจัดการ เพลงสันทนาการของคณะ เพลงเชียร์ของคณะ การบูมคณะ และความรักความสามัคคี ช่วยเหลือเกื้อกูลกันภายในรุ่นของตัวเอง เพื่อที่จะเป็นนักศึกษาคณะวิทยาการจัดการอย่างสมบูรณ์แบบและภาคภูมิใจ- กิจกรรมเฟรชชี่ไนท์ จัดขึ้นในช่วงกันยายนของทุกปี เป็นกิจกรรมที่นักศึกษาชั้นปีที่ 2 จัดขึ้นให้กับนักศึกษาชั้นปีที่ 1 เพื่อแสดงถึงความรัก ความดูแลเอาใจใส่ และเป็นการยอมรับเพื่อเข้าสู่คณะวิทยาการจัดการ ภายในกิจกรรมจะมีคอนเสิร์ตจากศิลปิน- พิธีไหว้ครูคณะวิทยาการจัดการ จัดขึ้นช่วงเดือนกันยายนของทุกปี เป็นกิจกรรมที่แสดงออกถึงความรัก ความเคารพต่อครูอาจารย์ผู้สั่งสอนอบรมนักศึกษา เพื่อให้มีความรู้ในการนำไปใช้ในการประกอบอาชีพในอนาคต อีกทั้งยังเป็นกิจกรรมที่นักศึกษาทุกคนจะได้แสดงความกตัญญูต่ออาจารย์อีกด้วย- พิธีติดติ้งคณะวิทยาการจัดการ จัดขึ้นในช่วงกันยายนของทุกปี เป็นกิจกรรมที่จัดขึ้นสำหรับนักศึกษาชั้นปีที่ 1 เพื่อรับเข้ามาเป็นนักศึกษาคณะวิทยาการจัดการอย่างเต็มตัว อีกทั้งยังเป็นวันที่รุ่นพี่ทั้งศิษย์เก่า ศิษย์ปัจจุบัน และสายรหัสได้มาร่วมแสดงความยินดีอีกด้วย- กิจกรรมพี่สอนน้องสอบ เป็นกิจกรรมที่พี่ ๆ คณะวิทยาการจัดการจัดขึ้นเพื่อเตรียมความพร้อมน้อง ๆ ชั้นปีที่ 1 สำหรับการสอบ ซึ่งเป็นการสอบครั้งแรกของน้อง อีกทั้งให้น้อง ๆ ได้เรียนรู้ถึงระเบียบ ข้อบังคับในการสอบ เทคนิคการเขียนหรือการทำข้อสอบของแต่ละสาขาวิชา อีกทั้งมีการช่วยน้องติวในเนื้อหาวิชาที่ไม่เข้าใจให้อีกด้วย เพื่อให้น้อง ๆ ได้พร้อมในการเข้าสู่สนามสอบจริง- กิจกรรมลูกทุ่งชุมชน จัดขึ้นช่วงเดือนมีนาคม–เมษายนของทุกปี จัดโดยสาขาการจัดการชุมชน ภายในงานจะมีร้านค้า เวทีรำวง ตลาดนัดนักศึกษา เกมและการละเล่นในธีมของงานวัด และมีรำวงการกุศลเพื่อนำรายได้ไปบริจาคและบำเพ็ญประโยชน์ในด้านต่าง ๆ อีกด้วย- กิจกรรมรัฐประศาสนศาสตร์วิชาการ จัดขึ้นในช่วงเดือนมีนาคม–เมษายนของทุกปี จัดโดยสาขาวิชารัฐประศาสนศาสตร์ ภายในงานจะมีการปฐกถาพิเศษจากนักวิชาการทางด้านรัฐศาสตร์และรัฐประศาสนศาสตร์ในเรื่องการเมือง การปกครอง การบริหารงานภาครัฐ ฯลฯ กิจกรรมเสวนาทางวิชาการโดยนักวิชาการและอาจารย์จากมหาวิทยาลัยต่าง ๆ ในเรื่องที่เป็นประเด็นในด้านรัฐศาสตร์และรัฐประศาสนศาสตร์ในปัจจุบัน กิจกรรมการแข่งขันการตอบปัญหาทางรัฐประศาสนศาสตร์สำหรับนักเรียนชั้นมัธยมศึกษาตอนปลาย กิจกรรมการแข่งขันการนำเสนอวิสัยทัศน์ของระดับอุมศึกษาในเรื่องที่เป็นประเด็นในปัจจุบัน ซึ่งได้รับความสนใจและมีมหาวิทยาลัยต่าง ๆ เข้าร่วมเป็นจำนวนมากไม่ว่าจะเป็น มหาวิทยาลัยเชียงใหม่ มหาวิทยาลัยศรีนครินทรวิโรฒ มหาวิทยาลัยราชภัฏเพชรบุรี มหาวิทยาลัยราชภัฏนครปฐม มหาวิทยาลัยสงขลานครินทร์ ฯลฯ- กิจกรรม SARIM เป็นกิจกรรมที่จัดขึ้นร่วมกับคณะวิทยาศาสตร์ คณะสัตวศาสตร์และเทคโนโลยีการเกษตร คณะเภสัชศาสตร์ คณะเทคโนโลยีสารสนเทศและการสื่อสาร และคณะวิทยาการจัดการ โดยในแต่ละปีจะมีการเวียนกันเป็นเจ้าภาพของแต่ละคณะเรียงตามตัวอักษร โดยเป็นกิจกรรมสันทนาการร่วมกันหรือ "การชนสัน"- กิจกรรมชนช้าง เป็นกิจกรรมที่จัดขึ้นร่วมกับคณะสัตวศาสตร์และเทคโนโลยีการเกษตร คณะวิทยาการจัดการ และคณะเทคโนโลยีสารสนเทศและการสื่อสาร จัดขึ้นเพื่อเป็นการชนสันทนาการของทั้ง 3 คณะ อีกทั้งมีการแสดงของเชียร์ลีดเดอร์ของแต่ละคณะ และการเต้นสันทนาการเวียนกันผลงาน / รางวัลเกียรติยศที่ได้รับผลงาน / รางวัลเกียรติยศที่ได้รับ. - นายรัชพล เปรมสวัสดิ์ และนายพิชชากร อภิพาณิชพงษ์ ตัวแทนนักศึกษาร่วมกับนายนิพนธ์ สาสาร และชวยุต นิ่มนวล ตัวแทนเทศบาล อำเภอหัวหิน จังหวัดประจวบคีรีขันธ์ ในการสร้างสรรค์ผลงานการแกะสลักทราย คว้ารางวัลชนะเลิศและรองชนะเลิศการแข่งขันเทศกาลแกะสลักทราย ฮิชิคาริ ครั้งที่ 6 จัดขึ้นระหว่างวันที่ 19–27 มิถุนายน พ.ศ. 2559 ณ เมืองฮิชิคาริ ประเทศญี่ปุ่น - รางวัลรองชนะเลิศอันดับ 2 ในโครงการ AFET Futures Trading Challenge - ตำแหน่งชนะเลิศรางวัลเกียรติคุณพระราชทานจากสมเด็จพระเทพรัตนราชสุดาฯ สยามบรมราชกุมารี จากการแข่งขัน เกมจำลองธุรกิจแห่งชาติครั้งที่ 1 - รางวัลรองชนะเลิศอันดับ 2 และรางวัลชมเชยโครงการ "การเพิ่มศักยภาพในการแข่งขันขององค์กรธุรกิจ" - รางวัลชนะเลิศโครงการ "Phillip Futures Challenge on Campus 2006" - รางวัล "Spirit of SIFE Award" การแข่งขันโครงการ 2007 SIFE Thailand National Competition - รองชนะเลิศอันดับ 2 ในโครงการ AFET Futures Trading Challenge 2007 - รองชนะเลิศอันดับ 1 จากการประกวดกล่าวสุนทรพจน์ ระดับภูมิภาคตะวันตก - รางวัลรองชนะเลิศอันดับ 2 จากการประกวดทักษะมัคคุเทศก์เฉลิมพระเกียรติ ระดับมหาวิทยาลัย - ได้รับรางวัลจากการร่วมแข่งขัน "One–2–Call! - Brand Age Award โครงการประกวดแผนพัฒนาธุรกิจ (ปีที่ 3) ตอนงานเข้า OTOP" - รางวัลจากการร่วมแข่งขันทำอาหารแห่งภูมิภาคเอเชีย งานชุมนุมเชฟระดับโลก - นางสาวนฤมล บัณฑิตาโสภณ นักศึกษาคณะวิทยาการจัดการ มหาวิทยาลัยศิลปากร ได้รับรางวัลนำเสนอผลงานวิจัย ระดับชาติ ภาคบรรยาย ระดับดี ในการประชุมสังคมศาสตร์วิชาการระดับชาติและนานาชาติ ครั้งที่ 12 "การพัฒนาภายใต้กระแสโลกาภิวัฒน์เพื่อความยั่งยืนของชุมชนท้องถิ่น สังคมไทย และอาเซียน" - นักศึกษาชั้นปีที่ 3 สาขาวิชาการจัดการธุรกิจทั่วไป นางสาวศิริชาภรณ์ สิงห์โต ที่ได้รับรางวัล "ชนะเลิศ TFEX Campus Champion" นางสาวจิดาภา ทองดอนกระเดื่อง "รองชนะเลิศอันดับหนึ่ง TFEX Campus Champion" และนางสาวสุณิสา สังข์เงิน "รองชนะเลิศอันดับสอง TFEX Campus Champion" ในการแข่งขันโครงการ "TFEX Click2Win Campus League 2014 - นักศึกษาสาขาวิชารัฐประศาสนศาสตร์ คณะวิทยาการจัดการ มหาวิทยาลัยศิลปากร ได้รับ "รางวัลผลงานวิจัยดีเด่น" เป็นสมัยที่สามติดต่อกันจากการประชุมวิชาการระดับชาติ ณ มหาวิทยาลัยสงขลานครินทร์ วิทยาเขตตรัง เมื่อวันที่ 28 เมษายน พ.ศ. 2558 - อาจารย์ชิษณุพงศ์ ศิริโชตินิศากร และนายดนัยกานต์ ศรีสุข นักศึกษาสาขาวิชาธุรกิจโรงแรมและที่พัก คณะวิทยาการจัดการ มหาวิทยาลัยศิลปากร ที่ได้รับรางวัลชนะเลิศ (เหรียญทอง) จากการแข่งขันฝีมือแรงงานอาเซียน ครั้งที่ 10 ณ ประเทศเวียดนาม ในสาขาบริการอาหารและเครื่องดื่ม - ผู้ช่วยศาสตราจารย์ ดร.เฉลิมชัย กิตติศักดิ์นาวิน ได้รับรางวัลผลงานวิจัยการนำเสนอผลงานวิจัย ระดับชาติดีเด่น ภาคบรรยายการประชุมสังคมศาสตร์วิชาการระดับชาติ ครั้งที่ 11 ในหัวข้อ "ภัยธรรมชาติกับการจัดการอย่างยั่งยืน ระดับท้องถิ่น ประเทศและอาเซียน" ณ สำนักวิชาสังคมศึกษาศาสตร์ มหาวิทยาลัยราชภัฏเชียงราย</doc>
