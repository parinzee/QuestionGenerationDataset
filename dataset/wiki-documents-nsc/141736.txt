<doc id="141736" url="https://th.wikipedia.org/wiki?curid=141736" title="อากิระ คนไม่ใช่คน">อากิระ คนไม่ใช่คน อากิระ คนไม่ใช่คน () ภาพยนตร์อะนิเมะชั่นสัญชาติญี่ปุ่นที่ฉายในปี พ.ศ. 2531 และเข้าฉายในประเทศไทยในปี พ.ศ. 2533 สร้างจากมังงะของคัตสึฮิโร โอโตโมะ ที่ตีพิมพ์ระหว่าง พ.ศ. 2525-2533 โดยสำนักพิมพ์โคดันฉะเนื้อเรื่องย่อ เนื้อเรื่องย่อ. เวลา 13:17 น. วันที่ 16 กรกฎาคม 1988 กรุงโตเกียว เมืองหลวงของญี่ปุ่น ถูกระเบิดปรมาณูแหลกละเอียด อีก 9 ชั่วโมงต่อมา เกิดสงครามโลกครั้งที่ 3 เมืองหลวงใหญ่และสำคัญของโลกล้วนแล้วแต่ถูกระเบิดปรมาณูทำลายสิ้น หลังจากที่สูญเสียอย่างร้ายแรง 3 อาทิตย์ต่อมา ทุกประเทศได้เจรจาสันติเพื่อสงบศึก เพื่อสร้างโลกใหม่... 31 ปีผ่านไป ญี่ปุ่นจึงสร้างเมืองขึ้นตรงอ่าวโตเกียวขึ้นมาใหม่ที่มีสภาพเหมือนเมืองโตเกียว ใช้ชื่อว่า นีโอ โตเกียว ท่ามกลางสภาพสังคมที่เลวร้ายและจิตใจของคนที่เสื่อมถอยลงเรื่อยๆ ได้มีกลุ่มเด็กวัยรุ่นที่ชอบซิ่งมอเตอร์ไซค์ป่วนเมืองกลุ่มหนึ่งที่นำโดย คาเนดะ และ เท็ตซึโอะ เหมือนเด็กวัยรุ่นทั่วไปที่ชอบป่วนเมืองและต้องถูกจับแล้วปล่อยจากเจ้าหน้าที่ตำรวจบ่อย ๆ จนกระทั่งวันหนึ่ง เท็ตซึโอะ ถูกองค์กรลับแห่งหนึ่งจับตัวไป และเข้าสู่โครงการลึกลับที่ชื่อ 'อากิระ' คาเนดะเป็นห่วงเพื่อน จึงได้ออกตามหาจนได้เจอ โดย คาเนดะต้องเข้าร่วมกับกลุ่มเคลื่อนไหวต่อต้านรัฐบาล, นักการเมืองผู้โสมม, นักวิทยาศาสตร์ไร้จรรยา และผู้นำของฝ่ายกองทัพ และพบว่า เท็ตซึโอะ ไม่เหมือนเดิมอีกแล้ว ท้ายที่สุด เท็ตซึโอะ ก็มีพลังเหนือมนุษย์และไม่สามารถควบคุมตัวเองได้ จนเกิดเหตุวิบัติไปทั้งเมือง และผู้ที่จะหยุดยั้งเท็ตซึโอะได้ก็คือ คาเนดะ นั่นเองตัวละครหลักตัวละครหลัก. - คาเนดะ โชทาโร่ () เกิดวันที่ 5 ก.ย. 2003 อายุ 16 ปี เป็นหัวหน้าแก๊งมอเตอร์ไซค์ ถึงแม้ลูกน้องจะยกย่องเขาให้การนับถือเขาแต่เขาก็ไม่เคยใช้อำนาจบาตรใหญ่ เพื่อช่วยเหลือเท็ตซึโอะ เขาตัดสินใจเข้าร่วมขบวนการใต้ดินเพื่อลอบเข้าไปในห้องทดลอง แต่เมื่อสูญเสียการควบคุมตัวเอง เขาอาศัยปืนและคนเดียวสู้สุดชีวิตเพื่อสันติของโลกแม้ว่าจะต้องต่อสู้กับเพื่อนรักของตนเองก็ตาม- ชิมะ เท็ตซึโอะ () เกิดวันที่ 29 ก.ค. 2004 อายุ 15 ปี เกิดมานิสัยอ่อนแอ มักจะได้รับการช่วยเหลือจากคาเนดะ จึงมักมีอารมณ์สับสนในความสัมพันธ์ หลังจากที่ได้รับบาดเจ็บที่โตเกียวเก่า ถูกค้นพบร่างกายมีพลังพิสดาร จนกลายเป็นคนที่มักจะลืมตัว สุดท้ายถึงกับสูญเสียในการควบคุมพลังพิสดารในร่างกาย รูปร่างเปลี่ยนแปลงกลายเป็นมนุษย์ประหลาด- เค () เกิดปี 2002 อายุ 17 ปี เป็นคนหนึ่งในขบวนการใต้ดิน ได้รับการฝึกฝนเป็นหน่วยจู่โจม ได้พบและรู้จักกับคาเนดะและร่วมมือกับเขาต่อต้านโคโรเนล- ชิคิชิมะ ไทซะ () หรือ เดอะ โคโรเนล เกิดวันที่ 15 พ.ย. 1977 อายุ 42 ปี เป็นหนุ่มฉกรรจ์สูง 2 เมตร หยิ่งทระนงในความเป็นทหารอาชีพ เป็นนายทหารที่รับผิดชอบสูงสุดของประเทศ และเป็นผู้ควบคุมโครงการอากิระ เขาตระหนักถึงอันตรายของอากิระ ดังนั้นจึงพยายามใช้อำนาจทหารเพื่อยุติการเกิดใหม่ของอากิระ- มาซารุ () หรือ หมายเลข 27 เป็นหนึ่งในเหยื่อการค้นคว้าของโครงการอากิระ มีรหัสหมายเลข 27 เมื่ออายุ 8 ขวบถูกค้นพบพลังพิสดารจนร่างกายหยุดการเจริญเติบโต แล้วป่วยเป็นโรคทารก อาศัยพลังพิเศษบังคับเครื่องบิน มีพลังเคลื่อนย้ายสิ่งของและมองไกล เพื่อแสดงความเป็นผู้ใหญ่ในตัว จึงมักแต่งตัวผูกไท ใส่เสื้อเชิ้ตเสมอ- ทากาชิ () หรือ หมายเลข 26 เกิดปี 1979 เป็นผลจากการทดลองค้นคว้าแผนอากิระอีกคนหนึ่ง มีรหัสเรียกหมายเลข 26 เขาเหมือนกิโยโกะที่ถูกค้นพบเมื่ออายุ 8 ขวบ ถูกค้นพบพลังพิเศษ ถูกนำไปทดลองจนร่างกายหยุดการเจริญเติบโต ในจำนวนอากิระที่ถูกทดลอง เขามีการเคลื่อนไหวและพลังการหลบซ่อนเหนือกว่าใครแต่ในด้านความรู้สึกนึกคิดกลับเหมือนเด็ก- กิโยโกะ () หรือ หมายเลข 25 เป็นผลจากการทดลองค้นคว้าของโครงการอากิระ มีรหัสชื่อ หมายเลข 25 เมื่ออายุ 9 ขวบ ถูกค้นพบพลังมหาศาลในร่าง จึงถูกนำไปทดลองเพื่อเพิ่มพลังให้แก่ตัวเธอ แต่เพราะยาที่ทดลองทำให้ร่างกายของเธอไม่เจริญเติบโต มีการสับเปลี่ยนร่างให้แก่อยู่เสมอ แต่มีประสาทพิเศษแห่งพลังรับรู้ล่วงหน้าขบวนการและแก๊งต่างๆขบวนการและแก๊งต่างๆ. - ขบวนการใต้ดิน พวกเขาต้องการล้มรัฐบาล ด้วยการปฏิบัติการด้วยแผนการที่จะเปิดโปงการทดลองลับๆ ของรัฐบาลต่อประชาชน พวกเขามักจะใช้วิธีการวางระเบิดในเขตศูนย์กลางของตัวเมือง เพื่อมุ่งเป้าแห่งความสำเร็จโดยไม่คำนึงถึงชีวิต ลอบบุกเข้าไปเพื่อค้นหาการทดลองพลังพิสดารของมนุษย์ที่รัฐบาลทำขึ้น- แก๊งคาเนดะ เป็นกลุ่มวัยรุ่นที่ถูกสังคมทอดทิ้ง ไม่มีการศึกษา ไม่มีอนาคต หาเรื่องวุ่นวายตลอดเวลา พวกเขาเรียนอยู่ในโรงเรียนเขตที่ 8 รวมเป็นแก๊ง มักก่อเรื่องวุ่นวายตามท้องถนน แต่พวกเขาก็หาใช่แก๊งกวนเมืองที่ร้ายแรงอะไรไม่ เป็นเพราะแรงกดดันจากสังคมต่างหากจึงเป็นหนุ่มวัยรุ่นเลือดร้อน- แก๊งคราวน์ ไม่ว่าจะเป็นรถเครื่องหรือพลังงาน ล้วนแล้วแต่มีประสิทธิภาพมากกว่าแก๊งคาเนดะ ตัวรถมักจะทาสีสันสดใสเพื่อดึงดูดความสนใจของผู้คนเรื่องราวน่ารู้เกี่ยวกับอากิระเรื่องราวน่ารู้เกี่ยวกับอากิระ. - อากิระ เป็นจุดศูนย์กลางของเรื่องแล้วก็เป็นมนุษย์ปริศนา ไม่มีรูปร่าง ไม่มีแหล่งที่มาของพลังงานและสภาพต่างๆ แต่พอจะสมมติฐานว่า อากิระเป็นสิ่งที่กำหนดขึ้นหลังสงครามโลกครั้งที่ 3 ใกล้กับสถานที่ที่ถูกระเบิดปรมาณู เมื่อวันที่ 16 ก.ค. 1988 อีก 31 ปีให้หลัง หลังได้กำเนิดขึ้นมาใหม่โดยสะสมอยู่ในร่างของเท็ตซึโอะ- พลังอากิระ พลังของอากิระเป็นพลังที่ไม่สามารถคาดคำนวณได้ ต่อมาชื่ออากิระได้เข้าสู่สามัญสำนึกของเท็ตซึโอะ ทำให้พลังพิเศษของเขากำเนิดเกิดขึ้น และด้วยพลังพิสดารของเท็ตซึโอะที่ใช้ในการค้าหาอย่างบ้าคลั่ง กับอากิระที่กำลังได้รับการทดลองจนเดอะโคโรเนลต้องใช้กำลังทหารเต็มอัตราศึกเพื่อขัดขวาง- ห้องอากิระ ด้วยการใช้พลังของมนุษย์เท่าที่สามารถรวบรวมมาเป็นอากิระโดยใช้ความเย็นจัดในการซ่อนมันไว้ในสถานที่เก็บรักษา ซึ่งอยู่ใต้จุดศูนย์กลางของใต้พื้นโลก ด้วยความเย็นจัดลบ 272 องศา- โครงการอากิระ เริ่มปี 1970 กระทรวงกลาโหมได้ทำการทดลองค้นคว้าอย่างลับๆ โดยนักจิตวิทยา ด้วยการใช้คนจริงและยา จิตวิทยาและการผ่าตัดศัลยกรรม นั่นหลายความว่า นำเซลล์สมองของคนออกมาแล้วแช่ในน้ำเกลือ ใช้พลังไฟฟ้าไปกระตุ้น ให้เซลล์สมองเปลี่ยนแปลง จากนั้นค้นคว้าให้กลับสู่สภาพเดิมเพื่อถ่ายทอดกลับมาเป็นมนุษย์ใหม่อีกครั้ง เพื่อให้เซลล์สร้างพลังพิสดารขึ้นมาโดยตัวของมันเอง พวกของกิโยโกะจึงเป็นพวกที่ถูกทดลองด้วยโครงการนี้ โดยหมายเลข 28 หรืออากิระ กลายเป็นผู้ที่ถูกทดลองจนก่อเกิดพลังมหัศจรรย์ที่สุดปรากฏการณ์ภาพยนตร์ ปรากฏการณ์ภาพยนตร์. อากิระ นับได้ว่าเป็นภาพยนตร์อะนิเมะชั่นระดับใหญ่เรื่องแรก ๆ ของญี่ปุ่น เมื่ออกฉายได้สร้างความฮือฮา ความนิยมและกระแสไปทั่วทั้งประเทศ และยังได้สร้างปรากฏการณ์เช่นนี้ในต่างประเทศที่เข้าฉายด้วย แต่สำหรับการฉายในประเทศไทย บริษัทที่นำเข้ามาฉายคือ นนทนันท์เอนเตอร์เทนเมนต์ แต่ทว่าไม่ประสบความสำเร็จเท่าที่ควร จนถึงปัจจุบัน อากิระ นับได้ว่าเป็นภาพยนตร์ระดับคลาสสิกเรื่องหนึ่งไปแล้วของวงการภาพยนตร์ญี่ปุ่น และเป็นแม่แบบของภาพยนตร์แนววิทยาศาสตร์ในโลกอนาคตอีกหลายเรื่อง เช่น Ghost in The Shell เป็นต้นอ้างอิงและเชิงอรรถ</doc>
