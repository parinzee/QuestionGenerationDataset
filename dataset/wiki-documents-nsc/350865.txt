<doc id="350865" url="https://th.wikipedia.org/wiki?curid=350865" title="จูเลียน อาสซานจ์">จูเลียน อาสซานจ์ จูเลียน อาสซานจ์ () เป็นนักหนังสือพิมพ์ชาวออสเตรเลีย ผู้จัดพิมพ์ และนักเคลื่อนไหวบนอินเทอร์เน็ต เป็นที่รู้จักในฐานะบรรณาธิการบริหาร และโฆษกของวิกิลีกส์ เขาเคยถูกจับกุมในข้อหาแครกเกอร์ หลังจากพ้นโทษ เขาทำงานเป็นโปรแกรมเมอร์ และเป็นที่ปรึกษาด้านความปลอดภัย ในวันที่ 30 พฤศจิกายน พ.ศ. 2553 ตำรวจสากลออกหมายจับเขาในฐานะผู้ต้องหาคดีล่วงละเมิดทางเพศหญิงสาวชาวสวีเดนตามคำขอของอัยการสวีเดน เขาขอมอบตัวกับตำรวจนครบาลลอนดอน เมื่อวันที่ 7 ธันวาคม พ.ศ. 2553 โดยให้การปฏิเสธทุกข้อกล่าวหา ก่อนหน้าอาสซานจ์จะถูกจับกุมตัว เว็บไซต์วิกิลีกส์ได้เผยแพร่โทรเลขภายในทางการทูตของสหรัฐอเมริกา สร้างความไม่พอใจให้กับทางการสหรัฐ และได้กดดันให้ปิดเว็บไซต์ สกัดกั้นเส้นทางการเงิน ตลอดจนการโจมตีเว็บไซต์วิกิลีกส์ ซึ่งติดตามมาด้วยการโต้ตอบกลับโดยกลุ่มแฮกเกอร์ผู้สนับสนุน ไปยังเว็บไซต์ของอัยการสวีเดน และเว็บไซต์ของบัตรเครดิตหลายแห่งที่ระงับบัญชีบริจาคของวิกิลีกส์ อย่างไรก็ตาม อาสซานจ์เปิดเผยว่าได้ส่งเอกสารที่เข้ารหัสไว้เป็นจำนวนหลายพันชิ้นไปยังผู้คนจำนวนหลายแสนคน เป็นเอกสารลับที่พร้อมจะเผยแพร่โดยอัตโนมัติหากเขาถูกจับกุมตัว หรือเว็บไซต์วิกิลีกส์ถูกปิด</doc>
