<doc id="270886" url="https://th.wikipedia.org/wiki?curid=270886" title="วิลเฟรโด บัซเกซ">วิลเฟรโด บัซเกซ วิลเฟรโด บัซเกซ โอลิเบรา () นักมวยสากลชาวปวยร์โตรีโก เกิดเมื่อ 2 สิงหาคม พ.ศ. 2503 ที่ซานฮวน ปวยร์โตรีโก ฉายา สถิติการชก 68 ครั้ง ชนะ 56 (น็อค 41) เสมอ 2 แพ้ 9ประวัติ ประวัติ. บัซเกซเกิดที่ ริโอปิเอดรัสซึ่งเป็นตำบลใหญ่ในซานฮวน เขาเริ่มชกมวยเมื่ออายุ 18 ปี หลังจากที่บิดาเสียชีวิต เขาเริ่มชกมวยสากลสมัครเล่นก่อนแต่ไม่เคยติดทีมชาติจึงตัดสินใจหันมาชกมวยสากลอาชีพ บัซเกซชกมวยสากลครั้งแรกเมื่อ 29 มกราคม พ.ศ. 2524 แพ้วิลเลียม รามอสในการชกกำหนดสี่ยก เมื่อชกครั้งที่สองจึงเป็นฝ่ายชนะน็อค เฟลิกซ์ คอร์เตซ ยก 2 จากนั้นเขาชกชนะเป็นส่วนใหญ่ จนกระทั่ง 4 ตุลาคม พ.ศ. 2530 จึงได้ครองแชมป์โลกรุ่นแบนตัมเวท WBA ชนะน็อค ปาร์ก ชันยอง ยก 10 เขาป้องกันตำแหน่งได้หนึ่งครั้งก่อนจะมาเสียแชมป์ให้เขาค้อ แกแล็กซี่ หลังจากเสียแชมป์โลก บัซเกซได้ขึ้นชิงแชมป์เงารุ่นแบนตัมเวท IBF และได้แชมป์มาครอง จากนั้น บัซเกซได้ครองแชมป์โลกรุ่นซูเปอร์แบนตัมเวท WBA เมื่อ 27 มีนาคม 2535 ชนะน็อค ราอูล เปเรซ ยก 3 และป้องกันตำแหน่งไว้ได้ 9 ครั้ง ก่อนจะเสียแชมป์ให้อันโตนีโอ เกอร์เมโน ในวันที่ 18 พฤษภาคม พ.ศ. 2539 บัซเกซได้สร้างประวัติศาสตร์เป็นแชมป์โลกสามรุ่นและเป็นคนแรกที่ได้แชมป์สามรุ่ของสถาบันเดียวกัน โดยบัซเกซชนะเอลอย โรฮาสได้ครองแชมป์โลกรุ่นเฟเธอร์เวท WBA และป้องกันตำแหน่งได้ 4 ครั้ง ก่อนจะขึ้นชกล้มแชมป์กับนาซีม ฮาเหม็ด แชมป์โลกรุ่นเฟเธอร์เวท WBO ในขณะนั้น แต่ทางสมาคมมวยโลกไม่รับรองการชกครั้งนี้ บัซเกซจึงสละแชมป์ของสมาคมมวยโลกไป ผลปรากฏว่าบัซเกซเป็นฝ่ายแพ้น็อคฮาเหม็ดในยกที่ 7 เมื่อ 18 เมษายน พ.ศ. 2541 ตั้งแต่ พ.ศ. 2531 การแข่งขันวิ่งมาราธอนที่บ้านเกิดของบัซเกซมีชื่อว่าการแข่งขันวิ่งมาราธอนนานาชาติวิลเฟรโด บัซเกซเกียรติประวัติเกียรติประวัติ. - แชมป์ปวยร์โตรีโกรุ่นแบนตัมเวท (2527) - แชมป์โลกรุ่นแบนตัมเวท WBA- ชิง 4 ตุลาคม 2530 ชนะน็อค ปาร์ค ชันยอง ยก 10 ที่ เกาหลีใต้ - ป้องกันแชมป์ครั้งที่ 1, 17 มกราคม 2531 เสมอกับ ทากูย่า มูกุรุมา ที่ ญี่ปุ่น - เสียแชมป์ 9 พฤษภาคม 2531 แพ้คะแนน เขาค้อ แกแล็คซี่ ที่ เวทีราชดำเนิน - แชมป์เงารุ่นแบนตัมเวท IBF- ชิง 26 ตุลาคม 2532 ชนะคะแนน เฟอร์นี โมราเลส ที่ สหรัฐ - แชมป์โลกรุ่นจูเนียร์เฟเธอร์เวท WBA- ชิง 27 มีนาคม 2535 ชนะน็อค ราอูล เปเรซ ยก 3 - ป้องกันแชมป์ครั้งที่ 1, 27 มิถุนายน 2535 ชนะคะแนน เฟรดดี ครูซ ที่ อิตาลี - ป้องกันแชมป์ครั้งที่ 2, 5 ธันวาคม 2535 ชนะน็อค ทิเออร์รี จาคอบ ยก 8 ที่ ฝรั่งเศส - ป้องกันแชมป์ครั้งที่ 3, 6 มีนาคม 2536 ชนะคะแนน หลุยส์ เอนริกิว เมนโดซา ที่ ฝรั่งเศส - ป้องกันแชมป์ครั้งที่ 4, 24 มิถุนายน 2536 ชนะน็อค ทิเออร์รี จาคอบ ยก 10 ที่ ฝรั่งเศส - ป้องกันแชมป์ครั้งที่ 5, 18 พฤศจิกายน 2536 ชนะคะแนน ฮิโรอากิ โยโกตะ ที่ ญี่ปุ่น - ป้องกันแชมป์ครั้งที่ 6, 2 มีนาคม 2537 ชนะน็อค ยูอิชิ กาไซ ยก 1 ที่ญี่ปุ่น - ป้องกันแชมป์ครั้งที่ 7, 2 กรกฎาคม 2537 ชนะน็อค ชอย แจวอน ยก 2 ที่ สหรัฐ - ป้องกันแชมป์ครั้งที่ 8, 13 ตุลาคม 2537 ชนะคะแนน ฮวน โปโล เปเรซ ที่ ฝรั่งเศส - ป้องกันแชมป์ครั้งที่ 9, 7 มกราคม 2538 ชนะคะแนน ออร์ลันโด คานิซาเลซ ที่ สหรัฐ - เสียแชมป์ 13 พฤษภาคม 2538 แพ้คะแนน อันโตนีโอ เกอร์เมโน ที่ ปวยร์โตรีโก - แชมป์ WBA Fedelatin รุ่นเฟเธอร์เวท- ชิง 9 ธันวาคม 2538 ชนะน็อค โฮเซ่ หลุยส์ เวลาสเควซ ยก 3 ที่ ปวยร์โตรีโก - แชมป์โลกรุ่นเฟเธอร์เวท WBA- ชิง 18 พฤษภาคม 2539 ชนะน็อค เอลอย โรฮาส ยก 11 ที่ สหรัฐ - ป้องกันแชมป์ครั้งที่ 1, 7 ธันวาคม 2539 ชนะน็อค เบอร์นาโด มานูเอล เมนโดซา ยก 5 ที่ สหรัฐ - ป้องกันแชมป์ครั้งที่ 2, 30 มีนาคม 2540 ชนะน็อค ยูจิ วาตานาเบ้ ยก 5 ที่ ญี่ปุ่น - ป้องกันแชมป์ครั้งที่ 3, 23 สิงหาคม 2540 ชนะคะแนน โรควิว คาเซียนี ที่ สหรัฐ - ป้องกันแชมป์ครั้งที่ 4, 8 พฤศจิกายน 2540 ชนะคะแนน เกนาโร ริออส ที่ สหรัฐ - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตัมเวท WBC เมื่อ 8 กุมภาพันธ์ 2529 แพ้คะแนน มิเกล ลอรา ที่ สหรัฐ - ชิงแชมป์โลกรุ่นเฟเธอร์เวท WBO เมื่อ 18 เมษายน 2541 แพ้น็อค นาซีม ฮาเหม็ด ยก 7 ที่ อังกฤษ - ชิงแชมป์ NABF รุ่นไลท์เวทเมื่อ 16 มิถุนายน 2543 แพ้น็อค ฮวน ลาซกาโน ยก 9 ที่ สหรัฐ</doc>
