<doc id="105566" url="https://th.wikipedia.org/wiki?curid=105566" title="ธีระ ห้าวเจริญ">ธีระ ห้าวเจริญ พลเรือเอกธีระ ห้าวเจริญ อดีตรัฐมนตรีว่าการกระทรวงคมนาคม สมัย พล.อ.สุรยุทธ์ จุลานนท์ และเป็นอดีตสมาชิกวุฒิสภา และอดีตผู้บัญชาการทหารเรือประวัติ ประวัติ. เกิดเมื่อวันที่ 6 เมษายน พ.ศ. 2483 เป็นบุตรของนาวาโท กระวี ห้าวเจริญ กับนางพยงค์ ห้าวเจริญ เข้ารับการศึกษาที่ โรงเรียนเซนต์คาเบรียล และโรงเรียนนายเรือ ต่อด้วย โรงเรียนปราบเรือดำน้ำ สหรัฐอเมริกา และโรงเรียนเสนาธิการทหารเรือ ด้านชีวิตครอบครัวสมรสกับคุณหญิงมัญชุมาศ ห้าวเจริญ (สกุลเดิม สุทธิวารี) มีบุตร 1 คน คือ นายเกล้า ห้าวเจริญการรับราชการ การรับราชการ. พ.ศ. 2518 เป็นผู้บังคับการเรือหลวงช้าง ต่อมาในปี พ.ศ. 2521 เป็นนายธงผู้บัญชาการทหารเรือและในปี พ.ศ. 2526 นายทหารฝ่ายเสนาธิการประจำเสนาธิการทหารเรือ ต่อมาขยับเป็นนายทหารฝ่ายเสนาธิการ ประจำผู้บัญชาการทหารรเรือในปี พ.ศ. 2527 ในปี พ.ศ. 2529 ผู้ช่วยทูตฝ่ายทหารรเรือ ประจำสถานเอกอัครราชทูตไทย ณ กรุงวอชิงตัน สหรัฐอเมริกา พ.ศ. 2533 เลขานุการกองทัพเรือ ในปี พ.ศ. 2535 เป็นรองผู้บัญชาการโรงเรียนนายเรือ และขยับเป็นผู้บัญชาการวิทยาลัยการทัพเรือ ในปี พ.ศ. 2536 ต่อมาในปี พ.ศ. 2537 ผู้ช่วยเสนาธิการทหารเรือฝ่ายยุทธบริการ ก่อนจะมาเป็น รองเสนาธิการทหารเรือ ในปี พ.ศ. 2538 และขยับเป็นเสนาธิการทหารเรือ ในปี พ.ศ. 2539 ต่อมาในปี พ.ศ. 2540 เป็นรองผู้บัญชาการทหารเรือ และตำแหน่งสูงสุดคือ เป็นผู้บัญชาการทหารเรือ พ.ศ. 2541 - 2543การเมือง การเมือง. เป็น สมาชิกวุฒิสภา ช่วงปี พ.ศ. 2539-2542 และปี พ.ศ. 2549 หลังการรัฐประหาร ได้เข้าเป็นรัฐมนตรีว่าการกระทรวงคมนาคม สมัย พล.อ.สุรยุทธ์ จุลานนท์เครื่องราชย์อิสริยาภรณ์</doc>
