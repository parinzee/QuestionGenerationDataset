<doc id="289333" url="https://th.wikipedia.org/wiki?curid=289333" title="โรงเรียนปทุมรัตต์พิทยาคม">โรงเรียนปทุมรัตต์พิทยาคม โรงเรียนปทุมรัตต์พิทยาคมเป็นโรงเรียนมัธยมศึกษาแห่งแรกของอำเภอปทุมรัตต์ จังหวัดร้อยเอ็ด ปัจจุบันจัดอยู่ในประเภทโรงเรียนมัธยมศึกษาขนาดใหญ่พิเศษ รูปแบบสหศึกษา ทำการเรียนการสอนตามหลักสูตรการศึกษาขั้นพื้นฐาน ระดับช่วงชั้นที่ 3 และช่วงชั้นที่ 4 มีจำนวนนักเรียนกว่า 3,000 คน และบุคลากรทางการศึกษาอีกกว่า 150 คน โดยมีเนื้อที่ 117 ไร่ 3 งาน 32.5 ตารางวา โดยในช่วงเวลาเกือบ 40 ปีที่ผ่านมา ปทุมรัตต์พิทยาคมได้ทำหน้าที่ผลิตทรัพยากรบุคคลที่มีคุณค่าออกมาทำหน้าที่รับใช้สังคมและชุมชนอย่างมากมาย ในฐานะสถานศึกษาที่เป็นผู้นำทางด้านวิชาการ กีฬา และคุณธรรมจริยธรรมทั้งระดับอำเภอ เขตพื้นที่การศึกษา จังหวัดและระดับประเทศ สมกับปรัชญาของโรงเรียนปทุมรัตต์พิทยาคมที่ว่า โรงเรียนปทุมรัตต์พิทยาคม ตั้งอยู่ที่ถนนสุขาภิบาล 1 บ้านบัวแดง ตำบลบัวแดง อำเภอปทุมรัตต์ จังหวัดร้อยเอ็ด สำนักงานเขตพื้นที่การศึกษามัธยมศึกษา เขต 27 (จังหวัดร้อยเอ็ด) สำนักงานคณะกรรมการการศึกษาขั้นพื้นฐาน(สพฐ.) กระทรวงศึกษาธิการประวัติโรงเรียนปทุมรัตต์พิทยาคมประวัติโรงเรียนปทุมรัตต์พิทยาคม. - พ.ศ. 2511 ด้วยกรมสามัญศึกษากระทรวงศึกษาธิการมีนโยบายที่จะเปิดโรงเรียนมัธยมศึกษา ขึ้นทุกอำเภอใน ปี พ.ศ. 2519 แต่ต้องให้อำเภอจัดหาที่ดินปลูกสร้างอาคารไว้ไม่น้อยกว่า 35 ไร่ ดังนั้นทางอำเภอปทุมรัตต์ จึงดำริหาที่ดินเพื่อปลูกสร้างโรงเรียนมัธยมศึกษา ประกอบกับบ้านบัวแดง โดยมีพระเดชพระคุณเจ้า เจ้าคณะอำเภอปทุมรัตต์ ( พระครูปทุมสโรภาส ) ได้สงวนที่ดินเอาไว้ แต่ในขณะนั้นจะทำอะไรไม่ได้ เพราะเป็นที่รกร้างว่างเปล่าไม่มีเจ้าของ - พ.ศ. 2512 ต่อมาในปี พ.ศ. 2512 นายคำบุ เหมลา นายอำเภอปทุมรัตต์ในขณะนั้นได้แต่งตั้งกรรมการโดยมีนายอำเภอเป็นประธาน รังวัดที่ดินดังกล่าวให้มีขอบเขตที่แน่นอนเพื่อโอนเป็นของทางราชการแต่ยังไม่เรียบร้อย ต่อมานายเมธา รัตนจันทร์ นายอำเภอปทุมรัตต์ คนต่อมาได้ให้บุคคลต่อไปนี้จับจองที่ดิน คือ- นายใจ พลสงเมือง จับจองที่ดินประมาณ 31 ไร่ - นายประสิทธิ์ ธงงาม จับจองที่ดินประมาณ 31 ไร่ - นายประกอบ ชนะดี จับจองที่ดินประมาณ 26 ไร่ 2 ง าน 32.5 ตารางวา - นายถนอม บุญรัตน์ จับจองที่ดินประมาณ 31 ไร่ - รวมที่ดินทั้งหมด 117 ไร่ 2 งาน 32.5 ตารางวา - พ.ศ. 2515 เมื่อปี  พ.ศ. 2515นายอนุ สงวนนาม นายอำเภอปทุมรัตต์ได้รับโอนที่ดินจากบุคคลทั้ง 4 ให้เป็นที่ดินของทางราชการโดยสมบูรณ์ ในวันที่ 12 สิงหาคม พ.ศ. 2515 เมื่อปี พ.ศ. 2516 นายธรรมนูญ กลั่นขจร นายอำเภอปทุมรัตต์ ได้เสนอจัดตั้งโรงเรียนมัธยมศึกษาประจำอำเภอขึ้นในที่ดินแห่งนี้และปีการศึกษา 2517 ก็ได้รับอนุญาตจากกรมสามัญศึกษาให้จัดตั้งโรงเรียนมัธยมศึกษาประจำอำเภอขึ้น และมีชื่อว่า "โรงเรียนปทุมรัตต์พิทยาคม" และเปิดทำการสอนในวันที่ 6 มิถุนายน พ.ศ. 2517 มีนักเรียนจำนวน 49 คน โดยใช้หอประชุมอำเภอปทุมรัตต์เป็นอาคารเรียนชั่วคราวและได้มอบหมายให้นายจัด อุ่นเจริญ ผู้ช่วยศึกษาธิการอำเภอปทุมรัตต์ทำหน้าที่รักษาการแทนครูใหญ่ เมื่อวันที่ 5 สิงหาคม พ.ศ. 2517 ทางราชการได้แต่งตั้ง ว่าที่ร้อยตรีสุนัย เสงี่ยมศักดิ์ ครูโทจากโรงเรียนร้อยเอ็ดวิทยาลัย มาเป็นครูใหญ่ - พ.ศ. 2517 เมื่อวันที่ 10 ธันวาคม พ.ศ. 2517 ก็ได้ย้ายที่เรียนจากหอประชุมอำเภอปทุมรัตต์ มาเรียนในสถานที่จริงซึ่งสร้างเป็นอาคารเรียนชั่วคราวมุงด้วยหญ้าคาจำนวน 1 หลัง มี 7 ห้องเรียน โดยการบริจาคเงินของผู้ปกครองนักเรียน ซึ่งเป็นสถานที่ตั้งของโรงเรียนในปัจจุบันนี้ - พ.ศ. 2518 เมื่อวันที่ 10 สิงหาคม พ.ศ. 2518 ทางการได้แต่งตั้งให้ นายสาโรช ไสยสมบัติ ครูโท จากโรงเรียนร้อยเอ็ดวิทยาลัยได้ย้ายมาเป็นครูใหญ่แทนว่าที่ร้อยตรีสุนัย เสงี่ยมศักดิ์ ที่ย้ายไปดำรงตำแหน่งอาจารย์ใหญ่โรงเรียนพนมไพรวิทยาคารจ.ร้อยเอ็ด เมื่อวันที่ 1 มิถุนายน พ.ศ. 2521 นายสาโรส ไสยสมบัติ ได้เลื่อนตำแหน่งเป็นอาจารย์ใหญ่ปีการศึกษา 2523 กรมสามัญศึกษา ได้อนุมัติให้โรงเรียนเปิดทำการสอนในระดับมัธยมศึกษาตอนปลาย - พ.ศ. 2526 เมื่อวันที่ 1 ตุลาคม พ.ศ. 2526 นายสาโรส ไสยสมบัติ (วัฒนสาโรช)ได้เลื่อนตำแหน่งเป็นผู้อำนวยการ - พ.ศ. 2529 เมื่อวันที่ 1 ตุลาคม พ.ศ. 2529 ทางราชการได้แต่งตั้งให้ นายโกมล จันทรวารี มาดำรงตำแหน่ง ผู้อำนวยการแทน นายสาโรส ไสยสมบัติ ที่ย้ายไปดำรงตำแหน่งผู้อำนวยการโรงเรียนพนมไพรวิทยาคาร อ.พนมไพร จ.ร้อยเอ็ด - พ.ศ. 2532 เมื่อวันที่ 1 ตุลาคม พ.ศ. 2532 ทางราชการได้แต่งตั้งให้นางรัชนี ศุภเกษตร มาดำรงตำแหน่งผู้อำนวยการแทน นายโกมล จันทรวารี ที่ย้ายไปดำรงตำแหน่งผู้อำนวยการโรงเรียนหนองพอกวิทยา จ.ร้อยเอ็ด - พ.ศ. 2537 เมื่อวันที่ 1 ตุลาคม พ.ศ. 2537 ทางราชการได้แต่งตั้งให้นายบุญสวน บุญโพธิ์ มาดำรงตำแหน่งผู้อำนวยการแทนนางรัชนี ศุภเกษตร ที่ย้ายไปดำรงตำแหน่งผู้อำนวยการโรงเรียนเขื่องในวิทยา จ.อุบลราชธานี- พ.ศ. 2544 เมื่อวันที่ 17 พฤศจิกายน พ.ศ. 2544 ทางราชการได้แต่งตั้งให้นายสมพร สอนสนาม มาดำรงตำแหน่ง ผู้อำนวยการแทน นายบุญสวน บุญโพธิ์ ที่ย้ายไปดำรงตำแหน่งผู้อำนวยการโรงเรียนขัติยวงษา จ.ร้อยเอ็ด - พ.ศ. 2545 เมื่อวันที่ 10 ธันวาคม พ.ศ. 2545 ทางราชการได้แต่งตั้งให้นายคำพันธ์ จำนงกิจ มาดำรงตำแหน่งผู้อำนวยการแทนนายสมพร สอนสนาม ที่ย้ายไปดำรงตำแหน่งผู้อำนวยการสามัญศึกษาจังหวัดตาก- พ.ศ. 2546 เมื่อวันที่ 28 สิงหาคม พ.ศ. 2546 ทางราชการได้แต่งตั้งให้นายบัณฑิต ประสิทธิ์นอก มาดำรงตำแหน่งผู้อำนวยการแทนนายคำพันธ์ จำนงกิจ ที่ย้ายไปดำรงตำแหน่งผู้อำนวยการโรงเรียนอาจสามารถวิทยาจนถึงปัจจุบันนี้ - พ.ศ. 2548 เมื่อวันที่ 16 กุมภาพันธ์ 2548 โรงเรียนปทุมรัตต์พิทยาคม ได้รับการประเมินเป็นโรงเรียนต้นแบบโรงเรียนในฝัน จากนายปิยะบุตร ชลวิจารณ์ ผู้ช่วยรัฐมนตรีว่าการกระทรวงศึกษาธิการ - พ.ศ. 2551 โรงเรียนปทุมรัตต์พิทยาคมได้รับคัดเลือกจากกระทรวงศึกษาธิการให้รับรางวัลโรงเรียนพระราชทาน ประเภทโรงเรียนมัธยมศึกษาขนาดใหญ่ เข้ารับพระราชทานรางวัลจากสมเด็จพระเทพรัตนราชสุดาสยามบรมราชกุมารี นับเป็นเกียรติประวัติสูงสุดของสถานศึกษา ชาวอำเภอปทุมรัตต์ รักและห่วงใย ในโรงเรียนปทุมรัตต์พิทยาคมเป็นอย่างยิ่งและมักเรียกติดปากกันว่าทำเนียบผู้บริหารโรงเรียนปทุมรัตต์พิทยาคม</doc>
