<doc id="175757" url="https://th.wikipedia.org/wiki?curid=175757" title="ฮะมัด บิน เคาะลีฟะฮ์ อัษษานี">ฮะมัด บิน เคาะลีฟะฮ์ อัษษานี เชคฮะมัด บิน เคาะลีฟะฮ์ อัษษานี เจ้าผู้ครองรัฐพระองค์ที่ 7 แห่งรัฐกาตาร์ (ประสูติ 1 มกราคม พ.ศ. 2495) เป็นพระโอรสพระองค์ที่ 2 ในเชคเคาะลีฟะฮ์ บิน ฮะมัด อัษษานี เจ้าผู้ครองรัฐองค์ที่ 6 แห่งรัฐกาตาร์ เสด็จขึ้นครองราชย์เมื่อวันที่ 27 มิถุนายน พ.ศ. 2538การศึกษา การศึกษา. ทรงสำเร็จการศึกษาจากวิทยาลัยการทหารจากสหราชอาณาจักร เมื่อปี พ.ศ. 2514 ต่อมาทรงเข้ารับราชการทหารในกองทัพกาตาร์พระกรณียกิจ พระกรณียกิจ. ทรงสนพระทัยและทรงอุปถัมภ์ด้านการกีฬาและกิจการเยาวชน โดยทรงเป็นประธานคณะมนตรีเพื่อสวัสดิการเยาวชน ในปี พ.ศ. 2522 – 2534 อีกทั้งยังทรงมีบทบาทสำคัญในกิจการสื่อมวลชน โดยประทานพระอนุญาตและทรงสนับสนุนด้านการเงิน ในการตั้งสำนักงานข่าวโทรทัศน์อัลญะซีเราะฮ์แห่งกาตาร์ด้วยความสัมพันธ์ไทยกับกาตาร์ ความสัมพันธ์ไทยกับกาตาร์. เชคฮะมัด บิน เคาะลีฟะฮ์ อัษษานี เสด็จเยือนราชอาณาจักรไทยอย่างเป็นทางการ ในฐานะแขกของรัฐบาลครั้งแรกเมื่อวันที่ 12-15 เมษายน พ.ศ. 2550 และการเสด็จมาทรงร่วมงานฉลองสิริราชสมบัติครบ 60 ปี พ.ศ. 2549 พร้อมด้วยโมซา บินตินัซเซอร์ อัลมิซเนด พระชายาโดยเสด็จด้วย</doc>
