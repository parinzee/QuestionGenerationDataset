<doc id="442180" url="https://th.wikipedia.org/wiki?curid=442180" title="แบทเทิลชิป ยุทธการเรือรบพิฆาตเอเลี่ยน">แบทเทิลชิป ยุทธการเรือรบพิฆาตเอเลี่ยน แบทเทิลชิป ยุทธการเรือรบพิฆาตเอเลี่ยน () เป็นภาพยนตร์แนวนิยายวิทยาศาสตร์สงครามยุทธนาวีของอเมริกัน ค.ศ. 2012 ซึ่งอิงจากเกมสำหรับเด็ก กำกับภาพยนตร์โดย ปีเตอร์ เบิร์ก และได้รับการเปิดตัวโดย ยูนิเวอร์แซลสตูดิโอส์ นำแสดงโดย เทย์เลอร์ คิทช์, อเลกซานเดอร์ สกาส์กอร์ด, บรูคลิน เดคเกอร์, ริฮันนา และ เลียม นีสัน เดิมมีแผนเปิดตัวภาพยนตร์ชุดนี้ใน ค.ศ. 2011 แต่แล้วก็ถูกเลื่อนไปเป็นวันที่ 11 เมษายน ค.ศ. 2012 ในสหราชอาณาจักร และวันที่ 18 พฤษภาคม ค.ศ. 2012 ในสหรัฐอเมริกา ภาพยนตร์จัดฉายรอบปฐมทัศน์ครั้งแรกในโลกที่กรุงโตเกียว ประเทศญี่ปุ่น ณ วันที่ 3 เมษายน ค.ศ. 2012เนื้อเรื่องย่อ เนื้อเรื่องย่อ. ในปี 2005 นักวิทยาศาสตร์ค้นพบ ดาวดวงหนึ่งนอกระบบสุริยะ และให้ชื่อว่า "ดาวเคราะห์ จี" พวกเขาเชื่อว่าดาวเคราะห์ จี มีชั้นบรรยากาศ คล้ายโลก ในปี 2006 องค์การนาซา สร้างสถานีส่งสัญญาณบนหมู่เกาะฮาวาย และเริ่มโปรแกรมการติดต่อกับดาวเคราะห์นั้น ขณะเดียวกัน อเล็กซ์ ฮอปเปอร์ (รับบทโดย เทย์เลอร์ คิตช์) กำลังสร้างความประทับใจให้สาวสวยอย่าง แซม เชน (รับบทโดย บรูคลิน เดคเกอร์) แต่ความประมาทและไม่เอาไหนของ อเล็กซ์ ทำให้ สโตน ฮอปเปอร์ (รับบทโดย อเลกซานเดอร์ สกาส์กอร์ด) พี่ชายของอเล็กซ์ ซึ่งเป็นทหารเรืออยู่ในกองทัพเรือสหรัฐฯ หัวเสียเป็นอย่างมาก จึงได้บังคับให้อเล็กซ์สมัครเข้ามาเป็นทหารในกองทัพเรือเช่นเดียวกับตน ในปี 2012 อเล็กซ์ ได้พัฒนาความสัมพันธ์กับ แซม ไปเป็นคนรัก และได้รับการเลื่อนยศเป็น เรือเอก ประจำตำแหน่งนายทหารยุทธการประจำเรือพิฆาต ยูเอสเอส จอห์น พอล โจนส์ แต่บุคลิกที่ใจร้อนและแข็งกร้าวของเขา ทำให้มีความสุ่มเสี่ยงต่อการถูกปลดประจำการจากกองทัพเรือ ขณะที่ สโตน นั้น ได้เลื่อนขึ้นเป็น ผู้บังคับการเรือ ยูเอสเอส แซมป์สัน และเรือทั้ง 2 ลำต้องเข้าร่วม "การซ้อมรบกองเรือนานาชาติประจำภาคพื้นแปซิฟิก ประจำปี 2012 (ริมแพ็ค 2012)" ระหว่างการซ้อมรบนั้น ยานอวกาศ 5 ลำ ได้ตอบรับสัญญาณของนาซา และเดินทางมายังโลก แต่ขณะเดินทางมานั้น ยานสื่อสารได้พุ่งชนกับดาวเทียม และพุ่งตกลงไปที่ ฮ่องกง ยานอีก 4 ลำ (ซึ่งประกอบด้วย ยานแม่ และยานรบอีก 3 ลำ พุ่งลงจอดที่มหาสมุทรแปซิฟิก บริเวณหมู่เกาะฮาวาย ใกล้ๆ กับ DDG-53 ยูเอสเอส จอนห์ พอล โจนส์ DDG-102 ยูเอสเอสแซมป์สัน และเรือพิฆาต DDG-175 เมียวโค ของกองกำลังป้องกันตนเองทางทะเลญี่ปุ่น ลอยลำอยู่นักแสดงนำนักแสดงนำ. - เทย์เลอร์ คิทช์ รับบทเป็น เรือเอก (เลื่อนเป็น นาวาตรี ก่อนจบเรื่อง) อเล็กซ์ ฮอปเปอร์ - อเลกซานเดอร์ สกาส์กอร์ด รับบทเป็น นาวาโท สโตน ฮอปเปอร์ - บรูคลิน เดคเกอร์ รับบทเป็น ซาแมนธ่า "แซม" เชน - ริฮันนา รับบทเป็น จ่าเอกหญิง โครา ไรเกส - เลียม นีสัน รับบทเป็น พลเรือเอก เทอร์เรนซ์ เชน - ทาดาโนบุ อาซาโนะ รับบทเป็น นาวาเอก นากาตะ - ฮามิช ลิงคเลเตอร์ รับบทเป็น แคล ซาปาตา - ปีเตอร์ แมคนิคอล รับบทเป็น รัฐมนตรีว่าการกระทรวงกลาโหมสหรัฐฯ - จอห์น ทุย รับบทเป็น พันจ่าโท วอลเทอร์ "บีสต์" ลินช์ - เกรเกอรี ดี. แกดสัน รับบทเป็น พันโท มิค คานาเลส - อดัม กอดเลย์ รับบทเป็น ดร.โนเกรดี้ - เจสซี่ พลีมอนส์ รับบทเป็น พลทหาร จิมมี่ "ออร์ดี้" ออร์ดการสร้างการเปิดตัวบ็อกซ์ออฟฟิศ การเปิดตัว. บ็อกซ์ออฟฟิศ. ภาพยนตร์ชุดนี้ได้ทำการเปิดตัวในวันพุธที่ 11 เมษายน ค.ศ. 2012 ในหลายประเทศนอกทวีปอเมริกาเหนือ เป็นเวลากว่าห้าสัปดาห์ก่อนที่จะเปิดตัวในสหรัฐอเมริกา ทำรายได้ที่ 7.4 ล้านดอลลาร์สหรัฐ โดยในวันศุกร์ ภาพยนตร์ทำรายรับที่ประมาณ 25 ล้านดอลลาร์สหรัฐ ภาพยนตร์ชุดนี้ประสบความสำเร็จสูงสุดของวันเปิดตัวสำหรับภาพยนตร์ที่มิใช่ภาคต่อ และทำรายรับรวมสูงสุดอันดับสามในประเทศเกาหลีใต้ (2.8 ล้านดอลลาร์สหรัฐ) และยังได้รับการบันทึกสถิติเปิดตัวสำหรับภาพยนตร์ยูนิเวอร์แซลในประเทศมาเลเซีย (390,000 ดอลลาร์สหรัฐ)ปฏิกิริยาการตอบรับ ปฏิกิริยาการตอบรับ. ภาพยนตร์ชุดนี้ได้รับการตอบรับที่ค่อนข้างน้อยนักจากนักวิจารณ์ วันที่ 19 พฤษภาคม ค.ศ. 2012 เว็บไซต์เมตาคริทิกได้ให้คะแนนเฉลี่ยที่ 20 คะแนนจาก 39 ความคิดเห็น ในขณะที่เว็บไซต์รอทเทนโตเมโต้ จัดให้ภาพยนตร์ชุดนี้อยู่ในระดับ "รอทเทน" จากคะแนน 34% โดยอิงความคิดเห็นจาก 190 นักวิจารณ์ และรายงานคะแนนเฉลี่ยที่ 4.6 คะแนนจากคะแนนเต็ม 10โฮมมีเดีย โฮมมีเดีย. แบทเทิลชิป ยุทธการเรือรบพิฆาตเอเลี่ยน ได้รับการเปิดตัวในรูปแบบดีวีดีและบลูเรย์ดิสค์ในวันที่ 20 สิงหาคม ค.ศ. 2012 ในสหราชอาณาจักร และวันที่ 28 สิงหาคมในสหรัฐอเมริกาและแคนาดาวิดีโอเกม</doc>
