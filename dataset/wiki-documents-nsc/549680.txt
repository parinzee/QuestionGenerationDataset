<doc id="549680" url="https://th.wikipedia.org/wiki?curid=549680" title="เสือสั่งฟ้า 2 พยัคฆ์ผยอง">เสือสั่งฟ้า 2 พยัคฆ์ผยอง เสือสั่งฟ้า 2 พยัคฆ์ผยอง เป็นละครโทรทัศน์แนวโลดโผน-แฟนตาซี ออกอากาศทางช่อง 7 ในปี พ.ศ. 2556 เป็นภาคต่อของเสือสั่งฟ้า เมื่อปี พ.ศ. 2554เรื่องย่อ เรื่องย่อ. ในปีพุทธศักราช 2525 ซึ่งตรงกับวาระฉลองกรุงรัตนโกสินทร์ครบ 200 ปี กล้า ไพรีพ่าย ลูกชายเพียงคนเดียวของกระเต็น กับพล.ต.ท.เพชร ไพรีพ่าย อดีตนายตำรวจมือปราบจอมขมังเวทย์ผู้ล่วงลับ เป็นเด็กหนุ่มที่เรียนโรงเรียนช่างกล ด้วยความที่เป็นคนใจถึง จึงมีเพื่อนฝูงและรุ่นน้องที่ให้ความนับถือเยอะ จึงทำให้มีปัญหาต่อยตีกับนักเรียนโรงเรียนคู่อริอยู่บ่อยครั้ง อีกด้านหนึ่ง ทิว ชายหนุ่มที่หลงใหลใหลในอาคมมนตร์ดำจนเสียสติ ได้แหกคุกหนีออกมาเพื่อที่จะตามหาเพชร ผู้ซึ่งจับตนเอง เพื่อประลองวิชากันอีกครั้ง ทิวเมื่อรู้ว่าเพชรได้ตายไปแล้วจึงหาทางชุบชีวิตเพชรให้ฟื้นขึ้นมาอีกครั้ง ด้วยการไปที่บ่อน้ำศักดิ์สิทธิ์ในป่า ซึ่งในถ้ำใกล้ ๆ กันนั้นเป็นที่ฝังศพของขุนโชติ แห่งทุ่งพระกาฬ และพรรคพวก อดีตจอมโจรขมังเวทย์ชื่อดังในยุครัชกาลที่ 5 ที่ถูกหลวงณรงค์ฤทธิ์โยธา อดีตนายตำรวจมือปราบในยุคนั้นปราบลงและสะกดวิญญาณให้อยู่ ณ ที่แห่งนั้น ทิวเผอิญไปปลุกวิญญาณของขุนโชติ และพรรคพวกอีก 2 คนขึ้นมา เมื่อฟื้นขึ้นมาขุนโชติได้เอาชีวิตทิว เพื่อเพิ่มพลังให้แก่ตนเอง และออกตามหาหลวงณรงค์ฤทธิ์โยธา เพื่อแก้แค้น ซึ่งปัจจุบันนี้ก็คือ อดีตเสือหาญ พันธุ์สิงห์ ที่ปัจจุบันได้บวชเป็นพระภิกษุอยู่ และมีอายุมากแล้ว เสือหาญรับรู้เรื่องราวทั้งหมดโดยผ่านกระแสญาณ จึงลาสิกขาบทออกมา และได้ประกอบพิธีอมฤทธิ์เทวา ให้ตนเองกลับฟื้นขึ้นมาเป็นหนุ่มอีกครั้ง เพื่อจัดการเรื่องทั้งหมด โดยหาญรู้ว่า กล้า หลานชายเพียงคนเดียวของตนนั้น ที่ปีนี้ครบเบญจเพส เกิดภายใต้ฤกษ์ดาวโจร จะถูกขุนโชติและพรรคพวก ชักนำให้หลงผิด และยังมี พ่อเลี้ยงภูมินทร์ นักธุรกิจค้าไม้เถื่อนหนุ่ม มหาเศรษฐีแห่งภาคเหนือ เข้ามาเกี่ยวข้องด้วย เพราะพ่อเลี้ยงภูมินทร์ต้องการแย่งชิง วดี หญิงสาวคนรักของกล้า มาเป็นของตนนักแสดงเพลงประกอบเพลงประกอบ. - เลือกสักทาง โดย นวพล ภูวดล (เพลงเปิด) - รักครั้งแรก โดย วงศกร ปรมัตถากร (เพลงปิด) - เสือสั่งฟ้า โดย รังสิโรจน์ พันธุ์เพ็ง (เพลงฉากต่อสู้ของตัวละครจากภาคแรก) - แผลในใจ โดย แบงค์ วงแคลชความสำเร็จ ความสำเร็จ. เสือสั่งฟ้า 2 พยัคฆ์ผยอง เป็นละครโทรทัศน์ภาคต่อของเสือสั่งฟ้า ที่ประสบความสำเร็จไปเป็นอย่างมากในปี พ.ศ. 2554 ในภาค 2 นี้ก็ได้รับความสำเร็จอีกเช่นกัน โดยเฉพาะอย่างยิ่งกับ เสือหาญ ที่รับบทโดย เคลลี่ ธนะพัฒน์ ที่ผู้คนจดจำท่าทางการต่อสู้อันเป็นเอกลักษณ์เฉพาะตัวได้ ที่แม้แต่เด็กเล็ก ๆ ก็ยังเลียนแบบตาม</doc>
