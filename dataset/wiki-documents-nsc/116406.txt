<doc id="116406" url="https://th.wikipedia.org/wiki?curid=116406" title="บลูด็อค">บลูด็อค บลูด็อค () วงดนตรีสัญชาติไทยที่มีผลงานออกมาแล้วสองชุด โดยชุดล่าสุดสังกัดค่าย ลักษ์มิวสิกประวัติ ประวัติ. บลูด็อคเริ่มจากการรวมตัวของ นวกรณ์ พูลพร(ไม้) และณัฐ ไทยประเสริฐ(นัท) เป็นเพื่อนที่เรียนอยู่สถาบันเดียวกันคือวิทยาลัยเพาะช่าง ได้ตั้งวงดนตรีขึ้นมาเล่นและประกวดจนได้รางวัล ต่อมา ทั้งสองได้มีโอกาสร่วมงานกับเพื่อนซึ่งเป็นโปรดิวเซอร์ที่เขาเปิดค่ายเพลงอินดี้เล็กๆขึ้นเอง ชื่อว่า RIP Studio (Role of Independence Players) ซึ่งมีโครงการที่จะทำวงดนตรีเพื่อออกอัลบั้ม แต่ยังขาดมือกลอง ไม้กับนัทได้มีโอกาสรู้จักกับ สิทธิชัย สถิตเทพบัญชา(ป๊อบ) ซึ่งเป็นรุ่นน้องที่เป็นมือกลอง จึงชักชวนกันมาทำอัลบั้มด้วยกัน ได้ออกอัลบั้มเต็มชุดแรกในชื่อวง BlueDock อัลบั้ม BlueDock ในปีพ.ศ. 2546 เป็นเพลงแนวป๊อบ โมเดิร์นร็อก โดยมีสมาชิก 3 คน มีเพลงในอัลบั้มนี้ที่เป็นที่นิยมของแฟนเพลงอินดี้ในยุคนั้นและบางเพลงยังติด chart ของคลื่นวิทยุต่างๆเช่น ลบเลือน เมื่อมีเธอ นานหน่อย หลังจากนั้น BlueDock มีโอกาสได้ร่วมงานทำเพลงพิเศษร่วมกับนิตยสาร A Day และได้ทำเพลงพิเศษในอัลบั้ม Rebaked by Bakery ของค่ายเพลงดังอย่าง Bakery Music โดยมีซิงเกิ้ลที่ได้รับความนิยมคือเพลง วันใหม่ (A new day) ซึ่ง Arranged ใหม่โดย BlueDock ทำให้วงเป็นที่รู้จักของคนกว้างมากขึ้น ในช่วงของอัลบั้ม Rebaked นั้นเอง ไม้และนัทมีโอกาสได้รู้จักกับ กอบพล เกิดพุ่ม(ตั๋ง) และณวรา สรรพอุดม(ก้อง) ซึ่งเป็นเพื่อนในแวดวงนักดนตรีด้วยกัน มีโอกาสพบกันและได้แจมดนตรีด้วยกันอยู่บ่อยครั้งในสถานบันเทิงที่ตั๋งและก้องเล่นดนตรีอยู่ จึงได้มีการชักชวนมาร่วมงานกันเพื่อให้ BlueDock มีศักยภาพเต็มสมบูรณ์ครบวง โดยมีตั๋งเล่นกีต้าร์และก้องเล่นเบส มาเพิ่มเติม หลังจากนั้นก็ได้เก็บเกี่ยวประสบการณ์ในฐานะวง BlueDock ที่ครบทีม 5 คน เล่นคอนเสริต์และเล่นดนตรีในสถานบันเทิง กลางคืนเป็นเวลา 4-5 ปี ซึ่งในเวลานั้นทางวงก็ได้แต่งเพลงทำดนตรี Demo ไว้เป็นโครงการสำหรับอัลบั้มหน้าอยู่แล้วด้วย ในปีพ.ศ. 2549 BlueDock ได้มีความพร้อมเต็มที่หลังจากผ่านอุปสรรคมามากมายจึงตัดสินใจทำอัลบั้มใหม่โดยลงทุนทำกันเอง ได้โปรดิวเซอร์เป็นชาวมาเลเซียเชื้อสายจีนชื่อว่า Nick Lee ซึ่งจบการศึกษาทางด้านดนตรีจากมหาวิทยาลัยเบิร์คลี่ และเคยร่วมงานกับค่ายวอร์เนอร์ มิวสิก ที่อเมริกามาแล้ว ได้มาเป็นโปรดิวเซอร์รวมไปถึงควบคุมการผลิต ทำ Master ให้ BlueDock ซึ่งเดินทางไปอัดเสียงกันถึงประเทศมาเลเซียซึ่งงานเพลงชุดนี้เป็นงานที่คิดดนตรีขึ้นเองและลงมือบันทึกเสียงกันด้วยตัวเองทั้งหมด พ.ศ. 2550 หลังจากได้ชิ้นงาน Master เสร็จเรียบร้อย BlueDock ได้เข้ามาอยู่ในสังกัดใหม่คือ Lucks Music (ลักษ์มิวสิก) ออกอัลบั้มเต็มชุดที่สองมีชื่อว่า MY TURN ในแนวโมเดิร์นร็อก ซึ่งมีเพลงซิงเกิ้ลแรกที่ได้รับความนิยมอยู่บนหน้าปัดวิทยุคือ "มองไม่เห็นด้วยตาเปล่า" "ของตาย" และ "ทฤษฏีการหยุดเดิน"สมาชิกสมาชิก. - นวกรณ์ พูลพร (ไม้) ร้องนำ - ณัฐ ไทยประเสริฐ (นัท) กีต้าร์ - กอบพล เกิดพุ่ม (ตั๋ง) กีต้าร์ - สิทธิชัย สถิตเทพบัญชา (ป๊อบ) กลอง - ณวรา สรรพอุดม (ก้อง) เบส</doc>
