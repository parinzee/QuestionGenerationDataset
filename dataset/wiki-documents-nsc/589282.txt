<doc id="589282" url="https://th.wikipedia.org/wiki?curid=589282" title="อาณันย์ วัชโรทัย">อาณันย์ วัชโรทัย พันตรี อาณันย์ วัชโรทัย (ชื่อเดิม วัชรทิพย์ วัชโรทัย) อดีตสมาชิกสภาขับเคลื่อนการปฏิรูปประเทศ อดีตสมาชิกสภาปฏิรูปแห่งชาติ อดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย และเป็นหลานของนายแก้วขวัญ-นายขวัญแก้ว วัชโรทัยประวัติ ประวัติ. อาณันย์ วัชโรทัย เกิดเมื่อวันที่ 2 มีนาคม พ.ศ. 2501 เป็นบุตรของนายบุญดำรงศักดิ์ วัชโรทัย กับนางพอชม วัชโรทัย สำเร็จการศึกษาระดับปริญญาตรีจากโรงเรียนนายร้อยพระจุลจอมเกล้า (จปร.28) และระดับปริญญาโทจากคณะรัฐศาสตร์ มหาวิทยาลัยธรรมศาสตร์ รุ่นเดียวกับนายกรวีร์ ปริศนานันทกุล เขาเสียชีวิตภายหลังการผ่าตัดเปลี่ยนอวัยวะในร่างกาย (ตับ) แต่ร่างกายไม่ยอมรับ เมื่อวันที่ 7 มกราคม พ.ศ. 2560การทำงาน การทำงาน. อาณันย์ วัชโรทัย เคยทำงานการเมืองร่วมกับพรรคประชากรไทย และพรรคความหวังใหม่ จึงมีความสนิทสนมกับพลเอก ชวลิต ยงใจยุทธ และนายสมัคร สุนทรเวช อีกทั้งยังเคยได้รับแต่งตั้งเป็นข้าราชการการเมืองในรัฐบาลของพรรคไทยรักไทย และมีความสนิทสนมกับพลเอก สนธิ บุญยรัตกลิน อาณันย์ วัชโรทัย ได้รับเลือกตั้งเป็นสมาชิกสภาผู้แทนราษฎรแบบบัญชีรายชื่อ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 สังกัดพรรคเพื่อไทย และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 123 ในเดือนตุลาคม พ.ศ. 2557 ได้รับแต่งตั้งเป็นสมาชิกสภาปฏิรูปแห่งชาติ ดำรงตำแหน่งจนพ้นวาระและได้ถึงแก่กรรมในอีกไม่กี่ปีต่อมาเครื่องราชอิสริยาภรณ์เครื่องราชอิสริยาภรณ์. - พ.ศ. 2543 - เหรียญรัตนาภรณ์ รัชกาลที่ 9 ชั้นที่ 4 - พ.ศ. 2525- เหรียญจักรมาลา</doc>
