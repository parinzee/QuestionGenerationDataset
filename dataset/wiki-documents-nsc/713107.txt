<doc id="713107" url="https://th.wikipedia.org/wiki?curid=713107" title="ที. เอช. ไวท์">ที. เอช. ไวท์ เทเรนซ์ แฮนเบอรี ไวท์ (; 29 พฤษภาคม ค.ศ. 1906 – 17 มกราคม ค.ศ. 1964) หรือ ที. เอช. ไวท์ เป็นนักเขียนชาวอังกฤษ ผู้เขียนนิยายชุด The Once and Future King (อาร์เธอร์จอมราชันย์) ที. เอช. ไวท์ เกิดเมื่อ ค.ศ. 1906 ที่เมืองบอมเบย์ (มุมไบในปัจจุบัน) บิดารับราชการเป็นตำรวจ ส่วนมารดาเป็นบุตรสาวของผู้พิพากษา ทั้งคู่แยกทางกันตอนเขาอายุได้ 14 ปี ไวท์เข้าเรียนที่วิทยาลัยเชลเทนแฮมในกลอสเตอร์เชอร์ และวิทยาลัยควีนส์ มหาวิทยาลัยเคมบริดจ์ หลังเรียนจบ เขาเป็นครูที่โรงเรียนสโตว์ (Stowe School) พร้อมกับเขียนหนังสือควบคู่ไปด้วย หลังความสำเร็จของหนังสือ England Have My Bones ไวท์ลาออกจากงานสอนมาเขียนหนังสือเต็มตัว จนในปี ค.ศ. 1938 เขาเขียนนิยาย The Sword in the Stone (ดาบในศิลา) ซึ่งเป็นเล่มแรกในวรรณกรรมชุดจินตนิมิตเกี่ยวกับกษัตริย์อาเธอร์ The Once and Future King ได้ผลตอบรับเป็นอย่างดี ต่อมาในปี ค.ศ. 1946 ไวท์ย้ายไปอยู่ที่อัลเดอร์นีย์ เขาเป็นโสดตลอดชีวิต จนกระทั่งเสียชีวิตจากภาวะหัวใจวายบนเรือที่เทียบท่าในไพรีอัส เมื่อปี ค.ศ. 1964 ขณะมีอายุได้ 57 ปี</doc>
