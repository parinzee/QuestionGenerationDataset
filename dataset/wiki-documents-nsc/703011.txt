<doc id="703011" url="https://th.wikipedia.org/wiki?curid=703011" title="วิรัช วังจันทร์">วิรัช วังจันทร์ วิรัช วังจันทร์ หรือ โค้ชจั่น เป็นผู้รักษาประตูฟุตบอลชาวไทย ผู้ทำหน้าที่ร่วมกับฟุตบอลทีมชาติไทยในการแข่งขันเอเชียนคัพ 2000 นอกจากนี้ เขายังเคยทำหน้าที่ร่วมสังกัดสโมสรฟุตบอลบีบีซียู รวมถึงสโมสรฟุตบอลการท่าเรือ เอฟซี ในภายหลัง เขาได้ทำหน้าที่เป็นผู้ฝึกสอนผู้รักษาประตูฟุตบอลทีมชาติไทย ให้แก่ทั้งกวินทร์ ธรรมสัจจานันท์ และชนินทร์ แซ่เอียะประวัติ ประวัติ. วิรัช เกิดที่จังหวัดสุรินทร์ และได้เดินทางมาศึกษาต่อที่โรงเรียนสวนกุหลาบ ที่กรุงเทพมหานคร เขาได้ทำหน้าที่เป็นนักฟุตบอลระดับอาชีพให้แก่ทีมเยาวชนของสโมสรฟุตบอลโอสถสภาเป็นระยะเวลา 1 ปี ก่อนที่จะย้ายมาร่วมทีมสินธนา และติดทีมชาติไทยครั้งแรกเมื่ออายุได้ 16 ปี และก้าวสู่การร่วมทีมชาติชุดใหญ่เมื่ออายุได้ 23 ปี โดยในช่วงปี พ.ศ. 2543 ถึง พ.ศ. 2545 เขาได้มีส่วนช่วยให้ทีมชาติได้อันดับ 3 ในการแข่งขันฟุตบอลชิงถ้วยพระราชทานคิงส์คัพ ครั้งที่ 30, แชมป์ฟุตบอลในซีเกมส์ 1999 และแชมป์ไทเกอร์คัพ 2000 รวมถึงเป็นผู้มีส่วนช่วยให้ทีมชาติไทยเข้าสู่รอบ 10 ทีมสุดท้ายในการแข่งขันฟุตบอลโลก 2002 รอบคัดเลือก โซนเอเชีย เดือนกุมภาพันธ์ พ.ศ. 2556 เขายังได้เข้าแข่งขันฟุตบอลในกีฬารัฐวิสาหกิจ ครั้งที่ 38 ให้แก่สังกัดการไฟฟ้าส่วนภูมิภาค เดือนพฤษภาคม พ.ศ. 2557 วิรัชได้รับการแต่งตั้งเป็นกุนซือให้แก่ทีมสโมสรฟุตบอลพระนครศรีอยุธยาเป็นการชั่วคราว และต่อมา ในเดือนพฤศจิกายนของปีเดียวกัน เขาได้ทำหน้าที่เป็นผู้รักษาประตูให้แก่ฟุตบอลทีมชาติไทยชุดดรีมทีม ในการแข่งขันฟุตบอลนัดพิเศษ “คันทรีกรุ๊ปไทยแลนด์แอนด์ลิเวอร์พูลมาสเตอร์ส ฟุตบอลทัวร์ 2014” โดยได้พบกับทีมนักเตะตำนานสโมสรฟุตบอลลิเวอร์พูล ซึ่งทีมของเขาเป็นฝ่ายแพ้ที่ 4 ประตูต่อ 3 พ.ศ. 2558 วิรัชได้รับการเรียกตัวเข้าทำหน้าที่เป็นผู้ฝึกสอนผู้รักษาประตูให้แก่ฟุตบอลทีมชาติไทย ของการแข่งขันฟุตบอลชิงถ้วยพระราชทานคิงส์คัพ ครั้งที่ 43 รวมถึงการแข่งขันฟุตบอลนัดอุ่นเครื่องทีมชาติกิจกรรมการกุศล กิจกรรมการกุศล. 28 กันยายน พ.ศ. 2556 วิรัชได้เข้าร่วมแข่งขันเปตอง รายการ พีอีเอ โอเพน เนื่องในโอกาสครบรอบปีที่ 53 ของการไฟฟ้าส่วนภูมิภาค เพื่อรณรงค์รับบริจาคอุปกรณ์กีฬาเปตองให้แก่ชุมชนและเยาวชนใน 3 จังหวัดชายแดนภาคใต้ โดยเขาได้เป็นตัวแทนทีมอดีตนักกีฬาฟุตบอลทีมชาติไทย ที่พบกับทีมวอลเลย์บอลหญิงทีมชาติไทย</doc>
