<doc id="278091" url="https://th.wikipedia.org/wiki?curid=278091" title="เมอร์รี่คิงส์">เมอร์รี่คิงส์ เมอร์รี่คิงส์ เป็นอดีตศูนย์การค้าและห้างสรรพสินค้าหลายแห่งในกรุงเทพมหานคร บริหารงานโดย บริษัท เมอร์รี่คิงส์ ดีพาร์ทเมนต์สโตร์ จำกัด ซึ่งเริ่มดำเนินกิจการมาตั้งแต่ พ.ศ. 2520 ต่อมาจึงเริ่มเปิดให้บริการสาขาแรก ในที่ดินหัวมุมสี่แยกวังบูรพา เขตพระนคร ซึ่งเป็นที่ตั้งเดิมของโรงภาพยนตร์คิงส์ และโรงภาพยนตร์แกรนด์ ตั้งแต่ปี พ.ศ. 2527สาขา สาขา. ศูนย์สรรพสินค้าเมอร์รี่คิงส์ มีทั้งหมด 6 สาขา ได้แก่- สาขาวังบูรพา - เปิดให้บริการเมื่อปี พ.ศ. 2527 ปัจจุบันกลายเป็นเมก้า พลาซ่า รวมระยะเวลา 30 ปี - สาขาสะพานควาย - เปิดให้บริการเมื่อปี พ.ศ. 2528 และเคยประสบเหตุเพลิงไหม้ เมื่อวันที่ 10 เมษายน พ.ศ. 2529 จึงปิดปรับปรุงแล้วกลับมาเปิดใหม่อีกครั้ง เมื่อวันที่ 12 ธันวาคม ปีเดียวกัน จนกระทั่งปิดกิจการ เมื่อปี พ.ศ. 2545 รวมระยะเวลา 17 ปี ปัจจุบันยังคงปิดร้าง และปัจจุบันมีห้างบิ๊กซีสาขาสะพานควายมาเปิดฝั่งตรงข้าม - สาขาวงเวียนใหญ่ - เปิดให้บริการเมื่อปี พ.ศ. 2529 และปิดกิจการเมื่อปี พ.ศ. 2550 รวมระยะเวลา 21 ปี ปัจจุบันยังคงปิดร้าง - สาขารังสิต - เปิดให้บริการเมื่อปี พ.ศ. 2536 ต่อมาปิดให้บริการในส่วนศูนย์การค้าฯ ลงเมื่อปี พ.ศ. 2538 โดยเปิดพื้นที่ให้เช่าเพียงอย่างเดียว หลังจากนั้นก็ประสบเหตุเพลิงไหม้ถึงสองครั้ง เมื่อปี พ.ศ. 2541 และเมื่อปี พ.ศ. 2547 ในพื้นที่ชั้น 6 ถึงชั้น 9 ขณะเดียวกับที่ ช่อง 9 อ.ส.ม.ท. กำลังถ่ายทอดสด รายการคอนเสิร์ตเลข 9 ส่วนสาเหตุมาจากไฟฟ้าลัดวงจร ทำให้ตัวอาคารและทรัพย์สินต่างๆ ได้รับความเสียหายเป็นมูลค่ารวมทั้งสิ้น 345 ล้านบาท เทศบาลเมืองคูคตจึงมีคำสั่งปิดอาคาร เป็นผลให้ต้องปิดกิจการทั้งหมดอย่างถาวร รวมระยะเวลา 11 ปี ต่อมาในเดือนสิงหาคม 2555 ได้เปิดสำนักงานขายแล้วภายใต้ชื่อ Bobae Rangsit โดยล่าสุดใช้ชื่อโครงการโบ๊เบ๊ทาวเวอร์รังสิต Bobae Tower Rangsit แทนเพื่อป้องกันการสับสนระหว่างโบ๊เบ๊รังสิตฝั่งเซียร์ - สาขาปิ่นเกล้า - เปิดให้บริการเมื่อปี พ.ศ. 2531 และปิดกิจการเมื่อปี พ.ศ. 2546 รวมระยะเวลา 15 ปี ปัจจุบันปรับปรุงเป็น เทสโก้ โลตัส สาขาปิ่นเกล้า - สาขาบางใหญ่ - เปิดให้บริการเป็นส่วนหนึ่งของศูนย์การค้าบิ๊กคิงส์บางใหญ่ เมื่อปี พ.ศ. 2542 และปิดกิจการเมื่อปี พ.ศ. 2550 รวมระยะเวลา 8 ปี - รายการคอนเสิร์ตและทอล์กโชว์ที่เคยถ่ายทำในโถงของห้างเมอร์รี่คิงส์รังสิตมาก่อน 1.คอนเสิร์ตเลข 3 (พ.ศ. 2536-2537) 2.คอนเสิร์ตเลข 9 (พ.ศ. 2533-2547) 3.จี้เส้นคอนเสิร์ต (พ.ศ. 2536-2542)</doc>
