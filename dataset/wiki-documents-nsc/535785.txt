<doc id="535785" url="https://th.wikipedia.org/wiki?curid=535785" title="ปอร์เช่ บ็อกซเตอร์">ปอร์เช่ บ็อกซเตอร์ ปอร์เช่ บ็อกซเตอร์ () เป็นรถยนต์นั่งสมรรถนะสูง เครื่องยนตร์กลางลำท้าย ขับเคลื่อนสองล้อท้าย (RWD) 2 ประตู 2 ที่นั่ง ขนาด 6 สูบ (H6) ผลิตโดยบริษัท ปอร์เช่ จากเยอรมนี ภาพรวมของบ็อกซเตอร์มีความคล้ายคลึงทุกประการกับเคย์แมน เพียงแค่เป็นรุ่นเปิดประทุน นอกจากนี้ยังถือเป็นชื่อรุ่นโรดสเตอร์รุ่นที่สองของค่ายปอร์เช่ นับตั้งแต่ ปอร์เช่ 550 เป็นต้นมา และเป็นรุ่นเดียวของปอร์เช่ ที่ออกแบบมาเพื่อเปิดประทุนโดยเฉพาะ โมเดลแรกของ ปอร์เช่ บ็อกซเตอร์ (ใช้รหัสว่า 986) ได้นำมาจำหน่าย ในปี ค.ศ. 1996 ตั้งแต่โมเดลแรกจนถึงปัจจุบัน ปอร์เช่ บ็อกซเตอร์ ได้ออกโฉมมาแล้วทั้งหมด 4 โฉม ได้แก่ 986 987 981 และ 718986 (ปี ค.ศ. 1996 - 2004) 986 (ปี ค.ศ. 1996 - 2004). เป็นโฉมแรกของรุ่นนี้ เปิดตัวในปี ค.ศ. 1996 ซึ่งเป็นรุ่นที่มาแทนปอร์เช่ 968 ออกแบบโดยนักออกแบบชาวดัตซ์ ฮาร์ม แลกเกย์ (Harm Lagaay) ซึ่งได้แรงบรรดาลใจมาจาก ปอร์เช่ 356 และปอร์เช่ 550 สไปเดอร์ บ็อกซเตอร์ 986 มาพร้อมกับเครื่องยนต์ 6 สูบ (H6) ขนาด 2.5 ลิตร, 2.7 ลิตร และ 3.2 ลิตร เกียร์ 5 จังหวะ และ 6 จังหวะทั้งระบบอัตโนมัติ และกึ่งอัตโนมัติ ด้านอัตราเร่ง 0-100 อยู่ในช่วง มากสุด 7.6 และต่ำสุดที่ 5.9 วินาที ส่วนความเร็วสูงสุดอยู่ในช่วง 240 - 260 กม./ชม. บ็อกซเตอร์รุ่นจำกัดที่มีชื่อว่า "550 Spyder 50th Anniversary Edition" ซึ่งผลิตมาเพียง 1953 คัน เท่านั้น โดยที่ทุกคันใช้สีเงินเมทาลิก (GT Silver Metallic) ซึ่งเป็นสีเดียวกับ ปอร์เช่ คาเรร่า จีที และตกแต่งภายในด้วยหนังสัตว์ สีน้ำตาล โกโก้ บางคันตกแต่งด้วยงานสีพิเศษ ตามความต้องการของลูกค้า987 (ปี ค.ศ. 2005 - 2011) 987 (ปี ค.ศ. 2005 - 2011). เป็นโฉมที่สองของปอร์เช่ บ็อซเตอร์ เปิดตัวครั้งแรกพร้อมกับ ปอร์เช่ 997 ในปี ค.ศ. 2004 ที่งานปารีส มอเตอร์โชว์ และจำหน่ายในปี ค.ศ. 2005 นับเป็นโฉมที่มีรุ่นเสริมมากที่สุดของ บ็อกซเตอร์ นอกจากนี้ บ็อกซเตอร์ 987 ยังแบ่งโฉมย่อยเป็นอีก 2 โฉม โดยโฉมที่ 2 เปิดตัวในปี ค.ศ. 2008 ที่งาน นานาชาติ ลอสแอนเจลิส มอเตอร์โชว์ และจำหน่ายในปี ค.ศ. 2009 ใช้คำลงท้ายว่า บ็อกซเตอร์ เอส ในรูปลักษณ์ที่ปรากฏ ไม่ต่างกับรุ่นก่อนหน้านี้มากนัก โดยมีรูปลักษณ์คล้ายกับปอร์เช่ เคย์แมน รุ่นแรกมาก ความแตกต่างระหว่าง 986 กับ 987 คือ มีขนาดใหญ่กว่าเล็กน้อย มีการเปลี่ยนไฟหน้ารถ ซึ่งใช้รูปแบบเหมือนกับ ปอร์เช่ คาเรร่า จีที มีการเปลี่ยนยางเป็น 19 นิ้ว เป็นต้น บ็อกซเตอร์ 987 มาพร้อมกับเครื่องยนต์ 6 สูบ (H6) ขนาด 2.7 ลิตร, 2.9 ลิตร, 3.2 ลิตร และ 3.4 ลิตร เกียร์ 5 จังหวะ, 6 จังหวะและ 7 จังหวะทั้งระบบอัตโนมัติ, กึ่งอัตโนมัติและระบบส่งกำลังแบบคลัตซ์คู่ (PDK) ด้านอัตราเร่ง 0-100 อยู่ในช่วง มากสุด 6.5 และต่ำสุดที่ 4.5 วินาที ส่วนความเร็วสูงสุดอยู่ในช่วง 256 - 272 กม./ชม.981 (ปี ค.ศ. 2012 - 2016) 981 (ปี ค.ศ. 2012 - 2016). เป็นโฉมที่สามและเป็นโฉมล่าสุดของปอร์เช่ บ็อซเตอร์ เปิดตัวครั้งแรก ในวันที่ 13 มีนาคม ค.ศ. 2012 ที่งานเจนีวาออโต้โชว์ และจำหน่ายก่อนช่วงซัมเมอร์ปี 2012 นับเป็นโฉมที่มีความแตกต่างกับรุ่นก่อนหน้านี้มากที่สุด ทั้งรูปลักษณ์ภายในและภายนอก หลังคาซึ่งเป็นแม็กนีเซียมหุ้มด้วยผ้า ซึ่งแข็งแรงและเบา สามารถพับเก็บได้ มีความยาวเพิ่มขึ้น แต่ความสูงต่ำลง มีสปอยเลอร์พับเก็บได้ บ็อกซเตอร์ 981 มาพร้อมกับเครื่องยนต์ 6 สูบ (H6) ขนาด 2.7 ลิตร และ 3.4 ลิตร เกียร์ 6 จังหวะ และ 7 จังหวะทั้งระบบกึ่งอัตโนมัติและระบบส่งกำลังแบบคลัตซ์คู่ ด้านอัตราเร่ง 0-100 อยู่ในช่วง มากสุด 5.8 และต่ำสุดที่ 4.8 วินาที ส่วนความเร็วสูงสุดอยู่ในช่วง 262 - 279 กม./ชม.718 (ปี ค.ศ. 2016 - ปัจจุบัน) 718 (ปี ค.ศ. 2016 - ปัจจุบัน). ปอร์เช่ 718 บ็อกซเตอร์/บ็อกซเตอร์ เอส เปิดตัวครั้งแรกในปี ค.ศ. 2016 โฉม 718 ได้นำเสนอเครื่องยนต์แบบใหม่ คือเครื่องยนต์ระบบ 4 สูบ (H4) ขนาด 2.0 และ 2.5 ลิตร ซึ่งสามารถเพิ่มแรงม้าและแรงบิดมากขึ้น แต่ลดการใช้พลังงานลง ต่างจากโฉมก่อนหน้าที่ใช้เครื่อง H6 และขนาดเครื่องที่ลดลงไปมาก</doc>
