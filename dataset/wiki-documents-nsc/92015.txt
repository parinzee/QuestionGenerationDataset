<doc id="92015" url="https://th.wikipedia.org/wiki?curid=92015" title="ผู้หญิงในสายน้ำ...นิทานลุ้นระทึก">ผู้หญิงในสายน้ำ...นิทานลุ้นระทึก ผู้หญิงในสายน้ำ...นิทานลุ้นระทึก () ภาพยนตร์ระทึกขวัญแฟนตาซีสัญชาติฮอลลีวู้ด ออกฉายในปี ค.ศ. 2006เนื้อเรื่องย่อ เนื้อเรื่องย่อ. คลิฟแลนด์ ฮิพ ผู้ดูแลอพาร์ตเมนต์แห่งหนึ่งที่โคฟ คลิฟแลนด์ต้องประสบกับปัญหาสารพันของบรรดาผู้พักอาศัย คืนหนึ่ง เขาได้พบกับหญิงสาวลึกลับคนหนึ่งที่สระน้ำของอพาร์ทเมนต์ เธอมีชื่อว่า สตอรี่ สตอรี่ไม่ใช่มนุษย์ธรรมดา แต่เธอเป็นนาร์ฟ ซึ่งคล้ายกับตัวนิมฟ์ในนิทานก่อนนอนที่เล่าขานกันมานาน สตอรี่กำลังถูกตามล่าโดยสัตว์ร้ายที่ชื่อ "ทาร์-ทู-ทิค" ที่พยายามกีดกันไม่ให้เธอเดินทางฝ่าอันตราย กลับจากโลกมนุษย์เพื่อไปยังโลกของเธอ พลังพิเศษในการหยั่งรู้ของสตอรี่ ได้เผยชะตาของบรรดาผู้พักอาศัยของคลีฟแลนด์ ซึ่งผูกพันโดยตรงกับชะตาของเธอ และพวกเขาทุกคนจะต้องร่วมกันถอดรหัสที่หลากหลาย ซึ่งจะเป็นกุญแจสู่อิสรภาพของเธอนักแสดงนักแสดง. - ไบรซ์ ดัลลาส โฮเวิร์ด...สตอรี่ - พอล จิอาแม็ตตี...คลิฟแลนด์ ฮิพ - บ็อบ บาลาบาน...ฟาร์เบอร์ - เจฟฟรีย์ ไรต์...ดิวรี่ - เอ็ม. ไนท์ ชยามาลาน...วิค รัน - ซาริตา เคลาฮูรี...แอนนา รัน - ซินดี ชุง...ยัง ซุนชอยเบื้องหลังและคำวิพากษ์วิจารณ์ เบื้องหลังและคำวิพากษ์วิจารณ์. Lady in the Water เป็นภาพยนตร์ที่แตกต่างไปจากเรื่องอื่น ๆ ก่อนหน้านี้ของเอ็ม. ไนท์ ชยามาลาน ผู้กำกับฯชาวอเมริกันเชื้อสายอินเดีย ไปโดยสิ้นเชิง โดยไม่มีจุดจบที่หักมุมหรือบรรยายกาศสยองขวัญตามที่คุ้นเคย หากแต่เป็นภาพยนตร์ในแนวแฟนตาซีผสมระทึกขวัญ ซึ่งชยามาลานได้รับเค้าโครงเรื่องมาจากมาจากนิทานก่อนนอนที่เล่าให้ลูก ๆ ฟัง และเป็นเรื่องแรกด้วยที่ได้เปลี่ยนมาสร้างภาพยนตร์กับวอร์เนอร์บราเธอร์พิกเจอร์ส จากเดิมซึ่งเป็นดีสนีย์พิกเจอร์ส ซึ่งได้เริ่มการสร้างเบื้องต้นไว้แล้วด้วยซ้ำ และหนึ่งในนักแสดงที่ทางชยามาลานวางตัวให้รับบทคลิฟแลนด์ ฮิพ คือ เควิน คอสต์เนอร์ ด้วย เมื่อเข้าฉายแล้ว เสียงวิจารณ์ที่ออกมาแทบจะเป็นไปทางเดียวกันเลยว่า เช่น ไม่ดี ดูไม่รู้เรื่อง เนื้อเรื่องไม่ชวนให้ติดตามและความสัมพันธ์ของตัวละครแต่ละตัวยังอ่อนอยู่ เป็นต้น และต่อมาภาพยนตร์ได้รับการเสนอชื่อชิงรางวัลราสเบอรี่ทองคำหรือภาพยนตร์ยอดแย่ถึง 3 รางวัลด้วยกัน ได้แก่ ภาพยนตร์ยอดแย่, ผู้กำกับยอดแย่, นักแสดงประกอบชายยอดแย่ และคว้ารางวัลนักแสดงประกอบชายยอดแย่ไปได้ ด้วยการรับบทเองของ ชยามาลาน ซึ่งเป็นครั้งแรกที่มารับบทเป็นนักแสดงที่มีบทบาทเองแทนที่จะเป็นเพียงตัวประกอบฉากเหมือนอย่างที่ผ่าน ๆ มา ทางผู้ให้รางวัลให้เหตุผลว่า ชยามาลานหลงตัวเองกับความสำเร็จของตัวมากเกินไป ถึงขนาดในเรื่องยกให้ตัวเองเป็นนักเขียนที่กอบกู้โลกเลยทีเดียว</doc>
