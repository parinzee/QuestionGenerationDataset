<doc id="440426" url="https://th.wikipedia.org/wiki?curid=440426" title="เศกสิทธิ์ ไวนิยมพงศ์">เศกสิทธิ์ ไวนิยมพงศ์ นายเศกสิทธิ์ ไวนิยมพงศ์ (เกิด 1 สิงหาคม พ.ศ. 2509) สมาชิกสภาผู้แทนราษฎรจังหวัดร้อยเอ็ด เขต 8 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2535 ในสังกัดพรรคความหวังใหม่ ปัจจุบันสังกัดพรรคเพื่อไทยประวัติ ประวัติ. เศกสิทธิ์ ไวนิยมพงศ์ เกิดเมื่อวันที่ 1 สิงหาคม พ.ศ. 2509 เป็นบุตรของนายพรศักดิ์ และนางประกาย ไวนิยมพงศ์ มีพี่น้อง 3 คน สำเร็จการศึกษาศิลปศาสตรบัณฑิต สาขารัฐศาสตร์ มหาวิทยาลัยรามคำแหง สมรสกับนางนราภรณ์ (นามสกุลเดิม:รัศมีฉาย)งานการเมือง งานการเมือง. ได้รับการเลือกตั้งเป็นสมาชิกสภาผู้แทนราษฎรเป็นครั้งแรกในการเลือกตั้ง มีนาคม พ.ศ. 2535 ในสังกัดพรรคความหวังใหม่ และได้รับการเลือกตั้งอีกครั้งในปี พ.ศ. 2538 พ.ศ. 2544 ลงสมัครรับเลือกตั้งในสังกัดพรรคไทยรักไทย ได้คะแนนมาเป็นอันดับที่ 1 แต่ต่อมาคณะกรรมการการเลือกตั้งได้ตัดสินให้ใบแดงแก่นายเศกสิทธิ์ จึงหันไปสนับสนุนนายบุญเติม จันทะวัฒน์ ผู้สมัครจากพรรคถิ่นไทย และได้รับการเลือกตั้ง ต่อมาในการเลือกตั้งปี พ.ศ. 2548 นายเศกสิทธิ์ลงสมัครสมาชิกสภาผู้แทนราษฎร แบบบัญชีรายชื่อ พรรคไทยรักไทย ลำดับที่ 69 ไม่ได้รับการเลือกตั้งในครั้งแรก แต่ได้รับการเลื่อนในเวลาต่อมา พ.ศ. 2550 นายเศกสิทธิ์กลับไปลงรับสมัครในระบบแบ่งเขต สังกัดพรรคพลังประชาชน ได้รับคะแนนมาเป็นอันดับที่ 2 คะแนนของเขต (มี ส.ส. ได้ 3 คน) และ พ.ศ. 2554 ลงสมัครในนามพรรคเพื่อไทย ได้รับเลือกตั้งด้วยคะแนนกว่า 70,000 คะแนนสมาชิกสภาผู้แทนราษฎร สมาชิกสภาผู้แทนราษฎร. เศกสิทธิ์ ไวนิยมพงศ์ ได้รับการเลือกตั้งเป็นสมาชิกสภาผู้แทนราษฎรมาแล้ว 5 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดร้อยเอ็ด สังกัดพรรคความหวังใหม่ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดร้อยเอ็ด สังกัดพรรคความหวังใหม่ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 แบบบัญชีรายชื่อ สังกัดพรรคไทยรักไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดร้อยเอ็ด สังกัดพรรคพลังประชาชน 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดร้อยเอ็ด สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ประถมาภรณ์ช้างเผือก (ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
