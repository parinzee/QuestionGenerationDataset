<doc id="421380" url="https://th.wikipedia.org/wiki?curid=421380" title="ปาริชาติ ชาลีเครือ">ปาริชาติ ชาลีเครือ นางสาวปาริชาติ ชาลีเครือ (เกิด 11 มิถุนายน พ.ศ. 2499) สมาชิกสภาผู้แทนราษฎรชัยภูมิ เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. ปาริชาติ ชาลีเครือ เกิดเมื่อวันที่ 11 มิถุนายน พ.ศ. 2499 เป็นบุตรของนายเริง และนางคำ ชาลีเครือ มีพี่น้อง 9 คน หนึ่งในนั้นคือ นายสุชน ชาลีเครือ อดีตประธานวุฒิสภา สำเร็จการศึกษาในระดับมัธยมฯจากโรงเรียนจันทร์หุ่นบำเพ็ญ เขตห้วยขวาง กทม. ก่อนจะจบการศึกษานิติศาสตรบัณฑิต มหาวิทยาลัยรามคำแหง และพัฒนศาสตรมหาบัณฑิต สาขาการจัดการภาครัฐและเอกชน สถาบันบัณฑิตพัฒนบริหารศาสตร์ มีสถานะโสดงานการเมือง งานการเมือง. นางสาวปาริชาติลงสมัครรับเลือกตั้งสมาชิกสภาผู้แทนราษฎรมาหลายสมัย แต่ไม่ได้รับการเลือกตั้ง อาทิ พ.ศ. 2544 ลงสมัครในสังกัดพรรคไทยรักไทย พ่ายให้กับนายวุฒิชัย สงวนวงศ์ชัย จากพรรคชาติพัฒนา กระทั่งปี พ.ศ. 2550 ลงสมัครในนามพรรคพลังประชาชน และได้รับการเลือกตั้งเป็นครั้งแรก และ พ.ศ. 2554 สังกัดพรรคเพื่อไทย ได้รับการเลือกตั้งเป็นครั้งที่ 2 นอกจากนี้ นับตั้งแต่ปี พ.ศ. 2531 นางสาวปาริชาติยังเคยเป็นที่ปรึกษารัฐมนตรีหลายกระทรวง อาทิ กระทรวงมหาดไทย (นายวัฒนา อัศวเหม) กระทรวงอุตสาหกรรม (นายไพฑูรย์ แก้วทอง)สมาชิกสภาผู้แทนราษฎร สมาชิกสภาผู้แทนราษฎร. ปาริชาติ ชาลีเครือ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดชัยภูมิ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดชัยภูมิ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
