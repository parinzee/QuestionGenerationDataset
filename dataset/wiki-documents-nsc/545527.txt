<doc id="545527" url="https://th.wikipedia.org/wiki?curid=545527" title="เชฟโรเลต สปิน">เชฟโรเลต สปิน เชฟโรเลต สปิน () เป็นรถยนต์เอนกประสงค์ขนาดเล็กมาก (Mini MPV) ของเชฟโรเลตที่พัฒนาขึ้นในบราซิลโดย GM Brazil และอินโดนีเซีย เริ่มผลิตในปี พ.ศ. 2555 โดยเข้ามาทดแทน Chevrolet Meriva ซึ่งนำมินิแวนขนาดเล็กของโอเปิลมาแปะตรา Chevrolet เท่านั้น Spin มีฐานการประกอบอยู่ 2 แห่งคือในอินโดนีเซีย เนื่องจากอินโดนีเซียเป็นตลาด Minivan ที่ใหญ่ที่สุดในโลก และบราซิล เนื่องจากรถคันนี้ถูกออกแบบโดย GM Brazil สปินสามารถรองรับที่นั่งได้ตั้งแต่ 5 ถึง 7 ที่นั่ง มีเครื่องยนต์ในตลาดบราซิลเป็นเครื่องยนต์ 1.8 ลิตร ส่วนในตลาดอาเซียน จะเป็นเครื่องยนต์ 1.2 ,1.3 และ 1.5 ลิตร ระบบเกียร์เป็นเกียร์ธรรมดา 5 สปีด และเกียร์อัตโนมัติ 6 สปีดจาก Chevrolet Cruze และ Chevrolet Sonic ในประเทศไทย General Motors Thailand ได้นำเข้าสปินมาขายจากประเทศอินโดนีเซียแล้วเมื่อปี พ.ศ. 2556 เป็นรุ่นเครื่องยนต์ 1.5 ลิตร เกียร์อัตโนมัติ 6 สปีด โดยก่อนหน้านี้ในงาน Motor Expo 2012 และ Motor Show 2013 ได้มีการนำมาจัดแสดงแล้ว ต่อมาในปี พ.ศ. 2558 เชฟโรเลต สปิน ได้ยกเลิกการทำตลาดไป เนื่องจาก เชฟโรเลต ประเทศไทยต้องการทำตลาดรถกระบะและรถ SUV พื้นฐานกระบะไปก่อน</doc>
