<doc id="448695" url="https://th.wikipedia.org/wiki?curid=448695" title="ตีโต บีลานอบา">ตีโต บีลานอบา ฟรันเซสก์ "ตีโต" บีลานอบา อี บาโย () เกิดเมื่อวันที่ 17 กันยายน พ.ศ. 2512 เป็นนักฟุตบอลชาวสเปน เล่นในตำแหน่งกองกลาง มีชื่อเสียงเป็นที่รู้จัก ในฐานะผู้จัดการทีมสโมสรฟุตบอลบาร์เซโลนา หลังจากเลิกเล่นฟุตบอลแล้ว ตีโตเข้าเป็นผู้ช่วยของชูเซบ กวาร์ดีโอลา ผู้จัดการทีมบาร์เซโลนาในขณะนั้น ซึ่งเป็นส่วนหนึ่ง ที่ช่วยให้สโมสรเป็นแชมป์ถึง 14 รายการ ในฤดูกาล 2012 สโมสรเลื่อนตำแหน่งให้ตีโต ขึ้นเป็นผู้จัดการทีมแทนกวาร์ดีโอลา และเป็นแชมป์ลาลีกา ฤดูกาล 2012–13 ต่อมาเมื่อ 19 กรกฎาคม 2013 ตีโตต้องลาออกจากผู้จัดการทีมบาร์เซโลนา เนื่องจากแพทย์ตรวจพบมะเร็งที่ต่อมน้ำลาย ซึ่งหากเขายังทำงานต่อไป จะเป็นอุปสรรคต่อการรักษา และในที่สุด 25 เมษายน 2014 ตีโตก็ถึงแก่กรรม ขณะมีอายุ 45 ปี ด้วยสาเหตุจากเนื้อร้ายดังกล่าว</doc>
