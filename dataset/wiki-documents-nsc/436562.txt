<doc id="436562" url="https://th.wikipedia.org/wiki?curid=436562" title="ฮนดะ ทะดะกะสึ">ฮนดะ ทะดะกะสึ ฮนดะ ทะดะกะสึ (; 17 มีนาคม 1548 – 3 ธันวาคม 1610) เป็นแม่ทัพญี่ปุ่น ในยุคอะซุชิ-โมะโมะยะมะ ถือได้ว่าเป็นอีกหนึ่งบุคคลสำคัญที่ทำให้โทะกุงะวะ อิเอะยะซุ สามารถจัดตั้งรัฐบาลโชกุนโทะกุงะวะได้ และยังเป็นเจ้าแคว้นโอตะกิ และเจ้าแคว้นคุวะนะ คนแรกประวัติขุนพลแห่งโทกุงะวะ ประวัติ. ขุนพลแห่งโทกุงะวะ. ทะดะกะสึทำงานรับใช้อิเอะยะซุตลอดชีวิตของเขา โดยสงครามที่สร้างชื่อให้แก่เขา คือ ยุทธการอะเนะงะวะ และยุทธการมิกะตะงะฮะระในปี 1572 3 ปีต่อมา ทะดะกะสึได้นำกองทัพเข้าทำศึกกับทะเกะดะ คะสึโยะริที่นากาชิโนะ และทะดะกะสึยังเป็นหนึ่งในขุนพลที่เข้าร่วมในการรุกรานอาณาจักรโชซอน ของโทะโยะโตะมิ ฮิเดะโยะชิ ในปี ค.ศ.1593-1594 สงครามครั้งสุดท้ายในชีวิตของทะดะกะสึ คือ ยุทธการเซะกิงะฮะระระหว่างกองทัพฝ่ายตะวันออกที่นำโดยโทะกุงะวะ อิเอะยะซุกับกองทัพฝ่ายตะวันตกที่นำโดยอิชิดะ มิสึนะริ ในปี ค.ศ.1600 ด้วยผลงานมากมาย จึงได้รับศักดินาในโอตากิ 100,000 โคะกุ กลายเป็น เจ้าแคว้นโอตะกิ และต่อมา ได้รับศักดินาในคุวะนะ 150,000 โคะกุ กลายเป็น เจ้าแคว้นคุวะนะ ฮนดะ ทะดะกะสึมีเอกลักษณ์เฉพาะตัว คือ หมวกเหล็กที่ถูกประดับด้วยเขากวาง และยังมีบุตรชาย 2 คน ชื่อ ฮนดะ ทะดะมะซะ และ ฮนดะ ทะดะโตะโมะ และบุตรสาวอีก 1 คน ชื่อ โคะมะสึ ซึ่งต่อมาโชกุนอิเอะยะซุขอไปเลี้ยงและตั้งให้เป็น เจ้าหญิงโคะมะสึตำนาน ตำนาน. ตำนานกล่าวไว้ว่าฮนดะ ทะดะกะสึเป็นขุนพลที่ผ่านสงครามและสมรภูมิรบมามากมาย แต่กลับไม่มีรอยแผลแม้แต่รอยเดียว นอกจากนี้ ยังมีคนกล่าวว่าทุกครั้งที่ทะดะกะสึทำสงคราม ก็ไม่เคยพ่ายแพ้แม้แต่คร้งเดียว จนได้รับฉายาว่า เทพนักรบแห่งดินแดนอาทิตย์อุทัย</doc>
