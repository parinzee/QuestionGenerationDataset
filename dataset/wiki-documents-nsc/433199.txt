<doc id="433199" url="https://th.wikipedia.org/wiki?curid=433199" title="บุญแก้ว สมวงศ์">บุญแก้ว สมวงศ์ นายบุญแก้ว สมวงศ์ (เกิด 24 มิถุนายน พ.ศ. 2512) สมาชิกสภาผู้แทนราษฎรจังหวัดยโสธร เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. บุญแก้ว สมวงศ์ เกิดเมื่อวันที่ 24 มิถุนายน พ.ศ. 2512 เป็นบุตรของนายสมจิตร และนางหนูเพชร สมวงศ์ มีพี่น้อง 3 คน หนึ่งในนั้นคือนายวิเชียร สมวงศ์ ส.อบจ.ยโสธร สำเร็จการศึกษาศิลปศาสตรบัณฑิต สาขารัฐประศาสนศาสตร์ มหาวิทยาลัยราชภัฏอุบลราชธานี และศิลปศาสตรมหาบัณฑิต สาขาผู้นำทางสังคม ธุรกิจและการเมือง มหาวิทยาลัยรังสิต สมรสกับนางจันทิมา มีบุตร 4 คนงานการเมือง งานการเมือง. อดีตเป็นสมาชิกสภาองค์การบริหารส่วนจังหวัด และรองประธานสภาองค์การบริหารส่วนจังหวัดยโสธร ตามลำดับ พ.ศ. 2554 ลงสมัครรับเลือกตั้งเป็นสมาชิกสภาผู้แทนราษฎร สังกัดพรรคเพื่อไทย และได้รับการเลือกตั้งเป็นครั้งแรก โดยเอาชนะนายรณฤทธิชัย คานเขต อดีต ส.ส. จากพรรคภูมิใจไทยไปหลายหมื่นคะแนนสมาชิกสภาผู้แทนราษฎร สมาชิกสภาผู้แทนราษฎร. บุญแก้ว สมวงศ์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดยโสธร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
