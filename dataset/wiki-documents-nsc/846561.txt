<doc id="846561" url="https://th.wikipedia.org/wiki?curid=846561" title="เนฟิล">เนฟิล เนฟิล () หรือ เนฟีลิม เป็นลูกหลานของบรรดาบุตรชายแห่งพระเจ้าก่อนเหตุการณ์น้ำท่วมโลกตามที่บันทึกไว้คัมภีร์ไบเบิลฉบับหนังสือปฐมกาล บท 6 วรรค 4 พวกเนฟิลเข้าตั้งรกรากในคานาอันในห้วงเวลาที่วงศ์วานอิสราเอลพิชิตคานาอันได้ บางคัมภีร์แปลเนฟิลว่าพวก ร่วงหล่น (Fallen) อาทิในหนังสือเอเสเคียล บท 32 วรรค 17 บ้างก็แปลว่า มนุษย์ยักษ์ (Giant)- "...บุตร‍ชายของ​พระ‍เจ้า​เห็น​ว่า​บุตร‍หญิง​ของ​มนุษย์​งาม‍ดี​ก็​เลือก​และ​รับ​ไว้​เป็น​ภรรยา พระ‍ยาห์‌เวห์​จึง​ตรัส​ว่า "วิญ‌ญาณ​ของ​เรา​จะ​ไม่​ต่อ‍สู้​กับ​มนุษย์​ตลอด‍กาล เพราะ​มนุษย์​เป็น​แต่​เนื้อ‍หนัง วัน‍เวลา​ของ​เขา​คือ 120 ปี" เวลา​นั้น​มี​คน​เน‌ฟิล​อยู่​บน​แผ่น‍ดิน ภาย‍หลัง​ที่​บุตร‍ชาย​ของ​พระ‍เจ้า​เข้า‍หา​บุตร‍หญิง​ของ​มนุษย์​และ​มี​บุตร คือ พวก​ที่​เป็น​เหล่า​นัก‍รบ​ใน​โบ‌ราณ‍กาล เป็น​พวก​ที่​มี​ชื่อ‍เสียง" (ปฐมกาล 6:1-4) บุตรชายของพระเจ้าหมายถึงพวกเทวดาตกสวรรค์ เข้าสมสู่กับสตรีชาวมนุษย์ ให้กำเนิดออกมาเป็นพวกเนฟิล เป็นมนุษย์ยักษ์ที่มีปัญญาสูง เก่งกาจสามารถ- "...แผ่น‍ดิน​ที่​เรา​ไป​สอด‍แนม​ดู​มา​ตลอด​แล้ว​นั้น เป็น​แผ่น‍ดิน​ที่​กิน​คน​ซึ่ง​อยู่​ใน​นั้น ชาว‍เมือง​ทั้ง‍หมด​ที่​เรา​เห็น​ล้วน​เป็น​คน​รูป‍ร่าง​ใหญ่​โต ที่​นั่น​เรา​เห็น​คน​เน‌ฟิล ใน​สาย‍ตา​ของ​เรา เรา​เป็น​เหมือน​ตั๊ก‌แตน และ​เรา​ก็​เป็น​เช่น​นั้น​ใน​สาย‍ตา​ของ​พวก‍เขา" (กันดารวีถี 13:32-33) เป็นเหตุการณ์ที่พระเจ้าทรงใช้โมเสสให้ส่งคนไปสอดแนมแผ่นดินคานาอัน พบว่าเป็นแผ่นดินที่อุดมสมบูรณ์ แต่ชาวเมืองในแผ่นดินนั้นแข็งแกร่งยากจะเอาชนะได้</doc>
