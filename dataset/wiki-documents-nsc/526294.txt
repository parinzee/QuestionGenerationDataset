<doc id="526294" url="https://th.wikipedia.org/wiki?curid=526294" title="อีซูซุ ทรูเปอร์">อีซูซุ ทรูเปอร์ อีซูซุ ทรูเปอร์ () เป็นรถยนต์เอนกประสงค์สมรรถนะสูงขนาดกลาง (Mid-Size SUV) ผลิตโดย อีซูซุ เริ่มผลิตในปี พ.ศ. 2524 ซึ่งในขณะนั้นเป็นยุคที่กระแสของรถ SUV กำลังเติบโตในตลาดโลก และเลิกผลิตในปี พ.ศ. 2548 แบ่งวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2524-2534) รุ่นที่ 1 (พ.ศ. 2524-2534). อีซูซุ ทรูเปอร์ รุ่นที่ 1 เริ่มผลิตในปี พ.ศ. 2524 มีตัวถัง 2 แบบคือเอสยูวี 3 และ 5 ประตู เครื่องยนต์มีเครื่องยนต์เบนซิน 2.0 ,2.3 และ 2.6 ลิตร และเครื่องยนต์ดีเซล 2.2 และ 2.8 ลิตร โดยเครื่องยนต์ดีเซลทั้ง 2 รุ่นมีรุ่นเทอร์โบด้วย ระบบเกียร์เป็นเกียร์ธรรมดา 4 และ 5 สปีด มีทั้งแบบ MSG และ MAU5C และเกียร์อัตโนมัติ 4 สปีด ทำตลาดมาเรื่อยๆ จนถึงปี พ.ศ. 2534รุ่นที่ 2 (พ.ศ. 2534-2548) รุ่นที่ 2 (พ.ศ. 2534-2548). อีซูซุ ทรูเปอร์ รุ่นที่ 2 เริ่มผลิตเมื่อปี พ.ศ. 2534 รุ่นนี้เป็นรุ่นที่มีการผลิตไปให้ผู้ผลิตรถยนต์รายอื่นมากขึ้น เช่น ฮอนด้า โอเปิล วอกซ์ฮอลล์ เชฟโรเลต เนื่องจากในขณะนั้น อีซูซุได้ประกาศขยายความร่วมมือกับกลุ่มจีเอ็มและฮอนด้า ในญี่ปุ่น ทรูเปอร์จะใช้ชื่อในการทำตลาดว่า อีซูซุ บิ๊กฮอร์น () มีฐานการประกอบอยู่ที่ประเทศญี่ปุ่น ,ฟิลิปปินส์และมาเลเซีย รุ่นนี้เป็นรุ่นแรกที่มีเครื่องยนต์เบนซินแบบ V6 ออกจำหน่าย โดยมีเครื่องยนต์ 3.0 ,3.1 ,3.2 และ 3.5 ลิตร มี V6 ในรุ่น 3.2 และ 3.5 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 4 สปีด ในประเทศไทย อีซูซุ ทรูเปอร์รุ่นนี้ถือเป็นรุ่นแรกที่เข้ามาขายในประเทศไทย เปิดตัวเมื่อปี พ.ศ. 2535 เพื่อแข่งกับมิตซูบิชิ ป่าเจโร โตโยต้า แลนด์ ครุยเซอร์ ปราโด และฟอร์ด เอ็กซ์พลอเรอร์ และทำยอดขายได้เรื่อยๆ จนถึงปี พ.ศ. 2544 จึงเลิกขายในที่สุด</doc>
