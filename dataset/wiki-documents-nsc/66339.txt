<doc id="66339" url="https://th.wikipedia.org/wiki?curid=66339" title="สุข ปราสาทหินพิมาย">สุข ปราสาทหินพิมาย สุข ปราสาทหินพิมาย มีชื่อจริงว่า สุข จาดพิมาย แต่ต่อมาเมื่อเลิกมวยแล้วเปลี่ยนนามสกุลเป็น ปราสาทหินพิมาย ตามชื่อสมัยยังชกมวยอยู่ เกิดเมื่อ พ.ศ. 2452 ที่อำเภอพิมาย จังหวัดนครราชสีมา หัดมวยไทยเมื่อถูกเกณฑ์ทหาร และได้รับคัดเลือกให้เป็นพลตำรวจ ครูมวยคนแรกคือ ส.ต.ต.บุญ ชูรัตน์ ขึ้นชกมวยไทยครั้งแรกที่ เวทีมวยชั่วคราว แถวอำเภอพิมาย เมื่อ พ.ศ. 2474 ด้วยวัย 21 ปี ชนะคู่ต่อสู้คือ นายเบา ในยกที่ 2ติดคุก ติดคุก. สุขถูกจับด้วยคดีฆ่าคนตายเมื่ออายุได้ 27 ปี ถูกศาลพิพากษาจำคุก 20 ปี ที่เรือนจำนครราชสีมาแต่ได้ออกมาซ้อมโดยมีผู้คุมคือนายเขียว สมการ และได้รับโทษเพียง 8 ปี 4 เดือน ก็ถูกปล่อยตัวเพราะความประพฤติดี ระหว่างอยู่ในเรือนจำ เคยถูกเบิกตัวออกมาชกกับ ประเสริฐ ส.ส. นักมวยที่มีชื่อเสียงในขณะนั้น ในงานไว้อาลัยเหล่าทหารที่เสียชีวิตในสงครามอินโดจีน ผลปรากฏว่า เสมอกันพ้นโทษมาเป็นนักมวยที่มีชื่อเสียง พ้นโทษมาเป็นนักมวยที่มีชื่อเสียง. เมื่อพ้นโทษ พัศดีช่วยพามาฝากฝังกับนายสนามเวทีราชดำเนิน สุขจึงได้ขึ้นชกมวยไทยอีกครั้ง ด้วยวัย 34 ปี ปราบคู่ชกคนแล้วคนเล่า ไฟต์ที่สร้างชื่อคือ ชนะคะแนน สมาน ดิลกวิลาศ และ ชนะน็อค สมพงศ์ เวชสิทธิ์ ยก 3 จนหาคู่ชกไม่ได้ ต้องเลิกชกไปถึง 3 ปี จนกระทั่ง นักมวยรุ่นน้อง สุรชัย ลูกสุรินทร์ โด่งดัง ขึ้นมา เวทีราชดำเนินจึงติดต่อสุขให้มาชกกับ สุรชัย ชกครั้งแรก สุขแพ้คะแนนเพราะเรื้อเวทีไปนาน แต่ก็ตามแก้มือได้ภายหลัง สุขชกครั้งสุดท้ายเมื่อ 2 สิงหาคม พ.ศ. 2496 ยอมแพ้ ลิงลม ฉวีวงษ์ เพราะสังขารไม่ไหว เมื่อเลิกชก สุขกลับไปอยู่ที่นครราชสีมา เป็นผู้ใหญ่บ้านจนเกษียณ เมื่ออายุ 60 ปี เสียชีวิตด้วยโรคชรา เมื่อ 8 มกราคม พ.ศ. 2543 รวมอายุได้ 90 ปี ลูกหลานของสุข ที่มีชื่อเสียงทางหมัดมวยมีหลายคนได้แก่ สรศักดิ์ ส.ลูกบุคคโล แชมป์รุ่น จูเนียร์เวลเตอร์เวท ของ ลุมพีนี สกัด เพชรยินดี แชมป์ OPBF รุ่น ไลต์เวท สุริยา ปราสาทหินพิมาย เหรียญทองแดงกีฬาโอลิมปิกที่กรีซสถิติการชกสถิติการชก. - ชนะน็อค นายเบา ในยกที่ 2 - ชนะน็อค นายเสถียร ในยกที่ 1 - ชนะน็อค ปะ ไชยยุระ - ชนะคะแนน ลี เทียมกำแหง ถูกศาลพิพากษาจำคุก- เสมอกับ ประเสริฐ ส.ส. พ.ศ. 2489- ชนะน็อค ศรีเมือง อินทรยศ ในยกที่ 3 /ราชดำเนิน - ชนะน็อค ประสิทธิ์ ชมสีเมฆ ในยกที่ 2 /ราชดำเนิน - ชนะน็อค ทวี ใจมีบุญ ในยกที่ 3 /ราชดำเนิน พ.ศ. 2490- เสมอ ประเสิรฐ ส.ส. /ราชดำเนิน - ชนะคะแนน ถวัลย์ วงศ์เทเวศก์ /ราชดำเนิน พ.ศ. 2491- ชนะคะแนน สมาน ดิลกวิลาศ /ราชดำเนิน - ชนะน็อค สมพงศ์ เวชสิทธิ์ ยก3 /ราชดำเนิน - ชนะคะแนน ถวัลย์ วงศ์เทเวศก์ /ราชดำเนิน พ.ศ. 2494- แพ้คะแนน สุรชัย ลูกสุรินทร์ /ธรรมศาสตร์ - แพ้น็อค ชูชัย พระขรรค์ชัย ในยกที่ 5 /ราชดำเนิน - ชนะน็อค สุรชัย ลูกสุรินทร์ ในยกที่ 3 /ราชดำเนิน - ชนะน็อค ทวีเดช สมานฉันท์ ในยกที่ 3 /ราชดำเนิน - ชนะคะแนน พิทยา กล้าศึก /ราชดำเนิน พ.ศ. 2495- ชนะน็อค สมาน ดิลกวิลาศ ในยกที่ 4 /ลำปาง - ชนะคะแนน สมศรี เทียมกำแหง /ยะลา พ.ศ. 2496- ชนะน็อค สุรชัย ลูกสุรินทร์ ในยกที่ 1 /ราชดำเนิน - แพ้คะแนน ศักดิ์ชัย นาคพยัคฆ์ /ราชดำเนิน - ไฟต์สุดท้าย แพ้น็อค ลิงลม ฉวีวงศ์ ยกที่ 5 /ราชดำเนิน แขวนนวม</doc>
