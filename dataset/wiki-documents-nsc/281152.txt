<doc id="281152" url="https://th.wikipedia.org/wiki?curid=281152" title="สวนสาธารณะหาดริมน้ำน่านหมู่บ้านคุ้งตะเภา">สวนสาธารณะหาดริมน้ำน่านหมู่บ้านคุ้งตะเภา สวนสาธารณะหาดริมน้ำน่านหมู่บ้านคุ้งตะเภา หรือ หาดริมน้ำน่าน พัทยา 2 เป็นสวนสาธารณะขนาดเล็ก อยู่ในความดูแลของเทศบาลตำบลคุ้งตะเภา ตั้งอยู่ทิศเหนือของหมู่บ้านคุ้งตะเภา อำเภอเมือง จังหวัดอุตรดิตถ์  ริมแม่น้ำน่าน ติดกับทางหลวงแผ่นดินหมายเลข 11 ถนนสายหลักของจังหวัดอุตรดิตถ์ประวัติ ประวัติ. สวนสาธารณะหาดน้ำน่าน ตั้งอยู่ริมแม่น้ำน่านทางด้านเหนือสุดของหมู่บ้านคุ้งตะเภา ติดกับทางหลวงแผ่นดินหมายเลข 11 เดิมบริเวณที่แห่งนี้เป็นหาดแม่น้ำกว้างสวยงาม เป็นที่พักผ่อนหย่อนใจของคนในหมู่บ้านคุ้งตะเภามาตั้งแต่ปี พ.ศ. 2533 โดยในช่วงก่อน พ.ศ. 2540 สวนสาธารณะแห่งนี้เป็นสถานที่ผักผ่อนหย่อนใจที่มีคนเข้ามาผักผ่อนมาก มีการตั้งร้านค้าขายอาหารและอุปกรณ์เล่นน้ำมากมาย โดยไม่มีการจัดเก็บรายได้ จนในสมัยนายบุญช่วย เรืองคำ เป็นผู้ใหญ่บ้านคุ้งตะเภา ได้ดำเนินการเพื่อขอเช่าที่ดินจากเจ้าของหลายรายบริเวณนั้นเพื่อจัดทำเป็นสวนสาธารณะสำหรับหมู่บ้าน จนในปี พ.ศ. 2545 องค์การบริหารส่วนตำบลคุ้งตะเภา โดยการนำของนายเอกสิทธิ์ พรหมน้อย นายกองค์การบริหารส่วนตำบลคุ้งตะเภาในขณะนั้น ได้ขอรับเงินอุดหนุนจากรัฐบาลในการปรับปรุงภูมิทัศน์และก่อสร้างสาธารณูปโภคต่าง ๆ มีการจัดระเบียบร้านค้า จัดสร้างกำแพงกั้นและมีการจัดเก็บเงินค้าบำรุงสำหรับประชาชนที่มาพักผ่อนในช่วงเทศกาลสำคัญ รวมทั้งมีการฟื้นฟูกิจกรรมประเพณีต่าง ๆ เช่น ประเพณีลอยกระทง ประเพณีสงกรานต์ รดน้ำดำหัวผู้สูงอายุ ประเพณีเทศน์มหาชาติ เป็นต้น ด้วยความสวยงามของภูมิทัศน์และความสะดวกสะบายในการเดินทาง ปัจจุบัน สวนสาธารณะหาดน้ำน่านได้รับความสนใจจากประชาชนมาพักผ่อนหย่อนใจและออกกำลังกายเป็นจำนวนมาก โดยเฉพาะอย่างยิ่งในช่วงเทศกาลสำคัญ ๆ ต่าง ๆ เช่น เทศกาลสงกรานต์ เทศกาลลอยกระทง ในปี พ.ศ. 2553 มีความพยายามจากเทศบาลตำบลคุ้งตะเภา ในการผลักดันให้สวนสาธารณะหาดริมน้ำน่านหมู่บ้านคุ้งตะเภาเป็นศูนย์กลางการท่องเที่ยวของอุตรดิตถ์อีกด้วยลักษณะเด่นและจุดที่น่าสนใจ ลักษณะเด่นและจุดที่น่าสนใจ. สถานที่ตั้งติดริมสะพานข้ามแม่น้ำน่านบนทางหลวงแผ่นดินหมายเลข 11 ซึ่งเป็นถนนสายหลักของจังหวัดอุตรดิตถ์ สะดวกสะบายในการเดินทาง และด้วยอยู่ติดริมแม่น้ำน่านที่มีหาดทรายกว้างสวยงามเหมาะแก่การพักผ่อนหย่อนใจมีห้องน้ำบริการ ทำให้สถานที่แห่งนี้เป็นสวนสาธารณะสำคัญที่ประชาชนมาใช้บริการจำนวนมากในช่วงเทศกาล</doc>
