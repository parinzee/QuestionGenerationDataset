<doc id="226327" url="https://th.wikipedia.org/wiki?curid=226327" title="เสือ โจรพันธุ์เสือ">เสือ โจรพันธุ์เสือ เสือ โจรพันธุ์เสือ () ภาพยนตร์ไทยในปี พ.ศ. 2541 โดยเริ่มออกฉายครั้งแรกในประเทศไทย เมื่อวันที่ 20 พฤษภาคม พ.ศ. 2541 นำแสดงโดย อำพล ลำพูน, ดอม เหตระกูล, ศุภกรณ์ กิจสุวรรณ, ศานันทินี พันธุ์ชูจิต, ศุภวัฒน์ อ่ำประสิทธิ์ ร่วมด้วย ร.อ.กฤษฎา อรุณวงษ์ ณ อยุธยา, ยอดรัก สลักใจ, สุเทพ ถวัลย์วิวัฒนกุล, นนทรีย์ นิมิบุตร, สุริยัน อริยวงศ์โสภณ, ขจรศักดิ์ รัตนนิสสัย กำกับการแสดงโดย ธนิตย์ จิตนุกูลเนื้อเรื่อง เนื้อเรื่อง. ประเทศสยามในยุค พ.ศ. 2489 หลังหลังสงครามโลกครั้งที่สอง แผ่นดินลุกเป็นไฟ ผู้เดือดร้อนไปทั่วกลียุค ข้าวยากหมากแพง เกิดโจรผู้ร้ายออกปล้นสดมภ์ไปทั่วทุกหัวระแหง โดยเฉพาะในภาคกลาง แต่เสือใบ (อำพล ลำพูน) จอมโจรมีชื่อแห่งลพบุรีกลับปล้นคนรวยที่คดโกงเพื่อช่วยคนจน ทางกรมตำรวจจึงเรียก ผู้กองยอดยิ่ง สุวรรณคีรี (ดอม เหตระกูล) นายตำรวจมือปราบเพื่อให้ปราบเสือใบโดยเฉพาะ เสือใบมีลูกน้องคู่กาย ชื่อ เสือยอด สิงห์ปืนคู่ (ศุภกรณ์ กิจสุวรรณ) ผู้ใช้ปืนคู่เป็นอาวุธ เมื่อทั้งคู่ได้เจอกัน ผู้กองยอดยิ่งรู้ประวัติว่า เสือใบมิใช่คนธรรมดา แต่เป็นคุณหลวงหนุ่มชื่อ เรวัติ วิชชุประภา เป็นบุตรชายของ พระยาบริรักษ์ประชาราษฎร์ (ร.อ.กฤษฎา อรุณวงษ์ ณ อยุธยา) อดีตข้าราชการชั้นผู้ใหญ่ ที่ถูกใส่ความหลังการเปลี่ยนแปลงการปกครอง ทำให้ต้องออกจากราชการและยังถูกตามฆ่า ทำให้ลูกชายเพียงคนเดียวต้องหนีเข้าป่าไปเป็นโจร แม้ผู้กองยอดยิ่งจะพยายามเกลี้ยกล่อมอย่างไร เสือใบก็ไม่อาจเปลี่ยนใจ ท้ายที่สุดทั้งสองก็ต้องดวลปืนตัดสินกันด้วยชีวิตนักแสดงนักแสดง. - อำพล ลำพูน...เสือใบ/ เรวัติ วิชชุประภา - ศุภกรณ์ กิจสุวรรณ...เสือยอด สิงห์ปืนคู่ - ดอม เหตระกูล...ผู้กองยอดยิ่ง สุวรรณคีรี - ศานันทินี พันธุ์ชูจิต...ไร - ศุภวัฒน์ อ่ำประสิทธิ์...เสือเภา - ปีเตอร์ ไมอ๊อกซี่...ผู้หมวดมาโนช - ยอดรัก สลักใจ...หมอ - สุเทพ ถวัลย์วิวัฒนกุล...ซัน - ขจรศักดิ์ รัตนนิสสัย...นิวัฒน์ - ศิริลักษณ์ เถกิงสุข...บุหรง - ร.อ.กฤษฎา อรุณวงศ์ ณ อยุธยา...พระยาบริรักษ์ประชาราษฎร์ - คริส หอวัง...หนูติ๋วเบื้องหลัง เบื้องหลัง. เสือ โจรพันธุ์เสือ ดัดแปลงมาจากนวนิยายเรื่อง เสือใบ ของป. อินทรปาลิต นักเขียนชื่อดังในอดีต เดิมทีผู้สร้างจะให้ชื่อว่า 72 ชั่วโมง จับตายเสือใบ แต่ได้เปลี่ยนเพื่อความเหมาะสม เป็นภาพยนตร์ในการแสดงเรื่องแรกของอำพล ลำพูน หลังจากไม่ได้แสดงภาพยนตร์มานานนับสิบปี และเป็นบทบาทการแสดงครั้งแรกด้วยของดอม เหตระกูล นายแบบหนุ่มลูกชายเจ้าของหนังสือพิมพ์เดลินิวส์การผลิตการถ่ายทำภาพยนตร์ การผลิต. การถ่ายทำภาพยนตร์. ถ่ายทำทั้งที่ กรุงเทพมหานคร, เทศบาลนครเชียงใหม่ และ ภาคใต้ โดยจัดฉากให้เหตุการณ์เกิดขึ้นระหว่าง พ.ศ. 2489สถานที่ถ่ายทำสถานที่ถ่ายทำ. - ภาคใต้- กรุงเทพมหานคร - เทศบาลนครเชียงใหม่สื่อตามบ้าน สื่อตามบ้าน. ภาพยนตร์ได้วางจำหน่ายเป็นดีวีดี ในวันที่ 31 ธันวาคม พ.ศ. 2542รางวัล รางวัล. บทบาทการแสดงของทั้งอำพล ลำพูน และดอม เหตระกูล แสดงได้ดี ทำให้ได้รับรางวัลตุ๊กตาทองสาขานักแสดงนำชายยอดเยี่ยม และนักแสดงประกอบชายยอดเยี่ยม ประจำปี พ.ศ. 2541 ไปครอง นอกจากนี้ภาพยนตร์ก็ได้รับรางวัลไปอีกหลายรางวัลด้วยกัน- รางวัลพระราชทานพระสุรัสวดี ครั้งที่ 20 ประจำปี พ.ศ. 2541 - ผู้แสดงนำฝ่ายชายยอดเยี่ยม (อำพล ลำพูน) - ผู้แสดงสมทบชายยอดเยี่ยม (ดอม เหตระกูล) - กำกับศิลป์ยอดเยี่ยม (ฑีฆายุ ธรรมนิตยกุล, สาธิต ประดิษฐ์สาร, ขวัญลดา แซ่ลิ้ม, สมพร สิริธวลิตร) - ออกแบบเครื่องแต่งกายยอดเยี่ยม (กมลวรรณ วิริยะภักดี, เสนอ เลาะวิถี, รัชฎาวรรณ อ่อนเผ่า) - แต่งหน้าแต่งผมยอดเยี่ยม (ณัฐวุฒิ เพชรทอง, มงคลการ เมืองทิพย์) - รางวัลภาพยนตร์ไทย ชมรมวิจารณ์บันเทิง ครั้งที่ 7 - ผู้แสดงสมทบชายยอดเยี่ยม (ศุภกรณ์ กิจสุวรรณ) - รางวัลภาพยนตร์แห่งชาติ สุพรรณหงส์ ครั้งที่ 8 - ผู้แสดงสมทบหญิงยอดเยี่ยม (ศิริลักษณ์ เถกิงสุข) - ถ่ายภาพยอดเยี่ยม (วิเชียร เรืองวิชญกุล) - กำกับศิลป์ยอดเยี่ยม (ฑีมายุ ธรรมนิตยกุล, สาธิต ประดิษฐ์สาร, ขวัญลัดดา แซ่นิ้ม และสมพร ศิริชวลิต) - เครื่องแต่งกายยอดเยี่ยม (กมลวรรณ วิริยะภักดี, เสนอ เลาะวิถี และ รัชฎาวรรณ อ่อนเผ่า)</doc>
