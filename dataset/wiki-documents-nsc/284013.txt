<doc id="284013" url="https://th.wikipedia.org/wiki?curid=284013" title="โรงเรียนเฉลิมพระเกียรติสมเด็จพระศรีนครินทร์ ภูเก็ต">โรงเรียนเฉลิมพระเกียรติสมเด็จพระศรีนครินทร์ ภูเก็ต โรงเรียนเฉลิมพระเกียรติสมเด็จพระศรีนครินทร์ ภูเก็ต () เดิมมีชื่อคือโรงเรียนภูเก็ตพิทยาคม เป็นโรงเรียนที่เปิดสอนระดับมัธยมศึกษาประกาศจัดตั้งเมื่อวันที่ 18 พฤษภาคม ต่อมาในปี พ.ศ. 2539 โดยสุขวิช รังสิตพลรัฐมนตรีว่าการกระทรวงศึกษาธิการได้จัดทำโครงการจัดตั้งโรงเรียนเฉลิมพระเกียรติสมเด็จพระศรีนครินทราบรมราชชนนี เพื่อสนองพระราชปณิธานของสมเด็จพระศรีนครินทราบรมราชชนนีที่ทรงมีต่อการศึกษา และเพื่อเป็นอนุสรณ์สถานให้อนุชนรุ่นหลังได้รำลึกถึงพระมหาธิคุณของพระองค์ท่านและเล็งเห็นว่า โรงเรียนภูเก็ตพิทยาคม เป็นโรงเรียนที่มีสภาพเหมาะสมจึงได้เปลี่ยนชื่อจากโรงเรียนภูเก็ตพิทยาคม มาเป็นโรงเรียนเฉลิมพระเกียรติสมเด็จพระศรีนครินทร์ ภูเก็ต เมื่อวันที่ 24 ตุลาคม พ.ศ. 2539 ตามโครงการมีเป้าหมายที่จะรับนักเรียนแบบสหศึกษาระดับ ม.ต้น และ ม.ปลาย ทั้งประเภทประจำและไปกลับ โดยมุ่งหวังให้โรงเรียนเป็นโรงเรียนที่มีลักษณะสมบูรณ์ มีความพร้อมทั้งในด้านอาคารเรียน และอาคารประกอบ คลอดจนวัสดุอุปกรณ์ครุภัณฑ์ และเครื่องมือต่าง ๆ เพื่อให้เป็นโรงเรียนที่พึงประสงค์ของสังคม และสามารถดำรงตนอยู่ในสังคมได้อย่างมีคุณภาพเป็นโรงเรียนที่เปิดสอนในระดับมัธยมศึกษาตอนต้นและมัธยมศึกษาตอนปลายเป็นโรงเรียนแบบสหศึกษา มีทั้งประเภทประจำและไปกลับ เป็นโรงเรียนประเภท เพื่อวัตถุประสงค์พิเศษ เปิดทำการสอนครั้งแรกในปีการศึกษา 2540 โดยปีการศึกษานั้นมีการรับนักเรียน ม.1 รุ่นแรก จำนวน 6 ห้อง เป็นจำนวน 240สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน อักษรพระนามาภิไธย ส สีแดง ว สีเหลือง ประดิษฐานอยู่เหนือตรากรมสามัญศึกษาสีน้ำเงินรองรับด้วยริ้วกนกสีทอง มีชื่อโรงเรียนอยู่ในโบว์สีเหลือง - อักษรย่อประจำโรงเรียน สว.ภก.- สว. คือ พระนามาภิไธยย่อของสมเด็จพระศรีนครินทราบรมราชชนนี (พระนามเดิมของพระองค์ท่าน โดยมีพระนามว่าสังวาลย์) - ภก. คือ ชื่อย่อของจังหวัดที่โรงเรียนตั้งอยู่ คือจังหวัดภูเก็ต - พระพุทธรูปประจำโรงเรียน พระพุทธรูปปางถวายเนตร เป็นพระพุทธรูปประจำพระชนมวารในสมเด็จพระศรีนครินทราบรมราชชนนี - ต้นไม้ประจำโรงเรียน ต้นประดู่แดง - สีประจำโรงเรียน- สีแดง หมายถึง สีประจำวันพระราชสมภพของสมเด็จพระศรีนครินทราบรมราชชนนี (วันอาทิตย์) - สีน้ำเงิน หมายถึง สีของสถาบันพระมหากษัตริย์ - คติพจน์ "นิมิตตํ สาธุรูปานํ กตญฺญูกตเวทิตา" ความกตัญญู เป็นเครื่องหมายแห่งคนดี ได้รับพระราชทานโดยสมเด็จพระญาณสังวร สมเด็จพระสังฆราช สกลมหาสังฆปริณายก - คำขวัญ รักษ์ศักดิ์ศรี มีคุณธรรม นำวิชาการ สืบสานงานพระราชดำริ- รักษ์ศักดิ์ศรี ศักดิ์ศรี คือ ชื่อเสียงเกียรติยศและคุณงามความดี เป็นสิ่งที่แสดงให้เห็นถึงคุณภาพของความเป็นคนซึ่งมีค่าอย่างยิ่ง การได้เกิดบนผืนแผ่นดินนี้นับว่าประเสริฐแล้ว จึงควรตอบแทนคุณแผ่นดินด้วยการทำคุณงามความดี และควรรักษาคุณธรรมความดีนั้นเป็นนิจ การรักษ์ศักดิ์ศรีเป็นการสร้างเหตุที่ดี อานิสงส์ในการสร้างเหตุดี คือ ผลดีตามมาภายหลัง ผู้รักษ์ศักดิ์ศรีจึงไม่ตกไปในที่ชั่วแน่นอน - มีคุณธรรม ธรรม คือ สิ่งที่มีอยู่แล้ว เป็นปกติอยู่แล้ว คุณธรรม คือ ธรรมที่ให้คุณขยายความได้ว่าบุคลากรในโรงเรียนเป็นผู้มีการปฏิบัติให้คุณประโยชน์เท่านั้น คุณประโยชน์ในที่นี้ คือ ประโยชน์ต่อตนเองและสังคม คุณธรรมควรให้เกิดมีจากใจโดยแท้จริง ซึ่งจะส่งให้เกิดพฤติกรรมที่ดีงาม หรืออีกนัยหนึ่ง คือ คิดดี กาย และวจีก็จะงามได้ตามที่ใจคิด - นำวิชาการ วิชาการ คือ ความรู้ในศาสตร์และศิลป์สาขาต่าง ๆ อันเป็นเครื่องมือที่สามารถนำไปใช้ให้เกิดประโยชน์ในการดำรงชีวิต การเป็นผู้นำทางวิชาการ หมายถึง การเป็นแบบของการเป็นผู้รู้ในศาสตร์และศิลป์นั้น ๆ หรือเป็นผู้แตกฉาน เชี่ยวชาญ รอบรู้ ใฝ่รู้ ใฝ่เรียน จนเห็นช่องทางวิธีการที่จะเกิดประโยชน์ต่อตนเองและสังคม สามารถชี้นำหรือแนะนำให้ผู้อื่นรอบรู้ตามได้ด้วย - สืบสานงานพระราชดำริ สืบสาน หมายถึง การปฏิบัติ หรือกระทำให้เกิดการต่อเนื่องเป็นลำดับ งานพระราชดำริ หมายถึง กิจการ งาน หรือ โครงการ อันเกิดจากพระราชดำริในพระบาทสมเด็จพระเจ้าอยู่หัว หรือพระบรมวงศานุวงศ์ทุกพระองค์ การสืบสานงานพระราชดำริรวมความแล้วคือการดำเนินงานเกี่ยวกับกิจการงาน หรือ โครงการพระราชดำริให้เกิดผลสัมฤทธิ์ เกิดผลการพัฒนาอย่างต่อเนื่อง ไม่หยุดยั้ง เพื่อยังประโยชน์สุขให้กับตนเองและสังคม ช่วยพัฒนาพื้นฐานชีวิตให้มั่นคง ซึ่งจะส่งผลต่อการพัฒนาประเทศชาติต่อไป - พระราชานุสาวรีย์สมเด็จพระศรีนครินทราบรมราชชนนี ในปี พุทธศักราช 2545 คณะผู้บริหารกลุ่มโรงเรียนเฉลิมพระเกียรติสมเด็จพระศรีนครินทร์ ได้ร่วมประชุมกัน และได้มีมติให้จัดสร้าง พระราชานุสาวรีย์สมเด็จพระศรีนครินทราบรมราชชนนี เพื่อเป็นอนุสรณ์สถานแด่ สมเด็จพระศรีนครินทราบราราชชนนี ซึ่งทรงพระคุณอันประเสริฐต่อการศึกษาไทย ไว้เป็น ที่ยึดเหนี่ยวจิตใจ ให้ชาวไทยและลูกหลานชาวศรีนครินทร์ ได้ดำเนินชีวิตตามแนวพระจริยวัตรอันงดงาม กลุ่มโรงเรียนเฉลิมพระเกียรติสมเด็จพระศรีนครินทร์ทั่วประเทศ จึงได้ดำเนินการขออนุญาตจัดสร้าง โดยประสานงานให้กรมศิลปากรเป็นผู้ออกแบบองค์พระราชานุสาวรีย์ มีนายโสพิศ พุทธรักษ์ เจ้าหน้าที่กรมศิลปากร เป็นผู้ออกแบบ ส่วนแท่นประดิษฐานพระรูปให้แต่ละโรงเรียนออกแบบตามความเหมาะสม ซึ่งในขณะนี้การดำเนินการจัดสร้างเสร็จสิ้นและนำขึ้นประดิษฐานภายในโรงเรียนเฉลิมพระเกียรติสมเด็จพระศรีนครินทร์ ทั่วประเทศ - พระราชดำรัสสมเด็จย่า ชาว สว. ยึดถือและปฏิบัติจากพระราชดำรัสของสมเด็จพระศรีนครินทราบรมราชชนนีที่ว่า คนดีของฉันรึ จะต้องเป็นคนไม่พูดปด ไม่สอพลอ ไม่อิจฉาริษยา ไม่คดโกง และไม่มีความทะเยอทะยานอย่างบ้าๆ แต่จะพยายามทำหน้าที่ของตนให้ดี ในขอบเขตของศีลธรรมรายนามผู้บริหารโรงเรียนการเรียนการสอน การเรียนการสอน. โรงเรียนเฉลิมพระเกียรติสมเด็จพระศรีนครินทร์ ภูเก็ต มีแผนการเรียนดังนี้ระดับมัธยมศึกษาตอนต้นระดับมัธยมศึกษาตอนต้น. - การจัดการศึกษาทั่วไปตามหลักสูตรการศึกษาขั้นพื้นฐาน - โครงการส่งเสริมความสามารถพิเศษด้านวิทยาศาสตร์และคณิตศาสตร์(จำนวน 2 ห้อง) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษและภาษาจีน(จำนวน 1 ห้อง)ระดับมัธยมศึกษาตอนปลายระดับมัธยมศึกษาตอนปลาย. - แผนการเรียนเน้นวิทยาศาสตร์ - คณิตศาสตร์ - แผนการเรียนเน้นคณิตศาสตร์ - ภาษาอังกฤษ - แผนการเรียนภาษาอังกฤษ - ภาษาฝรั่งเศส - แผนการเรียนภาษาอังกฤษ - ภาษาจีน - โครงการนำร่องห้องเรียนพิเศษวิทยาศาสตร์และคณิตศาสตร์(จำนวน 1 ห้อง) - โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ(จำนวน 1 ห้อง)เกียรติประวัติของโรงเรียนเกียรติประวัติของโรงเรียน. - นางสาวเกษรา นันทยานนท์ นักเรียนรางวัลพระราชทาน ปีการศึกษา 2547 ระดับมัธยมศึกษาตอนปลาย - รางวัลโรงเรียนต้นแบบโครงการ"หนึ่งอำเภอหนึ่งโรงเรียนในฝัน" ปี 2548 - ชนะเลิศการประกวดขบวนพาเหรดในการแข่งขัน “กรีฑา นักเรียน นักศึกษา และประชาชน” ปี 2548 - โรงเรียนรางวัลพระราชทานระดับมัธยมศึกษาขนาดกลาง ประจำปีการศึกษา 2549 จากสมเด็จพระเทพรัตนราชสุดาฯสยามบรมราชกุมารี - รางวัลชมรม TO BE NUMBER ONE ในสถานศึกษาดีเด่นระดับจังหวัดและระดับภาคประจำปี 2551 และรางวัลชมเชย ชมรม TO BE NUMBER ONE ในสถานศึกษาประเภทดาวรุ่งระดับประเทศปี 2551 - เด็กชายศุภชัย ศรเพลิง ได้รับรางวัลการประกวดAnimation ระดับประเทศ ในหัวข้อในหลวงของฉัน จากสถานีวิทยุโทรทัศน์ไทยทีวีสี ช่อง3 บริษัทบีอีซีไอ คอปอเรชั่น และโรงเรียนอัสสัมชัญ ปี2549 - ชนะเลิศการประกวดขบวนพาเหรดในโครงการ TO BE NUMBER ONEชิงโล่พระราชทานทูลกระหม่อมหญิงอุบลรัตนราชกัญญา สิริวัฒนาพรรณวดี ปี 2549 - ชนะเลิศการประกวดขบวนพาเหรดในโครงการ TO BE NUMBER ONE ชิงโล่รัฐมนตรีว่าการกระทรวงสาธารณสุข ปี 2550 - ครูดีในดวงใจปีการศึกษา 2547-2551 - รางวัลดีเด่นการจัดกิจกรรมระบบดูแลช่วยเหลือนักเรียนประเภทโรงเรียนมัธยมขนาดกลางระดับประเทศ - ชนะเลิศการแข่งขันกอล์ฟ Flight Low C Net Score ชิงถ้วยพระราชทาน พระเจ้าวรวงศ์เธอพระองค์เจ้าโสมสวลี พระวรราชาทินัดดามาตุ ปี2549 - รางวัลชมเชยพระราชทานในการแข่งขันสวดมนต์หมู่ทำนองสรภัญญะระดับประเทศ จากสมเด็จพระเทพรัตนราชสุดาฯสยามบรมราชกุมารี ปี 2551และ ปี 2552 - ทูลกระหม่อมหญิงอุบลรัตนราชกัญญา สิริวัฒนาพรรณวดีเสด็จพระราชดำเนินทรงเปิดศูนย์เพื่อนใจวัยรุ่น TO BE NUMBER ONE FRIEND CORNER และห้องเรียน TOT IT SCHOOL เมื่อวันพฤหัสบดีที่ 12 กุมภาพันธ์ 2552 - เด็กหญิงบุษรินทร์ รักแต่งาม นักกีฬาเทนนิสเยาวชนทีมชาติไทย ชนะเลิศเหรียญทองประเภทหญิงคู่ ในกีฬายุวชนโลก ครั้งที่ 43 ณ กรุงเอเธนส์ ประเทศกรีช - ด.ช.ชยุต วิจิตรศิลป์ ชนะเลิศอันดับ 1 เหรียญทอง ในการแข่งขันเทควันโดชิงชนะเลิศแห่งประเทศไทย - ด.ญ.ดวงสมร ช่วยแข็ง ชนะเลิศอันดับ 3 เหรียญทองแดง ในการแข่งขันเทควันโดชิงชนะเลิศแห่งประเทศไทย - นายธนกฤต อยู่โต (Joey) ชนะเลิศในการแข่งขันดัชชี่บอย แอนด์ เกิร์ล ปี 2009 ประเภท สาขาการร้องเพลง - นายประกาศิต พรหมพิริยพงศ์ น.ส.บุษรินทร์ รักแต่งาม เด็กและเยาวชนดีเด่นเนื่องในโอกาสวันเด็กแห่งชาติประจำปี 2553 เข้าเยี่ยมคารวะนายกรัฐมนตรีอภิสิทธิ์ เวชชาชีวะ และเข้ารับโล่จากรัฐมนตรีว่าการกระทรวงศึกษาธิการ นายจุรินทร์ ลักษณวิศิษฏ์ ณ ตึกสันติไมตรี ทำเนียบรัฐบาล 9 มกราคม 2553 - นายชุมพล ลิ่มธัญลักษณ์ เยาวชนคนดี To Be Number One รางวัลเข็มกลัดทองคำ จังหวัดภูเก็ต - รางวัลชนะเลิศชมรม TO BE NUMBER ONE ในสถานศึกษาดีเด่นระดับจังหวัดและระดับภาคประจำปี 2553 รางวัลพระราชทานทูลกระหม่อมหญิงอุบลรัตนราชกัญญา สิริวัฒนาพรรณวดี - สมเด็จพระเทพรัตนราชสุดาฯสยามบรมราชกุมารีเสด็จเป็นองค์ประธาน พิธีเปิดพระราชานุสาวรีย์สมเด็จพระศรีนครินทราบรมราชชนนี วันพฤหัสบดีที่ 27 พฤษภาคม 2553 - นางสาวโรสซาร่าห์ ภักดี นักเรียนรางวัลพระราชทาน ปีการศึกษา 2552 ระดับมัธยมศึกษาตอนต้น - ชนะเลิศการประกวดขบวนพาเหรดในการแข่งขัน “กรีฑา นักเรียน นักศึกษา และประชาชน” ปี 2553 - ชนะเลิศการประกวดการแข่งขันวงโยธวาทิต นักเรียน นักศึกษา ชิงถ้วยพระราชทานฯครั้งที่ 30 ประจำปี 2554 รอบคัดเลือกประเภท ค เขต 8 ชิงถ้วยพระราชทานจากสมเด็จพระเทพรัตนราชสุดาฯสยามบรมราชกุมารี ในวันอังคารที่ 28 ธันวาคม 2553 ณ สนามกีฬาสุระกุล จังหวัดภูเก็ต - นางสาว  อุไรศรี วัตรสังข์  ได้รับรางวัล Photoginic Model จากการแข่งขันสุดยอดนางแบบ ในรายการ  ไทยซุปเปอร์โมเดลคอนเทสท์ 2011. และเข้ารอบ 10 คนสุดท้าย - วงโยธวาทิต โรงเรียนเฉลิมพระเกียรติสมเด็จพระศรีนครินทร์ ภูเก็ต ได้รับรางวัล ชนะเลิศ การประกวดวงโยธวาทิต ประเภทนั่งบรรเลง( Wind Band Class A ) ระดับภาคใต้ ในรายการ THE 1ST SOUTHERN SYMPHONIC BAND COMPETITION 2011 - โรงเรียนเฉลิมพระเกียรติสมเด็จพระศรีนครินทร์ ภูเก็ต ได้รับรางวัล รองชนะเลิศ ( ประเภท ข ) ในการแข่งขันวงโยธวาทิต นักเรียน นักศึกษา ถ้วยพระราชทานสมเด็จพระบรมโอรสาธิราช สยามมกุฎราชกุมาร ครั้งที่ 31 ประจำปี 2555 และรางวัล ความสามารถพิเศษดีเด่น ระดับเหรียญเงิน ณ สนามศุภชลาศัย กรุงเทพมหานคร - วงโยธวาทิต โรงเรียนเฉลิมพระเกียรติสมเด็จพระศรีนครินทร์ ภูเก็ต ได้รับรางวัล ชนะเลิศ การประกวดวงโยธวาทิต นักเรียน นักศึกษา ชิงถ้วยพระราชทาน และ นานาชาติ ครั้งที่ 34 ประจำปี 2558 ( ประเภท ข ) ถ้วยพระราชทานสมเด็จพระบรมโอรสาธิราช สยามมกุฎราชกุมาร และ ได้รับรางวัล ความสามารถพิเศษ ระดับเหรียญเงิน , เครื่องลมดีเด่น , เครื่องกระทบดีเด่น , นักแสดงประกอบดีเด่น - นางสาว  ชาวิกา วัตรสังข์ (ศิษย์เก่า)ได้รับรางวัลรองชนะเลิศอันดับ1 จากการแข่งขันในรายการ  มิสยูนิเวิร์สไทยแลนด์ 2015รายนามนักเรียนรางวัลพระราชทานและรางวัลชมเชยรายนามนักเรียนรางวัลพระราชทานและรางวัลชมเชย. - นางสาวเกษรา นันทยานนท์ นักเรียนรางวัลพระราชทาน ปีการศึกษา 2547 ระดับมัธยมศึกษาตอนปลาย - นางสาวกณิกนันต์ ถิรตันติกุล นักเรียนรางวัลชมเชยรางวัลพระราชทาน ปีการศึกษา 2548 ระดับมัธยมศึกษาตอนปลาย - นายภาสกร อุดมนิยม นักเรียนรางวัลชมเชยรางวัลพระราชทาน ปีการศึกษา 2548 ระดับมัธยมศึกษาตอนต้น - นายชัยพร กาญจนอักษร นักเรียนรางวัลชมเชยรางวัลพระราชทาน ปีการศึกษา 2549 ระดับมัธยมศึกษาตอนปลาย - นายประกาศิต พรหมพิริยพงศ์ นักเรียนรางวัลชมเชยรางวัลพระราชทาน ปีการศึกษา 2549 ระดับมัธยมศึกษาตอนต้น - นายศุภเดช เต็มรัตน์ นักเรียนรางวัลชมเชยรางวัลพระราชทาน ปีการศึกษา 2551 ระดับมัธยมศึกษาตอนปลาย - นางสาวกรสิริ กษิรักษา นักเรียนรางวัลชมเชยรางวัลพระราชทาน ปีการศึกษา 2552 ระดับมัธยมศึกษาตอนปลาย - นางสาวโรสซาร่าห์ ภักดี นักเรียนรางวัลพระราชทาน ปีการศึกษา 2552 ระดับมัธยมศึกษาตอนต้นรายนามเด็กและเยาวชนดีเด่นแห่งชาติเข้าเยี่ยมคารวะนายกรัฐมนตรีรายนามเด็กและเยาวชนดีเด่นแห่งชาติเข้าเยี่ยมคารวะนายกรัฐมนตรี. - น.ส.ชญาภัส ทองอยู่ เด็กและเยาวชนดีเด่นเนื่องในโอกาสวันเด็กแห่งชาติประจำปี 2550 เข้าเยี่ยมคารวะฯพณฯ พลเอกสุรยุทธ์ จุลานนท์ นายกรัฐมนตรี - นายประกาศิต พรหมพิริยพงศ์ เด็กและเยาวชนดีเด่นเนื่องในโอกาสวันเด็กแห่งชาติประจำปี 2553 เข้าเยี่ยมคารวะฯพณฯ นายอภิสิทธิ์ เวชชาชีวะ นายกรัฐมนตรี - น.ส.บุษรินทร์ รักแต่งาม เด็กและเยาวชนดีเด่นเนื่องในโอกาสวันเด็กแห่งชาติประจำปี 2553 เข้าเยี่ยมคารวะฯพณฯ นายอภิสิทธิ์ เวชชาชีวะ นายกรัฐมนตรี - น.ส.ณัฐญา ถานัดดี เด็กและเยาวชนดีเด่นเนื่องในโอกาสวันเด็กแห่งชาติประจำปี 2554 เข้าเยี่ยมคารวะฯพณฯ นางสาวยิ่งลักษณ์ ชินวัตร นายกรัฐมนตรีสถานที่ตั้ง สถานที่ตั้ง. ตั้งอยู่ที่ 189 หมู่ 1 ถนนรัตนโกสินทร์ 200 ปี ตำบลวิชิต อำเภอเมืองภูเก็ต จังหวัดภูเก็ต</doc>
