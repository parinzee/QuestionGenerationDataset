<doc id="415547" url="https://th.wikipedia.org/wiki?curid=415547" title="อิทธิเดช แก้วหลวง">อิทธิเดช แก้วหลวง นายอิทธิเดช แก้วหลวง (เกิด 19 พฤศจิกายน พ.ศ. 2506) สมาชิกสภาผู้แทนราษฎรเชียงราย เขต 6 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. อิทธิเดช แก้วหลวง เกิดเมื่อวันที่ 19 พฤศจิกายน พ.ศ. 2506 เป็นบุตรของนายเอ็ม และนางทวีรัตน์ แก้วหลวง มีพี่น้อง 2 คน สำเร็จการศึกษานิติศาสตรบัณฑิต จุฬาลงกรณ์มหาวิทยาลัย และศิลปศาสตรมหาบัณฑิต สาขาเศรษฐศาสตร์ มหาวิทยาลัยเวสเทิร์นมิชิแกน ประเทศสหรัฐอเมริกา สมรสกับนางจิตต์อนงค์ มีบุตร 2 คนงานการเมือง งานการเมือง. ปี พ.ศ. 2544 ได้รับเลือกตั้งสมาชิกสภาผู้แทนราษฎรครั้งแรกในสังกัดพรรคไทยรักไทย และได้รับเลือกตั้งติดต่อกันมาอีก 3 ครั้ง อนึ่ง นายอิทธิเดชเคยเป็นที่ปรึกษา รัฐมนตรีประจำสำนักนายกรัฐมนตรี พ.ศ. 2545, ที่ปรึกษา รัฐมนตรีว่าการกระทรวงอุตสาหกรรม พ.ศ. 2546, ที่ปรึกษา รัฐมนตรีว่าการกระทรวงคมนาคม พ.ศ. 2547 และที่ปรึกษา รัฐมนตรีว่าการกระทรวงทรัพยากรธรรมชาติและสิ่งแวดล้อม พ.ศ. 2548 รวมทั้งเป็นประธานคณะกรรมาธิการกิจการชายแดนไทย สภาผู้แทนราษฎร ระหว่าง พ.ศ. 2552 - 2554สมาชิกสภาผู้แทนราษฎร สมาชิกสภาผู้แทนราษฎร. อิทธิเดช แก้วหลวง ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดเชียงราย สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดเชียงราย สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเชียงราย สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงราย สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
