<doc id="572429" url="https://th.wikipedia.org/wiki?curid=572429" title="อัลติเมตมาร์เวล vs. แคปคอม 3">อัลติเมตมาร์เวล vs. แคปคอม 3 อัลติเมตมาร์เวล vs. แคปคอม 3 (; ) เป็นเกมต่อสู้ข้ามฝั่งที่ได้รับการพัฒนาโดยแคปคอม ซึ่งเป็นภาคอัปเดตต่อจาก ภายหลังจากเหตุการณ์แผ่นดินไหวและคลื่นสึนามิในโทโฮะกุ พ.ศ. 2554 แผนพัฒนาสำหรับรายการดาวน์โหลดสำหรับเกมต้นฉบับเดิมได้หยุดชะงักลง รายการเพิ่มเติมได้ถูกสร้างขึ้นมาแบบสแตนด์อะโลน สำหรับการขายปลีกที่มีส่วนลด อัลติเมตมาร์เวล vs. แคปคอม 3 ได้รับการเปิดตัวในเดือนพฤศจิกายน ค.ศ. 2011 ในระบบเพลย์สเตชัน 3 และเอ็กซ์บ็อกซ์ 360 และเป็นเกมเปิดตัวสำหรับเพลย์สเตชันวิต้าใน ค.ศ. 2012 โดยในเดือนมีนาคม ค.ศ. 2012 เกมทำยอดจำหน่ายที่ 600,000 ชุดทั่วโลกสำหรับระบบเพลย์สเตชัน 3 และเอ็กซ์บ็อกซ์ 360รูปแบบการเล่น รูปแบบการเล่น. รูปแบบการเล่นหลักของ อัลติเมตมาร์เวล vs. แคปคอม 3 ส่วนใหญ่คล้ายคลึงกับ มาร์เวล vs. แคปคอม 3 ผู้เล่นสามารถเลือกตัวละครที่มีความแตกต่างกันสามตัวในการต่อสู้ 1 ครั้ง เกมมีรูปแบบการแท็กทีมเช่นเดียวกับภาคก่อน ซึ่งผู้เล่นสามารถที่จะทำการสลับตัวละครทั้งสามของเขาได้ในทุกจุดของการต่อสู้ ในระหว่างการต่อสู้ ผู้เล่นแต่ละคนสามารถเรียกตัวละครที่ซ่อนอยู่ในจอมาใช้ท่าพิเศษได้ ซึ่งเป็นที่รู้จักในฐานะ "ผู้ช่วย" โดยการกดปุ่มช่วยที่สอดคล้องกัน ในขณะที่การโจมตีของตัวละคร จะเป็นการเติมพลังเกจไฮเปอร์คอมโบของทีมไปในตัว ซึ่งสามารถนำมาใช้ได้โดยผู้เล่นได้ทำการโจมตีบางอย่าง เช่นไฮเปอร์คอมโบและสแนปแบ็ค โดยมีเป้าหมายคือการโจมตีให้พลังชีวิตอีกฝ่ายหมดลงและกำจัดทีมศัตรูที่มีอยู่ทั้งหมด หรือรักษาพลังชีวิตของเราเอาไว้ให้มากที่สุดก่อนที่จะหมดเวลา อัลติเมตมาร์เวล vs. แคปคอม 3 มีความโดดเด่นในด้านแบบจำลองตัวละครสามมิติรวมถึงฉากหลัง อย่างไรก็ตาม รูปแบบการเล่นยังคงจำกัดอยู่ในระนาบสองมิติ เกมใช้ระบบบังคับแปดทิศทางเพื่อช่วยให้ผู้เล่นสามารถกระโดด, ย่อตัว, เคลื่อนตัวไปข้างหน้าหรือถอยห่างจากฝ่ายตรงข้ามได้ เกมยังสามารถใช้ปุ่มบังคับแบบง่าย กลเม็ดการกดสามปุ่มคือการโจมตีแบบเบา, กลาง, หนักที่ได้มีการแนะนำในก่อนหน้านี้ ส่วนปุ่มการเปลี่ยนตัวใช้เมื่อมีการส่งฝ่ายตรงข้ามขึ้นไปในอากาศและเปลี่ยนตัวละครเพื่อทำแอร์คอมโบกลางอากาศได้กลับมามีในภาคนี้อีกครั้ง โดยการเปลี่ยนตัวกลางอากาศได้มีการเปลี่ยนแปลงในอัลติเมตมาร์เวล vs. แคปคอม 3 ซึ่งผู้เล่นสามารถลดค่ามิเตอร์ออกจากเกจไฮเปอร์คอมโบของฝ่ายตรงข้าม, เพิ่มค่ามิเตอร์ของตัวเอง หรือสร้างความเสียหายได้มากขึ้น การเปลี่ยนแปลงการเล่นเกมใหม่อีกประการคือการเพิ่มปุ่มบดขยี้ ที่ไฮเปอร์คอมโบบางอย่างสามารถสร้างความเสียหายมากขึ้นได้อีกเมื่อผู้เล่นทำการกดปุ่มย้ำ ระบบ “เอ็กซ์-แฟกเตอร์” ซึ่งเป็นสิ่งเพิ่มการสร้างความเสียหาย, ความเร็ว และการฟื้นพลังชีวิต ยังได้กลับมาปรากฏในภาคนี้อีกครั้ง ในอัลติเมตมาร์เวล vs. แคปคอม 3 การใช้เอ็กซ์-แฟกเตอร์กินช่วงเวลาที่สั้นกว่าเมื่อเทียบกับภาคก่อน แต่ไม่อาจใช้การได้เมื่ออยู่กลางอากาศ การเพิ่มการโจมตีและความเร็วของตัวละครแต่ละรายต่างได้รับการปรับแต่ง และช่วงเวลาของการใช้เอ็กซ์-แฟกเตอร์สำหรับนักสู้แต่ละคนยังได้รับการเปลี่ยนแปลง โดยทั่วไปแล้ว ตัวละครมีความแข็งแกร่งกว่าจะได้รับเวลาน้อยลงสำหรับนำไปใช้ในการเพิ่มสถิติ นอกจากนี้ ท่าไฮเปอร์คอมโบที่ใช้ในช่วงเอ็กซ์-แฟกเตอร์ยังมีส่วนในการสร้างความเสียหายตามอัตราส่วน ขณะที่กลไกหลักของเกมยังคงเดิม ความสุนทรีย์หลายประการต่างได้รับการปรับปรุง รวมถึงตัวละครและการเลือกฉากต่อสู้ใหม่ ๆ ระบบการแสดงภาพแบบฮัดของเกมนี้ยังได้รับการออกแบบใหม่ นอกจากนี้ ตัวละครที่กลับมาหลายตัวได้รับการเปลี่ยนแปลงความสมดุล สิ่งเหล่านี้รวมถึงการเคลื่อนไหวและการปรับแต่งภาพเคลื่อนไหวสำหรับตัวละครบางประการ คำสั่งเกี่ยวกับการส่งข้อมูลออนไลน์ได้รับการนำเสนอในเกม เพื่อให้เล่นแบบออนไลน์ได้ราบรื่นยิ่งขึ้น โหมดผู้ชมใหม่ช่วยให้ผู้เล่นทั้งหกคนได้ชมการแข่งขันออนไลน์ระหว่างผู้เล่นอื่น ๆ การแข่งรีแมตช์และตารางผู้นำยังได้รับการปรับปรุงให้ดีขึ้นเพื่อยกระดับความเจนจัดในรูปแบบออนไลน์โหมด โหมด. อัลติเมตมาร์เวล vs. แคปคอม 3 ประกอบด้วยโหมดรูปแบบการเล่นแบบเดียวกับภาคก่อน ซึ่งได้แก่ โหมดอาเขด, โหมดผู้เล่นต่อสู้กันเอง และโหมดฝึกฝน ส่วน "โหมดฮีโร่แอนด์เฮรัลด์" เป็นฟรีดาวน์โหลดสำหรับผู้เล่นคนเดียวและผู้เล่นหลายคน, โหมดทีมอิงตามผู้เล่นได้รับความสามารถใหม่ร่วมกับการใช้การ์ดอัพเกรด, มีการปรับแต่งตัวละครร่วมกับอานุภาพใหม่ และการแข่งขันในแต่ละฝ่ายในฐานะเป็นวีรบุรุษปกป้องโลกหรือเป็นฝ่ายผู้ส่งสาส์นแห่งกาแลคตัส "การ์ดความสามารถ" ซึ่งมีตัวละครต่าง ๆ จากห้วงจักรวาลมาร์เวลและแคปคอม มีไว้สำหรับปลดล็อกการเพิ่มพลังพิเศษ ดังเช่น การล่องหน, เกราะป้องกันพิเศษ และคงกระพันจากสิ่งที่ยิงออกไป จากการใช้งานในระหว่างการต่อสู้ของโหมดที่เจาะจง โดยใช้การ์ดสามใบที่แตกต่างกันสำหรับการติดตั้งเพียงครั้งเดียว ซึ่งมีการ์ดกว่า 100 แบบสำหรับการเก็บสะสมตัวละคร ตัวละคร. อัลติเมตมาร์เวล vs. แคปคอม 3 ได้มีการเปิดตัวตัวละครใหม่อย่างฟีนิกซ์ ไรท์ หรือที่รู้จักในชื่อริวอิจิ นะรุโฮะโด ในเวอร์ชันภาษาญี่ปุ่น ซึ่งแม้จะมีการเปิดตัวนักสู้ทีละราย เพื่อเป็นการสร้างกระแสของเกมต่อสู้จนเป็นเรื่องปกติ แต่ก็มีผู้คนให้ความสนใจต่อตัวละครดังกล่าวมากเป็นพิเศษ เนื่องด้วยเป็นตัวละครจากเกมทนายชื่อเอชแอตเทอร์นีย์ หรือกาคุเท็นไซบัน ในเวอร์ชันภาษาญี่ปุ่น โดยได้มีการนำท่าการเคลื่อนไหวจากเกมต้นฉบับมาดัดแปลงเป็นท่าโจมตี โดยเฉพาะการชี้นิ้วเพื่อคัดค้านอันเป็นเอกลักษณ์ และการปรากฏตัวของตัวละครฝั่งมาร์เวลคอมิกส์อย่างโนวา รวมถึง ได้มีการเปิดตัวแฟรงก์ เวสต์ ซึ่งเป็นตัวละครจากเกมซีรีส์เดดไรซิง และเคยปรากฏตัวใน แม้ว่ารูปแบบการต่อสู้จะเหมือนกับเกมดังกล่าว แต่ทางแคปคอมได้ทำการปรับปรุงโดยเพิ่มระบบเลเวล และยกเลิกท่าไม้ตายที่อยู่ในชุดร็อคแมนออกไป และตัวละครชื่อร็อกเก็ตแรคคูน ที่ปรากฏตัวครั้งแรกในมาร์เวลพรีวิว เล่ม 7 โดยในเกม ตัวละครดังกล่าวจะเน้นการใช้แทกติกและการวางกับดัก ในภาคนี้ มีตัวละคร 36 ตัวจาก มาร์เวล vs. แคปคอม 3 ภาคแรก กับตัวละครใหม่อีก 12 ตัว จิล วาเลนไทน์ และชูมา-โกรัธ ซึ่งเป็นสองตัวละครที่ได้รับการเปิดตัวโดยการดาวน์โหลดเนื้อหาสำหรับเกมในภาคก่อนก็ยังคงมีอยู่สำหรับการดาวน์โหลด โหมดออฟไลน์ใหม่สามารถช่วยให้ผู้เล่นสามารถใช้กาแลคตัส ซึ่งเป็นตัวละครบอสที่ไม่สามารถใช้เล่นได้ในตอนแรก ตามมาด้วยเหล่าตัวละครพิเศษสำหรับการอัปเดตภาคอัลติเมตการพัฒนา การพัฒนา. ณ วันที่ 20 กรกฎาคม ค.ศ. 2011 ที่งานซานดิเอโกคอมิก-คอนอินเตอร์เนชันแนล ทางบริษัทแคปคอมได้ประกาศว่าได้มีการพัฒนาเวอร์ชันอัปเดตมาร์เวล vs. แคปคอม 3 โดยใช้ชื่ออัลติเมตมาร์เวล vs. แคปคอม 3 ซึ่งได้มีการเพิ่มตัวละคร, ฉาก, โหมด, เนื้อเรื่องใหม่ และการปรับปรุงอื่น ๆ อีกมากมายสำหรับความสมดุลของเกมรวมถึงฟังก์ชันออนไลน์สำหรับราคางบประมาณ มีคุณสมบัติและการปรับแต่งขึ้นใหม่หลายประการ เช่น การเพิ่มขึ้นของโหมดผู้ชม และปรับแต่งระบบเอ็กซ์-แฟกเตอร์ ซึ่งเป็นผลจากข้อเสนอแนะจากแฟน ๆ ของแคปคอม ที่งานโตเกียวเกมโชว์ 2011 โยะชิโนะริ โอะโนะ ซึ่งเป็นผู้ผลิตวิดีโอเกมของแคปคอม ซึ่งหลังจากนั้นได้มีการประกาศถึงการเปิดตัวในฐานะรายชื่อเข้าร่วมสำหรับระบบเพลย์สเตชันวิต้า โดยได้มีการสัญญาว่าในรุ่นมือถือจะมีเนื้อหาเช่นเดียวกับที่มีอยู่ในรุ่นคอนโซล และจะรองรับระบบการควบคุมแบบสัมผัสหน้าจอ ภายหลังจากการเปิดตัวของมาร์เวล vs. แคปคอม 3 ทีมงานผู้พัฒนาได้มีแผนการที่จะเปิดตัวการเพิ่มเนื้อหาที่สามารถดาวน์โหลดมาใช้ (ดีแอลซี) อย่างไรก็ตาม ภายหลังจากเกิดเหตุแผ่นดินไหวและคลื่นสึนามิในโทโฮะกุ พ.ศ. 2554 และปัญหาด้านสุขภาพของพนักงานส่งผลให้มีการเลื่อนการพัฒนาออกไป เรียวตะ นิตสุมะ ซึ่งเป็นทั้งผู้อำนวยการและผู้ผลิต รวมถึงทีมงานของเขาได้ตัดสินใจที่จะเปิดตัวระบบดีแอลซีบนแผ่นดิสก์ใหม่ พร้อมกับรูปแบบการเล่นที่ได้รับการปรับสมดุลและเนื้อหาใหม่ ผลที่ตามมา การสร้างอัลติเมตมาร์เวล vs. แคปคอม 3 ได้ถูกแบ่งออกเป็นประมาณครึ่งหนึ่งสำหรับการดาวน์โหลดเนื้อหาระหว่างเกมเวอร์ชันเดิมกับเวอร์ชันเนื้อหาใหม่ เช่นเดียวกับภาคก่อน อัลติเมตมาร์เวล vs. แคปคอม 3 ได้รับการออกแบบมาเพื่อผู้เล่นใหม่เข้าถึงได้มากขึ้นสำหรับเกมประเภทต่อสู้ แคปคอมได้สังเกตเห็นการดำเนินงานในมาร์เวล vs. แคปคอม 3 และได้พยายามที่จะสร้างอัลติเมตมาร์เวล vs. แคปคอม 3 ในฐานะนักสู้เชิงกลยุทธมากยิ่งขึ้น การปล่อยอาวุธและการควบคุมพื้นที่ต่างเป็นเป้าประสงค์ที่จะให้กลายเป็นรูปแบบการเล่นที่ง่ายยิ่งขึ้น เพื่อให้สามารถใช้กลยุทธได้อย่างลุ่มลึกการตลาด การตลาด. เพื่อส่งเสริมการขยายการตลาด ได้มีแพ็ครูปแบบพิเศษสำหรับผู้ค้าปลีก ซึ่งได้รวมโมเดล 3 มิติรูปแบบต่าง ๆ เป็นโบนัสแถมสำหรับการสั่งซื้อล่วงหน้า หากเป็นเกมที่ได้รับการสั่งซื้อล่วงหน้าจากเกมสต็อป ผู้เล่นจะได้รับแพ็คเฟมเฟเทล (ชุนลี, มอริแกน, สตอร์ม, เอ็กซ์-23) เว็บอเมซอนได้นำเสนอแพ็คนิวเอจออฟฮีโรคอสตูม (โกคิ, เซนติเนล, ด็อกเตอร์ดูม, สไตรเดอร์ฮิริว) ในขณะที่เบสต์บายให้สิทธิ์ในการเข้าถึงแพ็ควิลเลียนคอสตูม (ซี. ไวเปอร์, โมด็อค, ซูเปอร์-สครัล, เวสเกอร์) ภายหลังจากเกมได้รับการเปิดตัว แพ็คคอสตูมอื่นได้กลายมาเป็นของที่สามารถหาซื้อได้ในวันที่กำหนดไว้ผ่านทางเอ็กซ์บ็อกซ์ไลฟ์มาร์เก็ตเพลสและเพลย์สเตชันเน็ตเวิร์ก แพ็คแอนเชียนวอร์ริเออร์สคอสตูม ประกอบด้วย อาเธอร์, ไฟเยอร์แบรนด์, ฮัลค์ และแมกนีโต ได้รับการวางแผนสำหรับการเปิดตัว ณ วันที่ 20 ธันวาคม ค.ศ. 2011 แต่ก็ได้รับการประกาศโดยแคปคอมที่จะเลื่อนออกไปจนถึงวันที่ 6 มีนาคม ค.ศ. 2012 เนื่องด้วยความคัดแย้งที่มีอยู่กับรูปแบบอื่นของแมกนีโต คอสตูมที่ชวนสงสัย ได้อิงกับการปรากฏตัวแมกนีโตในซีรีส์เฮาส์ออฟเอ็ม โดยมีความคล้ายคลึงกับฉลองพระองค์ของสมเด็จพระราชาธิบดีควน การ์โลสที่ 1 แห่งสเปน และในภายหลังจึงได้มีการนำออกไปจากแพ็ค บริษัทโฮริ ซึ่งเป็นบริษัทผลิตอุปกรณ์ต่อพ่วงสำหรับวิดีโอเกม ได้ประกาศเปิดตัวคันบังคับ "เรียลอาเขดโปรวีซีรีส์" ที่มีลายอัลติเมตมาร์เวล vs. แคปคอม 3 โดยได้มีการจำหน่ายที่ประเทศญี่ปุ่นในเดือนพฤศจิกายน ค.ศ. 2011 สำหรับระบบเพลย์สเตชัน 3 และระบบเอ็กซ์บอกซ์ 360 ส่วนเซ็ธ คิลเลียน ซึ่งเป็นผู้จัดการอาวุโสของแคปคอมสาขาสหรัฐอเมริกา ได้เปิดเผยกลยุทธการตลาดสำหรับระบบเพลย์สเตชันวิต้า โดยแสดงให้เห็นว่าเกมสามารถบังคับได้ง่าย เช่นเดียวกับการใช้คันบังคับแบบอาเขดด้วยการใช้ระบบสัมผัสหน้าจอเข้ามาทดแทนการตอบรับ การตอบรับ. อัลติเมตมาร์เวล vs. แคปคอม 3 เมื่อเปิดตัว โดยมากแล้วได้รับเสียงวิจารณ์ด้านบวก เกมเมอร์จากเว็บไซต์เมตาคริติกให้คะแนนที่ 80 และ 79 คะแนนสำหรับระบบเพลย์สเตชัน 3 และเอ็กซ์บ็อกซ์ 360 ตามมาด้วยคะแนนรวมจากเว็บไซต์เกมแรงกิงส์ที่ 81 คะแนนในทั้งสองระบบ เกมนี้ได้รับการยกย่องถึงรูปแบบการเล่นที่หลากหลายในมาร์เวล vs. แคปคอม 3: เฟทออฟทูเวิลด์ และการปรับแต่งด้านออนไลน์ สถานีโทรทัศน์จี4 ได้ยกย่องเกมนี้ว่า "เรียบง่าย และมีรูปแบบการเล่นที่ลุ่มลึก", "รวมดาวตัวละคร" และ"จุดเด่นด้านออนไลน์ได้รับการปรับปรุง" เว็บไซต์ 1อัพ.คอมกล่าวถึงเกมนี้ว่า "มีการปรับปรุงเพิ่มขึ้นจากภาคเดิมเป็นอย่างมาก" เว็บไซต์เกมสปอตกล่าวว่า "อัลติเมตมาร์เวล vs. แคปคอม 3เป็นเวอร์ชันที่เด็ดเหนือกว่า ในขณะที่จุดเด่นของเกมยังคงขาดหายไปเมื่อเทียบกับตัวละครอื่นที่มี โดยเอกลักษณ์การผสมผสานที่ไม่ธรรมดาของซีรีส์ยังคงมีความแข็งแกร่งอยู่" นิตยสารเอดจ์ได้ให้ความเห็นต่อเนื้อหาใหม่ว่า "สร้างขึ้นสำหรับแพ็คเกจแบบเอื้อเฟื้อตามงบประมาณที่ให้ไว้ และเมื่อคลิกก็ทำให้ลานตา" คำติชมร่วมกันในหมู่ผู้วิจารณ์สำหรับอัลติเมตมาร์เวล vs. แคปคอม 3 คือ ขาดเนื้อหาที่ได้มีตัวละครเพิ่มขึ้นในแผ่นดิสค์รวมถึงการปรับแต่งรูปแบบการเล่น เว็บไซต์ไอจีเอ็นได้ตั้งข้อสังเกตว่าในขณะที่ "การรวมตัวใหม่ของตัวละครแน่นอนว่าเป็นที่ต้อนรับซึ่งได้มีการแก้ไขใหม่ได้เป็นหนึ่งในประเด็นหลักของอัลติเมตมาร์เวล vs. แคปคอม 3" เกมนี้ "ไม่ได้เพิ่มเท่าที่ควรในด้านคุณสมบัติพิเศษและโหมดใหม่ ๆ ทำให้ป้ายราคาสี่สิบดอลลาร์และแพ็คเกจค้าปลีกเป็นสิ่งที่ยากต่อการยอมรับ" นิตยสารอินฟอร์เมอร์ ได้ชี้ให้เห็นว่า "พรั่งพร้อมด้วยนักสู้ และผู้เจนสมรภูมิระดับฮาร์ดคอร์ตัวใหม่ ๆ ต้องขอบคุณแคปคอมในการสร้างความรุนแรงและจังหวะคอมโบ ต่อความพยายามในการปรับสมดุลของเกม" แต่ "แฟนจำนวนหนึ่งที่ได้เล่นภาคเดิมมาก่อนและแฟนที่สนใจเฉพาะตัวละครใหม่ ๆ ดูเหมือนจะละทิ้งความต้องการของแฟนกลุ่มนี้ไป" ในส่วนของเพลงประกอบ ทางอินเทอร์เน็ตมูวีเดตาเบสได้แสดงให้เห็นถึงความคิดเห็นของผู้ใช้ โดยกล่าวถึงในส่วนของเพลงประกอบ ว่าเป็นธีมจังหวะรีมิกซ์ประกอบตัวละครที่มีอยู่ในฉบับดั้งเดิมหรือซีรีส์ข้ามฝั่งในอดีต รวมถึงเพลงที่ไม่ค่อยมีชื่อเสียงอย่าง "ไอวอนนาเทคยูฟอร์อะไรด์" ที่มีอยู่ในมาร์เวล vs. แคปคอม 2 เช่นเดียวกับเสียงเอฟเฟกต์ โดยมีทั้งแบบคลาสสิกและแบบไดนามิก ซึ่งในแบบหลังได้มีการปรับให้ดีขึ้น, รวมถึงเสียงวงดนตรี ตลอดจนเพลงประกอบพื้นหลัง ส่วนเว็บไซต์นาวเกมเมอร์ได้วิจารณ์ในส่วนของเพลงประกอบร่วมกับส่วนอื่น ๆ ของเกมค่อนไปในทางที่ดี และได้ให้คะแนนด้านเสียงของเกมนี้ที่ 8.1 คะแนนเต็ม 10</doc>
