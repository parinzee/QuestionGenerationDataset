<doc id="47986" url="https://th.wikipedia.org/wiki?curid=47986" title="พูนสวัสดิ์ กระทิงแดงยิม">พูนสวัสดิ์ กระทิงแดงยิม พูนสวัสดิ์ กระทิงแดงยิม มีชื่อจริงว่า เฉลิมวงศ์ อุดมนา (ชื่อเดิม: ประกอบ อุดมนา, ชื่อเล่น: โต้) เกิดวันที่ 20 พฤศจิกายน พ.ศ. 2523 ที่อำเภอภูพาน จังหวัดสกลนคร มีฉายาว่า "ไอ้รถถังจูเนียร์" หรือ "ไอ้รถถัง" อดีตแชมป์โลกรุ่นซูเปอร์แบนตัมเวท WBA , อดีตแชมป์'เฉพาะกาล'รุ่นแบนตัมเวท WBA , อดีตแชมป์ PABA และ อดีตแชมป์ WBA Fedelatin( สละ ) พูนสวัสดิ์เป็นลูกชายของ พูนสวัสดิ์ ศิษย์ศรทอง อดีตแชมป์มวยไทยเวทีราชดำเนิน รุ่น 126 ปอนด์ เคยชกมวยไทยมาก่อนในชื่อ พูนสวัสดิ์ ว.สิงห์เสน่ห์ ชกมวยสากลครั้งแรกเมื่อวันที่ 15 มิถุนายน พ.ศ. 2544 ชนะน็อค รามิค ลทอม นักมวยชาวฟิลิปปินส์ไปแค่ยกแรกจากการชก กำหนด 6 ยก ต่อจากนั้น ชกชนะอีกสองครั้ง จึงได้ชิงแชมป์สมาคมมวยแห่งเอเชียในรุ่นแบนตัมเวท และป้องกันตำแหน่งได้หลายครั้ง ก่อนจะขึ้นชิงแชมป์โลกเฉพาะกาล WBA กับ ริคาร์โด คอร์โดบา นักมวยชาวปานามา และป้องกันไว้ได้หนึ่งครั้ง ก่อนจะต้องมาชกเพื่อชิงแชมป์จริงกับ วลาดิเมียร์ ไซโดเรนโก นักมวยชาวยูเครน อดีตคู่ชกของวิจารณ์ พลฤทธิ์ ในการแข่งขันโอลิมปิก 2000 ที่ซิดนีย์ ประเทศออสเตรเลีย แต่ไม่ประสบความสำเร็จเมื่อเป็นฝ่ายแพ้คะแนนไป พูนสวัสดิ์ได้เลื่อนรุ่นขึ้นไปชกในรุ่นซูเปอร์แบนตั้มเวท และประสบความสำเร็จเมื่อเป็นฝ่ายชนะน็อก เบอร์นาร์ด ดันน์ เพียงแค่ยกที่ 3 ที่ประเทศไอร์แลนด์ ในถิ่นของดันน์เอง เมื่อเดือนกันยายน พ.ศ. 2552 ซึ่งในครั้งนี้พูนสวัสดิ์มีความสมบูรณ์ทางร่างกายมาก จนทางสื่อมวลชนท้องถิ่นตั้งฉายาให้ว่า "ไทยพูน" อีกทั้งในการชกพูนสวัสดิ์ก็ทำให้ดั้งจมูกของดันน์แตกเป็นแผลฉกรรจ์ได้ เมื่อได้แชมป์โลกมาแล้ว พูนสวัสดิ์มีท่าทางว่าจะสามารถป้องกันแชมป์ได้อย่างยาวนาน เพราะเป็นนักมวยหมัดหนัก ฝีมือดี แต่ในการป้องกันตำแหน่ง 3 ที่ประเทศญี่ปุ่น กับ เรียว ลิลี นักมวยชาวเกาหลีเหนือสัญชาติญี่ปุ่น เรียว ลิลี ใช้รูปแบบการชกที่ตีหัวเข้าบ้าน ด้วยการเข้าชกแล้วหนี พูนสวัสดิ์พยายามไล่ตามแต่ไม่ทัน ครบ 12 ยก ก็เสียแชมป์โลกไปเมื่อเป็นฝ่ายแพ้คะแนนอย่างเป็นเอกฉันท์ เมื่อปี พ.ศ. 2553 จากนั้นพูนสวัสดิ์ก็ยังคงชกเคลื่อนไหว ด้วยการกลับมาเป็นแชมป์ PABA ในรุ่นซูเปอร์แบนตั้มเวท จนกระทั่งในปลายปี พ.ศ. 2555 พูนสวัสดิ์มีโอกาสชิงแชมป์โลกอีกครั้ง กับ กิลเลอร์โม ริกอนเดอ๊อกซ์ นักมวยชาวคิวบา ผู้ไม่เคยแพ้หรือเสมอใคร เจ้าของเหรียญทองโอลิมปิก 2 สมัย (โอลิมปิก 2000, โอลิมปิก 2004) ซึ่งเป็นคู่ชิงชนะเลิศในรุ่นแบนตั้มเวทของ วรพจน์ เพชรขุ้ม ซึ่งกำหนดจะมีขึ้นที่โตโยต้า เซนเตอร์ เมืองฮุสตัน รัฐเท็กซัส สหรัฐอเมริกา ในเช้าวันที่ 16 ธันวาคม ตามเวลาในประเทศไทย ร่วมรายการเดียวกับ โนนิโต โดแนร์ นักมวยระดับซูเปอร์สตาร์ชาวฟิลิปปินส์ป้องกันตำแหน่งแชมป์โลกด้วย พูนสวัสดิ์และคณะได้เดินทางไปถึงที่สถานที่ชกตั้งแต่วันที่ 8 ธันวาคม แต่ทว่าผลการตรวจเลือดก่อนการชกจริงแค่วันเดียว ปรากฏว่าเลือดของพูนสวัสดิ์หลังจากการตรวจแล้วถึง 3 ครั้ง ปรากฏว่าเป็นเลือดบวก (เลือดติดเชื้อธาลัสซีเมียและไวรัสตับอักเสบ บี) ไม่อาจขึ้นชกได้ตามกฎของคณะกรรมาธิการมวยรัฐเท็กซัส ทำให้ต้องเดินทางกลับทันที ซึ่งทางพูนสวัสดิ์มีความผิดหวังเป็นอย่างมาก หลังจากนั้นไม่นาน พูนสวัสดิ์จึงต้องแขวนนวมไปในที่สุด ชีวิตส่วนตัว สมรสกับ นางเอื้อการย์ อุดมนา (พร) และมีบุตรสาวหนึ่งคน ชื่อ ธมลวรรรณ อุดมนา (พั๊นซ์)เกียรติประวัติเกียรติประวัติ. - แชมป์ PABA รุ่นแบนตั้มเวท (2544-2548)- ชิง, 12 ต.ค. 2544 ชนะคะแนน ลี เอสโคปิโด () ที่ ห้างสรรพสินค้าเดอะมอลล์ งามวงศ์วาน ต.บางเขน อ.เมืองนนทบุรี จ.นนทบุรี - ป้องกันแชมป์ครั้งที่ 1, 12 ธันวาคม 2544 ชนะน็อค ยก 3 อเล็กซานเดอร์ เอสคาสเนอร์ (ฟิลิปปินส์) ที่ จ.เชียงใหม่ - ป้องกันแชมป์ครั้งที่ 2, 13 กุมภาพันธ์ 2545 ชนะน็อค ยก 4 พีเดอริโต ลอเรนเต้ (ฟิลิปปินส์) ที่ ถนนเยาวราช - ป้องกันแชมป์ครั้งที่ 3, 28 มีนาคม 2545 ชนะน็อค ยก 3 โจเอล จูนิโอ (ฟิลิปปินส์)ที่ จ.สมุทรสาคร - ป้องกันแชมป์ครั้งที่ 4, 24 พฤษภาคม 2545 ชนะน็อค ยก 2 จอห์นนี่ เลีย (ฟิลิปปินส์) ที่ จ.นครปฐม - ป้องกันแชมป์ครั้งที่ 5, 20 สิงหาคม 2545 ชนะน็อค ยก 5 ไฮเมย์ อาเซอร์ดา (ฟิลิปปินส์) ที่ กรุงเทพการประมูลรถยนต์ แขวงคลองจั่น เขตบางกะปิ กรุงเทพมหานคร - ป้องกันแชมป์ครั้งที่ 6, 19 พฤศจิกายน 2545 ชนะน็อค ยก 10 ไซมอน ราโมนี () ที่ ครัวแสวงซีฟู้ด ชายทะเลบางขุนเทียน แขวงท่าข้าม เขตบางขุนเทียน กรุงเทพมหานคร - ป้องกันแชมป์ครั้งที่ 7, 12 กุมภาพันธ์ 2546 ชนะน็อค ยก 6 โดเซอร์ โทบิง () ที่ อ.พยุหะคีรี จ.นครสวรรค์ - ป้องกันแชมป์ครั้งที่ 8, 25 เมษายน 2546 ชนะน็อค ยก 6 คารามอน โอซิคูลอฟ () ที่ ครัวแสวงซีฟู้ด ชายทะเลบางขุนเทียน แขวงท่าข้าม เขตบางขุนเทียน กรุงเทพมหานคร - ป้องกันแชมป์ครั้งที่ 9, 30 มิถุนายน 2546 ชนะคะแนน บอย กิววาร่า (ฟิลิปปินส์) ที่ โรงเรียนบางบัวทอง จ.นนทบุรี - ป้องกันแชมป์ครั้งที่ 10, 29 สิงหาคม 2546 ชนะน็อค ยก 9 มอยเชียส คัสโตร () ที่ จ.ขอนแก่น( เป็นการพิสูจน์แชมป์ เนื่องจาก คัสโตร ขึ้น ชกในฐานะ แชมป์ WBA Fedelatin รุ่น 118 ปอนด์) - ป้องกันแชมป์ครั้งที่ 11, 29 ตุลาคม 2546 ชนะคะแนน ไฮเม่ บาร์เซโลนา (ฟิลิปปินส์) ที่ จ.สมุทรปราการ - ป้องกันแชมป์ครั้งที่ 12, 2 มี.ค. 2547 ชนะน็อค ยก 2 ออสการ์ ซาร์ซิน () ที่ จ.สมุทรสาคร - ป้องกันแชมป์ครั้งที่ 13, 20 เม.ย. 2547 ชนะน็อค ยก 10 ทาเคียร์ อิบรากิมอฟ () ที่ อ.ขนอม จ.นครศรีธรรมราช(สละแชมป์ WBA Fedelatin รุ่น 118 ปอนด์) - ป้องกันแชมป์ครั้งที่ 14, 20 ก.ค. 2547 ชนะน็อค ยก 4 โอโบเต้ อาเมเม่ () ที่ จ.นครศรีธรรมราช - ป้องกันแชมป์ครั้งที่ 15, 26 ต.ค. 2547 ชนะคะแนน ไมเคิล โดมิงโก (ฟิลิปปินส์) ที่ จ.นครพนม - ป้องกันแชมป์ครั้งที่ 16, 15 มีนาคม 2548 ชนะคะแนน เรย์แมน ซาลัม (ฟิลิปปินส์) ที่ จ.เพชรบูรณ์ - ป้องกันแชมป์ครั้งที่ 17, 24 พ.ค. 2548 ชนะคะแนน โจเอล บูเอญ่า (ฟิลิปปินส์) ที่ เวทีมวยราชดำเนิน กรุงเทพมหานคร - สละแชมป์ - แชมป์โลกรุ่นแบนตั้มเวท WBA เฉพาะกาล (2548)- ชิง 31 สิงหาคม 2548 ชนะคะแนน ริคาร์โด คอร์โดบา (ปานามา) ที่ เวทีมวยราชดำเนิน กรุงเทพมหานคร - ป้องกันแชมป์ครั้งที่ 1, 22 ธันวาคม 2548 ชนะคะแนน ลีโอ กาเมซ (เวเนซูเอลา) ที่ เวทีมวยราชดำเนิน กรุงเทพมหานคร - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตั้มเวท WBA, 15 กรกฎาคม 2549 แพ้คะแนน วลาดิเมียร์ ไซโดเรนโก () ที่ คัลเลอรืไลน์อารีน่า ฮัมบูรก์ เยอรมนี - แชมป์ PABA รุ่นซูเปอร์แบนตัมเวท (2549-2552)- ชิง 8 กันยายน 2549 ชนะน็อค ยก 2 โจนาธาน บัลเลย์ (ฟิลิปปินส์) ที่ มหาวิทยาลัยเทคโนโลยีมหานคร แขวงกระทุ่มราย เขตหนองจอก กรุงเทพมหานคร - ป้องกันแชมป์ครั้งที่ 1, 19 ธันวาคม 2549 ชนะน็อค ยก 2 พีเดอริโต ลอเรนเต้ (ฟิลิปปินส์) ที่กรุงเทพฯ - ป้องกันแชมป์ครั้งที่ 2, 27 กุมภาพันธ์ 2550 ชนะน็อค ยก 4 อัลมาซ แอสซานอฟ (คาซัคสถาน) ที่ จ.ราชบุรี - ป้องกันแชมป์ครั้งที่ 3, 30 เมษายน 2550 ชนะน็อค ยก 3 ฮูลิโอ ดีลาบาเซส (อินโด) ที่ จ.ชลบุรี - ป้องกันแชมป์ครั้งที่ 4, 21 มิถุนายน 2550 ชนะน็อค ยก 1 ซอนนี่ มานาคาเน่ (อินโด) ที่ เขตลาดกระบัง - ป้องกันแชมป์ครั้งที่ 5, 22 สิงหาคม 2550 ชนะน็อค ยก 4 แจ๊ค อาซิส (ฟิลิปปินส์) ที่ ไอทีสแควร์ - ป้องกันแชมป์ครั้งที่ 6, 12 พฤศจิกายน 2550 ชนะน็อค ยก 4 เอเรียล ออสเตรีย (ฟิลิปปินส์) ที่ โรงเรียนพยุหะคีรีวิทยา ต.พยุหะคีรี อ.พยุหะคีรี จ.นครสวรรค์ - ป้องกันแชมป์ครั้งที่ 7, 17 มกราคม 2551 ชนะคะแนน เอ็ดการ์ คาร์บินจัน (ฟิลิปปินส์) ที่ โรงเรียนสตรีนนทบุรี ต.สวนใหญ่ อ.เมืองนนทบุรี จ.นนทบุรี - ป้องกันแชมป์ครั้งที่ 8, 23 พฤษภาคม 2551 ชนะน็อค ยก 2 อีฟาน โบเน (อินโด) ที่ จ.พระนครศรีอยุธยา - ป้องกันแชมป์ครั้งที่ 9, 24 มิถุนายน 2551 ชนะน็อค ยก 3 จาสัน บูตาร์ บูตาร์ (อินโด) ที่ โรงเรียนราชวินิตบางแก้ว จ.สมุทรปราการ - ป้องกันแชมป์ครั้งที่ 10, 30 กันยายน 2551 ชนะคะแนน โจเอล อลีวีโอ (ฟิลิปปินส์) ที่ อาคารหมอเส็ง ต.คลองหนึ่ง อ.คลองหลวง จ.ปทุมธานี - ป้องกันแชมป์ครั้งที่ 11, 4 กุมภาพันธ์ 2552 ชนะน็อคยกที่ 4 คาร์ลอส โลเปซ (อินโดนีเซีย) ที่ อำเภอเชียงแสน จังหวัดเชียงราย - สละแชมป์ - แชมป์โลกเฉพาะกาล WBA รุ่นซูเปอร์แบนตั้มเวท (2552)- ชิง, 30 เมษายน 2552 ชนะน็อค ยก 9 ราฟาเอล เฮอร์นันเดซ (เวเนซูเอลา) ที่ อาคารหมอเส็ง ต.คลองหนึ่ง อ.คลองหลวง จ.ปทุมธานี - แชมป์โลก WBA รุ่นซูเปอร์แบนตั้มเวท (2552-2553)- ชิง, 26 ก.ย. 2552 ชนะน็อค ยก 3 เบอร์นาร์ด ดันน์ () ที่ โอทูอารีน่า กรุงดับลิน - ป้องกันแชมป์ครั้งที่ 1, 11 มกราคม 2553 ชนะคะแนน ซาโตชิ โฮโซโน่ () ที่ โตเกียวบิ๊กไซต์ อารีน่า กรุงโตเกียว - ป้องกันแชมป์ครั้งที่ 2, 20 พฤษภาคม 2553 ชนะน็อค ยก 4 โชจิ คิมูระ (ญี่ปุ่น) ที่ จ.มหาสารคาม - เสียแชมป์โลก, 2 ตุลาคม 2553 แพ้คะแนน เรียว ลิลี (ญี่ปุ่น) ที่ โครักกุเอ็น ฮอลล์ กรุงโตเกียว - แชมป์ PABA รุ่นซูเปอร์แบนตั้มเวท (2554-2555)- ชิง 19 เมษายน 2554 ชนะน็อกยก 6 อีริค บาร์เซโลน่า (ฟิลิปปินส์) ที่ มหาวิทยาลัยกรุงเทพธนบุรี แขวงทวีวัฒนา เขตทวีวัฒนา กรุงเทพมหานคร - ป้องกันแชมป์ครั้งที่ 1, 9 สิงหาคม 2554 ชนะทีเคโอยก 4 โมฮัมหมัด เมทูอ์เลย์ () ที่ จ.ชัยนาท - ป้องกันแชมป์ครั้งที่ 2, 5 มีนาคม 2555 ชนะทีเคโอยก 9 จิโล เมอร์ลิน (ฟิลิปปินส์) ที่ สนามกีฬาสมโภชเชียงใหม่ 700 ปี ต.ดอนแก้ว อ.แม่ริม จ.เชียงใหม่ - ป้องกันแชมป์ครั้งที่ 3, 5 มิถุนายน 2555 ชนะน็อกยก 5 ดอนดอน จิมีเนีย (ฟิลิปปินส์) ที่ ศูนย์การค้าอยุธยาพาร์ค จ.พระนครศรีอยุธยา - ป้องกันแชมป์ครั้งที่ 4, 18 กันยายน 2555 ชนะคะแนน ดานิโล่ พีน่า (ฟิลิปปินส์) ที่ มหาวิทยาลัยกรุงเทพธนบุรี แขวงทวีวัฒนา เขตทวีวัฒนา กรุงเทพมหานคร - สละแชมป์</doc>
