<doc id="11760" url="https://th.wikipedia.org/wiki?curid=11760" title="สตาร์ วอร์ส เอพพิโซด 6: การกลับมาของเจได">สตาร์ วอร์ส เอพพิโซด 6: การกลับมาของเจได สตาร์วอร์ส 3 ชัยชนะของเจได () (ต่อมาเปลี่ยนชื่อเป็น สตาร์ วอร์ส เอพพิโซด 6: การกลับมาของเจได ()) เป็นภาพยนตร์อเมริกัน แนวมหากาพย์เทพนิยายอวกาศ กำกับโดย ริชาร์ด มาร์ควานด์ เขียนบทโดยจอร์จ ลูคัสและลอว์เรนว์ แคสแดน โดยมีลูคัสเป็นหัวหน้าผู้อำนวยการสร้าง เป็นภาคที่ 6 ตามลำดับเวลาของภาพยนตร์ชุด "สตาร์ วอร์ส" และยังเป็นภาพยนตร์เรื่องแรกที่ใช้ระบบ THX ด้วย ภาพยนตร์ดำเนินเรื่องในช่วงเวลาหนึ่งปีหลังเหตุการณ์ใน จักรวรรดิกาแลกติกที่ผู้ชั่วร้ายภายใต้การนำของดาร์ธ เวเดอร์ผู้โหดเหี้ยมได้สร้างดาวมรณะดวงที่สองขึ้นมาเพื่อกำจัดเหล่าพันธมิตรกบฏให้สิ้น เมื่อจักรพรรดิพัลพาทีนตั้งใจจะเดินทางมาตรวจดูการก่อสร้างขั้นตอนสุดท้ายด้วยตัวเอง เหล่าพันธมิตรกบฏจึงวางแผนโจมตีดาวมรณะเต็มกำลังเพื่อยับยั้งการก่อสร้างและสังหารจักรพรรดิเพื่อทำลายจักรวรรดิลงให้สำเร็จ ระหว่างนั้น ลุค สกายวอล์คเกอร์ ซึ่งเป็นทั้งผู้นำพันธมิตรกบฏและอัศวินเจได ต้องพยายามเต็มกำลังที่จะนำเวเดอร์ผู้เป็นพ่อกลับมาจากด้านมืดของพลังให้ได้ ภาพยนตร์ภาคนี้เป็นอีกภาคหนึ่งที่จอร์จ ลูคัส ไม่ได้กำกับด้วยตัวเอง โดยมอบหมายให้ริชาร์ด มาร์ควานด์ ผู้กำกับชาวเวลส์ เป็นผู้กำกับ โดยตัวเขาเป็นผู้อำนวยการสร้างร่วมกับ ฮาร์เวิร์ด คาซานเจียน และโรเบิร์ต วัตต์ส ภาพยนตร์เรื่องนี้ออกฉายในโรงภาพยนตร์ครั้งแรกเมื่อ 25 พฤษภาคม ค.ศ. 1983 ได้รับเสียงวิจารณ์ไปในทางบวก ผู้สังเกตการณ์บางส่วนเชื่อว่าภาพยนตร์เรื่องนี้ประสบการณ์สำหรับน้อยกว่าภาคก่อนเล็กน้อย ภาพยนตร์เรื่องนี้ทำรายได้รวม 475 ดอลลาร์สหรัฐทั่วโลก มีการจัดจำหน่ายเป็นโฮมวิดีโอทั้งฉบับที่ฉายโรงและฉบับปรับปรุงใหม่หลายครั้งในช่วง 20 ปี ต่อมามีการสร้างภาพยนตร์สตาร์ วอร์สตอนใหม่คือเอพพิโซด 1: ภัยซ่อนเร้นซึ่งเป็นส่วนหนึ่งของไตรภาคต้น ปัจจุบันมีกำหนดออกฉายใหม่เป็นฉบับปรับปรุงภาพเป็นระบบสามมิติ กำหนดฉายช่วง ค.ศ. 2017 พอดีกับครบรอบ 40 ปี มหากาพย์ภาพยนตร์สตาร์ วอร์สเนื้อเรื่องย่อ เนื้อเรื่องย่อ. อัศวินเจได ลุค สกายวอล์คเกอร์ ได้เดินทางกลับทาทูอีนดาวบ้านเกิดเพื่อช่วยฮัน โซโลจากเงื้อมมือจอมโจรวายร้ายแจบบา เดอะ ฮัทท์ เจ้าหญิงเลอาได้นำฮันออกมาจาก คาร์บอนไนต์ได้ แต่โชคร้ายกลับถูกแจบบาจับตัวไว้ เมื่อลุคมาต่อรองให้ปล่อยตัวพวกฮันแต่ก็โดนแจบบาใช้เล่ห์กลจับไว้อีกคน และถูกนำตัวไปประหารชีวิต สถานการณ์กลับผลิกผันเมื่อลุคที่ได้รับกระบี่แสงที่ซ่อนอยู่ในหุ่น อาร์ทูดีทู ได้แสดงพลังที่แท้จริงของเจไดทำให้เขาทำลายพวกของแจบบาลงและช่วยเหลือฮันและเพื่อน ๆ ออกมาได้สำเร็จ ลุคแยกตัวไปหาโยดาเพื่อฝึกให้สำเร็จ แต่โยดาก็ได้บอกว่าเขาสำเร็จวิชาแล้ว รวมทั้งบอกความจริงเกี่ยวกับสกายวอล์คเกอร์อีกคน ก่อนที่เขาจะจากไป ทำให้ลุครู้จากจิตใต้สำนึกของเขาว่าว่าสกายวอล์คเกอร์อีกคนก็คือเลอา ซึ่งแท้จริงแล้วคือน้องสาวฝาแฝดของเขานั่นเอง ฝ่ายฮันที่ไปรวมกับกองกำลังกบฏที่รออยู่ จึงได้รู้ถึงการสร้างดาวมรณะดวงที่สอง และรู้ว่าองค์จักรพรรดิจะเสด็จไปดูการก่อสร้าง ด้วยตัวเอง ฝ่ายกบฏจึงถือเอาโอกาสนี้จัดการกับดาวมรณะและ จักรพรรดิไปพร้อม ๆ กันแต่ปัญหาคือดาวมรณะมีเกราะป้องกันที่สร้างโดย เครื่องกำเนิดพลังงาน บนดวงจันทร์เอนดอร์ พวกฮัน และลุคที่เดินทางมาสมทบจึงอาสาไปทำลายมันลง โดยได้ขโมยยานขนส่งของฝ่ายจักรวรรดิ ลอบเข้าไปในดวงจันทร์เอนดอร์ แต่ดาร์ธ เวเดอร์ ก็ได้รู้ถึงการกลับมาของลุคและบอกกับจักรรพรรดิว่าจะเป็นคนไปนำตัวลุคมาเอง ฝ่ายฮันและเลอาเมื่อติดกับของฝ่ายจักรวรรดิจนเกือบเสียที แต่ก็ได้อีว็อคหรือพวกหมีแคระ ชนเผ่าพื้นเมืองบนดวงจันทร์ช่วยเหลือจึงสามารถทำลายเครื่องกำเนิดพลังงานได้ ส่วนลุคก็แยกไปเผชิญหน้ากับดาร์ธ เวเดอร์เพียงลำพังเพื่อกล่อมเขาให้กลับสู่ด้านดีลุคต่อสู้จนชนะเขาตัดมือขวาของเวเดอร์ขาด แต่ไม่ยอมกำจัดเวเดอร์ซึ่งเป็นพ่อของตน จักรรพรรดิ เห็นว่าลุคไม่ยอมตกอยู่ใต้อำนาจของด้านมืด จึงหมายจะสังหารลุคโดยใช้พลังสายฟ้าซึ่งเป็นอาวุธสำคัญของพวกซิธ แต่ว่าดาร์ธ เวเดอร์ ซึ่งทนเห็นลูกชายตายไปต่อหน้าต่อตาไม่ได้ จึงคิดได้และได้กลับมาเป็นอนาคิน สกายวอล์คเกอร์เข้าช่วยเหลือลูกชาย โดยทำลายจักรพรรดิด้วยมือของเขาเอง เขายกร่างของจักรพรรดิขึ้น พลังสายฟ้าจึงหันพุ่งมายังอนาคินเขาทุ่มจักรพรรดิลงไปในช่องอากาศ เขากล่าวขอบคุณลุคที่ช่วยให้เขากลับสู่ด้านสว่างได้สำเร็จ อนาคินให้ลุคถอดหน้ากากสีดำของเขาออก เขาได้มองหน้าลูกชายด้วยตาตนเองเป็นครั้งแรก และครั้งสุดท้าย บัดนี้คำทำนายโบราณของเจไดได้เป็นจริงแล้ว อนาคิน ผู้ถูกเลือก ผู้สังหารซิธ และนำสมดุลกลับคืนสู่พลัง ได้กลับมาแล้ว ส่วนฝ่ายกบฏก็สามารถเข้าไปทำลายดาวมรณะ รวมทั้งโค่นล้มจักรวรรดิได้สำเร็จจึงได้เฉลิมฉลองในชัยชนะอย่างยิ่งใหญ่ที่สามารถนำความสงบสุขกลับคืนสู่จักรวาลได้อีกครั้งตัวละครตัวละคร. - มาร์ก แฮมิลล์ เป็น ลุค สกายวอล์คเกอร์ - แฮร์ริสัน ฟอร์ด เป็น ฮัน โซโล - แคร์รี ฟิชเชอร์ เป็น เลอา ออร์กานา - บิลลี่ ดี. วิลเลี่ยม เป็น แลนโด คาลริสเซียน - อเล็ก กินเนส เป็น โอบีวัน เคโนบี - ปีเตอร์ เมย์ฮิว เป็น ชิวแบคคา - แอนโธนี แดเนียลส์ เป็น ซีทรีพีโอ - เคนนี่ เบเกอร์ เป็น อาร์ทูดีทู - แฟรงค์ ออซ เป็น โยดา - เอียน แมคเดียร์มิด, นิค เจมสัน (เสียง) เป็น จักรพรรดิ - เดวิด พราวส์ เป็น ดาร์ธ เวเดอร์ - จอหน์ มอร์ตัน เป็น โบบา เฟทท์ - แลร์รี่ วาร์ด เป็น แจบบา เดอะ ฮัทท์การสร้าง การสร้าง. ภาพยนตร์เรื่องนี้ เดิมใช้ชื่อภาษาอังกฤษว่า Revenge of the Jedi แต่จอร์จ ลูคัส ตัดสินใจเปลี่ยนชื่อเป็น Return of the Jedi ไม่กี่วันก่อนออกฉาย ด้วยเหตุผลว่า เจได ไม่ แก้แค้น ใคร การเปลี่ยนชื่อภาพยนตร์ก่อนออกฉายอย่างกะทันทัน ทำให้ผู้จัดจัดหน่ายต้องสูญเสียอุปกรณ์ประชาสัมพันธ์ที่จัดเตรียมไว้แล้วเป็นจำนวนมากการออกฉาย การออกฉาย. การกลับมาของเจไดออกฉายในโรงภาพยนตร์เมื่อ 25 พฤษภาคม ค.ศ. 1983 ซึ่งเดิมเคยมีการกำหนดไว้เป็นวันที่ 27 พฤษภาคม แต่ถูกเลื่อนมาเพื่อให้เป็นวันเดียวกันกับวันออกฉายของภาพยนตร์สตาร์ วอร์สภาคแรกเมื่อปี ค.ศ. 1977 ค.ศ. 1997 ซึ่งเป็นปีครบรอบ 20 ปีของการออกฉายของภาพยนตร์สตาร์ วอร์สภาคแรก จอร์จ ลูคัสได้ผลิตสตาร์ วอร์ส ไตรภาค ฉบับพิเศษออกฉายในเวลาไล่เลี่ยกันทั้ง 3 ภาค โดยการกลับมาของเจไดฉบับพิเศษออกฉายเมื่อ 14 มีนาคม ค.ศ. 1997 โดยมีการปรับปรุงเปลี่ยนแปลงจากฉบับเดิม ได้แก่ ฉากวงดนตรีมนุษย์ต่างดาวร้องเพลงในวังของแจบบาที่ได้รับการปรับปรุงใหม่ การเพิ่มจงอยปากของหนอนทรายซาร์แลกก์ การเปลี่ยนดนตรีประกอบในฉากจบเรื่อง และฉากเฉลิมฉลองการล่มสลายของจักรวรรดิบนดาวเคราะห์ต่างๆ ในตอนจบ ลูคัสให้สัมภาษณ์ว่าภาพยนตร์เรือ่งนี้มีฉากที่ได้รับการเปลี่ยนแปลงน้อยกว่าภาคอื่นๆ เนื่องจากเป็นภาคที่เดินเรื่องด้วยอารมณ์โดดเด่นกว่าภาคอื่นๆการเปลี่ยนชื่อเรื่อง การเปลี่ยนชื่อเรื่อง. ใบปิดแรก (teaser) ของภาพยนตร์เรื่องนี้ ระบุชื่อเรื่องไว้ว่า Revenge of the Jedi (การแก้แค้นของเจได) ต่อมาเดือนธันวาคม ค.ศ. 1982 ลูคัสตัดสินใจใหม่ว่า "Revenge" (การแก้แค้น) เป็นคำที่ไม่เหมาะสม เนื่องจากเจไดไม่ควรจะผูกใจแค้นหรือแสวงหาการแก้แค้น จึงได้เปลี่ยนชื่อเรื่องกลับเป็น Return of the Jedi ซึ่งจนกว่าจะถึงการตัดสินใจนั้น ใบปิดที่มีชื่อเรื่องว่า Revenge (วาดโดยดรูว์ สตรูซาน) ก็ได้รับการผลิตและเผยแพร่ไปแล้วหลายพันใบ บริษัทลูคัสฟิล์มยุติการผลิตและจัดส่งใบปิดดังกล่าวทันที และใบปิดที่คงเหลือราง 6,800 ใบ ก็ถูกขายให้กับสมาชิกแฟนคลับสตาร์ วอร์ส ในราคาใบละ 9.50 ดอลลาร์สหรัฐ ต่อมาในปี ค.ศ. 2005 ก็ออกฉาย ชื่อเรื่องนี้ (Revenge of the Sith) จึงมีนัยพาดพิงถึงชื่อเรื่อง Revenge of the Jedi ที่ถูกยกเลิกไปนั่นเองกระแสตอบรับ กระแสตอบรับ. ภาพยนตร์ได้รับรางวัลเกียรติยศออสการ์ (รางวัลนี้จะมีการมอบต่อเมื่อมีภาพยนตร์ที่ดีที่สุดจริง ๆ เท่านั้น ไม่ใช่มอบทุกปีเหมือนรางวัลสาขาอื่น ๆ ปีใดไม่มีภาพยนตร์เรื่องใดที่คุณภาพถึง จะไม่มีการมอบรางวัลนี้) จากเทคนิคพิเศษยอดเยี่ยมแหล่งอ้างอิง</doc>
