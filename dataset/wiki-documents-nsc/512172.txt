<doc id="512172" url="https://th.wikipedia.org/wiki?curid=512172" title="ปาร์กเดแพร็งส์">ปาร์กเดแพร็งส์ ปาร์กเดแพร็งส์ () เป็นสนามฟุตบอล ตั้งอยู่ทางตะวันตกเฉียงใต้ของกรุงปารีส ประเทศฝรั่งเศส มีที่นั่ง 48,712 ที่นั่ง เป็นสนามกีฬาเหย้าของปารีแซ็ง-แฌร์แม็ง ตั้งแต่ปี ค.ศ. 1973 นับเป็นสนามที่มีที่นั่งทุกด้าน สถานที่ตั้งของปาร์กเดแพร็งส์ตั้งในภูมิประเทศซึ่งเคยเป็นสถานที่ล่าสัตว์ของเหล่าเชื้อพระวงศ์ของฝรั่งเศส ในช่วงศตวรรษที่ 18 โดยสนามที่ใช้อยู่ในปัจจุบันถือเป็นแห่งที่ 3 ที่ก่อสร้างในสถานที่แห่งนี้ โดยครั้งแรกเปิดใช้ ในปี ค.ศ. 1897 ตามด้วยครั้งที่ 2 ในปี ค.ศ. 1932 ปาร์กเดแพร็งส์เคยใช้จัดการแข่งขันฟุตบอลยูโรเปียนคัพ นัดชิงชนะเลิศ มาแล้ว 6 ครั้ง รวมถึงฟุตบอลสโมสรชิงแชมป์ยุโรปครั้งแรก ในชื่อยูโรเปียนแชมเปียนคลับคัพ ในปี ค.ศ. 1956 นอกจากนั้น ยังใช้จัดการแข่งขันฟุตบอลโลก 1938 (รอบชิงชนะเลิศ) และ 1998 และฟุตบอลชิงแชมป์แห่งชาติยุโรป (รอบชิงชนะเลิศ) ในปี ค.ศ. 1960, 1984 และ 2016 ปาร์กเดแพร็กส์เคยถูกใช้เป็นเส้นชัยของการแข่งขันจักรยานทางไกล ตูร์เดอฟร็องส์ ในช่วงปี ค.ศ. 1903 ถึง 1967 และยังมีประวัติศาสตร์ที่ยาวนานในฐานะสนามจัดการแข่งขันรักบี้ระดับนานาชาติของฝรั่งเศส การบูรณะสนามใหม่ส่วนแรกแล้วเสร็จ ในช่วงหน้าร้อน ปี ค.ศ. 2014 โดยมีที่นั่งที่ชิดติดขอบสนามเข้าไปอีก 2 แถว เช่นเดียวกับซุ้มม้านั่งผู้เล่นสำรอง และเพิ่มห้องรับรองพิเศษ รวมถึงเลาจน์ด้วย หลังการบูรณะปรับปรุงสนามปาร์กเดแพร็งส์ รวมถึงเพิ่มความจุของสนามเป็น 45,000 ที่นั่ง แล้วเสร็จสมบูรณ์ ในปี ค.ศ. 2015</doc>
