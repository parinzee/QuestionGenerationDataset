<doc id="315099" url="https://th.wikipedia.org/wiki?curid=315099" title="นกกระเรียนยุโรป">นกกระเรียนยุโรป นกกระเรียนยุโรป (Eurasian Crane) หรือ นกกระเรียนธรรมดา (Common Crane) เป็นนกในวงศ์นกกระเรียน นกกระเรียนยุโรปเป็นนกขนาดใหญ่ นกกระเรียนขนาดกลาง สูง 100-130 ซม.ช่วงปีกกว้าง 180-240 ซม.หนัก 4.5-6 กก. มีสีเทา หัวมีสีดำถึงคอมีเส้นแถบสีขาวบนหัวและพวกขนปีกสีดำ นกที่โตเต็มที่มีมงกุฎแดงที่หัว ร้องเสียงดังเมื่อบินและแผ่ปีก มีการเต้นระบำ กระโจนโดยยกปีกขึ้น มันผสมพันธุ์ในพื้นที่ชุ่มน้ำทางตอนเหนือของยุโรปและเอเชีย มีประชากรทั่วโลกประมาณ 210,000-250,000 ตัว โดยส่วนใหญ่ทำรังในรัสเซียและสแกนดิเนเวีย ในสหราชอาณาจักร นกกระเรียนเกือบหมดไปในคริสต์ศตวรรษที่ 17 แต่กลุ่มประชากรขนาดเล็กถูกเพาะพันธุ์อีกครั้งในนอร์โฟล์ก (Norfolk Broads) และค่อยๆเพิ่มขึ้นอย่างช้าๆ นกกระเรียนยุโรปเป็นนกอพบพทางไกลในฤดูหนาว โดยอพยพไปที่ทวีปแอฟริกา (ทางใต้ถึงประเทศโมร็อกโกและประเทศเอธิโอเปีย) ทางใต้ของยุโรป และทางใต้ของเอเชีย (ใต้ถึงเหนือของประเทศปากีสถานและทางตะวันออกของจีน) ฝูงนกอพยพจะบินเป็นรูปตัว V น้อยครั้งที่จะพบในทางตะวันตกของอเมริกาเหนือโดยจะพบรวมฝูงกับนกกระเรียนเนินทรายอพยพ นกกระเรียนยุโรปกินทั้งพืชและสัตว์ อาหารของมันได้แก่ ใบ ราก เบอร์รี่ (รวมถึงเครนเบอร์รี่ (cranberry) ซึ่งอาจตั้งชื่อตามนกกระเรียน) แมลง นกขนาดเล็ก และสัตว์เลี้ยงลูกด้วยนมขนาดเล็ก นกกระเรียนยุโรปเป็นหนึ่งในสปีชีส์ซึ่งอยู่ใน ข้อตกลงว่าด้วยการอนุรักษ์นกน้ำอพยพแอฟริกา-ยุโรป (AEWA)</doc>
