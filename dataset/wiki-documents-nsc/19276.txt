<doc id="19276" url="https://th.wikipedia.org/wiki?curid=19276" title="อีเบย์">อีเบย์ อีเบย์ (eBay Inc.) อีเบย์ (ชื่อในตลาดแนสแด็ก: EBAY) เป็นมาร์เก็ตเพลซที่ใหญ่ที่สุดในโลก เป็นผู้นำด้านโกลบอล คอมเมิร์ซ รวมถึงเว็บไซต์อีเบย์ สตับฮับ และอีเบย์คลาสสิฟายด์ โดยก่อตั้งขึ้นเมื่อปี พ.ศ. 2538 ณ เมืองซานโฮเซ่ มลรัฐแคลิฟอร์เนียของสหรัฐฯ ซึ่งได้รับการพัฒนาให้เป็นหนึ่งในตลาดออนไลน์ที่ใหญ่ที่สุดและตื่นตัวที่สุดในโลกที่เชื่อมโยงผู้ขายและผู้ซื้อหลายล้านคนทั่วโลกเข้าด้วยกัน อีเบย์ มุ่งมั่นพัฒนาเทคโนโลยีคอนเนคเต็ด คอมเมิร์ซ (Connected Commerce) ด้วยเจตนารมณ์ที่ชัดเจนที่จะสร้างและมอบโอกาสให้กับทุกคน ทั้งผู้ซื้อและผู้ขาย ในการเลือกสิ่งที่ใช่ ใช้ชีวิตที่ชอบ (Get your version of perfect) โดยในปี พ.ศ. 2561 อีเบย์มีผู้ซื้อจากทั่วโลก (Active Buyer) มากกว่า 170 ล้านคน แพลทฟอร์มหลักของ eBay ที่มีการซื้อขายสินค้าจากทั่วโลกมากที่สุดคือ ebay.com ซึ่งนับเป็นตลาดที่เน้นการซื้อขายให้กับลูกค้าชาวอเมริกัน (Domestic USA) แต่ก็มีผู้ซื้อจากนานาประเทศทั่วโลกนิยมเข้ามาเลือกซื้อสินค้าผ่านทาง ebay.com ด้วยเช่นกัน ในปัจจุบันอีเบย์ได้มีการให้บริการในเว็บไซต์ย่อย 8 ภาษา และยังมีสำนักงานอยู่ในประเทศไทย ซึ่งก่อตั้งเมื่อราวๆ ปี พ.ศ. 2551 โดย "อีเบย์ ประเทศไทย" เป็นทีมงานด้านการตลาดของ eBay ตั้งอยู่ในไทย ทำหน้าที่สนับสนุนผู้ขายไทยให้เติบโต เน้นการนำสินค้าที่ผลิตในไทยขายส่งออกสู่ตลาดโลกบนเว็บไซต์ของ eBay นานาประเทศ โดยประกอบด้วย 3 สายงานหลัก คือ - Business Development ทีมสร้างโซลูชั่น ทำงานร่วมกับ Partners หลายด้านเพื่อช่วยให้ผู้ขายเติบโตง่ายขึ้นด้วยเทคโนโลยีและทางเลือกที่หลากหลาย ทั้งยังเป็นหน่วยชี้เป้าสินค้าขายดีโดยเก็บสถิติจากความต้องการของตลาด Demand Trends - Seller Growth ทีมปั้นดาว ช่วยแนะนำวิธีเติบโตอย่างต่อเนื่องให้ผู้ขาย eBay ระดับธุรกิจให้ก้าวสู่รายได้หลักล้านเหรียญ - Seller Communications & Optimization ทีมสื่อสารและพัฒนาศักยภาพผู้ขายรายย่อยให้เติบโตบน eBay ได้อย่างยั่งยืน และมีรายได้มั่นคงจากการค้าขายใน eBay นอกจากนี้ อีเบย์ ประเทศไทย และ eBay Southeast Asia ได้ริเริ่มโครงการที่หลากหลาย เพื่อสนับสนุนผู้ขายไทยให้ค้าขายบน eBay ได้คล่องตัวขึ้น โดยมีทั้งโครงการที่เปิดตัวแล้วในปี พ.ศ. 2560 และที่อยู่ระหว่างดำเนินการ ได้แก่ 1. เพิ่มช่องทางการสื่อสารระหว่างผู้ขาย & eBay เน้นการเรียนรู้เทคนิคการขายและความเข้าใจเกี่ยวกับนโยบายและกฎระเบียบในการซื้อ-ขาย โดยจัดทำแหล่งข้อมูลสำหรับผู้ขาย 2 ช่องทางคือ เว็บไซต์ https://info.ebay.co.th/th/sell/business/join และ https://www.facebook.com/eBay.Thailand/ 2. เปิดตัวโครงการต่างๆ เพื่อกระตุ้นความร่วมมือใน Ecosystem ที่ผู้ผลิตสินค้ากับผู้ขาย eBay มีบทบาทสำคัญ โครงการนี้มุ่งเป้าให้ผู้ขาย eBay สามารถเข้าถึงสินค้าที่หลากหลายเพื่อนำไปขายบน eBay ได้อย่างรวดเร็ว เหมาะสมกับการขยายธุรกิจแบบก้าวกระโดด 3. พัฒนาระบบ SEAPaSS (ซีพาส) เพื่อการจัดส่งและ Tracking ที่อัพเดทสถานะจนถึงผู้รับปลายทาง เพื่อให้ผู้ขายจัดส่งได้อย่างอุ่นใจและมีประสิทธิภาพ โดยในอนาคต ผู้ขายในไทย จะสามารถ print shipping label ผ่านระบบของ eBay ได้ และมั่นใจขนส่งได้สะดวกทั่วโลก โดยมีสถานะTracking อัพเดทต่อเนื่องด้วย DHL eCommerce เป็นผู้ให้บริการ อีเบย์ยังเป็นเจ้าของ เพย์พาล สไกป์ สตัปฮับ และ คีจีจี ทั้งนี้ อีเบย์ และเพย์พาล ได้แยกธุรกิจออกจากกัน (Spin-off) นับตั้งแต่ปี พ.ศ. 2558 เป็นต้นมา ดังนั้น ในปัจจุบันนี้ ทั้งสองบริษัทนับว่ามีการทำงานที่แยกกันโดยอิสระประวัติ ประวัติ. อีเบย์ก่อตั้งเป็นเว็บประมูลสินค้าในปี พ.ศ. 2538 (ค.ศ. 1995) โดย ปิแอร์ โอมิดดียาร์ ในเมืองแซนโฮเซ รัฐแคลิฟอร์เนีย สหรัฐอเมริกา โดยในช่วงแรกนายปิแอร์ต้องการตั้งชื่อเว็บไซต์ว่า เอโคเบย์.คอม (EchoBay.com) แต่ได้มีคนจดทะเบียนเว็บไซต์ไว้แล้ว จึงได้หาชื่ออื่นและได้กลายมาเป็น eBay.com ในเดือนมีนาคม พ.ศ. 2541 เดวิน เวนิก ได้ดำรงตำแหน่งเป็นประธานบริษัทและซีอีโอ อีเบย์ได้ชื่อว่าเป็นหนึ่งในบริษัทที่เติบโตเร็วมากที่สุดในโลกสินค้าและบริการ สินค้าและบริการ. การวางขายของในอีเบย์ มีให้เลือกทั้งการวางขายแบบที่ผู้ซื้อสามารถเลือกซื้อได้ทันที่ (Buy-It-Now) และการขายแบบประมูลสินค้า ซึ่งผู้ซื้อในปัจจุบันนิยมซื้อแบบ Buy-It-Now มากกว่า 80% มีเพียงส่วนน้อยเท่านั้นที่เลือกซื้อแบบประมูล โดยสินค้าที่วางขายมีตั้งแต่ ของสะสม อุปกรณ์คอมพิวเตอร์ เฟอร์นิเจอร์ เสื้อผ้า หรือแม้กระทั่ง รถยนต์ เรือ เครื่องบิน ซึ่งมีการขายกันทุกวัน สินค้าบางชนิดเป็นสินค้าหายาก โดยเฉพาะอย่างยิ่งสินค้าของสะสมหลายอย่างได้มีการซื้อขายแลกเปลี่ยนในอีเบย์เนื่องจากตลาดของผู้ซื้อและผู้ขายที่มารวมตัวกันมากพอ ที่ทำให้เกิดมีการซื้อขายเกิดขึ้น การจ่ายเงินในอีเบย์สามารถทำได้หลายระบบขึ้นอยู่กับการตกลงของผู้ซื้อและผู้ขาย โดยระบบชำระเงินที่ผู้ขายในอีเบย์นิยมมากที่สุดคือเพย์พาล ซึ่งอำนวยความสะดวกให้ทั้งสองฝ่ายโดยหักเงินส่วนหนึ่งเข้ากับทางเพย์พาลเอง เดือนมิถุนายน ปี ค.ศ. 2004 อีเบย์ได้มีการห้ามขายสินค้าแอลกอฮอล์และบุหรี่ในเว็บไซต์ของอีเบย์สหราชอาณาจักร (ebay.co.uk) ตัวอย่างสินค้าที่ผลิตในไทย ซึ่งเป็นที่ต้องการของตลาดโลก เช่น อะไหล่ยนต์ ทั้งสำหรับรถยนต์ รถจักรยานยนต์ บิ๊กไบค์  เรือ รถแทรกเตอร์ ยางรถยนต์ และอุปกรณ์เสริมทุกชนิด  ทั้งนี้ แนวโน้มความต้องการของผู้ซื้อบนอีเบย์ จะเน้นที่อะไหล่เชิงทดแทนเพื่อการซ่อมบำรุงมากกว่าอุปกรณ์ตกแต่งของที่ห้ามขายในอีเบย์ของที่ห้ามขายในอีเบย์. - บุหรี่และยาสูบต่างๆ - ผลิตภัณฑ์แอลกอฮอล์ - อาวุธ และกระสุน - อวัยวะมนุษย์ - สินค้าที่ละเมิดลิขสิทธิ์ อาทิ เสื้อฟุตบอลปลอม, นาฬิกาปลอม - สินค้าของฝ่ายนาซีสถิติของอีเบย์สถิติของอีเบย์. - สินค้าที่แพงที่สุดในอีเบย์ Gigayacht เรือสำราญ มูลค่า 168ล้านเหรียญสหรัฐ - สินค้าที่ใหญ่ที่สุด - เรือดำน้ำของสมัยสงครามโลกครั้งที่สอง วางขายโดยเมืองหนึ่งในเขตนิวอิงแลนด์</doc>
