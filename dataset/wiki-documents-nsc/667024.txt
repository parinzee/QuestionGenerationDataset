<doc id="667024" url="https://th.wikipedia.org/wiki?curid=667024" title="รัฐบาลเปลี่ยนผ่านแห่งชาติ">รัฐบาลเปลี่ยนผ่านแห่งชาติ รัฐบาลเปลี่ยนผ่านแห่งชาติ เป็นรัฐบาลกลางของประเทศโซมาเลียที่นานาประเทศรับรองตั้งแต่ พ.ศ. 2543 ถึง 2547 รัฐบาลเปลี่ยนผ่านแห่งชาติ (TGN) ตั้งขึ้นเมื่อเดือนพฤษภาคม พ.ศ. 2543 หลังการประชุมสันติภาพแห่งชาติโซมาเลียซึ่งจัดขึ้นที่เมืองอาร์ตา ประเทศจิบูตี แต่ถูกต่อต้านจากทหารและนักการเมืองโดยสภาความสมานฉันท์และการฟื้นฟูโซมาเลีย ซึ่งฮุสเซน โมฮัมเหม็ด ฟาระห์ ไอดิดและโมฮัมเหม็ด เดเรเป็นผู้ก่อตั้ง จากภัยคุกคามทั้งภายนอกและภายใน ทำให้ต้องเปลี่ยนนายกรัฐมนตรีถึงสี่คนในสามปี และหน่วยบริหารราชการแผ่นดินล้มละลายใน พ.ศ. 2546 อาณัติของรัฐบาลจึงหมดลงไปพร้อมกัน เมื่อวันที่ 10 ตุลาคม พ.ศ. 2547 สมาชิกสภานิติบัญญัติเลือกตั้งให้อับดุลลาฮี ยูซุฟ อะห์เมดเป็นประธานาธิบดีคนแรกของรัฐบาลกลางเพื่อการเปลี่ยนผ่าน ซึ่งสืบรัฐบาลเปลี่ยนผ่านแห่งชาติ เขาได้รับ 189 คะแนนจากรัฐสภารัฐบาลกลางเปลี่ยนผ่าน ขณะที่คู่แข่งที่สูสีที่สุดคืออดีตทูตประจำกรุงวอชิงตัน อับดุลลาฮี อาห์เมด อาด์ดูได้ 79 คะแนนในการลงคะแนนรอบที่สาม เมื่อดำรงดำแหน่งประธานาธิบดีแล้ว ผู้นำรัฐบาลเปลี่ยนผ่านแห่งชาติ อับดิคาซิม ซาลาด ฮัสซัน ก็ถอนตัวออกจาการเลือกตั้งอย่างสงบ</doc>
