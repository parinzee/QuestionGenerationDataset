<doc id="306985" url="https://th.wikipedia.org/wiki?curid=306985" title="ยูเอสเอส เจอรัลด์ อาร์. ฟอร์ด (CVN-78)">ยูเอสเอส เจอรัลด์ อาร์. ฟอร์ด (CVN-78) ยูเอสเอส เจอรัลด์ อาร์. ฟอร์ด (CVN-78) () เป็นเรือบรรทุกเครื่องบินขับเคลื่อนด้วยพลังงานนิวเคลียร์ลำใหม่ของกองทัพเรือสหรัฐอเมริกา ตั้งชื่อตามชื่อของเจอรัลด์ อาร์. ฟอร์ด ประธานาธิบดีแห่งสหรัฐอเมริกาคนที่ 38 ซึ่งเคยเป็นลูกเรือยูเอสเอส มอนเทอเรย์ (CVL-26) ในชั้นอินดีเพนเดนซ์ ออกปฏิบัติการรบในสงครามมหาสมุทรแปซิฟิก ในช่วงสงครามโลกครั้งที่สอง ยูเอสเอส เจอรัลด์ อาร์. ฟอร์ด เป็นเรือลำแรกในชั้นเจอรัลด์ อาร์. ฟอร์ด ซึ่งพัฒนามาจากเรือบรรทุกเครื่องบินชั้นนิมิตซ์ มีระวางขับน้ำประมาณ 100,000 ตัน บรรทุกเครื่องบินรบได้ประมาณ 90 ลำ และติดตั้งเทคโนโลยีที่ช่วยลดการสะท้อนของเรดาร์ มีพิธีวางกระดูกงูเรือตั้งแต่ปลายปี ค.ศ. 2009 มีกำหนดแล้วเสร็จ เข้าประจำการในปี ค.ศ. 2016 แทนที่เรือ ยูเอสเอส เอนเทอร์ไพรซ์ (CVN-65) ที่จะปลดประจำการในปีนั้น เรือบรรทุกเครื่องบินชั้นเจอรัลด์ อาร์. ฟอร์ด มีแผนการสร้างทั้งสิ้น จำนวน 10 ลำ โดยลำถัดจากยูเอสเอส เจอรัลด์ อาร์. ฟอร์ด (CVN-78) คือ ยูเอสเอส จอห์น เอฟ. เคนเนดี (CVN-79) มีกำหนดเข้าประจำการในปี ค.ศ. 2020 และต่อมาคือ ยูเอสเอส เอนเทอร์ไพรซ์ (CVN-80)</doc>
