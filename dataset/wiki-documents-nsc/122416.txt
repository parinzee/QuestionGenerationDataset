<doc id="122416" url="https://th.wikipedia.org/wiki?curid=122416" title="เขตฟลามส์">เขตฟลามส์ เขตฟลามส์ (, , ) หรือเรียกอีกอย่างว่า เขตเฟลมิช เป็นหนึ่งในสามเขตการปกครองอย่างเป็นทางการของประเทศเบลเยียม ร่วมกับเขตวัลลูนและเขตเมืองหลวงบรัสเซลส์ เขตฟลามส์มีเนื้อที่อยู่ทางเหนือของประเทศและกินพื้นที่ประมาณ 13,522 ตารางกิโลเมตร (ร้อยละ 44.29 ของประเทศ) เป็นภูมิภาคที่มีผู้คนอาศัยอยู่หนาแน่นที่สุดแห่งหนึ่งในยุโรป โดยประมาณ 455 คนต่อตารางกิโลเมตร ใช้ภาษาดัตช์เป็นภาษาราชการ ในความหมายปัจจุบัน ฟลานเดอร์ (Flanders) มักใช้หมายถึงเขตฟลามส์การเมือง การเมือง. ภายหลังจากการก่อตั้งเขตฟลามส์ตามรัฐธรรมนูญในปค.ศ. 1980 เขตฟลามส์ได้โอนกิจการของเขตเข้ารวมกับชุมชนฟลามส์ทันที หน่วยงานฟลามส์ เช่นสภาฟลามส์และรัฐบาลฟลามส์จึงเป็นตัวแทนของชาวฟลามส์ทั้งหมดรวมถึงชาวฟลามส์ที่อาศัยอยู่ในเขตเมืองหลวงด้วย ทั้งนี้อำนาจของเขตฟลามส์ตามรัฐธรรมนูญไม่รวมถึงเขตเมืองหลวง ดังนั้น สมาชิกสภาที่ได้รับการเลือกตั้งในเขตเมืองหลวงไม่สามารถลงคะแนนในกิจการของเขตฟลามส์ได้เขตการปกครอง เขตการปกครอง. เขตฟลามส์ประกอบไปด้วยการปกครองย่อยเป็นมณฑลจำนวน 5 มณฑล ในแต่ละมณฑลจะประกอบด้วยเขตการปกครองย่อย (Administrative Arrondissements) ซึ่งเป็นการรวมกลุ่มกันของเทศบาล โดยในเขตฟลามส์ทั้งหมดประกอบด้วย 308 เขตเทศบาล กรุงบรัสเซลส์เป็นที่ต้องของสภาฟลามส์ ซึ่งตั้งอยู่ในเขตพื้นที่ของเขตเมืองหลวงบรัสเซลส์ (ซึ่งถูกล้อมรอบด้วยมณฑลเฟลมิชบราบันต์อีกที) ซึ่งกรุงบรัสเซลส์เป็นที่ตั้งของทั้งชุมชนฟลามส์ และชุมชนฝรั่งเศส</doc>
