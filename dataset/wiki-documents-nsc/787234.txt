<doc id="787234" url="https://th.wikipedia.org/wiki?curid=787234" title="จอห์น เชน (แพทย์)">จอห์น เชน (แพทย์) จอห์น เชน (; 3 กุมภาพันธ์ ค.ศ. 1777 – 31 มกราคม ค.ศ. 1836) เป็นแพทย์ชาวสกอตแลนด์ เกิดที่เมืองลีธ มีบิดาที่มีชื่อเดียวกันและประกอบอาชีพแพทย์ เชนเรียนที่โรงเรียนมัธยมในเมืองลีธและเอดินบะระ ก่อนจะเรียนต่อที่มหาวิทยาลัยเอดินบะระเมื่ออายุได้ 15 ปี หลังเรียนจบ เชนทำงานเป็นศัลยแพทย์ในกองทัพและเข้าร่วมในยุทธการที่เนินวินเนการ์ ก่อนจะกลับไปทำงานกับบิดา สิบปีต่อมา เชนย้ายไปอยู่ที่เมืองดับลินและทำงานที่โรงพยาบาลมีธ พร้อมทั้งเป็นอาจารย์สอนวิชาการแพทย์ในสนามรบ เขาเกษียณตนเองในปี ค.ศ. 1831 และเสียชีวิตที่เมืองเชอร์ริงตันในปี ค.ศ. 1836 เชนมีผลงานที่สำคัญคือ ร่วมกับวิลเลียม สโตกส์อธิบายการหายใจเชน–สโตกส์ ซึ่งเป็นการหายใจที่ผิดปกติ โดยผู้ป่วยจะหายใจลึกและเร็ว ตามด้วยหายใจช้าลงจนอาจหยุดหายใจ</doc>
