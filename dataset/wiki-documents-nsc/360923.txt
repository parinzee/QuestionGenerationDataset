<doc id="360923" url="https://th.wikipedia.org/wiki?curid=360923" title="ลูกลุงขี้เมา">ลูกลุงขี้เมา ลูกลุงขี้เมา เป็นสตูดิโออัลบั้มลำดับที่ 25 ของวงคาราบาว ออกวางจำหน่ายในเดือนสิงหาคม พ.ศ. 2550 ในนามบริษัท วอร์นเนอร์ มิวสิก ไทยแลนด์ โดยเป็นอัลบั้มที่ทำขึ้นเนื่องในโอกาสครบรอบ 25 ปีของวง ออกจำหน่ายในรูปแบบ เทปคลาสเซ็ท จำนวน 2 ชุด + ซีดี และ วีซีดี คาราโอเกะ จำนวน 2 แผ่น รวมทั้งสิ้น 18 เพลง และเป็นอัลบั้มชุดสุดท้ายของวงคาราบาวที่ทำออกมาในรูปแบบเทปคลาสเซ็ทประวัติ ประวัติ. "ลูกลุงขี้เมา" เป็นเพลงนำของอัลบั้มที่มีเนื้อหาสืบเนื่องมาจากเพลง ลุงขี้เมา ในอัลบั้มชุดแรกของวงคาราบาวที่ออกในปี พ.ศ. 2524 ทางวงจึงนำชื่อเพลงมาตั้งชื่ออัลบั้ม เพื่อให้สมกับโอกาสที่วงคาราบาวเดินทางมาตลอด 25 ปี โดยเป็นอัลบั้มแรกที่มีการปรับปรุงวงให้เป็นแบบปัจจุบัน คือ เหลือสมาชิก 8 คน เนื่องจาก น้อง - ศยาพร สิงห์ทอง ขอลาออกจากวงด้วยปัญหาสุขภาพ นอกจากนั้นยังได้ กีรติ พรหมสาขา ณ สกลนคร อดีตสมาชิกวงมาร่วมงานชั่วคราวด้วย เนื่องด้วยเป็นอัลบั้มที่บรรจุเพลงทั้งสิ้น 18 เพลง ทำให้ความยาวของอัลบั้มไม่พอที่จะทำเป็นแผ่นเดียว จึงมีการแบ่งภาคออกเป็น 2 แผ่น แผ่นละ 9 เพลง โดยระบุชื่อภาคให้เป็นไปตามคอนเซ็ปต์เนื้อหาในแต่ละภาค โดยภาคแรกคือ ก้าวหน้า ได้แก่ เพลงที่มีเนื้อหาพูดถึงเรื่องราวในอนาคต และภาคที่สองคือ ก้าวหลัง ได้แก่ เพลงที่มีเนื้อหาพูดถึงเรื่องที่ผ่านมาในอดีต และเพลงเนื้อหาเสียดสีสังคม โดยเพลงในอัลบั้มมีเรื่องราวที่หลากหลาย ทั้งเรื่องการเมือง ความสามัคคี การกตัญญูรู้คุณแผ่นดิน ชีวิตผู้คน กระแสสังคมในขณะ รวมทั้งเพลงประกอบโฆษณา และเพลงประกอบละคร แอ๊ด - ยืนยง โอภากุล แต่งเพลงในอัลบั้มนี้จำนวน 10 เพลง และยังได้รับเกียรติจากนักแต่งเพลงกิตติมศักดิ์ อาทิ พล.อ. เปรม ติณสูลานนท์ ประธานองคมนตรี ในเพลง "เกิดมาต้องตอบแทนบุญคุณแผ่นดิน" ซึ่งทางวงนำมาเรียบเรียงใหม่ ร่วมด้วย พล.ต.ต. สุรศักดิ์ สุทธารมณ์, พยัพ คำพันธุ์, ทิวา สาระจูฑะ เป็นต้นรายชื่อเพลงสมาชิกภายในวงสมาชิกภายในวง. 1. ยืนยง โอภากุล (แอ๊ด) :กีตาร์, ร้องนำ, ร้องประสาน 2. ปรีชา ชนะภัย (เล็ก) :กีตาร์, ซอ, ร้องนำ, ร้องประสาน 3. เทียรี่ เมฆวัฒนา (เทียรี่) :กีตาร์, ร้องนำ, ร้องประสาน 4. อนุพงษ์ ประถมปัทมะ (อ๊อด):กีตาร์เบส 5. ลือชัย งามสม (ดุก) :คีย์บอร์ด, ทรัมเป็ต, ร้องประสาน 6. ขจรศักดิ์ หุตะวัฒนะ (หมี):กีตาร์, แมนโดลิน, ร้องประสาน 7. ชูชาติ หนูด้วง (โก้):กลอง 8. ธนะสิทธิ์ พันธุ์พงษ์ไทย (อ้วน):กลอง, ร้องประสาน 9. กีรติ พรหมสาขา ณ สกลนคร (เขียว):กีตาร์, ร้องนำนักดนตรีอื่นที่ร่วมงานนักดนตรีอื่นที่ร่วมงาน. 1. สุเทพ ปานอำพัน :กีตาร์เบส 2. สุวรรณ มโนษร :ไวโอลิน 3. ดารารัตน์ หุตะวัฒนะ :ฟลุท, ร้องประสาน 4. ดาราเรศ หุตะวัฒนะ :ร้องประสาน 5. ธนากร ธูปแก้ว :คีย์บอร์ด, บันทึกเสียง, มิกซ์ดาวน์, มาสเตอร์ริ่ง 6. อ.เลอเกียรติ มหาวินิจฉัยมนตรี :ซอ (เพลง แม่ของร้องไห้) 7. สนอง โสตถิลักษณ์ :มิกซ์ดาวน์, มาสเตอร์ริ่ง</doc>
