<doc id="206442" url="https://th.wikipedia.org/wiki?curid=206442" title="ชิงร้อยชิงล้าน ทเวนตี้ เซ็นจูรี่ ตั๊ก">ชิงร้อยชิงล้าน ทเวนตี้ เซ็นจูรี่ ตั๊ก ชิงร้อยชิงล้าน ทเวนตี้ เซ็นจูรี่ ตั๊ก เป็นรายการเกมโชว์ที่เปลี่ยนชื่อจาก ชิงร้อยชิงล้าน Cha Cha Cha เริ่มออกอากาศเมื่อวันที่ 2 เมษายน พ.ศ. 2551 ทางสถานีโทรทัศน์สีกองทัพบกช่อง 7 โดยออกอากาศทุกวันพุธเวลา 22.30 น. และย้ายเวลาการออกอากาศเป็นทุกวันอังคาร เวลา 22.30 น. - 00.30 น. (โดยประมาณ) โดยตั้งแต่ 7 เมษายน พ.ศ. 2552 เป็นต้นไปประวัติ ประวัติ. หลังจากชิงร้อยชิงล้าน ชะชะช่า ออกอากาศยาวนานถึง 10 ปีชิงร้อยชิงล้านได้ปรับเปลี่ยนชื่อรูปแบบใหม่มาใช้ชื่อว่า ชิงร้อยชิงล้าน ทเวนตี้ เซ็นจูรี่ ตั๊ก โดยเป็นการเฉลิมฉลองครบรอบ 20 ปีของการเป็นพิธีกรของ มยุรา เศวตศิลา แต่ฉาก, เกมและองค์ประกอบรูปแบบต่างๆ ยังคงใช้รูปแบบของชิงร้อยชิงล้าน ชะชะช่า ในปี 2545 อยู่เช่นเดิม ที่มาของชื่อ ชิงร้อยชิงล้าน ทเวนตี้ เซ็นจูรี่ ตั๊ก นั้นมาจากตั๊ก มยุรา เศวตศิลา ที่อยู่ในวงการพิธีกรมา 20 ปี ไม่ใช่หมายถึงระยะเวลาการออกอากาศของชิงร้อยชิงล้าน ระยะเวลาของการก่อตั้งบริษัทเวิร์คพอยท์ หรือระยะเวลาที่มยุราอยู่ในวงการนักแสดงแต่อย่างใดละครสามช่า ละครสามช่า. ละครสามช่าเป็นการแสดงละครเวทีโดยแก๊งสามช่า ความยาวประมาณ 30 นาที มีการซ้อมกันมาก่อนถ่ายทำจริง ผลัดกันเป็นตัวเอกในเรื่องแต่ละสัปดาห์ บางครั้งแก๊งสามช่าหนึ่งคนต้องรับบทบาทเป็นตัวละครหลายตัวก็มีเกมในชิงร้อยชิงล้าน ทเวนตี้ เซ็นจูรี่ ตั๊ก เกมในชิงร้อยชิงล้าน ทเวนตี้ เซ็นจูรี่ ตั๊ก. ในเกมชิงร้อยชิงล้าน ทเวนตี้ เซ็นจูรี่ ตั๊กนั้นยังคงใช้รูปแบบเดียวกับ ชิงร้อยชิงล้าน ชะชะช่า ทว่าได้มีการปรับกติกาบ้างในบางเกม และเพิ่มเกมใหม่เข้าไปด้วย อย่างไรก็ดี ชิงร้อยชิงล้าน ทเวนตี้ เซ็นจูรี่ ตั๊ก เป็นยุคที่ 2 ที่ไม่มีล้านแตกเลย โดยไม่มีล้านแตกเลยตั้งแต่ปี พ.ศ. 2549 เป็นต้นมาทำได้หรือไม่ได้ ทำได้หรือไม่ได้. ในช่วงเกมทำได้หรือไม่ได้นั้นจะเป็นการแข่งขันของแก๊งสามช่า หลังจากที่ผู้กล้านั้นได้โชว์สาธิตเต็ม ๆ ในรายการแล้ว ก็ให้ทายว่าแก๊งสามช่าทำได้หรือไม่ได้ ซึ่งเกมการแข่งขันของแก๊งสามช่านี้จะมีเกมกติกาถึง 2 ครั้ง และเวลาก็ต่อเพิ่มให้หลังจากที่ผู้กล้าได้ทำเวลาไว้ ในตอนนั้นเกมการแข่งขันของแก๊งสามช่าจะมีเกมกติกากำหนดครั้งแรก 1 คน และ ครั้งที่สอง 2 คนหรือ 3 คนล่าสุดมีเพิ่ม ท็อฟฟี่ ตลกหกฉาก (ตั้งแต่ 12 มีนาคม 2551 ถึง 28 พฤษภาคม 2551) เข้ามาแข่งขันด้วย ในเกมการแข่งขันนี้แล้วแต่กรณีว่าจะแข่งกันแบบไหน บางครั้งส่วนใหญ่การแข่งขันกับเวลานั้น อาจจะให้ครั้งแรก 2 คน ครั้งที่สอง 3 คน ส่วนน้อยก็มีครั้งแรก 2 คน ครั้งที่สอง 2 คน หรือไม่ก็ ครั้งแรก 3 คน ครั้งที่สอง 3 คน และล่าสุดเกมการแข่งขันนี้อาจจะให้ครั้งแรก 2 คน ครั้งที่สอง 4 คน, ครั้งแรก 3 คน ครั้งที่สอง 4 คน หรือ ครั้งแรก 4 คน ครั้งที่สอง 4 คนก็ได้แล้วแต่กรณีใครทำได้ ใครทำได้. ในเกมใครทำได้เป็นเกมเฉพาะกิจโดยเกมนี้แก๊งสามช่าต้องท้ากันเองโดยที่ไม่มีผู้กล้าโดยผู้เข้าแข่งขันจะต้องทายว่าใครทำได้โดยที่มีคะแนนสถิติมากกว่าคนอื่นๆถ้าทายถูกก็จะได้คะแนนแต่เมื่อผู้เข้าแข่งขันทายว่าหนึ่งในแก๊งสามช่าทำคะแนนเสมอกันและอยู่ในอันดับสูงผู้เข้าแข่งขันที่ทายนั้นก็จะได้คะแนนเช่นกันโดยเกมนี้ถูกเริ่มใช้วันที่ 15 ตุลาคม 2551 จนถึง 5 พฤษภาคม 2552รายชื่อเกมและสถิติต่าง ๆ ที่ให้แก๊งสามช่าแข่งกันเองใครกันหนอ ใครกันหนอ. ในช่วงเกมใครกันหนอนั้นมีเป็นเรื่องราวประสบการณ์ของดาราคนนั้นๆ โดยพิธีกรจะเชิญดารา 3 ท่าน หรือที่เราเรียกว่า "สามช่ารับเชิญ" มาโชว์ร้องเพลงก่อน แล้วมาเข้าสู่เกมคำถามทันที ในข้อแรกเป็นเรื่องของเจ้าของเรื่องนี้โดยให้ผู้เข้าแข่งขันทายว่าเจ้าของเรื่องนี้เป็นของใครหลังจากนั้นพิธีกรจะเฉลยคำตอบโดยให้ดาราที่เป็นสามช่ารับเชิญที่ยืนอยู่บนเวทีแล้วพิธีกรจะถามว่าใครเป็นเจ้าของเรื่องนี้ หลังจากนั้นก็ให้ดาราใครคนใดคนหนึ่งที่เป็นเจ้าของเรื่องนี้ลงมาจากเวที นั่นหมายความว่าถ้าดาราใครคนใดคนหนึ่งที่ลงจากเวทีนั้น นั่นคือคำตอบที่ถูกต้องและเป็นเจ้าของเรื่องนี้นั่นเองส่วนผู้เข้าแข่งขันที่ตอบถูกจะได้คะแนนไปและพร้อมกับให้ดาราเจ้าของเรื่องเล่าประสบการณ์ชีวิตที่ผ่านมาว่าเป็นอย่างไรบ้าง หลังจากที่ดาราเล่าประสบการณ์จบเรียบร้อยแล้ว พิธีกรจะเชิญหม่ำ,เท่ง และ โหน่ง ออกมาสร้างสีสันโดยการโชว์แสดงตลกให้ท่านผู้ชมได้สนุกสนานกัน ส่วนข้อสุดท้ายของเกมนี้จะเป็นเรื่องราวประสบการณ์เรื่องผีวิญญาณของดาราเจ้าของเรื่องมาเล่าประสบการณ์ที่เกิดขึ้นจริงว่าเป็นอย่างไรบ้าง หลังจากนั้นจะมี หม่ำ,เท่ง และ โหน่ง ออกมาด้วย และวิเคราะห์เรื่องประสบการณ์ของดาราเจ้าของเรื่องมากน้อยเพียงใดพร้อมกับว่าจะให้รางวัลกี่กะโหลกที่ดาราเจ้าของเรื่องนั้น บางครั้งส่วนใหญ่ หม่ำ, เท่ง และ โหน่ง จะให้รางวัลแค่ 4 กะโหลก แต่ในวันที่ 11 กุมภาพันธ์ 2552 เป็นสัปดาห์สุดท้ายกับการเล่าเรื่องเรื่องประสบการณ์วิญญาณก่อนจะมาปรับเปลี่ยนข้อคำถามเป็นเรื่องราวความแปลก เรื่องราวที่ไม่เคยเกิดขึ้นมาก่อน/ไม่เคยเห็นมาก่อน เรื่องราวปาฏิหาริย์ ของดาราเจ้าของเรื่องหลังจากที่ดาราเล่าประสบการณ์จบเรียบร้อยแล้ว พิธีกรจะเชิญตุ๊กกี้ออกมาสร้างสีสันโดยการโชว์แสดงตลกให้ท่านผู้ชมได้สนุกสนานกันและปรับเปลี่ยนให้รางวัลแก่เจ้าของเรื่องจากถ้วยกะโหลกเป็นเกียรติบัตรเรื่องแปลกแทนรอบสะสมเงินรางวัล รอบสะสมเงินรางวัล. ในชิงร้อยชิงล้าน ทเวนตี้ เซ็นจูรี่ ตั๊กนั้นยังคงรูปแบบมาจากชิงร้อยชิงล้าน Super Game และชิงร้อยชิงล้าน Cha Cha Cha แต่ถูกปรับปรุงมาหลายครั้ง โดยเงินรางวัลสะสมนั้นเป็นเงินรางวัลสำหรับผู้ที่เข้ารอบ Jackpot โดยเงินรางวัลนั้นไปรวมยอดกับเงินรางวัลรอบสุดท้ายไปด้วยถังแตก ถังแตก. ในเกมถังแตกเป็นเกมที่อยู่คู่รายการชิงร้อยชิงล้านมาตั้งแต่ยุค Super Game แต่ถูกปรับปรุงในยุค Cha Cha Cha ทั้งในปี 2541 และปี 2549 ซึ่งในยุคทเวนตี้ เซ็นจูรี่ ตั๊ก ใช้รูปแบบเดียวกับชิงร้อยชิงล้าน Cha Cha Cha ปี 2549 - 2551 ทั้งนี้ มีแผ่นป้ายของผู้สนับสนุนรายการทั้งหมด 12 แผ่นป้าย แบ่งออกเป็นแผ่นป้ายผู้สนับสนุนหลัก 6 แผ่นป้ายหมายถึงได้เงินรางวัล 10,000 บาท (ผู้สนับสนุนหลักในการชิงโชค คือ กาแฟเบอร์ดี้) และแผ่นป้ายผู้สนับสนุนหลักที่มีรูป ถังแตก อีก 6 แผ่นป้าย ถ้าหากผู้เข้าแข่งขันเปิดแผ่นป้ายเป็นผู้สนับสนุนหลัก แล้วแผ่นป้ายต่อไปเป็นถังแตก จะถือว่าเกมหยุดทันทีและได้รับเงินรางวัลตามที่สะสมไว้ แต่ถ้าหากเปิดป้ายแรกเป็นถังแตก ก็จะไม่ได้เงินรางวัลสะสมเลยในเกมนี้ ทั้งนี้ถ้าหากผู้เข้าแข่งขันสามารถเปิดแผ่นป้ายผู้สนับสนุนหลักได้ครบทั้ง 6 แผ่นป้ายจะได้รับเงินรางวัลสะสม 100,000 บาทลุ้นยิ้มลุ้นโชค ลุ้นยิ้มลุ้นโชค. ตั้งแต่ 4 มีนาคม 2552 เกมถังแตกได้ถูกยกเลิกเปลี่ยนมาเป็นเกม ลุ้นยิ้มลุ้นโชค แต่กติกายังคงเหมือนกับเกมถังแตกทุกประการ ในเกมลุ้นยิ้มลุ้นโชคนั้น จะมีแผ่นป้ายของผู้สนับสนุนรายการทั้ง 12 แผ่นป้าย และจะมีรูปใบหน้าของเหล่าสมาชิกแก๊งสามช่าทั้ง 3 ได้แก่ หม่ำ, เท่ง และ โหน่ง ในอิริยาบถยิ้มและอิริยาบถเศร้าอย่างละ 6 แผ่นป้าย โดยป้ายอิริยาบถยิ้มมีค่าป้ายละ 10,000 บาท และป้ายอิริยาบถเศร้า เป็นป้ายเปล่าไม่มีเงินรางวัลแต่อย่างใด ถ้าหากผู้เข้าแข่งขันเปิดแผ่นป้ายเป็นรูปสมาชิกแก๊งสามช่าที่เป็นอิริยาบถยิ้ม แล้วแผ่นป้ายต่อไปเป็นรูปสมาชิกแก๊งสามช่าที่เป็นอิริยาบถเศร้า จะถือว่าเกมหยุดทันทีและได้รับเงินรางวัลตามที่สะสมไว้ แต่ถ้าหากเปิดเจอแผ่นป้ายสมาชิกแก๊งสามช่าที่เป็นอิริยาบถเศร้าเป็นแผ่นป้ายแรก ก็จะไม่ได้เงินรางวัลสะสมเลยในเกมนี้ ทั้งนี้ถ้าหากผู้เข้าแข่งขันสามารถเปิดแผ่นป้ายสมาชิกแก๊งสามช่าที่เป็นอิริยาบถยิ้มครบทั้ง 6 แผ่นป้ายจะได้รับเงินรางวัลสะสมเป็น 100,000 บาท ตั้งแต่เริ่มมีเกมลุ้นยิ้มลุ้นโชคมาเป็นเกมในรอบสะสมเงินรางวัลมูลค่า 100,000 บาท แทนเกมถังแตกที่อยู่คู่กับชิงร้อยชิงล้านมานานกว่า 13 ปีนั้น (ตั้งแต่ยุค Super Game) ไม่มีผู้เข้าแข่งขันท่านใดที่สามารถสะสมเงินรางวัลจากเกมนี้ได้เลยเป็นเวลา 1 เดือน 3 สัปดาห์ติดต่อกัน (4 มีนาคม - 14 เมษายน พ.ศ. 2552) โดยสัปดาห์แรกที่ผู้เข้าแข่งขันสามารถสะสมเงินรางวัลจากรอบนี้ได้ อยู่ในเทปวันที่ 21 เมษายน พ.ศ. 2552 โดยผู้เข้าแข่งขันสามารถเปิดแผ่นป้ายหน้ายิ้มเป็นรูปโหน่งที่เป็นอิริยาบถยิ้มได้ 1 แผ่นป้าย รับเงินรางวัลสะสม 10,000 บาท จนถึงเทปสุดท้ายของ ชิงร้อยชิงล้าน ทเวนตี้ เซ็นจูรี่ ตั๊ก ก็ไม่มีผู้เข้าแข่งขันท่านใดสามารถสะสมเงินรางวัลจากรอบนี้ได้เป็นครั้งที่สอง จนกระทั่งเกมนี้ได้ถูกยกเลิกไปในปีเดียวกัน ในยุค Cha Cha Cha (ครั้งที่ 2)เป่ายิ้งฉุบ เป่ายิ้งฉุบ. ในเกมนี้เป็นเกมเป่ายิ้งฉุบ (ผู้สนับสนุนหลัก คือ กระทิงแดง ต่อมา เบอร์ดี้) จะมีแผ่นป้ายทั้งหมด 12 แผ่นป้ายของผู้สนับสนุนรายการในยุคนั้น ซึ่งต่อมาเปลี่ยนเป็นแผ่นป้ายของผู้สนับสนุนหลักคือ เบอร์ดี้ ซึ่งมีตัวเลข 1-12 แบ่งเป็นมือรูปค้อน 4 แผ่นป้าย, มือรูปกระดาษ 4 แผ่นป้าย และมือรูปกรรไกร 4 แผ่นป้าย ผู้เข้าแข่งขันจะต้องทำการเลือกแผ่นป้ายมา 6 แผ่นป้าย และวางในตำแหน่งที่ได้จัดไว้ จากนั้นจะต้องเปิดแผ่นป้ายให้ได้รูปมือสัญลักษณ์ที่สามารถชนะแผ่นป้ายรูปมือที่ติดไว้ด้านบนได้ โดยอ้างอิงจากกติกาของเกมเป่ายิ้งฉุบ (เช่นหากแผ่นป้ายด้านบนเป็นค้อน แผ่นป้ายล่างต้องเปิดให้ได้กระดาษ เป็นต้น) ถ้าหากสามารถเปิดแผ่นป้ายแล้วชนะแผ่นป้ายด้านบนได้ จะได้รับเงินรางวัลแผ่นป้ายละ 5,000 บาท แต่ถ้าหากผลออกมาเสมอ (เปิดแผ่นป้ายได้เหมือนกับด้านบน) หรือผลออกมาแพ้ก็จะไม่ได้เงินรางวัลสะสมจากป้ายนั้น หากสามารถเปิดแผ่นป้ายชนะแผ่นป้ายด้านบนได้ครบทั้ง 6 แผ่นป้าย จะได้รับเงินรางวัลสะสม 1,000,000 บาทรอบตัดสิน รอบตัดสิน. ในเกมนี้เป็นการตัดสินให้ผู้เข้าแข่งขันเข้าสู่รอบ Jackpot โดยจะมี 12 แผ่นป้ายซึ่งมีคะแนน 1-9 ส่วนอีก 3 ป้าย คือรูปใบหน้าของปัญญา และมยุรา ซึ่งเป็นพิธีกรในรายการ และป้ายรูปใบหน้าหม่ำ โดยถ้าเจอป้ายปัญญาแปลว่าได้คะแนน 10 คะแนน ส่วนส่วนป้ายมยุรา หากเปิดได้ จะถือว่าเข้ารอบทันที โดยมีค่า 10 คะแนนเช่นเดียวกันในกรณีที่เปิดได้ป้ายปัญญา และมยุรา แต่ในกรณีที่เปิดแผ่นป้ายเดียว ป้ายมยุราจะสามารถชนะป้ายปัญญา และป้ายหม่ำเป็นป้ายตกรอบ (ป้ายหม่ำนั้น ในกรณีที่ผู้เข้าแข่งขันที่สามารถเลือกเปิดได้ 2 แผ่นป้าย ถึงจะสามารถเปิดเจอป้ายใดๆ ก็ตาม แม้กระทั่งมยุรา แต่ถ้าอีกแผ่นป้ายหนึ่งเปิดเจอหม่ำ จะถือว่าตกรอบทันที ไม่ว่าจะเปิดได้อะไรก็ตาม) ในเกมเปิดแผ่นป้ายคะแนนนี้ จะมีการดูคะแนนจากรอบเกมทำได้หรือไม่ได้ และ เกมใครกันหนอ โดยมีหลักดังต่อไปนี้1. ถ้าผู้เข้าแข่งขันมีคะแนนต่างกันทั้งสามคน ผู้เข้าแข่งขันที่มีคะแนนมากที่สุด 2 อันดับแรก จะได้เล่นเกมนี้ โดยผู้เล่นที่มีคะแนนมากกว่ามีสิทธิ์เลือก 2 แผ่นป้าย ส่วนผู้เล่นที่มีคะแนนน้อยกว่าจะได้เลือก 1 แผ่นป้าย ส่วนผู้เข้าแข่งขันอีกคนหนึ่ง ถือว่าตกรอบโดยอัตโนมัติ 2. ถ้าผู้เข้าแข่งขันมีคะแนนเสมอกัน 2 คน โดยสองคนดังกล่าว มีคะแนนสูงกว่าผู้เข้าแข่งขันอีกคนหนึ่ง ทั้งสองคนนั้นจะได้สิทธิ์เล่นเกมนี้ โดยได้เลือกคนละ 1 แผ่นป้าย ส่วนผู้เข้าแข่งขันที่มีคะแนนน้อยกว่าสองคนดังกล่าว ถือว่าตกรอบเช่นกัน 3. ถ้าผู้เข้าแข่งขันคนใดคนหนึ่งมีคะแนนมากที่สุด และผู้เข้าแข่งขันอีกสองคนที่มีคะแนนน้อยกว่า แต่มีคะแนนเท่ากัน ผู้เข้าแข่งขันที่มีคะแนนมากที่สุดจะได้เลือก 2 แผ่นป้าย ส่วนผู้เข้าแข่งขันอีกสองคนที่เหลือ จะได้เลือกคนละ 1 แผ่นป้าย 4. ถ้าผู้เข้าแข่งขันทั้งสามคนมีคะแนนเท่ากัน จะได้สิทธิ์เลือกคนละ 1 แผ่นป้ายทุกคน สำหรับการเล่นเกมเปิดแผ่นป้ายคะแนนนี้ ผู้เข้าแข่งขันที่เปิดป้ายได้คะแนนรวมมากที่สุดจะเข้ารอบทันที แต่ถ้ามีคะแนนเท่ากัน ผู้ที่เปิดได้ 2 ป้ายจะเข้ารอบทันที อย่างไรก็ดี ในเกมนี้ ในผู้เข้าแข่งขันที่สามารถเปิดได้ 2 แผ่นป้าย หากสามารถเปิดแผ่นป้ายได้เป็นรูปปัญญา และมยุรา ทั้งคู่ ผู้เข้าแข่งขันนั้นจะได้รับรางวัลพิเศษ เป็นเงินรางวัล 100,000 บาท ทว่าในทางปฏิบัติ การจะได้สิทธิ์ลุ้นเงินรางวัล 100,000 บาทได้นั้น จะต้องเป็นไปตามหลักในข้อที่ 1 และข้อที่ 3 ซึ่งได้กล่าวมาไว้ข้างต้นเท่านั้น อย่างไรก็ดี ตั้งแต่ 1 เมษายน พ.ศ. 2552 เป็นต้นมา จะไม่มีการให้เงินรางวัลพิเศษ 100,000 บาทอีก ในกรณีที่เปิดได้ป้ายรูปปัญญา และมยุราอีก โดยให้ถือว่าผู้ที่เปิดได้ป้ายรูปปัญญาและมยุรานั้นเข้ารอบสุดท้ายไปโดยทันทีแทนรอบสุดท้าย รอบสุดท้าย. รอบสุดท้าย (Jackpot) ของชิงร้อยชิงล้าน ทเวนตี้ เซ็นจูรี่ ตั๊ก ในช่วงแรกจะมีแผ่นป้ายของผู้สนับสนุนรายการ 12 แผ่นป้ายด้วยกันโดยมีแผ่นป้ายผู้สนับสนุนหลัก 6 แผ่นป้าย (ผู้สนับสนุนหลักในการชิงโชค คือ ผลิตภัณฑ์ปรุงรสอาหารแม่ครัวฉลากทอง) ซึ่งมีเงินรางวัลแผ่นป้ายละ 10,000 บาท และแผ่นป้าย 0 จำนวน 6 แผ่นป้าย ซึ่งเป็นแผ่นป้ายเปล่าไม่มีเงินรางวัลแต่อย่างใด แต่ถ้าหากผู้เข้าแข่งขันสามารถเปิดแผ่นป้ายผู้สนับสนุนรายการได้ครบ 6 แผ่นป้าย จะได้รับเงินรางวัล 2,000,000 บาท โดยจะแบ่งออกเป็น 2 ส่วน ส่วนละ 1,000,000 บาท ให้กับผู้เข้าแข่งขัน และผู้โชคดีที่มาจากการจับรางวัลซึ่งเป็นฉลากชิ้นส่วนของผู้สนับสนุนรายการที่ผู้ชมทางบ้านส่งมาร่วมสนุกนั่นเอง แต่ถ้า 6 เดือนแจ็คพอตไม่แตกผู้เข้าแข่งขันทั้ง 3 คนจะจับชิ้นส่วนขึ้นมาคนละ 1 ชิ้นส่วน เมื่อจบการแข่งขันผู้เข้าแข่งขันท่านใดเข้ารอบแจ็คพอตผู้โชคดีทางบ้านรับไปเลยเงินรางวัล 1,000,000 บาท ส่วนอีก 2 ท่านที่เหลืออาจจะได้รับเงินรางวัล 10,000 บาทหรือผลิตภัณฑ์แม่ครัวฉลากทองไปใช้ฟรี 1 ปีแล้วแต่ยุค ต่อมาในวันพุธที่ 1,8 วันอังคารที่14,21 และ 28 เมษายน 2552 จะมีแผ่นป้ายของผู้สนับสนุนหลักที่มีหมายเลข 1-6 ทั้งด้านบนและด้านล่าง 12 แผ่นป้าย (ผู้สนับสนุนหลักในการชิงโชค คือ ตู้เย็น และ เครื่องปรับอากาศ พานาโซนิค) โดยมีแผ่นป้ายรูปโลกยิ้ม 6 แผ่นป้าย ซึ่งมีเงินรางวัลแผ่นป้ายละ 10,000 บาท และแผ่นป้ายเลข 0 จำนวน 6 แผ่นป้าย ซึ่งเป็นแผ่นป้ายเปล่าไม่มีเงินรางวัลแต่อย่างใด แต่ถ้าหากผู้เข้าแข่งขันสามารถเปิดแผ่นป้ายโลกยิ้มได้ 6 แผ่นป้าย จะได้รับเงินรางวัล 1,000,000 บาทรายชื่อพิธีกรและละครสามช่าหมายเหตุหมายเหตุ. 1. จาตุรงค์ มกจ๊ก เคยมาร่วมรายการชิงร้อยชิงล้านหลายครั้ง และยังเคยทำล้านแตกในรอบสะสมเงินรางวัล เมื่อปี 2540 2. โก๊ะตี๋ อารามบอย เคยทำล้านแตกในชิงร้อยชิงล้าน ชะชะช่ารอบสะสมเงินรางวัล เมื่อปี 2544 3. กฤษณ์ ศรีภูมิเศรษฐ์ได้กลับมาอีกครั้งในฐานะผู้เข้าแข่งขัน เมื่อ วันที่ 1 ตุลาคม 2551 และได้กลับมาอีกครั้งในฐานะพิธีกรปี 2553 4. อัษฎาวุธ เหลืองสุนทร เคยทำล้านแตกในรอบแจ็คพอต เมื่อปี 2539 5. เกียรติ กิจเจริญ เคยเป็นพิธีกรเวทีทองมาก่อน หลังจากไม่ได้เจอกับหม่ำ จ๊กมก พิธีกรร่วม มาเป็นเวลานานกว่า 4 ปี และเคยมาร่วมรายการชิงร้อยชิงล้าน Cha Cha Cha (ฉากใหม่) ในปี 2545 เป็นคนแรกของรายการ 6. เบญจพล เชยอรุณ เคยมาร่วมรายการชิงร้อยชิงล้านมาแล้วหลายครั้ง และในปี 2552 ยุคชิงร้อยชิงล้าน ชะชะช่าได้เป็นเจ้าของเรื่องเล่าจากคำถามที่ว่า "1 ใน 3 คนนี้ใครกันหนอที่ชอบโชว์จนถึงขั้นเข้าโรงพยาบาลมาแล้ว 7. ศัลย์ อิทธิสุขนันท์ เคยเป็นพิธีกรร่วมกับมยุราและโหน่ง ชะชะช่า ในรายการเกมจารชน และเป็นพิธีกรในชิงร้อยชิงล้านเทปพิเศษ ชิงล้าน ชิงร้อยล้าน เมื่อปี 2550 อีกด้วย 8. ในช่วงละครสามช่าในตอนนี้ ขวัญจิต ศรีประจันต์ ศิลปินแห่งชาติ พ.ศ. 2539 สาขาศิลปการแสดง (เพลงพื้นบ้าน-อีแซว) ได้มาร่วมแสดงละครด้วย 9. โน้ต เชิญยิ้ม เคยเป็นพิธีกรร่วมกับมยุรา ในรายการครัวตัวเอ้ 10. เป็นเทปแรกที่ออกอากาศในวันอังคาร</doc>
