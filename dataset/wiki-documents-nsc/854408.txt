<doc id="854408" url="https://th.wikipedia.org/wiki?curid=854408" title="พระนางโซฮ็อน">พระนางโซฮ็อน พระมเหสีโซฮ็อน สกุลซิม แห่งช็องซง ( , 12 ตุลาคม พ.ศ. 1938 – 19 เมษายน พ.ศ. 1989) พระนางเป็นพระมเหสีในพระเจ้าเซจงมหาราช กษัตริย์ลำดับที่ 4 และเป็นพระพันปีหลวงในพระราชาถึง 2 พระองค์คือ พระเจ้ามุนจง พระราชาลำดับที่ 5 และพระเจ้าเซโจ พระราชาลำดับที่ 7 พระนางโซฮ็อนประสูติเมื่อวันที่ 12 ตุลาคม พ.ศ. 1938 (วันที่ 28 เดือน 9 ตามปีจันทรคติ) ที่เมืองยอจูเป็นธิดาคนโตของใต้เท้า ซิม อน ขุนนางผู้ใหญ่ที่ส่วนร่วมในการสถาปนาราชวงศ์โชซ็อน พระนางอภิเษกกับพระเจ้าเซจงตั้งแต่ครั้งยังเป็นองค์ชายชุงนย็องในรัชกาลพระเจ้าแทจง พระเจ้าแทจงโปรดให้สถาปนาพระชายาสกุลซิม ในองค์ชายชุงนย็องขึ้นเป็นองค์หญิงกย็องซุก องจู 敬淑翁主 เมื่อพระเจ้าแทโจสถาปนาองค์ชายชุงนย็องขึ้นเป็นองค์ชายรัขทายาท (วังเซจา 王世子) จึงโปรดให้สถาปนาองค์หญิงกย็องซุก องจู สกุลซิมพระชายาขององค์ชายรัชทายาทขึ้นเป็น พระชายากย็องบิน (敬嬪) เมื่อพระเจ้าแทจงสละราชสมบัติ องค์ชายชุงนย็อง ลีโทเสด็จขึ้นครองราชย์สืบต่อมา ทรงพระนามว่าพระเจ้าเซจง โปรดให้สถาปนาองค์หญิงกย็องซุก องจู สกุลซิม พระชายาขึ้นเป็นพระมเหสีคงบี (恭妃) แต่หลังจากพระราชสวามีครองราชสมบัติได้เพียงปีเดียวคือ พ.ศ. 1962 ก็ได้มีพระราชโองการสั่งประหารใต้เท้าซิม อน ผู้เป็นพระสัสสุระ (พ่อตา) พร้อมกับครอบครัวขณะที่พระมารดาของพระมเหสีถูกลดขั้นเป็นทาสหลวง ขณะที่พระมเหสีนั้นพระเจ้าเซจงมิได้มีรับสั่งให้ปลดจากตำแหน่งเนื่องด้วยพระองค์สงสารเพราะพระนางเป็นพระมารดาของพระราชโอรสถึง 2 พระองค์ ในปีที่ 14 ในรัชกาลพระเจ้าเซจง โปรดให้เฉลิมพระนามพระมเหสีคงบี ขึ้นเป็นพระมเหสี (วังบี 王妃) พระมเหสีเสด็จสวรรคตเมื่อวันที่ 19 เมษายน พ.ศ. 1989 (วันที่ 24 เดือน 3 ตามปีจันทรคติ) ในปีที่ 28 ช่วงปลายรัชสมัยพระเจ้าเซจงมหาราช สิริพระชนมพรรษา 50 พรรษา 189 วัน มีพระนามอย่างเป็นทางการภายหลังสวรรคตว่าพระมเหสีโซฮ็อน (昭宪王后) ในปีที่ 2 ในรัชกาลพระเจ้ามุนจง ซึ่งเป็นพระราชโอรสของพระมเหสีโซฮ็อน โปรดให้เฉลิมพระนามอย่างเป็นทางการของพระราชมารดาว่า พระมเหสีซ็อนอิน ชาซ็อง โซฮ็อน วังฮู (宣仁齐圣昭宪王后)พระราชวงศ์พระราชวงศ์. - พระบิดา : ซิม อน (Sim On , พ.ศ. 1918 – 18 มกราคม พ.ศ. 1962) - พระราชสวามี : พระเจ้าเซจงมหาราช พระราชาลำดับที่ 4 (Sejong The Great , 15 พฤษภาคม พ.ศ. 1940 – 8 เมษายน พ.ศ. 1993)- พระโอรส : พระเจ้ามุนจง พระราชาลำดับที่ 5 (Munjong of Joseon , 15 พฤศจิกายน พ.ศ. 1957 – 1 มิถุนายน พ.ศ. 1995)- พระสุณิสา : พระนางฮย็อนด็อก ตระกูลคว็อน แห่งอันดง (Queen Hyeondeok of the Andong Kwon clan , 17 เมษายน พ.ศ. 1961 – 10 สิงหาคม พ.ศ. 1984)- พระนัดดา : พระเจ้าทันจง พระราชาลำดับที่ 6 (Danjong of Joseon , 9 สิงหาคม พ.ศ. 1984 – 7 พฤศจิกายน พ.ศ. 2000) - พระโอรส : พระเจ้าเซโจ พระราชาลำดับที่ 7 (Sejo of Joseon , 2 พฤศจิกายน พ.ศ. 1960 – 23 กันยายน พ.ศ. 2011)</doc>
