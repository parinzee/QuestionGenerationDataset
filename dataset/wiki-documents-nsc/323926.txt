<doc id="323926" url="https://th.wikipedia.org/wiki?curid=323926" title="จีนกันส์">จีนกันส์ จีนกันส์ () นิตยสารปืนอัดลมจีนฉบับแรกของโลก เกิดขึ้นตามคำเรียกร้องของผู้ที่นิยมเล่นปืนบีบี เนื่องจากตลาดปืนของเล่นประเภทปืนอัดลมเบามีแนวโน้มที่จะเติบโตขึ้นอีกหลายเท่าตัว โดยเฉพาะปืนอัดลมเบาที่มาจากประเทศจีน ซึ่งผู้เล่นหรือรู้จักปืนบีบีเรียกตรงกันว่า “ปืนจีน” ซึ่งปัจจุบันกลายเป็นทางเลือกระดับต้นๆ ที่แม้แต่มืออาชีพ ผู้หัดเป็นช่างซ่อมปืน หรือผู้นิยมการดัดแปลงแต่งปืนของเล่นให้ความสนใจตลอดเวลา เนื่องจากผลงานการผลิตปืนบีบีจากประเทศจีนสามารถดัดแปลงแต่งเติมด้วยอุปกรณ์ เสริมสารพัดชนิดของประเทศญี่ปุ่นได้ด้วย อีกทั้งความพยายามบรรจงสร้างปืนให้ออกมามีรายละเอียดและการใช้งานในระดับ เสมือนจริง ในราคาที่ถูกกว่า ดังนั้น ปืนจีนที่ถูกผลิตออกเท่าไรก็แทบไม่พอกับความต้องการของผู้ซื้อ จีนกันส์ฉบับปฐมฤกษ์เปิดตัวเมื่อเดือนกันยายน 2550 เป็นนิตยสารรายสองเดือน โดยสุวิชา กลินทะ รวบรวมผู้รู้ในวงการปืนจีนตั้งทีมขึ้นมาใหม่หลังจากที่นิตยสารเกมกันส์ดำเนินมาไก้เกือบ 2 ปี เพื่อถ่ายทอดความรู้ แนะแนวทางแก้ไขปัญหา รวมไปถึงการดัดแปลงให้แก่ผู้ที่เลือกเล่นปืนจีนโดยเฉพาะ ด้วยว่ามีข้อมูล รายละเอียด และผู้สนับสนุนมากมาย สิทธิเจต รอดแก้ว ทีมงานหลักจากเกมกันส์เข้ามาเป็นบรรณาธิการ ร่วมด้วย สุนทร คำขจร ผู้เชี่ยวชาญปืนจีนระดับต้นของประเทศเป็นรองบรรณาธิการ จีนกันส์ ไม่ได้มุ่งเน้นการนำเสนอเนื้อหาสาระของปืนที่มาจากประเทศจีนเพียงอย่างเดียว แต่ยังให้ข้อมูล ข่าวสาร รายละเอียดเกี่ยวกับปืนของเล่นที่ผลิตจากฮ่องกงและไต้หวันอีกด้วย</doc>
