<doc id="36084" url="https://th.wikipedia.org/wiki?curid=36084" title="สุรัตน์ วัณโณ">สุรัตน์ วัณโณ สุรัตน์ วัณโณ เป็นนักสะสมพันธุ์ไม้แปลกและหายากคนสำคัญของไทย เคยเป็นอาจารย์สอนที่ภาควิชาศิลปศึกษา คณะครุศาสตร์ จุฬาลงกรณ์มหาวิทยาลัย มีความสนใจไม้ประดับเป็นอย่างมาก และได้สะสม ขยายพันธุ์ แลกเปลี่ยน และตกแต่งสวนมาเป็นเวลากว่า 30 ปีประวัติ ประวัติ. อาจารย์สุรัตน์ วัณโณ เกิดที่กรุงเทพฯ สำเร็จการศึกษาปริญญาตรีทางด้านครุศาสตร์ จาก มหาวิทยาลัยมะนิลา ประเทศฟิลิปปินส์ และศึกษาปริญญาโทอุตสาหกรรมศิลป์ ที่ มหาวิทยาลัยนอร์ทเทิร์นโคโลราโด ในรัฐโคโลราโด สหรัฐอเมริกา หลังจากกลับมาได้เข้ารับราชการเป็นอาจารย์ประจำภาควิชาศิลปศึกษา คณะครุศาสตร์ จุฬาลงกรณ์มหาวิทยาลัย ดำรงตำแหน่งหัวหน้าภาควิชา 1 วาระในระหว่างรับราชการ อาจารย์สุรัตน์ วัณโณ สะสม แลกเปลี่ยน ซื้อ ขาย ต้นไม้เป็นงานอดิเรก ตั้งแต่ก่อนและในระหว่างการรับราชการ ด้วยใจรักในงานศิลปะจึงเริ่มจัดสวนและทำให้หันเหชีวิตมายึดอาชีพจัดสวน พร้อมกับสะสมต้นไม้แปลก ทำให้วงการต้นไม้ในเมืองไทยตื่นตัวและแพร่หลายผลงานผลงาน. - หนังสือ พรรณไม้สะสมของ สุรัตน์ วัณโณ จัดพิมพ์โดยสำนักพิมพ์บ้านและสวน เป็นหนังสือที่รวบรวมพรรณไม้สะสมของ สุรัตน์ วัณโณ มากกว่า 400 ชนิด</doc>
