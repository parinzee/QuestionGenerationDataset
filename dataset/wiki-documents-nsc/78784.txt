<doc id="78784" url="https://th.wikipedia.org/wiki?curid=78784" title="เมเลเกอ็อก">เมเลเกอ็อก เมเลเกอ็อก () เป็นเมืองและ 1 ใน 16 รัฐของประเทศปาเลา ตั้งอยู่ทางตะวันออกของเกาะบาเบลดาอ็อบ ซึ่งเป็นเกาะที่ใหญ่ที่สุดของประเทศปาเลา เมเลเกอ็อกมีพื้นที่ทั้งหมด 11 ตารางไมล์ และอยู่ระหว่างงเอซาร์ทางตอนใต้และงีวัลทางตอนเหนือ ในวันที่ 7 ตุลาคม พ.ศ. 2549 เมเลเกอ็อกได้กลายเป็นเมืองหลวงของสาธารณรัฐปาเลา แทนที่คอรอร์ที่เป็นเมืองหลวงเก่า รัฐเมเลเกอ็อกมีประชากรทั้งสิ้น 391 คน ประกอบไปด้วย 7 หมู่บ้าน คือ- เมเลเกอ็อก - เอร์ตอง - เงบูร์ - เงเรเมเอลุ - เงร์เมเล - เงรูเบซัง - เงรูลิง ทะเลสาบงาร์ด็อกเป็นทะเลสาบธรรมชาติน้ำจืดที่ใหญ่ที่สุดในภูมิภาคไมโครนีเซีย (493 เฮกตาร์) โดยมีน้ำเค็มเจือปนเพียงเล็กน้อยเท่านั้น</doc>
