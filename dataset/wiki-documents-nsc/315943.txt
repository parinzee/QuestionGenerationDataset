<doc id="315943" url="https://th.wikipedia.org/wiki?curid=315943" title="แอรอน เทย์เลอร์-จอห์นสัน">แอรอน เทย์เลอร์-จอห์นสัน แอรอน เพอร์รี เทย์เลอร์-จอห์นสัน () เกิดเมื่อวันที่ 13 มิถุนายน ค.ศ. 1990 เป็นนักแสดงชาวอังกฤษ มีผลงานแสดงละครเวที โทรทัศน์และภาพยนตร์ เขาเริ่มการแสดงตั้งแต่อายุ 6 ปี แสดงในภาพยนตร์อย่าง Angus, Thongs and Perfect Snogging และ The Illusionist จากนั้นแสดงในภาพยนตร์อย่าง Nowhere Boy ที่เขารับบทเป็นจอห์น เลนนอน และแสดงในภาพยนตร์ซูเปอร์ฮีโรเรื่อง Kick-Ass จอห์นสันปรากฏตัวใน End Credit ใน Captain America: The Winter Soldier in 2014 โดยเขาได้รับบทเป็น Quicksilver และเขาก็ได้รับบทเป็น Quicksilver อย่างเต็มตัวใน Avengers : Age of Ultron 2015 มหาศึกอัลตรอนถล่มโลกชีวิตส่วนตัว ชีวิตส่วนตัว. จอห์นสันเกิดเมื่อวันที่ 13 มิถุนายน ค.ศ. 1990 ในโฮลเมอร์กรีน บักกิงแฮมเชอร์ ประเทศอังกฤษ เป็นบุตรชายของแม่บ้านและพ่อซึ่งเป็นวิศวกรโยธา ในวันที่ 31 ตุลาคม ค.ศ. 2009 จอห์นสันประกาศหมั้นกับนักสร้างภาพยนตร์ แซม เทย์เลอร์-วูด ผู้กำกับที่เขาแสดงในภาพยนตร์เรื่อง Nowhere Boy เมื่อวันที่ 7 กรกฎาคม ค.ศ. 2010 แซมให้กำเนิดบุตรสาว ชื่อว่า วิลดา เรอาชีพ อาชีพ. จอห์นสันเริ่มการแสดงตั้งแต่อายุ 6 ปี แสดงเป็นบุตรของแม็กดัฟ ร่วมกับรูฟัส ซีเวล ในแม็คเบ็ธในปี 1999 และใน All My Sons ของอาเทอร์ มิลเลอร์ในปี 2000 ผลงานด้านโทรทัศน์ในบทไนเกอร์ ในซีรีส์ทางช่องบีบีซีในปี 2004 ดัดแปลงจากบทประพันธ์เรื่อง Feather Boy และบทโอเวนในซีรีส์ทางช่องอีโฟร์เรื่อง Nearly Famous ในปี 2003 จอห์นสันแสดงในบทชาร์ลี แชปลินในวัยหนุ่มใน Shanghai Knightsในปี 2006 เขาแสดงใน The Illusionist แสดงในฉากย้อนอดีต ในตอนแรกของภาพยนตร์เป็นเอ็ดเวิร์ด นอร์ตันในวัยรุ่น ในเรื่องนี้เขาฝึกการโยนบอล เรียนมายากล เขายังฝึกการตั้งไข่บนไม้เท้า ถึงแม้จะมีเครื่องทุ่นแรงมาช่วย จอห์นสันปรากฏในบทขวัญใจวัยรุ่น ในภาพยนตร์ตลกวัยรุ่นเรื่อง Angus, Thongs and Perfect Snogging ในบทโลริเมอร์ แบล็ก ใน Armadillo และบทพรอสเพอร์ใน The Thief Lord จอห์นสันรับบทเป็นจอห์น เลนนอนในภาพยนตร์ชีวประวัติในปี 2009 เรื่อง Nowhere Boy กำกับโดยแซม เทย์เลอร์-วูด ในปี 2010 เขารับบทเดฟ ลีซิวสกี ในบทนำในภาพยนตร์ของแมททิว วอห์นและเจน โกลด์แมนเรื่อง Kick-Ass สร้างจากหนังการ์ตูนแนวซูเปอร์ฮีโรในชื่อเรื่องเดียวกันของมาร์ก มิลลาร์และจะรับบทสำคัญใน Chatroom กำกับโดยฮิดีโอ นากาตาผลงานแสดง</doc>
