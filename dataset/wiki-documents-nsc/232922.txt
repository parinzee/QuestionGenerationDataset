<doc id="232922" url="https://th.wikipedia.org/wiki?curid=232922" title="เพลงรักในสายลมหนาว">เพลงรักในสายลมหนาว เพลงรักในสายลมหนาว (; ฮันกึล: 겨울연가; คยออุล ยอนกา) ละครเพลงรักในสายลมหนาวเป็นละครโทรทัศน์แนวรักโรแมนติก ได้ออกอากาศทางสถานีโทรทัศน์KBS 2 ในประเทศเกาหลีใต้ ตั้งแต่วันที่ 14 มกราคม ถึง 19 มีนาคม พ.ศ. 2545 ทุกวันจันทร์-อังคาร เวลา 21.50 มีจำนวน 20 ตอน กำกับโดย ยุนซอกโฮ, ลีฮยุงมิน เขียนบทโดย คิมอึนฮี, ยุนอึนคยอง, โอซูยุน ลำดับภาพยนตร์โดย คิมบยองชอน สำหรับในประเทศไทยมีการนำเสนอทางช่องไอทีวี ออกอากาศ วันเสาร์และอาทิตย์ เวลา 13.00 น. -14.00 น. เริ่ม 4 มกราคม พ.ศ. 2546 ถึง 6 เมษายน พ.ศ. 2546 และรอบที่ 2 ทุกวันจันทร์ถึงศุกร์ เวลา 11.05-12.00 น. เริ่ม 19 มกราคม พ.ศ. 2548 จากนั้นได้นำมาฉายเป็นรอบที่ 3 ทางช่อง 7 สี ออกอากาศทุกวันพุธ-พฤหัสบดี เวลา 08.30 น. เริ่มวันพุธที่ 4 มีนาคมถึงพุธที่ 29 เมษายน พ.ศ. 2552 และฉายอีกครั้งทางช่อง 3 แฟมิลี่ ออกอากาศทุกวันเสาร์-อาทิตย์ เวลา 20.45-21.45 น. เริ่มวันเสาร์ที่ 6 พฤษภาคม พ.ศ. 2560ตัวละคร ตัวละคร. คัง จุนซัง เป็นลูกชายของนักเปียโนชื่อดัง เป็น บุคลิกเย็นชาและซ่อนความรู้สึกไว้เสมอ เขาย้ายมาเรียนที่โรงเรียนมัธยมชันเชิน เพื่อที่จะตามหาพ่อที่แท้จริงของเขา ทำให้เขาได้พบกับจองยูจิน และคิมซังฮุก และได้เป็นเพื่อนร่วมห้องเรียนเดียวกัน ลี มินฮย็อง หนุ่มลูกครึ่งเกาหลี-อเมริกัน เป็นคนไม่โอ้อวดและไม่ถือตัว เป็นชายหนุ่มที่มีพรสวรรค์ นิสัยน่ารัก สุภาพและมี เสน่ห์ ทำให้หญิงสาวต่างหลงใหล จอง ยูจิน เป็นหญิงสาวที่ร่าเริงและใสบริสุทธิ์ เธอสดใสตลอดเวลา ถึงแม้ว่าเธอจะขาดพ่อไปเมื่อครั้งเธอยังเด็ก เธออาศัยอยู่ตามลำพังกับแม่ของเธอและน้องสาวคนเล็ก มองโลกในแง่ดีเสมอ ได้รับการดูแลอย่างอบอุ่นจาก คิม ซังฮุก ผู้ซึ่งเติบโตขึ้นมาพร้อมๆ กัน และแอบชอบเธอมาตลอด คิม ซังฮยอก เป็นลูกชายของคิมจินวู เขาทำงานอยู่บริษัทวิทยุกระจายเสียง ในตำแหน่งผู้อำนวยการรายการ เป็นคนจิตใจดี ซื่อสัตย์ และ ยุติธรรมทุกเรื่อง โอ แชริน เป็นเพื่อนร่วมห้องในโรงเรียนมัธยมนี้ มีความมั่นใจในตัวเองสูงและหากต้องการอะไรก็จะต้องได้สิ่งนั้น เธอรถูกปฏิเสธรักจาก จุนซัง จึงรู้สึกอิจฉาและไม่ค่อยชอบหน้ายูจิน แต่หลังจาก 10 ปีผ่านไป เธอได้กลับมาจากเรียนหนังสือต่างประเทศ และก่อนที่จะกลับนั้นได้ตกหลุมรักกับ ลีมินยอง ชายหนุ่มที่มีหน้าตาเหมือน จุนซัง หลังจากที่กลับมาถึงเกาหลี เธอได้เปิดร้านบูติคหรูแห่งหนึ่ง เธอเป็นหญิงสาวที่ปวดร้าวจากความผิดหวังจากรักครั้งแรกจึงทำให้เธอดูเป็นที่น่าสงสารสำหรับโชคชะตาความรักที่ผิดหวังเนื้อเรื่อง เนื้อเรื่อง. ยูจิน ได้พบกับจุนซังบนรถเมล์ เมื่อเธอหลับเลยป้าย ทำให้เธอและเขาต้องแอบเข้าไปในโรงเรียนด้วยกัน ต่อมาเขาได้ช่วยเธอไว้จากคนขี้เมา ความสัมพันธ์ของทั้งคู่ก็ได้เริ่มต้นขึ้นในช่วงฤดูหนาว เธอได้รู้ว่าเขาเป็นลูกนักเปียโนชื่อดัง และย้ายมาเรียนที่นี่ก็เพื่อจะตามหาพ่อ ส่วนซังฮุกแอบหลงรักยูจินมาตั้งแต่เด็ก กล่าวหาจุนซังว่าที่เขามาทำดีกับเธอก็เพื่อจะได้ใกล้ชิดกับพ่อ จุนซังคิดว่าพ่อของซังฮยอกเป็นพ่อที่แท้จริงของเขา วันหนึ่ง เขาได้ไปที่บ้านของยูจินและรู้ว่าพ่อของเธอไม่ได้เป็นคนเดียวกับที่เขาคิด เขาจึงคิดว่าจะกลับไปโซล แต่เพราะเขานัดกับเธอไว้ และไม่อยากให้เธอรอ เขาจึงรีบไปหา แต่โชคร้ายทื่เขาถูกรถชนเสียก่อน วันต่อมายูจินก็ได้รู้ว่าเขาตายแล้ว เขาได้ให้เทปอัดเพลงที่เขาเล่นเปียโนให้เธอ นั่นคือเพลง The First Time 10 ปีต่อมาในฤดูหนาว เธอทำงานเป็นเจ้าของบริษัท Polaris และกำลังจะหมั้นกับซังฮยอก แต่คืนวันหมั้นเธอได้พบผู้ชายคนหนึ่งซึ่งหน้าตาเหมือนกับจุนซัง เขาคือลีมินฮย็องซึ่งเป็นคนรักของแชริน เพื่อนสมัยมัธยม เธอและเขาต้องทำงานร่วมกัน และเขาก็เป็นเป็นผู้รับผิดชอบงานนี้โดยตรง เพื่อไม่ให้คิดถึงจุนซัง เธอจึงพยายามหลบหน้าเขาตลอด ทำให้เขาสงสัย ส่วนแชรินก็พยายามแต่งเรื่องโกหกเพื่อขัดขวางไม่ให้มินฮย็องเข้าใกล้ยูจิน และพยายามทำให้เขาคิดว่ายูจินเป็นผู้หญิงไม่ดี ต่อมาเมื่อรู้ว่า แชรินแต่งเรื่องทั้งหมดขึ้นเอง เขาจึงกลับไปขอโทษเธอ แต่ยูจินกำลังจะแต่งงานกับซังฮยอก และซังฮยอกก็รู้ว่าเธอไม่ได้รักเขา เธอขอเลิกกับเขา ทำให้เขาเสียใจจนป่วยหนัก เมื่อเห็นดังนั้น เธอจึงตัดสินใจเลือกซังฮยอกเพราะสงสารเขา แม้ว่าเธอจะรักจุนซังก็ตาม มินฮย็องเข้าไปถามความจริงกับแม่ ซึ่งในที่สุดเขาก็ได้รู้ความจริงว่า เขาคือจุนซังนั่นเอง แต่เพราะแม่ไม่อยากให้เขาได้รับรู้เรื่องราวร้ายๆ ที่ผ่านมา เมื่อเขาบอกกับยูจิน เธอก็ไม่เชื่อเขา เขาจึงตัดสินใจจะกลับอเมริกา ก่อนไปเขาได้ให้ของขวัญแก่ยูจิน เป็นเทปเล่นเปียโนเพลง The First Time ที่เขาเล่น เธอรู้ในทันทีว่าเขาคือจุนซังจริงๆ เธอจึงรีบตามไปที่สนามบินและได้พบเขา แต่เขาก็ยังอยากกลับไปอเมริกาอยู่ดี เช้าวันต่อมาเธอไม่เห็นเขา จึงรีบออกตามหา เห็นเขากำลังข้ามถนน จึงรีบวิ่งไปโดยไม่ได้ดูรถ และเขาก็ผลักเธอออกไปจนได้รับบาดเจ็บ จากนั้นแม่จุนซังได้บอกความจริงว่าพ่อของจุนซังอาจจะเป็นคนเดียวกับพ่อของยูจิน เมื่อรู้ดังนั้น เขาจึงขอแต่งงานกับยูจินให้เร็วที่สุด แต่ยูจินไม่อาจทำเช่นนั้นได้ เขาจึงจากไปโดยไม่ได้บอกอะไรเธอเลย ยูจินขอร้องให้ซังฮยอกช่วยติดต่อกับจุนซังเพื่อที่จะบอกลาเขาเป็นครั้งสุดท้าย จุนซังต้องเข้าโรงพยาบาลหลังอุบัติเหตุ เขาต้องไปผ่าตัดที่อเมริกา ซังฮยอกจึงรีบบอกให้ยูจินไปที่สนามบิน และบอกเธอว่า จริงๆแล้ว ยูจินไม่ใช่น้องสาวของจุนซัง แต่จุนซังเป็นพี่ชายของเขาเอง แต่เธอก็ไปไม่ทันและไม่ได้พบเขาอีกเลย ยูจินไปเรียนต่อที่ฝรั่งเศสจน 3 ปีต่อมา เธอก็กลับมาทำงานที่เดิม วันหนึ่งเพื่อนเธอชี้ให้ดูรูปแมนชั่นที่หนึ่ง ซึ่งเป็นแบบที่เธอเคยสร้างโมเดลและมอบให้จุนซังเป็นของขวัญ เธอจึงรีบไปที่แมนชั่นนั้น เธอได้พบจุนซังซึ่งกลายเป็นคนตาบอด กำลังหาจิ๊กซอที่เขาทำตกไว้ สุดท้ายพวกเขาก็ได้พบกันนักแสดงนักแสดง. - เบ ยองจุน แสดงเป็น ลี มินฮย็อง และ คัง จุนซัง - ชเว จีวู แสดงเป็น จอง ยูจิน - ปาร์ค ยงฮา แสดงเป็น คิม ซังฮยอก - ปาร์ค ซลมี แสดงเป็น โอ แชริน - ลี ฮเยอึน แสดงเป็น คง จินซุก - รยู ซึงซู แสดงเป็น ควอน ยงกุก - ฮา เจยัง แสดงเป็น จุง ฮยันซู (พ่อของยูจิน) - คิม แฮซุก แสดงเป็น แม่ของยูจิน - จุง ดงฮวาน แสดงเป็น พ่อของซังฮยอก - ลี ฮยอชุน แสดงเป็น แม่ของซังฮยอกเพลงประกอบเพลงประกอบ. - 01 처음부터 지금까지 - 류 (From the Beginning To Now) - 02 My Memory – 류 - 03 처음 (First Time) - 04 그대만이 - 류 (Only You - รยู) - 05 처음부터 지금까지 - 06 My Memory (เปียโนและไวโอลิน) - 07 보낼 수 없는 사랑 - 선 - 08 시작 - 09 그대만이 (เปียโนและไวโอลิน) - 10 My Memory (เปียโน) - 11 잊지마 - 류 (Don't Forget - รยู) - 12 기억속으로 (ดนตรี) - 13 연인 (เวอร์ชันภาษาจีน) - 14 제비꽃 - 류 (ไวโอเล็ต-รยู) - 15 그대만이 (เปียโน) - 16 처음 (เปียโน) - 17 제비꽃 (ดนตรี)เวอร์ชันอะนิเมะ เวอร์ชันอะนิเมะ. ภาพยนตร์การ์ตูนเรื่องนี้ถูกทำใหม่ขึ้นโดย SKY_PerfecTV! ประเทศญี่ปุ่น เริ่มออกอากาศเมื่อ 17 ตุลาคม พ.ศ. 2552 มีความยาวทั้งหมด 26 ตอน โดยการ์ตูนเรื่องนี้ ทำภาพโดยทีมญี่ปุ่น แต่เสียงพากษ์ใช้นักแสดงจากเกาหลีแทน ซึ่งการออนแอร์ครั้งแรกในญี่ปุ่นจะเป็นการออนแอร์ด้วยเสียงเกาหลีทั้งหมด แต่ก็ได้เพิ่มซับไตเติลภาษาญี่ปุ่นเข้าไปด้วย สำหรับในประเทศไทย การ์ตูนเรื่องนี้กำลังจะเข้ามาฉายในช่องแอนิแมกซ์ เอเชีย ในวันที่ 20 กันยายน พ.ศ. 2554 ภาพยนตร์การ์ตูนเรื่องนี้ถือลิขสิทธิ์ในประเทศไทยอย่างเป็นทางการโดยโรสมีเดีย แอนด์ เอ็นเตอร์เทนเม้นท์ ซึ่งเวอร์ชันภาษาไทย จะมีให้เลือกทั้งภาษาไทยที่พากษ์โดยพันธมิตร และภาษาต้นฉบับทั้งเกาหลีและญี่ปุ่น</doc>
