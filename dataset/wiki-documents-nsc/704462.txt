<doc id="704462" url="https://th.wikipedia.org/wiki?curid=704462" title="ดวงใจปาฏิหาริย์">ดวงใจปาฏิหาริย์ ดวงใจปาฏิหาริย์ เป็นละครโทรทัศน์ไทยแนว โรแมนติก-ดราม่า นำแสดงโดย ศรราม เทพพิทักษ์, สุวนันท์ คงยิ่ง และนักแสดงชั้นนำอื่นๆ อีกมากมาย เริ่มออกอากาศตอนแรกวันที่ 10 กรกฎาคม พ.ศ. 2549-15 สิงหาคม พ.ศ. 2549 ทุกวันจันทร์-อังคาร เวลา 20.20 - 22.20 น. ทางสถานีโทรทัศน์สีกองทัพบกช่อง 7 ผลิตโดย บริษัท เรด ดราม่า จำกัด เค้าโครงเรื่องโดย อัมรินทร์ธีรดา , วาทินีย์ โอฬาร์กร บทโทรทัศน์โดย วาทินีย์ โอฬาร์กร กำกับการแสดงโดย นพดล มงคลพันธ์นักแสดงนักแสดง. - ศรราม เทพพิทักษ์ รับบทเป็น เตโช หนุ่มทายาทธุรกิจอสังหาริมทรัพย์ ที่อารมณ์ร้อน เอาแต่ใจตัวเอง และเอาเวลาใช้ชีวิตเหลวแหลกไปวันๆ เพราะคิดว่าตัวเองจะต้องตายเพราะอาการโรคหัวใจ แต่ชีวิตเขากลับเปลี่ยนไปจากเดิมเมื่อมาเจอ โมรินทร์ จิตรกรสาวที่เข้ามาสอนศิลปะให้และมาทำให้เขารู้จักคำ ว่า “รัก”- สุวนันท์ คงยิ่ง รับบทเป็น โมรินทร์ สาวที่รักงานศิลปะเป็นชีวิตจิตใจ มองโลกในแง่ดี และจับพลัดจับผรูมาเป็นครูสอนวาดรูปให้กับเตโช โดยบังเอิญแม้ว่าเธอจะไม่ชอบหน้าตั้งแต่แรกเห็น ทั้งนี้เพราะต้องการนำเงินมาให้ เมธิน พี่ชายต่างพ่อ-แม่ ที่ตนแอบหลงรักเอาไปสร้างศูนย์ให้กับเด็กๆ มาร่วมกิจกรรมและจะได้ไม่หันไปเป็นเด็กส่งยาอีก และความใกล้ชิดของเธอกับ เตโช ทำให้เกิดเป็นความรักขึ้นในที่สุด- หลุยส์ สก๊อต รับบทเป็น เมธิน ชายหนุ่มที่มีจิตใจดี มองโลกในแง่ดี เสียสละ เกลียดยาเสพติดเป็นอย่างมากเพราะฝังใจหลังจากเสียพ่อเพราะคนร้ายคดียาเสพติด ถึงขนาดคิดก่อตั้งศูนย์ให้เด็กๆ ที่เคยเป็นเด็กส่งยาได้มีกิจกรรมทำ แม้ว่าสิ่งที่ตนทำจะทำให้ตนเดือดร้อนครั้งแล้วครั้งเล่าก็ตาม- อุเทน คชน่วม รับบทเป็น ศักรินทร์ ลูกชายของ นพคุณ และเป็นแพทย์ประจำตัวของ เตโช ที่มีชีวิตค่อนข้างกดดัน เพราะมักจะเป็นคนที่รองรับอารมณ์ของ เตโช อยู่บ่อยๆ แถมยังถูกผู้เป็นพ่อคอยบังคับและงให้ทำตามทุกอย่างจนขาดความเป็นตัวของตัวเองไป และแอบหลงรัก พิมพรรณี ทั้งที่รู้ว่าเธอไม่สนใจ- ศุภัชญา รื่นเริง รับบทเป็น เดือน ลูกสาวของครูผาด คนรักของเมธิน มีน้ำใจ เรียบร้อย อ่อนโยน เป็นมิตรกับทุกคน จะคอยช่วยก่อตั้งศูนย์กับเมธินเพื่อเด็กๆ แต่ต้องปกปิดความรักที่มีต่อ เมธิน เพราะไม่อยากให้ โมรินทร์ เสียใจเพราะก็รู้ดีว่า โมรินทร์ ก็แอบหลงรักชอบ เมธิน อยู่เช่นกัน- อภิษฎา เครือคงคา รับบทเป็น พิมพรรณี ลูกติดของ เทพิน ที่มีเสน่ห์แพรวพราว นิสัยร้ายกาจ ทะเยอทะยาน รักความสบาย พยายามทำทุกอย่างเพื่อต้องการเป็นคนรักของ เตโช เพราะหวังสมบัติของเขา และเป็นศัตรูตัวร้ายของ โมรินทร์ ที่คอยกลั่นแกล้งเธออยู่บ่อยๆเพราะไม่อยากให้ เตโช มาสนใจ- อภิชาติ หาลำเจียก รับบทเป็น นพคุณ พ่อบ้านคนสำคัญที่คอยดูแล เตโช มาโดยตลอดหลังจากที่พ่อกับแม่ของเขาเสียไป มีนิสัยรักความยุติธรรม ซื่อสัตย์ และความซื่อสัตย์ที่มีต่อครอบครัวของ เตโช ทำให้เขาต้องบังคับให้ลูกชายตัวเองทำในสิ่งที่ตนต้องการมาตลอด โดยไม่นึกถึงจิตใจของลูก- ชุมพร เทพพิทักษ์ รับบทเป็น ครูผาด เป็นพ่อของ เดือน ที่มีน้ำใจ เมตตากับเด็กทุกคน มีความมุ่งมั่นที่จะทำให้เด็กที่เคยพลาดติดยาเสพติดกลับมาเป็นคนดีในสังคมอีกครั้ง- ณหทัย พิจิตรา รับบทเป็น เทพิน ภรรยาของ ยุทธ ที่รักความสบาย หวังสมบัติ คอยบงการสามีที่หัวอ่อนให้ทำโน่นนี่เพราะหวังจะฮุบสมบัติของ เตโช แถมยังบงการให้ลูกสาวจับ เตโช อีกด้วย แต่ก็ถูก นพคุณ คอยขัดเพราะรู้ทันตลอด- ตฤณ เศรษฐโชค รับบทเป็น ยุทธ เป็นลุงของ เตโช สามีของ เทพิน เป็นคนหัวอ่อน และไม่มีความคิดเป็นของตัวเองเลยเป็นเครื่องมือของ เทพิน หลอกใช้หลายต่อหลายครั้ง- เบญจพล เชยอรุณ รับบทเป็น ป๋อง - จาตุรงค์ โกลิมาศ รับบทเป็น ธานี - สุรเดช วัฒนสุนทรกุล รับบทเป็น โอ - ปิยะ ชนะศัตรู รับบทเป็น แจ๊ค - เพทาย พลอยมีค่า รับบทเป็น อ้วน - กรุณา มอริส รับบทเป็น สีดา - สุพจน์ พงษ์พรรณเจริญ รับบทเป็น - อรัญญา ประทุมทอง รับบทเป็น น้อย</doc>
