<doc id="11721" url="https://th.wikipedia.org/wiki?curid=11721" title="โยฮันน์ ฟรีดริช ฟรันซ์ บูร์กมึลเลอร์">โยฮันน์ ฟรีดริช ฟรันซ์ บูร์กมึลเลอร์ โยฮันน์ ฟรีดริช ฟรันซ์ บูร์กมึลเลอร์ () เป็นคีตกวีชาวเยอรมัน เกิดเมื่อวันที่ 4 ธันวาคม พ.ศ. 2349 ที่เมืองเรเกินส์บูร์ก เสียชีวิตเมื่อวันที่ 13 กุมภาพันธ์ พ.ศ. 2417 ที่ชานกรุงปารีสประวัติ ประวัติ. บิดาชื่อนายโยฮันน์ เอากุสท์ ฟรันซ์ บูร์กมึลเลอร์ ซึ่งเป็นผู้จัดการแสดงดนตรีในเมืองดึสเซลดอร์ฟ มีน้องชายชื่อ นอร์แบร์ท บูร์กมึลเลอร์ ซึ่งเป็นคีตกวีเช่นกัน แต่มีชื่อเสียงมากกว่าในสมัยนั้น บูร์กมึลเลอร์ได้เรียนกับลุดวิจ ชโปร์ และโมริทซ์ เฮาพท์มันน์ ระหว่างปี พ.ศ. 2335 - 2411 หลังจากนั้นก็ได้ย้ายถิ่นฐานไปอยู่ที่กรุงปารีส ประเทศฝรั่งเศส จนกระทั่งเสียชีวิตในปี พ.ศ. 2417ผลงาน ผลงาน. บูร์กมึลเลอร์ได้รับอิทธิพลทางดนตรีของฝรั่งเศส เขาได้แต่งเพลงเชมเบอร์มิวสิกไว้เป็นจำนวนมาก แต่งานที่โด่งดังของเขาได้แก่บทเพลงสำหรับฝึกหัดเปียโน (โอปุสที่ 68 76 97 100 และ 105) ซึ่งเหมาะกับเด็กเล็กที่มีมือขนาดเล็ก เนื่องจากไม่มีการจับคีย์แบบคู่แปด (ห่างกันมากสุดเจ็ดคีย์) เป็นบทเพลงสั้น ๆ และมีท่วงทำนองไพเราะถูกใจเด็ก ๆบทเพลงบรรเลงเปียโนสำหรับเด็ก บทเพลงบรรเลงเปียโนสำหรับเด็ก. โอปุสที่ 100- หมายเลข 1 - ลาก็องเดอร์ (ความซื่อตรง) ในบันไดเสียงซีเมเจอร์ - หมายเลข 2 - ลาราแบ็สก์ (เพลงสั้น ๆ) ในบันไดเสียงเอไมเนอร์ - หมายเลข 3 - ลาปัสตอราล (ทุ่งหญ้า) ในบันไดเสียงจีเมเจอร์ - หมายเลข 4 - ลาเปอติตเรอูว์นียง (งานเลี้ยงเล็ก ๆ) ในบันไดเสียงซีเมเจอร์ - หมายเลข 5 - ลีนอซ็องส์ (ไร้เดียงสา) ในบันไดเสียงเอฟเมเจอร์ - หมายเลข 6 - พรอแกร (ความก้าวหน้า) ในบันไดเสียงซีเมเจอร์ - หมายเลข 7 - เลอกูร็องแล็งปีด (สายน้ำใส) ในบันไดเสียงจีเมเจอร์ - หมายเลข 8 - ลากราซีเยิซ (สง่างาม) ในบันไดเสียงเอฟเมเจอร์ - หมายเลข 9 - ลาอัส (ไล่กวด) ในบันไดเสียงซีเมเจอร์ - หมายเลข 10 - ต็องดร์เฟลอร์ (ดอกไม้อันอ่อนโยน) ในบันไดเสียงดีเมเจอร์ - หมายเลข 11 - ลาแบร์เฌอรอแน็ต (กระดิกหาง) ในบันไดเสียงซีเมเจอร์ - หมายเลข 12 - ลาดีเยอ (คำอำลา) ในบันไดเสียงเอไมเนอร์ - หมายเลข 13 - กงซอลาซียง (ปลอบใจ) ในบันไดเสียงซีเมเจอร์ - หมายเลข 14 - ลาสตีเรียน ในบันไดเสียงจีเมเจอร์ - หมายเลข 15 - บาลาด (เพลงช้า) ในบันไดเสียงซีไมเนอร์ - หมายเลข 16 - ดุสแปล็งต์ (คำบ่นอันนุ่มนวล) ในบันไดเสียงจีไมเนอร์ - หมายเลข 17 - ลาบาบีลาร์ด (The Chatterbox) ในบันไดเสียงเอฟเมเจอร์ - หมายเลข 18 - แล็งกีเยตุด (ความกังวล) ในบันไดเสียงอีไมเนอร์ - หมายเลข 19 - อาเวมารีอา (เพลงสวด) ในบันไดเสียงเอเมเจอร์ - หมายเลข 20 - ลาตาร็องแตล ในบันไดเสียงดีไมเนอร์ - หมายเลข 21 - ลาร์มอนีเดซ็องฌ์ (ความกลมกลืนของเทพ) ในบันไดเสียงจีเมเจอร์ - หมายเลข 22 - บาร์การอล (The Chantey) ในบันไดเสียงเอแฟลตเมเจอร์ - หมายเลข 23 - เลอเรอตูร์ (การกลับมา) ในบันไดเสียงอีแฟลตเมเจอร์ - หมายเลข 24 - ลีรงแดล (นกนางแอ่น) ในบันไดเสียงจีเมเจอร์ - หมายเลข 25 - ลาเชอวาลแร็สก์ (สุภาพสตรีขี่ม้า) ในบันไดเสียงซีเมเจอร์</doc>
