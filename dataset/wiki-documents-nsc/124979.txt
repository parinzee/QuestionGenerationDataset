<doc id="124979" url="https://th.wikipedia.org/wiki?curid=124979" title="เอ็กซ์วายแซด">เอ็กซ์วายแซด เอ็กซ์วายแซด (XYZ) เป็นกลุ่มดนตรีสัญชาติไทย เป็นการรวมตัวกันของสมาชิกรายการสโมสรผึ้งน้อย โดยการชักจูงของ น้าหมู (สัจจา อัยศิริ) และ น้านิด (ภัทรจารีย์ อัยศิริ)ประวัติยุคแรก ประวัติ. ยุคแรก. เดิมที่มีชื่อวงว่า’’’แกรนด์ เอกซ์ วาย แซด’’’ เป็นการล้อเลียนวงดนตรีชื่อดังในตอนนั้นอย่าง แกรนด์เอ็กซ์ โดยสมาชิกในวงแกรนด์ เอกซ์ วาย แซด ทั้งหมดมาจากรายการสโมสร ผึ้งน้อย ทั้งสิ้น มีสมาชิกด้วยกัน 5 คน คือ สัมฤทธิ์ สนเพ็ชร (ต่อ) เกศนีย์ ชุมชัย (อ้อ), สุรีย์ภรณ์ ปุญญมาโนชญ์ (โบว์), สุคนธา วงษ์สงวน (หนึ่ง), และ วนิดา วิมลวัฒนาภัณฑ์ (เอ๋) อัลบั้มชุดแรก ออกมาในปี พ.ศ. 2524 ชื่อชุดว่า "รถไฟมีปีก" ภายใต้การดูแลของประชา พงศ์สุพัฒน์ สิ่งที่เป็นจุดเด่นของวงช่วงนั้นคือ การที่สมาชิกร้องเพลง ถือกีต้าร์ปลอม และแสดงลีลาเสมือนเล่นดนตรีจริง- อัลบั้มชุดที่ 2 ในชื่อชุด "คิดไม่ออก" ออกในปี พ.ศ. 2525ประสบความสำเร็จอย่างสูง มีเพลงฮิตอย่าง คิดไม่ออก ,ไม่เป็นไร พอทนได้และ เอาไปเผา ซึ่งมีเนื้อหากล่าวถึงโทษของยาเสพติด และโด่งดังมากในปี2525-2526 และในชุดนี้นอกจากจะได้รับการดูแลจากประชา พงศ์สุพัฒน์ เช่นเดิมแล้วยังได้นักดนตรีฝีมือดีจากกลุ่มบัตเตอร์ฟลายมาทำดนตรีให้ในอัลบัมนี้อีกด้วย ปี พ.ศ. 2526 XYZ ได้มีโอกาสแสดงภาพยนตร์เรื่อง "แก๊งค์ไอติม" ทนงศักดิ์ ศุภการ และ อรพรรณ พานทอง แสดงนำ และมีเพลงประกอบภาพยนตร์ที่โด่งดังอย่าง กินลมชมเมือง,ผิดหวัง,ไอติมและเพื่อนใจที่มีน้านิดร่วมร้องในเพลงอีกด้วย ซึ่งเพลงทั้งหมดได้อยู่ในอัลบั้ม อยู่กับยาย ในปี พ.ศ. 2527 ได้ออกผลงานอัลบั้มชุดที่ 3 ในชื่อชุด "อยู่กับยาย" ในชุดนี้ ได้มีการเปลี่ยนชื่อวงให้เหลือเพียง "เอ็กซ์วายแซด" และมีสมาชิกใหม่เพิ่มอีก 1 คน คือ สุธีรา โรจนตันติ (ติ๊ก) (ตอนแรกติ๊กเข้ามาเอ็กซ์วายแซด เพื่อแทนที่เอ๋ วนิดา หนึ่งในสมาชิกที่ออกจากวงชั่วคราว เพราะปัญหาส่วนตัว)รวมทั้ง การเลิกใช้กีต้าร์ปลอม หันมาเต้นให้เข้ากับจังหวะเพลงแทน แต่งานเพลงยังอยู่ภายใต้การดูแลของทีมงานชุดเดิมเข้าสู่แกรมมี่ เข้าสู่แกรมมี่. จากนั้นเอ็กซ์วายแซดได้พักงานในวงการและไปเรียนดนตรีและฝึกซ้อมกันอย่างจริงจังโดยทุกคนได้มาอาศัยอยู่รวมกันในบ้านเช่า และยังมีนักร้องนักดนตรีมากประสบการณ์มาฝึก สอนให้กับวงเอ็กซ์วายแซด จนต่อมาในปี พ.ศ. 2530 อัลบั้มชุดแรก ดอกไม้บานเจ้าเอย ภายใต้สังกัดแกรมมี่ เอ็นเตอร์เทนเม้นต์ วางแผงวันที่ 1 มกราคม 2530 มี โปรดิวเซอร์และผู้จัดการวงอย่างกริช ทอมมัส เนื้อหาของเพลง มีเนื้อหาที่โตขึ้น ก้าวเข้าสู่ช่วงวัยรุ่น ภาษาที่ใช้ในเพลงก็เป็นแบบกันเอง เหมือนภาษาพูดในหมู่วัยรุ่น เข้าใจง่ายๆ มีเพลงฮิตอย่าง ฝากดาว , ไม่กลัวไม่สวย , ขอให้เป็นเช่นวันก่อน ,เจ้าดอกไม้บาน,แสงดาวกับสายลม และ สบายดีหรือเปล่า ที่มีความคล้ายคลึงกับเพลง “Last Christmas” ของ Wham อัลบั้มชุดที่ 2 นี่แหละ...เพื่อน วางแผงวันที่ 1 พฤศจิกายน 2530 ต่อ สัมฤทธิ์ สนเพ็ชร ได้ลาออกจากวงเอ็กซ์วายแซดเนื่องจากไปเรียนต่อต่างประเทศและเหตุผลส่วนตัว จึงได้เปลี่ยนแปลงสมาชิกจาก ต่อ มาเป็น อุ้ม - พละพงษ์ ปทุมานันท์ อันเนื่องมาจากสมาชิกในวง จะสำเร็จการศึกษาระดับมัธยมต้นกันแล้ว ทำให้ในอัลบั้มนี้มีเนื้อหาเกี่ยวกับเพื่อนเป็นส่วนมาก มีเพลงฮิตอย่าง กว่าจะรัก, นี่แหละ...เพื่อน , เก็บเม็ดฝน , วาดไว้ให้เธอ , โอเค..อยู่แล้วและ เพลง กำลังใจ ซึ่งเป็นเพลงของวงคาราวาน พ.ศ. 2531 อัลบั้มชุดที่3 แว๊บเดียว วางแผงวันที่ 23 ธันวาคม 2531 มีเพลงที่เกี่ยวกับความรักแบบวัยรุ่นมากขึ้นและโตขึ้น มีเพลงฮิตอย่าง ก็มันเหงา , นานแล้วนะ , ไปนะไปนะ , หัวใจล๊อคแล้ว และเพลง"แอบเจ็บ" ซึ่งดนตรีมีความคล้ายเพลง "Who's Holding Donna Now" ของ DeBarge พ.ศ. 2533 อัลบั้มชุดที่4 กุ๊ก กุ๊ก กู๋ วางแผงวันที่ 14 กันยายน 2533 เป็นอัลบั้มชุดสุดท้ายในนาม’’’เอกซ์ วาย แซด’’’ และในอัลบั้มนี้ อัลบั้มนี้มีแนวดนตรีที่ทันสมัยและแปลกไปจากเดิมมากขึ้น และเนื้อหาที่โตขึ้น เนื่องจากสมากชิกส่วนใหญ่ เข้ามหาวิทยาลัยกันแล้ว ในอัลบั้มนี้มีเพลง ฮิตอย่าง กุ๊ก กุ๊ก กู๋ , ให้ไปคิดดู , เจ็บซ้ำซ้ำ , วันฝนพรำ , โบยบินไปกับเธอ และเพลง ‘’’เจ้าพระยา’’’ที่มีเนื้อหาเกี่ยวกับสิ่งแวดล้อมที่กล่าวว่าอยากเห็นแม่น้ำเจ้าพระยาใสสะอาดเหมือนดังบทกลอนแยกย้ายและปัจจุบัน แยกย้ายและปัจจุบัน. วงเอ็กซ์วายแซด ได้รับเชิญให้ร้องเพลงเจ้าพระยา ใน คอนเสิร์ต EARTH DAY ในปี2534 ก่อนที่ไม่นานจะตัดสินใจยุบวงเพราะหมดสัญญาทางค่ายแกรมมี่ ประกอบกับถึงจุดอิ่มตัวของวงและเพื่อศึกษาต่อ สมาชิกในวงจึงแยกย้ายกันไปตามทางของตนเอง ในปีพ.ศ. 2535 แกรมมี่ได้ออกอัลบั้มรวมเพลงของวง XYZ ชื่อว่า XYZ รวมฮิต ซึ่งเป็นการนำเพลงเก่าของ XYZ มารวมกันและมีเพลงเก่าจากXYZ ในช่วงที่ยังอยู่ในสโมสรผึ้งน้อย เช่นเพลง ไอศกรีม, เอาไปเผา, คิดไม่ออก และอยู่กับยาย นำมาบันทึกเสียงและร้องใหม่โดยวง XYZ ต่อ สัมฤทธิ์ สนเพ็ชร อดีตสมาชิกวง XYZ ได้กลับมาสู่วงการดนตรีอีกครั้ง ด้วยการเป็นสมาชิกของวง เควสชั่น ของค่ายเอสพี ศุภมิตร ในตำแหน่งนักร้องนำของวง และเพื่อนนักดนตรีในวงทั้งหมดก็เคยเป็นสมาชิกของสโมสรผึ้งน้อยมาแล้วทั้งสิ้น โดยในปี พ.ศ. 2542 สมาชิกเอ็กซ์วายแซดบางส่วนคือ เอ๋ วนิดา ,อ้อ เกศณีย์ และโบว์ สุรีย์ภรณ์ ได้ร่วมกับ หนุ่ย นันทกานต์ ฤทธิ์วงศ์(ร้องนำ,กีตาร์) ออกอัลบั้มมาในนามของวง OHO สังกัดค่าย มอร์ มิวสิค จากการชักจูงของ อัสนี โชติกุล ผู้ที่เคยอยู่เบื้องหลังผลงานหลายๆ ชุดของเอ็กซ์วายแซด มีผลงานเพลงออกมา 1 อัลบั้ม ชื่อ OHO...OHO มีเพลงที่ได้รับความนิยมคือ "เก็บใจใส่ (กุญแจ)" และยังนำเพลง สบายดีหรือเปล่า มาทำดนตรีใหม่ และร้องโดยเอ๋ วนิดา และสมาชิกในวง ต่อมาสมาชิกในวงก็แยกย้ายกันออกไปในปีต่อมา การรวมตัวกันหลังจากแยกย้ายกันของสมาชิกวงในโอกาสพิเศษมีมาเรื่อยๆ เช่น ในปี พ.ศ. 2536 สมาชิก XYZ ได้ปรากฏตัวในรายการ คืนอาทิตย์ ทาง ช่อง 3 และในรายการ 07 โชว์ ทางช่อง 7 เมื่อปี พ.ศ. 2540 เป็นการสัมภาษณ์XYZ หลังจากวงแยกย้ายกันไป, งาน Music Legend Concert เมื่อวันที่ 14 สิงหาคม พ.ศ. 2544 ที่ เอ๋ และ โบว์ ได้ร่วมร้องเพลง "สบายดีหรือเปล่า" และ "แอบเจ็บ" และยังเคยเป็นแขกรับเชิญพิเศษ ร่วมร้องเพลง "กว่าจะรัก" กับ ทีมนักแสดงจากภาพยนตร์เรื่อง Final Score 365 วัน ตามติดชีวิตเด็กเอนท์ ในวันแถลงข่าวเปิดตัวภาพยนตร์เรื่องดังกล่าว เมื่อ เดือนกุมภาพันธ์ พ.ศ. 2550 ในปี พ.ศ. 2551 เอ๋, อ้อ, โบว์ ได้ปรากฏตัวในรายการ "คืนนี้ วันนั้น" ทาง ช่อง 5 เมื่อเดือนพฤษภาคม ในปี 2553 สมาชิกXYZ ได้แก่ เอ๋, อ้อ, โบว์, หนึ่ง และติ๊ก ได้ร่วมแสดงคอนเสิร์ต 40 ปี The Legend of the Guitar ปัจจุบัน เอ๋ ทำงานเป็นพนักงานประจำบริษัท และเป็นสมาชิกเพียงคนเดียวในวงที่ยังมีงานร้องเพลงออกมา ซึ่งก่อนหน้าที่เธอจะเป็นสมาชิกวง OHO เธอได้เป็นคอรัส ให้กับ อัสนี วสันต์ในอัลบั้มชุด บางอ้อ และในคอนเสิร์ตเหมือนข้าวเย็น และยังร้องคอรัสในคอนเสิร์ต เดี่ยวไมค์โครโฟน ครั้งที่ 3 (อุดมการช่าง) ในปี พ.ศ. 2540 และเมื่อเป็นสมาชิกของวง OHO แล้วเธอได้ร้องนำในเพลง บอกว่ารักเธอ นอกจากนี้เธอยังมีงานเพลงในโอกาสพิเศษต่างๆ เช่น งานรวมเพลงศิลปิน ค่าย โน มอร์ เบลท์ ที่ชื่อ Belter 1.0 ในปี พ.ศ. 2547 และ ร่วมร้องรับเชิญให้กับศิลปิน พอร์ทเทรต (Portrait) อัลบั้ม "ป็อปเทรท" (Pop Trade) เพลง "เพราะว่าเรามีเรา" และอัลบั้ม รวมศิลปิน Event of Love ที่ เอ๋ ได้ขับร้องเพลง "วันพักผ่อน" ในปีเดียวกัน และงานล่าสุดของเอ๋ ในปี 2549 คืออัลบั้ม Hot Chocolate No Whipping Cream หรือ Desire Me # 4 เพลง "หลอกใจตัวเอง" ปีพ.ศ. 2559 เธอได้ขึ้นแสดงในคอนเสิร์ต 45 ปี The Legend of the Guitar พร้อมกับโบว์ XYZ ส่วนความสัมพันธ์นั้นเอ๋ได้สมรสกับหนุ่มชาวแต่งชาติเมื่อปี 2555 หลังจากที่คบหาดูใจมาเกือบยี่สิบปี และมีลูกด้วยกัน 1 คน ส่วนสมาชิกอื่นๆ เช่น โบว์ ได้ไปเป็นสมาชิกในวง OHO ร่วมกับเอ๋ โดยทำหน้าที่เล่นเบสและกลับมาร่วมร้องเพลงในงานคอนเสิร์ตในบางโอกาสซึ่งส่วนใหญ่จะไปร่วมกับเอ๋เกือบทุกครั้ง ปัจจุบันโบว์ทำธุรกิจส่วนตัว และมีลูกชายแล้ว 1 คน ,อ้อ ได้ไปเป็นสมาชิกวง OHO ร่วมกับเอ๋และโบว์ โดยทำหน้าที่ลีดกีตาร์ และยังรับงานเล่นดนตรีมินิคอนเสิร์ตต่างๆ ,หนึ่ง ปัจจุบันรับราชการทหาร ทำงานอยู่ที่ ททบ.5 และหนึ่งแต่งงานแล้วและมีลูกสาว 1 คน ,ติ๊ก หลังจากออกจากวง เธอได้เข้าศึกษาต่ออุดมศึกษาที่มหาวิทยาลัยกรุงเทพ และได้ย้ายไปศึกษาต่อและทำงานที่ประเทศสหรัฐอเมริกาแล้ว ปัจจุบันติ๊กแต่งงานกับชาวต่างชาติ และมีลูกด้วยกัน 2 คน ส่วนต่อหลังจากยุบวงเควสชั่นแล้ว ได้กลับไปเรียนต่อที่ต่างประเทศสมาชิกอดีตสมาชิกสมาชิก. อดีตสมาชิก. - สัมฤทธิ์ สนเพ็ชร (ต่อ) : กลองชุด, ร้องนำ (2524-2530)ผลงานสตูดิโออัลบั้มผลงาน. สตูดิโออัลบั้ม. - หมายเหตุ- ชื่อเพลงที่ขึ้นเป็น ตัวหนา คือเพลงที่มีการทำมิวสิควีดีโอออกมา - ชื่อเพลงที่ขึ้นเป็น ตัวเอน คือเพลงที่มีมิวสิควีดีโอมากกว่าหนึ่งตัวอัลบั้มรวมเพลงอัลบั้มรวมเพลง. - XYZ รวมฮิต (พ.ศ. 2535 ) - XYZ รวมฮิต X'Tra Hits (พ.ศ. 2539) - BEST OF XYZ (พ.ศ. 2554) - Signature Collection Of XYZ (พ.ศ. 2561)ผลงานอื่นผลงานอื่น. - ภาพยนตร์ แก๊งค์ไอติม (พ.ศ. 2526) - คอนเสิร์ต EARTH DAY (พ.ศ. 2534) ณ สนามกีฬากองทัพบก(ร้องเพลง เจ้าพระยา)</doc>
