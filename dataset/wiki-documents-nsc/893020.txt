<doc id="893020" url="https://th.wikipedia.org/wiki?curid=893020" title="บันทึกนภา">บันทึกนภา ในวิชาเทววิทยาและมนุษยปรัชญา บันทึกนภา () หรือ อากาศานุกรม (มาจากศัพท์สันสกฤตว่า आकाश "อากาศ" อันแปลว่าท้องฟ้า) คือประมวลองค์ภูมิทั้งหมดของมวลมนุษย์ ทั้งการกระทำ, คำพูด, ความคิด, อารมณ์ และเจตนา ซึ่งได้เคยเกิดขึ้นมาในอดีต กำลังเกิดขึ้นในปัจจุบัน หรือจะเกิดขึ้นในอนาคต นักเทววิทยาเชื่อว่าองค์ภูมิเหล่านี้จะถูกจารึกไว้ในร่างปราศกายเนื้อระดับอนุภาคที่เรียกว่ากายทิพย์ (Etheric body) แม้บันทึกนภานี้จะปรากฏหลักฐานโดยเรื่องเล่าแต่ก็ไม่มีหลักฐานใดๆทางวิทยาศาสตร์มาพิสูจน์ นักเทววิทยาชาวอังกฤษ อลิซ ไบลีย์ (Alice Bailey) ได้อธิบายว่าบันทึกนภานั้น เปรียบเสมือนม้วนฟิมล์ภาพยนตร์เรื่องหนึ่งที่มีความยาวอย่างเหลือคณานับ บันทึกความประสงค์และความเป็นไปทั้งหมดบนผืนแผ่นดินโลกของดาวเคราะห์ดวงนี้ ผู้ที่ได้รับชมม้วนฟิมล์นี้จะเห็นภาพความเป็นไปทั้งหมดของมนุษย์ทุกผู้ชนตั้งแต่โลกถือกำเนิด ความเป็นไปและวิวัฒนาการของวงศ์สัตว์โลกทั้งมวล ตลอดจนกรรมทั้งหมดของทุกดวงจิตมนุษย์ตั้งแต่ถือกำเนิดเป็นดวงจิตขึ้นมา การได้รับชมม้วนฟิมล์นี้อาจสามารถอธิบายถึงการมีญาณหยั่งรู้อนาคต อย่างไรก็ตาม มีผู้เชี่ยวชาญเท่านั้นที่จะสามารถจำแนกออกว่าภาพที่ตนเห็นเป็นแค่ความฝันที่เกิดขึ้นจากจิตนาการหรือเป็นภาพจากบันทึกนภา</doc>
