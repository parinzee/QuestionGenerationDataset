<doc id="848898" url="https://th.wikipedia.org/wiki?curid=848898" title="ชาลส์ ลาฟตัน">ชาลส์ ลาฟตัน ชาลส์ ลาฟตัน (; 1 กรกฎาคม ค.ศ. 1899 − 15 ธันวาคม ค.ศ. 1962) เป็นนักแสดง นักเขียนบทภาพยนตร์ โปรดิวเซอร์ และผู้กำกับชาวอังกฤษ ลาฟตันเข้าเรียนที่ราชสถาบันศิลปะการแสดง และแสดงมืออาชีพเป็นครั้งแรกในปี ค.ศ. 1926 เขาเป็นที่จดจำจากบทบาทการแสดงในบทพระเจ้าเฮนรีที่ 8 แห่งอังกฤษ ในภาพยนตร์เรื่อง The Private Life of Henry VIII (1933) ของอเล็กซานเดอร์ โคดา ที่ทำให้เขาชนะรางวัลออสการ์ สาขานักแสดงนำชายยอดเยี่ยม ลาฟตันมีผลงานการแสดงภาพยนตร์ 56 เรื่อง ระหว่างปี 1928–1962 ภาพยนตร์ยอดนิยมของเขาได้แก่ The Barretts of Wimpole Street, Mutiny on the Bounty, Ruggles of Red Gap, Jamaica Inn, The Hunchback of Notre Dame และ The Big Clock นอกจากอาชีพการแสดงแล้ว เขายังเป็นผู้กำกับให้กับละครบรอดเวย์หลายเรื่องเช่น The Caine Mutiny Court-Martial และ George Don Juan ของจอร์จ เบอร์นาร์ด ชอว์ เขายังมีผลงานกำกับภาพยนตร์อีกหนึ่งเรื่องคือ The Night of the Hunter (1955) ที่นำแสดงโดยโรเบิร์ต มิตชัมและแชลลี วินเทอร์ส นอกจากความโด่งดังแล้วยังมีนักแสดงชื่นชอบลาฟตันคือ แดเนียล เดย์-ลูวิส ที่ชอบการแสดงของเขา และกล่าวยกย่องลาฟตันว่า "เขาเป็นนักแสดงภาพยนตร์ที่ยิ่งใหญ่ที่สุดในช่วงเวลานั้น"</doc>
