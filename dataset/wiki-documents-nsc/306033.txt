<doc id="306033" url="https://th.wikipedia.org/wiki?curid=306033" title="บั๊คทาวน์ เร็คคอร์ด">บั๊คทาวน์ เร็คคอร์ด บั๊คทาวน์ เร็คคอร์ด (Bug Town Records) เป็นค่ายเพลงในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่ปรับสถานะแยกออกมาจากทีมผลิตเพลง Music Production ภายใต้การนำของ ธีระศักดิ์ วดีศิริศักดิ์ หรือ อุ๋น เรนโบว์ มือคีย์บอร์ดและหัวหน้าวงเรนโบว์ อดีตศิลปินชื่อดังของบริษัท อาร์ เอส จำกัดประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อยๆ ทำให้มีการปรับรูปแบบการทำงานของทีมผลิตเพลงต่างๆในขณะนั้นออกมาเป็นรูปแบบบริษัทค่ายเพลงย่อย โดยทีมผลิตเพลง Music Production ได้แยกส่วนออกมาเป็น 2 ทีม คือ ทีมของ อุ๋น ธีระศักดิ์ วดีศิริศักดิ์ ในชื่อ Bugs Town Record และทีมของ เจี๊ยบ พิสุทธิ์ ทรัพย์วิจิตร ในชื่อ Monster Music พ.ศ. 2546 เปิดตัวค่ายเพลง บั๊คทาวน์ เร็คคอร์ด โดนมีศิลปินทั้งเก่าจากอาร์เอสเดิมและศิลปินใหม่ในแนวทางที่ค่อนข้างหลากหลายเข้ามาร่วมงาน พ.ศ. 2547 เป็นแกนหลักในการรวบรวมศิลปินเพื่อนพี่น้องมาทำงานอัลบั้มใหม่ให้กับ อิทธิ พลางกูร อดีตศิลปินที่ประสบปัญหาสุขภาพ รวมทั้งจัดคอนเสิร์ตใหญ่ในชื่อ เก็บตะวัน A Tribute to อิทธิ พลางกูร เมื่อวันที่ 30 ตุลาคม 2547 ก่อนที่อดีตศิลปินชื่อดังผู้นี้จะล่วงลับไปในวันที่ 11 พฤศจิกายน 2547 อนึ่งในปีนี้ได้มีการทดลองเปิดค่ายเพลงย่อยในแนวทางดนตรีนอกกระแสชื่อ SLY ขึ้นโดย ปอนด์ กฤษฎา วดีศิริศักดิ์ (ปอนด์ วงปลื้ม) เพื่อทดลองตลาดโดยมีศิลปินเปิดตัวคือ A Nature และ Boost แต่ไม่ประสบความสำเร็จมากนัก พ.ศ. 2548 เนื่องจากแนวทางการทำงานเพลงของค่ายไม่ชัดเจนและซ้ำซ้อนกับค่ายย่อยอื่นๆ โดยเฉพาะค่ายมอนสเตอร์ จึงได้มีการลดสถานะของค่ายกลับมาเป็น ยูนิตเพลงย่อยหนึ่งของค่ายส่วนกลาง อาร์เอส มิวสิก พ.ศ. 2549 ยุบรวมยูนิตย่อย บั๊คทาวน์ เร็คคอร์ด, มอนสเตอร์ มิวสิก และ เรียลแอนด์ชัวร์ ฯลฯ มารวมเป็นค่ายส่วนกลาง อาร์ เอส มิวสิกศิลปินในสังกัดศิลปินในสังกัด. - อิทธิ พลางกูร - ทัช ณ ตะกั่วทุ่ง - แหม่ม พัชริดา - ศรราม เทพพิทักษ์ - เอิร์น จิรวรรณ - วงปลื้ม - วงโมทีฟ - วงเบบี้ บูล - วงนีโอ-เอ็กซ์ - วงทรีพลัสวัน - แจ็ค มงคล ธรรมดี - ไดซ์ ณัฐชานันท์ - แอน มาแนง - นิ้ง เปี่ยมปีติ หัถกิจโกศล - เอ เนเจอร์ - บูสท์ (Boost)</doc>
