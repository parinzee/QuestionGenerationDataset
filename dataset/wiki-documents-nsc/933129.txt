<doc id="933129" url="https://th.wikipedia.org/wiki?curid=933129" title="น้อง.พี่.ที่รัก">น้อง.พี่.ที่รัก น้อง.พี่.ที่รัก () เป็นภาพยนตร์ไทยในปี พ.ศ. 2561 แนวครอบครัว รัก-ตลกจากค่ายจีดีเอช ห้าห้าเก้า กำกับโดย วิทยา ทองอยู่ยง นำแสดงโดย ซันนี่ สุวรรณเมธานนท์ อุรัสยา เสปอร์บันด์ และนิชคุณ หรเวชกุล มีกำหนดการฉายในวันที่ 10 พฤษภาคม พ.ศ. 2561 ทุกโรงภาพยนตร์นักแสดงนักแสดง. - ซันนี่ สุวรรณเมธานนท์ รับบท ชัชวินทร์ เหรียญสุวรรณ (ชัช) - อุรัสยา เสปอร์บันด์ รับบท เจนขวัญ เหรียญสุวรรณ (เจน) - นิชคุณ หรเวชกุล รับบท ทาคาฮาชิ โมชิคาวะ (โมจิ) - อชิรญา นิติพน รับบท เจน (วัยรุ่น) - อัญชุลีกร บัวแก้ว รับบท แม่ของชัชและเจน - กันติชา ชุมมะ รับบท สาวของชัช - วิทยา เจตะภัย รับบท ลุง/ป้าของชัชและเจน - พุฒิพงศ์ อัสสรัตนกุล รับบท บอล - เฉลิมพล ฑิฆัมพรธีรวงศ์ รับบท หนุ่มตกปลา - นที เอกวิจิตร รับบท เซ้ง (เพื่อนของชัช) - มนสภรณ์ ชาญเฉลิม รับบท เดียร์ - ณภัสนันท์ สิรินดาศุภสิริ รับบท หมวยงานสร้างเพลงประกอบภาพยนตร์เพลงประกอบภาพยนตร์. - "รักน้องคนเดียวววว" ขับร้องโดย ยัวร์บอยทีเจ ร้องรับเชิญโดย ซันนี่ สุวรรณเมธานนท์ และ นิชคุณ หรเวชกุล (ดัดแปลงจากเพลง "รักน้องคนเดียว" โดย ธเนศ วรากุลนุเคราะห์) - "พี่ชายที่แสนดี" ขับร้องโดย อุ้ย รวิวรรณ จินดา - "ยังโสด" ขับร้องโดย โอลีฟส์ - "Make It Happen" ขับร้องโดย Daboyway x Yayaผลตอบรับคำวิจารณ์ ผลตอบรับ. คำวิจารณ์. โพสต์ทูเดย์วิจารณ์ว่า "GDH ยังคงมาตรฐานของตัวเองไว้ได้เป็นอย่างดี คัดแล้วคัดอีกไม่ใช่อะไรก็ได้"การออกฉายและรายได้ การออกฉายและรายได้. น้อง.พี่.ที่รัก มีข่าวการทำภาพยนตร์เป็นครั้งแรกเมื่อช่วงปลายปี พ.ศ. 2560 โดยจีดีเอช ห้าห้าเก้า ได้โพสต์รูปนักแสดงหลักคือ ซันนี่ สุวรรณเมธานนท์, อุรัสยา เสปอร์บันด์, และ นิชคุณ หรเวชกุล ที่กลับมาร่วมงานกับจีดีเอช ห้าห้าเก้าอีกครั้ง และประกาศชื่อเรื่องอย่างไม่เป็นทางการว่า "Brother & Sister" ต่อมาในวันที่ 1 เมษายน พ.ศ. 2561 ภาพยนตร์เรื่องนี้เริ่มมีความเคลื่อนไหวหลังจีดีเอช ห้าห้าเก้าปล่อยใบปิดภาพยนตร์จำนวนสามใบ และเปิดเฟซบุ๊กแฟนเพจพร้อมประกาศชื่อภาพยนตร์อย่างเป็นทางการว่า "น้อง.พี่.ที่รัก" ก่อนแถลงข่าวเปิดตัวภาพยนตร์อย่างเป็นทางการเมื่อวันที่ 4 เมษายน พ.ศ. 2560 ณ ลานกิจกรรมควอเทียร์ แกลลอรี่ ชั้น M ศูนย์การค้าดิเอ็มควอเทียร์ โดยตัวภาพยนตร์ได้เริ่มเปิดฉายให้สื่อมวลชนได้รับชมภายในงานกาล่าไนท์คืนวันที่ 9 พฤษภาคม พ.ศ. 2561 ณ โรงภาพยนตร์พารากอน ซีนีเพล็กซ์ ศูนย์การค้าสยามพารากอน วันแรกของการเข้าฉายอย่างเป็นทางการ (10 พฤษภาคม) "น้อง.พี่.ที่รัก" เปิดตัวด้วยรายได้ 13.30 ล้านบาท ซึ่งถือเป็นภาพยนตร์ของค่ายจีดีเอช ห้าห้าเก้าที่เปิดตัวสูงสุด หลังจากผ่านวันหยุดสุดสัปดาห์แรกของการเข้าฉาย (สี่วันหลังจากการเข้าฉาย) ทำรายได้รวม 66.76 ล้านบาท ในวันที่ 19 พฤษภาคม มีงานแถลงข่าวรายได้ล่าสุดคือมุ่งสู่ 200 ล้านบาท ในงาน "รักน้อง คิดถึงพี่ 200 ล้านหรือนี่...ที่รัก"รางวัล</doc>
