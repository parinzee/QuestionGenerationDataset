<doc id="195718" url="https://th.wikipedia.org/wiki?curid=195718" title="ภักดีหาญส์ หิมะทองคำ">ภักดีหาญส์ หิมะทองคำ ดร.ภักดีหาญส์ หิมะทองคำ (เกิด 29 มีนาคม พ.ศ. 2516) อดีตรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร เป็นอดีตสมาชิกสภากรุงเทพมหานคร เขตวังทองหลาง และอดีตนักแสดงสังกัดดาราวิดีโอทางสถานีโทรทัศน์สีกองทัพบกช่อง 7ประวัติ ประวัติ. ดร.ภักดีหาญส์ หิมะทองคำ เกิดเมื่อวันที่ 29 มีนาคม พ.ศ. 2516 โดยมีชื่อในวงการแสดงว่า หาญส์ หิมะทองคำ และมีชื่อเล่นว่า หาญส์ ดร.ภักดีหาญส์ จบการศึกษาระดับมัธยมศึกษาตอนต้นจากโรงเรียนศรีวิกรม์, มัธยมศึกษาตอนปลายจากโรงเรียนนานาชาติร่วมฤดี, ปริญญาตรีจากคณะบริหารธุรกิจ มหาวิทยาลัยอัสสัมชัญ, ปริญญาโทจากรัฐศาสตร์ มหาวิทยาลัยรามคำแหง และปริญญาเอกจากรัฐศาสตร์ มหาวิทยาลัยราชภัฏสวนดุสิตการทำงาน การทำงาน. นายภักดีหาญส์เคยลงสมัครรับเลือกตั้งเป็นสมาชิกสภากรุงเทพมหานครในเขตวังทองหลาง และได้รับเลือก ซึ่งในขณะนั้นนายภักดีหาญส์สังกัดพรรคไทยรักไทย ต่อมาหลังจากศาลรัฐธรรมนูญตัดสินให้ยุบพรรคไทยรักไทย นายภักดีหาญส์จึงได้ย้ายไปสังกัดพรรคพลังประชาชน ในวันที่ 23 ธันวาคม พ.ศ. 2550 มีการเลือกตั้งสมาชิกสภาผู้แทนราษฎรในประเทศไทย นายภักดีหาญส์ได้ลงสมัครรับเลือกตั้งในเขต 6 (หนองจอก, คลองสามวา, คันนายาว และ บึงกุ่ม) กรุงเทพมหานคร สังกัดพรรคพลังประชาชน แต่ไม่ได้รับเลือก ต่อมานายภักดีหาญส์มีชื่อเป็นรองเลขาธิการนายกรัฐมนตรี (สหัส บัณฑิตกุล) แต่นายสมัคร สุนทรเวช นายกรัฐมนตรี เห็นว่าไม่เหมาะสมจึงแต่งตั้ง นางสาวศุภมาส อิศรภักดี อดีต ส.ส.กรุงเทพมหานคร ดำรงตำแหน่งแทน ปัจจุบันนายภักดีหาญส์สังกัดพรรคเพื่อไทย ในการเลือกตั้ง พ.ศ. 2554 ได้ลงสมัครรับเลือกตั้งสมาชิกรสภาผู้แทนราษฎร กรุงเทพมหานคร เขต 15 สังกัดพรรคเพื่อไทย แต่ไม่ได้รับเลือกตั้ง โดยแพ้ให้กับ ณัฎฐ์ บรรทัดฐาน บุตรชายของ บัญญัติ บรรทัดฐาน สังกัดพรรคประชาธิปัตย์ ต่อมาได้รับแต่งตั้งเป็นรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร แทนนางสาวอนุตตมา อมรวิวัฒน์ และพ้นจากตำแหน่งเมื่อวันที่ 22 พฤษภาคม พ.ศ. 2557 หลังจากคณะรักษาความสงบแห่งชาติ หรือ คสช. ได้เข้ามาควบคุมอำนาจการบริหารประเทศเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฏไทย (ท.ม.)ละครละคร. - 2540 มณีเนื้อแท้ รับบท นุวี ช่อง 7 - 2540 ขอเพียงรัก ช่อง 9 - 2541 ประทีปอธิษฐาน ช่อง 9 - 2541 อัศจรรย์ใจไทยแลนด์ ช่อง 5 - 2541 สะใภ้ปฏิวัติ ช่อง 7 - 2541 ผีพยาบาท รับบท กำพล ช่อง 5 - 2541 ลูกตาลลอยแก้ว ช่อง 7 รับบท กษม - 2542 เพียงแค่ใจเรารักกัน รับบท นุกูล ช่อง 5 - 2543 สายธารหัวใจ รับบท เกียรติศักดิ์ ทรัพย์ธนสารไพบูลย์ ช่อง 7 - 2543 บ้านไร่สายสวาท ช่อง 3 - 2543 รักคุณเข้าแล้ว…อย่างกะทันหัน ช่อง 7 - 2543 มรสุมแห่งชีวิต รับบท จิมมี่ ช่อง 7 - 2544 ทายาทอสูร รับบท อภิศักดิ์ (ศักดิ์) ช่อง 7 - 2544 นางแมวป่า ช่อง 7 - 2544 แม่โขง ช่อง 7 - 2545 ตามรักตามล่า ช่อง 7 - 2545 แสงดาวฝั่งทะเล รับบท วนัท ช่อง 7 - 2545 สายใจ ช่อง 3 - 2545 เจ้าสาวสองเงา รับบท ทิวัตถ์ ช่อง 3 - 2545 พรหมพาล รับบท ดร.กำพล - 2546 สิบตำรวจโทบุญถึง ช่อง 7</doc>
