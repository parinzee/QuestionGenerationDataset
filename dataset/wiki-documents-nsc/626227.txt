<doc id="626227" url="https://th.wikipedia.org/wiki?curid=626227" title="เพลงโฆษณา">เพลงโฆษณา เพลงโฆษณา () เป็นเพลงสั้น ๆ ที่ใช้ในการโฆษณาและเพื่อวัตถุประสงค์อื่น ๆ ในทางพาณิชย์ โดยมีท่อนฮุกหนึ่งท่อนหรือมากกว่า ใช้เพื่อโฆษณาสินค้าที่ใช้เพลงประกอบดังกล่าวคู่กับสโลแกนโฆษณา ผู้ซื้อโฆษณามักใช้เพลงประกอบโฆษณาในโฆษณาทางวิทยุและโทรทัศน์ แต่เพลงโฆษณาเองก็อาจใช้ในเชิงอื่น ๆ ที่ไม่ใช่การประชาสัมพันธ์เพื่อสร้างหรือรักษาภาพลักษณ์ของยี่ห้อสินค้าดังกล่าว เพลงโฆษณานับเป็นรูปแบบหนึ่งของการโฆษณาด้วยเสียง เพลงโฆษณาไม่มีรูปแบบที่แน่นอน และการใช้เพลงโฆษณาในการโฆษณาทางวิทยุในช่วงแรกเป็นผลมาจากการพัฒนารูปแบบการโฆษณามากกว่าเป็นการเริ่มโฆษณาใหม่ด้วยรูปแบบนี้ การโฆษณาโดยใช้เสียงเพลงเริ่มมีขึ้นตั้งแต่ พ.ศ. 2466 ซึ่งเป็นช่วงเดียวกันกับที่เริ่มมีการโฆษณาทางวิทยุในสหรัฐอเมริกา เชื่อกันว่าเจเนอรัลมิลส์เป็นบริษัทแรกที่ทำตลาดโดยใช้เพลงโฆษณาที่มีคนร้อง เพลงโฆษณาชื่อ Have You Tried Wheaties? (ลองวีทตีหรือยัง?) ซึ่งใช้ในการโฆษณาซีเรียล ได้รับการเผยแพร่ผ่านวิทยุในย่านมินนีแอโพลิส-เซนต์พอลเป็นครั้งแรกในช่วงคริสต์มาสต์อีฟใน พ.ศ. 2469</doc>
