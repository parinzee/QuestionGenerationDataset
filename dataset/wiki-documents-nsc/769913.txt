<doc id="769913" url="https://th.wikipedia.org/wiki?curid=769913" title="เพลงโหมโรงคลื่นกระทบฝั่ง">เพลงโหมโรงคลื่นกระทบฝั่ง เพลงโหมโรงคลื่นกระทบฝั่ง เพลงไทยในรูปแบบเพลงโหมโรงเป็นเพลงพระราชนิพนธ์ลำดับที่ 3 และลำดับสุดท้ายใน พระบาทสมเด็จพระปกเกล้าเจ้าอยู่หัว ซึ่งทรงพระราชนิพนธ์ขณะประทับอยู่ ณ วังไกลกังวล เพลงพระราชนิพนธ์เพลงนี้ทรงแปลงจากเพลงไทยเดิมชื่อ คลื่นกระทบฝั่งสองชั้น โดยทรงแปลงให้เป็นเพลงสามชั้นซึ่งมีลักษณะเป็นเพลงช้านอกจากนี้ยังทรงใส่ ลูกล้อ และ ลูกขัด ตามแบบตะวันตกลงไปด้วย เดิมทรงมีพระราชประสงค์ที่จะใส่คำร้องลงไปในเพลงพระราชนิพนธ์เพลงนี้ตามอย่าง เพลงราตรีประดับดาวเถา และ เพลงเขมรลออองค์เถา แต่เป็นที่น่าเสียดายว่าทรงสละราชสมบัติเสียก่อนทำให้เพลงพระราชนิพนธ์เพลงนี้มีแต่ทำนองไม่มีคำร้อง</doc>
