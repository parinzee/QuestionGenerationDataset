<doc id="120612" url="https://th.wikipedia.org/wiki?curid=120612" title="คัทลียา แมคอินทอช">คัทลียา แมคอินทอช คัทลียา แมคอินทอช (แหม่ม) เกิดเมื่อ 10 พฤศจิกายน พ.ศ. 2515 เป็นนักแสดงและพิธีกร ชาวไทย มีคุณพ่อชาวสก็อต ชื่อคุณวิลเลียม แมคอินทอชซึ่งเมื่อครั้งยังหนุ่มเป็นนักรบสมัยสงครามโลกครั้งที่ 2 ประจำฝ่ายบิน เมื่อหมดสงคราม จึงไปสมัครเข้าสายการบินเอส.เอ.เอสของเดนมาร์ค การบินไทยเช่าเครื่องบินจากบริษัทนี้ และยังเป็นหุ้นส่วนกันด้วย ต่อมามิสเตอร์วิลเลี่ยม แมคอินทอชจึงถูกส่งตัวมาทำงานกับการบินไทย และได้เจอกับคุณแม่ของเธอคุณยุรภรณ์ แมคอินทอชเธอมีพี่ชายเป็นนักแสดงเช่นกันคือ วิลลี่ แมคอินทอช แหม่มเข้าเรียนที่โรงเรียนเซเว่นเดย์แอสวัลติสภาคภาษาไทยจนถึงชั้นป.4 และย้ายข้ามฝั่งมาเรียนภาคภาษาอังกฤษตั้งแต่เกรด 3-12 แล้วก็สอบเทียบเอาวุฒิ ม.6 มาสอบ entrance และเข้าเรียนระดับอุดมศึกษาที่มหาวิทยาลัยอัสสัมชัญ สำเร็จการศึกษาระดับปริญญาตรี จากคณะศิลปศาสตร์ ภาควิชาภาษาอังกฤษ มหาวิทยาลัยอัสสัมชัญ แหม่ม เข้าสู่วงการบันเทิงด้วยการชักชวนของมิ่งขวัญ แสงสุวรรณ เส้นทางในวงการบันเทิงของคุณแหม่ม คัทลียา แมคอินทอชเริ่มขึ้นในช่วงปี พ.ศ. 2530 ขณะที่เธออายุได้ 15 ปีโดยเริ่มงานด้านการเป็นนางแบบจากการถ่ายแบบและขึ้นปกนิตยสารสตรีสารเป็นฉบับแรกจากนั้นจึงมีผลงานถ่ายแบบเดินแบบและโฆษณาตามมาอีกมากมายโดยมีโฆษณาในช่วงยุค 80อย่าง จอห์นสันเบบี้ออย, แชมพูไบโอเนทอี, ยาสระผมรีจอยซ์ (ในวงการบันเทิงช่วงยุค 90เธอมีผลงานโฆษณามากมายโดดเด่นมากในการเป็นพรีเซนเตอร์ให้กับโฆษณาของสินค้าเอวอน) งานโฆษณาในฐานะนางแบบที่ทำให้คุณแหม่มเป็นที่รู้จักในวงกว้างและได้รับความนิยมจากผู้ชมนั้นคือโฆษณา นมเปรี้ยวไทย-เดนมาร์ก ที่ออกอากาศในปี พ.ศ. 2532 โดยแสดงคู่กับสาวสวยอีกท่านคือ คุณวิกกี้ กันตา ดานาว ในเรื่องราวของการหยั่งชั้นเชิงที่สองสาวมีต่อชายหนุ่มหล่อที่มีชื่อว่า ต้น ก่อนจะเป็นที่จดจำจากคำพูดในโฆษณาเรื่องนี้ " ถามต้นคืนนี้ซิ... " ที่ประสบความสำเร็จอย่างสูงจนมีภาคสองตามออกมาโดยเปิดตัวชายหนุ่มลึกลับที่มีชื่อว่า ต้นที่รับบทโดย คุณต้น จักรกฤษณ์ อำมะรัตน์ มาแสดงกับคุณแหม่มอีกด้วย หลังจากเป็นที่รู้จักในวงกว้างในฐานะนางแบบโฆษณาคนดังนอกเหนือจากการเป็นน้องสาวแสนสวยของคุณ วิลลี่ แมคอินทอช คุณแหม่มได้รับการติดต่อจากบริษัทละครมากมายให้เริ่มงานด้านการแสดงโดยมีข่าวลือมากมายในช่วงยุค 80-90 ที่ผ่านมาว่าเธอจะเริ่มต้นงานการแสดงด้วยละครเรื่อง ฟ้าจรดทราย ทางสถานีโทรทัศน์ ช่อง 7 ก่อนข่าวนี้จะซาลงไปเมื่อผลงานละครเรื่องแรกในฐานะนางเอกของเธอนั้นคือละครสุดฮิตในยุค 90เรื่อง เพื่อเธอ ของบริษัท เอ็กแซ็กท์ ทางสถานีโทรทัศน์ ช่อง 5 และจากความสำเร็จอย่างสูงของละครโทรทัศน์เรื่องนี้ส่งให้เธอมีผลงานการแสดงตามมาอีกมากมายต่อเนื่องมาจนถึงในทุกวันนี้ นอกจากนี้คุณแหม่มยังมีงานพิธีกรอย่าง สมาคมชมดาว ( พิธีกรหญิงยอดเยี่ยมจากรางวัล top awardโดยคว้ารางวัลนี้ถึงสามปีซ้อนในปี 2001-2003 ) นอกจากนี้ยังมี i see you, คัทลียา, คัทลี-ศรีพรรณโชว์ และรายการอื่นๆทางช่อง สาระแนของบริษัท ลักษ์ 666 ของคุณ วิลลี่ แมคอินทอช โดยนอกจากงานการแสดงและงานพิธีกรโทรทัศน์แล้วเธอยังฝากเสียงร้องไว้ในละครโทรทัศน์หลายเรื่องโดยมีเพลงดังของตัวเองอย่าง เธอไม่เคยรู้ในละคร ชายไม่จริงหญิงแท้ ที่ขึ้นอันดับหนึ่งทุกคลื่นวิทยุทั่วประเทศมาแล้ว เธอเคยได้รับฉายาว่าเป็น เจ้าหญิงแห่งวงการบันเทิง ด้วยความสวยสง่า บุคลิกโดดเด่น และบทบาทส่วนใหญ่ที่เธอมักจะรับแสดง ก็จะออกมาในแนวนางเอกผู้แสนดี มีพระเอกคอยปัดป้องจากตัวร้ายในเรื่อง นอกจากนี้เธอยังร่วมกิจกรรมทางการกุศลอย่างสม่ำเสมอโดยได้รับเกียรติในการทำหน้าที่ทูตพิเศษเพื่อเยาวชนขององค์การยูนิเซฟ ประจำประเทศไทยในการประชาสัมพันธ์และเชิญชวนให้ทุกคนตระหนักถึงปัญหาและเข้ามาช่วยเหลือเด็กๆทั้งทางด้านการศึกษาและสภาพความเป็นอยู่ ในด้านชีวิตส่วนตัวของคุณแหม่ม สามีของเธอคือ คุณ สงกรานต์ กระจ่างเนตร์ ประธานกรรมการบริษัท เอสจี ดีเวลลอฟเมนต์(ไทยแลนด์) จำกัด ที่ทำธุรกิจโครงการอสังหาริมทรัพย์โดยคุณสงกรานต์สำเร็จการศึกษาในระดับปริญญาโทด้านการเงินระหว่างประเทศจากมหาวิทยาลัยโคลัมเบียประเทศสหรัฐอเมริกาโดยทั้งคู่มีบุตรชายสองคนคือน้องแมค สิริ กระจ่างเนตร์และน้องคิน สยาม กระจ่างเนตร์ อีกทั้งคู่ยังมีบุตรสาวอีกคนคือน้องเนซ สิรินทร์ กระจ่างเนตร์ผลงานพิธีกรละครโทรทัศน์ละครเวทีผลงานโฆษณาผลงานโฆษณา. - จอห์นสัน เบบี้ออย - นมเปรี้ยว ไทย-เดนมาร์ก - ครีมดูแลผิว เอวอน - แชมพู รีจอยส์ - แชมพู แพนทีน - สบู่ ลักส์พิเศษ - หมากฝรั่ง เดนทีน - smooth-E - เลย์ - ซิสเลอร์งานกรรมการตัดสินงานกรรมการตัดสิน. - รายการ Thailand got talent season 6 มั่นใจไม่มีอะไรต้องปิดผลงานเพลงผลงานเพลง. - เพลง "เธอไม่เคยรู้" เป็นเพลงประกอบละคร "ชายไม่จริงหญิงแท้" - เพลง "ฝันร้าย" เป็นเพลงประกอบละคร "หนี้รัก" - เพลง "บอกเลิฟ" เป็นเพลงประกอบละคร "ตกกระไดหัวใจพลอยโจน" ร้องคู่กับ เจษฎาภรณ์ ผลดีรางวัลรางวัล. - รางวัลTOP AWARD 2003 พิธีกรหญิงยอดเยี่ยม "คัทลียา แมคอินทอช" จากสมาคมชมดาว ทางช่อง 3 - รางวัลTOP AWARD 2002 พิธีกรหญิงยอดเยี่ยม "คัทลียา แมคอินทอช" จากสมาคมชมดาว ทางช่อง 3 - รางวัลTOP AWARD 2001 พิธีกรหญิงยอดเยี่ยม "คัทลียา แมคอินทอช" จากสมาคมชมดาว ทางช่อง 3 - รางวัลTOP AWARD- 1 ใน 5 ดารานำหญิงยอดเยี่ยม จากละครเรื่อง "ตกกระไดหัวใจพลอยโจน" ช่อง 3 (2002) - 1 ใน 5 ดารานำหญิงยอดเยี่ยม จากละครเรื่อง "หวานใจไทยแลนด์" ช่อง 3 (2004) - รางวัลผู้แต่งกายดีเด่นฝ่ายหญิง คัทลียา แมคอินทอช จากงาน star entertainment awards 2002 ครั้งที่ 1 จัดโดย สมาคมนักข่าวบันเทิง - รางวัลเฉลิมไทยอวอร์ด- 1 ใน 5 สาขานักแสดงนำหญิงทางโทรทัศน์ยอดเยี่ยม ครั้งที่ 2 จากละครเรื่อง "หวานใจไทยแลนด์" ช่อง 3 (2004) - เอแบคโพล ผลสำรวจ "ที่สุดของบัน​เทิง​และกีฬา​แห่งปี"- ดาราหญิงไทยยอดนิยม อันดับที่ 1 (ปี 2545) ร้อยละ 14.7 - ดาราหญิงไทยยอดนิยม อันดับที่ 4 (ปี 2547) ร้อยละ 6.8 - กรุงเทพโพล- ดาราหญิงยอดนิยม อันดับที่ 2 (ปี 2545) ร้อยละ 9.7 จากผลสำรวจ "ที่สุดแห่งปี 2545" - ดาราหญิงดีเด่น อันดับที่ 2 (ปี 2546) ร้อยละ 12.6 จากผลสำรวจ "5 บุคคลดีเด่นแห่งปี 2546" - พิธีกรหญิง/ผู้ดำเนินรายการหญิงดีเด่น อันดับที่ 2 (ปี 2546) ร้อยละ 16.8 จากผลสำรวจ "5 บุคคลดีเด่นแห่งปี 2546" - สวนดุสิตโพล- ดาราหญิง อันดับที่ 6 (ปี 2543) ร้อยละ 4.32 จากผลสำรวจ "ประชาชนอยากให้ดาราคนใดช่วยรณรงค์การเลือกตั้งผู้ว่า กทม." - ผลสำรวจดาราหญิง ที่ "วัยรุ่นไทยคลั่งไคล้ที่สุด" คัทลียา แมคอินทอช จากละครเรื่อง "ตกกระไดหัวใจพลอยโจน" - สวนดุสิตโพล ผลสำรวจ "วัยรุ่น ปี 2002" กับ"ดารา"- "ดาราไทย" ที่ "วัยรุ่นชาย" ชื่นชอบมากที่สุดอันดับ 1 ร้อยละ 40.91 - "ดาราไทย" ที่ "วัยรุ่นหญิง" ชื่นชอบมากที่สุดอันดับ 1 ร้อยละ 36.64 - สวนดุสิตโพล ผลสำรวจ "ดารานักร้องที่สุดแห่งปี"- ดาราหญิงยอดนิยมอันดับที่ 2 (ปี 2542) ร้อยละ 20.77 - ดาราหญิงยอดนิยมอันดับที่ 1 (ปี 2545) ร้อยละ 49.06 - ดาราหญิงยอดนิยมอันดับที่ 3 (ปี 2546) ร้อยละ 27.92 - ดาราหญิงยอดนิยมอันดับที่ 2 (ปี 2547) ร้อยละ 32.87 - ดารายอดนิยมจากโพลนิตยสารทีวีแมกกาซีน- ดาราหญิงยอดนิยมอันดับที่ 4 (ปี 2537) - ดาราหญิงยอดนิยมอันดับที่ 2 (ปี 2538) - ดาราหญิงยอดนิยมอันดับที่ 4 (ปี 2539) - ดาราหญิงยอดนิยมอันดับที่ 2 (ปี 2540)</doc>
