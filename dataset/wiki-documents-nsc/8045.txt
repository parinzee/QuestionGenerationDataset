<doc id="8045" url="https://th.wikipedia.org/wiki?curid=8045" title="อำเภอลำดวน">อำเภอลำดวน ลำดวน เป็นอำเภอหนึ่งในจังหวัดสุรินทร์ประวัติ ประวัติ. อำเภอลำดวน จังหวัดสุรินทร์ มีความเจริญรุ่งเรือง เป็นเมืองหนึ่งในอดีตกาล ซึ่งยังปรากฏหลักฐานให้เห็น คือ ซากกำแพงเมืองสร้างด้วยดินมูล มีคูคลองล้อมรอบ มีปูชนียสถานและโบราณวัตถุปรากฏอยู่ ในสมัยพระบาทสมเด็จพระจุลจอมเกล้าเจ้าอยู่หัว รัชกาลที่ ๕ ได้ทรงโปรดเกล้าโปรดกระหม่อมยกบ้านลำดวนขึ้นเป็นเมือง พระราชทานนามว่า “เมืองสุรพินทนิคม” รายนามเจ้าเมืองสุรพินทนิคม- พ.ศ. 2414 : พระสุรพินทนิคมานุรักษ์(พระไชยณรงค์ภักดี นาก) - พ.ศ. 2416 : พระสุรพินทนิคมานุรักษ์(หลวงพิทักษ์สุนทร) - พ.ศ. 2434 : พระสุรพินทนิคมานุรักษ์(ปราง):บุตรของพระยาสุรินทร์ภักดีศรีไผทสมันต์(ม่วง) - พ.ศ. 2439 : พระสุรพิทยานิคมมานุรักษ์(เสรียบ) ต่อมาได้มีการเปลี่ยนแปลงแผนวิธีการปกครองทั่วราชอาณาจักรขึ้นใหม่ เมืองสุรพินทนิคมจึงเปลี่ยนเป็นอำเภอเรียกว่า อำเภอสุรพินทนิคม และต่อมาได้ถูกลดฐานะให้เป็นตำบลชื่อว่าตำบลลำดวน 3 มกราคม พ.ศ. 2520 ตำบลลำดวนได้รับการยกฐานะขึ้นเป็นกิ่งอำเภอลำดวน : ร.ต.บุเรศ ศุภกาญจน์ เป็น หัวหน้ากิ่งอำเภอลำดวน 19 กรกฎาคม พ.ศ. 2534 กิ่งอำเภอลำดวน ได้รับการยกฐานะเป็นอำเภอลำดวน : นายกฤษดา พานิชเจริญ เป็นนายอำเภอลำดวนคนแรกที่ตั้งและอาณาเขต ที่ตั้งและอาณาเขต. อำเภอลำดวนตั้งอยู่ทางตอนกลาง ค่อนไปทางทิศใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอศีขรภูมิ - ทิศตะวันออก ติดต่อกับอำเภอศรีณรงค์ - ทิศใต้ ติดต่อกับอำเภอสังขะและอำเภอปราสาท - ทิศตะวันตก ติดต่อกับอำเภอปราสาทและอำเภอเมืองสุรินทร์การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอลำดวนแบ่งเขตการปกครองย่อยเป็น 5 ตำบล 51 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอลำดวนประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลลำดวนสุรพินท์ ครอบคลุมพื้นที่บางส่วนของตำบลลำดวน - องค์การบริหารส่วนตำบลลำดวน ครอบคลุมพื้นที่ตำบลลำดวน (เฉพาะนอกเขตเทศบาลตำบลลำดวนสุรพินท์) - องค์การบริหารส่วนตำบลโชคเหนือ ครอบคลุมพื้นที่ตำบลโชคเหนือทั้งตำบล - องค์การบริหารส่วนตำบลอู่โลก ครอบคลุมพื้นที่ตำบลอู่โลกทั้งตำบล - องค์การบริหารส่วนตำบลตรำดม ครอบคลุมพื้นที่ตำบลตรำดมทั้งตำบล - องค์การบริหารส่วนตำบลตระเปียงเตีย ครอบคลุมพื้นที่ตำบลตระเปียงเตียทั้งตำบลการคมนาคม การคมนาคม. การเดินทางจากกรุงเทพฯ ใช้ทางหลวงแผ่นดินหมายเลข 1 (ถนนพหลโยธิน) ผ่านจังหวัดปทุมธานี พระนครศรีอยุธยา แล้วแยกเข้าทางหลวงแผ่นดินหมายเลข 2 (ถนนมิตรภาพ) ผ่านจังหวัดสระบุรี นครราชสีมา แล้วใช้ทางหลวงหมายเลข 24 ผ่านจังหวัดบุรีรัมย์ แยกซ้ายเข้าทางหลวงแผ่นดินหมายเลข 214 (ตรงแยกอำเภอปราสาท) เข้าเมืองสุรินทร์ใช้ทางหลวงหมายเลข2077 เข้าสู่อำเภอลำดวน ระยะทาง 26 กม.ระยะทางจากอำเภอลำดวนสู่อำเภอต่างๆในจังหวัดสุรินทร์- อ.ชุมพลบุรี ระยะทาง 110 กม. - อ.พนมดงรัก ระยะทาง 81 กม. - อ.ท่าตูม ระยะทาง 79 กม. - อ.รัตนบุรี ระยะทาง 77 กม. - อ.สนม ระยะทาง 69 กม. - อ.โนนนารายณ์ ระยะทาง 68 กม. - อ.จอมพระ ระยะทาง 53 กม. - อ.สำโรงทาบ ระยะทาง 53 กม. - อ.บัวเชด ระยะทาง 51 กม. - อ.เขวาสินรินทร์ ระยะทาง 49 กม. - อ.ปราสาท ระยะทาง 45 กม. - อ.กาบเชิง ระยะทาง 36 กม. - อ.ศรีณรงค์ ระยะทาง 32 กม. - อ.ศรีขรภูมิ ระยะทาง 32 กม. - อ.เมืองสุรินทร์ ระยะทาง 26 กม. - อ.สังขะ ระยะทาง 25 กม.เศรษฐกิจสถานที่ท่องเที่ยวสถานที่ท่องเที่ยว. - ชุมชนโบราณเมืองสุรพินทนิคม - ปราสาทตระเปียงเตีย - บัลลังก์ตระเปียงกู - เจดีย์ลำดวน - วนอุทยานป่าสนสองใบหนองคู</doc>
