<doc id="333639" url="https://th.wikipedia.org/wiki?curid=333639" title="ชูโอ (โตเกียว)">ชูโอ (โตเกียว) แขวงชูโอ () เป็น 1 ใน 23 แขวงพิเศษของโตเกียว ชูโอเป็นแขวงศูนย์กลางพาณิชย์กรรมที่สำคัญของโตเกียวมาตั้งแต่อดีตจนถึงปัจจุบัน ถึงแม้ว่าจะมีย่านชินจูกุ ซึ่งถูกพัฒนาขึ้นมาภายหลังสงครามโลกครั้งที่สองขึ้นมาแทน สถานที่ที่มีชื่อเสียงที่สุดในแขวงนี้คือ ย่านกินซะ (銀座) ซึ่งในอดีตเคยเป็นโรงกษาปณ์มาก่อน โดยที่ธนาคารแห่งประเทศญี่ปุ่นก็ตั้งอยู่ในแขวงนี้ ในปี พ.ศ. 2551 แขวงชูโอมีจำนวนประชากรประมาณ 108,943 คน มีความหนาแน่นประชากร 9,654 คนต่อตารางกิโลเมตร อย่างไรก็ตามด้วยการเป็นศูนย์กลางอาคารสำนักงานและธุรกิจการค้าที่สำคัญ ในช่วงเวลากลางวันอาจจะมีจำนวนประชากรกว่า 650,000 คน ในแขวงชูโอภูมิศาสตร์ ภูมิศาสตร์. ชูโอตั้งอยู่ใจกลางโตเกียว มีอาณาเจตติดกับแขวงการปกครองอื่น คือ ชิโยะดะ, มินะโตะ, ไทโต, ซุมิดะ, และโคโต ในด้านการบริหาร แบ่งการปกครองออกเป็น 3 แขวง คือ นิฮนบะชิ เคียวบะชิ ทั้งสองแขวงเป็นศูนย์กลางพาณิชย์กรรมที่สำคัญ ประกอบด้วยสถานที่ที่มีชื่อเสียงเช่น ย่านกินซะและย่านสึกิจิ แขวงสึกิชิมะเป็นเกาะแยกออกจากแผ่นดินใหญ่เป็นย่านที่พักอาศัยหนาแน่นเศรษฐกิจ เศรษฐกิจ. ชูโอเป็นแขวงที่ตั้งของอาคารสำนักงานใหญ่หลายบริษัท เช่น บริษัทริโคห์, กลุ่มซุมิโตะโมะ, บริษัทมิตซุย ฟุโดะซัน, หนังสือพิมพ์อาซาฮีชิมบุน, บริษัทอะซัตซุ ดีเค, บริษัทนิฮน เอดี ซิสเต็ม, บริษัทโอเรียนท์บริวเวอร์รี, บริษัทอายิโนะโมะโต๊ะ, กลุ่มบริษัทโนะมุระ นอกจากนี้ยังมีบริษัทข้ามชาติอีก เช่น โตเกียวป็อป และไอบีเอ็มสาขาประเทศญี่ปุ่น</doc>
