<doc id="454730" url="https://th.wikipedia.org/wiki?curid=454730" title="เจ้าไชยณรงค์ ณ เชียงใหม่">เจ้าไชยณรงค์ ณ เชียงใหม่ เจ้าไชยณรงค์ ณ เชียงใหม่ อดีตสมาชิกสภาผู้แทนราษฎรจังหวัดเชียงใหม่ 2 สมัย เป็นบุตรของเจ้าไชยสงครามสมพมิตร ณ เชียงใหม่ และเป็นราชปทินัดดาในพระเจ้าช้างเผือกธรรมลังกา เจ้าผู้ครองนครเชียงใหม่ องค์ที่ 2 สายตระกูลเจ้าเจ็ดตน (ราชวงศ์ทิพย์จักราธิวงศ์) เจ้าไชยณรงค์ ณ เชียงใหม่ เป็นเจ้านายฝ่ายเหนือที่ได้เข้าร่วมฟ้อนนำในกระบวนเครื่องพระขวัญของพระบาทสมเด็จพระเจ้าอยู่หัว ภูมิพลอดุลยเดช ในพิธีถวายพระขวัญเมื่อครั้งเสด็จพระราชดำเนินทรงเยี่ยมราษฎรในจังหวัดทางภาคเหนือ วันที่ 5 มีนาคม พ.ศ. 2501ประวัติ ประวัติ. เจ้าไชยณรงค์ เป็นโอรสพันตำรวจเอก เจ้าไชยสงครามสมพมิตร ณ เชียงใหม่ ผู้กำกับการตำรวจมณฑลพายัพ ซึ่งได้ชื่อว่าเป็นนายตำรวจมือปราบที่เหี้ยมหาญ มีวิชาคาถาอาคม และเป็นนายทหารคนสนิทใกล้ชิดกับเจ้าแก้วนวรัฐ กับหม่อมคำใส ณ เชียงใหม่ เจ้าไชยณรงค์ มีพี่น้องร่วมบิดา มารดา คือ- เจ้าหญิงข่ายแก้ว ณ เชียงใหม่ - เจ้าไชยมงคล ณ เชียงใหม่ - เจ้าไชยณรงค์ ณ เชียงใหม่ - เจ้าไชยสุริวงศ์ ณ เชียงใหม่ - เจ้าไชยชนะ ณ เชียงใหม่ เจ้าไชยณรงค์ สมรสกับ นางอินเถา ณ เชียงใหม่ (สกุลเดิม ศิริพันธ์) บุตรีของนายอินสน ศิริพันธ์ เลขานุการส่วนตัวของเจ้าแก้วนวรัฐ มีบุตรธิดา 3 คน คนโตคือ นายจุลณรงค์ ณ เชียงใหม่ ธิดาอีก 2 คน เสียชีวิตตั้งแต่เยาว์วัยการศึกษา การศึกษา. เจ้าไชยณรงค์ เข้ารับการศึกษาที่โรงเรียนมหาดเล็กหลวง จังหวัดเชียงใหม่ (ตั้งอยู่บริเวณห้วยแก้ว) ต่อมาโรงเรียนปิดกิจการลง จึงต้องเข้าไปเรียนต่อที่โรงเรียนเซนต์คาเบรียล กรุงเทพฯ โดยอาศัยพักกับเจ้าเทพ บูรณพิมพ์ เข้าศึกษาด้วยทุนของรัชกาลที่ 7 หลังจากนั้นได้สอบเข้าศึกษาวิชาแพทย์ ที่จุฬาลงกรณ์มหาวิทยาลัย แต่เรียนได้เพียง 2 ปี จึงโอนย้ายมาเรียนวิชาวิศวกรรม และได้รับเลือกตั้งเป็นนายกสโมสรนิสิตจุฬาลงกรณ์มหาวิทยาลัย ในปี พ.ศ. 2480 และ พ.ศ. 2482 แต่ก็เรียนไม่จบการทำงาน การทำงาน. เจ้าไชยณรงค์ ณ เชียงใหม่ เป็นเจ้าของกิจการร้านอาหารชื่อ "ร้านไชยณรงค์" ตั้งอยู่บริเวณอนุสาวรีย์ชัยสมรภูมิ ซึ่งเป็นสถานที่ในการจัดประชุมจัดตั้งสมาคมนิสิตเก่าจุฬาลงกรณ์มหาวิทยาลัย เมื่อปี พ.ศ. 2488 ต่อมาได้ประกอบธุรกิจโรงแรมชื่อว่า "โรงแรมไชยณรงค์"งานการเมือง งานการเมือง. เจ้าไชยณรงค์ ณ เชียงใหม่ ได้รับเลือกตั้งเป็นสมาชิกสภาผู้แทนราษฎรจังหวัดเชียงใหม่ โดยไม่ได้สังกัดพรรคการเมือง แต่ได้เข้าร่วมกิจกรรมกับพรรคของจอมพล ป.พิบูลสงคราม (พรรคเสรีมนังคศิลา) และเป็นนักการเมืองคนสนิทของจอมพล ป. ด้วย เจ้าไชยณรงค์ ได้รับเลือกตั้งเป็นสมาชิกสภาผู้แทนราษฎร 2 สมัย คือ การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 และการเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500ราชตระกูล</doc>
