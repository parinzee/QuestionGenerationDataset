<doc id="752711" url="https://th.wikipedia.org/wiki?curid=752711" title="ริคาร์โด ฟอร์ตาเลซา">ริคาร์โด ฟอร์ตาเลซา ริคาร์โด เมนโดซา ฟอร์ตาเลซา (Ricardo Mendoza Fortaleza) เกิดเมื่อ 18 เมษายน พ.ศ. 2494 ที่มะนิลา เป็นนักมวยสากลสมัครเล่นชาวฟิลิปปินส์ ปัจจุบัน พำนักอยู่ที่ซิดนีย์ ออสเตรเลีย ฟอร์ตาเลซาขึ้นชกในรุ่นแบนตัมเวท ได้เหรียญทองมวยสากลสมัครเล่นเยาวชนชิงแชมป์เอเชียที่ญี่ปุ่นเมื่อ พ.ศ. 2512 และเป็นนักมวยสากลสมัครเล่นเพียงคนเดียวของฟิลิปปินส์ที่ได้เหรียญทองในกีฬาเอเชียนเกมส์ พ.ศ. 2513 และได้เหรียญเงินมวยสากลสมัครเล่นชิงแชมป์เอเชียใน พ.ศ. 2514 ที่เตหะราน เขาเป็นหนึ่งในพี่น้องตระกูลฟอร์ตาเลซาที่มีชื่อเสียงในกีฬามวยสากลสมัครเล่น ฟอร์ตาเลซาได้ติดทีมชาติฟิลิปปินส์เข้าแข่งขันกีฬาโอลิมปิก พ.ศ. 2515 ที่มิวนิก แต่แพ้อัลฟองโซ ซาโมราตกรอบ. จากนั้น เขาได้เป็นผู้ฝึกสอนในทีมชาติฟิลิปปินส์ระหว่าง พ.ศ. 2519 – 2536 และเคยไปฝึกสอนกีฬามวยสากลสมัครเล่นที่วิทยาลัยไทเปในไต้หวัน เขาได้อพยพครอบครัวไปยังออสเตรเลียเมื่อ พ.ศ. 2543</doc>
