<doc id="358956" url="https://th.wikipedia.org/wiki?curid=358956" title="สิริกร มณีรินทร์">สิริกร มณีรินทร์ สิริกร มณีรินทร์ เป็นอดีตรัฐมนตรีช่วยว่าการกระทรวงศึกษาธิการ และรัฐมนตรีช่วยว่าการกระทรวงสาธารณสุข ในรัฐบาลของ พ.ต.ท.ทักษิณ ชินวัตร เป็นหนึ่งในผู้ร่วมก่อตั้งพรรคไทยรักไทย และเป็นเหรัญญิกพรรคคนแรก (คณะกรรมการชุดที่ขอจดทะเบียนจัดตั้งพรรคการเมือง)ประวัติ ประวัติ. สิริกร มณีรินทร์ หรือ ดร.สิริกร มณีรินทร์ เกิดเมื่อวันที่ 22 พฤศจิกายน พ.ศ. 2494 ที่กรุงเทพมหานคร สมรสกับพลตำรวจเอกวงกต มณีรินทร์ (เพื่อนร่วมรุ่นกับ พ.ต.ท.ทักษิณ ชินวัตร) สำเร็จการศึกษาระดับปริญญาตรี อักษรศาสตรบัณฑิต จากมหาวิทยาลัยซิดนีย์ ประเทศออสเตรเลีย ปริญญาโท สาขาวรรณคดีเปรียบเทียบ จากมหาวิทยาลัยเกรนอป ประเทศฝรั่งเศส และปริญญาเอกในสาขาเดียวกัน จากมหาวิทยาลัยปารีสการทำงาน การทำงาน. สิริกร มณีรินทร์ เริ่มรับราชการเป็นอาจารย์ประจำที่คณะมนุษยศาสตร์ มหาวิทยาลัยเกษตรศาสตร์ เมื่อปี พ.ศ. 2517 จากนั้นในปี พ.ศ. 2531 จึงได้ลาออกมารับตำแหน่งผู้บริหารบริษัทเครือยนตรกรุ๊ป ซึ่งเป็นธุรกิจของครอบครัว โดยเป็นผู้บริหารธุรกิจรถยนต์ที่เป็นผู้หญิงคนเดียวของประเทศไทยในขณะนั้น จากนั้นจึงได้เข้าสู่งานการเมืองโดยเป็นหนึ่งในผู้ร่วมก่อตั้งพรรคไทยรักไทย ต่อมาจึงได้รับตำแหน่งรัฐมนตรีช่วยว่าการกระทรวงศึกษาธิการ ในรัฐบาลของ พ.ต.ท.ทักษิณ ชินวัตร และในเวลาต่อมาจึงได้ปรับไปรับตำแหน่งรัฐมนตรีช่วยว่าการกระทรวงสาธารณสุข ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 ต่อมาในปี พ.ศ. 2555 ได้สมัครเข้าเป็นสมาชิกพรรคเพื่อไทยเครื่องราชอิสริยาภรณ์</doc>
