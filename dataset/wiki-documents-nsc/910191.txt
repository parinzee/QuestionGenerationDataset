<doc id="910191" url="https://th.wikipedia.org/wiki?curid=910191" title="ปรากฏการณ์ขนมปังเนย">ปรากฏการณ์ขนมปังเนย ปรากฏการณ์ขนมปังเนย เป็นความโน้มเอียงที่ขนมปังด้านที่ทาเนยไว้จะคว่ำลงเมื่อมันตกพื้น เมื่อขนมปังร่วงหล่นจากมือหรือโต๊ะ มันจะตกลงด้วยมุมเอียงและจะหมุนรอบตัวเอง โดยเฉลี่ยแล้วความสูงของการร่วงหล่นนั้นจะอยู่ระหว่าง 0.7 ถึง 2 เมตร ซึ่งเป็นความสูงที่พอเหมาะสำหรับขนมปังที่จะหมุนรอบตัวเองเป็นเวลา 1 รอบครึ่ง เป็นเหตุให้ขนมปังด้านที่ทาเนยไว้ร่วงหล่นกับพื้น (ด้วยเงื่อนไขที่ว่าก่อนที่มันจะตก ด้านที่ทาเนยไว้จะต้องหงายขึ้น) แต่ถ้าหากโต๊ะดังกล่าวมีความสูงมากกว่า 3 เมตร ขนมปังจะหมุนรอบตัวเอง 360 องศา และด้านที่ไม่ได้ทาเนยไว้จะคว่ำลงพื้นแทน ไม่เพียงเท่านั้น ถ้าหากว่าขนมปังดังกล่าวเคลื่อนไหวด้วยความเร็ว 5.79 กิโลเมตรต่อชั่วโมง มันจะหมุนน้อยลงและจะไม่ทำให้ด้านที่ทาเนยไว้คว่ำลงพื้น ในความจริงแล้ว ปรากฏการณ์นี้เกิดขึ้นโดยค่าคงตัวทางฟิสิกส์ขั้นพื้นฐานเป็นหลัก</doc>
