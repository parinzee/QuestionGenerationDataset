<doc id="53489" url="https://th.wikipedia.org/wiki?curid=53489" title="โรงเรียนอัสสัมชัญพาณิชยการ">โรงเรียนอัสสัมชัญพาณิชยการ โรงเรียนอัสสัมชัญพาณิชยการ เป็นโรงเรียน ในเครือมูลนิธิเซนต์คาเบรียลแห่งประเทศไทย ตั้ง อยู่เลขที่ 101 ซอยสาทร 13 (เซนต์หลุยส์ 2) ถนนสาทรใต้ แขวงยานนาวา เขตสาทร กรุงเทพมหานคร บนที่ดินของสำนักมิสซังโรมันคาทอลิกกรุงเทพฯ โดยมีเนื้อ ที่จำนวน 14 ไร่ 2 งาน 26 ตารางวาประวัติโรงเรียน ประวัติโรงเรียน. โรงเรียนได้ก่อตั้งขึ้นในปี พ.ศ. 2481 ผู้ก่อตั้งคือ ภราดาโรเกชั่น (Bro. Rogation)ชื่อของท่านเป็นภาษาฝรั่งเศส อ่านว่า โรกาเซียง เนื่องจากขณะนั้น ท่านสอนหนังสือ อยู่ที่โรงเรียนอัสสัมชัญบางรัก ท่านมีความคิดที่จะฝึกเด็ก ให้มีความรู้ทางด้านวิชา พิมพ์ดีดและวิชาชวเลข เพื่อว่าเมื่อจบการศึกษาแล้ว เด็กนักเรียนซึ่งไม่ประสงค์จะศึกษาต่อในระดับมหาวิทยาลัย จะสามารถเข้าทำงานในบริษัทของชาวยุโรปได้ ดังนั้นท่านจึงจัดทำหลักสูตรสำหรับโรงเรียนพาณิชย์ขึ้น และขอเปิดโรงเรียนต่อกระทรวงศึกษาธิการ ซึ่งได้รับอนุญาตให้ทำการสอนเมื่อวันที่ 14 กรกฎาคม พ.ศ. 2481 ทำให้โรงเรียนอัสสัมชัญพาณิชยการ เป็นโรงเรียนพาณิชย์แห่งแรกในประเทศไทย ที่เปิดทำการสอนโดยใช้สื่อการสอนเป็น ภาษาอังกฤษ ภายใต้ชื่อ “อัสสัมชัญพาณิชยการ" ในสมัยเริ่มแรกนั้น ทางโรงเรียนรับเฉพาะ นักเรียนชาย และมีการวางแนวนโยบายไว้อย่างชัดเจน ในการฝึกฝนนักเรียนทางด้านธุรกิจและภาษาอังกฤษ ผู้ที่จบการศึกษามีความรู้ความสามารถทางด้านภาษา และวิชาธุรกิจเป็นอย่างดี จนเป็นที่ยอมรับของสถานประกอบการธุรกิจต่างชาติ ดังจะเห็นได้จากการที่นักเรียนชั้นปีที่ 3 ที่กำลังจะสำเร็จการศึกษาถูกจองตัวล่วงหน้า จากสถานประกอบการ ธุรกิจต่างชาติและองค์กรต่างประเทศ เช่น ยูเนสโก ESCAP และ สถานทูตต่าง ๆ ฯลฯ เมื่อวันที่ 24 พฤศจิกายน พ.ศ. 2511 โรงเรียนได้รับอนุญาตจากกระทรวงศึกษาธิการ ให้ เปิดหลักสูตรบริหารธุรกิจ 4 ปี ต่อมาจึงได้พัฒนา และแยกเป็น วิทยาลัยอัสสัมชัญบริหารธุรกิจ (ABAC) และได้รับการยกวิทยฐานะเป็นมหาวิทยาลัยอัสสัมชัญ (AU) ในปัจจุบัน ปัจจุบันโรงเรียนอัสสัมชัญพาณิชยการมี ภราดามีศักดิ์ ว่องประชานุกูล เป็นผู้อำนวยการ</doc>
