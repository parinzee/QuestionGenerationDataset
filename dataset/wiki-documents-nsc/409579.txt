<doc id="409579" url="https://th.wikipedia.org/wiki?curid=409579" title="ฟาทอม">ฟาทอม ฟาทอม ( ย่อว่า ftm) คือหน่วยวัดความยาวชนิดหนึ่งในระบบอังกฤษและระบบประเพณีสหรัฐอเมริกา มักนิยมใช้วัดความลึกของทะเล หนึ่งฟาทอมยาว (ลึก) เท่ากับ 2 หลา (6 ฟุต หรือ 1.8288 เมตร) ขนาดของฟาทอมแตกต่างกันไปบ้างเล็กน้อยขึ้นอยู่กับว่า มันถูกนิยามให้ยาวเท่ากับหนึ่งในพันส่วนของหน่วยไมล์ทะเล หรือเป็นพหุคูณของหน่วยหลาแบบอังกฤษ แต่เดิมมีที่มาจากระยะห่างระหว่างสุดปลายนิ้วทั้งสองข้างเมื่อกางแขน ฟาทอมจึงมีความยาวแปรผันอยู่ระหว่าง 5–5½ ฟุต (1.5–1.7 เมตร) ชื่อหน่วยฟาทอมมาจากภาษาอังกฤษเก่า fæðm แปลว่า แขนที่อ้าออกเพื่อโอบกอด หรือแขนทั้งสองที่กางออก ซึ่งต่อมาภาษาอังกฤษกลางก็กลายเป็น fathme ตัวย่อของฟาทอมอาจพบแบบอื่นได้อีกเช่น f, fath, fm, fth, fthm</doc>
