<doc id="216410" url="https://th.wikipedia.org/wiki?curid=216410" title="ไอน์แฮนเดอร์">ไอน์แฮนเดอร์ ไอน์แฮนเดอร์ (; ) เป็นวิดีโอเกมยานยิงแบบมุมมองด้านข้าง ที่ถูกพัฒนาขึ้นโดยบริษัทสแควร์ สำหรับเล่นบนเครื่องเพลย์สเตชัน เกมไอน์แฮนเดอร์ ถูกวางจำหน่ายครั้งแรกที่ประเทศญี่ปุ่นเมื่อวันที่ 20 พฤศจิกายน พ.ศ. 2540 และที่สหรัฐอเมริกาเมื่อวันที่ 30 เมษายน ปี 2541 คำว่า "ไอน์แฮนเดอร์" เป็นภาษาเยอรมันหมายถึง มือเดียว ซึ่งโดยปกติจะหมายถึงดาบ แต่ในเกมนี้มีที่มาจากแขนกลของยานรบที่ผู้เล่นบังคับการเล่น การเล่น. การเล่นเกมไอน์แฮนเดอร์ ที่เป็นเกมยานยิงแบบมุมมองด้านข้าง ฉากของเกมนั้นเป็นสามมิติ ซึ่งบางครั้งจะมีการปรับมุมมองหรือระนาบของฉาก แต่ผู้เล่นจะสามารถควบคุมยานได้ในขอบเขตระนาบสองมิติเท่านั้น ในตอนเริ่มเกมนั้น ไอน์แฮนเดอร์มียานรบให้ผู้เล่นเลือกใช้สามลำซึ่งแต่ละลำก็จะมีลักษณะที่แตกต่างกันไป จุดเด่นของไอน์แฮนเดอร์อยู่ที่อาวุซึ่งผู้เล่นสามารถเก็บอาวุธที่เรียกว่ากันพ็อดแบบต่างๆจากศัตรูเพื่อเอามาใช้เป็นอาวุธได้ ซึ่งกันพ็อดนี้มีกระสุนจำกัดและสามารถถูกทำลายได้ หากยานผู้เล่นโดนโจมตีโดยตรงจะถูกทำลายทันที และต้องกลับไปเริ่มจากจุดที่กำหนดไว้ในฉาก ในแต่ละฉากนั้นจะมีศัตรูสำคัญปรากฏตัวเป็นบอส โดยนอกจากสองฉากสุดท้ายแล้วในแต่ละฉากจะมีบอสทั้งหมดสองตัว โดยบอสส่วนใหญ่จะประกอบด้วยชิ้นส่วนต่างๆซึ่งผู้เล่นสามารถทำลายได้และจุดอ่อนสำคัญที่ผู้เล่นต้องทำลายเพื่อเอาชนะบอสตัวนั้น แต่ถ้าผู้เล่นไม่สามารถทำลายบอสได้ในเวลาที่กำหนดก็จะผ่านไปโดยอัตโนมัติ ยกเว้นไฮเปอเรียนซึ่งเป็นบอสตัวสุดท้าย ไอน์แฮนเดอร์ยังมีระบบคะแนนที่ได้ ซึ่งคะแนนนี้จะมีเกจที่เพิ่มขึ้นทุกครั้งที่ทำลายสิ่งต่างๆในเกม ถ้าผู้เล่นสามารถทำลายศัตรูได้อย่างต่อเนื่องก็จะได้คะแนนเพิ่มเป็นหลายเท่าตัวตามค่าของเกจ แต่เกจนี้จะลดลงตามเวลาเนื้อเรื่อง เนื้อเรื่อง. ในอนาคตอันไกลโพ้น ได้เกิดสงครามระหว่างชาวอาณานิคมบนดวงจันทร์ซึ่งเรียกตัวเองว่าเซเลเน กับกองทัพโลก โซดอม (ในเวอร์ชันภาษาอังกฤษนั้นกองทัพโลกใช้ชื่อว่าเกเซท) ผู้เล่นรับบทบาทเป็นตัวเอก นักบินนิรนามของยานรบรุ่นใหม่ของเซเลเน ที่ถูกกองทัพโลกเรียกด้วยชื่อรหัสตามลักษณะที่มีแขนกลข้างเดียวว่าไอน์แฮนเดอร์ ในฉากแรกนั้นตัวเอกได้เข้าโจมตีเมืองหลวงของโซดอม และหลังจากที่ทำลายบอสของแต่ละฉากได้ก็จะได้รับการติดต่อจากยานไฮเปอเรียนถึงภารกิจของฉากต่อไป แต่หลังจากภารกิจทำลายดาวเทียมสงคราม ชวาซไกสท์แล้ว ตัวเอกก็ถูกกองยานอีออสของเซเลเนโจมตีทำให้เขาเริ่มสงสัยถึงความหมายที่แท้จริงของสงครามครั้งนี้ ฉากสุดท้ายของเกมนั้นเป็นเวลาหนึ่งเดือนถัดมา ซึ่งยานไอน์แฮนเดอร์เข้าโจมตีกองยานอีออสและไฮเปอเรียนในอวกาศ ในตอนจบของเกมนั้น บทบรรยายระบุว่าทั้งโซดอมและเซเลเนต่างก็ได้รับความเสียหายอย่างหนักจนไม่อาจต่อสู้กันต่อไปได้จึงต้องทำสนธิสัญญาสงบศึกกัน แต่เรื่องของไอน์แฮนเดอร์ก็ถูกลบจากข้อมูลของทั้งสองฝ่ายยานรบที่ผู้เล่นควบคุมได้ ยานรบที่ผู้เล่นควบคุมได้. ในตอนแรกนั้นผู้เล่นสามารถเลือกยานรบได้สามลำ ซึ่งกองทัพโซดอมเรียกยานเหล่านี้ว่าไอน์แฮนเดอร์ตามลักษณะที่มีแขนกลสำหรับใช้งานกันพ็อดหนึ่งข้าง โดยยานสองลำนั้นคือ เอนดีเมียน จากซีรีส์FRS (Fighter/Reconnaissance/Strike) ส่วนลำที่สามคือ แอสไทรอา จากซีรีส์FGA (Fighter/Ground/Attack)- เอนดีเมียน FRS มาร์คทูว์ เป็นยานมาตรฐานซึ่งปรากฏในฉากคอมพิวเตอร์กราฟิก นอกจากกันพ็อดที่ใช้งานอยู่แล้ว เอนดีเมียนมาร์คทูว์จะสามารถเก็บกันพ็อดสำรองซึ่งผู้เล่นสามารถสลับการใช้งานระหว่างกันพ็อดทั้งสามได้ตลอดเวลา แต่จำนวนกระสุนที่ได้จากการเก็บกันพ็อดนั้นจะน้อยกว่ายานลำอื่นๆ - เอนดีเมียน FRS มาร์คทรี สามารถใช้งานกันพ็อดได้เพียงกระบอกเดียว แต่ปืนกลอัตโนมัติของเอนดีเมียนมาร์คทรีมีพลังทำลายเป็นสองเท่าของยานลำอื่นๆ ในเนื้อเรื่องนั้นระบุว่าเอนดีเมียนมาร์คทรีเป็นยานที่เซเลเนพัฒนาให้นักบินมือใหม่ใช้งานเนื่องจากควบคุมง่าย ซึ่งในความเป็นจริงนั้นเอนดีเมียนมาร์คทรีก็เป็นยานที่สามารถเล่นได้ง่ายที่สุด - อัสไทรอา FGA มาร์ควัน สามารถใช้งานกันพ็อดได้พร้อมกันสองกระบอก เป็นยานรบที่เล่นได้ยากที่สุด หลังจากที่ผู้เล่นสามารถทำตามเงื่อนไขในเกมได้แล้วก็จะสามารถใช้งานยานรบอีกสองลำได้ ซึ่งในตอนเลือกยานจะระบุชื่อเพียงยานรบที่ไม่รู้จัก- อัสไทรอา FGA มาร์คทูว์ เป็นอัสไทรอาสีแดง อัสไทรอามาร์คทูว์จะมีรูปแบบการเล่นเหมือนอัสไทรอามาร์ควัน แต่จำนวนกระสุนของกันพ็อดที่เก็บได้จะเป็น 999 นัดตั้งแต่แรก - ค็อคโรช มีลักษณะเหมือน ชาเบ ซึ่งเป็นยานตำรวจของโซดอมที่ปรากฏเป็นศัตรูในฉากแรก ค็อคโรชนั้นมีรูปแบบการเล่นที่แตกต่างจากไอน์แฮนเดอร์อย่างมาก โดยไม่สามารถใช้กันพ็อดได้ แต่ทุกครั้งที่ค็อคโรชเก็บกันพ็อดจะทำให้ปืนกลที่เป็นอาวุธหลักมีอานุภาพสูงขึ้นหรือรูปแบบการโจมตีที่เปลี่ยนไปตามแต่กันพ็อดที่เก็บการอ้างอิงถึงตำนานต่างๆการอ้างอิงถึงตำนานต่างๆ. - กองทัพจันทราเซเลเน มีที่มาจากเทพีเซเรเน่ของกรีก ซึ่งเป็นเทพีแห่งดวงจันทร์และเป็นธิดาของไททันไฮเปอเรียนกับไททันเธียอา - ยานรบไอน์แฮนเดอร์สองลำมีชื่อว่าเอนดีเมียน มีที่มาจากชายเลี้ยงแกะในตำนานกรีกซึ่งเป็นสวามีของเซเลเน - ยานรบอีกลำนั้นมีชื่อว่าอัสไทรอา มีที่มาจากเทพีแอสเทรียของกรีก ซึ่งเป็นเทพีแห่งความยุติธรรมและเป็นเทพองค์สุดท้ายที่ไปจากโลกมนุษย์ - ยานรบอีออสซึ่งปรากฏตัวเป็นศัตรูในฉากสุดท้าย มีที่มาจากเทพีอีออสของกรีก ซึ่งเป็นธิดาอีกองค์ของไททันไฮเปอเรียนกับไททันเธียอาและเป็นเทพีแห่งรุ่งอรุณ - หุ่นรบไฮเปอเรียนซึ่งคอยติดต่อกับผู้เล่นและปรากฏตัวเป็นบอสในฉากสุดท้าย มีที่มาจากไททันไฮเปอเรียน ไฮเปอเรียนเป็นไททันแห่งท้องฟ้าและมีลูกสามคน โดยนอกจากเซเรเน่กับอีอสแล้วก็คือดวงตะวัน เฮลิออส ซึ่งทั้งสามล้วนแต่เป็นสัญลักษณ์แห่งแสงทั้งสิ้น - กองทัพโลกโซดอม มีที่มาจากเมืองโซดอมและกอมโมรา นครแห่งคนบาปซึ่งถูกพระเจ้าทำลายล้างในพันธสัญญาเดิม- ในฉบับภาษาอังกฤษ กองทัพโลกถูกเปลี่ยนชื่อเป็นเกเซทซ์ (Gesetz) ซึ่งแปลว่า กฎ ในภาษาเยอรมัน</doc>
