<doc id="334849" url="https://th.wikipedia.org/wiki?curid=334849" title="สวนิต คงสิริ">สวนิต คงสิริ นายสวนิต คงสิริ นักการทูตชาวไทย อดีตรัฐมนตรีช่วยว่าการกระทรวงการต่างประเทศ ในรัฐบาลของพลเอกสุรยุทธ์ จุลานนท์ประวัติ ประวัติ. นายสวนิต คงสิริ เกิดเมื่อวันที่ 20 เมษายน พ.ศ. 2485 ที่กรุงเทพมหานคร สำเร็จการศึกษาระดับปริญญาโท ด้านความสัมพันธ์ระหว่างประเทศ จากมหาวิทยาลัย The American University ประเทศสหรัฐอเมริกา ด้านครอบครัว เคยสมรสกับหม่อมราชวงศ์หญิงวิภานันท์ รังสิต มีบุตร 2 คน คือ นางสาวปิณิดา คงสิริ และนายนิตินันท์ คงสิริการทำงาน การทำงาน. นายสวนิต คงสิริ เริ่มรับราชการในกระทรวงการต่างประเทศ เมื่อปี พ.ศ. 2509 เคยดำรงตำแหน่งสำคัญในกระทรวงอาทิ อธิบดีกรมสารนิเทศ อธิบดีกรมเศรษฐกิจ รองปลัดกระทรวงการต่างประเทศ และยังเคยดำรงตำแหน่งสมาชิกวุฒิสภา ในระหว่างปี พ.ศ. 2538 - พ.ศ. 2539 อีกด้วย นอกจากนั้นนายสวนิต คงสิริ ยังเคยดำรงตำแหน่งเอกอัครราชทูตไทย ณ กรุงเวียนนา สาธารณรัฐออสเตรีย เอกอัครราชทูตผู้แทนถาวรไทยประจำสำนักงานขององค์การสหประชาชาติและองค์การระหว่างประเทศอื่นๆ ณ กรุงเวียนนา อาทิ ทบวงการพลังงานปรมาณูระหว่างประเทศ (International Atomic Energy Agency หรือ IAEA) และองค์การพัฒนาอุตสาหกรรมแห่งสหประชาชาติ (UNIDO) เอกอัครราชทูตไทย ณกรุงปักกิ่ง สาธารณรัฐประชาชนจีน และเอกอัครราชทูตไทย ณ กรุงแคนเบอร์รา ประเทศออสเตรเลีย ต่อมาในปี พ.ศ. 2549 ได้รับตำแหน่งรัฐมนตรีช่วยว่าการกระทรวงการต่างประเทศ ในรัฐบาลหลังการรัฐประหาร พ.ศ. 2549 ซึ่งนายสวนิต คงสิริ ได้ขอลาออกจากตำแหน่งเนื่องจากกรณีถือหุ้นเกิน 5 % ปัจจุบันนายสวนิต คงสิริ ดำรงตำแหน่งผู้ช่วยเลขาธิการ สภากาชาดไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2534 - เหรียญจักรพรรดิมาลา</doc>
