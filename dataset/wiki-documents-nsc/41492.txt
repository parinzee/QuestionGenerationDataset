<doc id="41492" url="https://th.wikipedia.org/wiki?curid=41492" title="ไอคิว 180">ไอคิว 180 ไอคิว 180 เป็นรายการโทรทัศน์ประเภทควิชโชว์ทางวิชาการสำหรับเด็กและเยาวชน ที่มีอาจารย์ชัยณรงค์ มนเทียรวิเชียรฉาย (ปัจจุบันเป็นอธิการบดีมหาวิทยาลัยเซนต์จอห์น) รับหน้าที่เป็นพิธีกร และเครือซีเมนต์ไทยเป็นผู้สนับสนุนรายการ โดยออกอากาศครั้งแรกเมื่อปี พ.ศ. 2525 ทางสถานีโทรทัศน์ไทยทีวีสีช่อง 9 อ.ส.ม.ท. แล้วย้ายมาออกอากาศทางสถานีวิทยุโทรทัศน์กองทัพบกช่อง 5ในปี พ.ศ. 2528-2540 ในชื่อรายการ "180 ไอคิว" ต่อมารายการก็ได้ออกอากาศทางช่อง 9 อีกระยะหนึ่ง จนยุติรายการเมื่อประมาณปี พ.ศ. 2543 รูปแบบรายการเป็นการตั้งคำถามเกี่ยวกับโจทย์ปัญหาด้านคณิตศาสตร์ และวิทยาศาสตร์ โดยนักเรียนระดับมัธยมศึกษา เป็นผู้เข้าร่วมแข่งขัน ในรอบสุดท้ายเป็นการแข่งขันคิดเลขเร็ว โดยจะมีการสุ่มตัวเลขหนึ่งหลักมา 5 ตัว และตัวเลขสองหลักเป็นผลลัพธ์มา 1 ตัว แล้วนำมาคิดด้วยวิธีใดก็ได้ ให้ได้ผลลัพธ์ เท่ากับจำนวนที่กำหนด รายการได้รับรางวัลเมขลา ประเภทรายการแข่งขันตอบปัญหาดีเด่น ปี พ.ศ. 2526 และ 2528 และรางวัลโทรทัศน์ทองคำ ประเภทรายการแข่งขันตอบปัญหาดีเด่น ปี พ.ศ. 2533 และผู้ดำเนินรายการฝ่ายชายดีเด่น ปี พ.ศ. 2535รูปแบบการแข่งขันช่วงคณิตศาสตร์รูปแบบการแข่งขันช่วงคณิตศาสตร์. - รูปแบบที่ 1 โดยจะทำการสุ่มตัวเลขหนึ่งหลักมา 5 ตัว แต่ละตัวจะมีตัวซ้ำ และตัวเลขคำตอบที่เราต้องการมี 2 คำตอบ ทั้งตัวเลข 2 หลัก และ 3 หลัก เลือกคำตอบใดก็ได้ขึ้นอยู่กับความยากง่าย - รูปแบบที่ 2 จึงมีการเปลี่ยนแปลง ในส่วนคำตอบที่เราต้องการมี 1 คำตอบ แต่จะมี 2 หลัก และ 3 หลักเช่นเดียวกันกติกาในการเล่น กติกาในการเล่น. ผู้ดำเนินรายการจะสุ่มตัวเลข 5 ตัว แต่ละตัวจะไม่ซ้ำ โดย 5 ตัวที่ได้จะเป็นโจทย์ ส่วนคำตอบที่เราต้องการโดยในรอบที่ 1-5 มี 2หลัก รอบที่6-10มี 3หลัก คำตอบที่ได้มีความใกล้เคียงและถูกต้อง ในกรณีที่พิธีกรสุ่มตัวเลขเลข 0 จะทำการสุ่มใหม่อีกครั้ง ผู้เข้าแข่งขันใช้เวลาไม่จำกัดในการคิดเลข จนกว่าผู้เข้าแข่งคิดเลขเสร็จ โดยพิธีกรจะถาม ว่าได้เท่าไร ซึ่งคำตอบที่ได้มีค่าใกล้เคียงที่สุด โดยผู้เข้าแข่งที่กดไฟก่อนจะเป็นคนตอบและจะต้องคำนวณให้ถูกต้อง</doc>
