<doc id="281949" url="https://th.wikipedia.org/wiki?curid=281949" title="เทศบาลเมืองลำสามแก้ว">เทศบาลเมืองลำสามแก้ว เทศบาลเมืองลำสามแก้ว เป็นเทศบาลเมืองแห่งหนึ่งในอำเภอลำลูกกา จังหวัดปทุมธานี ในอดีตคือองค์การบริหารส่วนตำบลคูคตประวัติเทศบาล ประวัติเทศบาล. เทศบาลเมืองลำสามแก้ว เดิมคือองค์การบริหารส่วนตำบลคูคต ครอบคลุมพื้นที่ตำบลคูคตที่อยู่นอกเขตของเทศบาลเมืองคูคต ต่อมา พ.ศ. 2550 ได้เปลี่ยนชื่อเป็น "องค์การบริหารส่วนตำบลลำสามแก้ว" พร้อมกับยกฐานะขึ้นเป็นเทศบาลเมือง จึงกลายเป็น "เทศบาลเมืองลำสามแก้ว" ในปัจจุบันที่ตั้งและอาณาเขตที่ตั้ง ที่ตั้งและอาณาเขต. ที่ตั้ง. เทศบาลเมืองลำสามแก้วมีสำนักงานอยู่เลขที่ 199 หมู่ที่ 6 ถนนลำลูกกา-ธัญบุรี ตำบลคูคต อำเภอลำลูกกา มีพื้นที่ทั้งหมดประมาณ 12.5 ตารางกิโลเมตร เป็นที่ราบลุ่ม ด้านฝั่งทิศตะวันออกของแม่น้ำเจ้าพระยา และมีคลองชลประทานตัดผ่านในเขตพื้นที่จำนวน 3 สาย โดยอยู่ห่างจากอำเภอลำลูกกาไปทางทิศตะวันตกระยะทางประมาณ 16 กิโลเมตรอาณาเขต อาณาเขต. เขตปกครองของเทศบาลเมืองลำสามแก้วครอบคลุม หมู่ที่ 1, 2, 3, 6, 7 (เดิมคือ 4), 12 (เดิมคือ 5) ซึ่งเป็นพื้นที่บางส่วนของตำบลคูคต ในขณะที่พื้นที่อีกส่วนหนึ่งของตำบลเป็นเขตการปกครองของเทศบาลเมืองคูคต- ทิศเหนือ ติดต่อกับเขตเทศบาลนครรังสิต (อำเภอธัญบุรี จังหวัดปทุมธานี) มีเขตอำเภอลำลูกกา-อำเภอธัญบุรี (แนวขนานคลองรังสิตประยูรศักดิ์ไปทางทิศใต้ 1600 เมตร) เป็นเส้นแบ่งเขต - ทิศตะวันออก ติดต่อกับเขตเทศบาลเมืองลาดสวาย (อำเภอลำลูกกา จังหวัดปทุมธานี) มีคลองสามเป็นเส้นแบ่งเขต - ทิศใต้ ติดต่อกับเขตสายไหม (กรุงเทพมหานคร) มีคลองหกวาสายล่างเป็นเส้นแบ่งเขต - ทิศตะวันตก ติดต่อกับเขตเทศบาลเมืองคูคต (อำเภอลำลูกกา จังหวัดปทุมธานี) มีคลองหนึ่ง คลองสองบางส่วน เป็นเส้นแบ่งเขต</doc>
