<doc id="409020" url="https://th.wikipedia.org/wiki?curid=409020" title="เจ็ดกฎทางจิตวิญญาณแห่งความสำเร็จ">เจ็ดกฎทางจิตวิญญาณแห่งความสำเร็จ เจ็ดกฎทางจิตวิญญาณแห่งความสำเร็จ คือ หลักการแห่งความสำเร็จเจ็ดประการที่ เขียนโดย ดีพัค โชปรา ในหนังสือ The Seven Spiritual Laws of Success – A Practical Guide to the Fulfillment of Your Dreams ที่พิมพ์ออกมาเมื่อ ค.ศ. 1994 โดยหลักการจะมีพื้นฐานมาจากศาสนาฮินดูและแนวคิดทางจิตวิญญาณที่ว่า ความสำเร็จของคนไม่ได้มีผลมาจากการทำงานหนัก การวางแผนที่ชัดเจน หรือ ความทะเยอทะยาน แต่มาจากความเข้าใจธรรมชาติในฐานะของมนุษย์ และ เข้าใจวิธีการที่จะปฏิบัติตามกฎของธรรมชาติ หนังสือโน้มน้าวว่า หากเราเข้าใจและใช้กฎธรรมชาติในการดำเนินชีวิตของเรา ทุกๆสิ่งที่เราต้องการสามารถสร้างขึ้นได้ เพราะว่า กฎเดียวกันนั้น ธรรมชาติก็ใช้สร้างป่า สร้างดวงดาว สร้างร่างกายของมนุษย์ขึ้น ดังนั้นกฎเหล่านี้ก็สามารถใช้เติมเต็มให้กับความต้องการลึกๆของเราได้- กฎของศักยภาพที่บริสุทธิ์ (The Law of Pure Potentiality) ใช้เวลาอยู่เงียบๆ แค่อยู่. ฝึกสมาธิ ครั้งละ 30 นาที 2 ครั้งต่อวัน. สังเกตปรัชญาในชีวิตต่างๆอย่างเงียบ. ฝึกการที่จะไม่ตัดสิน (practice non-judgement).- กฎของการให้ (The Law of Giving) แต่ละวัน ให้ของขวัญกับใครก็ตามที่คุณเจอ อาจจะเป็น คำชม หรือ ดอกไม้. รับของขวัญอย่างยินดี. ให้รักษาความมั่งคั่งให้หมุนเวียนโดยการให้และรับ ความห่วงใย ความชอบพอ ความซาบซึ้งเห็นคุณค่า และ ความรัก ระหว่างกัน.- กฎของกรรม (The Law of Karma) ทุกๆการกระทำจะสร้างแรงหรือพลังงานที่จะย้อนกลับมาในลักษณะคล้ายๆกัน. การเลือกการกระทำที่จะนำความสุขและความสำเร็จไปให้ผู้อื่น จะเป็นการรับรองว่าจะมีกระแสของความสุขและความสำเร็จกลับมาหาคุณ.- กฎของการพยายามน้อยที่สุด (The Law of Least Effort) ยอมรับผู้คน สถานะการณ์ เหตุการณ์ ต่างๆ ในแบบที่เป็น. มีความรับผิดชอบต่อสถานะของคุณ ต่อเหตุการณ์ทุกๆอย่างที่อาจจะเป็นปัญหา. ปล่อยวางความต้องการที่คุณจะเถียงอธิบายมุมมองของคุณ.- กฎของความมุ่งมั่น (The Law of Intention and Desire) สิ่งที่ซ่อนอยู่ในทุกๆความมุ่งมั่นปรารถนา คือ กลไก สำหรับการเติมเต็ม. เขียนรายการของสิ่งที่คุณปรารถนา. เมื่อสิ่งต่างๆไม่ได้เป็นไปตามที่คุณคิด ให้เชื่อว่ามันมีเหตุผลของมัน.- กฎของการปล่อยวาง (The Law of Detachment) ยอมให้ตัวคุณเองและคนอื่นๆมีอิสระที่จะเป็นตัวของตัวเอง. อย่าบังคับทางออก ให้ทางออกมันเกิดขึ้นมาแบบของมัน. ความไม่แน่นอนเป็นสิ่งจำเป็น และ มันเป็นเส้นทางไปสู่อิสรภาพของคุณ- กฎของธรรมะ (The Law of Dharma) ค้นหาตัวตนภายในที่สูงกว่าของคุณเอง. ค้นหาความสามารถที่พิเศษของคุณ. ถามตัวเองว่าคุณจะสามารถช่วยเหลือเพื่อนมนุษย์ได้ดีที่สุดอย่างไร. การใช้ความสามารถพิเศษของคุณในการช่วยเหลือผู้อื่นจะนำมาซึ่ง ความสุขใจ และ ความ สมบูรณ์ หนังสือขายได้แล้ว 1.5 ล้านเล่มในสหรัฐอเมริกา และ ราวๆ 3 ล้านเล่มจากที่อื่นๆทั่วโลก, หนังสือติด 10 อันดับหนังสือขายดีของ New York Times.</doc>
