<doc id="182456" url="https://th.wikipedia.org/wiki?curid=182456" title="เก๋งนุกิจราชบริหาร">เก๋งนุกิจราชบริหาร เก๋งนุกิจราชบริหาร เป็นอาคารสถาปัตยกรรมจีนภายในพระราชวังบวรสถานมงคลหรือพิพิธภัณฑสถานแห่งชาติ พระนครในปัจจุบัน สร้างขึ้นโดยพระบาทสมเด็จพระปิ่นเกล้าเจ้าอยู่หัว ภายในมีภาพจิตกรรมฝาผนังฝีมือช่างจีนทั้ง 3 ด้าน ปัจจุบัน เป็นสถานที่เก็บรักษาป้ายอวยพรขนาดใหญ่ซึ่งเข้าใจว่าเป็นของถวายพระบาทสมเด็จพระปิ่นเกล้าเจ้าอยู่หัวประวัติ ประวัติ. เก๋งนุกิจราชบริหารเป็นอาคารที่พระบาทสมเด็จพระปิ่นเกล้าเจ้าอยู่หัวโปรดให้สร้างโปรดฯ ให้พระวิสูตรวารี (มลิ) สร้างขึ้นเมื่อพระองค์เสด็จมาประทับยังพระบวรราชวัง แต่ยังสร้างไม่แล้วเสร็จพระองค์ก็เสด็จสวรรคตไปเสียก่อน ดังนั้น พระบาทสมเด็จพระจอมเกล้าเจ้าอยู่หัวจึงโปรดฯ ให้สร้างต่อจนเสร็จ เก๋งนุกิจราชบริหารเป็นอาคารชั้นเดียวก่ออิฐถือปูน ขนาดกว้าง 4.50 เมตร ยาว 7.8 เมตร สูงถึงสันหลัง 4.50 เมตร มีรูปแบบสถาปัตยกรรมแบบจีน หลังคามุงกระเบื้องแบบจีน หน้าบัน จั่ว และสันหลังคาเขียนรูปดอกพุดตานและไก่ฟ้า ประตูด้านหน้าเป็นไม้แกะสลักรูปเครื่องแจกันจีน ภายในเก๋งมีจิตกรรมฝาผนังทั้ง 3 ด้าน เรื่องพงศาวดารเรื่องห้องสินโดยเป็นฝีมือของช่างจีน ตอนในสุดมีป้ายหินอ่อนสลักด้วยตัวทองว่า "เก๋งนุกิจราชบริหาร"</doc>
