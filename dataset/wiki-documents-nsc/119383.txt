<doc id="119383" url="https://th.wikipedia.org/wiki?curid=119383" title="สถานีบางนา">สถานีบางนา สถานีบางนา () เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา สายสุขุมวิท ส่วนต่อขยายอ่อนนุช-แบริ่ง ยกระดับเหนือถนนสุขุมวิท กรุงเทพมหานคร บริเวณสะพานข้ามคลองบางนา เป็นสถานีที่สี่ของโครงการส่วนต่อขยายสายสุขุมวิทของกรุงเทพมหานครจากสถานีอ่อนนุชถึงสถานีแบริ่ง จำนวน 5 สถานี ระยะทาง 5.52 กิโลเมตรที่ตั้ง ที่ตั้ง. ถนนสุขุมวิท บริเวณสะพานข้ามคลองบางนา หน้ากรมอุตุนิยมวิทยาและศูนย์แสดงสินค้าไบเทค ห่างจากทางแยกบางนา จุดบรรจบกับถนนสรรพาวุธและถนนบางนา-ตราดประมาณ 300 เมตร ในพื้นที่แขวงบางนาใต้ เขตบางนา กรุงเทพมหานครแผนผังของสถานี แผนผังของสถานี. เนื่องมาจากมีการปรับแผนการเดินรถให้มีประสิทธิภาพด้วยการแยกระหว่างขบวนไปสถานีสำโรงและสถานีแบริ่ง ผู้โดยสารที่ต้องการเดินทางไปสถานีสำโรงแต่มากับขบวนรถที่มุ่งหน้าไปสถานีแบริ่ง จะต้องเปลี่ยนขบวนรถที่สถานีนี้ หรือเปลี่ยนชานชาลาที่สถานีแบริ่งรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (side platform station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา ในส่วนหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดสิ่งอำนวยความสะดวก สิ่งอำนวยความสะดวก. ลิฟต์ สำหรับผู้พิการ ไปยังชั้นขายบัตรโดยสารและชานชาลา จากทางเท้าทั้ง 2 ฝั่งทางเข้า-ออกทางเข้า-ออก. - 1 พิพิธภัณฑ์การเรียนรู้อุตุนิยมวิทยา, กรมอุตุนิยมวิทยา (บันไดเลื่อน) - 2 ที่ทำการไปรษณีย์คลองบางนา, บริษัท แลคตาซอย จำกัด (บันไดเลื่อน) - 3 ปั๊มน้ำมันบางจาก, กรมอุตุนิยมวิทยา - 4 โชว์รูมรถยนต์โตโยต้า, ปั๊มน้ำมันคาลเท็กซ์, โชว์รูมรถยนต์มิตซูบิชิ, โรงแรม ไลค์ อิน โฮเต็ล - 5 กรมอุตุนิยมวิทยา - 6 ไบเทค บางนา (ทางเดินเชื่อมชั่วคราว) จุดรวมพลอยู่ที่ทางออก 2 ร้านยูนิแอร์ และ ทางออก 4 บริเวณป้ายรถประจำทางเวลาให้บริการรถโดยสารประจำทางรถโดยสารประจำทาง. - ถนนสุขุมวิท : สาย 2 23 25 45 102 116 129 142 507 508 511 536 - ถนนบางนา-ตราด : สาย 365 1141 1145สถานที่สำคัญใกล้เคียงสถานที่สำคัญใกล้เคียง. - กรมอุตุนิยมวิทยา - ศูนย์แสดงสินค้าและการประชุมนานาชาติกรุงเทพ (ไบเทค) - วัดบางนาใน - ที่ทำการไปรษณีย์คลองบางนา - วิทยาลัยเซาท์อีสต์บางกอก - โรงเรียนอรรถวิทย์พณิชยการ - สมาคมตั้งตระกูลแห่งประเทศไทย - สนามยิงปืนราชนาวี บางนา</doc>
