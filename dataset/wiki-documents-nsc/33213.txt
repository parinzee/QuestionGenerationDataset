<doc id="33213" url="https://th.wikipedia.org/wiki?curid=33213" title="มาร์มาเลดบอย">มาร์มาเลดบอย มาร์มาเลดบอย () เป็น การ์ตูนญี่ปุ่น แนวรักกุ๊กกิ๊กของวัยรุ่น ผลงานของ โยชิซึมิ วาตารุ เคยลงตีพิมพ์ในนิตยสารการ์ตูนผู้หญิง ริบบอน ของสำนักพิมพ์ชูเอฉะ ส่วนฉบับรวมเล่มมีทั้งหมด 8 เล่มจบ ต่อมาได้ถูกสร้างเป็นอะนิเมะ โดยบริษัทโตเอแอนิเมชัน ทั้งฉบับโทรทัศน์ และฉบับภาพยนตร์สำหรับออกฉายในเทศกาลโตเออะนิเมะแฟร์ นอกจากเป็นอะนิเมะแล้ว มาร์มาเลดบอย ยังถูกทางไต้หวันติดต่อขอซื้อลิขสิทธิ์ไปสร้างเป็นละครโทรทัศน์ด้วย โดยดารานำแสดงคือ จูเสี้ยวเทียน หรือ เคน F4 และ หวงซูอี้ ซึ่งต่อมาทางสถานีโทรทัศน์ช่อง 3 ก็ได้นำเข้ามาฉายในประเทศไทย เมื่อราวๆ ปี พ.ศ. 2546 โดยใช้ชื่อเรื่องภาษาไทยว่า "หนุ่มรักรสส้ม"เรื่องย่อ เรื่องย่อ. โคอิชิคาวะ มิกิ นักเรียนสาวชั้น ม.ปลาย ที่ใช้ชีวิตร่วมกับครอบครัวอันอบอุ่นอย่างมีความสุขมาตลอด อยู่มาวันหนึ่งก็ต้องตกใจสุดขีด เมื่อพ่อกับแม่ของเธอบอกว่าได้พบรักใหม่ที่ฮาวาย ทั้งคู่จึงตกลงใจที่จะหย่ากัน โดยแม่จะแต่งงานใหม่กับคุณมัตสึอุระ ส่วนพ่อก็จะแต่งงานใหม่กับคุณนายมัตสึอุระ ว่าง่ายๆก็คือสลับคู่แต่งงานกัน แน่นอนว่ามิกิพยายามคัดค้านอย่างสุดชีวิต โดยบอกว่าไม่อยากจากฝ่ายใดฝ่ายหนึ่งไป ไม่ว่าจะฝ่ายพ่อหรือฝ่ายแม่ก็ตาม เมื่อลูกสาวพูดดังนั้น พ่อแม่ทั้ง 4 คนจึงตัดสินใจที่จะมาใช้ชีวิตอยู่ร่วมชายคาบ้านหลังเดียวกัน ทำให้มิกิหมดสิทธิ์ที่จะคัดค้าน และต้องยอมใช้ชีวิตอยู่ร่วมกับพ่อแม่ทั้ง 4 รวมทั้ง ยู ลูกชายคนเดียวของครอบครัวมัตสึอุระอย่างช่วยไม่ได้ แรกๆ มิกิก็ไม่ค่อยชอบหน้ายูเท่าไหร่นัก แต่เมื่อวันเวลาผ่านไป ความรู้สึกของมิกิก็ค่อยๆเริ่มเปลี่ยนแปลงไปทีละน้อยจนกลายเป็นรักยูขึ้นมา สุดท้ายแล้วความรักของมิกิจะลงเอยเช่นไรอะนิเมะ อะนิเมะ. มาร์มาเลดบอย ฉบับอะนิเมะ ออกอากาศทุกเช้าวันอาทิตย์ เวลา 8.30 - 9.00 น. (ตามเวลาประเทศญี่ปุ่น) ทางสถานีอาซาฮี บรอดแคสต์ คอร์เปอเรชัน (ABC) / ทีวีอาซาฮี ตั้งแต่วันที่ 13 มีนาคม พ.ศ. 2537 ถึง 3 กันยายน พ.ศ. 2538 รวมความยาวทั้งสิ้น 76 ตอน โดยจะมีเนื้อเรื่องบางส่วนแตกต่างไปจากฉบับหนังสือการ์ตูน และมีตัวละครออริจินัลที่ปรากฏเฉพาะในฉบับอะนิเมะเพิ่มขึ้นมาหลายคน อย่างไรก็ตาม ถึงแม้ว่า มาร์มาเลดบอย ฉบับอะนิเมะ จะได้รับความนิยมอย่างสูง แต่ก็มีผู้ปกครองหลายคนได้ตำหนิถึงเนื้อหาบางส่วนของเรื่องว่าไม่เหมาะสมที่จะฉายในช่วงเช้าวันอาทิตย์ เนื่องจากเป็นช่วงเวลาที่มีเด็กเล็กๆ นั่งรับชมอยู่หน้าจอโทรทัศน์เป็นจำนวนมากตัวละครตัวละคร. - โคอิชิคาวะ มิกิ (小石川光希)- มัตสึอุระ ยู (松浦 遊)- สุโอ งินตะ (須王銀太)- อาคิสึกิ เมโกะ (秋月茗子)- ซูซูกิ อาริมิ (鈴木亜梨実)- โรคุทันดะ สึโทมุ (六反田務)- มิวะ ซาโตชิ (三輪悟史)- ซาคุมะ ซูซุ (佐久間すず)- สึจิยะ เค (土屋 蛍)- โคอิชิคาวะ จิน (小石川仁)- มัตสึอุระ รูมิ (松浦留美)- มัตสึอุระ โยจิ (松浦要士)- โคอิชิคาวะ จิยาโกะ (小石川千弥子)- นามูระ ชินอิจิ (名村慎一)- คิจิมะ ทาคุจิ (木島拓路)ตัวละครที่ปรากฏเฉพาะในภาคอะนิเมะตัวละครที่ปรากฏเฉพาะในภาคอะนิเมะ. - โมโมอิ เรียวโกะ (桃井亮子)- คิตะฮาระ อันจู (北原杏樹)- ไมเคิล แกรนต์ (マイケル・グラント)- จินนี่ โกลดิ้ง (ジニー・ゴールディング)- ไบรอัน แกรนต์ (ブライアン・グラント)- วิลเลียม แมทธีสัน (ウィリアム・マシスン)- ดอริส โอ คอนเนอร์ (ドリス・オコーナー)รายชื่อตอนเพลงประกอบเพลงประกอบ. - เพลง Opening "Egao ni Aitai" (笑顔に会いたい)- เพลง Ending "Suteki na Serenade" (素敵な小夜曲) ตั้งแต่ตอนที่ 1 - 31- เพลง Ending "Karebairo no Cresendo" (枯れ葉色のクレッシェンド) ตั้งแต่ตอนที่ 32 - 53- เพลง Ending "Yoake no Etude" (夜明けのエチュード) ตั้งแต่ตอนที่ 54 - 76 & ภาคภาพยนตร์- เพลงประกอบภายในเรื่อง "MOMENT"- เพลงประกอบภายในเรื่อง "Saigo no Yakusoku" (最後の約束)- เพลงประกอบภายในเรื่อง "melody -dakishimete-" (melody－抱きしめて－) ภาคภาพยนตร์</doc>
