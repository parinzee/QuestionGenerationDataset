<doc id="144547" url="https://th.wikipedia.org/wiki?curid=144547" title="หม่อมเจ้าชิดชนก กฤดากร">หม่อมเจ้าชิดชนก กฤดากร พลโท หม่อมเจ้าชิดชนก กฤดากร อดีตเอกอัครราชทูตไทยประจำญี่ปุ่น และเอกอัครราชทูตไทยประจำเอธิโอเปียประวัติ ประวัติ. พลโทหม่อมเจ้าชิดชนก กฤดากร ประสูติเมื่อวันที่ 23 ตุลาคม พ.ศ. 2447 เป็นพระโอรสในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์ กับหม่อมแช่ม กฤดากร ณ อยุธยา พลโทหม่อมเจ้าชิดชนกรับราชการในตำแหน่งต่าง ๆ คือ ประจำกรมทหารม้ากรุงเทพรักษาพระองค์ในพระบาทสมเด็จพระมงกุฎเกล้าเจ้าอยู่หัว ราชองครักษ์ประจำพระบาทสมเด็จพระปรเมนทรมหาอานันทมหิดล ผู้ช่วยทูตทหารบกและทูตทหารอากาศ ประจำสถานเอกอัครราชทูตไทย ณ กรุงลอนดอน เจ้ากรมการทหารม้า เจ้ากรมข่าวทหารบก เอกอัครราชทูตไทยประจำญี่ปุ่น เอกอัครราชทูตไทยประจำเอธิโอเปีย พลโทหม่อมเจ้าชิดชนก สิ้นชีพิตักษัยเมื่อวันที่ 10 มีนาคม พ.ศ. 2541 สิริชันษา 94 ปีชีวิตส่วนองค์ ชีวิตส่วนองค์. พลโทหม่อมเจ้าชิดชนก กฤดากร เสกสมรสครั้งแรกกับหม่อมเจ้าฤดีวรวรรณ วรวรรณ มีบุตรเพียงคนเดียวคือ- พลโทหม่อมราชวงศ์สมชนก กฤดากร ต่อมาเมื่อย้ายไปเป็นทูตทหารที่ประเทศอังกฤษ ได้มีโอกาสเข้าเฝ้า และสนองพระเดชพระคุณพระนางเจ้าสุวัทนา พระวรราชเทวี บ่อยครั้ง จนพบรักกับหม่อมหลวงต่อ ชุมสาย กุลสตรีข้าหลวงในพระนางเจ้า ต่อมาได้ทูลขอพระราชทานพระอนุญาตจากพระนางเจ้าสุวัทนาฯ กลับเมืองไทย เพื่อเสกสมรส ซึ่งพระนางเจ้าก็พระราชทานพระอนุญาตตามนั้น หม่อมเจ้าชิดชนกกับหม่อมหลวงต่อ ชุมสาย มีบุตรสองคน คือ- ท่านผู้หญิง บุตรี วีระไวทยะ คุณข้าหลวงในพระนางเจ้าสุวัทนา พระวรราชเทวี ผู้บริหารงานในพระองค์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดีปัจจุบันเป็นรองราชเลขาธิการ สำนักราชเลขาธิการ - พลเอกหม่อมราชวงศ์กฤษต กฤดากรเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2507 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - เหรียญรัตนาภรณ์ รัชกาลที่ 8 (อ.ป.ร.4)เครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - เครื่องราชอิสริยาภรณ์อาทิตย์อุทัย ชั้นที่1 ประเทศญี่ปุ่น</doc>
