<doc id="282528" url="https://th.wikipedia.org/wiki?curid=282528" title="รวมดาว 2007">รวมดาว 2007 รวมดาว 2007 เป็นอัลบั้มพิเศษจาก บริษัท อาร์เอส จำกัด (มหาชน) โดยในครั้งนี้เป็นการนำเพลงคู่รักอมตะซึ่งเคยเอามาทำใหม่ในอัลบั้ม "รวมดาว" ชุดที่ 1 และ 2 จำนวนหนึ่งที่ได้รับความนิยมเมื่อช่วงปี พ.ศ. 2527-2528 มาทำดนตรีและขับร้องโดยกลุ่มคนรุ่นใหม่ที่กำลังมาแรงแห่งปี พ.ศ. 2550 อันได้แก่ เหล่าดารานักแสดงในสังกัดอาร์เอส และ ช่อง 3 จำนวน 8 คน ร่วมด้วยนักแสดงอารมณ์ดีอีก 2 คน ในภาคดนตรีก็ได้ทำการเรียบเรียงเสียงประสานผ่านเครื่องดนตรีที่เข้ากับยุคสมัยเพียงไม่มากชิ้น ต่างจากครั้งก่อนซึ่งใช้เครื่องดนตรีจำนวนมาก อัลบั้มชุดนี้เป็นโปรเจกต์หนึ่งในการฉลอง 25 ปี ของบริษัท และถือเป็นการกลับมาอีกครั้งของอัลบั้ม "รวมดาว" ซึ่งถือเป็นการเชื่อมต่อระหว่างแฟนเพลงทุกเพศทุกวัย เพื่อให้คนรุ่นหลังได้รู้จักและอนุรักษ์เพลงคู่อมตะเหล่านี้ไว้ ทั้งในแง่ของอารมณ์ในแต่ละบทเพลง และความสละสลวยของภาษาซึ่งหาฟังกันได้ยาก แต่ผลปรากฏว่า อัลบั้มชุดนี้กลับไม่ค่อยเรียกความฮือฮาหรือโด่งดังมากเท่าสมัยก่อนนัก การวางตัวของผู้ร้องก็ยังทำได้ดีไม่เท่ามืออาชีพรุ่นก่อน ยอดขายเทปก็พลอยน้อยลง คนรุ่นใหม่บางคนจึงไม่ค่อยให้ความสนใจต่อบทเพลงคู่อมตะที่มีคุณค่านี้เท่าที่ควรสมาชิกสมาชิก. - ทฤษฎี สหวงษ์ (ปอ) - ณปภา ตันตระกูล (แพท) - ชิดจันทร์ รุจิพรรณ(พลอย) - การิน ศตายุ (แมน) - พัชรินทร์ จัดกระบวนพล (น้ำฝน) - ภรัณยู โรจนวุฒิธรรม (แท็ค) - สโรชา ตันจรารักษ์ (บัว) - จักรินทร์ ศิลป์ชัยกิจ (โบกี้) - คืนสิทธิ์ สุวรรณวัฒกี (ปุ๊ย) - ศรีพรรณ ชื่นชมบูรณ์ (อ้น)รายชื่อเพลง</doc>
