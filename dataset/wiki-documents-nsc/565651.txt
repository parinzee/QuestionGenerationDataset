<doc id="565651" url="https://th.wikipedia.org/wiki?curid=565651" title="คู่จี๊ดชีวิตอัศจรรย์">คู่จี๊ดชีวิตอัศจรรย์ คู่จี๊ดชีวิตอัศจรรย์ ( แปล: "อะเมะและยุกิ บุตรหมาป่า", ) เป็นภาพยนตร์อะนิเมะที่ออกฉายในปี พ.ศ. 2555 กำกับโดย มะโมะรุ โฮะโซะดะ และพากย์เสียงโดย อะโอะอิ มิยะซะกิ, ทะกะโอะ โอะซะวะ, ฮะรุ คุโระกิ และ ยุกิโตะ นิชิอิเนื้อเรื่อง เนื้อเรื่อง. ในคาบเรียนวิชาหนึ่ง ฮานะ ได้พบกับ โอกามิ ซึ่งนั่งเรียนอยู่ในห้องเดียวกัน ในตอนแรกเธอมีความสนใจในตัวเขาเล็กน้อย และต่อมาเธอทราบมาว่าเขาไม่ได้เป็นนักศึกษาที่นี่ ฮานะจึงคอยช่วยเหลือให้โอกามิในเรื่องของการศึกษา เช่นการพาเข้าห้องสมุดของมหาวิทยาลัย ยืมเลคเชอร์ เป็นต้น วันหนึ่ง โอกามิสารภาพกับฮานุ ว่าตนเองมีเชื้อสายของหมาป่า และสามารถแปลงกายเป็นหมาป่าได้ ฮานะสามารถยอมรับในตัวตนของโอกามิได้ และในที่สุด ทั้งสองก็มีความรักต่อกัน และตัดสินใจใช้ชีวิตร่วมกัน หลังจากใช้ชีวิตร่วมกันได้ไม่นาน ฮานะก็ตั้งครรภ์ แต่ด้วยเธอกลัวว่าสังคมอาจตกใจหากเธอคลอดลูกออกมามีสภาพของหมาป่า ด้วยเหตุนี้เธอจึงศึกษาการทำคลอดเองตามธรรมชาติ และในคืนที่หิมะตก เธอก็คลอดบุตรคนแรกออกมา เป็นทารกเพศหญิง ทั้งสองตั้งชื่อว่า ยูกิ () และในปีต่อมา ฮานะก็คลอดทารกอีกคนเพศชาย ทั้งสองตั้งชื่อให้ว่า อาเมะ () ทั้งสองสามารถแปลงกายเป็นหมาป่าได้ โดย ยูกิ มีลักษณะนิสัยดื้อและชอบก่อปัญหากวนใจฮานะอยู่เสมอ และมักแปลงกายในตอนที่ดีใจมากๆหรืออารมณ์ไม่ดี ในขณะที่อาเมะ เกิดมาพร้อมร่างกายที่อ่อนแอ และชอบอยู่เงียบๆ ไม่นานหลังจากนั้น ในวันหนึ่งโอกามิได้หายตัวไปพร้อมกับทิ้งเสบียงจากร้านสะดวกซื้อไว้ที่หน้าประตูห้อง ฮานะได้แบกลูกทั้งสองคนออกตามหาเขากลางสายฝน จนฮานะไปพบกับเจ้าหน้าที่กำลังเก็บกู้ซากของหมาป่าที่ประสบอุบัติเหตุอยู่ในลำคลอง โอกามิในร่างหมาป่าได้มองฮานะเป็นครั้งสุดท้าย และสิ้นลมหายใจ ฮานะได้สูญเสียสามีอันเป็นที่รักไปตลอดกาล ชีวิตในการเลียงลูกเพียงลำพังของฮานะลำบากมาก และต้องคอยรักษาความลับของลูก ฮานะไม่สามารถจะพาลูกเข้ารับการรักษาใดๆจากสถานพยาบาลเมื่อลูกป่วย เวลาออกไปด้านนอก ทั้งยูกิและอาเมะจะต้องสวมเสื้อคลุมและใส่หมวกอยู่เสมอ ซึ่งทำให้ทั้งสองคนไม่มีเพื่อน และฮานะดูจะเหนื่อยกับยูกิเป็นพิเศษ ที่ดื้อและมักไม่สามารถควบคุมตนเองได้ และเนื่องจากประวัติของยูกิและอาเมะ ทำให้ฮานะต้องเผชิญกับเจ้าหน้าที่ของสถานรับเลี้ยงเด็ก ที่มาพร้อมกับข้ออ้างว่าฮานะอาจเลี้ยงลูกได้ไม่ดีพอ เนื่องจากพบว่าไม่เคยเข้าโรงพยาบาลเลย อีกทั้งอาเมะและยูกิวัยกำลังโตสร้างความรบกวนให้กับเพื่อนบ้าน ดังนั้นฮานะจึงตัดสินใจย้ายออกไปอยู่ชนบทที่ห่างไกลจากความเจริญที่มีชุมชนเล็กๆอยู่ใกล้ๆ ทั้งสามคนอยู่อาศัยในบ้านเก่าติดภูเขาที่ไม่มีค่าเช่า ณ ที่นี่ มีความท้าทายมากมายรอทั้งสามคนอยู่การตอบรับรายได้ การตอบรับ. รายได้. ภาพยนตร์สามารถขึ้นไปอยู่ที่อันดับ 2 ของตารางหนังทำเงินประจำสุดสัปดาห์ของญี่ปุ่น ระหว่างวันที่ 21-22 กรกฎาคม 2555 ซึ่งสามารถเอาชนะภาพยนตร์แอนิเมชั่นที่เข้าฉายในสุดสัปดาห์เดียวกันเรื่อง นักรบสาวหัวใจมหากาฬ จากวอลท์ ดิสนีย์ พิคเจอร์ส ไปได้ ซึ่งในช่วงสุดสัปดาห์นั้น สามารถดึงดูดผู้เข้าชมได้มากถึง 276,326 คน ด้วยรายได้ 365,140,000 เยน ซึ่งรายได้ของภาพยนตร์เรื่องนี้ ก็สามารถแซงหน้ารายได้ของภาพยนตร์อะนิเมะเรื่อง ซัมเมอร์ วอร์ส ของผู้กำกับคนเดียวกัน มะโมะรุ โฮะโซะดะ ที่ 1.6 พันล้านเยนได้ ในช่วงวันที่ 12-13 สิงหาคม 2555 รายได้ทั้งหมดของภาพยนตร์ อยู่ที่ราว 4.2 พันล้านเยน ซึ่งทำให้ภาพยนตร์เรื่องนี้ได้ครองอันดับ 5 ของตารางภาพยนตร์ทำเงินประจำปี 2555 ของญี่ปุ่นรางวัลที่ได้รับ</doc>
