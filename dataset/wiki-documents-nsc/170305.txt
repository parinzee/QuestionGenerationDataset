<doc id="170305" url="https://th.wikipedia.org/wiki?curid=170305" title="มะรุฟุจิ โช">มะรุฟุจิ โช มะรุฟุจิ โช () หรือ Syrus Truesdale สำหรับภาพยนตร์การ์ตูนที่ออกอากาศในสหรัฐอเมริกา และประเทศอื่นๆ คือหนึ่งในตัวละครหลักของเรื่องเกมกลคนอัจฉริยะ GX พากย์เสียงโดย มาซามิ ซูซูกิเนื้อเรื่อง เนื้อเรื่อง. ใช้การ์ดตระกูลรอยด์เป็นหลัก มีลักษณะเป็นคนร่างเล็กใส่เว่น และเป็นน้องของมะรุฟุจิ เรียว ในช่วงเริ่มแรกมีปัญหากับความแตกต่างระหว่างตนเองกับพี่ของตน เป็นเด็กอ่อนที่ไม่ค่อยจะมั่นใจในตัวเองสักเท่าไรนัก แต่หลังจากผ่านประสบการณ์ต่างๆ ผ่านเพื่อนสนิทที่ตนเองเรียกว่า "อะนิกิ" หรือ "ลูกพี่" ยูกิ จูได ฝีมือของเขาเองได้เก่งกาจขึ้นเรื่อยๆภาคแรก (ปีที่หนึ่ง) ภาคแรก (ปีที่หนึ่ง). หลังจากเห็นยูกิ จูไดสู้กับอาจารย์โครนอสแล้ว โชได้หลงใหลในความกล้าหาญและอุปนิสัยของจูได ตั้งแต่นั้นมาจึงเริ่มเรียกจูไดว่า "อะนิกิ" และประจำอยู่ที่หอโอซิริสเรด ร่วมห้องกับจูได และมะเอะดะ ฮะยะโตะ ส่วนตัวแล้วมีนิสัยชอบน้อยเนื้อต่ำใจกับความแตกต่างระหว่างตนกับพี่ เป็นคนใจอ่อน แต่กล้าที่จะทำ เช่นพยายามที่จะออกจากเกาะหรือโรงเรียนคนเดียว หรือตามหาจูไดด้วยตัวคนเดียวภาคสอง (ปีที่สอง) ภาคสอง (ปีที่สอง). หลังจากได้รับชัยชนะในการต่อสู้กับโกะโจรัง โชได้รับเลื่อนขึ้นมาอยู่ที่หอราเยลโล่ มักจะทะเลาะกับทีระโนะ เคนซังผู้ที่เรียกจูไดว่าอะนิกิเช่นเดียวกับเขา แต่แท้ที่จริงแล้วสนิทกันมาก ในช่วงต้นของการแข่งขันเจเนกซ์ โชได้เอาแต่หนีการต่อสู้ไปวันๆ แต่เมื่อมะรุฟุจิ เรียว พี่ของตนเดินทางเข้ามา เขาจึงได้เข้าร่วมการแข่งขันอีกครั้ง เขามีโอกาสได้ต่อสู้กับเรียวถึงแม้จะได้รับความปราชัย อย่างไรก็ตามสิ่งนี้เองที่ทำให้โชเก่งกาจขึ้นมาอย่างมากภาคสาม (ปีที่สามช่วงต้น) ภาคสาม (ปีที่สามช่วงต้น). เมื่อขึ้นปีที่สามแล้ว โชได้ขึ้นไปอยู่หอโอเบริสก์บลู แต่ด้วยตระหนักว่าตนเองนั้นยังไม่ถึงระดับเก่ง โชจึงกลับมาอยู่ที่ราเยลโล่อีกครั้ง แต่เมื่อถูกส่งไปอีกโลกหนึ่งพร้อมกับโรงเรียนและนักเรียนคนอื่นๆ โชได้กลายมาเป็นซอมบี้เช่นเดียวกับนักเรียนคนอื่นๆ เพื่อขัดขวางจูไดไม่ให้ไปขัดขวางการคืนชีพของเทพอสูรทั้ง 3 หลังจากกลับมาโลกปัจจุบันแล้ว โชได้เดินทางไปอีกโลกหนึ่งเพื่อไปตามหาโยฮัน แอนเดอร์เซนอีกครั้ง แต่เมื่อได้เห็นการเปลี่ยนแปลงในตัวของจูได โชจึงเกิดความหวาดระแวง ด้วยเหตุนี้ตัวอักษร "疑" จึงจารึกอยู่บนใบหน้าของเขา และเริ่มดูหมิ่นเหยียดหยามจูได หลังจากนั้นเขาก็ได้แยกทางกับจูได แต่ก็ได้มาพบกับเรียว และโอจะมะเยลโล่ (มอนสเตอร์ตัวหนึ่งของมันโจโมะ) พร้อมกับตัดสินใจว่าจะเป็นผู้ที่ดูความเป็นไปของจูได ซึ่งต่อมาเขาก็ได้เดินทางในฐานะเป็นผู้สังเกตการณ์เรื่อยมา กระทั่งพบกับโอไบรเอน โชได้ชักชวนโอไบรเอนให้มาเป็นผู้ร่วมสังเกตการณ์ด้วยกัน แต่เขากลับต้องตามโอไบรเอนที่เข้าไปในปราสาทของฮะโอ (บุคลิกอีกประเภทหนึ่งของจูได) ตั้งแต่ช่วงที่ออกห่างจากจูได โชมิใด้เรียกจูไดว่า "อะนิกิ" เหมือนแต่ก่อน แต่เรียกชื่อว่า "จูได" แต่เมื่อจบภาคสามในศึกระหว่างจูไดกับยูเบลในขณะที่จูไดบอกลานั้น โชกลับร้องไห้ขึ้นมา ทำให้คำที่จารึกอยู่บนใบหน้าของเขาสลายออกไปพร้อมกับกลับมาเรียกจูไดว่า "อะนิกิ" ดั้งเดิม เมื่อโชกลับมาโลกปัจจุบันแล้ว เขาก็เกิดแค้นตนเองว่าทำไมถึงไม่สามารถเข้าใจจูได เขานั่งร้องไห้อยู่ริมทะเลในขณะที่มีดาวตกปรากฏขึ้นมา เขาได้อธิษฐานว่าให้จูไดได้กลับมา และปรากฏว่าดาวตกตรงนั้นคือจูไดนั่นเองภาคสี่ (ปีที่สามช่วงปลาย) ภาคสี่ (ปีที่สามช่วงปลาย). โชได้กลับเข้าไปในหอโอเบริสก์บลูอีกครั้ง ห้องที่เข้าอยู่นั้นก็เป็นห้องที่เรียวได้อยู่มาก่อน ในการต่อสู้กับอิโนะสึเมะมะโคะโตะ (猪爪誠) โชได้สร้าง deck ไพ่ใหม่โดยการรวม deck ของเขาเองเข้ากับของเรียว ในการสอบจบการศึกษา โชได้พ่ายแพ้ให้กับมิสเตอร์ T และถูกพาไปที่โลกของดาร์กเนส แต่ด้วยคำที่จูไดพูดเตือนสติ โชและผู้ที่ถูกพาไปอีกจำนวนมากจึงได้กลับมาโลกปัจจุบันอีกครั้ง โชพร้อมด้วยมันโจเมะ และเทนโจอิง อะซึกะ ได้รับคัดเลือกให้เป็นผู้มีความเป็นเลิศในการดูเอลจบการศึกษา</doc>
