<doc id="548803" url="https://th.wikipedia.org/wiki?curid=548803" title="ธุรกิจ บุญรัตนธนากร">ธุรกิจ บุญรัตนธนากร จ.ท.ธุรกิจ บุญรัตนธนากร (ชื่อเล่น: ป๋อม; 18 มีนาคม พ.ศ. 2532 — ) เป็นทั้งนักกีฬาจักรยานถนนและจักรยานลู่ชาวไทยประวัติ ประวัติ. ธุรกิจ บุญรัตนธนากร ได้อันดับเจ็ดในการแข่งขันทัวร์ ออฟ ไทยแลนด์ พ.ศ. 2551 ปีต่อมาเขาได้อันดับสองในการแข่งขันบินห์เยืองเทเลวิชันคัพที่ประเทศเวียดนาม ในรายการเอเชียคัพเขาได้อันดับเก้าในการแข่งประเภทถนนและเป็นผู้ชนะในรุ่นอายุไม่เกิน 23 ปี ในฐานะตัวแทนของทวีปเอเชีย เขาได้มามีส่วนร่วมในการแข่งขันชิงแชมป์จักรยานถนนรุ่นอายุไม่เกิน 23 ปี ที่เมนดรีซีโอ โดยเขาได้อันดับที่ 64 และเป็นอันดับที่สองจากท้ายในประเภทไทม์ไทรอัล ส่วนในประเภทถนนไม่ถึงเส้นชัย ต่อมา ธุรกิจเข้าแข่งขันซีเกมส์ 2009 ที่จัดขึ้น ณ กรุงเวียงจันทน์ โดยได้อันดับที่สิบเอ็ดในการแข่งประเภทถนน วันที่ 25 ตุลาคม พ.ศ. 2553 ธุรกิจได้เป็นแชมป์การแข่งขันทัวร์ออฟล้านนาตะวันออก ในรุ่นทั่วไป ที่เวลา 9.03.30 ชม. และวันที่ 6 เมษายน พ.ศ. 2554 ธุรกิจได้เข้าแข่งขันทัวร์ ออฟ ไทยแลนด์ 2011 ซึ่งเขาได้ทำเวลาเป็นผู้นำของกลุ่มอาเซียน จากนั้น ในวันที่ 19 มิถุนายน ธุรกิจเข้าแข่งขันจักรยานประเภทลู่ชิงแชมป์ประเทศไทย ชิงถ้วยพระราชทานควีนส์คัพ ที่ซึ่งเขาได้เป็นแชมป์ในประเภทพอยน์เรซ 24 กม.ชาย ส่วนในวันที่ 25 ธันวาคมของปีเดียวกันนี้ ธุรกิจได้รับถ้วยพระราชทานจากการแข่งขันจักรยานถนนชิงถ้วยพระราชทานคิงส์คัพ ในรุ่นทั่วไปชาย วันที่ 13 มกราคม พ.ศ. 2555 ธุรกิจได้เป็นแชมป์สนามแรกในการแข่งขันจักรยานประเภทถนนชิงแชมป์ประเทศไทย ชิงถ้วยพระราชทานคิงส์คัพ ประจำปี 2555 จากนั้น ในวันที่ 12 มีนาคม ธุรกิจได้รับรางวัลเหรียญทองจากการแข่งขันจักรยานประเภทลู่ เปอร์ซูทชาย 4 กม. ในกีฬาแห่งชาติ ครั้งที่ 40 รวมถึงในปีเดียวกันนี้ เขาได้รับรางวัลเหรียญเงินจากการแข่งขันจักรยานชิงแชมป์เอเชีย 2012 และในวันที่ 2 กันยายน พ.ศ. 2555 เขาได้รับรางวัลคะแนนรวม ประเภทบุคคลทั่วไปชาย จากการแข่งขันทัวร์ออฟล้านนาตะวันออก 2012 ครั้งที่ 2 เดือนเมษายน พ.ศ. 2556 ธุรกิจเข้าแข่งขันรายการทัวร์ ออฟ ไทยแลนด์ 2013 ให้แก่ทีมที-ไทยแลนด์ และในวันที่ 4 เมษายน ธุรกิจได้เข้าแข่งขันในสเตจที่ 4 ซึ่งเขาได้เป็นแชมป์ประจำวัน รวมถึงได้เป็นแชมป์อาเซียนในสเตจที่ 4 ส่วนในวันที่ 17 พฤษภาคมของปีเดียวกันนี้ เขาได้เป็นแชมป์จักรยานประเภทถนน ชิงแชมป์ประเทศไทย ประจำปี 2556 ในสนามที่ 4 รวมถึงในวันที่ 21 พฤษภาคม ธุรกิจได้รับรางวัลเหรียญเงินจากการแข่งขันจักรยานถนนปรีซีเกมส์ ในประเภทไทม์ไทรอัลชาย ด้วยระยะทาง 49.3 กม. ที่กรุงเนปยีดอ ประเทศพม่าความสำเร็จ - ประเภทถนนความสำเร็จ - ประเภทถนน. - พ.ศ. 2552 - แชมป์เอเชีย - ประเภทถนน รุ่นอายุไม่เกิน 23 ปีความสำเร็จ - ประเภทลู่ความสำเร็จ - ประเภทลู่. - พ.ศ. 2553 - เอเชียคัพ - สแครช- พ.ศ. 2554 - เอเชียคัพ - สแครช- พ.ศ. 2555 - เอเชียคัพ - สแครช</doc>
