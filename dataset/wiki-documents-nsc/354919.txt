<doc id="354919" url="https://th.wikipedia.org/wiki?curid=354919" title="มยุรา ฟ้าสีทอง">มยุรา ฟ้าสีทอง มยุรา ฟ้าสีทอง เป็นบุตรสาวคนแรก ในจำนวน ๓ คน บิดาคือ นายสี อินนา มารดา นางอุดร อินนา เกิดที่ อ.กัณทรักษ์ จ.ศรีสะเกษ ปัจจุบันครอบครัวย้ายมาอยู่ที่ บ้านใหม่ไทยพัฒนา ต.หนองตะเคียนบอน อ.วัฒนานคร จ.สระแก้ว เธอเป็นคนที่ชอบเสียงเพลงมาตั้งแต่เด็ก ชอบการร้องเพลงเป็นชีวิตจิตใจ ด้วยความที่อยากจะช่วยพ่อแม่หาเงินเลี้ยงดูน้องๆ เมื่อจบ ป.6 เธอจึงไม่ได้เรียนต่อ ออกมาทำนาส่งน้องทั้งสองคนเรียนหนังสือ ระหว่างนั้นก็อาศัยฝึกร้องเพลงจากวิทยุทรานซิสเตอร์ และร้องเพลงบนหลังควาย จนควายพาวิ่งเตลิดเปิดเปิงเพราะตกใจเสียงเพลงจากวิทยุ อายุ 16 ปี เธอไปสมัครเป็นทหารพรานสันตินิมิตร ที่ 12 ศาลาลำดวน จ.สระแก้ว เธอได้ร้องเพลงสมใจ ระหว่างร้องเพลงในรั้วทหารพราน เธอรู้จักเพื่อนซึ่งเป็นคนสนิทของนายห้าง พามาเทสเสียงในอัลบั้มลูกทุ่งมันส์ระเบิด เธอออกอัลบั้มมาหลายชุด และเพลงที่คนรู้จักและสร้างชื่อเสียงให้เธอคือ สาวบางโพ</doc>
