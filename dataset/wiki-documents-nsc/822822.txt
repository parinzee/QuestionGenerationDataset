<doc id="822822" url="https://th.wikipedia.org/wiki?curid=822822" title="จักรพรรดิจุนนะ">จักรพรรดิจุนนะ จักรพรรดิจุนนะ () เป็นจักรพรรดิองค์ที่ 53 แห่งราชวงศ์ญี่ปุ่น จักรพรรดิจุนนะหรือเจ้าชายโอะโตะโมะได้รับการสถาปนาเป็นรัชทายาทในรัชสมัย จักรพรรดิซะงะ จักรพรรดิองค์ที่ 52 ผู้เป็นพระเชษฐาเมื่อวันที่ 16 เดือน 9 ปี ไดโด ที่ 5 ตรงกับวันที่ 14 ตุลาคม ค.ศ. 810 ขณะมีพระชนมายุได้ 24 พรรษา เมื่อจักรพรรดิซะงะสละราชบัลลังก์ในวันที่ 16 เดือน 4 ปี โคนิง ที่ 14 ตรงกับวันที่ 29 พฤษภาคม ค.ศ. 823 เจ้าชายโอะโตะโมะที่รัชทายาทพระชนมายุ 38 พรรษาจึงขึ้นสืบราชบัลลังก์เป็น จักรพรรดิจุนนะ จากนั้นอีก 2 วันคือวันที่ 18 เดือน 4 ปี โคนิง ที่ 14 ตรงกับวันที่ 31 พฤษภาคม ค.ศ. 823 จักรพรรดิจุนนะได้ประกอบพิธีสถาปนาพระราชนัดดาและพระราชโอรสบุญธรรมคือ เจ้าชายมะซะระ ( , ) พระราชโอรสในอดีตจักรพรรดิซะงะขึ้นเป็นรัชทายาทหลังจากนั้นจึงได้ประกอบพระราชพิธีราชาภิเษกเมื่อวันที่ 27 เดือน 4 ปี โคนิง ที่ 14 ตรงกับวันที่ 9 มิถุนายน ค.ศ. 823 หลังจากครองสิริราชสมบัติได้ 9 ปี จักรพรรดิจุนนะจึงสละราชบัลลังก์ให้เจ้าชายมะซะระขึ้นเป็น จักรพรรดินิมเมียว เมื่อวันที่ 28 เดือน 2 ปี เท็นโช ที่ 10 ตรงกับวันที่ 22 มีนาคม ค.ศ. 833 ขณะมีพระชนมายุได้ 47 พรรษา เมื่ออดีตจักรพรรดิจุนนะสละราชบัลลังก์แล้ว อดีตจักรพรรดิซะงะก็ยังมีพระชนมชีพอยู่ ผู้คนจึงเรียกอดีตจักรพรรดิซะงะว่า อดีตจักรพรรดิองค์ใหญ่ (Senior Retired Emperor) ขณะที่อดีตจักรพรรดิจุนนะเรียกว่า อดีตจักรพรรดิองค์น้อย (Junior Retired Emperor) อดีตจักรพรรดิจุนนะเสด็จสวรรคตเมื่อวันที่ 8 เดือน 5 ปี โจวะ ที่ 7 ตรงกับวันที่ 11 มิถุนายน ค.ศ. 840 ขณะพระชนมายุได้ 54 พรรษาพระราชวงศ์พระราชวงศ์. - จักรพรรดินี : เจ้าหญิงเซชิ (1353 – 1422) พระราชธิดาใน จักรพรรดิซะงะ- พระราชโอรส : เจ้าชายสึเนะซะดะ (1368 – 1427) รัชทายาทใน จักรพรรดินิมเมียว - พระราชโอรส : เจ้าชายโมะโตะซะดะ (1370 – 1412)- เจ้าหญิงพระชายา (สถาปนาเป็นจักรพรรดินีในภายหลัง) : เจ้าหญิงโคชิ (1332 – 1352) พระราชธิดาใน จักรพรรดิคัมมุ- พระราชโอรส : เจ้าชายสึเนะโยะ (1348 – 1369) - พระราชธิดา : เจ้าหญิงจิชิ (? – 1428) ไซโอ</doc>
