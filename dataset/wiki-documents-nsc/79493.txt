<doc id="79493" url="https://th.wikipedia.org/wiki?curid=79493" title="แพทริก เฮนรี">แพทริก เฮนรี แพทริก เฮนรี (Patrick Henry - 29 พฤษภาคม พ.ศ. 2279 – 6 มิถุนายน พ.ศ. 2342)นักปฏิวัติและรัฐบุรุษคนสำคัญชาวอเมริกัน ผู้ได้ชื่อเสียงจากคำประกาศ "ให้เสรีภาพแก่ข้าพเจ้า หรือมิฉะนั้นก็ให้ความตายแก่ข้าพเจ้า" (Give me liberty or give me death) เพื่อเรียกร้องอิสรภาพจากจักรวรรดิอังกฤษร่วมกับ ซามูเอล อดัมส์และ โทมัส เพน แพทริก เฮนรีถือได้ว่าเป็นนักรณรงค์ที่ทรงอิทธิพลมากผู้หนึ่งในหมู่นักปฏิวัติเพื่อเรียกร้องอิสรภาพจากจักรวรรดิอังกฤษและการก่อตั้งสาธารณรัฐเอกราช แพทริก เฮนรี เกิดที่เมืองสตัดเลย์ เวอร์จิเนีย หลังจากจบการศึกษาด้านกฎหมายก็ได้รับเลือกเข้าสภาอาณานิคมแห่งเวอร์จิเนียร์ และด้วยทักษะในการปราศัยด้วยถ้อมคำที่แหลมคม ทำให้แพทริก เฮนรีเริ่มเป็นที่รู้จักและมีชื่อเสียง จากการปราศัยต่อต้านนโยบายของอังกฤษที่ใช้บังคับอาณานิคมอย่างรุนแรงและตรงไปตรงมา เช่นการบังคับใช้กฎหมายแสตมป์ พ.ศ. 2308 และการอภิปรายใน "สภาผืนทวีป" (Continental Congress) เมื่อ พ.ศ. 2317 แพทริก เฮนรีได้เป็นผู้ว่าการรัฐอิสระเวอร์จิเนียร์ในปี พ.ศ. 2319 และได้รับเลือกลับเข้ามารงตำแหน่งถึง 4 วาระ อย่างไรก็ดี วาทะที่ว่า "ให้เสรีภาพแก่ข้าพเจ้า หรือมิฉะนั้นก็ให้ความตายแก่ข้าพเจ้า" อันมีชื่อเสียงที่เชื่อว่าเป็นคำกล่าวของแพทริก แต่ก็ไม่ปรากฏพบหลักฐานดั้งเดิมที่มีการบันทึกไว้ แพทริก เฮนรี มีชีวิตอยู่ในระหว่างรัชสมัยของสมเด็จพระเจ้าอยู่หัวบรมโกศ แห่งสมัยอยุธยาและ รัชสมัยของพระบาทสมเด็จพระพุทธยอดฟ้าจุฬาโลกมหาราช สมัยรัตนโกสินทร์</doc>
