<doc id="930630" url="https://th.wikipedia.org/wiki?curid=930630" title="เปเตร์ เปการีก">เปเตร์ เปการีก เปเตร์ เปการีก (; เกิดวันที่ 30 ตุลาคม ค.ศ. 1986) เป็นนักฟุตบอลอาชีพชาวสโลวาเกีย ปัจจุบันลงเล่นในตำแหน่งกองหลังให้กับสโมสรกีฬาแฮร์ทาเบอร์ลินและทีมชาติสโลวาเกียสโมสรอาชีพซิลินา สโมสรอาชีพ. ซิลินา. เปการีกเกิดที่เมืองซิลินา และเริ่มต้นเส้นทางฟุตบอลกับสโมสรเยาวชนของเมืองนี้เอง เขาลงเล่นนัดแรกในสโลวักซูเปอร์ลีกา ให้กับ ZŤS Dubnica ด้วยสัญญายืมตัวจากซิลินา ในฤดูกาลแรก เขาได้ลงเล่น 27 นัด และกลับสู่ซิลินาในช่วงฤดูร้อน ค.ศ. 2005 เขาคว้าแชมป์ลีกในฤดูกาล 2006–07 ซึ่งเขาได้ลงเล่น 35 นัดว็อลฟส์บูร์ก ว็อลฟส์บูร์ก. เขาลงเล่นในครึ่งฤดูกาลแรกของสโลวักซูเปอร์ลีกาในฤดูกาล 2008–09 และเซ็นสัญญา 4 ปีครึ่งกับเฟาเอฟเอล ว็อลฟส์บูร์ก สโมสรในบุนเดสลีกา เมื่อเดือนมกราคม ค.ศ. 2009 วันที่ 31 มกราคม ค.ศ. 2009 นัดที่ 18 ของฤดูกาล เขาลงเล่นนัดแรกในบุนเดสลีกาซึ่งว็อลฟส์บูร์กเสมอกับเอฟเซเคิล์น 1–1 โดยในครึ่งเวลาแรก โค้ชของเขา เฟลิกซ์ มากัท ได้เปลี่ยนตัวเปการีกลงมาเล่นแทน Cristian Zaccardo เขาลงเล่นในครึ่งฤดูกาลหลังเกือบครบทุกนัด และช่วยพาว็อลฟส์บูร์กคว้าแชมป์ลีกสมัยแรกของสโมสรKayserispor Kayserispor. ในเดือนสิงหาคม ค.ศ. 2011 เปการีกย้ายไปเล่นให้สโมสรในประเทศตุรกีอย่าง Kayserispor ในฤดูกาล 2011–12 ด้วยสัญญายืมตัวแฮร์ทาเบอร์ลิน แฮร์ทาเบอร์ลิน. หลังจากผ่านไปหนึ่งปีในตุรกี เปการีกได้กลับสู่ประเทศเยอรมนีอีกครั้ง และเซ็นสัญญากับสโมสรกีฬาแฮร์ทาเบอร์ลิน ในวันที่ 31 มีนาคม ค.ศ. 2017 ฤดูกาลที่แปดของเขาในเยอรมนี เปการีกทำประตูแรกในบุนเดสลีกา ในนัดที่แพ้ฮ็อฟเฟินไฮม์ 1–3 โดยนัดนั้นเป็นนัดที่ 151 ในบุนเดสลีกาของเขาทีมชาติ ทีมชาติ. เปการีกลงเล่นทีมชาตินัดแรกในการพบกับสหรัฐอาหรับเอมิเรตส์ เมื่อวันที่ 10 ธันวาคม ค.ศ. 2006 เขายิงประตูแรกในนัดที่สโลวาเกียเปิดบ้านเอาชนะซานมารีโน 7–0 เขาเป็นส่วนหนึ่งของทีมชาติสโลวาเกียในการแข่งขันฟุตบอลโลก 2010 และฟุตบอลชิงแชมป์แห่งชาติยุโรป 2016ทีมชาติประตูในนามทีมชาติเกียรติประวัติ เกียรติประวัติ. MŠK Žilina- สโลวักซูเปอร์ลีกา: 2006–07 - สโลวักซูเปอร์คัพ: 2007 ว็อลฟส์บูร์ก- บุนเดสลีกา: 2008–09 แฮร์ทาเบอร์ลิน- ซไวเทอบุนเดสลีกา: 2012–13</doc>
