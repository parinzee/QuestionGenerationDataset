<doc id="422570" url="https://th.wikipedia.org/wiki?curid=422570" title="เกิดมาเป็นเจ้าพ่อ">เกิดมาเป็นเจ้าพ่อ เกิดมาเป็นเจ้าพ่อ (จีนตัวเต็ม: 勝者為王, จีนตัวย่อ: 胜者为王, ) ภาพยนตร์สัญชาติฮ่องกง นำแสดงโดย เจิ้ง อี้เจี้ยน, เฉิน เสี่ยวชุน, ซอนนี่ ชิบะ, ซูฉี, เหอ ยุ่นตง, ว่าน จือเหลียง, อู๋ จินหยู กำกับการแสดงโดย แอนดริว เลาเนื้อเรื่อง เนื้อเรื่อง. ไก่ป่า (เฉิน เสี่ยวชุน) ลูกน้องคนสนิทของ เฉิน ห้าวหนาน (เจิ้ง อี้เจี้ยน) ของแก๊งค์หงเซิน มาเฟียของฮ่องกง กำลังจะเป็นลูกเขยของ คุซาการิ (ซอนนี่ ชิบะ) หัวหน้าแก๊งค์ยามาโต้ของญี่ปุ่น ขณะเดียวกันนั้นทางฝั่งไต้หวันทางแก๊งค์ 3 สหาย ก็เกิดความขัดแย้งกันเมื่อสมาชิกเกิดความเห็นแตกแยกกันว่าจะสยบยอมต่อรัฐบาลชุดใหม่ที่กำลังจะมี เฉิน สุยเปี่ยน ขึ้นเป็นประธานาธิบดีดีหรือไม่ เสี่ยหลุย หรือ หลุย ฟุกวาน (เหอ ยุ่นตง) ลูกชายหัวหน้าแก๊งค์เพิ่งเรียนจบจากสหรัฐอเมริกา เข้ามามีอิทธิพลในแก๊งค์แทนบิดาที่จากไป ขณะเดียวกัน อาเฉิง (ว่าน จือเหลียง) หัวหน้าแก๊งค์หงเซินก็กำลังจะวางมือ โดยหันไปใช้ชีวิตเรียบง่ายที่ประเทศไทย และถ่ายโอนอำนาจให้แก่ เฉิน ห้าวหนาน ดังนั้น หลุย ฟุกวานจึงวางแผนกำจัดอิทธิของบรรดาแก๊งค์ต่าง ๆ ให้ราบคาบ ด้วยการส่ง อากิระ (จาง เหยาหยาง) ลูกน้องคนสนิทไปเก็บสมาชิกคนสำคัญของแก๊งค์ต่าง ๆ เพื่อให้เข้าใจผิดว่า ไก่ป่า เป็นผู้บงการเบื้องหลัง เบื้องหลัง. Born to be King นับเป็นภาพยนตร์ชุดในภาพยนตร์ซีรีส์ชุด Young and Dangerous หรือในชื่อภาษาไทยว่า กู๋หว่าไจ๋ ในเรื่องนี้นับเป็นภาคที่ 6 ดังนั้นจึงมีอีกชื่อหนึ่งว่า Young and Dangerous 6 โดยใช้ทีมงาน ผู้กำกับฯ และนักแสดงส่วนใหญ่จาก The Strom Riders หรือ ฟงอวิ๋น ขี่พายุทะลุฟ้า ที่เคยประสบความสำเร็จมาก่อนในปี ค.ศ. 1998 เป็นส่วนใหญ่</doc>
