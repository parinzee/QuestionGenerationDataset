<doc id="147028" url="https://th.wikipedia.org/wiki?curid=147028" title="สโมสรฟุตบอลสมุทรสงคราม อาร์แอร์ไลน์">สโมสรฟุตบอลสมุทรสงคราม อาร์แอร์ไลน์ สโมสรฟุตบอลสมุทรสงคราม เอฟซี เป็นสมาคมกีฬาในประเทศไทย รู้จักกันดีในชื่อเดิมว่า สโมสรฟุตบอลจังหวัดสมุทรสงคราม (ฉายา: ปลาทูคะนอง) โดยกีฬาที่เป็นที่รู้จักคือทีมฟุตบอลเป็นทีมจากจังหวัดสมุทรสงคราม โดยในปี พ.ศ. 2551 ได้ร่วมเล่นในไทยพรีเมียร์ลีกประวัติสโมสร ประวัติสโมสร. สโมสรฟุตบอลจังหวัดสมุทรสงครามเริ่มก่อตั้งและลงแข่งขันฟุตบอลอย่างเป็นทางการครั้งแรกในรายการโปรวินเชี่ยลลีก 2 ในปี 2548 โดยในฤดูกาลถัดมาปี 2549 สโมสรสามารถคว้าตำแหน่งรองแชมป์ฟุตบอลโปรลีก ดิวิชั่น 2 ได้สำเร็จ และย้ายมาเล่นลีกดิวิชั่น 1 ในฤดูกาล 2550 สโมสรสมุทรสงครามได้รับคาดหมายว่าจะเป็นทีมแรกที่จะตกลงไปสู่ระดับล่าง แต่แล้วทีมฟุตบอลทีมนี้ก็สร้างปาฏิหาริย์ จบฤดูกาลด้วยอันดับที่ 2 ของสาย บี ในศึกดิวิชั่น 1 และได้อันดับที่4ในรอบสุดท้าย ทำให้ได้สิทธิเลื่อนชั้นไปเล่นในไทยแลนด์พรีเมียร์ลีกซึ่งเป็นลีกสูงสุดของประเทศได้ในปี 2551 ฤดูกาล 2551 สโมสรได้เล่นในลีกสูงสุดเป็นฤดูกาลแรก และถูกคาดหมายว่าจะเป็นทีมแรกที่ตกชั้นลงไป เนื่องจากทุนในการทำทีมที่น้อย และนักเตะที่ถือว่าเป็นนักเตะเกรดสอง ขณะเดียวกันสโมสรได้เปลี่ยนโลโก้ของทีมจากปลาทูเป็นกลอง จึงทำให้แฟนบอลบางส่วนไม่พอใจ และเรียกร้องให้กลับไปใช้โลโก้แบบเดิม แต่แล้วเมื่อจบฤดูกาลทีมสมุทรสงครามกลับสามารถคว้าอันดับที่ 7 มาได้ จาก 16 ทีม และได้อันดับที่ 2 ของทีมที่มีพัฒนาการยอดเยี่ยมในทุกด้านรองจากชลบุรี โดยผู้ทำประตูสูงสุดของทีมคือทรงวุฒิ บัวเพ็ชร ที่ยิงในไทยแลนด์พรีเมียร์ลีกไป 7 ประตู ฤดูกาล 2552 สโมสรแก้ไขปัญหาเรื่องโลโก้สโมสรโดยใส่ทั้งปลาทูและกลองลงไปในโลโก้ใหม่ของทีม และจดทะเบียนเป็นนิติบุคคลตามข้อกำหนดของเอเอฟซี ฤดูกาล 2556 เป็นปีที่ไม่พร้อมสำหรับสมุทรสงคราม เอฟซี ในช่วงก่อนเปิดฤดูกาลทางฝ่ายบริหารตัดสินใจไม่ส่งทีมเข้าแข่งขัน แต่จากการเปลี่ยนแปลงโครงสร้าง ฝ่ายบริหารทีมชุดใหม่ได้ตัดสินใจส่งรายชื่อเข้าแข่งขันอีกครั้งในช่วงก่อนเปิดฤดูกาลเล็กน้อยทำให้มีเวลาเตรียมทีมน้อยกว่าทุกปี ด้วยความไม่พร้อมในหลายด้านทำให้ผลงานที่ออกมาอยู่ในโซนท้ายตาราง แต่สุดท้ายก็สามารถประคองตัวไม่ตกชั้น (อันดับ 16) ฤดูกาล 2557 ได้มีการเปลี่ยนแปลงโครงสร้างบริหารสโมสรอีกครั้ง ชัยยะ บุญเจริญ ประธานบริษัท แม่กลอง สมุทรสงคราม จำกัด นั่งควบตำแหน่งประธานสโมสร อินทรโชติ บุญเจริญ เป็นผู้จัดการทีม โดยมี สมชาย ชวยบุญชุม เป็นหัวหน้าผู้ฝึกสอนเช่นเดิม ทั้งนี้ได้มีการเปลี่ยนแปลงชื่อเรียกในการแข่งขันเป็น จีเอสอี สมุทรสงคราม เอฟซี หลังจากการแข่งขันโตโยต้า ไทยพรีเมียร์ลีก 2557 ผ่านไปได้ 6 นัด ผลงานของทีม จีเอสอี สมุทรสงคราม เอฟซี ทำได้เพียง เสมอ 1 นัด และ แพ้ 5 นัด ทำให้หัวหน้าผู้ฝึกสอน สมชาย ชวยบุญชุม ประกาศลาออกจากตำแหน่ง หลังเกมการแข่งขันกับ สุพรรณบุรี เอฟซี และหลังจากนั้นไม่นาน จีเอสอี สมุทรสงคราม เอฟซี ได้แต่ตั้ง ไพบูลย์ เลิศวิมลรัตน์ เข้ามาเป็นหัวหน้าผู้ฝึกสอนคนใหม่ แม้ว่าจะมีการเปลี่ยนแปลงหัวหน้าผู้ฝึกสอน จีเอสอี สมุทรสงคราม เอฟซี ก็ยังไม่สามารถพลิกฟื้นสถานการณ์ได้ โดย 5 เกมการแข่งขัน ภายใต้การคุมทีมของ ไพบูลย์ เลิศวิมลรัตน์ ทำได้เพียง ชนะ 1 นัด และ แพ้ 4 นัด ทำให้ผู้จัดการทีม อินทรโชติ บุญเจริญ ประกาศลาออกจากตำแหน่ง โดยขยับให้ สมชาย ตันประเสริฐ เข้ามารับตำแหน่งผู้จัดการทีมต่อไป แต่ท้ายที่สุดสโมสรก็ต้องตกชั้นลงไปในดิวิชั่น 1 เมื่อจบการฟดูกาลที่อันดับ 20 ซึ่งเป็นอันดับสุดท้าย หลังจากตกชั้นไปเล่นในดิวิชั่น 1 สโมสรได้เปลี่ยนผู้สนับสนุนเป็นมหาวิทยาลัยกรุงเทพธนบุรี และได้เปลี่ยนชื่อเป็น สโมสรฟุตบอลสมุทรสงคราม-มหาวิทยาลัยกรุงเทพธนบุรี เอฟซี หรือ สมุทรสงคราม บีทียู เอฟซี อย่างในปัจจุบัน และใช้สนามของทางมหาวิทยาลัยกรุงเทพธนบุรีเป็นสนามเหย้าชั่วคราว ก่อนที่สนามจริง คือ สนามกีฬากลางจังหวัดสมุทรสงคราม จะปรับปรุงเสร็จโลโก้ผู้เล่นชุดปัจจุบัน2557ผลงานผลงาน. - 2548 - เข้าร่วมการแข่งขัน โปรลีก (ดิวิชั่น 2) - 2549 - โปรลีก (ดิวิชั่น 2) : รองแชมป์ - 2550 - ดิวิชั่น 1 : อันดับ 2 สาย บี - 2551 - ไทยแลนด์พรีเมียร์ลีก : อันดับ 7 - 2552 - ไทยพรีเมียร์ลีก : อันดับ 10 - 2553 - ไทยพรีเมียร์ลีก : อันดับ 8 - 2554 - ไทยพรีเมียร์ลีก : อันดับ 15 - 2555 - ไทยพรีเมียร์ลีก : อันดับ 7 - 2556 - ไทยพรีเมียร์ลีก : อันดับ 16 - 2557 - ไทยพรีเมียร์ลีก : อันดับ 20</doc>
