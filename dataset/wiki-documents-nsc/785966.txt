<doc id="785966" url="https://th.wikipedia.org/wiki?curid=785966" title="การฆ่าฮารัมเบ">การฆ่าฮารัมเบ ฮารัมเบ (; 27 พฤษภาคม ค.ศ. 1999 — 28 พฤษภาคม ค.ศ. 2016) เป็นกอริลลาหลังเงินที่มีความเสี่ยงขั้นวิกฤติต่อการสูญพันธุ์ที่มีน้ำหนัก 200 กิโลกรัม (440 ปอนด์) ซึ่งถูกยิงจนเสียชีวิต หลังจากที่เด็กคนหนึ่งปีนเข้าไปในกรงรั้วของมันในสวนสัตว์และสวนพฤกษศาสตร์ซินซินแนติ แล้วตกลงไปในคูน้ำชีวิตช่วงต้น ชีวิตช่วงต้น. ฮารัมเบได้รับการขยายพันธุ์มาจากสวนสัตว์เกลดิส พอร์เตอร์ ในบราวน์สวิลล์ รัฐเทกซัส มันได้รับการตั้งชื่อโดยแดน แวน โกเปนโนแล ตามชื่อเพลง "ฮารัมบี" ของริตาร์ มาร์เลย์ เมื่อวันที่ 18 กันยายน ค.ศ. 2014 ฮารัมเบได้รับการย้ายมายังสวนสัตว์และสวนพฤกษศาสตร์ซินซินแนติเพื่อให้เรียนรู้พฤติกรรมของกอริลลาวัยเติบโต และเข้าร่วมกลุ่มสังคมใหม่อุบัติการณ์การปิดล้อมและการเสียชีวิต อุบัติการณ์การปิดล้อมและการเสียชีวิต. ณ วันที่ 28 พฤษภาคม ค.ศ. 2016 เพียงหนึ่งวันหลังจากครบรอบวันเกิดอายุ 17 ปีของมัน ฮารัมเบได้ถูกยิงเสียชีวิตหลังจากที่มีเด็กสามขวบคนหนึ่งเข้าไปในกรงรั้วของมัน เหตุการณ์ที่เกิดขึ้นถูกบันทึกโดยผู้ที่ยืนดูและอัปโหลดไปยังยูทูบ และได้เป็นไวรอลวิดีโอ เธน เมนาร์ด ซึ่งเป็นผู้อำนวยการสวนสัตว์กล่าวว่า "เด็กได้ถูกลากไป ... หัวของเขากระแทกเข้ากับคอนกรีต นี่ไม่ได้เป็นความอ่อนโยน เด็กตกอยู่ในความเสี่ยง" ซึ่งการลงมือยิงได้ก่อให้เกิดการถกเถียง ผู้สังเกตการณ์บางคนกล่าวว่ามันไม่ชัดเจนว่าฮารัมเบจะเป็นอันตรายต่อเด็กหรือไม่ และบุคคลอื่นยังเรียกร้องให้พ่อแม่ผู้ปกครองของเด็ก และ/หรือสวนสัตว์รับผิดชอบต่อการตายของกอริลลา ส่วนตำรวจกำลังตรวจสอบความผิดทางอาญาที่เป็นไปได้ ในขณะที่พ่อแม่ของเด็กชายได้ออกมาแก้ต่างให้กับทางสวนสัตว์ เหตุการณ์ที่เกิดขึ้นได้รับการเผยแพร่ไปทั่วโลก; ริคกี เจอร์เวส, ไบรอัน เมย์ และเพียร์ส มอร์แกน ได้ติเตียนต่อการยิงดังกล่าว ในขณะที่ดอนัลด์ ทรัมป์ และแจ็ค ฮันนา ได้แก้ต่างให้ต่อการกระทำจากทางสวนสัตว์ ส่วนฟรองส์ เดอ วาล ผู้เป็นนักวานรวิทยาก็ได้แสดงความเห็นต่อประเด็นถกเถียงนี้</doc>
