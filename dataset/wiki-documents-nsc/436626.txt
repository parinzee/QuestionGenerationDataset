<doc id="436626" url="https://th.wikipedia.org/wiki?curid=436626" title="มหาวิทยาลัยลุนด์">มหาวิทยาลัยลุนด์ มหาวิทยาลัยลุนด์ () เป็นหนึ่งในมหาวิทยาลัยเก่าแก่ที่มีชื่อเสียงของยุโรป เป็นสถาบันเกี่ยวกับการศึกษาและวิจัยที่ใหญ่ที่สุดในสแกนดิเนเวีย และมักจะถูกจัดอันดับอยู่ในมหาวิทยาลัยดีเด่น 100 ลำดับแรกของโลกเสมอ มหาวิทยาลัยตั้งอยู่ที่เมืองลุนด์ มณฑลสแกนเนีย ทางตอนใต้ของประเทศสวีเดน การก่อตั้งมหาวิทยาลัยย้อนกลับไปในยุโรปสมัยกลาง ปีคริสต์ศักราช 1425 ได้ก่อตั้งมหาวิทยาลัยที่เมืองลุนด์เป็นแห่งแรก และถือว่าเป็นสถาบันการศีกษาระดับมหาวิทยาลัยแห่งแรกในแถบสแกนดิเนเวีย หลังจากนั้น 52 ปีต่อมา ได้มีการสร้างมหาวิทยาลัยอีก 2 แห่ง คือมหาวิทยาลัยอุปซอลา ที่เมืองอุปซอลา ประเทศสวีเดน ในปี ค.ศ.1477 และมหาวิทยาลัยโคเปนเฮเกน ประเทศเดนมาร์กในปี ค.ศ.1479 ในปี ค.ศ.1536 มหาวิทยาลัยลุนด์ได้ถูกยกเลิก เนื่องจากมณทลทางใต้ของสวีเดนได้ตกเป็นของเดนมาร์ก มหาวิทยาลัยลุนด์ได้รับการสถาปนาขึ้นมาใหม่อีกครั้งในปี ค.ศ.1666 หลังจากที่สวีเดนได้รับดินแดนส่วนนั้นคืนและได้ทำสัญญาสันติภาพต่อกันในปี ค.ศ.1658 มหาวิทยาลัยลุนด์ เปิดสอนใน 8 คณะ และมีอีก 2 วิทยาเขตย่อยในเมืองมัลเมอร์ และ เฮลซิงบอร์ย มีจำนวนนักศึกษาทั้งหมด 47,266 คน (ปี 2011) มีหลักสูตรทั้งหมด 274 หลักสูตร มหาวิทยาลัยลุนด์เป็นสมาชิกสหพันธ์มหาวิทยาลัยวิจัยชั้นนำ 21 แห่งของยุโรปที่ตั้งของมหาวิทยาลัย ที่ตั้งของมหาวิทยาลัย. มหาวิทยาลัยลุนด์ มีลักษณะเป็นเมืองมหาวิทยาลัย ตั้งอยู่ที่เมืองลุนด์ ห่างจากเมืองมัลเมอ ซึ่งเป็นเมืองท่าขนาดใหญ่ของประเทศสวีเดน 15 กม. ห่างจากกรุงโคเปนเฮเกน 50 กม. มีอาคารของมหาวิทยาลัยกระจัดกระจายอยู่ทั่วไปในเมืองลุนด์ ครอบคลุมพื้นที่กว่า 1 ตร.กม. มีสวนสาธารณะกลางเมืองชื่อ ลุนดาร์โกร์ด รอบๆสวนสาธารณะเป็นที่ตั้งของพิพิธภัณฑ์ประวัติศาสตร์ และอาคารที่ทำการมหาวิทยาลัย อาคารหอสมุด และศูนย์การแพทย์ขนาดใหญ่ของมหาวิทยาลัย มหาวิทยาลัยลุนด์ มีวิทยาเขตขนาดเล็กตั้งอยู่ในเมืองมัลเมอร์ ซึ่งเป็นที่ตั้งของวิทยาลัยดนตรี วิทยาลัยศิลปะ และวิทยาลัยการละคร ของคณะศิลปกรรมศาสตร์ นอกจากนี้ยังมีที่ตั้งอยู่ที่เมือง เฮลล์ซิงบอร์ย ซึ่งห่างออกไป 50 กม. มีนักศีกษาอยู่ที่วิทยาเขต เฮลล์ซิงบอร์ยกว่า 3000 คน เป็นที่ตั้งของภาควิชาการบริการการจัดการ และภาควิชาการสื่อสารหอสมุด หอสมุด. หอสมุดมหาวิทยาลัยลุนด์ ก่อตั้งเมื่อปี 1666 พร้อมกับการสถาปณามหาวิทยาลัย เป็นหนึ่งในหอสมุดที่ใหญ่และเก่าแก่ที่สุดของประเทศสวีเดน ตั้งแต่ปี ค.ศ. 1698 สิ่งพิมพ์ในประเทศอย่างน้อยที่สุด 1 ฉบับจะต้องถูกส่งมาที่หอสมุดของมหาวิทยาลัย หอสมุดของมหาวิทยาลัยมีชั้นเก็บหนังสือรวมกันแล้วยาวประมาณ 170,000 เมตร (ปี 2006) มีหนังสือที่ถูกยืมออกในแต่ละปีราว 620,000 เล่ม มีเจ้าหน้าที่ และบรรณารักษ์ ทำงานเต็มเวลากว่า 200 คน มีสาขาของห้องสมุด 33 สาขา และมีห้องอ่านหนังสือกว่า 2600 ห้องศูนย์การแพทย์ ศูนย์การแพทย์. การเรียนการสอนในกลุ่มสาขาวิชาวิทยาศาสคร์สุขภาพของมหาวิทยาลัย มีโรงพยาบาล Skåne University Hospital เป็นศูนย์การแพทย์ การเรียนการสอน ศูนย์วิจัย และห้องปฏิบัติการทางการแพทย์เฉพาะทางองค์กรคณะที่เปิดสอน องค์กร. คณะที่เปิดสอน. มหาวิทยาลัยลุนด์ เปิดสอน 240 สาขาวิชา ใน 8 คณะ คือ- คณะมนุษยศาสตร์และเทววิทยา - คณะวิศวกรรมศาสตร์ - คณะศิลปกรรมศาสตร์ - คณะนิติศาสตร์ - คณะแพทยศาสตร์ - คณะวิทยาศาสตร์ - คณะสังคมศาสตร์ - วิทยาลัยเศรษฐศาสตร์ และการจัดการศูนย์วิจัยของมหาวิทยาลัย ศูนย์วิจัยของมหาวิทยาลัย. มหาวิทยาลัยลุนด์มีศูนย์วิจัยมากกว่า 20 แห่ง ยกตัวอย่างเช่น- ศูนย์การศึกษาเพื่อความยั่งยืนแห่งมหาวิทยาลัยลุนด์ - ศูนย์ชีวการแพทย์ - ศูนย์ชีวกลศาสตร์ - ศูนย์เคมี และวิศวกรรมเคมี - ศูนย์ตะวันออกศึกษา และอุษาคเนย์ศึกษา - ศูนย์ยุโรปศึกษา - ศูนย์วิจัยระบบสารสนเทศทางภูมิศาสตร์ - ศูนย์นวัตกรรม วิจัย และความสามารถเกี่ยวกับเศรษฐศาสตร์สมัยใหม่ - ศูนย์ศึกษาตะวันออกกลางแห่งมหาวิทยาลัยลุนด์ - ศูนย์การศึกษาโปรตีนระดับโมเลกุล - ศูนย์วิเคราะห์ความเสี่ยง และการจัดการ - ศูนย์วิจัยฟิสิกส์ความเร่ง รังสีซิงโครตอน และนิเคลียร์ฟิสิกส์ - MAX labวิชาการการศึกษา วิชาการ. การศึกษา. มหาวิทยาลัยมีนักศึกษาตามหลักสูตร 27,700 คนใน 240 หลักสูตร หลักสูตรปริญญาโทนานาชาติ 85 หลัักสูตร ประมาณ 500 รายวิชาเปิดสอนเป็นภาษาอังกฤษ ซึ่่งเป็นข้อดีสำหรับนักศึกษาแลกเปลี่ยนจากต่างชาติ หลายหลักสูตรเปิดสอนสำหรับนักศึกษาต่างชาติ หลักสูตรที่ได้รับความสนใจมากที่สุดคือ ปริญญาโทในหลักสูตรการตลาดระหว่างประเทศ ซึ่งมีผู้ยื่นใบสมัครเข้าศึกษามากกว่า 1000 คนต่อปีงานวิจัย งานวิจัย. มหาวิทยาลัยลุนด์ มีชื่อเสียงว่าเป็นมหาวิทยาลัยวิจัยที่ใหญ่ที่สุดในสแกนดิเนเวีย ซึ่งวัดในหมู่มหาวิทยาลัยชั้นนำของยุโรปเกี่ยวกับการได้รับการตีพิมพ์ของงานวิจัยในวารสารวิทยาศาสตร์การจัดอันดับมหาวิทยาลัย การจัดอันดับมหาวิทยาลัย. มหาวิทยาลัยลุนด์ มักจะได้รับการจัดอันดับอยู่ในลำดับต้นๆ ในประเทศสวีเดน รวมถึงในยุโรป และระดับโลก</doc>
