<doc id="811349" url="https://th.wikipedia.org/wiki?curid=811349" title="บานเที่ยง">บานเที่ยง บานเที่ยง (; ) เป็นพืชในวงศ์ชบา (Malvaceae) กระจายพันธุ์ในอนุทวีปอินเดีย อินโดจีนจนถึงออสเตรเลีย ลักษณะเป็นไม้ล้มลุกปีเดียว สูงประมาณ 1-2 เมตร ลำต้นเรียวสีเขียวหรือสีม่วง ใบเป็นใบเดี่ยว เรียงเวียนสลับ รูปใบหอกแคบ โคนมน ปลายแหลม ขอบใบจักเป็นฟันเลื่อย บางใบหยักลึกเป็น 3 แฉก ด้านล่างมีขน ก้านใบสีแดง ดอกออกตามซอกใบ เป็นดอกเดี่ยวสีแดงเลือดนกเข้ม มีกลีบรองดอกสีเขียวหรือเขียวอมแดง 5 กลีบ กลีบดอก 5 กลีบ เกสรตัวผู้ 5 อัน สีเหลืองเข้ม ผลรูปไข่ป้อม เป็นสันมีขนปกคลุม เมื่อแก่จะแตกตามยาว เมล็ดแข็งเป็นสี่เหลี่ยมมน สีน้ำตาลเข้ม ขยายพันธุ์ด้วยการเพาะเมล็ด</doc>
