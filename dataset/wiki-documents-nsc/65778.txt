<doc id="65778" url="https://th.wikipedia.org/wiki?curid=65778" title="ถนนสาธุประดิษฐ์">ถนนสาธุประดิษฐ์ ถนนสาธุประดิษฐ์ () เป็นถนน 2 ช่องจราจรในกรุงเทพมหานคร มีระยะทางตั้งแต่ถนนจันทน์ที่ทางแยกจันทน์-สาธุประดิษฐ์ ไปทางทิศตะวันออกเฉียงใต้ในพื้นที่แขวงบางโพงพาง เขตยานนาวา จากนั้นตัดกับถนนรัชดาภิเษก ไปทางทิศตะวันตกเฉียงใต้ ตัดกับถนนพระรามที่ 3 ที่ทางแยกสาธุประดิษฐ์ และไปสิ้นสุดที่ท่าเรือสาธุประดิษฐ์ ริมแม่น้ำเจ้าพระยา มีประวัติว่าสมัยก่อนผู้ที่ร้องขอกับทางการให้มีการสร้างถนนสายนี้เป็นคนในตระกูลสาธุประดิษฐ์ ปัจจุบันยังมีอนุสรณ์สถานท่านผู้มีพระคุณผู้นี้ตั้งไว้ที่ริมถนนสาธุประดิษฐ์ บริเวณปากซอยสาธุประดิษฐ์ 20 ซึ่งอยู่ระหว่างโรงเรียนสารสาสน์กับทางแยกจันทน์-สาธุประดิษฐ์ประวัติ ประวัติ. นายต่วน สาธุ เป็นผู้ก่อสร้างถนนสาธุ จึงได้ชื่อว่าสาธุประดิษฐ์ ปัจจุบัน ธิดาของคุณต่วน ยังมีชีวิตอยู่ เคยให้สัมภาษณ์กับหนังสือพิมพ์ และนิตยสารบางฉบับ และวารสารโรงเรียนยานนาเวศ ได้รับรู้เรื่องประวัติถนนสาธุ และปัจจุบันท่านอายุ ประมาณ 89 ปี แล้ว ชื่อคุณยายจำลอง สาธุ เคยได้ฟังท่านเล่าเรื่องที่คุณพ่อต่วน ได้สร้างถนน ด้วยความมุมานะอย่างสูงที่จะพัฒนาการเดินทางแก่ชาวบ้านที่อาศัยในสวน เลียบแม่น้ำให้มีถนนออกสู่ถนนเจริญกรุงให้ได้ เพื่อให้ความเจริญเข้าถึงให้ได้ โดยท่านคุณต่วน ได้บริจาคที่ดินตลอดที่ท่านมีอยู่จากสะพาน 4 ไปถึง ท่าน้ำสาธุ เท่าที่ท่านมี บางที่ดินที่เป็นของคนอื่น ท่านก็เอาที่ดินที่อื่นที่ท่านมีไปขายเอาเงินมาซื้อที่ ทางผ่านทำถนนให้ต่อกันให้ได้ โดยจ้างคนจีนสมัยนั้นช่วยสร้างค่าแรงวันละ 10 สตางค์ ต่อคน ช่วยกันขนดินมาทำถนน ยืนต่อแถวเอาดินใส่บุ้งกี่ทะยอยส่งต่อๆ กัน วันนึงต้องใช้จ่ายสตางค์เยอะมาก แต่ความพยายาม และปณิธาน อันแรงกล้าที่จะทำความสะดวกให้แก่มหาชนส่วนรวม ท่านจึงทำทุกอย่างให้สำเร็จให้จงได้ จนได้ความเจริญมาถึงทุกวันนี้สถานที่สำคัญสถานที่สำคัญ. - วัดโพธิ์แมนคุณาราม</doc>
