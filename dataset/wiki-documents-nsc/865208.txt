<doc id="865208" url="https://th.wikipedia.org/wiki?curid=865208" title="พระธรรมรัตนดิลก (เชิด จิตฺตคุตฺโต)">พระธรรมรัตนดิลก (เชิด จิตฺตคุตฺโต) พระธรรมรัตนดิลก นามเดิม เชิด ฉายา จิตฺตคุตฺโต เป็นพระราชาคณะชั้นธรรม เจ้าคณะภาค 4 รองแม่กองธรรมสนามหลวง ฝ่ายธรรมศึกษา รองหัวหน้าพระธรรมทูตสายที่ 3 เจ้าอาวาสวัดสุทัศนเทพวรารามราชวรมหาวิหาร และนักเทศน์ชื่อดังประวัติ ประวัติ. พระธรรมรัตนดิลก มีนามเดิมว่า เชิด นามสกุล ฤกษ์ภาชนี เกิดเมื่อวันอังคารที่ 17 กุมภาพันธ์ พ.ศ. 2484 ที่บ้านตำบลรางจระเข้ อำเภอเสนา จังหวัดพระนครศรีอยุธยา ครอบครัวประกอบอาชีพค้าขาย เรียนจบชั้นประถมปีที่ 4 จากโรงเรียนวัดรางจระเข้ เมื่อปีพ.ศ.2497 ต่อมาบรรพชาเมื่อวันเสาร์ที่ 7 ก.ค. 2497 ที่วัดรางจระเข้ ตำบลบ้านโพธิ์ อำเภอเสนา จังหวัดพระนครศรีอยุธยา โดยมีพระครูปริยัติคุณูปการ (วาสน์ ธมฺมโชโต) เจ้าอาวาสวัดบ้านแพนเป็นพระอุปัชฌาย์ เรียนพระปริยัติธรรมกับหลวงลุงโก๋ ปีพ.ศ.2498 สอบได้นักธรรมชั้นตรี ก่อนย้ายไปจำพรรษาอยู่ที่วัดบางกระทิง และสอบได้นักธรรมชั้นโท จากนั้นมาอยู่กับพระสุเมธมุนี (มังกร กัสสโป) อดีตเจ้าอาวาสวัดบางหลวง จ.ปทุมธานี สอบได้เปรียญธรรม 4 ประโยค ครั้นอายุครบ 21 ปี เข้าพิธีอุปสมบทที่วัดรางจระเข้ มีพระครูพิศิษฐ์สังฆการ (สมบูรณ์ อิสิญาโณ) เจ้าอาวาสวัดบางกระทิง เป็นพระอุปัชฌาย์, พระสุเมธมุนี(มังกร กัสสโป) เจ้าอาวาสวัดบางหลวง เป็นพระกรรมวาจาจารย์ และพระอธิการกุหลาบ ธัมมสุทโธ เจ้าอาวาสวัดรางจระเข้ เป็นพระอนุสาวนาจารย์ ได้รับฉายาว่า จิตตฺคุตฺโต แล้วกลับไปจำพรรษาที่วัดบางหลวง ศึกษาพระปริยัติธรรมจนสอบได้เปรียญธรรม 7 ประโยค เป็นครูสอนบาลีในสำนักวัดบางหลวง จ.ปทุมธานี ต่อมาศึกษาต่อที่วัดสามพระยา กรุงเทพฯ จนสำเร็จเปรียญธรรม 9 ประโยค ต่อมาได้สนองงานสมเด็จพระพุฒาจารย์ (เสงี่ยม) วัดสุทัศนเทพวราราม ตั้งแต่ปีพ.ศ. 2511-2557 รวมระยะ 46 ปี เป็นเลขานุการวัดสุทัศนเทพวราราม เป็นผู้ช่วยเจ้าอาวาสวัดสุทัศนเทพวราราม เป็นพระอุปัชฌาย์ เป็นรองหัวหน้าพระธรรมทูต สายที่ 3 ปี 2559 ได้รับแต่งตั้งเป็นเจ้าอาวาส วัดสุทัศนเทพวรารามวิทยฐานะวิทยฐานะ. - นักธรรมชั้นเอก, เปรียญธรรม 9 ประโยคตำแหน่งการปกครองคณะสงฆ์ตำแหน่งการปกครองคณะสงฆ์. - เจ้าคณะภาค 4 - เจ้าอาวาสวัดสุทัศนเทพวรารามราชวรมหาวิหาร - รองแม่กองธรรมสนามหลวง ฝ่ายธรรมศึกษางานด้านศึกษาของคณะสงฆ์ งานด้านศึกษาของคณะสงฆ์. พระธรรมรัตนดิลกเป็นกรรมการตรวจข้อสอบธรรมสนามหลวง เป็นครูสอนพระปริยัติธรรมแผนกบาลี สำนักเรียนวัดสุทัศนเทพวราราม เป็นผู้ช่วยประธานกรรมการและเป็นอาจารย์สอนโรงเรียนพระพุทธศาสนาวันอาทิตย์ และอาจารย์ใหญ่ วัดสุทัศนเทพวราราม เป็นรองแม่กองธรรมสนามหลวง ฝ่ายธรรมศึกษา ฯลฯสมณศักดิ์สมณศักดิ์. - พ.ศ.2523 เป็นพระราชาคณะชั้นสามัญที่ พระศรีวราภรณ์ - พ.ศ.2537 เป็นพระราชาคณะชั้นราชที่ พระราชวิสุทธิดิลก ตรีปิฎกบัณฑิต มหาคณิสสร บวรสังฆาราม คามวาสี - พ.ศ.2543 เป็นพระราชาคณะชั้นเทพที่ พระเทพวิมลโมลี ศรีปริยัติดิลก ตรีปิฎกบัณฑิต มหาคณิสสร บวรสังฆาราม คามวาสี - พ.ศ.2548 เป็นพระราชาคณะชั้นธรรมที่ พระธรรมรัตนดิลก สาธกศาสนธรรม คัมภีรปัญญาโสภิต ตรีปิฎกบัณฑิต มหาคณิสสร บวรสังฆาราม คามวาสี</doc>
