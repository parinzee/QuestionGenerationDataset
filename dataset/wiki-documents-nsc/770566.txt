<doc id="770566" url="https://th.wikipedia.org/wiki?curid=770566" title="ซุลเซอร์">ซุลเซอร์ ซุลเซอร์ (Sulzer) เป็นรถจักรดีเซลไฟฟ้าประเภทหนึ่ง ที่การรถไฟแห่งประเทศไทยนำเข้ามาใช้ในประเทศไทยเมื่อปี พ.ศ. 2474 ปัจจุบันรถจักรดังกล่าวได้ถูกตัดบัญชีเป็นที่เรียบร้อยแล้วประวัติ ประวัติ. พระเจ้าบรมวงศ์เธอ กรมพระกำแพงเพชรอัครโยธิน ผู้บัญชาการกรมรถไฟหลวง ในสมัยนั้น ได้สั่งซื้อรถจักรดีเซลไฟฟ้ารุ่นนี้มาใช้งาน เป็นรุ่นที่สอง เพราะพระองค์ทรงเห็นว่า รถจักรไอน้ำลากจูงขบวนรถไม่สะดวก และไม่ประหยัด อีกทั้งลูกไฟที่กระจายออกมาเป็นอันตรายต่อผู้โดยสาร โดยรถจักรรุ่นดังกล่าว ได้ดำเนินการผลิตและทดสอบระบบ ณ ประเทศสวิตเซอร์แลนด์ และเมื่อปี พ.ศ. 2474 ได้ถูกนำเข้ามาใช้งานในราชอาณาจักรไทย เป็นจำนวนทั้งสิ้น 6 คัน ทางกรมรถไฟหลวงได้กำหนดหมายเลขของรถจักรดังกล่าว คือหมายเลข 501 ถึง 506 โดยในระยะแรก ได้นำมาใช้ลากจูงรถด่วน สาย กรุงเทพ-เชียงใหม่ และ กรุงเทพ-หัวหิน รถจักรรุ่นนี้ทั้ง 6 คัน ถูกใช้งานในประเทศสยาม รวมระยะทางกว่า 700,000 กม. เมื่อเข้าสู่ช่วงสงครามโลกครั้งที่ 2 รถจักรบางคันถูกโจมตีทางอากาศ จนเสียหายเกินกำลังซ่อม เมื่อสงครามจบลง รถบางส่วนได้ถูกโอนมาใช้งานในทางรถไฟสายแม่กลอง และในที่สุด รถจักรรุ่นดังกล่าวได้ถูกตัดบัญชี หรือปลดระวางลงในปี พ.ศ. 2507 ส่วนหมายเลข 504 และ 505 ถูกตัดบัญชีในปี พ.ศ. 2532 ในปัจจุบัน สามารถพบเห็นรถจักรซุลเซอร์ (หมายเลข 504) ได้ที่ ตลาดนัดรถไฟ สาขาศรีนครินทร์ข้อมูลรถจักรข้อมูลรถจักร. - ชนิดรถจักร รถจักรดีเซลไฟฟ้า - เครื่องยนต์ Sulzer 8LV25 engine. - กำลังขับเคลื่อน 450 แรงม้า - ระบบห้ามล้อ Vacumm Break 2 สูบ - การจัดวางล้อ A1A-A1A - ความเร็วสูงสุด 60 กม./ชม. - น้ำหนัก 60 ตัน - น้ำหนักกดเพลา 10 ตัน - พิกัดตัวรถ (กว้าง x ยาว x สูง) 2,780 x 13,000 x 3,750 มม. - ความจุเชื้อเพลิง 2,465 ลิตร - บริษัทผู้ผลิต บริษัท ซุลเซอร์โอร์ลิคอน จำกัด ประเทศสวิตเซอร์แลนด์ - เริ่มใช้งาน พ.ศ. 2474 - จำนวน 6 คัน (หมายเลข 501 - 506) - ตัดบัญชี พ.ศ. 2507 (หมายเลข 501 - 503,506) พ.ศ. 2532 (หมายเลข 504,505)</doc>
