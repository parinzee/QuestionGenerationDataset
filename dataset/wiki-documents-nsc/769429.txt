<doc id="769429" url="https://th.wikipedia.org/wiki?curid=769429" title="สะพานลูเดนดอฟฟ์">สะพานลูเดนดอฟฟ์ สะพานลูเดนดอฟฟ์ (บ้างเรียกสะพานที่เรมาเกิน) ในต้นเดือนมีนาคม ค.ศ. 1945 เป็นสะพานข้ามแม่น้ำไรน์ในประเทศเยอรมนีหนึ่งในสองแห่งที่ยังเหลืออยู่เมื่อถูกกำลังกองทัพบกสหรัฐยึดระหว่างยุทธการที่เรมาเกินในช่วงปลายสงครามโลกครั้งที่สอง สะพานลูเดนดอฟฟ์สร้างในสงครามโลกครั้งที่หนึ่งเพื่อช่วยส่งกำลังเพิ่มเติมและการส่งกำลังให้ทหารเยอรมันในแนวรบด้านตะวันตก ซึ่งเชื่อมเรมาเกินบนฝั่งตะวันตกและหมู่บ้านแอร์เพิลบนฝั่งตะวันออกระหว่างสองเขาที่ขนาบแม่น้ำ เมื่อสิ้นสุดปฏิบัติการช่างตัดไม้ (1–7 มีนาคม ค.ศ. 1945) ทหารกองทัพที่ 1 แห่งอเมริกามาถึงเรมาเกินและประหลาดใจที่พบว่าสะพานยังอยู่ การยึดสะพานนี้ทำให้กองทัพบกสหรัฐสถาปนาหัวสะพานบนฝั่งตะวันออกของแม่น้ำไรน์ หลังกำลังสหรัฐยึดสะพาน เยอรมนีพยายามทำลายอยู่หลายครั้งจนถล่มในวันที่ 17 มีนาคม ค.ศ. 1945 สิบวันหลังถูกยึด ฆ่าทหารช่างสหรัฐ 28 นาย ระหว่างที่สะพานยังอยู่ สะพานทำให้กองทัพบกสหรัฐวางกำลังทหาร 25,000 นาย หกกองพลทหารบกกับรถถัง ปืนใหญ่และรถบรรทุกจำนวนมากข้ามแม่น้ำไรน์ สะพานนี้ไม่เคยถูกสร้างใหม่ หอคอยบนฝั่งตะวันตกถูกเปลี่ยนเป็นพิพิธภัณฑ์และหอคอยบนฝั่งตะวันออกเป็นที่แสดง</doc>
