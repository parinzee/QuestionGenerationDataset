<doc id="334427" url="https://th.wikipedia.org/wiki?curid=334427" title="ก่วมแดง">ก่วมแดง ก่วมแดง หรือ ไฟเดือนห้า เป็นพืชในสกุลเมเปิล วงศ์เงาะ พบในประเทศไทย พม่า และเวียดนามลักษณะทางพฤษศาสตร์ ลักษณะทางพฤษศาสตร์. ก่วมแดงเป็นไม้ยืนต้น ผลัดใบ สูง 12-25 เมตร ลำต้นแตกกิ่งต่ำ เรือนยอดเป็นพุ่มทรงกลมยาว เปลือกเรียบ สีเทาอมน้ำตาล ใบเดี่ยว เรียงตรงข้ามเป็นคู่สลับตั้งฉาก ใบเว้าเป็น 3 แฉก ปลายใบแหลม ขอบเรียบ โคนใบเว้าตรงรอยต่อก้านใบชัดเจน ช่อดอกสั้นออกตามปลายกิ่ง ดอกเล็ก สีขาว ฐานดอกมีต่อมน้ำหวานรูปวงกลมสีแดง ผลแห้ง รูปไข่ มักเจริญเพียงผลเดียว ส่วนบนมีปีกยาวปลายมนสีแดง ผลอีกผลส่วนใหญ่จะไม่สมบูรณ์ ค่อนข้างลีบ มีขนาดเล็กมาก แต่ละช่อมีผล 1-4 ผล ช่อผลตั้ง ชูผลขึ้นข้างบน ออกดอกเดือนพฤศจิกายน - ธันวาคม ผลแก่เดือนกุมภาพันธ์ - เมษายนการกระจายพันธุ์และถิ่นอาศัย การกระจายพันธุ์และถิ่นอาศัย. ก่วมแดงมีเขตการกระจายพันธุ์แคบ พบตามป่าดิบเขาหรือตามริมลำธารบนภูเขาหินทราย ระดับความสูง 1300-2200 เมตรจากระดับน้ำทะเล โดยพบในประเทศจีน (ยูนนาน) พม่า เวียดนาม และไทย ในประเทศไทยพบทางภาคเหนือที่จังหวัดเชียงใหม่ ,จังหวัดน่าน (ดอยภูคา ภูเข้ และ อุทยานแห่งชาติถ้ำสะเกิน) และภาคตะวันออกเฉียงเหนือที่จังหวัดเลย (ภูกระดึง และ ภูหลวง)“ทริปสำรวจเมเปิ้ล ณ ดอยจี๋”</doc>
