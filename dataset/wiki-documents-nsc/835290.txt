<doc id="835290" url="https://th.wikipedia.org/wiki?curid=835290" title="ทางหลวงแผ่นดินญี่ปุ่นหมายเลข 2">ทางหลวงแผ่นดินญี่ปุ่นหมายเลข 2 ทางหลวงแผ่นดินหมายเลข 2 ของประเทศญี่ปุ่น คือ ทางหลวงขนาดใหญ่บนเกาะฮนชูและคีวชู ถนนเส้นนี้มาจากเส้นทางตะวันตกถนนซันโยโดะเดิม ถนนเส้นนี้เชื่อมจากนครโอซะกะ จังหวัดโอซะกะ ไปยังนครคิตะกีวชู จังหวัดฟุกุโอะกะ ผ่านอนุภูมิภาคซันโย โดยช่วงระหว่างจังหวัดเฮียวโงะถึงจังหวัดยะมะงุชิ ถูกขนาบด้วยทางพิเศษซันโย ผ่านช่องแคบคันมงทางอุโมงค์คันมง ทางหลวงสายนี้มีระยะทางรวม 533.2 กิโลเมตร ที่ปลายทางในโอซะกะ ทางหลวงนี้บรรจบกับทางหลวงแผ่นดินหมายเลข 1 ที่ปลายฝั่งตะวันตกเชื่อมต่อกับทางหลวงหมายเลข 3 และ 10ข้อมูลถนนข้อมูลถนน. - ความยาว: 533.2 กิโลเมตร (331.4 ไมล์) - จุดกำเนิด: อุเมะดะ เขตคิตะ โอซะกะ (ปลายทางของทางหลวงแผ่นดินหมายเลข 1, 25 และ 176 จุดกำเนิดของทางหลวงแผ่นดินหมายเลข 26, 163 และ 165) - ปลายทาง: โมะจิ คิตะกีวชู (สิ้นสุด ณ จุดกำเนิดของทางหลวงหมายเลข 3 และ 10) - เมืองใหญ่: โคเบะ, ฮิเมะจิ, เฮียวโงะ, โอะกะยะมะ, คุระชิกิ, ฟุกุยะมะ, ฮิโระชิมะ, อิวะกุนิ, ชิโมะโนะเซะกิประวัติศาสตร์ประวัติศาสตร์. - 4 ธันวาคม 2495: เป็นทางหลวงแผ่นดินระดับแรกหมายเลข 2 (จากโอซะกะถึงคิตะกีวชู) - 1 เมษายน 2508: เป็นทางหลวงแผ่นดินทั่วไปหมายเลข 2 (จากโอซะกะถึงคิตะกีวชู)ส่วนที่ทับซ้อนกันส่วนที่ทับซ้อนกัน. - จากนิชิโนะมิยะ (สี่แยกฟุดะบะซุจิ) ถึง โคเบะ (สี่แยกซันโนะมิยะตะวันออก): ทางหลวงแผ่นดินหมายเลข 171 - จากโคเบะ (สี่แยกฮิกะชิ-ชิริอิเกะ) ถึง อะกะชิ (สี่แยกคะริกุจิ): ทางหลวงแผ่นดินหมายเลข 28 - จากโคเบะ (สี่แยกฮิงะชิ-ชิริอิเกะ) ถึง อะกะชิ (สี่แยกโคะกุโบะ): ทางหลวงแผ่นดินหมายเลข 250 - จากฮิเมะจิ ถึง ตำบลไทชิ (ทางแยกต่างระดับไทชิ-คะมิโอะตะ): ทางหลวงแผ่นดินหมายเลข 29</doc>
