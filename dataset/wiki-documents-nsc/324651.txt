<doc id="324651" url="https://th.wikipedia.org/wiki?curid=324651" title="คราม (อัลบั้ม)">คราม (อัลบั้ม) คราม เป็นสตูดิโออัลบั้มชุดที่ 5 ของวงร็อค บอดี้สแลม และเป็นสตูดิโออัลบั้มชุดที่ 3 ที่ออกกับค่ายจีนี่เรคอร์ดส ใต้สังกัดจีเอ็มเอ็ม แกรมมี่ อัลบั้มนี้มี พูนศักดิ์ จตุระบุล (อ๊อฟ บิ๊กแอส) เป็นโปรดิวเซอร์ อัลบั้ม "คราม" มีเพลงฮิตทุกเพลงในอัลบั้มได้แก่ "คราม" "เงา" "โทน" "ปล่อย" "คิดฮอด" "ทางกลับบ้าน" "Sticker" "เปราะบาง" "ความรัก" และ "แสงสุดท้าย" และอัลบั้มชุดนี้ของบอดี้แสลมเริ่มมีกลิ่นอายความเป็นดนตรีเพื่อชีวิตเข้ามาในบทเพลงบางเพลงในอัลบั้มชุดนี้ด้วยประวัติของอัลบั้ม ประวัติของอัลบั้ม. คำว่า "คราม" เดิมทีเคยคิดที่จะเอามาตั้งเป็นชื่ออัลบั้มชุดที่ 4 ก่อนจะใช้ชื่อว่า เซฟมายไลฟ์ แต่ด้วยที่ยังไม่พร้อมที่จะสื่อสารออกมาเป็นเรื่องราวได้จึงต้องยุติไปก่อน จนมาถึงอัลบั้มชุดที่ 5 ก็พร้อมที่จะถ่ายทอดออกมา โดย ตูน มองว่าสีครามเป็นสีจริงของโลก เป็นสีจริงของชีวิต บางครั้งมองแล้วก็มีความสุข บางทีมองแล้วก็รู้สึกน่ากลัว ก็เลยนำมาเปรียบเทียบกับใจมนุษย์ที่ยากเกินจะหยั่งถึง คาดเดาไม่ได้ เหมือนอย่างในเพลงเปิดตัวที่มีชื่อเดียวกับอัลบั้มเนื้อหาของเพลงในอัลบั้ม เนื้อหาของเพลงในอัลบั้ม. ในส่วนของการเรียบเรียงดนตรีรวมถึงการร้องในเพลง "คราม" เป็นไปในลักษณะที่แสดงความเคลื่อนไหวจากอารมณ์นิ่งที่สุดไปจนถึงแรงที่สุด เพื่อที่จะได้อธิบายภาพของทะเลให้ได้มากที่สุด เพลง "ความรัก" พูดถึงมุมมองความรักที่ไม่ว่ายังไงก็สวยงามเสมอแม้ความรักครั้งนั้นจะจบลงไปแล้วก็ตาม เพลง "คิดฮอด" เขียนเนื้อร้องและทำนองเกิดมาจากความคิดของตูน ที่ว่าอยากทำอะไรที่แปลกใหม่ให้แตกต่างจากอัลบั้มชุดก่อน ๆ เลยนำดนตรีลูกทุ่งหมอลำมาผสมผสานกับดนตรีร็อก เพื่อต้องการนำเสนอความเป็นไทย โดยเพลงนี้ได้แขกรับเชิญพิเศษมาร่วมร้องอย่าง ศิริพร อำไพพงษ์ ซึ่งเป็นศิลปินลูกทุ่งหมอลำคนแรกที่ตูนนึกถึง เพลง "ปล่อย" เป็นเพลงที่ในระหว่างซ้อมร้องอยู่นั้น ทำให้ตูนเห็นภาพความหลังของตัวเอง แล้วฟังเพลงห่างไกลเหลือเกิน ที่ร้องโดย ป๊อด ธนชัย อุชชิน สมาชิกวงโมเดิร์นด็อก เหมือนมีป๊อดเข้ามาปลอบใจ ก็เลยเป็นสาเหตุที่เลือกป๊อดมาร่วมร้องในเพลงนี้ โดยเนื้อเพลงบ่งบอกถึงการปลอบใจคนที่ผิดหวังในความรัก การร้องไห้ไม่ใช่สิ่งที่ผิด แต่เหมือนเป็นการเยียวยาตัวเองให้เข้มแข็งขึ้น ส่วนเพลง "Sticker" เป็นเพลงจังหวะสนุกที่พูดถึงการให้กำลังใจตัวเองด้วยวิธีการใช้สติกเกอร์ โดยตูนได้แนวคิดเพลงนี้มากจากสติกเกอร์ที่อยู่ท้ายรถ เลยนำมาเปรียบเทียบกับโลกที่ดูวุ่นวาย หรือว่าต้องเอาสติกเกอร์แปะโลกนี้ไว้เพื่อให้โลกดูสดใสน่าอยู่มากขึ้น เพลง "เงา" ซึ่งเป็นเพลงลำดับสุดท้ายของอัลบั้มพูดถึงในมุมมองของการขอบคุณคนที่เรารักสำหรับทุกๆอย่างเปรียบได้กับเงาที่คอยอยู่เคียงข้างเราเสมอรายชื่อเพลง</doc>
