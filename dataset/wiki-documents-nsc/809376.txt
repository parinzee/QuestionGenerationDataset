<doc id="809376" url="https://th.wikipedia.org/wiki?curid=809376" title="บลูพอร์ต">บลูพอร์ต บลูพอร์ต หัวหิน รีสอร์ท มอลล์ เป็นศูนย์การค้าขนาดกลางในประเทศไทย บริหารงานโดยกลุ่มเดอะมอลล์ ร่วมกับบริษัท พราว เรียลเอสเตท จำกัด ตั้งอยู่ตรงข้ามโรงแรมอินเตอร์คอนติเนนตัล หัวหิน รีสอร์ท ในพื้นที่ตำบลหัวหิน อำเภอหัวหิน จังหวัดประจวบคีรีขันธ์ กำหนดเปิดให้บริการในวันที่ 1 ตุลาคม พ.ศ. 2559 นับเป็นศูนย์การค้าแห่งที่สองของกลุ่มเดอะมอลล์ ที่เปิดให้บริการในจังหวัดภูมิภาค นับตั้งแต่การเปิดให้บริการศูนย์การค้าเดอะมอลล์ โคราช ใน พ.ศ. 2543 และเป็นศูนย์การค้าแห่งแรกในกลุ่มเดอะ บลู คอลเลคชัน ซึ่งเป็นศูนย์การค้าในรูปแบบสถานพักตากอากาศ เน้นทำเลที่ตั้งติดทะเลลักษณะ ลักษณะ. ศูนย์การค้าบลูพอร์ต หัวหิน รีสอร์ท มอลล์ เป็นศูนย์การค้ารูปแบบสถานพักตากอากาศแห่งแรกของประเทศ การออกแบบทั้งภายในและภายนอกอาคารได้รับแรงบันดาลใจจากเมืองพักตากอากาศชายทะเลที่มีชื่อเสียงระดับโลก ได้แก่ แซ็ง-ทรอเป, หมู่เกาะในทะเลแคริบเบียน, เมดิเตอร์เรเนียน และเคปทาวน์ โดยนำมาผสมผสานและรังสรรค์การออกแบบทั้งภายในและภายนอกอาคารในแบบอย่างสถานพักตากอากาศ ถือเป็นปรากฏการณ์ใหม่ของศูนย์การค้าในประเทศไทยด้วยแนวคิด "มนต์เสน่ห์แห่งการเดินทางสู่ความหฤหรรษ์รื่นรมย์"การจัดสรรพื้นที่ การจัดสรรพื้นที่. บลูพอร์ต หัวหิน รีสอร์ท มอลล์ ประกอบด้วยพื้นที่สำคัญดังนี้- ห้างสรรพสินค้าบลูพอร์ต- บิวตี้ ฮอลล์ - สปอร์ตสมอลล์ - บีเทรนด์ - เพาเวอร์มอลล์ - กูร์เมต์ มาร์เก็ต - บลูพอร์ต ฟู้ดฮอลล์ - พอร์ตวอล์ค - บีช สตอรี - สวนสนุกเวลลีพอร์ต บาย มาริโอแลนด์ - โรงภาพยนตร์บลูพอร์ตซีนีเพล็กซ์ ในเครือเมเจอร์ ซีนีเพล็กซ์ จำนวน 6 โรงภาพยนตร์ - โรงแรมอินเตอร์คอนติเนนตัล หัวหิน รีสอร์ท บลูพอร์ต วิง</doc>
