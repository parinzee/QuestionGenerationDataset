<doc id="213538" url="https://th.wikipedia.org/wiki?curid=213538" title="ไสว บุญมา">ไสว บุญมา ไสว บุญมา (12 กุมภาพันธ์ พ.ศ. 2488) อดีตเศรษฐกรอาวุโส (Senior Country Economist) ธนาคารโลก (World Bank) ปัจจุบันเป็นนักเขียนอิสระประวัติ ประวัติ. ไสว บุญมา หรือ ดร.ไสว บุญมา เกิดเมื่อวันที่ 12 กุมภาพันธ์ พ.ศ. 2488 ที่ตำบลพิกุลออก อำเภอบ้านนา จังหวัดนครนายก เรียนชั้นประถมศึกษาที่โรงเรียนวัดแหลมไม้ย้อย จนจบชั้นประถมศึกษาปีที่ 4 จึงเข้าศึกษาต่อที่โรงเรียนบ้านนา "นายกพิทยากร" จนจบชั้นมัธยมศึกษาปีที่ 6 จากนั้นเข้าศึกษาในวิทยาลัยครูเทพสตรี โดยระหว่างที่ศึกษาอยู่ได้ทุนอเมริกันฟิลด์เซอร์วิส (American Field Service Scholarship : AFS) เป็นนักเรียนแลกเปลี่ยนไปศึกษาที่สหรัฐอเมริกาเป็นเวลา 1 ปี จากนั้นจึงกลับมาศึกษาต่อที่วิทยาลัยครูเทพสตรีต่อจนจบชั้นประกาศนียบัตรวิชาการศึกษาชั้นสูง (ป.กศ.สูง) แล้วจึงเข้าเรียนที่วิทยาลัยวิชาการศึกษา (ประสานมิตร) ศึกษาอยู่เพียง 4 ภาคเรียนก็ได้รับทุน Frank Bell Appleby ไปศึกษาต่อที่ วิทยาลัยชายแคลร์มอนท์ (Claremont Men's College ซึ่งได้เปลี่ยนชื่อเป็น Claremont McKenna College) มลรัฐแคลิฟอร์เนีย ประเทศสหรัฐอเมริกา จนจบปริญญาตรีด้วยคะแนนระดับสูงสุด (Summa Cum Laude) จึงได้ทุนจาก Earhart Foundation ศึกษาต่อที่ บัณฑิตวิทยาลัยแคลร์มอนท์ (Claremont Graduate University) จนสำเร็จการศึกษาระดับปริญญาเอกทางเศรษฐศาสตร์ เมื่อปี พ.ศ. 2517 เมื่อจบการศึกษาในระดับดุษฎีบัณฑิต ดร.ไสว บุญมา ได้เข้าทำงานที่ธนาคารพัฒนาแห่งเอเชีย (Asian Development Bank: ADB) เป็นที่แรก จากนั้นไปทำงานกับธนาคารโลก (World Bank) ตั้งแต่ปี พ.ศ. 2521 จนถึงปี พ.ศ. 2541 รวมระยะเวลาที่ ดร. ไสว บุญมา ทำงานอยู่ที่ธนาคารโลก 20 ปี โดยตำแหน่งสุดท้ายก่อนเกษียณอายุ คือ เศรษฐกรอาวุโส (Senior Country Economist) ปัจจุบัน ดร.ไสว บุญมา ใช้ชีวิตส่วนหนึ่งอยู่ในอเมริกาเพื่อศึกษาวิชาต่าง ๆ และผลิตงานเขียนเชิงวิชาการเกี่ยวกับเศรษฐกิจและงานเขียนอื่นๆ ในฐานะนักเขียนอิสระโดยมีสถานะคล้ายเป็นนักศึกษาตลอดชีพ รายได้ที่เกิดจากงานเขียนและการบรรยายในระหว่างที่อยู่ในเมืองไทยทั้งหมดบริจาคให้แก่โครงการสนับสนุนการศึกษาของเยาวชนไทยตามกรอบแนวคิดของการใช้หนี้แผ่นดิน ในปัจจุบันการบริจาคส่วนใหญ่ทำผ่านมูลนิธินักอ่านบ้านนาซึ่ง ดร. ไสว เป็นผู้ขับเคลื่อนหลักในการก่อตั้ง สนับสนุนด้านการเงินและการดำเนินงาน รายละเอียดมีอยู่ในเว็บไซต์ของมูลนิธิฯ www.bannareader.com เว็บไซต์นี้เป็นที่รวมงานเขียนส่วนหนึ่งของ ดร. ไสว บุญมา ไว้เพื่อความสะดวกของผู้ที่จะนำไปใช้ในการสังเคราะห์กับความรู้และความคิดอื่น ๆ ดร. ไสว สมรสกับนางสาวเฉลยศรี ศิริมาศ เมื่อปี 2518 และมีบุตรีด้วยกันสองคนชื่อ ดาว และ เดือนการศึกษา การศึกษา. ประถมศึกษาปีที่ 4 - โรงเรียนวัดแหลมไม้ย้อย มัธยมศึกษาปีที่ 6 - โรงเรียนบ้านนา "นายกพิทยากร" ประกาศนียบัตรวิชาการศึกษาชั้นสูง - วิทยาลัยครูเทพสตรี จังหวัดลพบุรี เข้าเรียนปริญญาตรีที่วิทยาลัยวิชาการศึกษา ประสานมิตร 4 ภาคเรียนหลังจบ ป. กศ (สูง) ปริญญาตรี - วิทยาลัยชายแคลร์มอนท์ มลรัฐแคลิฟอร์เนีย ประเทศสหรัฐอเมริกา ปริญญาเอก - บัณฑิตวิทยาลัยแคลร์มอนท์ มลรัฐแคลิฟอร์เนีย ประเทศสหรัฐอเมริกาการทำงาน การทำงาน. พ.ศ. 2518 - 2521 ธนาคารพัฒนาเอเชีย (Asian Development Bank: ADB) พ.ศ. 2521 - 2541 ธนาคารโลก (The World Bank)ผลงาน - หนังสือที่เขียนผลงาน - หนังสือที่เขียน. - จดหมายจากบ้านนา (อาจดาวน์โหลดได้จากเว็บไซต์ของมูลนิธินักอ่านบ้านนา www.bannareader.com และของสโมสรหนอนหนังสือ www.bookishclub.com) - ฟังอย่างไรจะได้ยิน (ดาวน์โหลดได้จาก www.bannareader.com) - จดหมายจากวอชิงตัน (ดาวน์โหลดได้จากเว็บไซต์ของมูลนิธินักอ่านบ้านนา www.bannareader.com สนับสนุนการจัดทำ e-book โดย www.openbase.in.th) - เศรษฐกิจพอพียง : ภูมิปัญญาชาติไทย - ไอเอ็มเอฟ ไอเอ็มเอฟ ไอเอ็มเอฟ (สนับสนุนการจัดทำ e-book โดย www.openbase.in.th และดาวน์โหลดได้จาก www.bannareader.com) - เสือ สิงห์ กระทิง แรด (สนับสนุนการจัดทำ e-book โดย www.openbase.in.th และดาวน์โหลดได้จาก www.bannareader.com) - สามแผ่นดิน - เล่าเรื่องเมืองน้ำมัน (สนับสนุนการจัดทำ e-book โดย www.openbase.in.th และดาวน์โหลดได้จาก www.bannareader.com) - อเมริกาที่ยังใช้เทียมไถ (สนับสนุนการจัดทำ e-book โดย www.openbase.in.th และดาวน์โหลดได้จาก www.bannareader.com) - บ้านนอก เมืองนอก (รวมบทความจากเนชั่นสุดสัปดาห์) - ประชานิยม: หายนะจากอาร์เจนตินาถึงไทย? - คิดนอกคอก ทำนอกคัมภีร์ - เลียนแบบรุ่ง ลอกแบบล่ม (รวมบทความ) - โต้คลื่นลูกที่ 4 - สู่จุดจบ! (อาจดาวน์โหลดได้จากเว็บไซต์ www.bannareader.com) - กะลาภิวัตน์ - ธาตุ 4 พิโรธ - มองเมืองไทย: จากสิบปีของการใช้หนี้แผ่นดิน (ดาวน์โหลดได้จาก www.bannareader.com) - ทางข้ามเหว: แนวคิดสำหรับแก้วิกฤติไทย (รวมบทความจากกรุงเทพธุรกิจ ดาวน์โหลดได้จาก www.bannareader.com) - สู่ความเป็นอยู่แบบยั่งยืน (ดาวน์โหลดได้จาก www.bannareader.com) - มหาเศรษฐีขี้ไม่เหนียว - ฟังอย่างไรจะได้ยิน (ฉบับปรับปรุง) (ดาวน์โหลดได้จาก www.bannareader.com) - เมื่ออากาศเป็นฆาตกร (ดาวน์โหลดได้จาก www.bannareader.com) - ประชานิยม: ทางสู่ความหายนะ - หายนะ ฤๅสิ้นอารยธรรม (รวมบทความจากกรุงเทพธรกิจ) - ธาตุ 4 พิโรธ: โจทย์ที่ต้องมีคาตอบ (ดาวน์โหลดได้จากเว็บไซต์ www.bannareader.com) - เมื่อคิดให้ดีไทยนี้ฉลาด (รวมบทแปลของบทความในบางกอกโพสต์) - ทำปลาร้าไปฝากภาคอีสาน: หลักการบริหารธุรกิจและการดำเนินชีวิตแบบยั่งยืน (ดาวน์โหลดได้จาก www.bannareader.com) - ฝากภูมิปัญญาชาติไทยไว้กับครู - เศรษฐกิจพอเพียง ฉบับส่งเสด็จ (ดาวน์โหลดได้จากเว็บไซต์ www.bannareader.com) - ผีเสื้อรำพึง Musings of a Butterfly (ดาวน์โหลดได้จากเว็บไซต์ www.bannareader.com)งานเขียนประจำ งานเขียนประจำ. ปัจจุบันเป็นนักเขียนคอลัมน์ประจำหนังสือพิมพ์กรุงเทพธุรกิจ ในอดีตเขียนคอลัมน์ประจำในประชาชาติธุรกิจ ASTVผู้จัดการ Bangkok Post ชาวกรุงUSA นิตยสารครอบครัวพอเพียงและนิตยสารธุรกิจกับสังคม งานเขียนส่วนหนึ่งกำลังได้รับการรวบรวมไว้ที่เว็บไซต์ www.bannareader.comการอ้างอิง การอ้างอิง. ประวัติ ดร. ไสว บุญมา จาก หนังสือ เสือ สิงห์ กระทิง แรด : สี่คนนี้ มีอะไรร่วมกัน (ธันวาคม 2542), หน้า 242 ประวัติ ดร.ไสว บุญมา อ้างอิงจาก NIDA MBE หนังสือ "จดหมายจากบ้านนา" พิมพ์ครั้งที่ 3 (ตุลาคม 2553)</doc>
