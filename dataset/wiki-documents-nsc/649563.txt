<doc id="649563" url="https://th.wikipedia.org/wiki?curid=649563" title="องค์การบริหารส่วนตำบลบางวัน">องค์การบริหารส่วนตำบลบางวัน องค์การบริหารส่วนตำบลบางวัน เป็นองค์กรส่วนปกครองท้องถิ่นที่ตั้งอยู่ในตำบลบางวัน อำเภอคุระบุรี จังหวัดพังงา ตำบลบางวันได้รับการยกฐานะจากสภาตำบลขึ้นเป็นองค์การบริหารส่วนตำบล เมื่อวันที่ 30 มีนาคม 2539 โดยรับผิดชอบพื้นทั้งหมดในตำบลบางวัน อำเภอคุระบุรี จังหวัดพังงา ซึ่งมีทั้งหมด 9 หมู่บ้าน ได้แก่ หมู่ที่ 1 บ้านบางวัน หมู่ที่ 2 บ้านตำหนัง หมู่ที่ 3 บ้านบางครั่ง หมู่ที่ 4 บ้านทุ่งละออง หมู่ที่ 5 บ้านคุรอด หมู่ที่ 6 บ้านบางติบ หมู่ที่ 7 บ้านโค้งศรราม หมู่ที่ 8 บ้านไทรทอง หมู่ที่ 9 บ้านบางเอียงอาณาเขตอาณาเขต. - ทิศเหนือ ติดต่อกับ ตำบลแม่นางขาว อำเภอคุระบุรี จังหวัดพังงา - ทิศใต้ ติดต่อกับ ตำบลบางนายสี อำเภอตะกั่วป่า จังหวัดพังงา - ทิศตะวันออก ติดต่อกับ ตำบลเทือกเขานมสาว อำเภอพนม จังหวัดพังงา - ทิศตะวันตก จดทะเลอันดามันภูมิประเทศ ภูมิประเทศ. ตำบลบางวันมีสภาพพื้นที่ส่วนใหญ่เป็นที่ลาดเชิงเขา และเป็นพื้นที่ราบบางส่วน ในพื้นที่ราบเป็นที่ราบชายฝั่งประมาณร้อยละ 10 ของพื้นที่ ตำบลบางวันตั้งอยู่ที่ราบระหว่างหุบเขาติดทะเล ทำให้มีฝนตกชุกมาก พืชพันธุ์ไม้ต่าง ๆ อุดมสมบูรณ์ สภาพดินในพื้นที่เหมาะสมต่อการปลูกพืชสวน เช่น ยางพารา ผลไม้ ปาล์ม ฯลฯ ทุกหมู่บ้านในตำบลบางวันมีแม่น้ำลำคลองสายสั้นๆ ไหลผ่านทุกหมู่บ้านสถานที่สำคัญและสิ่งน่าสนใจในตำบลสถานที่สำคัญและสิ่งน่าสนใจในตำบล. - สถานีพัฒนาทรัพยากรธรรมชาติป่าชายเลนที่ 18 - เครือข่ายอนุรักษ์เขาแม่นางขาว สวนงาม ม.4 บ้านทุ่งละออง (เส้นทางศึกษาธรรมชาติเส้นทางที่ 2 ชมน้ำตกแม่นางขาว) - เทือกเขานมสาวอุทยานแห่งชาติศรีพังงา (ทิศตะวันออก)</doc>
