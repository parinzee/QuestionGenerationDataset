<doc id="363380" url="https://th.wikipedia.org/wiki?curid=363380" title="รัก-ยม">รัก-ยม รัก-ยม เป็นภาพยนตร์ไทย จากบทประพันธ์ของ ป.พิมล เข้าฉายเมื่อวันที่ 14 กุมภาพันธ์ พ.ศ. 2512 บริษัทผู้สร้างโดย พันธุ์ทองภาพยนตร์ สร้างบทภาพยนตร์โดย ประสิทธิ์ ศิริบรรเทิง อำนวยการสร้างโดย จินดา พันธ์ทองดี กำกับการแสดงโดย พันคำ ถ่ายภาพโดย ฉลอง ภักดีวิจิตร รัก-ยม นำแสดงโดย มิตร ชัยบัญชา, เพชรา เชาวราษฎร์, อดุลย์ ดุลยรัตน์, ศรินทิพย์ ศิริวรรณ, ศศิธร เพชรรุ่ง, ท้วม ทรนง และ ชาลี อินทรวิจิตรเรื่องย่อ เรื่องย่อ. ณ หมู่บ้านสะแกลาย สีดา (จุฑารัตน์ จินรัตน์) อดีตนางเอกละครชื่อดัง อาศัยอยู่กับลูกสาวชื่อแสงดาว (เพชรา เชาวราษฏร์) ที่สนใจอยากเป็นศิลปินนักแสดงอย่างแม่สีดา แสงดาวรบเร้าแม่ให้ช่วยสนันสนุนแต่สีดาทัดทาน สีดามี รัก-ยม คอยช่วยเหลือตลอดมา แต่ต่อมาสีดาผิดคำสาบานที่ให้ไว้กับรัก-ยม สีดาจึงตกต่ำและยากจนลง คืนวันหนึ่งแสงดาวได้อธิษฐานต่อ รัก-ยม ให้รัก-ยมช่วยเหลือเธอ แล้วได้นำเอา รัก-ยม ติดตัวหนีออกจากบ้านมุ่งเข้ากรุงเทพฯ ที่สำนักงานสร้างภาพยนตร์ในกรุงเทพฯ จักรา (มิตร ชัยบัญชา) ผู้อำนวยการสร้างหนุ่ม ที่กำลังต้องการหานางเอกใหม่ เพราะวงเดือน (ศศิธร เพชรรุ่ง) นางเอกดาวรุ่งแม้มีชื่อเสียงโด่งดัง แต่จักราเห็นว่าวงเดือน แสดงภาพยนตร์เรื่องใหม่ของเขาได้ไม่ถึงบทบาท วันหนึ่ง แสงดาวเดินไปด้วยความหิวโหย ประกอบกับความร้อน ทำให้เธอเป็นลมล้มฟุบลงหน้าบ้านหลวงวิเศษสรรพการ (วงศ์ ศรีสวัสดิ์) คนทำสวนได้ช่วยจนฟื้น สอบถามจนได้ความ บังเกิดความสงสารจึงพาเข้าไปกินข้าวที่เรือนครัวในบ้านหลวงวิเศษ แสงดาวกับรัก-ยม จึงช่วยกันกินข้าวปลาจนหมด ทั้งครัว คุณนายละออ (ศรินทิพย์ ศิริวรรณ) ภรรยาหลวงวิเศษ มาพบ จึงสอบถาม คุณนายละออเห็นใจจึงรับไว้ แสงดาวได้ขอให้วงเดือนลูกสาวหลวงวิเศษฯที่เป็นดาราช่วยสนับสนุนเธอ แต่สิ่งที่ได้รับคือเสียงหัวเราะ เยาะเย้ย ด้วยความสวยของแสดงดาว ทำให้วงเดือนอิจฉาคิดกับคุณนายละออทรมานแสงดาวให้ทำงานหนัก แต่แสดงดาวก็อดทน เพราะได้ รัก-ยมช่วย ต่อมา เชนย์ (อดุลย์ ดุลยรัตน์) พระเอกเนื้อหอมได้มาบ้านหลวงวิเศษฯ พบแสงดาว ความสวยและมีแววของดาว เชนย์จึงเอ่ยปากชวนแสดง แสงดาวดีใจ วงเดือนรู้ก็เกิดความริษยา วงเดือนไล่แสงดาวออกจากบ้าน ราชสีห์ได้ขับรถชนแสงดาว ราชสีห์นำแสงดาวไปโรงพยาบาล หลังฟ้นราชสีห์แมวมองของจักราได้นำความไปบอกจักรา ผู้อำนวยการสร้าง จักราได้เห็นดีใจสั่งให้ทำการฝึกซ้อมบทบาทให้กับแสงดาว แสงดาวอธิษฐานให้ รัก-ยมช่วย ผลภาพยนตร์เรื่องแรกที่เธอแสดงได้รับการต้อนรับ หลังเป็นดาราแสดงดาวอยู่สุขสบาย ในทางส่วนตัวจักราผู้อำนวยการสร้างหน่มกับแสงดาวนั้นมีใจให้แก่กัน แสดงดาวลืมตัว รัก-ผม เห็นว่าเป็ฯการกระทำผิดคำมั่นสัญญา จึงลงโทษแสงดาวให้ตกต่ำลง สุดท้านงานแสดงของแสงดาวหยุดชะงัก แสงดาวต้องกลับมาอยู่กับสีดา ขณะที่ราชสีห์ ได้บอกคุณหลวงว่าแสงดาวเป็นลูกของสีดา อดีตภรรยาคุณหลวง คุณหลวงจึงรู้ว่าแสงดาวคือลูก คุณหลวงไปพร้อมกับจักรา ไปพบกับสีดา และแสงดาว แล้วทุกคนก็ปรับความเข้าใจกัน อยู่กินกันอย่างมีความสุข</doc>
