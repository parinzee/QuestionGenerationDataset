<doc id="862727" url="https://th.wikipedia.org/wiki?curid=862727" title="เหตุโจมตีในอัลมินยา พ.ศ. 2560">เหตุโจมตีในอัลมินยา พ.ศ. 2560 เมื่อวันที่ 26 พฤษภาคม พ.ศ. 2560 เกิดเหตุกลุ่มคนร้ายปิดบังใบหน้ากราดยิงชาวคริสต์คอปติกบนรถโดยสาร ขณะมุ่งหน้าจากเมืองมะฆอเฆาะฮ์ในจังหวัดอัลมินยาไปยังโบสถ์แห่งหนึ่งในจังหวัดบะนีซุวัยฟ์ซึ่งอยู่ทางตอนใต้ของกรุงไคโร ประเทศอียิปต์ ส่งผลให้มีผู้เสียชีวิตอย่างน้อย 28 คน และบาดเจ็บอีก 22 คนก่อนหน้าเหตุโจมตี ก่อนหน้าเหตุโจมตี. ในช่วงหลายเดือนที่ผ่านมา เกิดการโจมตีชาวคริสต์นิกายคอปติกหลายครั้ง โดยมีกลุ่มไอซิสอ้างว่าอยู่เบื้องหลัง ก่อนหน้าเมื่อวันที่ 9 เมษายน พ.ศ. 2560 เพิ่งเกิดเหตุระเบิดฆ่าตัวตายที่พุ่งเป้าโจมตีโบสถ์ 2 ครั้ง ทำให้มีผู้เสียชีวิตอย่างน้อย 46 คน และบาดเจ็บอีก 125 คนเหตุการณ์ในภายหลัง เหตุการณ์ในภายหลัง. ภายหลังจากเกิดเหตุโจมตี ประธานาธิบดีอับดุลฟัตตาห์ อัสซีซี ของอียิปต์ ได้ประกาศภาวะฉุกเฉินทั่วอียิปต์เป็นเวลา 3 เดือน พร้อมรับปากว่าจะทำทุกอย่างที่จำเป็นเพื่อต่อสู้กับกลุ่มผู้ก่อการร้าย จากนั้น อียิปต์ส่งเครื่องบินรบหลายลำโจมตีค่ายทหารหลายแห่งในประเทศลิเบีย ซึ่งทางการอียิปต์ระบุว่า เป็นสถานที่ฝึกปรือนักรบของกลุ่มติดอาวุธ โดยทางการอียิปต์เชื่อว่า นักรบเหล่านี้เป็นผู้อยู่เบื้องหลังเหตุกราดยิงในอัลมินยา</doc>
