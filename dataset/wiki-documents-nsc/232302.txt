<doc id="232302" url="https://th.wikipedia.org/wiki?curid=232302" title="กาเวน">กาเวน กาเวน (; หรือชื่ออื่นๆ ได้แก่ Gwalchmei, Gawan, Gauvain, Walewein, ฯลฯ) เป็นหลานชายของกษัตริย์อาเธอร์ และหนึ่งในอัศวินโต๊ะกลมซึ่งปรากฏตัวอยู่ในตำนานกษัตริย์อาเธอร์นับแต่ยุคแรกๆ เขาเป็นหนึ่งในอัศวินผู้ได้ชื่อว่ายอดเยี่ยมที่สุด ดังเช่นที่ปรากฏในเรื่อง เซอร์กาเวนกับอัศวินเขียว ในบางตำนานเล่าว่ากาเวนเป็นบุตรของมอร์กอส (หรือแอนนา) น้องสาวของอาเธอร์ กับกษัตริย์ล็อตแห่งออร์คนีย์และโลเธียน พี่น้องของเขาได้แก่ อกราไวน์ กาเฮรีส กาเร็ธ และมอร์เดร็ด ในงานเขียนบางชิ้นยังเอ่ยถึงน้องสาวของพวกเขาด้วย ภาพของกาเวนในวรรณกรรมเป็นผู้ที่น่าเกรงขาม แต่ก็มีอารมณ์ขัน มีความจงรักภักดีต่ออาเธอร์และพระราชวงศ์อย่างที่สุด กาเวนเป็นสหายกับบรรดาอัศวินรุ่นเยาว์ คอยปกป้องคนยากจน เป็นบุรุษในอุดมคติสำหรับหญิงสาว ในงานเขียนบางชิ้นเล่าว่า พละกำลังของเขาจะเพิ่มขึ้นและลดถอยลงตามดวงอาทิตย์ เขาอาจมีกำลังเป็นสามเท่าเมื่อถึงยามเที่ยง แต่เมื่อตะวันตกดิน พละกำลังก็เสื่อมถอยลง กาเวนมีความรู้เกี่ยวกับสมุนไพรอย่างชำนาญ ทำให้เขาเป็นผู้อภิบาลอันวิเศษ กาเวนมีบุตรสามคนคือ Florence, Lovell, และ Gingalain คนหลังสุดนี้บางครั้งได้ชื่อว่า Libeaus Desconus หรือ Le Bel Inconnu ฉายา the Fair Unknown ตามตำนานอาเธอร์ของเวลส์ ลักษณะของกาเวนตรงกับวีรบุรุษชาวพื้นเมืองคนหนึ่งชื่อ Gwalchmei</doc>
