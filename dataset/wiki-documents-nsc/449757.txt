<doc id="449757" url="https://th.wikipedia.org/wiki?curid=449757" title="บูมเมอแรง (อัลบั้มธงไชย แมคอินไตย์)">บูมเมอแรง (อัลบั้มธงไชย แมคอินไตย์) บูมเมอแรง เป็นอัลบั้มเพลงที่ 5 ของธงไชย แมคอินไตย์ ในสังกัดจีเอ็มเอ็ม แกรมมี่ ออกวางแผงจำหน่ายในปี พ.ศ. 2533 โดยมี สมชาย กฤษณะเศรณี เป็นโปรดิวเซอร์ โดยถูกจัดให้เป็นอัลบั้มที่ดีที่สุดของแกรมมี่ในปีดังกล่าว ซึ่งสร้างสถิติยอดจำหน่าย 2 ล้านตลับแรกของนักร้องแกรมมี่ และถูกจัดให้เป็นอัลบั้มที่เป็นที่สุดแห่งปี สำหรับเพลงเปิดตัวคือเพลง บูมเมอแรง ออกอากาศทางโทรทัศน์พร้อมภาพยนตร์เพลงที่กำกับโดย ดล ผดุงวิเชียร ซึ่งถือเป็นการเปิดตัวที่ไม่เหมือนอัลบั้มอื่นๆของเบิร์ดที่เน้นภาพลักษณ์อบอุ่น โดยอัลบั้มนี้นำเสนอเบิร์ดเป็นฮีโร่ที่มาพร้อมกับอาวุธ คือ บูมเมอแรง ในภาพลักษณ์เรียบง่ายเสื้อยืดสีเทา กางเกงยีนส์ และต่อเนื่องด้วยการเปิดตัวเพลง คู่กัด อีกหนึ่งเพลงดังแห่งยุค และเพลงดังอื่นๆ อาทิ เพลงเงียบๆคนเดียว เพลงหมอกหรือควัน เป็นต้น และจากความสำเร็จของอัลบั้มดังกล่าวทำให้เบิร์ดมีทัวร์คอนเสิร์ตที่ใช้ชื่อว่ามนุษย์บูมเมอแรงทุกภาค และต่อเนื่องด้วย คอนเสิร์ตแบบเบิร์ดเบิร์ดโชว์ ครั้งที่ 4 โดยรายชื่อเพลงอัลบั้มบูมเมอแรง ดังนี้รายชื่อเพลงรางวัลและความสำเร็จรางวัลและความสำเร็จ. - ปี 2533 "อัลบั้มที่ประสบความสำเร็จสูงสุด " มอบรางวัลโดยบริษัทไทยน้ำทิพย์ ผู้ผลิตเครื่องดื่มโค้ก ประเทศไทย ในโอกาสที่อัลบั้มเบิร์ด "บูมเมอแรง" ประสบความสำเร็จสูงสุด โดยมียอดจำหน่ายเทปเกิน 2 ล้านตลับ - ปี 2534 "นักร้องที่มียอดจำหน่ายเทปขายดีที่สุด" อัลบั้ม "บูมเมอแรง" ยอดจำหน่าย 2 ล้านตลับ จากสรุปผลโดยหนังสือพิมพ์เอกชน ปีที่ 1 ฉบับที่ 1 ปี 2534 - ปี 2552 จัดให้เป็น "อัลบั้มที่มียอดจำหน่ายเทปสูงสุด" อัลบั้ม "บูมเมอแรง" ปี 2533 ยอดจำหน่ายเทป 2 ล้านตลับ จากสกุ๊ป "ย้อนวันวานล้านตลับ ยุครุ่งเรืองวงการเพลงไทย" ของหนังสือพิมพ์คม ชัด ลึก - ปี 2559 เพลง "คู่กัด" ถูกจัดให้เป็นอันดับ 1 "เพลงฮิตที่สุดของปี 1990" จาก 10 เพลงฮิตที่สุดของปี 1990 สรุปโดยเว็บไซต์ข่าว Sanook.com วันที่ 6 ตุลาคม 2559 - ปี 2559 ได้รับการจัดอันดับให้เป็น "อัลบั้มที่ดีที่สุดของแกรมมี่ ปี 1990" อันดับ 1 จากการจัดอันดับ 6 อัลบั้มที่ดีที่สุดของแกรมมี่ ปี 1990 โดย GMM Superstar- Label Under GMM Trading วันที่ 18 ธันวาคม 2559 - ปี 2560 ได้รับการจัดอันดับให้เป็น "อัลบั้มแห่งทศวรรษ" อันดับ 3 ในรอบ 10 ปี (ยุค 90 : จาก 1990-1999) สร้างสถิติ 2 ล้านตลับแรกของนักร้องแกรมมี่ โดย GMM Superstar วันที่ 1เมษายน 2560 - ปี 2560 ได้รับการจัดอันดับให้เป็น "อัลบั้มขายดีที่สุดตลอดกาลของแกรมมี่" อันดับ 4 ยอดขายเกิน 2 ล้านตลับ โดย GMM Superstarสรุปการจัดอันดับ 33 BEST-Selling Albums of ALL TIME "33 อัลบั้มขายดีที่สุดตลอดกาลของแกรมมี่" วันที่ 6 พฤษภาคม 2560 - ปี 2560 ได้รับการจัดให้เป็นอันดับ 3 อัลบั้มที่ขายดีที่สุดตลอดกาลของศิลปินแกรมมี่ : ศิลปินชาย โดย GMM Superstar วันที่ 9 มิถุนายน 2560 สรุปการจัดอันดับ 33rd Year GMM GRAMMY : BEST Male Albums "33 อัลบั้มขายดีที่สุดตลอดกาลของศิลปินแกรมมี่ : ศิลปินชาย" ด้วยยอดจำหน่ายเกิน 2 ล้านตลับแรกของศิลปินแกรมมี่ - ปี 2561 ได้รับการจัดให้เป็น "อัลบั้มของศิลปินชายที่เป็นที่สุดแห่งปี 1990" จากสรุปที่สุดในความทรงจำ ที่สุด..ของแกรมมี่ วันที่ 13 มกราคม 2561 โดย GMM Superstar</doc>
