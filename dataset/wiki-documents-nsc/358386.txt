<doc id="358386" url="https://th.wikipedia.org/wiki?curid=358386" title="เยือร์เกิน คลินส์มัน">เยือร์เกิน คลินส์มัน เยือร์เกิน คลินส์มัน (; เกิดวันที่ 30 กรกฎาคม ค.ศ. 1964) เป็นอดีตนักฟุตบอลชาวเยอรมันในตำแหน่งกองหน้า เจ้าของฉายา "ฉลามขาว" เคยเป็นผู้จัดการทีมชาติเยอรมนี และบาเยิร์นมิวนิก ในฐานะนักฟุตบอลคลินส์มันลงเล่นกับหลายสโมสรในยุโรป และยังเป็นผู้เล่นคนสำคัญคนหนึ่งของทีมชาติเยอรมนีตะวันตกในชุดชนะเลิศฟุตบอลโลก 1990 และชุดชนะเลิศฟุตบอลชิงแชมป์ยุโรป 1996 คลินส์มันสามารถทำประตูในการลงเล่นทีมชาติใน 6 การแข่งขันที่ลงทำการแข่งขัน ตั้งแต่ฟุตบอลชิงแชมป์แห่งชาติยุโรป 1988 ถึงฟุตบอลโลก 1998 เป็นผู้จัดการทีมชาติเยอรมนี ในชุดอันดับ 3 ฟุตบอลโลก 2006 เป็นผู้ฝึกสอนให้กับบาเยิร์นมิวนิก เมื่อเดือนกรกฎาคม 2008 และต่อมาเป็นผู้จัดการทีมชาติสหรัฐอเมริกา ก่อนจะถูกปลดในเดือนพฤศจิกายน 2016 เนื่องจากผลงานการคัดเลือกฟุตบอลโลก 2018 โซนคอนคาเคฟ ออกมาย่ำแย่ ที่ก่อนหน้านั้นสหรัฐอเมริกาแพ้ให้กับเม็กซิโก และคอสตาริกาถึง 2 นัดติด</doc>
