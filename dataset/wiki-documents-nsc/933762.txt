<doc id="933762" url="https://th.wikipedia.org/wiki?curid=933762" title="เกรย์ (หน่วยวัด)">เกรย์ (หน่วยวัด) สำหรับเกรย์ในความหมายเกี่ยวกับสี ดู สีเทา เกรย์ (, สัญลักษณ์: Gy) เป็นหน่วยอนุพันธ์เอสไอสำหรับใช้วัดปริมาณการแผ่รังสีไอออไนซ์ (ionising radiation) และปริมาณการดูดซับพลังงานจากโฟตอนโดยอิเล็กตรอน หนึ่งเกรย์มีค่าเท่ากับปริมาณพลังงานหนึ่งจูลที่ถูกดูดซับในสสารมวลหนึ่งกิโลกรัม ตั้งชื่อตาม หลุยส์ ฮาโรลด์ เกรย์ นักฟิสิกส์ชาวอังกฤษ และเริ่มใช้เมื่อ พ.ศ. 2518 ในระบบซีจีเอส ปริมาณการดูดซับพลังงานวัดในหน่วยแร็ด (rad) โดยที่ 1 rad มีค่าเท่ากับ 0.01&nbsp;Gy หน่วยแร็ดนิยมใช้มากในสหรัฐอเมริกาแม้ว่าสถาบันแห่งชาติว่าด้วยมาตรฐานและเทคโนโลยี (NIST) จะขอร้องให้เลิกใช้เด็ดขาดก็ตามนิยาม นิยาม. การดูดซับพลังงานจากกัมมันตภาพ หนึ่งเกรย์ มีค่าเท่ากับพลังงานหนึ่งจูล ที่ถูกดูดซับไว้ในสสารมวลหนึ่งกิโลกรัม เขียนเป็นหน่วยฐานได้ดังนี้ คณะกรรมการระหว่างชาติว่าด้วยการชั่งตวงวัด ระบุไว้ว่า เพื่อให้การจำแนกระหว่างปริมาณรังสีดูดซับ D และปริมาณรังสีสมมูล H เป็นไปได้สะดวกปราศจากความสับสนนั้น สมควรให้มีชื่อหน่วยที่เหมาะสม คือ เกรย์ แทนปริมาณพลังงานที่ถูกดูดซับจริง และซีเวอร์ต แทนพลังงานที่ถูกดูดซับเทียบเท่า ทั้งสองหน่วยเขียนได้เป็นจูลต่อกิโลกรัมปริมาณอันเกี่ยวเนื่องกับการแผ่รังสี ปริมาณอันเกี่ยวเนื่องกับการแผ่รังสี. ตารางต่อไปนี้แสดงความสัมพันธ์ระหว่างปริมาณต่าง ๆ ที่เกี่ยวกับการแผ่รังสี ทั้งที่เป็นหน่วยเอสไอและไม่เป็น</doc>
