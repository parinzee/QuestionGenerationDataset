<doc id="41227" url="https://th.wikipedia.org/wiki?curid=41227" title="คราบจุลินทรีย์">คราบจุลินทรีย์ คราบหินปูน () มีลักษณะเป็นแผ่นฟิล์ม นุ่มๆบางๆ มีสีเหลืองซีดถึงสีขาว และเหนียวติดฟัน การเกิดคราบหินปูนเริ่มต้นจากการจับของ กลัยโคโปรตีน (Glycoprotein) ในน้ำลาย และ จุลินทรีย์ต่างๆในช่องปาก คราบหินปูนที่ทิ้งไว้นานๆจะมีแคลเซียมมาตกตะกอนและแข็งตัว เรียกว่า หินน้ำลาย(calculus) จุลินทรีย์หลายชนิดในคราบจุลินทรีย์ใช้น้ำตาลเป็นแหล่งพลังงานและผลิตกรดออกมา กรดเหล่านี้จะไปสลายแคลเซียมและฟอสเฟตของผิวเคลือบฟัน เป็นสาเหตุให้เกิดฟันผุ เนื่องจากคราบจุลินทรีย์มีความเหนียว จึงไม่สามารถกำจัดออกได้โดยการบ้วนปาก แต่ต้องกำจัดออกด้วยการแปรงฟันและการใช้ไหมขัดฟัน ถ้าไม่กำจัดคราบจุลินทรีย์ออกไปเป็นประจำ จะก่อให้เกิดโรคฟันผุ หรือ โรคเกี่ยวกับเหงือก เช่น โรคปริทันต์อักเสบ</doc>
