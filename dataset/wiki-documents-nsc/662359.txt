<doc id="662359" url="https://th.wikipedia.org/wiki?curid=662359" title="ตอร์กาน อาซาร์">ตอร์กาน อาซาร์ ตอร์กาน กานาแอล ฟร็องซิส อาซาร์ (, ) เกิดเมื่อวันที่ 29 มีนาคม ค.ศ. 1993 เป็นนักฟุตบอลชาวเบลเยียม ปัจจุบันเล่นให้กับโบรุสเซียเมินเชินกลัทบัค เขาเป็นน้องชายของเอแดน อาซาร์ และสามารถเล่นได้ทั้งในตำแหน่งกองกลางตัวรุกและตำแหน่งปีกเช่นเดียวกับพี่ชาย ปัจจุบันอาซาร์ได้ลงเล่นในระดับนานาชาติให้กับทีมชาติเบลเยียม โดยก่อนหน้านี้เคยติดทีมชาติชุดเยาวชนมาแล้วในทุกช่วงอายุ ในเดือนพฤษภาคม ค.ศ. 2013 เขาได้ลงเล่นกับทีมชาติชุดใหญ่เป็นครั้งแรกในนัดกระชับมิตรระหว่างเบลเยียมกับสหรัฐอเมริกา และอีกหนึ่งปีต่อมา สถานะผู้เล่นทีมชาติชุดใหญ่เต็มตัวของอาซาร์ก็ได้รับการยืนยันเมื่อเขาติดรายชื่อตัวสำรองในทีมชาติที่จะลงแข่งขันในฟุตบอลโลก 2014 ในช่วงที่เล่นให้กับซึลเตอวาเรอเคมในเบลเยียมอยู่ 2 ฤดูกาลนั้น ครั้งแรกเขาได้รับรางวัลรองเท้าทองคำเบลเยียม (รางวัลสำหรับนักฟุตบอลยอดเยี่ยมในเบลเจียนโปรลีก) ในเดือนมกราคม ค.ศ. 2014 และต่อมาได้รับรางวัลนักฟุตบอลอาชีพยอดเยี่ยมในเบลเยียมในเดือนพฤษภาคม ค.ศ. 2014</doc>
