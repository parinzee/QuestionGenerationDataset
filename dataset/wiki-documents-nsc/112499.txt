<doc id="112499" url="https://th.wikipedia.org/wiki?curid=112499" title="ฮิลลารี คลินตัน">ฮิลลารี คลินตัน ฮิลลารี ไดแอน ร็อดแดม คลินตัน () เกิดวันที่ 26 ตุลาคม ค.ศ. 1947 เป็นรัฐมนตรีว่าการกระทรวงการต่างประเทศแห่งสหรัฐอเมริกา คนที่ 67 ในรัฐบาลประธานาธิบดีบารัก โอบามา อดีตสมาชิกวุฒิสภาจากรัฐนิวยอร์กในระหว่างปี ค.ศ. 2001 - 2009 ฮิลลารีเป็นภริยาบิล คลินตัน ประธานาธิบดีคนที่ 42 แห่งสหรัฐอเมริกา เธอจึงเป็นสุภาพสตรีหมายเลขหนึ่งของสหรัฐอเมริกา ระหว่างปี ค.ศ. 1993 - 2001 ในการเลือกตั้งประธานาธิบดีสหรัฐอเมริกา ค.ศ. 2008 เธอเคยลงสมัครเป็นตัวแทนพรรคเดโมแครตชิงตำแหน่งประธานาธิบดีด้วย แต่พ่ายแพ้ให้บารัก โอบามา ในครั้งนั้น ต่อมาในปี ค.ศ. 2016 ในการเลือกตั้งประธานาธิบดีสหรัฐอเมริกา ค.ศ. 2016 เธอได้เป็นตัวแทนพรรคเดโมแครต และช่วงชิงตำแหน่งประธานาธิบดีกับดอนัลด์ ทรัมป์ นักธุรกิจจากรัฐนิวยอร์ก นับเป็นผู้หญิงคนแรกที่ได้เป็นตัวแทนพรรคการเมืองหลักในการเลือกตั้งประธานาธิบดีสหรัฐอเมริกาประวัติชีวิตวัยเด็ก ประวัติ. ชีวิตวัยเด็ก. ฮิลลารีเกิดวันที่ 26 ตุลาคม ค.ศ. 1947 ที่โรงพยาบาลเอดจ์วอเตอร์ (Edgewater Hospital) ในนครชิคาโก รัฐอิลลินอยส์ ก่อนจะย้ายไปพำนักที่เมืองปาร์ก ริดจ์ในรัฐเดียวกันนั่นเอง เมื่อนางฮิลลารีมีอายุได้ 3 ปี ฮิลลารีเป็นบุตรสาวคนโตของ ฮิวจ์ เอลส์เวิร์ท ร็อดแฮม และโดโรธี เอ็มม่า โฮเวลล์ บิดาของฮิลลารีเป็นเจ้าของธุรกิจสิ่งทอขนาดเล็ก ส่วนมารดานั้นเป็นแม่บ้าน เธอมีน้องอีก 2 คนคือ ฮิวจ์และโทนี่การศึกษา การศึกษา. ฮิลลารีสำเร็จการศึกษาด้านรัฐศาสตร์จากวิทยาลัยสตรีเวลเลสลีย์ โดยเธอได้รับเกียรตินิยม จากนั้นศึกษาต่อด้านกฎหมายในมหาวิทยาลัยเยล และรู้จักกับบิล คลินตัน ซึ่งขณะนั้นก็เรียนด้านกฎหมายอยู่ที่มหาวิทยาลัยเยลเช่นกัน ทั้งคู่แต่งงานกันเมื่อวันที่ 11 ตุลาคม ค.ศ. 1975 โดยมีบุตรี 1 คนคือ เชลซี คลินตันสุภาพสตรีหมายเลขหนึ่งแห่งสหรัฐอเมริกา สุภาพสตรีหมายเลขหนึ่งแห่งสหรัฐอเมริกา. หลังจากที่บิล คลินตัน สามีของเธอได้รับเลือกเป็นประธานาธิบดีสหรัฐอเมริกา และเข้ารับตำแหน่งในวันที่ 20 มกราคม ค.ศ. 1993 ฮิลลารีจึงเป็นสุภาพสตรีหมายเลขหนึ่งของสหรัฐอเมริกา ฮิลลารีนับเป็นสุภาพสตรีหมายเลขหนึ่งคนแรกที่มีวุฒิการศึกษาระดับปริญญาบัณฑิต และมีอาชีพเป็นทางการก่อนได้รับตำแหน่ง เธอยังเป็นสุภาพสตรีหมายเลขหนึ่งคนแรกที่มีสำนักงานของตัวเองอยู่ในปีกฝั่งตะวันตกของทำเนียบขาว ซึ่งก่อนหน้าที่ สุภาพสตรีหมายเลขหนึ่งจะดูแลปีกฝั่งตะวันออกเท่านั้น โดยเธอยังเป็นที่ยอมรับกันว่า เป็นหนึ่งในสุภาพสตรีหมายเลขหนึ่งที่มีอิทธิพลมากที่สุดเคียงคู่กันกับ เอลินอร์ รูสเวลท์ อดีตสุภาพสตรีหมายเลขหนึ่งในสมัยประธานาธิบดีแฟรงกลิน ดี. โรสเวลต์ ถึงแม้ว่า ฮิลลารีจะถูกวิพากษ์วิจารณ์อย่างหนักในการที่เธอเข้ามามีบทบาทในการทำงานของคณะรัฐบาล แต่ฝ่ายที่สนับสนุนก็ออกมาโต้แย้งว่า ประชาชนที่เลือกบิล คลินตันให้เข้ามาดำรงตำแหน่งประธานาธิบดีย่อมรู้ถึงข้อนี้ดีประวัติทางการเมืองสมาชิกวุฒิสภาจากรัฐนิวยอร์ก ประวัติทางการเมือง. สมาชิกวุฒิสภาจากรัฐนิวยอร์ก. หลังจากที่อดีตสมาชิกวุฒิสภารัฐนิวยอร์ก แดเนียล แพทริค มอยนิแฮนประกาศเกษียณ ได้มีสมาชิกในพรรคเดโมแครตหลายคน รวมไปถึงสมาชิกสภาผู้แทนราษฎร ชาร์ลส บี แรนเกล สนับสนุนให้ฮิลลารีลงสมัครรับเลือกในการเลือกตั้งปี ค.ศ. 2000 หลังจากที่ฮิลลารีตัดสินใจลงสมัคร เธอและบิลได้ซื้อบ้านในชานเมืองนิวยอร์ก ฮิลลารีนับเป็นสุภาพสตรีหมายเลขหนึ่งคนแรกที่ลงรับเลือกตั้ง และได้รับเลือกถึง 2 สมัยด้วยกัน แต่ในสมัยที่ 2 ดำรงตำแหน่งไม่ครบวาระ เนื่องจากเธอเข้ารับรับตำแหน่งรัฐมนตรีว่าการกระทรวงการต่างประเทศในปี ค.ศ. 2009 และในปี ค.ศ. 2016 เธอถูกโจมตีจากนายดอนัลด์ ทรัมป์ คู่แข่งจากพรรครีพับลิกัน ว่าในขณะที่เป็นสมาชิกวุฒิสภา เธอสนับสนุนสงครามอิรัก ในสมัยประธานาธิบดีจอร์จ ดับเบิลยู. บุช โดยเธอยอมรับว่าในครั้งนั้นเป็นการตัดสินใจที่ผิดพลาด และกล่าวขอโทษการชิงตำแหน่งตัวแทนพรรคในการเลือกตั้งประธานาธิบดีปี 2008 การชิงตำแหน่งตัวแทนพรรคในการเลือกตั้งประธานาธิบดีปี 2008. เมื่อวันที่ 20 มกราคม ค.ศ. 2007 นางฮิลลารีได้ประกาศผ่านเว็บไซต์ว่า เธอตัดสินใจจะลงสมัครรับเลือกเป็นตัวแทนของพรรคเดโมแครต ในการชิงชัยตำแหน่งประธานาธิบดีในปี ค.ศ. 2008 โดยฮิลลารีเป็นสตรีคนแรกในประวัติศาสตร์ที่ลงสมัครเป็นตัวแทนของพรรคระดับชาติ โดยในช่วงครึ่งปีแรก ฮิลลารีมีคะแนนนำในการสำรวจคะแนนนิยม โดยคู่แข่งของเธอคือ บารัก โอบามา (ปัจจุบันดำรงตำแหน่งประธานาธิบดีคนที่ 44 แห่งสหรัฐอเมริกา)สมาชิกวุฒิสภาจากรัฐอิลลินอยส์ และอดีตสมาชิกวุฒิสภาจอห์น เอ็ดเวิดส์จากรัฐนอร์ทแคโรไลนา โดยสโลแกนของเธอคือ "ประสบการณ์(Experience)" ฮิลลารี และโอบามา นับได้ว่า มีคะแนนคู่คี่สูสีกันมาโดยตลอด โดยต่างกันผลัดกันแพ้ผลัดกันชนะในการเลือกตั้งตามรัฐต่างๆ แต่หลังจากการเลือกตั้งสุดท้ายเมื่อวันที่ 3 มิถุนายน ค.ศ. 2008 โอบามามีคะแนนเสียงเพียงพอ และได้รับเลือกเป็นตัวแทนของพรรคเดโมแครต ฮิลลารีได้ออกมาประกาศยอมรับความพ่ายแพ้และประกาศสนับสนุนบารัก โอบามาในการลงสมัครรับเลือกตั้งเป็นประธานาธิบดีตัวแทนพรรคในการเลือกตั้งประธานาธิบดีปี 2016 ตัวแทนพรรคในการเลือกตั้งประธานาธิบดีปี 2016. ฮิลลารี เอาชนะเบอร์นี แซนเดอร์ส สมาชิกวุฒิสภาจากรัฐเวอร์มอนต์ และกลายเป็นตัวแทนพรรคเดโมแครตในการการเลือกตั้งประธานาธิบดีสหรัฐอเมริกาปี 2016 ซึ่งเธอเป็นสตรีคนแรกที่ได้รับเลือกให้เป็นตัวแทนของพรรคการเมืองใหญ่ในสหรัฐอเมริกา และช่วงชิงตำแหน่งกับนายดอนัลด์ ทรัมป์ ตัวแทนจากพรรครีพับลิกัน และมีการเลือกตั้งในวันที่ 8 พฤศจิกายน ค.ศ. 2016 โดยนายดอนัลด์ ทรัมป์ เป็นผู้ชนะ ได้คะแนน 306 นางฮิลลารีได้คะแนน 232 หลังจากผลการเลือกตั้งประกาศ เธอได้โทรศัพท์ไปหาดอนัลด์ ทรัมป์ ยอมรับความพ่ายแพ้และแสดงความยินดีกับประธานาธิบดีคนใหม่ และนายดอนัลด์ ทรัมป์ ยังกล่าวชื่นชมฮิลลารีว่า ทำงานหนักอย่างยิ่งเพื่อสหรัฐอเมริการัฐมนตรีว่าการกระทรวงการต่างประเทศ รัฐมนตรีว่าการกระทรวงการต่างประเทศ. ในกลางเดือนพฤศจิกายน ค.ศ. 2008 หลังได้รับเลือก ประธานาธิบดีบารัก โอบามาได้มาพูดคุยกับฮิลลารี โดยเขาได้ขอให้นางฮิลลารีรับตำแหน่งรัฐมนตรีว่าการกระทรวงการต่างประเทศ ซึ่งเธอก็ยอมรับตำแหน่ง และดำรงตำแหน่งตั้งแต่วันที่ 21 มกราคม ค.ศ. 2009 - 1 กุมภาพันธ์ ค.ศ. 2013</doc>
