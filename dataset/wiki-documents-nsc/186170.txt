<doc id="186170" url="https://th.wikipedia.org/wiki?curid=186170" title="ชรินรัตน์ พุทธปวน">ชรินรัตน์ พุทธปวน รองศาสตราจารย์ ดร.ชรินรัตน์ พุทธปวน (21 สิงหาคม พ.ศ. 2496 - ) เดิมชื่อ "สาคร พุทธปวน" เป็นบุตรของพ่อหลวงอินสนธิ์ กับแม่แปง พุทธปวน เป็นชาวจังหวัดลำพูนโดยกำเนิด เป็นอดีตสมาชิกสภาผู้แทนราษฎร จังหวัดเชียงใหม่ และสมาชิกสภาผู้แทนราษฎร แบบบัญชีรายชื่อ พรรคไทยรักไทยการศึกษา การศึกษา. ดร.ชรินรัตน์ พุทธปวน จบการศึกษาระดับปริญญาตรี สาขาการพยาบาล จากมหาวิทยาลัยเชียงใหม่ เมื่อปี พ.ศ. 2518 ( ปีการศึกษา 2517 ) ระดับปริญญาโท สาขาการบริหารการพยาบาล จุฬาลงกรณ์มหาวิทยาลัย (พ.ศ. 2522) และระดับปริญญาเอก สาขาการวิจัยและพัฒนาหลักสูตร มหาวิทยาลัยศรีนครินทรวิโรฒ ประสานมิตร ในปี พ.ศ. 2533 ในระหว่างศึกษาที่มหาวิทยาลัยเชียงใหม่ ได้รับการเลือกตั้งเป็นสมาชิกสภานักศึกษา มหาวิทยาลัยเชียงใหม่ ในปีการศึกษา 2516 และเป็นนายกสโมสรนักศึกษา คณะพยาบาลศาสตร์ มหาวิทยาลัยเชียงใหม่ ในปีการศึกษา 2517การทำงาน การทำงาน. ดร.ชรินรัตน์ พุทธปวน เริ่มทำงานในภาควิชาการพยาบาลพื้นฐาน คณะพยาบาลศาสตร์ มหาวิทยาลัยเชียงใหม่ และเจริญก้าวหน้าเรื่อยมา จนดำรงตำแหน่งรองศาสตราจารย์ ภาควิชาบริหารการพยาบาล คณะพยาบาลศาสตร์ มหาวิทยาลัยเชียงใหม่ จากนั้นจึงหันเข้ามาสู่วงการการเมืองโดยลงสมัครสมาชิกสภาผู้แทนราษฎร ในการเลือกตั้งวันที่ 13 กันยายน พ.ศ. 2535 ในนามพรรคพลังธรรม ต่อมาจึงย้ายมาสังกัดพรรคประชาธิปัตย์ และได้รับการเลือกตั้งเป็นสมาชิกสภาผู้แทนราษฎรจังหวัดเชียงใหม่ การเลือกตั้ง พ.ศ. 2539 จากนั้นการเลือกตั้งในปี พ.ศ. 2544 จึงย้ายมาสังกัดพรรคไทยรักไทย แต่เนื่องจากพื้นที่ทับซ้อนกับนายปกรณ์ บูรณุปกรณ์ จึงได้ย้ายมาสมัครในแบบบัญชีรายชื่อ และเป็นสมาชิกสภาผู้แทนราษฎร แบบบัญชีรายชื่อ พรรคไทยรักไทย และที่ปรึกษารัฐมนตรีว่าการกระทรวงการท่องเที่ยวและกีฬา (สมศักดิ์ เทพสุทิน) ในการเลือกตั้งสมาชิกสภาผู้แทนราษฎร พ.ศ. 2550 ดร.ชรินรัตน์ พุทธปวน ได้ลงสมัครในนามพรรคชาติไทย หมายเลข 1 แต่ไม่ได้รับการเลือกตั้ง จากนั้นในปี พ.ศ. 2551 จึงได้เข้ารับตำแหน่งผู้ช่วยอธิการบดี และรองอธิการบดีมหาวิทยาลัยคริสเตียน กระทั่งปี พ.ศ. 2552 จึงเข้าทำงานเป็นอาจารย์ประจำมหาวิทยาลัยราชภัฏสวนสุนันทา ต่อมาในปี พ.ศ. 2554 ได้เข้าร่วมงานการเมืองกับพรรครักษ์สันติ ซึ่งนำโดย ร้อยตำรวจเอก ดร.ปุระชัย เปี่ยมสมบูรณ์ และลงสมัคร ส.ส.ในระบบบัญชีรายชื่อลำดับที่ 6 แต่ไม่ได้รับเลือกตั้ง ต่อมาได้ลาออกจากการเป็นสมาชิกพรรคในเดือนมกราคม พ.ศ. 2555 และเป็นผู้ก่อตั้งชมรมจิตอาสาพัฒนาประเทศไทย จนขยายตัวและยกฐานะเป็นสมาคมจิตอาสาพัฒนาประเทศไทย เมื่อวันที่ 14 มีนาคม 2555 โดยรองศาสตราจารย์ ดร.ชรินรัตน์ เป็นนายกสมาคม ในปี พ.ศ. 2556 รศ.ดร.ชรินรัตน์ ได้ก่อตั้งและเป็นผู้รับใบอนุญาต วิทยาลัยเทคโนโลยีชรินรัตน์ลำพูน โดยเปิดการเรียนการสอนปีแรก ใน ปีการศึกษา 2557รางวัล รางวัล. รศ.ดร.ชรินรัตน์ เคยได้รับทุน และรางวัลเชิดชูเกียรติจากหน่วยงาน องค์กรต่างๆ หลายองค์กร อาทิ- ทุนธนาคารกรุงเทพ จำกัด ประจำปี 2511 - ทุนสมาคมพยาบาลแห่งประเทศไทย ประจำปี 2522 - ทุนสำนักงานคณะกรรมการสาธารณสุขมูลฐาน ประจำปี 2532-33 - ทุนฟุลไบร์ท ประจำปี 2533 - ทุนสำนักงานคณะกรรมการสาธารณสุขอาเซียน ประจำปี 2535 - โล่บุคคลทำประโยชน์ต่อสังคมดีเด่น ประจำปี 2541 จากสมาคมนักข่าวเชียงใหม่ มอบโดยพลตรีสนั่น ขจรประศาสตร์ - โล่สตรีตัวอย่าง ประจำปี 2542 สาขานักพัฒนาสังคม จากมูลนิธิเพื่อสังคมไทย และหนังสือพิมพ์เส้นทางเศรษฐกิจ มอบโดยท่านผู้หญิงบุญเรือน ชุณหวัณ - โล่คนดีสังคมไทย ประจำปี 2544 สาขานักพัฒนาส่งเสริมคุณภาพชีวิต จากมูลนิธิเพื่อสังคมไทย และหนังสือเส้นทางเศรษฐกิจ มอบโดย พลเอกธรรมรักษ์ อิศรางกูร ณ อยุธยา - โล่คนดีศรีพุทธศาสน์ ประจำปี 2552 ในพระอุปถัมถ์หม่อมเจ้าหญิงจันทรจรัสศรี ยุคล ประทานโดยหม่อมเจ้าหญิงมาลินี ยุคล - โล่บุคคลตัวอย่าง ประจำปี 2556 โดยหนังสือพิมพ์ระฆังข่าว ประทานโดย มรว.สมลาภ กิติยากร เลขานุการในพระองค์ พระเจ้าวรวงค์เธอ พระองค์เจ้าโสมสวลี พระวรราชาธินัดดามาตุ - โล่พระลัญจกร ญสส.ประดิษฐานโล่รางวัล “สิงห์ทอง” โดยสมเด็จพระญานสังวร สมเด็จพระสังฆราช สกลมหาสังฆปรินายก ในฐานะ “ ผู้บริหารและนักพัฒนาองค์กรดีเด่นแห่งปี” ประจำปี 2556 (รางวัลธรรมาภิบาล) โดยสมัชชานักจัดรายการข่าววิทยุ โทรทัศน์ หนังสือพิมพ์แห่งประเทศไทย ประทานโดยฯพณฯ พลเอกพิจิตร กุลวณิชย์ องคมนตรี - โล่หนึ่งคนดี ใต้ร่มพระบารมี พระผู้ทรงเป็นแม่และครูแห่งแผ่นดิน ประจำปี 2556 โดยสมาคมสโมสรวัฒนธรรมหญิงในพระบรมราชินูปถัมภ์ โดยสมาคมสโมสรวัฒนธรรมหญิงในพระบรมราชินูปถัมภ์ ประทานโดยท่านหญิงประภาพรรณ ภาณุพันธุ์ กรโกสียกาจ พระราชปนัดดาในพระบาทสมเด็จพระจอมเกล้าเจ้าอยู่หัว - โล่รางวัล ธรรมลักษณ์ ประจำปี 2556 โดยมูลนิธิธรรมลักษณ์ศิลา โครงการจริยธรรมเพื่อขับเคลื่อนการพัฒนาสังคม ถวายพระเกียรติเจริญพระชันษา ๑๐๐ ปี สมเด็จพระญานสังวร สมเด็จพระสังฆราช สกลมหาสังฆปรินายก ประทานโดย สมเด็จพระมหารัชมังคลาจารย์ - โล่รางวัล บุคคลแบบอย่าง คนดี คิดดี สังคมดี ตามรอยพระยุคลบาท รางวัล “พระกินรี” ประจำปี 2558 ประทานโดย มรว.สมลาภ กิติยากร เลขานุการในพระองค์ พระเจ้าวรวงค์เธอ พระองค์เจ้าโสมสวลี พระวรราชาธินัดดามาตุ - โล่รางวัลธรรมาภิบาล “สิงห์ทอง” (รางวัลนักบริหารและนักพัฒนาองค์กรดีเด่นแห่งปี) ประจำปี 2558 โดยสมัชชานักจัดรายการข่าววิทยุ โทรทัศน์ หนังสือพิมพ์แห่งประเทศไทย ประทานโดยฯพณฯ นายอำพล เสนาณรงค์ องคมนตรี - โล่รางวัล “ศรีเทพ” คนดีของแผ่นดิน “สร้างชาติ สร้างไทย แทนคุณแผ่นดิน” ประจำปี 2558 โดย สภาเครือข่ายเพื่อความมั่นคงของประเทศไทย ( ส.ม.ท. ) ประทานรางวัล โดยเจ้าพระคุณ สมเด็จพระวันรัตน์เครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย(ป.ม.) - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก(ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.)</doc>
