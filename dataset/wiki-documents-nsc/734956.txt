<doc id="734956" url="https://th.wikipedia.org/wiki?curid=734956" title="พระศากยปุตติยวงศ์ (ต่อศักดิ์ สุนฺทรวาที)">พระศากยปุตติยวงศ์ (ต่อศักดิ์ สุนฺทรวาที) พระศากยปุตติยวงศ์ (ต่อศักดิ์ สุนฺทรวาที) ผู้ช่วยเจ้าอาวาสวัดอรุณราชวรารามประวัติ ประวัติ. พระศากยปุตติยวงศ์ นามเดิม ต่อศักดิ์ สิงหสุรศักดิ์ เกิดเมื่อวันศุกร์ที่ 15 มีนาคม พ.ศ. 2517 เป็นชาวอำเภอบ้านเขว้า จังหวัดชัยภูมิ พ.ศ. 2529 ได้บรรพชา ณ วัดมัชฌิมาวาส อำเภอบ้านเขว้า จังหวัดชัยภูมิ โดยมีพระครูโชติวราจารย์ เป็นพระอุปัชฌาย์ พ.ศ. 2531 สอบได้นักธรรมชั้นเอก สำนักเรียนคณะจังหวัดนนทบุรี วัดเฉลิมพระเกียรติ พ.ศ. 2537 ได้อุปสมบท ณ วัดมัชฌิมาวาส จังหวัดชัยภูมิ โดยมีพระธรรมสิริชัย เจ้าอาวาสวัดอรุณราชวราราม เป็นพระอุปัชฌาย์ ในการนี้ พระบาทสมเด็จพระเจ้าอยู่หัวฯ ทรงพระกรุณาโปรดเกล้าพระราชทาน เครื่องอัฐบริขารการอุปสมบท เป็นพระภิกษุในพระพุทธศาสนา ตามหมายรับสั่ง สำนักพระราชวังที่ 25003 ลงวันที่ 20 ธันวาคม พ.ศ. 2536 ถึงพ.ศ. 2538 สอบได้เปรีญธรรม 3 ประโยค สำนักเรียนคณะจังหวัดชัยภูมิ วัดกลางเมืองเก่า ตั้งแต่อุปสมบทแล้วได้สนองงานพระอุปัชฌาย์มาโดยตลอด ต่อมาได้รับแต่งตั้งให้เป็นผู้รักษาการเจ้าอาวาสวัดโบสถ์ จังหวัดปทุมธานี ถึงปีพ.ศ. 2545 ได้รับแต่งตั้งให้เป็นผู้ช่วยเจ้าอาวาสวัดอรุณราชวราราม เป็นกรณีพิเศษ และต่อมาได้เป็นเจ้าคณะ 5 วัดอรุณราชวราราม ตามลำดับ ในปีพ.ศ. 2558 ได้รับพระบัญชาแต่งตั้งเป็น ที่ปรึกษาประธานสำนักงานกำกับพระธรรมทูตไปต่างประเทศ ในปี พ.ศ.2561 ได้รับแต่งตั้งให้เป็นผู้รักษาการแทนเจ้าอาวาสวัดโบสถ์ ต.บ้านกลาง อ.เมือง จ.ปทุมธานี อีกครั้งหนึ่งผลงาน ผลงาน. พระศากยปุตติยวงศ์ เป็นผู้ริเริ่มและฟื้นฟูประเพณีวันมาฆบูชาที่วัดอรุณราชวราราม ซึ่งในการนี้ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ได้เสด็จเป็นองค์ประธาน บำเพ็ญพระกุศลสวดสรรเสริญพระรัตนตรัย และเดินเทียนเวียนทักขิณาวัฏรอบองค์พระปรางค์ และได้ปฏิบัติเป็นประเพณีสืบมา นอกจากนี้ยังเป็นผู้ริเริ่มจัดโครงการต่างๆ เช่น การจัดงานสัปดาห์ส่งเสริมพระพุทธศาสนาเนื่องในเทศกาลวันวิสาขบูชา งานประเพณีหล่อเทียนพรรษา งานเจริญพุทธมนต์ส่งท้ายปีเก่าต้อนรับปีใหม่ เป็นต้น ปีพ.ศ. 2550 ได้เป็นประธานดำเนินการก่อสร้าง ศูนย์ปฏิบัติธรรมอรุณธรรมสถาน ในพระสังฆราชูปถัมภ์ฯ จังหวัดชัยภูมิ เพื่อสืบทอดเจตนารมณ์พระเดชพระคุณพระธรรมสิริชัย อดีตเจ้าอาวาสวัดอรุณราชวราราม ในปีพ.ศ. 2552 ได้เป็นผู้ออกแบบเมรุปราสาทรามัญ งานออกเมรุพระราชทานเพลิงศพ พระธรรมสิริชัย(บุญเลิศ โฆสโก) ในปีพ.ศ. 2555 ได้รับมอบหมายให้เป็นประธานดำเนินการยกร่างโครงการบูรณะพระอาราม วัดอรุณราชวราราม เฉลิมพระกียรติ พระบาทสมเด็จพระเจ้าอยุ่หัว 84 พรรษา และสมเด็จพระนางเจ้าสิริกิติ์ พระบรมราชินีนาถ 80 พรรษา และยังได้รับมอบหมายให้เป็นประธานฝ่ายพิธีการ ฝ่ายสถานที่ ฝ่ายดูแลภูมิทัศน์ วัดอรุณราชวราราม จนถึงปัจจุบันสมณศักดิ์สมณศักดิ์. - พ.ศ. 2538 เป็นพระปลัด - พ.ศ. 2545 เป็นพระครูปลัดธรรมวงศานุวัตร - พ.ศ. 2549 เป็นพระครูอรุณธรรมานุวัตร - พ.ศ. 2554 เป็นพระครูสัญญาบัตร ผู้ช่วยเจ้าอาวาสพระอารามหลวง ชั้นพิเศษ ในราชทินนามเดิม - พ.ศ. 2555 เป็นพระราชาคณะชั้นสามัญที่ พระศากยปุตติยวงศ์ลำดับราชทินนาม พระศากยปุตติยวงศ์</doc>
