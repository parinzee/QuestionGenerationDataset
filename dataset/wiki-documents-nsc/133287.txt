<doc id="133287" url="https://th.wikipedia.org/wiki?curid=133287" title="คณะรัฐมนตรีไทย คณะที่ 13">คณะรัฐมนตรีไทย คณะที่ 13 คณะรัฐมนตรี คณะที่ 13 ของไทย (17 กันยายน พ.ศ. 2488 - 31 มกราคม พ.ศ. 2489) หม่อมราชวงศ์เสนีย์ ปราโมช เป็นนายกรัฐมนตรี ประกาศพระบรมราชโองการ เมื่อวันที่ 17 กันยายน พ.ศ. 2488 นายปรีดี พนมยงค์ ผู้สำเร็จราชการแทนพระองค์ ลงนามในประกาศ พระยามานวราชเสวี (ปลอด ณ สงขลา) ประธานสภาผู้แทนราษฎร เป็นผู้ลงนามรับสนองพระบรมราชโองการรายชื่อคณะรัฐมนตรีคณะที่ 13 ของไทย รายชื่อคณะรัฐมนตรีคณะที่ 13 ของไทย. ในวันที่ 19 กันยายน พ.ศ. 2488 มีการแต่งตั้งคณะรัฐมนตรี ดังนี้1. พลตำรวจเอก อดุล อดุลเดชจรัส เป็นรองนายกรัฐมนตรี และรัฐมนตรีว่าการกระทรวงสาธารณสุข 2. พลโทชิต มั่นศิลป์ สินาดโยธารักษ์ เป็นรัฐมนตรีว่าการกระทรวงกลาโหม 3. นายดิเรก ชัยนาม เป็นรัฐมนตรีว่าการกระทรวงการคลัง 4. หม่อมราชวงศ์เสนีย์ ปราโมช เป็นรัฐมนตรีว่าการกระทรวงการต่างประเทศ 5. พระยาอรรถการีย์นิพนธ์ (สิทธิ จุณณานนท์) เป็นรัฐมนตรีว่าการกระทรวงเกษตราธิการ 6. หม่อมหลวงอุดม สนิทวงศ์ เป็นรัฐมนตรีว่าการกระทรวงพาณิชย์ และกระทรวงอุตสาหกรรม 7. นายสพรั่ง เทพหัสดิน ณ อยุธยา เป็นรัฐมนตรีว่าการกระทรวงคมนาคม 8. นายทวี บุณยเกตุ เป็นรัฐมนตรีว่าการกระทรวงมหาดไทย 9. พระยานลราชสุวัจน์ (ทองดี นลราชสุวัจน์) เป็นรัฐมนตรีว่าการกระทรวงยุติธรรม 10. พระตีรณสารวิศวกรรม (ตรี ตีรณสาร) เป็นรัฐมนตรีว่าการกระทรวงศึกษาธิการ 11. นายประจวบ บุนนาค เป็นรัฐมนตรีช่วยว่าการกระทรวงสาธารณสุข 12. นายทวี ตะเวทิกุล เป็นรัฐมนตรี 13. นายสงวน ตุลารักษ์ เป็นรัฐมนตรี 14. นายวิจิตร ลุลิตานนท์ เป็นรัฐมนตรี 15. นายเตียง ศิริขันธ์ เป็นรัฐมนตรี 16. นายทอง กันทาธรรม เป็นรัฐมนตรี 17. นายพึ่ง ศรีจันทร์ เป็นรัฐมนตรี 18. นายจำลอง ดาวเรือง เป็นรัฐมนตรี 19. นายจรูญ สืบแสง เป็นรัฐมนตรี 20. พระสุทธิอรรถนฤมนตร์ (สุธ เลขยานนท์) เป็นรัฐมนตรี 21. เจ้าวรทัศน์ ณ ลำพูน เป็นรัฐมนตรี 22. นายชิต เวชประสิทธิ์ เป็นรัฐมนตรี คณะรัฐมนตรีแถลงนโยบายต่อสภาผู้แทนราษฎรเมื่อวันที่ 19 กันยายน พ.ศ. 2488 และได้รับความไว้วางใจในวันเดียวกัน คำแถลงนโยบายของคณะรัฐมนตรีคณะนี้ ปรากฏในหนังสือราชกิจจานุเบกษา พ.ศ. 2488 เล่ม 62 ตอน 52 หน้า 1426การปรับคณะรัฐมนตรี การปรับคณะรัฐมนตรี. เมื่อวันที่ 14 ตุลาคม พ.ศ. 2488 คณะรัฐมนตรีคณะนี้ได้มีการเปลี่ยนแปลงตามลำดับ คือ1. พลโทชิต มั่นศิลป์ สินาดโยธารักษ์ รัฐมนตรีว่าการกระทรวงกลาโหม ได้ลาออกจากตำแหน่งเนื่องจากสุขภาพไม่ดี 2. พลโทจิระ วิชิตสงคราม เป็นรัฐมนตรี 3. นายทองอินทร์ ภูริพัฒน์ เป็นรัฐมนตรี 4. นายถวิล อดุล เป็นรัฐมนตรีการสิ้นสุดของคณะรัฐมนตรีคณะที่ 13 ของไทย การสิ้นสุดของคณะรัฐมนตรีคณะที่ 13 ของไทย. คณะรัฐมนตรีคณะนี้สิ้นสุดลง เพราะเหตุที่สภาผู้แทนราษฎรชุดที่ให้ความไว้วางใจได้สิ้นสุดลง เมื่อวันที่ 15 ตุลาคม พ.ศ. 2488 โดยพระราชกฤษฎีกายุบสภาผู้แทนราษฎร พ.ศ. 2488 คณะรัฐมนตรีคณะนี้ได้รักษาการไปจนถึงวันที่ 31 มกราคม พ.ศ. 2489 ซึ่งเป็นวันตั้งนายกรัฐมนตรีใหม่ตามรัฐธรรมนูญ</doc>
