<doc id="168547" url="https://th.wikipedia.org/wiki?curid=168547" title="นิวัต พุทธประสาท">นิวัต พุทธประสาท นิวัต พุทธประสาท (30 เมษายน พ.ศ. 2515 - ) นักเขียนชาวกรุงเทพ มีผลงานรวมเรื่องสั้นและนวนิยายหลายเล่ม ได้รับรางวัลช่อการะเกดยอดนิยมจากผลงานเรื่องสั้น “ความเหลวใหล” นิวัตเป็นผู้ก่อตั้งเว็บไซต์ thaiwriter.net เว็บไซต์วรรณกรรมเว็บแรกของไทยประวัติ ประวัติ. นิวัตเริ่มเรียนชั้นประถมที่โรงเรียนประสาทวิทยาอนุชนในละแวกบ้าน ก่อนไปศึกษาในชั้นมัธยมที่โรงเรียนเทพศิรินทร์จนจบมัธยมปลาย และเข้าศึกษาต่อที่มหาวิทยาลัยรามคำแหง แต่ออกจากมหาวิทยาลัยก่อนเรียนจบ จากนั้นจึงเริ่มก่อตั้งสำนักพิมพ์เม่นวรรณกรรมประมาณปี 2543 ปัจจุบันเป็นนักเขียนอิสระ ผู้ก่อตั้งเว็บไซต์ www.thaiwriter.net เว็บไซต์วรรณกรรมเวบแรกของไทย ก่อตั้งสำนักพิมพ์เม่นวรรณกรรมในปี 2543 เพื่อผลิตงานวรรณกรรมทั้งไทยและต่างประเทศ ปัจจุบันเป็นกรรมการสมาคมผู้จัดพิมพ์และจัดจำหน่ายหนังสือแห่งประเทศไทยผลงานตีพิมพ์ผลงานตีพิมพ์. - วิสัยทัศน์แห่งปรารถนาและความตาย (รวมเรื่องสั้น) พิมพ์ครั้งแรก พ.ศ. 2539 - ใบหน้าอื่น (นิยาย) พิมพ์ครั้งแรก พ.ศ. 2542 - ไปสู่ชะตากรรม (นิยาย) พิมพ์ครั้งแรก พ.ศ. 2543 - ขอบฟ้าเหตุการณ์ (รวมเรื่องสั้น) พิมพ์ครั้งแรก พ.ศ. 2544 - "ลมหายใจอุบัติซ้ำ" (รวมเรื่องสั้น) พิมพ์ครั้งแรก พ.ศ. 2546 - แสงแรกของจักรวาล (รวมเรื่องสั้น) พิมพ์ครั้งแรก พ.ศ. 2551 - "หิ่งห้อยในสวน" (นิยายขนาดสั้น) พิมพ์ครั้งแรก พ.ศ. 2553 - "ความโดดเดี่ยวทั้งมวลที่ไม่มีใครสังเกตเห็น" (นิยาย) พิมพ์ครั้งแรก พ.ศ. 2555 - "รัตติกาลของพรุ่งนี้" (นิยายสั้น) พิมพ์ครั้งแรก พ.ศ. 2557 - "กายวิภาคของความเศร้า" (นวนิยาย) พิมพ์ครั้งแรก พ.ศ. 2559</doc>
