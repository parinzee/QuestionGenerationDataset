<doc id="924235" url="https://th.wikipedia.org/wiki?curid=924235" title="ปราสาทซุมปุ">ปราสาทซุมปุ ปราสาทซุมปุ () ปราสาทญี่ปุ่น ใน เมืองชิซึโอะกะ จังหวัดชิซุโอะกะ ของญี่ปุ่นซึ่งในบางครั้งก็เรียก ปราสาทฟุชู () หรือ ปราสาทชิซุโอะกะ () ปราสาทซุมปุถูกสร้างขึ้นเมื่อ ค.ศ. 1589 ตามดำริของ โทะกุงะวะ อิเอะยะซุ บนที่ดินที่เคยเป็นที่พำนักของ ตระกูลอิมะงะวะ ซึ่งเป็นตระกูลที่เคยปกครอง แคว้นซุรุงะ และอิเอะยะซุสมัยยังเป็น มะสึไดระ โมะโตะยะซุ ได้เคยมาเป็นตัวประกันที่แคว้นแห่งนี้ขณะอายุเพียง 6 ปี ภายหลังจาก ยุทธการเซะกิงะฮะระ เมื่อ ค.ศ. 1600 อิเอะยะซุได้รับการแต่งตั้งให้เป็นโชกุนเขาจึงให้ปรับปรุงต่อเติมปราสาทซุมปุเพื่อใช้เป็นที่พำนักหลังจากสละตำแหน่งโชกุนให้กับ โทะกุงะวะ ฮิเดะทะดะ ผู้เป็นบุตรชายโดยปรับปรุงแล้วเสร็จเมื่อ ค.ศ. 1605 จากนั้นจึงได้มีการปรับปรุงต่อเติมปราสาทซุมปุอีก 2 ครั้งคือ ค.ศ. 1610 และ ค.ศ. 1635 กระทั่ง ค.ศ. 1868 โทะกุงะวะ โยะชิโนะบุ โชกุนคนสุดท้ายของญี่ปุ่นได้ย้ายมาพำนักที่ปราสาทแห่งนี้หลังจากสละตำแหน่งโชกุน</doc>
