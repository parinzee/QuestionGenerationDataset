<doc id="929561" url="https://th.wikipedia.org/wiki?curid=929561" title="กองทัพอากาศสหรัฐ">กองทัพอากาศสหรัฐ กองทัพอากาศสหรัฐ (; USAF) คือกองกำลังพิเศษทางอากาศและอวกาศของกองทัพสหรัฐ และเป็นกองกำลังหนึ่งในเจ็ดของหน่วยงานที่ใส่เครื่องแบบของสหรัฐ ในอดีตวันที่ 1 สิงหาคม พ.ศ. 2450 ยูเอสเอเอฟเป็นส่วนหนึ่งของกองทัพสหรัฐ ในเวลาต่อมายูเอสเอเอฟได้แยกตัวออกมาจากกองทัพสหรัฐและได้ก่อตั้งเป็นกองกำลังใหม่ เมื่อวันที่ 18 กันยายน พ.ศ. 2490 ตามรัฐบัญญัติว่าด้วยความมั่นคงแห่งชาติ ค.ศ. 1947 ทำให้ยูเอสเอเอฟเป็นกองกำลังใหม่ล่าสุดในกองทัพสหรัฐ ปัจจุบันยูเอสเอเอฟได้เป็นกองทัพอากาศที่ใหญ่ที่สุดและมีเทคโนโลยีมากที่สุดในโลก จากข้อความนี้ได้สะท้อนถึงภารกิจหลักของยูเอสเอเอฟ ซึ่งก็มีการปกป้องน่านฟ้า, การคุกคามจากอวกาศ, ยุทธศาสตร์การทิ้งระเบิด, การย้ายพลที่รวดเร็ว และการเป็นผู้นำหรือผู้บัญชาการ กองทัพอากาศสหรัฐเป็นหน่วยงานที่ถูกควบคุมดูแลโดยกระทรวงทหารอากาศสหรัฐ, ซึ่งกระทรวงทหารอากาศสหรัฐเป็นหนึ่งในสามกระทรวงที่ขึ้นต่อกระทรวงกลาโหมสหรัฐ ยูเอสเอเอฟมีผู้บริหารสูงสุดคือ รัฐมนตรีว่าการกระทรวงทหารอากาศ ซึ่งวิธีการแต่งตั้งคือรัฐมนตรีว่าการกระทรวงกลาโหมจะต้องส่งคำร้องไปยังประธานาธิบดี ถ้าประธานาธิบดีกับวุฒิสภาเห็นชอบก็จะได้รับการแต่งตั้ง เจ้าหน้าที่ทหารที่มียศสูงสุดในกองกำลังจะเป็นเสนาธิการทหารอากาศ, ซึ่งจะทำหน้าที่ควบคุมดูแลหน่วยงานต่างๆในยูเอสเอเอฟ และเป็นหนึ่งในสมาชิกของคณะเสนาธิการร่วม การรบทางอากาศหรือการเคลื่อนย้ายพลจะต้องได้รับการอนุมัติจากรัฐมนตรีว่าการกระทรวงกลาโหมก่อนเท่านั้น ตำแหน่งรัฐมนตรีว่าการกระทรวงทหารอากาศหรือเสนาธิการทหารอากาศไม่มีสิทธิ์ในการอนุมัติ นอกจากการปกป้องน่านฟ้าและอวกาศแล้ว ยูเอสเอเอฟยังคอยสนับสนุนกองกำลังในกองทัพสหรัฐ คือ กองทัพบกสหรัฐ และกองทัพเรือสหรัฐ หรือไม่ก็ช่วยเหลือผู้บาดเจ็บทางอากาศ ในปี พ.ศ. 2560 อากาศยานในยูเอสเอเอฟมีทั้งหมด 5,369 ลำ, มีขีปนาวุธข้ามทวีป 406 ลูก และดาวเทียม 170 ชิ้น ซึ่งมีราคา 161&nbsp;พันล้านดอลลาห์ ยูเอสเอเอฟมีจำนวนคนในกองกำลังเป็นอันดับสองของโลก โดยที่มีกำลังพลประจำการ 318,415 คน, สำรองอีก 69,200 คน และรักษาความปลอดภัย 105,700 คน</doc>
