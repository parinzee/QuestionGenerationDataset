<doc id="427602" url="https://th.wikipedia.org/wiki?curid=427602" title="กวางชะมดป่า">กวางชะมดป่า กวางชะมดป่า หรือ กวางชะมดแคระ หรือ กวางชะมดจีน (, , พินอิน: Lín shè) เป็นกวางชะมด (Moschidae) ชนิดหนึ่ง มีความยาวหัวและลำตัวประมาณ 80-100 เซนติเมตร ความยาวหางประมาณ 3.8-6 เซนติเมตร น้ำหนักประมาณ 8-10 กิโลกรัม ขนตามลำตัวสีน้ำตาลเข้มหรือน้ำตาลเทา ขนบริเวณหน้าอกเป็นสีน้ำตาลเหลือง มีเขี้ยวงอกมาจากริมฝีปากยาวประมาณ 7.5 เซนติเมตร ไม่มีเขาทั้งตัวผู้และตัวเมีย ตัวผู้มีต่อมผลิตกลิ่นที่ใต้ท้องเพื่อใช้ในการประกาศอาณาเขตและสื่อสารกับตัวเมียคล้ายกับกลิ่นของชะมด (Viverridae) อาศัยอยู่ในที่ราบสูงประมาณ 2,600-3,600 เมตร จากระดับน้ำทะเล ในตอนใต้ของจีนต่อกับภาคเหนือของเวียดนาม ในที่ ๆ มีอากาศหนาวเย็น มีความสามารถในการปีนป่ายต้นไม้ที่มีความลาดเอียงหรือหน้าผาที่มีความสูงไม่มากนักได้เป็นอย่างดี สำหรับกวางชะมดป่า ในประเทศไทยมีการเลี้ยงเป็นสัตว์เศรษฐกิจเพื่อเอาสารที่ตัวผู้ผลิตออกมา</doc>
