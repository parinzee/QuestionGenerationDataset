<doc id="640994" url="https://th.wikipedia.org/wiki?curid=640994" title="หมวยจิ้นดิ้นก้องโลก">หมวยจิ้นดิ้นก้องโลก หมวยจิ้นดิ้นก้องโลก เป็นภาพยนตร์ไทยแนวตลก-ครอบครัว สร้างโดย วีไอพี เอนเตอร์เทนเม้นท์ กำกับโดย ยศพนธ์ หาญวิวัฒน์กิจ และ ชนพล รินลา ออกฉายในโรงภาพยนตร์ในวันที่ 27 กุมภาพันธ์ พ.ศ. 2557 นำแสดงโดย พิมพ์นิชกุล บำรุงกิจ นวไพบูลย์ วุฒินานนท์ นอกจากนี้ภาพยนตร์เรื่องนี้จัดว่าเป็นภาพยนตร์ที่ทำรายได้น้อยที่สุดของไทยโดยรายได้รวมอยู่ที่ 29,900 บาทเรื่องย่อ เรื่องย่อ. เต้น วัยรุ่นขาร็อค พาตัวเองเดินทางจากกรุงเทพมาอาศัยที่ชุมชนบางโพ (ชุมชนโบราณเล็กๆริมทะเล) เพื่อเป็นที่รักษาแผลใจจากอดีตชั่วคราว ที่ชุมชนบางโพ เต้นได้พบกับหมวย วัยรุ่นสาวขาโหดสุดจิ้น ลูกสาวเจ้าของร้านเฮงฮวด ร้านขายของชำที่เก่าแก่ที่สุดในชุมชน โดยครอบครัวของหมวย อยู่ในช่วงเผชิญวิกฤติครั้งใหญ่ที่สุดของกิจการร้านชำ เพราะการมาของ จัมโบ้มินิมาร์ท ร้านสะดวกซื้อชื่อดัง ที่มาเปิดแย่งลูกค้าตรงข้ามร้านพอดี เต้นแอบชอบหมวยทั้งๆที่รู้ว่าจืด เพื่อนผู้ไร้ซึ่งความมั่นใจในชีวิต ก็แอบชอบหมวยเหมือนกัน เหตุการณ์ยิ่งอลหม่านขึ้นไปอีก เมื่อเจ้าของ จัมโบ้มินิมาร์ท คือ น้าของเต้น เต้นต้องมากลายเป็นพนักงานร้านที่เป็นคู่แข่งทางธุรกิจของครอบครัวหมวย ครอบครัวร้านเฮงฮวด จึงต้องช่วนกันระดมกลยุทธ์ทางการตลาดแบบบ้านๆเข้าต่อกร กับร้านสะดวกซื้อแฟรนไชส์ชื่อดัง อย่างสมานฉันท์ และขาวสะอาด อีกทั้งหมวยก็ยังมีภารกิจพิชิตฝันของเพื่อนซี้ กับการเต้นคัฟเว่อร์บนเวทีคอนเสิร์ตของ เคน นักร้องดังแห่งยุค โดยมี ผีออย เพื่อนซี้ที่ตายไปแล้ว เป็นครูสอนเต้นให้นักแสดงนำนักแสดงนำ. - พิมพ์นิชกุล บำรุงกิจ รับบท หมวย - นวไพบูลย์ วุฒินานนท์ รับบท เต้น - จุฑามาศ ปลั่งสุชน รับบท ผีออย - กิตติพัฒน์ สมานตระกูลชัย รับบท จืด - วัจน์กร ชัชวาลทิพากร รับบท ตุ๊ด - รณชัย พาณิชตระกูล รับบท เคน - จุมพล ทองตัน หรือ โกไข่ รับบท พ่อของหมวย - เตชิต เหลืองตระการ หรือ เคนโด้ รับบท น้องของหมวย - กษาปณ์ จำปาดิบ รับบท น้าของหมวย - ฑิฆัมพร ศิริพรพันธ์ รับบท แพ๊ตตี้ - กลศ อัทธเสรี รับบท น้าของเต้นเพลงประกอบภาพยนตร์เพลงประกอบภาพยนตร์. - เพลง เจ้อยากเต้น - เด็บบี้ บาซู - เพลง สาวบางโพ - รณชัย พาณิชตระกูล - เพลง ไม่สายเกินไป...ที่ฉันจะบอกเธอ - ญาณีนาท มงคลกุล</doc>
