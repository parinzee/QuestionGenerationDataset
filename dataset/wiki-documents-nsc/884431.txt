<doc id="884431" url="https://th.wikipedia.org/wiki?curid=884431" title="ตำบลตาชี">ตำบลตาชี ตาชี หรือภาษามลายูปัตตานีว่า โต๊ะยี เป็นตำบลหนึ่งในอำเภอยะหา จังหวัดยะลาประวัติ ประวัติ. ราวปี พ.ศ. 2310-2340 หรือราว 200 ปีก่อน มีชีปะขาวคนหนึ่งเดินทางเข้าไปในป่าแล้วพบท้องที่อันเหมาะแก่การตั้งถิ่นฐานเพราะเป็นที่ราบอุดมสมบูรณ์เหมาะแก่การอยู่อาศัย ทั้งยังมีภูเขาโอบล้อมรอบอาณาบริเวณเสมือนกำแพงธรรมชาติ ตาชีปะขาวจึงได้ชี้ชวนให้ผู้คนจากจังหวัดสงขลาและปัตตานีเข้าไปตั้งถิ่นฐานเรียกว่า "บ้านตาชี้" ภายหลังเรียกเป็น "ตาชี" ส่วนภาษามลายูปัตตานีเรียก "โต๊ะยี"ที่ตั้งและอาณาเขต ที่ตั้งและอาณาเขต. ตำบลตาชีอยู่ทางทิศเหนือของอำเภอยะหา มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับตำบลลำพะยา (อำเภอเมืองยะลา จังหวัดยะลา) - ทิศใต้ ติดต่อกับตำบลยะหา (อำเภอยะหา จังหวัดยะลา) - ทิศตะวันออก ติดต่อกับตำบลบาโงยซิแน (อำเภอยะหา จังหวัดยะลา) - ทิศตะวันตก ติดต่อกับตำบลธารคีรี (อำเภอสะบ้าย้อย จังหวัดสงขลา)ประชากร ประชากร. ตำบลตาชีมีประชากรทั้งหมด 1,822 คน แบ่งเป็นเพศชาย 888 คน และเพศหญิง 934 คน มีความหนาแน่นเฉลี่ย 56 คนต่อตารางกิโลเมตร ประชากรทั้งหมดนับถือศาสนาพุทธ มีวัดแห่งเดียวคือวัดวงกตบรรพต (วัดตาชี) ซึ่งได้รับรางวัลวัดส่งเสริมสุขภาพประจำปี 2555 ด้านการศึกษา มีโรงเรียนระดับประถมศึกษาหนึ่งแห่งคือโรงเรียนบ้านตาชีภูมิศาสตร์ ภูมิศาสตร์. ตำบลตาชีห่างจากอำเภอยะหาราว 10 กิโลเมตร และอำเภอเมืองยะลา 20 กิโลเมตร พื้นที่ส่วนใหญ่เป็นที่ราบและมีภูเขาล้อมรอบ ส่วนใหญ่เป็นสวนยางพาราและเป็นสวนผลไม้ มีลำห้วยต่าง ๆ ไหลรวมกันเป็นคลองตาชีผ่านตำบลตาชีและมีแก่งนางรำ ก่อนไหลลงสู่แม่น้ำปัตตานีที่ตำบลท่าสาปในอำเภอเมืองยะลาเขตการปกครอง เขตการปกครอง. ตำบลตาชีแบ่งเขตการปกครองเป็น 5 หมู่บ้าน ได้แก่</doc>
