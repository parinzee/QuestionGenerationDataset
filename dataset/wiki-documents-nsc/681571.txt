<doc id="681571" url="https://th.wikipedia.org/wiki?curid=681571" title="กฤตย์ รัตนรักษ์">กฤตย์ รัตนรักษ์ กฤตย์ รัตนรักษ์ (19 เมษายน พ.ศ. 2489) เป็นประธานกรรมการบริษัท กรุงเทพโทรทัศน์และวิทยุ จำกัด และเป็นประธานกรรมการสถานีโทรทัศน์สีกองทัพบกช่อง 7 อดีตเจ้าของธนาคารกรุงศรีอยุธยา และอดีตสมาชิกวุฒิสภาประวัติ ประวัติ. กฤตย์ รัตนรักษ์ เกิดเมื่อวันที่ 19 เมษายน พ.ศ. 2489 เป็นบุตรของชวน รัตนรักษ์กับศศิธร รัตนรักษ์ และเป็นพี่คนโตในจำนวนพี่น้อง 6 คน เขามีน้องสาว 5 คน ปัจจุบัน 4 คนอยู่ต่างประเทศ แม่ของเขา ศศิธรปัจจุบันอาศัยอยู่ที่กรุงเทพมหานคร กฤตย์ จบการศึกษาระดับมัธยมศึกษาจากโรงเรียนอัสสัมชัญ ปริญญาโทเศรษฐศาสตร์ จากมหาวิทยาลัยอีสเทิร์น นิวเม็กซิโก สหรัฐอเมริกา ด้านครอบครัวกฤตย์ รัตนรักษ์ สมรสกับรองศาสตราจารย์ ดร. ใจสคราญ หิรัญพฤกษ์ อาจารย์ภาควิชาภาษาต่างประเทศคณะมนุษยศาสตร์ มหาวิทยาลัยเกษตรศาสตร์ วิทยาเขตบางเขน และมีบุตรด้วยกัน 1 คนคือชัชชน รัตนรักษ์ เกิดเมื่อพ.ศ. 2515 และหลังจากหย่าร้างกันก็สมรสกับศรีสกุล พร้อมพันธุ์ อดีตสมาชิกสภาผู้แทนราษฎรจังหวัดนครราชสีมา แต่ไม่นานหลังจากนั้นก็หย่าร้างกันการทำงาน การทำงาน. กฤตย์ รัตนรักษ์เป็นหนึ่งในผู้ที่ประสบความสำเร็จมากที่สุดคนหนึ่งในบรรดานักธุรกิจในประเทศไทย เริ่มทำงานในธนาคารกรุงศรีอยุธยาในปี พ.ศ. 2515 และขึ้นเป็นประธานกรรมการในปี พ.ศ. 2525 และซีอีโอในปี พ.ศ. 2533 ในปี พ.ศ. 2536 เขาก็ขึ้นเป็นประธานและซีอีโอของธนาคาร ประธานบริษัท กรุงเทพโทรทัศน์และวิทยุ จำกัด ประธานบริษัท สยามซิตี้ ซิเมนต์ จำกัดและประธานบริษัท ศรีอยุธยาประกันภัย จำกัด ปัจจุบันกฤตย์ลาออกจากธนาคารกรุงศรีอยุธยา และดำรงตำแหน่งเป็นประธานกรรมการบริษัท กรุงเทพโทรทัศน์และวิทยุ จำกัด และเป็นประธานกรรมการสถานีโทรทัศน์สีกองทัพบกช่อง 7 มีหุ้นใหญ่ในบริษัทมีเดีย ออฟ มีเดียส์ และ บริษัท ปูนซีเมนต์นครหลวง เป็นต้นการเมือง การเมือง. กฤตย์ รัตนรักษ์ ได้รับการแต่งตั้งเป็นสมาชิกวุฒิสภาในปีพ.ศ. 2535อันดับเศรษฐีเมืองไทยในฟอร์ปส์ อันดับเศรษฐีเมืองไทยในฟอร์ปส์. เมื่อวันที่ 10 กรกฎาคม 2551 นิตยสาร "ฟอร์บส์" ของสหรัฐอเมริกา ได้เผยแพร่ รายงานการจัดอันดับบุคคลที่ร่ำรวยที่สุดในประเทศไทย 40 อันดับ โดยอาศัยข้อมูลจากตลาดหลักทรัพย์และกระทรวงพาณิชย์ และการประเมินมูลค่าของทรัพย์สินว่ามีมูลค่าเท่าใด หากนำเข้าจดทะเบียนในตลาดหลักทรัพย์ ในกรณีบริษัทดังกล่าวเป็นบริษัทเอกชนที่ยังไม่จดทะเบียนในตลาดหลักทรัพย์ โดยใช้ราคาหลักทรัพย์และอัตราแลกเปลี่ยน ณ วันที่ 26 มิถุนายน 2551 เป็นข้อมูลประเมินทรัพย์สินครั้งนี้ ฟอร์ปส์จัดอันดับให้กฤตย์ อยู่ในลำดับที่ห้าของประเทศไทย ในฐานะประธานและซีอีโอของบริษัทบางกอก บรอดคาสติ้ง แอนด์ ทีวี (บีบีทีวี) และครอบครัว มีทรัพย์สินรวมถึงหุ้นในธนาคารกรุงศรีอยุธยาและปูนซิเมนต์นครหลวง มูลค่าทรัพย์สินรวม 1,000 ล้านดอลลาร์เครื่องราชอิสริยาภรณ์เครื่องราชอิสริยาภรณ์. - พ.ศ. 2534 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2529 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
