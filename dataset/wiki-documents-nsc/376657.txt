<doc id="376657" url="https://th.wikipedia.org/wiki?curid=376657" title="คณะเทคโนโลยีอุตสาหกรรมเกษตร มหาวิทยาลัยกาฬสินธุ์">คณะเทคโนโลยีอุตสาหกรรมเกษตร มหาวิทยาลัยกาฬสินธุ์ คณะเทคโนโลยีอุตสาหกรรมเกษตร มหาวิทยาลัยกาฬสินธุ์ (FACULTY OF AGRO INDUSTRIAL TECHNOLOGY) เป็นหน่วยงานระดับคณะ ในสังกัดมหาวิทยาลัยกาฬสินธุ์ จัดการศึกษาด้านวิทยาศาสตร์ อุตสาหกรรมและเกษตร ตั้งอยู่ มหาวิทยาลัยกาฬสินธุ์ ตั้งอยู่ที่ 62/1 ถ.เกษตรสมบูรณ์ ตำบลกาฬสินธุ์ อำเภอเมืองกาฬสินธุ์ จังหวัดกาฬสินธุ์ประวัติ ประวัติ. คณะเทคโนโลยีอุตสาหกรรมเกษตร เกิดขึ้นตามพระราชบัญญัติมหาวิทยาลัยเทคโนโลยีมงคล พ.ศ. 2548 ตามมาตรา 36 แห่งพระราชบัญญัติการศึกษาแห่งชาติ พ.ศ. 2542 บัญญัติให้สถานศึกษาของรัฐที่จัดการศึกษาระดับปริญญาเป็นนิติบุคคล สามารถพัฒนาระบบการบริหารและการจัดการเป็นของตนเองมีความคล่องตัว มีเสรีภาพทางวิชาการและอยู่ภายใต้การกำกับดูแลของสภามหาวิทยาลัย มหาวิทยาลัยเทคโนโลยีราชมงคลอีสาน เป็น 1 ใน 9 มหาวิทยาลัยเทคโนโลยีราชมงคล ประกอบด้วย 5 วิทยาเขต คือ ศูนย์กลาง มทร.อีสาน นครราชสีมา วิทยาเขตสกลนคร วิทยาเขตสุรินทร์ วิทยาเขตขอนแก่นและวิทยาเขตกาฬสินธุ์ ในปี พ.ศ. 2558 มหาวิทยาลัยเดิมได้ความรวมกับมหาวิทยาลัยราชภัฏกาฬสินธุ์ จัดตั้งเป็น มหาวิทยาลัยกาฬสินธุ์ จึงทำให้คณะสังกัด มหาวิทยาลัยกาฬสินธุ์ตั้งแต่นั้นมา คณะเทคโนโลยีอุตสาหกรรมเกษตร เป็นคณะหนึ่งของมหาวิทยาลัยกาฬสินธุ์ ประกอบด้วย 2 กลุ่มสาขาวิชา คือ กลุ่มสาขาวิชาการเกษตร มี 4 สาขาวิชา กลุ่มวิทยาศาสตร์และเทคโนโลยี มี 5 สาขาวิชา ให้บริการด้านวิชาชีพทางสายเทคโนโลยีการเกษตร และสายวิทยาศาสตร์และเทคโนโลยี ในระดับประกาศนียบัตรวิชาชีพชั้นสูง ระดับปริญญาตรี และระดับปริญญาโท เพื่อส่งเสริมการศึกษาด้านวิชาชีพทางด้านเทคโนโลยีเชิงบูรณาการให้มีความเข้มแข็ง จัดการเรียนการสอน การวิจัย บริการทางวิชาการ และทำนุบำรุงศิลปวัฒนธรรม ผลิตบัณฑิตที่มีความสามารถในการใช้เทคโนโลยี มีคุณธรรม มีทักษะในการทำงานเป็นทุนมนุษย์ (Human capital) และปฏิบัติงานได้อย่างมืออาชีพ เป็นที่พึ่งของประชาชนในพื้นที่ เพิ่มโอกาสในการศึกษาต่อด้านวิชาชีพจนถึงระดับปริญญาต่อไปหลักสูตรที่เปิดสอน หลักสูตรที่เปิดสอน. คณะเทคโนโลยีอุตสาหกรรมเกษตร เปิดทำการสอนทั้งในระดับประกาศนียบัตรวิชาชีพชั้นสูง (ปวส.) ระดับปริญญาตรี และระดับบัณฑิตศึกษา ในปัจจุบันมีสาขาที่เปิดทำการสอน ดังนี้</doc>
