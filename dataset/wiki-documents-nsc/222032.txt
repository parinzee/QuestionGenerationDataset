<doc id="222032" url="https://th.wikipedia.org/wiki?curid=222032" title="โรงเรียนสารสิทธิ์พิทยาลัย">โรงเรียนสารสิทธิ์พิทยาลัย โรงเรียนสารสิทธิ์พิทยาลัย () ตั้งอยู่บนเลขที่ 76 ถนนสารสิทธิ์ฯ ตำบลบ้านโป่ง อำเภอบ้านโป่ง จังหวัดราชบุรี เป็นโรงเรียนเอกชนขนาดใหญ่ประเภทสามัญศึกษาในเครือคณะซาเลเซียนของคุณพ่อบอสโก สังกัดสำนักงานคณะกรรมการส่งเสริมการศึกษาเอกชน กระทรวงศึกษาธิการ โดยได้รับใบอนุญาตจัดตั้งเมื่อ พ.ศ. 2471 ซึ่งถือเป็นโรงเรียนแห่งแรกของคณะซาเลเซียนในประเทศไทย เดิมชื่อว่า "โรงเรียนเซนต์โยแซฟบ้านโป่ง" (Saint Joseph College Banpong) ต่อมาในปี พ.ศ 2484 เมื่อจอมพลแปลก พิบูลสงคราม เป็นนายกรัฐมนตรี ได้ชูแนวความคิดชาตินิยมไทยขึ้นมา กระทรวงศึกษาธิการจึงบังคับเปลื่ยนชื่อโรงเรียนให้เป็นภาษาไทยทั้งหมด ดังนั้น โรงเรียนเซนต์โยแซฟบ้านโป่งได้เปลื่ยนชื่อโรงเรียนเป็น "โรงเรียนสารสิทธิ์พิทยาลัย" (Sarasit Phithayalai School) โดยคำว่า สารสิทธิ์ (Sarasit) แผลงมาจากคำว่า ซาเลเซียน (Salesian) อันเป็นชื่อของคณะซาเลเซียนของคุณพ่อบอสโก ซึ่งชื่อนี้ได้รับการประพันธ์มาจาก ศาสตราจารย์ นาวาเอก พระเรี่ยมวิรัชชพากย์ (เรี่ยม ทรรทรานนท์) อดีตเอกอัครราชทูตไทยประจำกรุงปารีสในสมัยนั้น ปัจจุบัน โรงเรียนสารสิทธิ์พิทยาลัยเปิดรับเฉพาะนักเรียนชาย (โรงเรียนชายล้วน) ตั้งแต่ชั้นเตรียมอนุบาล ถึง มัธยมศึกษาปีที่ 6 ประกอบด้วยกัน 7 หลักสูตร ได้แก่ หลักสูตรสามัญ, หลักสูตรเตรียมอนุบาล, หลักสูตร STEM (IP), หลักสูตร 3 ภาษา (SME), หลักสูตรติวเข้มเพื่อเข้ามหาลัยในฝัน (Uni), หลักสูตรการออกแบบ, และหลักสูตรดนตรี โดยมีทั้งแผนกนักเรียนไป - กลับ และแผนกนักเรียนนักเรียนประจำข้อมูลโรงเรียนปรัชญา ข้อมูลโรงเรียน. ปรัชญา. มุ่งเสริมสร้างเยาวชนให้สมบูรณ์แบบตามแนวทางแห่งความจริง ส่งเสริมการพัฒนาความสามารถและศักยภาพในบรรยากาศแห่งอิสรภาพที่รู้จักรับผิดชอบ เพื่อจะได้ร่วมกันสร้างสรรค์สังคมที่มีความยุติธรรม และเทิดทูนศักดิ์ศรีของมนุษย์ยิ่งขึ้นอัตลักษณ์ อัตลักษณ์. ผู้เรียนมีความขยัน ศรัทธา ร่าเริงเอกลักษณ์ เอกลักษณ์. การอบรมดูแลด้วยระบบป้องกันตามแนวทางของนักบุญยอห์น บอสโกตราประจำโรงเรียน ตราประจำโรงเรียน. รูปโล่ห์ : กรอบลายไทย ล้อมด้วยตัวอักษรประดิษฐ์ ส.พ. ซึ่งเป็นตัวอักษรย่อโรงเรียนสารสิทธิ์พิทยาลัย ชื่อที่พระเรี่ยม วิรัชชพากย์ อดีตเอกอัครราชทูตไทยประจำกรุงปารีสเป็นผู้คิดขนานนามให้ เพื่อให้ใกล้เคียงกับคำว่า "ซาเลเซียน" โล่ห์ : มีความหมายว่า นักเรียนสารสิทธิ์พิทยาลัย ต้องเข้มแข็ง เสียสละ อดทน สมเป็นชายชาตรี เยี่ยมทหารของชาติ กรอบวงกลม : มีความหมายว่า ต้องเป็นผู้มีระเบียบวินัย มีความรู้ ควบคู่ไปกับคุณธรรมสีประจำโรงเรียน สีประจำโรงเรียน. น้ำเงิน-ขาว คือ สีแห่งขัตติยะดุจท้องฟ้า เป็นสีที่อยู่เบื้องบน แสดงถึงความยิ่งใหญ่ เป็นเครื่องเตือนใจให้นักเรียน เป็นผู้ใฝ่สูงรักศักดิ์ศรีของความเป็นคน และมีจิตใจกว้างขวางเอื้อเฟื้อเผื่อแผ่ ประดุจดังท้องฟ้าที่กว้างใหญ่ไร้อาณาเขตอาคารสถานที่ อาคารสถานที่. มีทั้งหมด 8 อาคาร บนเนื้อที่ 12 ไร่ ประกอบด้วย- อาคารดอมินิก ซาวีโอ - อาคารมารีย์อุปถัมภ์ - อาคารยอห์น บอสโก - อาคารหอประชุมและโรงอาหาร - อาคารฝ่ายปกครอง - อาคารนักเรียนประจำ - อาคารไมเกิ้ล รัว - อาคารเซนต์โยเซฟ - อาคารเซนต์โยแซฟ (อาคารสระว่ายน้ำ)ทำเนียบอธิการโรงเรียนสารสิทธิ์พิทยาลัยทำเนียบผู้อำนวยการโรงเรียนสารสิทธิ์พิทยาลัยทำเนียบอาจารย์ใหญ่โรงเรียนสารสิทธิ์พิทยาลัยศิษย์เก่า ศิษย์เก่า. องคมนตรี- วิรัช ชินวินิจกุล : องคมนตรี นายกสภามหาวิทยาลัยรามคำแหง อดีตรองประธานศาลฎีกา ด้านธุรกิจ- ธนินท์ เจียรวนนท์ : ประธานกรรมการและประธานคณะผู้บริหารเครือเจริญโภคภัณฑ์ - วัลลภ เจียรวนนท์ : กรรมการและรองประธานคณะผู้บริหารเครือเจริญโภคภัณฑ์ - เชิดชัย เจียรวนนท์ : กรรมการและคณะผู้บริหารเครือเจริญโภคภัณฑ์ ด้านการเมือง- ประสงค์ สุ่นศิริ : อดีตรัฐมนตรีว่าการกระทรวงการต่างประเทศ เลขาธิการนายกรัฐมนตรี และผู้อำนวยการหนังสือพิมพ์แนวหน้า - ประพันธ์ นัยโกวิท : อดีตคณะกรรมการการเลือกตั้ง (กกต.) - อัฌษไธค์ รัตนดิลก ณ ภูเก็ต : ผู้เชี่ยวชาญประจำสำนักงานคณะกรรมการการเลือกตั้ง อดีตอธิบดีกรมการขนส่งทางบก - อริสมันต์ พงศ์เรืองรอง : อดีตสมาชิกสภาผู้แทนราษฎรกรุงเทพมหานคร นักร้อง นักแสดง ด้านการศึกษา- ชาญวิทย์ เกษตรศิริ : อดีตอธิการบดีมหาวิทยาลัยธรรมศาสตร์ นักวิชาการประวัติศาสตร์การเมืองไทย - นพพร ลีปรีชานนท์ : อดีตประธานสภาอาจารย์มหาวิทยาลัยธรรมศาสตร์ และประธานที่ประชุมสภาอาจารย์มหาวิทยาลัยแห่งประเทศไทย (ปอมท.) ด้านกีฬา- ปิยะพงษ์ ผิวอ่อน : อดีตนักฟุตบอลทีมชาติ - นิรุจน์ สุระเสียง : นักฟุตบอลทีมชาติไทย - สืบศักดิ์ ผันสืบ : อดีตนักตะกร้อทีมชาติ - สิงหา สมสกุล : อดีตนักตะกร้อทีมชาติ - พนมพร เอี่ยมสะอาด : อดีตนักตะกร้อทีมชาติ ด้านบันเทิง- ไพโรจน์ สังวริบุตร : นักแสดง - บิลลี่ โอแกน : นักร้อง นักแสดง นักแต่งเพลง - ธีร์ วณิชนันทธาดา : นักแสดง - นพเก้า โกเจริญกิจ : นักร้อง นักแสดง พีธีกร - ดรันต์ ตันติวิชิตเวช : นักแสดง ด้านศาสนา- พระไชยบูลย์ ธมฺมชโย : อดีตเจ้าอาวาสวัดพระธรรมกาย</doc>
