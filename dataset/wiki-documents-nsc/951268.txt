<doc id="951268" url="https://th.wikipedia.org/wiki?curid=951268" title="ไบเบิลบาป">ไบเบิลบาป ไบเบิลบาป (), ไบเบิลคนบาป (), หรือ ไบเบิลแห่งการล่วงประเวณี () เป็นชื่อเรียกคัมภีร์ไบเบิลที่รอเบิร์ต บาร์เกอร์ (Robert Barker) กับมาร์ติน ลูคัส (Martin Lucas) ผู้พิมพ์หลวงแห่งลอนดอน จัดพิมพ์ใน ค.ศ. 1631 โดยเป็นการนำฉบับพระเจ้าเจมส์มาพิมพ์ซ้ำ ไบเบิลฉบับนี้ได้ชื่อดังกล่าวเพราะพิมพ์ผิดในส่วนพระบัญญัติสิบประการ (หนังสืออพยพ บทที่ 20 ข้อที่ 14) โดยตกคำว่า "อย่า" (not) ในประโยค "เจ้าจงอย่าล่วงประเวณีผัวเมียเขา" (Thou shalt not commit adultery) กลายเป็น "เจ้าจงล่วงประเวณีผัวเมียเขา" (Thou shalt commit adultery) ราวหนึ่งปีหลังจากการพิมพ์ ผู้จัดพิมพ์ถูกเบิกตัวขึ้นสตาร์แชมเบอร์ (Star Chamber) ซึ่งเป็นศาลยุติธรรมในพระราชวังเวสต์มินสเตอร์ และถูกปรับ 300 ปอนด์ (ราว 45,844 ปอนด์เมื่อเทียบกับค่าเงินใน ค.ศ. 2016) ทั้งยังถูกเพิกถอนใบอนุญาตการพิมพ์ การพิมพ์ผิดนี้ยังไม่เป็นที่สบอารมณ์ของพระเจ้าชาลส์ที่ 1 (Charles I) พระมหากษัตริย์แห่งอังกฤษ และจอร์จ แอบบอต (George Abbot) อัครมุขนายกแห่งแคนเทอร์เบอรีผู้กล่าวว่า ไบเบิลที่พิมพ์ในครั้งนั้นส่วนใหญ่ถูกยกเลิกและเผาทิ้งในไม่ช้า เหลือรอดมาถึงปัจจุบันเพียงไม่กี่เล่มซึ่งนักสะสมถือกันว่า มีค่าสูงยิ่ง ฉบับหนึ่งอยู่ในชุดหนังสือหายากของหอสมุดประชาชนนิวยอร์กและเปิดให้ใช้ไม่บ่อยนัก อีกฉบับหนึ่งมีให้ชมที่พิพิธภัณฑ์ไบเบิลดันแฮมในเท็กซัส สหรัฐ หอสมุดบริติชเคยจัดแสดงฉบับหนึ่งโดยไม่คิดค่าเข้าชม แต่เลิกไปเมื่อเดือนกันยายน ค.ศ. 2009 สถานที่อื่น ๆ ก็จัดแสดงไบเบิลที่พิมพ์ผิดนี้ในบางโอกาส เช่น หอสมุดมหาวิทยาลัยเคมบริดจ์เปิดให้เข้าชมจนถึงวันที่ 18 มิถุนายน ค.ศ. 2011 เนื่องในโอกาสครบรอบ 400 ปีของไบเบิลฉบับพระเจ้าเจมส์ความเป็นมา ความเป็นมา. ในทางประวัติศาสตร์ การพิมพ์ตกคำว่า "not" นั้นถือเป็นข้อผิดพลาดทั่วไป จนกระทั่ง ค.ศ. 2004 ระเบียบงานสารบรรณหลายสำนัก เช่น ของสำนักข่าวร่วม (Associated Press) แนะนำให้เลี่ยงไปใช้คำอื่นแทนคำที่มี "not" เช่น ให้ใช้ "innocent" (บริสุทธิ์) แทน "not guilty" (ไม่ผิด) เพื่อไม่ให้เกิดกรณีพิมพ์ตกหล่นดังกล่าว ไบเบิลบาปนี้ถือเป็นกรณีตัวอย่างที่โดดเด่นที่สุดของข้อผิดพลาดในไบเบิลที่เปลี่ยนความหมายของพระคัมภีร์ไปโดยสิ้นเชิงปฏิกิริยาค.ศ. 1631 ปฏิกิริยา. ค.ศ. 1631. นอกจากถูกคริสตจักรหยามเหยียดแล้ว ไบเบิลบาปนี้ยังถูกวิจารณ์จากนักประวัติศาสตร์ไม่ช้าไม่นานหลังจากตีพิมพ์ บทวิจารณ์บทหนึ่งว่าปัจจุบัน ปัจจุบัน. ใน ค.ศ. 2008 มีการสำเนาไบเบิลฉบับนี้ออกขายทางอินเทอร์เน็ต ราคาชุดละ 89,500 ดอลลาร์ ราคาขึ้นเป็น 99,500 ดอลลาร์ใน ค.ศ. 2015 ใน ค.ศ. 2015 บอนแฮมส์ (Bonhams) นำไบเบิลบาปฉบับหนึ่งออกขายทอดตลาด ราคาที่ชนะประมูล คือ 31,250 ปอนด์</doc>
