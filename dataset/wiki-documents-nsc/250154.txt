<doc id="250154" url="https://th.wikipedia.org/wiki?curid=250154" title="วิทยาลัยการแพทย์แผนไทย มหาวิทยาลัยเทคโนโลยีราชมงคลธัญบุรี">วิทยาลัยการแพทย์แผนไทย มหาวิทยาลัยเทคโนโลยีราชมงคลธัญบุรี วิทยาลัยการแพทย์แผนไทย มหาวิทยาลัยเทคโนโลยีราชมงคลธัญบุรี (อังกฤษ : Thai Traditional Medicine College) เป็นหน่วยงานที่มีฐานะเทียบเท่าคณะ ในสังกัดมหาวิทยาลัยเทคโนโลยีราชมงคลธัญบุรี จัดการเรียนการสอนในหลักสูตรการแพทย์แผนไทยประยุกต์และสุขภาพความงามและสปาไทยประวัติประวัติ. - พ.ศ. 2542 สถาบันเทคโนโลยีราชมงคล วิทยาเขตปทุมธานี ร่วมกับสถาบันการแพทย์แผนไทย กรมการแพทย์ กระทรวงสาธารณสุข จัดทำหลักสูตรระดับประกาศนียบัตรวิชาชีพชั้นสูง (3 ปี) สาขาวิชาวิทยาศาสตร์สุขภาพ (การแพทย์แผนไทยประยุกต์) เพื่อดำเนินการเรียนการสอนขึ้นในสถานศึกษาของรัฐเป็นแห่งแรก - พ.ศ. 2544 ได้มีการเปิดสถานพยาบาลการแพทย์แผนไทยประยุกต์ราชมงคล วิทยาเขตปทุมธานี เพื่อให้บริการตรวจ วินิจฉัยโรค - พ.ศ. 2547 ได้ขยายเปิดทำการเรียนการสอนในระดับปริญญาตรี ในหลักสูตรวิทยาศาสตรบัณฑิต วิชาเอกการแพทย์แผนไทยประยุกต์ (4 ปี และ 2 ปีต่อเนื่อง) ในสังกัดคณะวิทยาศาสตร์ - 25 ธันวาคม พ.ศ. 2549 ได้ประกาศจัดตั้งเป็นวิทยาลัยการแพทย์แผนไทยหลักสูตร หลักสูตร. วิทยาลัยการแพทย์แผนไทย มหาวิทยาลัยเทคโนโลยีราชมงคลธัญบุรี จัดการเรียนการสอนใน 2 หลักสูตรดังนี้- หลักสูตรการแพทย์แผนไทยประยุกต์บัณฑิต สาขาวิชาการแพทย์แผนไทยประยุกต์ - หลักสูตรวิทยาศาสตรบัณฑิต สาขาวิชาสุขภาพความงามและสปาไทยหน่วยงานภายในสังกัดหน่วยงานภายในสังกัด. 1. สถานพยาบาลการแพทย์แผนไทยประยุกต์ราชมงคลธัญบุรี 2. บัวสปา 3. โรงงานผลิตยาทำเนียบผู้อำนวยการทำเนียบผู้อำนวยการ. 1. รศ.ดร.ประเสริฐ ปิ่นปฐมรัฐ (2549-2554) 2. นางสาวพรทิพย์ ตันติวงศ์ (2554-ปัจจุบัน)</doc>
