<doc id="196594" url="https://th.wikipedia.org/wiki?curid=196594" title="เพาะพุทธ จนฺทเสฏฺโฐ">เพาะพุทธ จนฺทเสฏฺโฐ สมณะเพาะพุทธ จนฺทเสฏฺโฐ หรือที่รู้จักกันดีในนาม ท่านจันทร์ เป็นนักบวชชาวไทย เกิดเมื่อวันที่ 15 ธันวาคม พ.ศ. 2507 ที่ อ.โพธิ์ทอง จ.อ่างทอง ในครอบครัวชาวบ้านชนบททั่วไป โดยเป็นลูกคนที่ 6 ของพี่น้องทั้งหมด 8 คน มีความสนในในปรัชญาและธรรมะตั้งแต่เล็ก ขณะเรียนอยู่ได้พิมพ์หนังสื่อธรรมะชื่อ "แสงธรรม" ออกจำหน่ายแก่เพื่อน ๆ เล่มละ 1 บาท เมื่อจบ ม.ศ. 3 แล้วจึงเกิดแรงบันดาลใจถือศีล 5 และรับประทานมังสวิรัติเพียงวันละมื้อเดียว จากนั้นในปี พ.ศ. 2524 จึงได้ไปมาหาสู่กับสำนักสันติอโศก จนกระทั่งปี พ.ศ. 2525 ได้บวชเป็นสามเณรในสำนักสันติอโศก พร้อมกับได้ศึกษาทางธรรมจนจบนักธรรมชั้นโท เดิมได้อุปสมบทเป็นพระภิกษุในพุทธศาสนาเมื่อปี พ.ศ. 2528 ต่อมาเข้ากลุ่มสันติอโศกซึ่งมิได้รับการยอมรับจากมหาเถรสมาคมให้เป็นกลุ่มสงฆ์ในพุทธศาสนา สมณะเพาะพุทธ จนฺทเสฏฺโฐ มีชื่อเสียงมาจากการเป็นนักบวชนักเทศน์ เป็นผู้เผยแผ่ธรรมะทางสื่อต่าง ๆ เช่น โทรทัศน์, วิทยุ สื่อสิงพิมพ์ต่าง ๆ รวมถึงเว็บไซต์ด้วย มีหลายรายการ นอกจากนี้ยังเป็นกวีที่แต่งบทกวี บทกลอนเป็นประจำลงในคอลัมน์ชื่อ "ประกายสำนึก" ในหนังสือพิมพ์ไทยโพสต์ ในนามปากกา พ.กิ่งโพธิ์ ในการชุมนุมของพันธมิตรประชาชนเพื่อประชาธิปไตย พ.ศ. 2551 ที่สันติอโศกได้เข้าร่วมด้วย เพาะพุทธก็เป็นหนึ่งในบุคคลที่เข้าร่วมในครั้งนี้ มีบทบาทเป็นผู้ให้ข้อคิดและคติเตือนใจบนเวที ในช่วงธรรมะ โดยมี บัณฑิต ปิ่นมงคลกุล เป็นพิธีกร</doc>
