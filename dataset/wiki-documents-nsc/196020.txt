<doc id="196020" url="https://th.wikipedia.org/wiki?curid=196020" title="ธงชาติสาธารณรัฐสังคมนิยมโซเวียตมอลเดเวีย">ธงชาติสาธารณรัฐสังคมนิยมโซเวียตมอลเดเวีย ธงชาติสาธารณรัฐสังคมนิยมโซเวียตมอลเดเวีย เป็นธงสี่เหลี่ยมผืนผ้าสีแดง ที่มุมธงบนด้านคันธงมีรูปค้อนเคียวสีทองและดาวแดงขอบทองตามอย่างธงชาติสหภาพโซเวียต ที่กลางธงมีแถบสีเขียวพาดยาวตามแนวนอน กว้างเป็น 2 ใน 8 ของความกว้างธง ธงนี้รัฐบาลสาธารณรัฐสังคมนิยมโซเวียตมอลเดเวียกำหนดใช้อย่างเป็นทางการเมื่อวันที่ 31 มกราคม พ.ศ. 2495 ภายหลังสาธารณรัฐสังคมนิยมโซเวียตมอลเดเวียแยกตัวเป็นเอกราชจากสหภาพโซเวียต และสถาปนาประเทศใหม่ในชื่อประเทศมอลโดวา ในปี พ.ศ. 2534 แล้ว ดินแดนทรานส์นีสเตรียบางส่วนไม่ยอมรับอำนาจอธิปไตยของมอลโดวา จึงยังคงใช้ธงชาติสาธารณรัฐสังคมนิยมโซเวียตมอลเดเวียเป็นสัญลักษณ์ของตนเองต่อไป</doc>
