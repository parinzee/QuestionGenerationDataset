<doc id="357449" url="https://th.wikipedia.org/wiki?curid=357449" title="นานี">นานี ลูอิช การ์ลุช อัลไมดา ดา กุญญา () หรือเป็นที่รู้จักในชื่อ นานี เกิดเมื่อวันที่ 17 พฤศจิกายน ค.ศ. 1986 เป็นนักฟุตบอลชาวโปรตุเกส เล่นในตำแหน่งปีกซ้ายให้กับเฟแนร์บาห์เช ในซือเปร์ลีก ของประเทศตุรกี และฟุตบอลทีมชาติโปรตุเกสประวัติ ประวัติ. นานีเกิดที่กรุงไปรอา เมืองหลวงของประเทศกาบูเวร์ดี ต่อมาครอบครัวของเขาก็อพยพไปตั้งรกรากอยู่ในประเทศโปรตุเกส โดยอาศัยอยู่กับอาของเขาซึ่งมีชื่อว่า อังโตเนีย เขาเติบโตขึ้นในเมืองเล็ก ๆ ชื่ออามาโดรา ชานกรุงลิสบอน และมีเพื่อนสนิทชื่อมานูแอล ฟืร์นังดึช ซึ่งจะเล่นฟุตบอลร่วมกันกับนานีเป็นประจำ นานีเป็นแฟนบอลของสโมสรฟุตบอลโปร์ตู แต่เริ่มเตะฟุตบอลกับทีมเยาวชนของเรอัลมาซามาซึ่งเป็นทีมที่อยู่นอกกรุงลิสบอน ก่อนจะถูกสปอร์ติงลิสบอนดึงตัวไปร่วมทีมในปี ค.ศ. 2003 สปอร์ติงลิสบอนเป็นทีมหนึ่งซึ่งมีชื่อเสียงด้านการปั้นนักเตะที่มีความสามารถโดยเฉพาะในตำแหน่งกองกลาง นับตั้งแต่ลูอิช ฟีกู, ซีเมา ซาบรอซา, คริสเตียโน โรนัลโด, รีการ์ดู กวาแรชมา และตอนนี้ก็เป็นนานี หลังจากเล่นในทีมเยาวชนอยู่ 2 ปี เขาก็ได้ขึ้นไปเล่นในทีมชุดใหญ่ด้วยอายุเพียง 18 ปี และในปี 2006/07 ที่ผ่านมา เขาก็ลงเล่นให้ทีมชุดใหญ่ 29 นัดและทำประตูให้ทีม 5 ประตู รวมกับทีมเขาทำได้ในฤดูกาลก่อนหน้านี้อีก 6 ประตูเป็น 11 ประตูจากการลงเล่นให้ทีมชุดใหญ่ทั้งหมด 70 นัด สำหรับการลงเล่นให้กับทีมชาติ นานีลงเล่นให้ทีมชาติโปรตุเกสนัดแรกในวันที่ 1 กันยายน ค.ศ. 2006 ในเกมกระชับมิตรกับทีมชาติเดนมาร์ก และเขาก็สามารถทำประตูได้ในนัดนี้ด้วย นานีเป็นนักเตะที่อายุน้อยที่สุดในทีมชาติโปรตุเกสชุดอายุไม่เกิน 21 ปี ที่ลงเล่นฟุตบอลยุโรปในปี ค.ศ. 2006 และเขาก็ยังถูกเรียกติดทีมชาติชุดนี้อีกครั้งในปีนี้ด้วย ด้วยฟอร์มการเล่นที่โดดเด่นของเขาทำให้ไปเตะตาการ์ลุช ไกรอช โค้ชแมนเชสเตอร์ยูไนเต็ด และเมื่อเรื่องเข้าถึงหูเซอร์อเล็กซ์ เฟอร์กูสัน ภาพของนานีเล่นคู่กับโรนัลโดในสนามก็ผุดขึ้นมาในสมองของผู้จัดการทีมปีศาจแดง และนั่นก็ทำให้เขาได้เซ็นสัญญามาร่วมทีมแมนเชสเตอร์ยูไนเต็ดในเดือนพฤษภาคม ค.ศ. 2007 ด้วยค่าตัวประมาณ 14 ล้านปอนด์ แต่การลงเล่นให้กับแมนเชสเตอร์ยูไนเต็ด นานีไม่ประสบความสำเร็จเท่าที่ควร โดยในฤดูกาล 2014–2015 แมนเชสเตอร์ยูไนเต็ดได้ปล่อยตัวนานีไปยังสปอร์ติงลิสบอน ต้นสังกัดเดิมเป็นระยะเวลาหนึ่งฤดูกาล จนกระทั่งจบฤดูกาล นานีก็ได้ย้ายไปยังเฟแนร์บาห์เช ด้วยระยะเวลาสัญญา 3 ปี ค่าตัว 3.5 ล้านปอนด์เกียรติประวัติสโมสรเกียรติประวัติ. สโมสร. - สปอร์ติงลิสบอน - Taça de Portugal (1): 2006–07- แมนเชสเตอร์ยูไนเต็ด - พรีเมียร์ลีก (4): 2007–08, 2008–09, 2010–11, 2012–13 - ฟุตบอลลีกคัพ (1): 2008–09 - เอฟเอคอมมิวนิตีชีลด์ (4): 2007, 2008, 2010, 2011 - ยูฟ่าแชมเปียนส์ลีก (1): 2007–08 - ฟุตบอลชิงแชมป์สโมสรโลก (1): 2008รางวัลส่วนตัวรางวัลส่วนตัว. - SJPF Young Player of the Month (1): May 2007 - PFA Premier League Team of the Year (1): 2010–11 - Manchester United Players' Player of the Year (1): 2010–11</doc>
