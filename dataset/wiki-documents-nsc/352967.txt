<doc id="352967" url="https://th.wikipedia.org/wiki?curid=352967" title="ยาอม">ยาอม ยาอม () เป็น ลูกกวาดบำบัด (medicated sweet) สำหรับอมไว้ในปากให้ละลายช้า ๆ ในนั้น เพื่อหล่อลื่นและสมานเยื่อหรือเมือกอันระคายเคืองอยู่ในลำคอซึ่งปรกติเป็นเพราะ คอหอยอักเสบ (pharyngitis) เนื่องจากหวัดหรือไข้ ยาอมอาจเจือ เบ็นโซเคน (benzocaine) ซึ่งเป็นยาระงับความรู้สึก (anesthetic) ประเภทหนึ่ง หรืออาจเจือ น้ำมันยูคาลิปตัสก็ได้ ในหลาย ๆ ขนานปรากฏว่ามี การบูร น้ำมันสะระแหน่ หรือสะระแหน่หอมเป็นตัวนำกลิ่น บ้างก็ใส่น้ำผึ้งด้วย ส่วนยาอมที่ไม่ผสมการบูรมักใช้ซิงก์กลูโคเนตไกลซีนไม่ก็เพกทินปรุงเป็นยาบรรเทาระคาย (demulcent) อย่างไรก็ดี ยาอมหลาย ๆ ยี่ห้อในท้องตลาดมักประกอบด้วยเด็กซ์ทรอเมธอร์แฟน ยาอมนั้นควรบริโภคแต่พอประมาณ เพราะส่วนประกอบบางชนิดหากรับประทานมากจะเป็นอันตรายต่อสุขภาพอนามัย อนึ่ง ยาอมบางประเภทที่มีสรรพคุณต่อต้านแบคทีเรีย ก็ช่วยให้ลมหายใจสดชื่น และขจัดแบคทีเรียที่ทำให้กลิ่นปากเน่าเหม็นด้วย</doc>
