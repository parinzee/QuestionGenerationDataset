<doc id="738632" url="https://th.wikipedia.org/wiki?curid=738632" title="อากาศยานลำตัวแคบ">อากาศยานลำตัวแคบ อากาศยานลำตัวแคบ (Narrow-body aircraft) หรือเรียกได้อีกอย่างว่า "อากาศยานแบบมีช่องทางเดินเดียว" (Single aisle aircraft) คืออากาศยานที่มีความกว้างของลำตัว (fuselage) ตั้งแต่ 3-4 เมตร (10-13 ฟุต) และมีการจัดวางที่นั่งแถวละตั้งแต่ 2-6 ที่นั่ง โดยอากาศยานที่มีข้อจำกัดด้านพิสัยการบินซึ่งไม่สามารถเดินทางข้ามทวีปหรือข้ามมหาสมุทรแอตแลนติกได้ถูกเรียกว่า "อากาศยานภูมิภาค" (Regional airliner) ตรงข้ามกับ อากาศยานลำตัวกว้าง ซึ่งเป็นอากาศยานที่มีขนาดใหญ่กว่า และมักจะมีหลายชั้นโดยสาร โดยมีขนาดลำตัวตั้งแต่ 5-7 เมตร (16-20 ฟุต) และมีสองช่องทางเดิน โดยสามารถจุผู้โดยสารได้ตั้งแต่ 7-10 คนต่อหนึ่งแถว อากาศยานลำตัวกว้างสามารถบรรทุกผู้โดยสารได้ตั้งแต่ 200 ถึง 600 คน ในขณะที่ความจุสูงสุดของอากาศยานลำตัวแคบที่ใหญ่ที่สุด (ได้แก่ โบอิง 757-300 สามารถบรรทุกได้เพียง 289 คน นักวิเคราะห์ด้านการบินคาดว่าจะมีอากาศยานใหม่กว่า 41,000 ลำ ในระหว่างปี 2015-2035 ซึ่งรวมกันมีมูลค่าสูงถึง 2.83 ล้านล้านเหรียญสหรัฐ โดยมูลค่านั้นแบ่งเป็นอากาศยานลำตัวแคบครึ่งหนึ่ง และอากาศยานลำตัวกว้างอีกครึ่งหนึ่ง หนึ่งในสามของอากาศยานลำตัวแคบนั้นคาดว่าจะเป็นแอร์บัส เอ 320 และอีกหนึ่งในสามคือ โบอิง 737ประเภทเจ็ดที่นั่งต่อแถวประเภท. เจ็ดที่นั่งต่อแถว. - ฮอว์กเกอร์ ซิดเดอเลย์ ไทรเดนท์ สำหรับแชนแนลแอร์เวย์หกที่นั่งต่อแถวหกที่นั่งต่อแถว. - แอร์บัส เอ 320 - ในปัจจุบันคืออากาศยานที่มียอดขายมากที่สุดในโลก และเป็นอันดับสองในประวัติศาสตร์ - ฮอว์กเกอร์ ซิดเดอเลย์ ไทรเดนท์ - บริติช แอโรสเปซ 146 - โบอิง 707 - อากาศยานไอพ่นชนิดแรกที่ประสบความสำเร็จมากที่สุด - โบอิง 720 - เรียกอีกอย่างคือ โบอิง 707-200 - โบอิง 727 - ในอดีตเคยถูกผลิตมากที่สุด - โบอิง 737 - อากาศยานไอพ่นที่มียอดจำหน่ายดีที่สุด มากกว่าจำนวนของโบอิง 727 - โบอิง 757 - อากาศยานที่มีช่องทางเดินเดียวที่ใหญ่ที่สุดของโบอิง - บริสตอล บริตาเนีย - โคแมค ซี 919 - ดาสโซ แมร์กูร์ - ดักลาส ดีซี-8</doc>
