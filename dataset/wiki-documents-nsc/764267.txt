<doc id="764267" url="https://th.wikipedia.org/wiki?curid=764267" title="ทฤษฎีสี">ทฤษฎีสี ในวิชาทัศนศิลป์ ทฤษฎีสี เป็นการแนะแนวทางปฏิบัติสำหรับผสมสีและผลทางตาของการผสมสีบางอย่าง มีนิยาม (หรือหมวดหมู่) ของสีโดยอาศัยวงล้อสี ได้แก่ แม่สี สีทุติยภูมิและสีตติยภูมิ แม้หลักการทฤษฎีสีปรากฏครั้งแรกในงานเขียนของเลออน บัตติสตา อัลแบร์ตี (ประมาณ ค.ศ. 1435) และสมุดบันทึกของเลโอนาร์โด ดา วินชี (ประมาณ ค.ศ. 1490) ประเพณี "ทฤษฎีสี" เริ่มจริง ๆ ในคริสต์ศตวรรษที่ 18 เดิมเป็นการโต้เถียงแบบยึดพรรคพวกเกี่ยวกับทฤษฎีสีของไอแซก นิวตัน (Opticks, 1704) และธรรมชาติของแม่สี นับแต่นั้น มีการพัฒนาเป็นประเพณีศิลปินอิสระและมีการอ้างอย่างผิวเผินถึงการวิเคราะห์เคมีของสี (colorimetry) และทัศนวิทยาศาสตร์ (vision science)แม่สี (Primary Color) แม่สี (Primary Color). คือสามสีขั้นต้น ที่เมื่อผสมกันก็จะทำให้เกิดสีอื่นๆต่อไป แม่สี ได้แก่ สีแดง สีเหลือง และสีน้ำเงินสีขั้นที่ 2 (Secondary Color) สีขั้นที่ 2 (Secondary Color). สีที่เกิดจากแม่สีผสมกันในอัตราส่วนที่เท่ากัน จะทำให้เกิดสีใหม่ 3 สี ได้แก่  สีแดง ผสมกับ สีเหลือง ได้ สีส้ม  สีแดง ผสมกับ สีน้ำเงิน ได้ สีม่วง  สีเหลือง ผสมกับ สีน้ำเงิน ได้ สีเขียวสีขั้นที่ 3 (Tertiary Color) สีขั้นที่ 3 (Tertiary Color). สีที่เกิดจาก แม่สี ผสมกับ สีขั้นที่ 2 ในอัตราส่วนที่เท่ากัน จะได้สีอื่นๆ อีก 6 สี คือ  สีแดง ผสมกับ สีส้ม ได้ สีส้มแดง  สีแดง ผสมกับ สีม่วง ได้ สีม่วงแดง  สีเหลือง ผสมกับ สีเขียว ได้ สีเขียวเหลือง  สีน้ำเงิน ผสมกับ สีเขียว ได้ สีเขียวน้ำเงิน  สีน้ำเงิน ผสมกับ สีม่วง ได้ สีม่วงน้ำเงิน  สีเหลือง ผสมกับ สีส้ม ได้ สีส้มเหลืองสีคู่ตรงข้าม (Complementary Color) สีคู่ตรงข้าม (Complementary Color). คือ สีที่อยู่ตรงข้ามกันบนวงล้อสี หรือวิธีการจับคู่ง่ายๆ ก็คือการลากเส้นจากสีหนึ่งไปตรงๆ เส้นนั้นไปบรรจบที่สีใด สองสีนั้นก็เป็นคู่กัน</doc>
