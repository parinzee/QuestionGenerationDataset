<doc id="310853" url="https://th.wikipedia.org/wiki?curid=310853" title="ซอมบี (เพลง)">ซอมบี (เพลง) ซอมบี (Zombie) เป็นเพลงประท้วงโดยวงร็อกไอร์แลนด์ เดอะแครนเบอร์รีส์ (The Cranberries) ออกมาในเดือนกันยายน 1994 เป็นซิงเกิลนำของอัลบั้ม No Need to Argue เพลงนี้แต่งโดย โดโลเรส โอ’ริออร์แดน นักร้องนำของวง และขึ้นอันดับหนึ่งใน ออสเตรเลีย เบลเยียม เดนมาร์ก และเยอรมนี มันชนะรางวัล 1995 Europe MTV Music Award เพลงซอมบีถูกเขียนขึ้นระหว่างการตระเวนแสดงในอังกฤษในปี 1993 เพื่อระลึกถึงเด็กชายสองคน Jonathan Ball และ Tim Parry ซึ่งตายจากเหตุการณ์ระเบิดโดยไออาร์เอในวอร์ริงตัน โดยเนื้อเพลงอ้างถึงกบฏอีสเตอร์ (Easter Rising) ในปี 1916 หนังสือ The Rough Guide to Music ระบุถึงอัลบั้ม No Need to Argue ว่า "เหมือนกับของเดิมๆ" เมื่อเทียบกับอัลบั้มแรกของเดอะแครนเบอร์รีส์ ยกเว้นเพลงซอมบี ซึ่งมีเสียง "กรันจ์เกรี้ยวกราด" และเนื้อเพลงที่ "ก้าวร้าว" Allmusic กล่าวว่าเพลงนี้ทำให้เหตุการณ์ระเบิดต่างๆ "กลายเป็นเรื่องไม่สลักสำคัญ" และลักษณะ "เฮฟวีร็อก" ของเพลงนั้นไม่เข้ากับจุดแข็งของวงชาร์ตเพลง</doc>
