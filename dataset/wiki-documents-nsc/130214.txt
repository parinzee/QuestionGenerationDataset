<doc id="130214" url="https://th.wikipedia.org/wiki?curid=130214" title="พระยาสุรเสนา (หม่อมราชวงศ์ชิต กำภู)">พระยาสุรเสนา (หม่อมราชวงศ์ชิต กำภู) พลตรี พระยาสุรเสนา (หม่อมราชวงศ์ชิต กำภู) เกิดเมื่อวันที่ 18 ธันวาคม พ.ศ. 2427 เป็นบุตรของพันเอก หม่อมเจ้าชื่น กำภู กับหม่อมพุ่ม กำภู เข้าศึกษาเป็นนักเรียนนายร้อยทหารบกเมื่อปี พ.ศ. 2442 สำเร็จการศึกษาเมื่อปี พ.ศ. 2445 จากนั้นจึงเข้ารับราชการเป็นผู้บังคับกองร้อยพิเศษ โรงเรียนนายร้อยทหารบก ต่อมาในปี พ.ศ. 2452 เป็นปลัดกรมบัญชาการโรงเรียนนายร้อยทหารบก ต่อมาเป็นเสนาธิการทหารบก พ.ศ. 2456 มีหน้าที่เป็นราชองครักษ์เวร พ.ศ. 2459 เป็นเลขาธิการในคณะกรรมการอำนวยการสภากาชาดไทย พ.ศ. 2467 โปรดเกล้าฯ แต่งตั้งให้เป็นองคมนตรี หลังเกษียณราชการ พระยาสุรเสนาประกอบอาชีพส่วนตัวด้วยการก่อตั้งบริษัท สุรเสนา จำกัด ดำเนินการก่อสร้าง เนื่องจากท่านมีความสนใจทางด้านสถาปัตยกรรม ท่านสมรสกับคุณหญิงผอบ สุรเสนา มีบุตรธิดา 12 คน คือ1. หม่อมหลวงชูชาติ กำภู 2. หม่อมหลวงชิตเชื้อ กำภู 3. พันเอก หม่อมหลวงชวนชื่น กำภู 4. หม่อมหลวงชดช้อย กำภู 5. พันตรี นายแพทย์ หม่อมหลวงเอกชัย กำภู 6. หม่อมหลวงเชิดไชย กำภู 7. หม่อมหลวงอบชื่น กำภู สมรสกับนายกระเจิ่น สิงหเสนี บุตรพระยาประเสริฐสุนทราศรัย (กระจ่าง สิงหเสนี) 8. หม่อมหลวงอชิต กำภู 9. หม่อมหลวงพิชิต กำภู 10. หม่อมหลวงชินชัย กำภู 11. หม่อมหลวงเชิงชาญ กำภู 12. หม่อมหลวงชูชิต กำภู 13. หม่อมหลวงชมชื่น กำภู พระยาสุรเสนาถึงแก่อนิจกรรมเมื่อวันที่ 22 สิงหาคม พ.ศ. 2489</doc>
