<doc id="437035" url="https://th.wikipedia.org/wiki?curid=437035" title="นารายณ์ภัณฑ์">นารายณ์ภัณฑ์ บริษัท นารายณ์ภัณฑ์ จำกัด () เป็นศูนย์จำหน่ายสินค้าหัตถกรรมไทย และเป็นบริษัทร่วมทุนระหว่างกระทรวงอุตสาหกรรม กับภาคเอกชน ซึ่งแต่เดิมมีฐานะเป็นรัฐวิสาหกิจ ก่อตั้งเมื่อปี พ.ศ. 2480 จนกระทั่งในปี พ.ศ. 2527 ได้เปลี่ยนสถานะมาเป็นบริษัทร่วมทุน ปัจจุบันมีสาขาตั้งอยู่ในจังหวัดต่างๆ อาทิ ท่าอากาศยานนานาชาติเชียงใหม่ ท่าอากาศยานนานาชาติภูเก็ต และเป็นศูนย์รวมหัตถกรรมที่ใหญ่ที่สุดในประเทศไทยประวัติ ประวัติ. รัฐบาลไทย ได้จัดตั้งร้านไทยอุตสาหกรรม ขึ้นที่ตำบลสี่กั๊ก พระยาศรี เมื่อวันที่ 11 สิงหาคม พ.ศ. 2480 เพื่อเป็นแหล่งจำหน่ายสินค้าหัตถกรรมและอุตสาหกรรมในครัวเรือน โดยร้านดังกล่าวขึ้นอยู่กับกองอุตสาหกรรม กรมพาณิชย์ กระทรวงเศรษฐการ ต่อมาในปี พ.ศ. 2481 จึงได้ย้ายร้านมาตั้งอยู่ที่ถนนเจริญกรุง และโอนมาสังกัดสำนักปลัดกระทรวงเศรษฐการ และต่อมาได้มีการจัดตั้งกระทรวงอุตสาหกรรมขึ้น ร้านไทยอุตสาหกรรม จึงได้โอนมาสังกัดกระทรวงอุตสาหกรรม และย้ายมาตั้งสำนักงานที่ถนนหลานหลวง พร้อมกับเปลี่ยนชื่อเป็น “ร้านนารายณ์ภัณฑ์” ในปี พ.ศ. 2527 คณะรัฐมนตรี มีนโยบายปรับปรุงกิจการร้านนารายณ์ภัณฑ์ ซึ่งแต่เดิมเป็นรัฐวิสาหกิจ ให้เป็นลักษณะธุรกิจ โดยมีเอกชนเข้าร่วมดำเนินงาน แต่ยังคงมีวัตถุประสงค์เพื่อสนองนโยบายรัฐบาลในการส่งเสริมและช่วยเหลือชาวบ้านในด้านหัตถกรรมและอุตสาหกรรมในครัวเรือนให้ก้าวหน้ามากยิ่งขึ้นที่ตั้งและสาขา ที่ตั้งและสาขา. บริษัท นารายณ์ภัณฑ์ จำกัด มีสำนักงานใหญ่ตั้งอยู่ที่ 973 อาคารเพรสิเด้นท์ทาวเวอร์อาเขต ถนนเพลินจิต เขตปทุมวัน กรุงเทพมหานคร และมีร้านจำหน่ายสินค้าหัตถกรรม "นารายณ์ภัณฑ์" จำนวน 7 แห่ง ได้แก่- สาขาอาคารเพรสิเดนท์ทาวเวอร์อาเขต (สำนักงานใหญ่) - สาขาท่าอากาศยานนานาชาติเชียงใหม่ - สาขาท่าอากาศยานกระบี่ - สาขาชลบุรี - สาขาท่าอากาศยานภูเก็ต - สาขาศูนย์การค้าเทอร์เทิล วิลเลจ หาดไม้ขาว จังหวัดภูเก็ต</doc>
