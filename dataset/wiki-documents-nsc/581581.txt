<doc id="581581" url="https://th.wikipedia.org/wiki?curid=581581" title="ดัสติน เจ. ลี">ดัสติน เจ. ลี ดัสติน เจโรม ลี (; 7 เมษายน ค.ศ. 1986 — 21 มีนาคม ค.ศ. 2007) เป็นสิบโทแห่งนาวิกโยธินสหรัฐอเมริกา ซึ่งทำหน้าที่เป็นผู้บังคับสุนัขและตรวจจับวัตถุระเบิดแสวงเครื่องร่วมกับสุนัขของเขาที่มีชื่อว่าเล็กซ์ โดยเขาและเล็กซ์ได้ถูกโจมตีด้วยการยิงแฝงที่ฐานปฏิบัติการกองร้อยเอ เมื่อวันที่ 21 มีนาคม ค.ศ. 2007 จากการระเบิดของจรวด 73 มม. ภายในฐาน ได้ส่งผลให้ดัสตินเกิดมีบาดแผลฉกรรจ์ รวมถึงเล็กซ์ที่ได้รับบาดเจ็บเช่นกันชีวิตช่วงต้น ชีวิตช่วงต้น. ดัสติน ลี เป็นบุตรของตำรวจม้ากองบังคับการตำรวจทางหลวงรัฐมิสซิสซิปปีที่มีชื่อว่าเจโรม ลี และดัสตินเกิดวันที่ 7 เมษายน ค.ศ. 1986 ที่เมริเดียน รัฐมิสซิสซิปปี ตั้งแต่อายุประมาณห้าขวบ ดัสตินได้ฝึกซ้อมร่วมกับบรรดาสุนัขกู้ภัย โดยการซ่อนตัวอยู่ในป่า และปล่อยให้พวกมันได้เข้าไปค้นหาตัวเขา เช่นเดียวกับพ่อของเขา เขาได้รับการโยกย้ายเนื่องด้วยเหตุวินาศกรรม 11 กันยายน พ.ศ. 2544 ที่ซึ่งเขาได้สมัครเป็นทหารก่อนการสำเร็จการศึกษาในระดับไฮสกูล โดยเขาได้เติบโตในควิทแมน รัฐมิสซิสซิปปี และสำเร็จการศึกษาจากโรงเรียนวิทแมนไฮสกูลใน ค.ศ. 2004อาชีพทหารและการเสียชีวิต อาชีพทหารและการเสียชีวิต. ดัสตินสำเร็จการฝึกอบรมหลักสูตรแรกในฐานะผู้บังคับสุนัข เขาได้รับการบันทึกโดยครูฝึกสุนัขชื่อ วิลเลียม ดับบลิว. เรโนลด์ ว่าเป็น "ผู้บังคับสุนัขที่น่าอัศจรรย์" เนื่องด้วยความสามารถของเขา ดัสตินได้รับสุนัขสองตัวสำหรับการทำงานในครั้งหนึ่ง ซึ่งได้แก่ สุนัขตรวจหาวัตถุระเบิดและสุนัขตรวจหาสารเสพติด เขาได้รับการส่งไปประจำการที่กองบัญชาการกองทัพพลาธิการนาวิกโยธินฐานอัลบานีในเมืองอัลบานี รัฐจอร์เจีย ก่อนที่เขาจะได้รับการเคลื่อนกำลังพลสู่ประเทศอิรัก ดัสตินได้รับการเลื่อนยศเป็นสิบโทในเดือนกรกฎาคม ค.ศ. 2006 เขาได้เข้าร่วมกับกองพันลาดตระเวนที่ 3 ก่อนการโจมตี และได้เข้าประจำการในกองพันที่ 3 พรรคนาวิกโยธินที่ 14 กองปืนใหญ่จี หมวด 3 ซึ่งเป็นช่วงแห่งการเสียชีวิตของเขา เมื่อวันที่ 21 มีนาคม ค.ศ. 2007 ฐานปฏิบัติการแห่งกองร้อยเอ ได้ถูกโจมตีโดยฝ่ายก่อการร้ายด้วยการยิงแฝง ดัสตินและเล็กซ์ได้รับบาดเจ็บจากเศษกระสุน เมื่อจรวด 73 มม. ได้ระเบิดภายในฐานปฏิบัติการของดัสติน ส.ท.ดัสตินได้รับการอพยพเคลื่อนย้ายจากพื้นที่ไปยังโรงพยาบาล ที่ซึ่งเขาได้เสียชีวิตหลังจากนั้นเพียงไม่นาน ส่วนการบาดเจ็บของเล็กซ์ไม่เป็นอันตรายถึงชีวิต ทั้งนี้ ดัสตินได้มีการกำหนดที่จะกลับบ้านภายในช่วงราวหกสัปดาห์สิ่งที่ตามมา สิ่งที่ตามมา. ดัสติน ลี ได้รับการฝังที่สุสานสโตนวอลล์ในเมืองสโตนวอลล์ รัฐมิสซิสซิปปี ณ วันที่ 31 มีนาคม ค.ศ. 2007 เขาได้รับรางวัลสำหรับผู้วายชนม์เพอร์เพิลฮาร์ต, เหรียญกองทัพเรือและนาวิกโยธินสรรเสริญ พร้อมด้วยเครื่องหมายกรำศึกสดุดีความกล้า และริบบิ้นปฏิบัติการศึก พ่อแม่ของดัสตินได้รับความช่วยเหลือจากผู้แทนราษฎรสหรัฐชื่อ วอลเตอร์ โจนส์ (คณะกรรมการพรรครีพับลิกัน) และการร้องทุกข์ทางอินเทอร์เน็ต และประสบความสำเร็จในการร้องขอเพื่อให้เล็กซ์ได้รับการเกษียณก่อนกำหนด ทำให้เขาเป็นทหารที่ทำงานร่วมกับสุนัขที่ได้รับการเกษียณก่อนกำหนดอย่างเต็มรูปแบบรายแรก และการรับเลี้ยงโดยกระทรวงกลาโหมสำหรับครอบครัวผู้บังคับสุนัขที่เสียชีวิตจากสนามรบ ภายหลังจากการเสียชีวิตของดัสติน ทางวุฒิสภารัฐมิสซิสซิปปีและสภาผู้แทนราษฎรรัฐมิสซิสซิปปีได้มีมติพ้องในการเชิดชูเกียรติแก่ตัวเขา เมื่อวันที่ 19 มีนาคม ค.ศ. 2010 ทางพลาธิการนาวิกโยธินฐานอัลบานีได้เปลี่ยนชื่อบ้านสำหรับสุนัขอยู่เป็น "คอร์เพอเริลดัสติน เจโรม ลี เคนเนล"ข้อมูลเพิ่มเติม ข้อมูลเพิ่มเติม. สุนัขที่ชื่อ เล็กซ์ เสียชีวิตในวันที่ 25 มีนาคม ค.ศ. 2012 เนื่องเป็นผลมาจากการเกิดโรคมะเร็ง</doc>
