<doc id="934324" url="https://th.wikipedia.org/wiki?curid=934324" title="ฟุตบอลทีมชาติอินเดีย">ฟุตบอลทีมชาติอินเดีย ฟุตบอลทีมชาติอินเดีย เป็นทีมฟุตบอลตัวแทนของประเทศอินเดีย อยู่ภายใต้การควบคุมของสหพันธ์ฟุตบอลออลอินเดีย และยังเป็นสมาชิกของสหพันธ์ฟุตบอลฟุตบอลเอเชียใต้ ทีมชาติมีช่วงที่รุ่งเรืองระหว่างคริสต์ทศวรรษ 1950-60 ภายใต้การคุมทีมของ Syed Abdul Rahim อินเดียได้เหรียญทองในการแข่งขันเอเชียนเกมส์ปี 1951 และ 1962 และจบอันดับที่สี่ในการแข่งขันโอลิมปิกฤดูร้อน 1956 อินเดียไม่เคยเข้าร่วมแข่งขันฟุตบอลโลก แม้ว่าจะเคยได้สิทธิ์เข้าแข่งขันแทนที่ทีมอื่นในกลุ่มที่ถอนตัวไปในปี 1950 แต่อินเดียก็ถอนตัวก่อนที่จะเปิดการแข่งขัน ทีมชาติอินเดียเข้าร่วมแข่งขันเอเชียนคัพ 3 ครั้ง ผลงานที่ดีที่สุดคือ อันดับรองชนะเลิศในปี 1964 อินเดียยังได้เข้าร่วมแข่งขันฟุตบอลชิงแชมป์แห่งชาติเอเชียใต้ โดยชนะเลิศ 6 สมัย นับตั้งแต่มีการแข่งขันในปี ค.ศ. 1993สถิติการแข่งขันฟุตบอลโลก สถิติการแข่งขัน. ฟุตบอลโลก. อินเดียไม่เคยเข้าร่วมแข่งขันในฟุตบอลโลก หลังจากที่ได้รับเอกราชในปี ค.ศ. 1947 อินเดียเคยผ่านรอบคัดเลือกในปี 1950 ภายหลังจากที่พม่า, อินโดนีเซีย และฟิลิปปินส์ ถอนตัวในรอบคัดเลือก อย่างไรก็ตาม อินเดียได้ถอนตัวก่อนที่การแข่งขันจะเริ่มต้นขึ้น เนื่องจากปัญหาค่าใช้จ่ายในการเดินทางไปประเทศบราซิล หลังจากที่ถอนตัว อินเดียไม่เคยเข้าร่วมแข่งขันรอบคัดเลือกอีกเลยในปี 1954-1982 นับตั้งแต่รอบคัดเลือกปี 1986 เป็นต้นมา (ยกเว้นปี 1990) อินเดียเข้าร่วมการแข่งขันรอบคัดเลือก แต่ก็ยังไม่เคยผ่านเข้าไปเล่นรอบสุดท้ายเอเชียนคัพ เอเชียนคัพ. อินเดียผ่านรอบคัดเลือกของเอเชียนคัพ 3 ครั้ง โดยแข่งขันครั้งแรกในปี 1964 ซึ่งจบด้วยอันดับรองชนะเลิศ นับเป็นผลงานที่ดีที่สุดในรายการนี้โอลิมปิกฤดูร้อนผลงานอื่น ๆผลงานอื่น ๆ. - เอเอฟซีแชลเลนจ์คัพ (1): 2008 - ฟุตบอลชิงแชมป์แห่งชาติเอเชียใต้ (6): 1993, 1997, 1999, 2005, 2011, 2015 - Nehru Cup (3): 2007, 2009, 2012 - เอเชียนเกมส์ (2): 1951, 1962</doc>
