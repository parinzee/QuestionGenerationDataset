<doc id="136229" url="https://th.wikipedia.org/wiki?curid=136229" title="วงศ์เสือและแมว">วงศ์เสือและแมว วงศ์เสือและแมว () เป็นวงศ์ของสัตว์เลี้ยงลูกด้วยนมประเภท เสือ, สิงโต, ลิงซ์ และแมว โดยทั้งหมดอยู่ในอันดับสัตว์กินเนื้อ (Carnivora) โดยปรากฏครั้งแรกในสมัยโอลิโกซีน เมื่อประมาณ 30 ล้านปีก่อน ใช้ชื่อวงศ์ว่า Felidaeลักษณะ ลักษณะ. ลักษณะเด่นของสัตว์ในวงศ์นี้ ตามลำดับตัวประกอบไปด้วยมัดกล้ามเนื้อที่ยืดหยุ่นและแข็งแรง หัวกลม ฟันพัฒนามาเพื่อเหมาะแก่การกัดกินเนื้อสัตว์ มีเขี้ยวขนาดใหญ่ยาวและแหลมคม 2 คู่ ใช้กัดสังหารเหยื่อ ส่วนฟันกรามมีลักษณะคมล้ายใบมีดใช้สำหรับกัดฉีกเนื้อ สามารถเขียนเป็นสูตรได้ว่า มีเล็บแหลมคมทุกนิ้ว ปกติเล็บจะถูกเก็บไว้ในซองเล็บ เวลาเดินเล็บจึงไม่สัมผัสกับพื้นดิน ครั้นเวลาจะใช้ต่อสู้หรือล่าเหยื่อ เล็บจะกางออกเป็นกรงเล็บได้ โดยอาศัยการหดตัวของกล้ามเนื้อที่นิ้วเท้า ทำให้เล็บมีความแหลมคมใช้เป็นอาวุธได้ดีมาก ส่วนของเท้ามีการพัฒนา เพื่อการเดินด้วยปลายนิ้ว คล้ายกับการเต้นบัลเลต์ นิ้วเท้าและฝ่าเท้าเปลี่ยนรูปร่างเป็นปุ่มนิ้วและปุ่มฝ่าเท้า ซึ่งจะมีแผ่นหนังหนา ๆ หุ้มรองอยู่ ใช้สำหรับรับน้ำหนักตัว ส่วนส้นเท้าและข้อเท้ายกสูงเหนือพื้น เท้าหน้ามี 5 นิ้ว แต่นิ้วโป้งสั้นแบะแยกสูงกว่าอีก 4 นิ้ว คล้ายมือ จึงเหมาะต่อการตะปบคว้าเหยื่อ เท้าหลังมี 4 นิ้ว ขนาดเท่าๆ กัน รอยเท้าของสัตว์ในวงศ์นี้จึงปรากฏให้เห็นแต่รอยปุ่มนิ้ว และปุ่มกลม ๆ ข้างละ 4 นิ้วคล้ายกันเท้าหน้าและเท้าหลัง นอกจากนี้ใต้ฝ่าเท้า และร่องนิ้ว จะมีขนนุ่มปกคลุมทั่ว ทำให้การเคลื่อนที่เป็นไปได้อย่างคล่องแคล่ว รวดเร็วและเงียบ ตามีขนาดใหญ่ ตำแหน่งของตาอยู่ด้านหน้าและใกล้กัน ทำให้การมองภาพ มีประสิทธิภาพสูง และการกะระยะแม่นยำ ใบหูกลมมีกล้ามเนื้อสำหรับขยับใบหู เพื่อปรับทิศทาง รับเสียงได้ และมีประสาทรับฟังเสียงดีมากการดำรงชีวิตของสัตว์วงศ์นี้ส่วนใหญ่จึงอาศัยตากับหู เป็นสำคัญมากกว่าใช้จมูกดมกลิ่นอย่างสัตว์กินเนื้อประเภทอื่น นอกจากนี้ยังมีขนหนวดยาว และขนยาวที่ฝ่าเท้า ซึ่งเป็นเส้นขนที่มีเส้นประสาทควบคุม จึงรับความรู้สึกสัมผัสได้ดี ใช้ในการหาทิศทางในที่มืดได้เป็นอย่างดี การอนุกรมวิธานสามารถแบ่งออกได้เป็น 2 วงศ์ย่อย (บางข้อมูลแบ่งเป็น 3) โดยแบ่งออกได้เป็น เสือขนาดเล็ก (Felinae) และเสือขนาดใหญ่ (Pantherinae) โดยแบ่งตามกล่องเสียงในลำคอ ซึ่งสามารถใช้เปล่งเสียงดังที่เรียกว่า คำราม ได้ และแรกเริ่มสัตว์ในวงศ์นี้ จะใช้สกุล Felis เป็นส่วนใหญ่ ก่อนที่จะแตกแขนงออกไปเป็นสกุลใหม่ตามการศึกษาเพิ่มเติมอนุกรมวิธานอนุกรมวิธาน. - วงศ์เสือและแมว Felidae- วงศ์ย่อย Felinae- สกุล Felis- แมวภูเขาจีน, แมวทะเลทรายจีน (Felis bieti) - แมวบ้าน (Felis catus) - แมวป่า, เสือบอง, เสือกระต่าย (Felis chaus) - แมวทราย (Felis margarita) - แมวตีนดำ (Felis nigripes) - แมวป่ายุโรป, แมวป่าแอฟริกา, แมวป่าอียิปต์ (Felis silvestris) - สกุล Otocolobus- แมวพัลลัส (Otocolobus manul) - สกุล Prionailurus- แมวดาว (Prionailurus bengalensis) - แมวอิริโอะโมะเตะ (Prionailurus iriomotensis) - แมวป่าหัวแบน (Prionailurus planiceps) - แมวจุดสีสนิม (Prionailurus rubiginosus) - เสือปลา (Prionailurus viverrinus) - สกุล Acinonyx- เสือชีตาห์ (Acinonyx jubatus) - สกุล Puma- เสือคูการ์, เสือพูม่า, สิงโตภูเขา (Puma concolor) - จากัวรันดี (Puma yagouaroundi) - สกุล Lynx- ลิงซ์แคนาดา (Lynx canadensis) - ลิงซ์ยุโรป (Lynx lynx) - ลิงซ์สเปน (Lynx pardinus) - บอบแคต (Lynx rufus) - สกุล Leopardus- แมวแพนทานัล (Leopardus braccatus) - โคโลโคโล (Leopardus colocolo) - แมวชอฟรัว (Leopardus geoffroyi) - คอดคอด (Leopardus guigna) - แมวภูเขาแอนดีส (Leopardus jacobitus) - แมวปัมปัส (Leopardus pajeros) - โอเซลอต (Leopardus pardalis) - แมวเสือ, ออนซิลลา (Leopardus tigrinus) - มาร์เกย์ (Leopardus wiedii) - สกุล Leptailurus- เซอร์วัล (Leptailurus serval) - สกุล Caracal- คาราคัล (Caracal caracal) - สกุล Profelis- เสือไฟแอฟริกา, แมวทองแอฟริกา (Profelis aurata) - สกุล Catopuma- แมวแดงบอร์เนียว, แมวเบย์ (Catopuma badia) - เสือไฟ, แมวทองเอเชีย (Catopuma temminckii) - สกุล Pardofelis- แมวลายหินอ่อน (Pardofelis marmorata) - วงศ์ย่อย Pantherinae- สกุล Neofelis- เสือลายเมฆ (Neofelis nebulosa) - เสือลายเมฆบอร์เนียว (Neofelis diardi) - สกุล Panthera- สิงโต (Panthera leo) - เสือจากัวร์ (Panthera onca) - เสือดาว (Panthera pardus) - เสือโคร่ง (Panthera tigris) - สกุล Uncia- เสือดาวหิมะ (Uncia uncia) - วงศ์ย่อย †Machairodontinae (เสือเขี้ยวดาบ) - วงศ์ย่อย †Proailurinae</doc>
