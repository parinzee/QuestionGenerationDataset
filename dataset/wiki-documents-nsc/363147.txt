<doc id="363147" url="https://th.wikipedia.org/wiki?curid=363147" title="เซซามีสตรีท">เซซามีสตรีท เซซามี สตรีท () เป็นรายการโทรทัศน์สำหรับเด็กของสหรัฐอเมริกา ออกอากาศทางเครือข่ายสถานี พับลิกบรอดคาสติงเซอร์วิส (พีบีเอส) อย่างต่อเนื่องตั้งแต่ปี ค.ศ. 1969 จนถึงปัจจุบัน เซซามี สตรีท เกิดขึ้นจากแนวคิดของ โจแอน แกนซ์ คูนีย์ ผู้อำนวยการสร้าง กับ ลอยด์ มอริซเซต ผู้บริหาร มูลนิธิคาร์เนกี โดยได้รับเงินสนับสนุนเบื้องต้นจากมูลนิธิคาร์เนกี, มูลนิธิฟอร์ด และจากรัฐบาลกลางของสหรัฐอเมริกา เป็นเงิน 8 ล้านดอลลาร์สหรัฐ ก่อตั้งองค์กรชื่อ Children's Television Workshop (CTW) เพื่อผลิตรายการโทรทัศน์สำหรับเด็กก่อนวัยเรียน ปัจจุบันนี้องค์กรนี้ใช้ชื่อว่า เซซามี เวิร์กชอป (Sesame Workshop) ตัวละครหลักของเซซามี สตรีท เป็น หุ่นเชิด จากการออกแบบ เชิดและพากย์เสียงของ จิม เฮนสัน, แฟรงค์ ออซ และ เคอร์มิต เลิฟ เช่น เออร์นี, เบิร์ท, โกรเวอร์, บิกเบิร์ด, เอลโม, กบเคอร์มิต นับถึงปี 2009 ซึ่งรายการมีอายุครบ 40 ปี รายการนี้ได้รับ รางวัลแกรมมี มาแล้ว 8 รางวัล และ รางวัลเอมมี 118 รางวัล โดยถูกออกอากาศใน 20 ภาษาจาก 120 ประเทศทั่วโลก จากการสำรวจประเมินว่าเด็กอเมริกันมากกว่า 77 ล้านคนเคยรับชมรายการนี้ โดยการสำรวจในปี 1996 พบว่าเด็กอเมริกันก่อนวัยเรียนถึง 95% เคยรับชมรายการนี้เมื่ออายุได้ 3 ปีความเป็นมารูปแบบเป้าหมายทางการศึกษาทุนการผลิตนักแสดง ทีมงาน และตัวละคร</doc>
