<doc id="841229" url="https://th.wikipedia.org/wiki?curid=841229" title="พระนางชินด็อก">พระนางชินด็อก พระมเหสีชินด็อก (; ) เป็นพระมเหสีองค์ที่ 2 ใน พระเจ้าแทโจ ปฐมกษัตริย์แห่ง ราชวงศ์โชซ็อน แต่พระองค์นับเป็นพระมเหสีองค์แรกแห่งโชซ็อนเนื่องจาก พระมเหสีชินอึย () พระมเหสีองค์แรกของพระเจ้าแทโจสิ้นพระชนม์เมื่อ ค.ศ. 1391 หรือ 1 ปีก่อนสถาปนาราชวงศ์โชซ็อนพระประวัติ พระประวัติ. พระมเหสีชินด็อกประสูติในสกุลคังแห่งกุกซานเมื่อวันที่ 12 กรกฎาคม ค.ศ. 1356 ในรัชสมัย พระเจ้าคงมิน แห่ง ราชวงศ์โครยอ เป็นธิดาของ คังยุนซอง และ คังฮูหยิน ต่อมาได้อภิเษกสมรสกับพระเจ้าแทโจเมื่อครั้งยังเป็นนายทหาร ลีซองกเย และมีพระประสูติกาลพระราชโอรส 2 พระองค์ พระราชธิดา 1 พระองค์คือ1. ลีพังบอน,เจ้าชายมูอัน (이방번 무안대군； 撫安大君) (1381-1398) 2. ลีพังซ็อก,อึยอันแดกุน (이방석 의안대군 ； 宜安大君) องค์ชายรัชทายาท (วังเซจา 王世子) พระองค์แรกแห่งอาณาจักรโชซ็อน (1382-1398) 3. เจ้าหญิงกย็องซุน (경순공주 ; 慶順公主) (？-1407) เมื่อลีซองกเยได้ปราบดาภิเษกขึ้นเป็นพระเจ้าแทโจ ปฐมกษัตริย์แห่งราชวงศ์โชซ็อนในวันที่ 5 สิงหาคม ค.ศ. 1392 โปรดเกล้าฯสถาปนาพระชายาสกุลคังขึ้นเป็น พระมเหสีฮย็อนบี (顯妃) ต่อมาพระเจ้าแทโจได้สถาปนา ลีพังซ็อก หรือองค์ชายอึยอันแดกุน พระราชโอรสพระองค์รองที่ประสูติแต่พระมเหสีฮย็อนบีขึ้นเป็นองค์ชายรัชทายาท หรือวังเซจา(王世子) ทำให้บรรดาพระราชโอรสที่ประสูติแต่พระมเหสีชอลบี (節妃) ซึ่งเป็นพระมเหสีพระองค์แรกที่เสด็จสวรรคตไปแล้วไม่พอพระทัย โดยเฉพาะลีพังวอน องค์ชายจองอัน พระราชโอรสพระองค์ที่ 5 ซึ่งมีส่วนช่วยให้พระเจ้าแทโจได้ครองราชบัลลังก์ พระมเหสีฮย็อนบีเสด็จสววรคตเมื่อวันที่ 15 กันยายน ค.ศ. 1396 สิริพระชนมพรรษา 40 พรรษา หลังจากนั้นอีกเพียง 2 ปีพระราชโอรสทั้งสองของพระองค์ก็ถูกปลงพระชนม์โดยพระเชษฐาต่างพระชนนีคือ องค์ชายจองอัน พร้อมกับ ช็อง โด-จ็อน อัครมหาเสนาบดี ต่อมาในปีค.ศ. 1669 ในรัชกาลพระเจ้าฮย็อนจง (朝鮮顯宗) โปรดให้เฉลิมพระนามถวายแด่พระมเหสีฮย็อนบี สกุลคัง พระมเหสีพระองค์ที่ 2 ในพระเจ้าแทโจ องค์ปฐมกษัตริย์แห่งราชวงศ์โชซ็อนขึ้นเป็นพระมเหสีซุนวอน ฮย็อน-กย็อง ชินด็อก วังฮู (顺元顯敬神德王后) ต่อมาในรัชกาลพระเจ้าโกจง เมื่อยกฐานะราชอาณาจักรโชซ็อนขึ้นเป็นจักรวรรดิ จึงโปรดให้เฉลิมพระยศย้อนหลังถวายแด่บูรพกษัตริย์และพระมเหสีรัชกาลก่อนๆขึ้นเป็น จักรพรรดิและจักรพรรดินีด้วย ในส่วนของพระมเหสีชินด็อกนั้น ถวายพระนามว่า สมเด็จพระจักรพรรดินีชินด็อก โกฮวางฮู (神德高皇后)พระราชวงศ์พระราชวงศ์. - พระบิดา : คังยุนซ็อง - พระมารดา : คังฮูหยิน - พระราชสวามี : พระเจ้าแทโจ - พระโอรสองค์ที่ 1 : องค์ชายมูอัน - พระโอรสองค์ที่ 2 : องค์ชายอึยอัน</doc>
