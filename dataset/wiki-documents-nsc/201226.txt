<doc id="201226" url="https://th.wikipedia.org/wiki?curid=201226" title="แรสเบอร์รี">แรสเบอร์รี แรสเบอร์รี หรือ ราสเบอร์รี () เป็นชื่อเรียกผลไม้หลายชนิดในสกุล Rubus (สกุลเดียวกับแบล็กเบอร์รี) ส่วนใหญ่อยู่ในสกุลย่อย Idaeobatus มีต้นกำเนิดมาจากแถบยุโรป ผลแรสเบอร์รีสามารถรับประทานได้ซึ่งมีทั้งรสหวานและเปรี้ยว ผลมีสีแดงขนาดเล็กและยังเป็นผลไม้ทางการค้าที่สำคัญ สามารถเจริญเติบโตได้อย่างกว้างขวางทุกสภาพภูมิอากาศทั่วโลกแต่นิยมปลูกกันในพื้นที่ที่มีอากาศหนาวเช่นยุโรปและอเมริกา ลำต้นและตัวต้นก็มีความแข็งแรงมากสามารถขยายพันธุ์ไปได้เรื่อยๆไม่มีขีดจำกัด ซึ่งเป็นผลมาจากการที่มันสามารถงอกลำต้นใหม่จากลำต้นเดิมได้และรากของมันจะเจาะลึกลงไปในดิน ส่วนใบก็สามารถนำไปทำยาได้ การเก็บเกี่ยวนิยมเก็บเกี่ยวในช่วงที่ผลสุกงอมโดยให้ดูจากผลจะมีสีเข้มสด (สีแดง, ม่วง, ดำ) ในช่วงนี้ผลจะมีความหวานมากจึงเหมาะสำหรับนำไปรับประทานหรือนำไปทำแยมผลไม้และเหมาะที่จะนำไปทำอาหารอย่างอื่นทั้งของคาวและของหวาน ในภาษาท้องถิ่นของไทยเรียกว่า หนามไข่ปู ในประเทศไทยพบกระจายพันธุ์บนพื้นที่ภูเขาสูง อาทิ ดอยภูคา จังหวัดน่าน, ดอยอินทนนท์ ดอยผ้าห่มปก ดอยเชียงดาว จังหวัดเชียงใหม่, ภูกระดึง จังหวัดเลยชนิด ชนิด. ตัวอย่างของชนิดแรสเบอร์รีในสกุลย่อย Idaeobatus มีดังนี้- Rubus crataegifolius (แรสเบอร์รีเกาหลี) - Rubus idaeus (แรสเบอร์รีแดงยุโรป) - Rubus leucodermis (ไวต์บาร์ก หรือแรสเบอร์รีตะวันตก, แรสเบอร์รีน้ำเงิน, แรสเบอร์รีดำ, หมักทุ้ม) - Rubus occidentalis (แรสเบอร์รีดำ) - Rubus phoenicolasius (แรสเบอร์รีไวน์ หรือไวน์เบอร์รี) - Rubus strigosus (แรสเบอร์รีแดงอเมริกา) (syn. R. idaeus var. strigosus) บางชนิดก็เรียกว่าแรสเบอร์รีแต่มิได้อยู่ในสกุลย่อย Idaeobatus เช่น- Rubus arcticus (แรสเบอร์รีอาร์กติก) - Rubus nivalis (แรสเบอร์รีหิมะ) - Rubus odoratus (แรสเบอร์รีดอก) - Rubus sieboldii (แรสเบอร์รีโมลุกกะ)</doc>
