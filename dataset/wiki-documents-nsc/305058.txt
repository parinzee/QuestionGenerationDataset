<doc id="305058" url="https://th.wikipedia.org/wiki?curid=305058" title="ภาษาเครียมชาก">ภาษาเครียมชาก ภาษาเครียมชาก (Krymchak language) เป็นภาษากลุ่มเตอร์กิกที่ใช้พูดในไครเมียโดยชาวเครียมชาก บางครั้งจัดเป็นสำเนียงของภาษาตาตาร์ไครเมียเรียกภาษาตาตาร์ไครเมียของชาวยิว ภาษานี้มีคำยืมจากภาษาฮีบรูมาก ก่อนยุคสหภาพโซเวียต เคยเขียนด้วยอักษรฮีบรู จนถึงยุคของสหภาพโซเวียตเมื่อราว พ.ศ. 2473 จึงเปลี่ยนมาเขียนมาเขียนด้วยอักษรละติน แบบที่ใช้เขียนภาษาตุรกี ปัจจุบันเขียนด้วยอักษรซีริลลิก ผู้พูดภาษานี้ลดลงไปมากหลังการฆ่าล้างเผ่าพันธุ์ชาวยิว ในเดือนพฤษภาคม พ.ศ. 2487 ชาวตาตาร์ไครเมียเกือบทั้งหมดถูกอพยพไปอุซเบกิสถานทำให้มีผู้พูดภาษานี้ในอุซเบกิสถานด้วย ปัจจุบันเป็นภาษาที่ใกล้ตาย จากรายงานของยูเครน ในพ.ศ. 2544 พบชาวเครียมชากในไครเมีย 785 คน แต่มีผู้พูดภาษานี้ได้ราว 100 คน</doc>
