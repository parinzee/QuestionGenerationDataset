<doc id="343341" url="https://th.wikipedia.org/wiki?curid=343341" title="พิมพ์ชนก ลือวิเศษไพบูลย์">พิมพ์ชนก ลือวิเศษไพบูลย์ พิมพ์ชนก ลือวิเศษไพบูลย์ เป็นนักแสดงชาวไทยประวัติครอบครัวและการศึกษา ประวัติ. ครอบครัวและการศึกษา. พิมพ์ชนก หรือใบเฟิร์น เกิดเมื่อวันที่ 30 กันยายน พ.ศ. 2535 ที่โรงพยาบาลวชิรพยาบาล เป็นบุตรคนโตของครอบครัวชาวไทยเชื้อสายจีน โดยนามสกุลลือวิเศษไพบูลย์เพี้ยนมาจากแซ่หลวี่ (呂) บิดาทำธุรกิจเกี่ยวกับการส่งออก มารดารับราชการเป็นนักสังคมสงเคราะห์ มีน้องชายหนึ่งคนอายุห่างกัน 3 ปี พิมพ์ชนกสำเร็จการศึกษาระดับประถมศึกษาตอนต้น (ประถม 1-4) จากโรงเรียนมีนประสาทวิทยา ระดับประถมศึกษาตอนปลาย (ประถม 5-6) จากโรงเรียนเทพอักษร ระดับมัธยมศึกษาที่โรงเรียนนวมินทราชินูทิศ เตรียมอุดมศึกษาน้อมเกล้า และระดับปริญญาตรี คณะศิลปกรรมศาสตร์ เอกการแสดงและการกำกับการแสดง มหาวิทยาลัยศรีนครินทรวิโรฒชีวิตในวัยเด็ก ชีวิตในวัยเด็ก. ในวัยเด็กพิมพ์ชนกได้รับการส่งเสริมให้เป็นนักกีฬายิมนาสติกลีลา เพื่อใช้ความสามารถด้านกีฬาดังกล่าวเข้าศึกษาต่อด้วยโควต้าพิเศษของนักกีฬา เคยลงแข่งขันได้เหรียญรางวัลประเภททีมหลายครั้ง ต่อมาเนื่องจากต้องฝึกซ้อมอย่างหนักทำให้พิมพ์ชนกต้องใช้ชีวิตในวัยเด็กส่วนใหญ่ที่โรงเรียนและสนามฝึกซ้อม เป็นเหตุให้ท้อกับกิจกรรมนี้ ขณะที่พิมพ์ชนกเรียนอยู่ชั้นประถมปีที่ 6 มีทีมงานโมเดลลิ่งที่กำลังค้นหานักแสดงเด็กหน้าใหม่ได้มาพบเข้าที่สนามฝึกซ้อม จึงได้ชักชวนให้มาถ่ายโฆษณารองเท้านักเรียนยี่ห้อหนึ่ง และเป็นจุดเริ่มต้นของการเข้าสู่วงการบันเทิงเป็นครั้งแรกผลงานผลงานภาพยนตร์ ผลงาน. ผลงานภาพยนตร์. ก่อนมีชื่อเสียง พิมพ์ชนกเคยมีผลงานเป็นนักแสดงสมทบในภาพยนตร์ไทยมาแล้วหลายเรื่อง เช่น ภาพยนตร์สั้นเฉลิมพระเกียรติเรื่องแด่พระผู้ทรงธรรม ตอนทะเลของก้อย, ภาพยนตร์ 5 หัวใจฮีโร่, อนึ่ง คิดถึงเป็นอย่างยิ่ง, และเชือดก่อนชิม โดยภาพยนตร์สามเรื่องหลังเข้าฉายไล่เลี่ยกันในเดือนมีนาคม พ.ศ. 2552 เป็นเหตุให้พิมพ์ชนกเริ่มเป็นที่รู้จักแต่ยังไม่ได้มีชื่อเสียงมากนัก แต่ต่อมาจากการเป็นนักแสดงนำในภาพยนตร์ไทยเรื่อง สิ่งเล็กเล็กที่เรียกว่า...รัก เข้าฉายเมื่อวันที่ 12 สิงหาคม พ.ศ. 2553 ทำให้พิมพ์ชนกมีชื่อเสียงเป็นอย่างมาก เนื่องจากความสามารถในการแสดงของพิมพ์ชนกที่ทำให้ผู้ชมมีความรู้สึกร่วมและคล้อยตามไปกับตัวละครที่แสดงได้เป็นอย่างดี ประกอบกับกระแสความนิยมของภาพยนตร์ที่มีเพิ่มขึ้นตามลำดับในลักษณะการบอกต่อแบบปากต่อปาก ทำให้ภาพยนตร์ซึ่งทำรายได้ขณะเปิดตัวไม่สูงนัก แต่สามารถยืนโรงฉายต่อเนื่องได้ถึงสองเดือนเศษ นอกจากนี้ภาพยนตร์เรื่องนี้ที่นักวิจารณ์หลายคนให้ความเห็นว่าเป็นภาพยนตร์ประเภทม้านอกสายตา ส่วนผลงานภาพยนตร์ของพิมพ์ชนกเรื่องต่อไป คือ โคตรสู้ โคตรโส ฉายในเดือนธันวาคม พ.ศ. 2553 และเลิฟซัมเมอร์ รักตะลอนออนเดอะบีช ฉายเมื่อตุลาคมปี 2554 ในช่วงกลางเดือนปี 2555 ภาพยนตร์ สิ่งเล็กเล็กที่เรียกว่า...รัก ยังสร้างปรากฏการณ์ข้ามประเทศ โดยภาพยนตร์ฉบับตัดต่อใหม่ พร้อมความยาว 100 นาที เข้าฉายด้วยจำนวนจอฉายถึง 6,000 โรงที่ประเทศจีน เพื่อผู้ชมชาวจีน เรียกได้ว่ามากที่สุดอย่างที่ไม่เคยมีภาพยนตร์ไทยเรื่องใดในประวัติศาสตร์ และพิมพ์ชนกกับผู้กำกับยังได้เดินทางไปโปรโมตหนังเรื่องนี้ ที่จีนเมื่อต้นเดือนมิถุนายนที่ผ่านมา ซึ่งเป็นที่สนใจกับสื่อและแฟนคลับชื่นชอบภาพยนตร์เรื่องนี้และให้การต้อนรับพิมพ์ชนกเป็นอย่างมาก หลังจากพิมพ์ชนกได้ไปโปรโมตภาพยนตร์เรื่องนี้ที่ประเทศจีน แฟนคลับที่ประเทศจีนให้การต้อนรับอย่างอบอุ่น ทำให้จำนวนแฟนคลับของพิมพ์ชนกในประเทศจีนเพิ่มขึ้นอย่างรวดเร็ว และพิมพ์ชนกได้สมัครเว็บไซต์ของจีน Weibo ซึ่งเป็นเว็บไซต์ที่กำลังนิยมและเป็นที่รู้จักมากของประเทศจีน เพื่อสามารถติดต่อกับแฟนคลับชาวจีนได้ง่ายขึ้น ทำให้จำนวนแฟนคลับให้การตอบรับอย่างมาก ภายในเวลา 3 เดือนกว่า (มิถุนายน-กันยายน 2555) พิมพ์ชนกมีจำนวนสมาชิกและแฟนคลับที่ให้ความสนใจมากถึง 500,000 กว่าคนภายในระยะเวลาอันรวดเร็ว และปัจจุบันมีจำนวนผู้ติดตามพิมพ์ชนกใน Weibo เกินกว่า 5,000,000 คน ซึ่งถือเป็นนักแสดงหญิงของไทยที่มีชาวจีนติดตามมากที่สุด นอกจากนี้ ความดังของกระแสภาพยนตร์ สิ่งเล็กเล็กที่เรียกว่า...รัก ยังทำให้พิมพ์ชนกมีโอกาสได้ร่วมแสดงรับเชิญในภาพยนตร์ของประเทศฟิลิปปินส์ เรื่อง Suddenly It's Magic ที่เข้าฉายในฟิลิปปินส์ปลายเดือนตุลาคม 2555 โดยภาพยนตร์เรื่องนี้ได้ มาริโอ้ เมาเร่อ นำแสดงร่วมกับนักแสดงจากประเทศฟิลิปปินส์ผลงานละครโทรทัศน์ ผลงานละครโทรทัศน์. สำหรับงานละครโทรทัศน์ พิมพ์ชนกมีผลงานครั้งแรกโดยรับบทนักแสดงสมทบในละครเรื่องทะเลสาบสีเลือด ออกอากาศที่สถานีโทรทัศน์ไอทีวี ช่วงเดือนมกราคม พ.ศ. 2551 ต่อมา พิมพ์ชนกได้ทำสัญญาเข้าสังกัดสถานีโทรทัศน์สีกองทัพบกช่อง 7 มีระยะเวลา 7 ปี เริ่มจากปลายปี พ.ศ. 2552 ปัจจุบันพิมพ์ชนกมีผลงานละครโทรทัศน์กับต้นสังกัดช่อง 7 เริ่มตั้งแต่ วัยป่วนก๊วนล่าฝัน, นักสู้พันธุ์ข้าวเหนียว, ลูกโขน, มนต์รักแม่น้ำมูล สัญญากับทางต้นสังกัด คือ สถานีโทรทัศน์สีกองทัพบกช่อง 7 ของพิมพ์ชนก สิ้นสุดลงเมื่อวันที่ 31 พฤษภาคม 2559 ละครเรื่องสุดท้ายของใบเฟิร์นกับทางช่อง 7 คือเรื่องบัลลังก์หงส์ ปัจจุบันเป็น นักแสดงอิสระผลงานละครในฐานะนักแสดงอิสระผลงานละครในฐานะนักแสดงสังกัด สถานีโทรทัศน์สีกองทัพบกช่อง 7ละครเทิดพระเกียรติละครเวทีละครเวที. - Proof (ละครเวที มหาวิทยาลัยศรีนครินทรวิโรฒ)ผลงานเพลงผลงานเพลง. - 2553 เพลงประกอบละคร วัยป่วนก๊วนล่าฝัน- เพลง เพราะเธอ - เพลง การเดินทางที่แสนไกล (รวมนักแสดง) - 2555 เพลงประกอบละคร "อสูรน้อยในตะเกียงแก้ว"- เพลง เสกรัก...ให้เธอได้รู้ (ร่วมกับ อัญรินทร์ ธีราธนันพัฒน์)- 2556 เพลงประกอบละคร "ลูกไม้หลากสี"- เพลง ขอบคุณที่รักกัน (ร่วมกับ โตนนท์, มิก, สเตฟานี่)- 2558 เพลงประกอบภาพยนตร์ 2538 อัลเทอร์มาจีบ- เพลง สายตา - 2559 เพลงประกอบละคร "บัลลังก์หงส์"- เพลง สัญญาจากหัวใจ (ใบเฟิร์นร้อง)มิวสิกวิดีโอมิวสิกวิดีโอ. - 2547 เพลง น้ำลาย ของ ซิลลี่ ฟูลส์ - 2549 เพลง เรื่องธรรมดา ของ เจมส์ เรืองศักดิ์ - 2549 เพลง เรารักแม่ ของ รวมศิลปินอาร์เอส - 2549 เพลง 14 อีกครั้ง ของ เสก โลโซ - 2552 เพลง เจ็บหัวใจ ของ เสก โลโซ - 2552 เพลง เพลงนี้ ของ สิงโต เดอะสตาร์ - 2553 เพลง สิ่งเล็กๆที่เรียกว่ารัก ของ ธนกฤต พานิชวิทย์ - 2555 เพลง บาลาชู บาชู / เสกรัก...ให้เธอได้รู้ (ประกอบละคร อสูรน้อยในตะเกียงแก้ว) - 2556 เพลง พระราชาเป็นประมุขของประชาชน เพลงเทิดพระเกียรติ "ในหลวง" (รวมนักแสดงช่อง 7) - 2558 เพลง สายตา (ประกอบภาพยนตร์ 2538 อัลเทอร์มาจีบ) - 2559 เพลง สัญญาจากหัวใจ (ประกอบละคร บัลลังก์หงส์) - 2560 เพลง จีบ… (May I) ของ แหนม รณเดช - 2560 เพลง จะมีวันของฉันไหม ของ นิว จิ๋ว (ประกอบละคร หลงไฟ) - 2561 เพลง คิดถึงจัง (มาหาหน่อย) ของ โอ๊ต ปราโมทย์รางวัลรางวัล. - 2545 หนูน้อยนพมาศ ของสำนักงานเขตมีนบุรี - 2553 รางวัลเฉลิมไทยอวอร์ด ครั้งที่ 8 สาขานักแสดงหญิงในบทนำจากภาพยนตร์ไทยแห่งปี จาก สิ่งเล็กๆที่เรียกว่ารัก - 2553 นักแสดงดาวรุ่งหญิงยอดเยี่ยม TOP Award 2010 จากภาพยนตร์เรื่อง สิ่งเล็กๆที่เรียกว่ารัก - 2554 รางวัล “ระฆังทอง” บุคคลแห่งปี 2554 สาขาสร้างสรรค์ สนับสนุนมวลชนและสังคมดีเด่น ประเภทศิลปิน ดารา นักแสดง - 2555 รางวัลดาราหญิงยอดนิยม งาน KAZZ Award 2012 - 2557 รางวัลนิสิตดีเด่น ปี 2557 เป็นผู้ทำกิจกรรมและสร้างชื่อเสียง คณะศิลปกรรมศาสตร์ มหาวิทยาลัยศรีนครินทรวิโรฒ - 2558 BIOSCOPE Awards 2015 การแสดงแห่งปี จากภาพยนตร์ 2538 อัลเทอร์มาจีบ และ แคท อ่ะ แว้บ! #แบบว่ารักอ่ะ - 2560 OK Beauty Choice 2017 สาขา CHARMING BABE - 2560 ASIAN DRAMA FANS PHILIPPINES 2ND GATHERING sponsored by Viu Philippines สาขา BEST ACTRESS in Thai Dramas Category - 2561 MThai Top Talk-about 2018 สาขา นักแสดงหญิง ที่ถูกกล่าวถึงมากที่สุด จากละครเรื่อง หลงไฟเข้าชิงรางวัลเข้าชิงรางวัล. - 2553 (เข้าชิงรางวัล) รางวัลสุพรรณหงส์ ครั้งที่ 20 ประจำปี 2553 สาขานักแสดงหญิงยอดเยี่ยม จาก สิ่งเล็กเล็กที่เรียกว่า...รัก - 2553 (เข้าชิงรางวัล) รางวัล Starpics Thai Film Awards ครั้งที่ 8 ประจำปี 2553 สาขานักแสดงหญิงยอดเยี่ยม จาก (สิ่งเล็กเล็กที่เรียกว่า...รัก) - 2553 (เข้าชิงรางวัล) รางวัลชมรมวิจารณ์บันเทิง ครั้งที่ 19 ประจำปี 2553 สาขานักแสดงหญิงยอดเยี่ยม จาก (สิ่งเล็กเล็กที่เรียกว่า...รัก) - 2553 (เข้าชิงรางวัล) รางวัลคมชัดลึก ครั้งที่ 8 ประจำปี 2553 ประเภทภาพยนตร์ สาขานักแสดงหญิงยอดเยี่ยม จาก (สิ่งเล็กเล็กที่เรียกว่า...รัก) - 2559 (เข้าชิงรางวัล) รางวัลสุพรรณหงส์ ครั้งที่ 25 ประจำปี 2558 สาขานักแสดงหญิงยอดเยี่ยม จาก 2538 อัลเทอร์มาจีบ - 2559 (เข้าชิงรางวัล) รางวัลคมชัดลึก ครั้งที่ 13 ประจำปี 2558 ประเภทภาพยนตร์ สาขานักแสดงหญิงยอดเยี่ยม จาก (2538 อัลเทอร์มาจีบ) - 2559 (เข้าชิงรางวัล) รางวัล Starpics Thai Film Awards ครั้งที่ 13 ประจำปี 2558 สาขานักแสดงหญิงยอดเยี่ยม จาก แคทอ่ะแว้บ! #แบบว่ารักอ่ะ - 2559 (เข้าชิงรางวัล) รางวัลชมรมวิจารณ์บันเทิง ครั้งที่ 24 ประจำปี 2558 สาขานักแสดงหญิงยอดเยี่ยม จาก (แคทอ่ะแว้บ! #แบบว่ารักอ่ะ)</doc>
