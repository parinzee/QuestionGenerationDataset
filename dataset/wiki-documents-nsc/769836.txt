<doc id="769836" url="https://th.wikipedia.org/wiki?curid=769836" title="สุริยา เยาวสังข์">สุริยา เยาวสังข์ สุริยา เยาวสังข์ เป็นนักแสดง และนายแบบวัยรุ่นในอดีตชาวไทย มีชื่อเสียงจากผลงานภาพยนตร์เรื่อง ผีเสื้อและดอกไม้ ค่ายไฟว์สตาร์โปรดักชั่น (ปีพ.ศ. 2528) ปัจจุบันยังคงมีผลงานการแสดงอยู่เรื่อยๆประวัติ ประวัติ. สุริยา เยาวสังข์'(ป๊อป) เกิดเมื่อวันที่ 29 พฤษภาคม 2514 เป็นลูกคนสุดท้องจากจำนวนพี่น้อง 8 คน จบการศึกษาจากโรงเรียนอำนวยวิทยา โรงเรียนบางกะปิ และโรงเรียนนานาชาติที่ประเทศจีน เข้าสู่วงการเมื่อปี พ.ศ.2527 ขณะศึกษาชั้นมัธยมศึกษาปีที่ 2 โดยเริ่มจากงานถ่ายแบบ และแสดงภาพยนตร์เรื่องแรกของไฟว์สตาร์โปรดักชั่น ที่กำกับโดย ยุทธนา มุกดาสนิท เรื่อง ผีเสื้อและดอกไม้ ร่วมกับ วาสนา พลเยี่ยม ในปี พ.ศ.2528 ต่อมาจึงมีผลงานภาพยนตร์ออกมาอย่างต่อเนื่อง ที่สร้างชื่อเสียงอีกเรื่องคือ กว่าจะรู้เดียงสาในปี พ.ศ.2530 คู่กับ มาช่า วัฒนพานิช ต่อด้วย ภาพยนตร์เรื่อง วงศาคณาญาติ ในปีเดียวกัน และ ซอสามสาย ในปี พ.ศ.2531 จากนั้นจึงได้ไปศึกษาต่อที่เมืองปักกิ่ง ที่ประเทศจีนและกลับมาทำงานบริษัททัวร์กับช่วยดูแลธุรกิจครอบครัว และได้กลับมาแสดงละครอีกครั้งตั้งแต่ปี พ.ศ.2538 โดยประเดิมเรื่อง เฮฮาเมียนาวี ทางช่อง 5 เป็นเรื่องแรก จากนั้นจึงมีผลงานออกมาอย่างเนื่อง อีกทั้งยังช่วยบิณฑ์ บันลือฤทธิ์ สร้างและกำกับภาพยนตร์ ช้างเพื่อนแก้ว เมื่อปี พ.ศ.2546 ต่อด้วย ปัญญา เรณู ในปี พ.ศ.2554 ปัญญา เรณู 2 ในปี พ.ศ. 2555, ปัญญา เรณู 3 รูปูรูปี ในปี พ.ศ. 2556, รวมทั้ง กรรไกร ไข่ ผ้าไหม สองบาทห้าสิบ ในปี 2558 และภาพยนตร์เรื่องอื่นออกมาเรื่อยๆ ปัจจุบันสมรสแล้ว และมีบุคร 3 คน คือ ศิรภพ, อิงกมล และ อำภาพันธ์ เยาวสังข์ และได้ผลิตรายการ โอมมหารวย เดอะซีรีส์ ทางช่อง 5 เป็นผู้บริหารในตำแหน่ง ผอ.สถานีเซอร์ไพรส์ ทีวี รวมทั้งทำงานเบื้องหลังกับผู้ช่วยผู้กำกับการแสดงภาพยนตร์ให้กับบิณฑ์ บรรลือฤทธิ์ผลงานภาพยนตร์ผลงาน. ภาพยนตร์. - ผีเสื้อและดอกไม้ (2528) - กว่าจะรู้เดียงสา (2530) - วงศาคณาญาติ (2530) - ซอสามสาย (2531) - ช้างเพื่อนแก้ว (2546)ละครละคร. - 2538 เฮฮาเมียนาวี ช่อง 5 - 2539 กุหลาบไร้หนาม ช่อง 5 - 2544 นายฮ้อยทมิฬ ช่อง 7 - 2553 ผีเสื้อและดอกไม้ ช่อง TPBS (รับเชิญ) - 2555 รักออกอากาศ ช่อง 3 (รับเชิญ) - 2558 พันล้านพนันรัก ช่อง TRUE4U (รับเชิญ) - 2558 สองหัวใจนี้เพื่อเธอ ช่อง 3 (รับเชิญ) ฯลฯผลงานการกำกับผลงานการกำกับ. - ช่วยกำกับภาพยนตร์ ช้างเพื่อนแก้ว (พ.ศ. 2546) - ช่วยกำกับภาพยนตร์ ปัญญา เรณู (พ.ศ. 2554) - ช่วยกำกับภาพยนตร์ ปัญญา เรณู 2 (พ.ศ. 2555) - ช่วยกำกับภาพยนตร์ ปัญญา เรณู 3 รูปูรูปี (พ.ศ. 2556) - ช่วยกำกับภาพยนตร์ กรรไกร ไข่ ผ้าไหม สองบาทห้าสิบ (พ.ศ. 2558)</doc>
