<doc id="92875" url="https://th.wikipedia.org/wiki?curid=92875" title="พระลานจญดำรี">พระลานจญดำรี พระลานจญดำรี ( พฺระลานชล̍ฎํรี "พระลานชนช้าง"; ) เป็นส่วนหนึ่งของกำแพงเมืองนครธมในจังหวัดเสียมเรียบ ประเทศกัมพูชา ลานนี้มีความยาว 350 เมตร ชัยวรรมันที่ 7 พระมหากษัตริย์แห่งจักรวรรดิเขมร เคยใช้เป็นลานทอดพระเนตรขบวนทัพ จัดราชพิธี และเสด็จออกมหาสมาคม สถานที่แห่งนี้อยู่ต่อเนื่องกับพิมานอากาศในเขตราชฐาน สิ่งก่อสร้างส่วนใหญ่ทำด้วยวัสดุธรรมชาติ จึงหลงเหลืออยู่น้อยในปัจจุบัน ที่เหลือเป็นแต่ฐานพระลาน ส่วนชื่อ "ชนช้าง" นั้นเป็นนามที่ขึ้นใหม่ตามรูปสลักขบวนช้างพร้อมควาญซึ่งอยู่ทางฝั่งตะวันออก นอกจากนี้ ที่พระลานยังมีรูปครุฑและสิงห์ขนาดใหญ่อยู่บนกำแพง</doc>
