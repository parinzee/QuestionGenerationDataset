<doc id="606850" url="https://th.wikipedia.org/wiki?curid=606850" title="สุภาพบุรุษตระกูลหยาง">สุภาพบุรุษตระกูลหยาง สุภาพบุรุษตระกูลหยาง (; จีนตัวเต็ม: 忠烈楊家將; จีนตัวย่อ: 忠烈杨家将; พินอิน: Zhōng Liè Yáng Jiā Jiàng) ภาพยนตร์ฮ่องกงออกฉายในกลางปี ค.ศ. 2013 กำกับโดย รอนนี่ หยูเนื้อเรื่อง เนื้อเรื่อง. ในยุคราชวงศ์ซ่ง กองทัพต้าซ่งโจมตีโยวโจว ทว่ากลับต้องพ่ายแพ้แก่แม่ทัพเยลี่ซิวเกอ ทำให้ซ่งไท่จงฮ่องเต้ทรงล่าถอยกลับเมืองหลวง นับแต่นั้นเป็นต้นมา ทหารเหลียวก็รุกรานชายแดนต้าซ่งเรื่อยมายังความเดือดร้อนสู่พสกนิกรต้าซ่ง เป็นอันมาก แผ่นดินต้าซ่งไม่มีความสงบสุข ซ่งไท่จงฮ่องเต้ทรงกลัดกลุ้มยิ่งนักจึงมีพระบัญชาให้หยาง เย่ เป็นแม่ทัพหน้าไปอารักขาด่านเหมินกวาน แต่ปรากฏว่า หยาง เย่ กลับพลาดท่าถูกข้าศึกโอบล้อมไว้ที่หุบเขาหมาป่า ทางบ้านตระกูลหยาง ซึ่งมีลูกชายทั้งหมด 7 คน ล้วนแต่เป็นคนหนุ่มที่ห้าวหาญ เก่งกล้าทั้งทางด้านบุ๋นและบู๊ คุณลักษณะหลากหลาย มีซื่อสัตย์จงรักภักดี รักใคร่ประชา รับผิดชอบครอบครัว เช่นเดียวกับผู้เป็นบิดา จึงต้องออกไปช่วยเหลือหยาง เย่ แม้จะมีคำทำนายว่า "ไป 7 กลับมาได้เพียง 6" ก็ตามนักแสดงนักแสดง. - เจิ้ง เส้าชิว...หยาง เย่ - ซู เฟิน...เฉอ ไซ่ฮัว - เจิ้ง อี้เจี้ยน...หยาง เหยียนผิง (หยางที่ 1) - ยู ป๋อ...หยาง เหยียนติ้ง (หยางที่ 2) - โจว อวี๋หมิน...หยาง เหยียนอัน (หยางที่ 3) - หลี เฉิน...หยาง เหยียนฮุย (หยางที่ 4) - หลิน ฟง...หยาง เหยียนเต๋อ (หยางที่ 5) - อู๋ จุน...หยาง เหยียนเจา (หยางที่ 6) - ฟู่ ซินป๋อ...หยาง เหยียนซื่อ (หยางที่ 7) - ไบรอัน เหลียง...พัน เหม่ย์ - เส้า ปิง...เย ลู่หยวน - อัน อี่เซวียน...องค์หญิงไฉ - หลี่ เชี่ยน...หยาง ผายฟงเบื้องหลังและคำวิจารณ์ เบื้องหลังและคำวิจารณ์. Saving General Yang เป็นภาพยนตร์ฟอร์มใหญ่ของฮ่องกง สร้างมาจากพงศาวดารเรื่อง "ขุนศึกตระกูลหยาง" ที่ว่าถึงผู้ชายของตระกูลหยาง ที่ออกรบจนตัวตาย เมื่อผู้ชายหมดสิ้นไปแล้ว ผู้หญิงในตระกูลก็ยังออกรบตามผู้เป็นสามีและบุตรชาย ซึ่งเคยสร้างเป็นภาพยนตร์และละครโทรทัศน์มาแล้วหลายต่อหลายเรื่องในหลายทศวรรษ และถือเป็นภาพยนตร์ที่รวบรวมเอานักแสดงในระดับซูเปอร์สตาร์ของฮ่องกง, ไต้หวัน และจีนแผ่นดินใหญ่ถึง 3 ยุคมารวมไว้ ทั้ง เจิ้ง เส้าชิว นักแสดงผู้เคยโด่งดังมาก่อนในยุคทศวรรษที่ 70 และ 80 ในละครโทรทัศน์กำลังภายในหลายต่อหลายเรื่อง ทั้ง "ชอลิ้วเฮียง" หรือ "ดาบมังกรหยก" มารับบท หยาง เย่ ผู้เป็นบิดาของหยางทั้ง 7, เจิ้ง อี้เจี้ยน ที่โด่งดังมาจากภาพยนตร์ชุด Young and Dangerous ทั้ง 5 ภาค และ The Storm Riders ทั้ง 2 ภาค รับบท หยาง เหยียนผิง ผู้เป็นพี่ชายคนโต (ซึ่งเดิมบทนี้ ทางผู้สร้างได้วางให้ กู่ เทียนเล่อ ขณะที่เจิ้ง อี้เจี้ยน จะรับท เย ลู่หยวน ตัวร้ายในเรื่อง แต่กู่ เทียน เล่อ ได้ถอนตัวจากภาพยนตร์เรื่องนี้ออกไป), โจว อวี๋หมิน หรือ วิค แห่งเอฟโฟร์ วงบอยแบนด์ชื่อดังของไต้หวัน รับบท หยาง ซันหลาง หรือหยางที่ 3, อู๋ จุน แห่งวงฟาเรนไฮต์ วงบอยแบนด์ชื่อดังอีกวงเช่นกันของไต้หวัน และได้ รอนนี่ หยู ผู้กำกับฯ ซึ่งเคยมีผลงานมาแล้วกับ Fearless ในปี ค.ศ. 2006 ภาพยนตร์ถูกเลือกให้เข้าฉายในงานเทศกาลภาพยนตร์นานาชาติฮ่องกง ได้รับคำวิจารณ์ว่า เสมือนกับเป็น "หยางบอยแบนด์" เพราะมีซูเปอร์สตาร์ชายหลากหลายนำแสดง แต่ทว่ากลับเลือกที่จะดำเนินเนื้อเรื่องตามแบบพงศาวดารดั้งเดิมแบบเคร่งครัด เรียกว่าฉากใดที่ปรากฏในพงศาวดารก็มีให้เห็น หรือมิติของตัวละครเช่น ฮ่องเต้หูเบา, ขุนนางที่เลวไร้ที่ติแถมยังมีน้องสาวเป็นสนมเอก และรวมถึงพระญาติวงศ์ที่มีคุณธรรม ก็เหมือนกับขนบของละครโทรทัศน์แนวกำลังภายในที่เคยสร้างมาแล้วหลายต่อหลายเรื่อง จุดอ่อนของภาพยนตร์เรื่องนี้ คือ เล่าเรื่องได้อย่างน่าเบื่อหน่าย, ไร้ชั้นเชิง และรวบรัด ชนิดที่ว่าถ้าไม่ได้รู้จักตระกูลหยางมาก่อนก็คงไม่มีความผูกพันกันตัวละครใด ๆ เลย และความตายของตัวละครซึ่งควรจะเป็นฉากที่สะเทือนอารมณ์แบบถึงที่สุด ก็ดูอ่อนแรงไร้พลัง การดำเนินเรื่องหลาย ๆ ตอนก็ไม่ค่อยสมเหตุสมผล รวมถึงผลงานการสร้างและการออกแบบเครื่องแต่งกายของตัวละครก็ไม่ให้ให้อารมณ์ย้อนไปถึงอดีตกาลแต่อย่างใด รวมถึงแม้กระทั่งชื่อเรื่องทั้งภาษาไทยและภาษาอังกฤษก็ไม่มีความเป็นตัวตน เพราะเลียนแบบมาจากละครโทรทัศน์ของไทยและภาพยนตร์ฮอลลีวู้ดชื่อดังที่ฉายแล้วประสบความสำเร็จอย่างมากมายก่อนหน้านั้น Saving General Yang ไม่ประสบความสำเร็จทั้งการออกฉายในฮ่องกงหรือจีนแผ่นดินใหญ่ อีกทั้ง Legendary Amazons ซึ่งเป็นภาพยนตร์อีกเรื่องที่เกี่ยวกับตระกูลหยาง ที่นำแสดงโดย จาง ป๋อจือ ที่ออกฉายในระยะเวลาเดียวกันก็ไม่ประสบความสำเร็จทั้งรายได้และคำวิจารณ์ด้วย อาจเป็นเพราะผู้ชมนั้นคุ้นเคยกับขุนศึกตระกูลหยางมาก่อนแล้วในอดีตที่เป็นละครโทรทัศน์ดูฟรี สำหรับในประเทศไทย ฉายทางโทรทัศน์ครั้งแรกในรายการบิ๊กซินีม่า ทางช่อง 7 ในวันเสาร์ที่ 27 มิถุนายน พ.ศ. 2558 เวลา 22.45 น.</doc>
