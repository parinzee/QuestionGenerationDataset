<doc id="36976" url="https://th.wikipedia.org/wiki?curid=36976" title="คณะกรรมาธิการสหประชาชาติว่าด้วยกฎหมายการค้าระหว่างประเทศ">คณะกรรมาธิการสหประชาชาติว่าด้วยกฎหมายการค้าระหว่างประเทศ คณะกรรมาธิการสหประชาชาติว่าด้วยกฎหมายการค้าระหว่างประเทศ () หรือเรียกโดยย่อว่า อันซิทร็อล (UNCITRAL) เป็นองค์กรของสหประชาชาติ ซึ่งสมัชชาใหญ่แห่งสหประชาชาติแต่งตั้งขึ้นใน ค.ศ. 1966 ด้วยแนวคิดที่ว่า กฎหมายการค้าของแต่ละประเทศนั้นสร้างอุปสรรคในขับเคลื่อนการค้าระดับระหว่างประเทศ สมควรลดและขจัดอุปสรรคเหล่านั้นโดยสร้างเอกภาพให้แก่กฎหมายการค้าระหว่างประเทศ อันซิทร็อลประกอบด้วยกรรมาธิการจากประเทศหกสิบประเทศซึ่งสมัชชาใหญ่แห่งสหประชาชาติเลือกตั้งขึ้นโดยพิจารณาถึงความหลากหลายของภูมิภาคตลอดจนระบบเศรษฐกิจและระบบกฎหมาย กรรมาธิการมีวาระดำรงตำแหน่งคราวละหกปี ผลงานหนึ่งของอันซิทร็อล คือ การยกร่าง "กฎหมายแม่แบบอันซิทร็อลว่าด้วยอนุญาโตตุลาการพาณิชย์ระหว่างประเทศ" (UNCITRAL Model Law on International Commercial Arbitration) เมื่อ ค.ศ. 1985 สำหรับใช้ระงับข้อพิพาทระหว่างประเทศ</doc>
