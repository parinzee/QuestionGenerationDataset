<doc id="223706" url="https://th.wikipedia.org/wiki?curid=223706" title="เอดเวิร์ด มอนทากิว เอิร์ลที่ 2 แห่งแมนเชสเตอร์">เอดเวิร์ด มอนทากิว เอิร์ลที่ 2 แห่งแมนเชสเตอร์ เอดเวิร์ด มอนทากิว เอิร์ลที่ 2 แห่งแมนเชสเตอร์ (; ค.ศ. 1602 - 5 พฤษภาคม ค.ศ. 1671) เป็นนายพลฝ่ายรัฐสภาคนสำคัญในสงครามกลางเมืองอังกฤษและมีฐานะเป็นผู้บังคับบัญชาโอลิเวอร์ ครอมเวลล์ เอดเวิร์ด มอนทากิวเกิดเมื่อปี ค.ศ. 1602 เป็นบุตรชายคนโตของเฮนรี มอนทากิว เอิร์ลที่ 1 แห่งแมนเชสเตอร์ และแคเทออริน สเปนเซอร์ และเป็นหลานของเซอร์วิลเลียม สเปนเซอร์แห่งยาร์นตันในอ๊อกซฟอร์ดเชอร์ และได้รับการศึกษาที่วิทยาลัยซิดนีย์ซัสเซกซ์ของมหาวิทยาลัยเคมบริดจ์ระหว่างปี ค.ศ. 1618 ถึงปี ค.ศ. 1622) เอดเวิร์ด มอนทากิวเป็นอีกผู้หนึ่งที่ร่วมเดินทางไปสเปนกับเจ้าชายชาลส์ ระหว่างปี ค.ศ. 1623 เพื่อไปดำเนินการเรื่องการเจรจาตกลงเรื่องโอกาสที่จะเสกสมรสกับเจ้าหญิงสเปน เอดเวิร์ด มอนทากิวเป็นสมาชิกรัฐสภาจากเทศมณฑลฮันติงดันเชอร์ระหว่างปี ค.ศ. 1623 ถึงปี ค.ศ. 1624, ในปี ค.ศ. 1625 และระหว่างปี ค.ศ. 1625 ถึงปี ค.ศ. 1626 เมื่อพระเจ้าชาลส์ขึ้นครองราชสมบัติในเดือนกุมภาพันธ์ ปี ค.ศ. 1626 เอดเวิร์ด มอนทากิวก็ได้รับพระราชทานบรรดาศักดิ์เป็น "Knight of the Bath" เพื่อเป็นการตอบแทนในการที่ได้ร่วมเดินทางไปสเปน ในเดือนพฤษภาคมมอนทากิวได้เข้านั่งในสภาขุนนางด้วยความช่วยเหลือของจอร์จ วิลเลียรส์ ดยุคแห่งบัคคิงแฮมที่ 1 และได้รับเขตการปกครองบารอน (barony) ของบิดาที่คิมโบลตันและได้ชื่อว่า "ไวเคานต์แมนดิวิลล์" เป็นตำแหน่งมารยาท (Courtesy title) เมื่อบิดาได้รับตำแหน่งเอิร์ลแห่งแมนเชสเตอร์ในเดือนกุมภาพันธ์ เมื่อรัฐสภาเริ่มสมัยประชุม</doc>
