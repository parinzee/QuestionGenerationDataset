<doc id="27669" url="https://th.wikipedia.org/wiki?curid=27669" title="ก้าวไกล แก่นนรสิงห์">ก้าวไกล แก่นนรสิงห์ ก้าวไกล แก่นนรสิงห์ (13 กันยายน พ.ศ. 2526 — ) ชื่อจริงชื่อ อาทิตย์ ดำขำ เป็นนักมวยไทยที่มีชื่อเสียงในต่างประเทศโดยเฉพาะประเทศญี่ปุ่น เขาเข้าแข่งขันในเค-วัน ในรุ่นไม่จำกัดน้ำหนัก ถึงแม้ว่าจะเสียเปรียบเรื่องรูปร่างและน้ำหนัก แต่เขาก็สามารถต่อสู้กับนักมวยรุ่นใหญ่ได้อย่างไม่เป็นรองประวัติ ประวัติ. ก้าวไกลเคยชกมวยสากลอยู่ระยะหนึ่งแต่ไม่ได้รับการสนับสนุนเท่าที่ควร ส่วนใหญ่ไปชกต่างประเทศ และเคยชิงแชมป์ PABA รุ่นเวลเตอร์เวท เมื่อวันที่ 10 มีนาคม พ.ศ. 2546 แพ้น็อค ปาร์ค ฮวานยอง (เกาหลีใต้) ยก 4 ที่โซล ประเทศเกาหลีใต้ เมื่อวันที่ 4 ธันวาคม พ.ศ. 2547 ก้าวไกลเป็นนักสู้ที่อายุน้อยที่สุดและน้ำหนักเบาที่สุดในการแข่งขันเค-วันเวิลด์กรังด์ปรีซ์แชมเปียนชิพ ที่จัดขึ้น ณ โตเกียวโดม ประเทศญี่ปุ่น โดยคู่ชกของเขา เป็นนักชกหมัดหนักชาวอเมริกันซามัว นามว่าไมตี โม ผู้ซึ่งชนะรายการลาสเวกัสกรังด์ปรีซ์ ซึ่งมีน้ำหนักสูงสุดที่ 280 ปอนด์ (130 กิโลกรัม) ก้าวไกลเริ่มต่อสู้อย่างรอบคอบ เขาทำการเตะต่ำอยู่หลายครั้ง กระทั่งในช่วงท้ายของยกแรก ก้าวไกลซึ่งยืนรอจังหวะ ได้กระโดดใช้ท่านารายณ์บั่นเศียรปานสายฟ้าแลบด้วยแข้งขวาเข้าที่ศีรษะของโม ส่งผลให้โมหมดสติไปบนผืนผ้าใบ จากการชนะน็อกเหนือโม ไม่เพียงจะทำให้ก้าวไกลเข้าสู่รอบรองชนะเลิศ หากแต่เขายังได้รับการขนานนามว่าเป็น "ผู้ฆ่ายักษ์" ก้าวไกลได้เข้าร่วมการแข่งขันรายการศึกวันมวยไทยนายขนมต้ม โดยพบกับคู่ชกชาวแคนาดาชื่อ ไซมอน มากัส ในรุ่น 80 กก. ในการชิงเข็มขัดสหพันธ์มวยไทยอาชีพโลก (WOMF) ซึ่งจัดขึ้นที่เซ็นทรัลเวิลด์ ในวันที่ 16 มีนาคม พ.ศ. 2555 และก้าวไกลเป็นฝ่ายแพ้คะแนนผลงานภาพยนตร์ ผลงานภาพยนตร์. ก้าวไกลมีผลงานภาพยนตร์เรื่อง ท้าชนคนเดือด (AUKMEN) โดยได้แสดงการต่อสู้กับนักมวยไทยชาวกาตาร์ที่มีชื่อว่า อาหมัด อัล ซูไรติ ซึ่งเป็นตัวเอกของเรื่อง ในภาพยนตร์ภาพยนตร์ร่วมทุนกับประเทศกาตาร์เกียรติประวัติเกียรติประวัติ. - อดีตแชมป์มวยไทยเวทีราชดำเนิน รุ่นซูเปอร์เวลเตอร์เวท - แชมป์ เค-วัน เอเชีย จีพี 2004 - รอบ4คนสุดท้าย เค-วัน เวิลด์ จีพี 2004 - รองแชมป์ เค-วัน เอเชีย จีพี 2005สถิติการแข่งนอกประเทศ</doc>
