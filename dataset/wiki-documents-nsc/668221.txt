<doc id="668221" url="https://th.wikipedia.org/wiki?curid=668221" title="สมาคมฮินดูธรรมสภา">สมาคมฮินดูธรรมสภา สมาคมฮินดูธรรมสภา หรือ วัดวิษณุ ยานนาวา เป็นโบสถ์พราหมณ์ลัทธิไวษณพ ตั้งอยู่เยื้องกับวัดปรก เขตสาทร กรุงเทพมหานคร สร้างขึ้นเพื่อเป็นเทวสถานของพระวิษณุและเทพเจ้าในศาสนาฮินดูประวัติสถาปัตยกรรมและศิลปกรรม สถาปัตยกรรมและศิลปกรรม. ลักษณะสถาปัตยกรรมของเทวสถานคล้ายพุทธคยาในประเทศอินเดียโดยเมื่อเขาไปตรงกลางมีซุ้มเทพประธานของวัดนี้คือ พระวิษณุและพระลักษมีโดยประทับพร้อมกันบนอนันตนาคราช ณ เกษียรสมุทร เป็นองค์ประธานภายในวัด โดยถัดมาด้านซ้ายมือของเทพองค์ประธาน เป็นซุ้ม พระกฤษณะและพระแม่ราธา ถัดออกไปริมสุดด้านขวามือเป็นซุ้ม พระพุทธรูป ส่วนทางด้านขวามือของเทพองค์ประธานคือ พระรามและนางสีดา และซุ้มพระหนุมาน และ ด้านริมหน้าต่างด้านขวามือเป็นซุ้มที่ประดิษฐาน พระแม่ทุรคา ส่วนด้านซ้ายมือริมหน้าต่างเป็นที่ประดิษฐาน พระพิฆเนศพร้อมทั้งพระนางพุทธิและพระนางสิทธิชายาของพระพิฆเนศ โดยด้านข้างของโบสถ์ด้านล่าง ซึ่งเป็นเทวสถานขนาดย่อมที่ประดิษฐานเทพเจ้าอีกหลายองค์ได้แก่ “ศาลพระพรหม” และ- เทวสถานครอบครัวพระศิวะโดยด้านในมีเทวรูปพระอิศวรประทับคู่กับพระแม่อุมาโดยมีพระพิฆเนศประทับอยู่บนตัก เทวรูปพระขันธกุมารและศิวลึงค์ - ส่วนเทวสถานข้างหลังมีซุ้มประดิษฐาน พระแม่ทุรคา ขนาบข้างด้วยเทวรูป พระแม่ลักษมี พระแม่ศีลตาเทวี(ซ้ายมือของเทพประธาน)พระแม่สุรัสวดีพระแม่กาลี ขวามือของเทพประธาน. - ถัดมาเป็นซุ้มประดิษฐานเทวรูปสัมฤทธิ์สีดำขนาดใหญ่ของพระอิศวรขณะทรงบำเพ็ญสมาธิ - ถัดจากซุ้มเทวรูปสัมฤทธิ์ของพระอิศวรเป็นซุ้มของพระแม่คงคา โดยภายในประดิษฐานเทวรูปเทพประธานคือพระแม่คงคา และเทวรูปอื่นๆ โดยเรียงจากซ้ายมาขวาดังนี้ เทวรูปพระพิฆเนศปัจมุข(พระพิฆเนศห้าเศียร) พระนารายณ์ พระลักษมี พระแม่คงคา(เทพประธานของซุ้มนี้) พระแม่สันโดษี และเทวรูปพระแม่ทุรคา. - และเมื่อเลยไปด้านในก็เป็นซุ้มที่ประดิษฐานเทวรูปเทวดานพเคราะห์ ซุ้มบูชาเทพนาคราชและพระแม่มนสาเทวี(อยู่ใต้ต้นโพธิ์)และศิวลึงค์ ซุ้มของพระนาฎราย่า(ข้างต้นโพธิ์)เทศกาลประจำปี</doc>
