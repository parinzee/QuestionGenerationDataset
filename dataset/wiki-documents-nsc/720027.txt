<doc id="720027" url="https://th.wikipedia.org/wiki?curid=720027" title="โรงเรียนสิรินธรราชวิทยาลัย ในพระราชูปถัมภ์ นครปฐม">โรงเรียนสิรินธรราชวิทยาลัย ในพระราชูปถัมภ์ นครปฐม โรงเรียนสิรินธรราชวิทยาลัย เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 6/8 หมู่ 5 ต.สนามจันทร์ อ.เมือง จังหวัดนครปฐมประวัติ ประวัติ. โรงเรียนสิรินธรราชวิทยาลัยจัดตั้งขี้นในวโรกาสที่ สมเด็จพระเทพรัตนราชสุดาฯ สยามบรมราชกุมารี ทรงเจริญพระชนมายุครบ 3 รอบ 36 พรรษา ในวันที่ 2 เมษายน พ.ศ. 2534 ด้วยสำนึกพระมหากรุณาธิคุณอันสูงส่งยิ่งที่ทรงสนพระทัย ในการจัดการศึกษาระดับมัธยมศึกษา ให้แก่เยาวชนในชนบทห่างไกล กระทรวงศึกษาธิการจึงตั้งโรงเรียนนี้ขึ้น เพื่อเป็นการเฉลิมพระเกียรติ และเป็นอนุสรณ์ทางการศึกษา พื้นที่จัดตั้งโรงเรียน ใช้พื้นที่โรงเรียนราชินีบูรณะ คณะสินธุวี ต.สนามจันทร์ ซึ่งนางสาวพะเยีย อุทยานิน อาจารย์ใหญ่โรงเรียนราชินีบูรณะได้จัดหาไว้ ตั้งแต่ พ.ศ. 2514 เพื่อขยายพื้นที่โรงเรียนราชินีบูรณะ เนื้อที่ 59 ไร่ 57 ตารางวา ดร.โกวิท วรพิฒน์ อธิบดีกรมสามัญศึกษาในขณะนั้น ได้มอบให้ นางสาวยุพิน ดุษิยามี ผู้อำนวยการโรงเรียนราชินีบูรณะ รักษาการในตำแหน่งผู้บริหารโรงเรียนสิรินธรราชวิทยาลัยตั้งแต่เริ่มจัดตั้งทำเนียบผู้บริหาร</doc>
