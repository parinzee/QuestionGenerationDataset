<doc id="762042" url="https://th.wikipedia.org/wiki?curid=762042" title="มุกหอม วงษ์เทศ">มุกหอม วงษ์เทศ มุกหอม วงศ์เทศ นักเขียนชาวไทย เป็นบุตรสาวคนโตของสุจิตต์ วงษ์เทศและปราณี วงษ์เทศ จบการศึกษาปริญญาตรีจากคณะอักษรศาสตร์ จุฬาลงกรณ์มหาวิทยาลัย ปริญญาโทจากมหาวิทยาลัยคอร์แนล สหรัฐอเมริกา วิทยานิพนธ์ระดับปริญญาโทเรื่อง "The sound of a society and the fury of the Ivory Tower: reflections on the Ram Khamhaeng controversy" (1999) ซึ่งศึกษาข้อถกเถียงเกี่ยวกับศิลาจารึกพ่อขุนรามคำแหง ได้รับการตีพิมพ์เป็นหนังสือชื่อ "Intellectual might national Myth: A forensic investigation of the Ram Khamhaeng Controversy" โดยสำนักพิมพ์มติชน นอกจากการใช้ภาษาที่มีเอกลักษณ์และเขียนงานเสียดสีได้อย่างเจ็บแสบ มุกหอมยังมีผลงานด้านการเขียนที่หลากหลาย อาทิ การเขียนคอลัมน์ในหนังสือพิมพ์มติชน นิตยสาร Open วารสารอ่าน รวมทั้งบทความที่เผยแพร่ในเว็บไซต์ต่างๆ ตลอดจนผลงานด้านวรรณกรรมและงานบรรณาธิการหนังสือ ผลงานต่างๆ ได้รับการรวมเล่มตีพิมพ์เป็นหนังสือ ตัวอย่างเช่น เล่นแร่แปรธาตุ (2549) ในเขาวงกต (2552) อ่านผิด (2552)</doc>
