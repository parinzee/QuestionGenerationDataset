<doc id="412085" url="https://th.wikipedia.org/wiki?curid=412085" title="เทศบาลตำบลสิ">เทศบาลตำบลสิ เทศบาลตำบลสิ เป็นองค์กรปกครองส่วนท้องถิ่นประเภทเทศบาลตำบล ขนาดเล็ก อยู่ในเขตพื้นที่อำเภอขุนหาญ จังหวัดศรีสะเกษ สำนักงานตั้งอยู่ที่หมู่ที่ 7 ตำบลสิ อำเภอขุนหาญ จังหวัดศรีสะเกษ เขตเทศบาลตั้งอยู่ในบริเวณตอนล่างของจังหวัดศรีสะเกษใกล้ชายแดนประเทศไทยกับประเทศกัมพูชา ห่างจากตัวจังหวัดไปทางทิศใต้ประมาณ 62 กิโลเมตร และอยู่ห่างจากตัวอำเภอขุนหาญไปทางทิศตะวันออกประมาณ 2 กิโลเมตรอาณาเขต อาณาเขต. ครอบคลุมพื้นที่ 5 หมู่บ้านของตำบลสิ อำเภอขุนหาญ โดยมีอาณาเขตติดต่อกับตำบลอื่นๆ ของอำเภอขุนหาญ ดังนี้- ทิศเหนือ ติดต่อกับตำบลโพธิ์วงศ์ อำเภอขุนหาญ - ทิศใต้ ติดต่อกับตำบลบักดอง อำเภอขุนหาญ - ทิศตะวันออก ติดต่อกับตำบลพราน อำเภอขุนหาญ - ทิศตะวันตก ติดต่อกับเทศบาลตำบลขุนหาญ อำเภอขุนหาญประวัติ ประวัติ. เทศบาลตำบลสิ เดิมมีฐานะเป็นสภาตำบลสิ แล้วได้รับการยกฐานะขึ้นเป็นองค์การบริหารส่วนตำบลสิ ใน พ.ศ. 2539 ต่อมาได้รับการยกฐานะจากองค์การบริหารส่วนตำบลเป็นเทศบาลตำบล ในปี พ.ศ. 2551โครงสร้างการบริหารและปฏิบัติราชการโครงสร้างการบริหารและปฏิบัติราชการ. - ฝ่ายบริหาร ได้แก่ คณะเทศมนตรี ประกอบด้วยนายกเทศมนตรี 1 คน (นายสุพรรณ นามวัน), รองนายกเทศมนตรี 2 คน, ที่ปรึกษานายกเทศมนตรี 1 คน และเลขานุการนายกเทศมนตรี 1 คน - ฝ่ายนิติบัญญัติ(ควบคุมฝ่ายบริหาร) ได้แก่ สภาเทศบาล และควบคุมฝ่ายบริหาร ประกอบด้วยสมาชิกสภาเทศบาลที่มาจากการเลือกตั้งจำนวน 12 คน ดำรงตำแหน่งคราวละ 4 ปี มีประธานสภา 1 คน (ปัจจุบันคือนายสมยศ สินศิริ), รองประธานสภา 1 คน(ปัจจุบันคือนายคำทูน สัญญา) - การปฏิบัติราชการ มีปลัดเทศบาล เป็นผู้บังคับบัญชาพนักงานเทศบาลและพนักงานจ้างเทศบาล มีหน้าที่และความรับผิดชอบในการควบคุมดูแลราชการประจำของเทศบาลให้เป็นไปตามนโยบาย ประกอบด้วยส่วนการบริหารคือ สำนักงานปลัดเทศบาล กองการศึกษา กองคลัง และกองช่าง นอกจากนั้น ปลัดเทศบาลยังปฏิบัติหน้าที่เป็นเลขานุการสภาเทศบาลตำบลด้วยตราสัญลักษณ์ ตราสัญลักษณ์. ภายในรูปวงกลมดวงตรามีภาพท้องฟ้า ดอกบัวและหนองน้ำ ท้องฟ้า หมายถึง แสงสว่างสดใสในการดำรงชีวิตของชาวตำบลสิ ดอกบัว หมายถึง ความสุข ความสำเร็จในการพัฒนาท้องถิ่น หนองน้ำ หมายถึง ความอุดมสมบูรณ์ของทรัพยากรธรรมชาติข้อมูลทั่วไปสภาพภูมิประเทศ ข้อมูลทั่วไป. สภาพภูมิประเทศ. สภาพภูมิประเทศโดยทั่วไปของเทศบาลตำบลสิ เป็นที่ราบลุ่ม สภาพดินเหมาะกับการเพาะปลูกโดยมีการทำนาปี นาปรัง แต่ขาดแหล่งน้ำเพื่อการเกษตร ลำห้วย หนอง คลองธรรมชาติที่มีอยู่เดิมจะแห้งในหน้าแล้ง ทำให้ผลผลิตทางการเกษตรต่อไร่อยู่ในเกณฑ์ที่ต่ำประชากรและกลุ่มชาติพันธุ์ ประชากรและกลุ่มชาติพันธุ์. ในเขตเทศบาลประกอบด้วยประชากร จำนวนทั้งสิ้น 2,622 คน จำแนกเป็นเพศชาย 1,340 คน เพศหญิง 1,282 คน มีครัวเรือนทั้งสิ้น 678 ครัวเรือน กลุ่มชาติพันธุ์หลักในเขตเทศบาลได้แก่ชาวเขมรซึ่งพูดภาษาเขมรสูงหรือขแมร์เลอ ถือเป็นกลุ่มประชากรที่มีสัดส่วนมากที่สุด รองลงไปคือกลุ่มชาติพันธุ์ชาวกูย (หรือกวยหรือส่วย) ซึ่งพูดภาษากูย และชาวลาวซึ่งพูดภาษาลาว ทั้งนี้ชาวลาวส่วนหนึ่งเป็นกลุ่มที่มีบรรพบุรุษมาจากเวียงจันทน์ ประเทศลาว แล้วได้อพยพเข้ามาตั้งรกรากในพื้นที่ตำบลสิตั้งแต่ระหว่าง พ.ศ. 2369-พ.ศ. 2371 ตรงกับสมัยกรุงรัตนโกสินทร์ตอนต้น ในรัชสมัยพระบาทสมเด็จพระนั่งเกล้าเจ้าอยู่หัวเขตการปกครอง เขตการปกครอง. ภายในพื้นที่เทศบาลจำแนกเป็น 5 ชุมชน ได้แก่- หมู่ที่ 2 บ้านกระทิง - หมู่ที่ 4 บ้านโนนสว่าง - หมู่ที่ 7 บ้านห้วย - หมู่ที่ 10 บ้านใหม่พัฒนา - หมู่ที่ 11 บ้านโนนศรีทองโครงสร้างสังคมการศึกษาโครงสร้างสังคม. การศึกษา. - โรงเรียนประถมศึกษา 2 แห่ง - โรงเรียนอาชีวศึกษา 1 แห่ง(วิทยาลัยการอาชีพขุนหาญ) - ที่อ่านหนังสือพิมพ์ประจำหมู่บ้าน/ห้องสมุดประชาชน 5 แห่ง - หอกระจายข่าว 6 แห่งสถาบันและองค์การทางศาสนาสถาบันและองค์การทางศาสนา. - วัด / สำนักสงฆ์ 2 แห่งการสาธารณสุข การสาธารณสุข. อัตราการมีและใช้สุขาราดน้ำ ร้อยละ 100โครงสร้างทางเศรษฐกิจอาชีพ โครงสร้างทางเศรษฐกิจ. อาชีพ. ประชากรส่วนใหญ่ในพื้นที่เขตตำบลสิ ทำนาเป็นอาชีพหลัก นอกฤดูกาลทำนามีการปลูกพืชสวนครัวชนิดต่างๆ ได้แก่ ผักชีฝรั่ง ผักคื่นฉ่าย ผักชี พริก และอื่นๆ สัตว์เลี้ยงส่วนใหญ่เป็นไก่พื้นเมือง วัว ควาย และสุกร เลี้ยงไว้เพื่อบริโภคและจำหน่าย เป็นการเพิ่มรายได้ให้แก่ครอบครัว นอกจากนี้ มีการย้ายถิ่นฐานเข้าไปประกอบอาชีพในต่างจังหวัด การรับจ้างทั่วไปและรับราชการหน่วยธุรกิจในเขตเทศบาลหน่วยธุรกิจในเขตเทศบาล. - สถานีบริการน้ำมันเชื้อเพลิง 1 แห่ง - โรงสีข้าว 5 แห่ง - ร้านขายของชำ 29 แห่ง - โรงแรม 1 แห่ง - อู่ซ่อมรถ 5 แห่งโครงสร้างพื้นฐานและสาธารณูปโภคการคมนาคมและขนส่ง โครงสร้างพื้นฐานและสาธารณูปโภค. การคมนาคมและขนส่ง. เส้นทางหลัก คือการคมนาคมทางรถยนต์ ตามทางหลวงแผ่นดินหมายเลข 2111 (พยุห์-ไพรบึง-ขุนหาญ) เส้นทางดังกล่าวนี้เชื่อมระหว่างตัวจังหวัดศรีสะเกษกับเขตเทศบาลตำบลสิ โดยจากตัวจังหวัดศรีสะเกษ มาตามทางหลวงแผ่นดินหมายเลข 221 (ศรีสะเกษ-เขาพระวิหาร) ถึงอำเภอพยุห์ เป็นระยะทางประมาณ 21 กิโลเมตร แล้วเลี้ยวขวาที่สี่แยกพยุห์ เข้าสู่ทางหลวงแผ่นดินหมายเลข 2111 เพื่อมายังอำเภอขุนหาญ และเทศบาลตำบลสิ โดยจากสี่แยกดังกล่าวผ่านอำเภอไพรบึงและเขตเทศบาลตำบลไพรบึงจนถึงเขตเทศบาลตำบลสิ เป็นระยะทางประมาณ 41 กิโลเมตร รวมระยะทางจากตัวจังหวัดศรีสะเกษถึงเทศบาลตำบลสิประมาณ 62 กิโลเมตรระบบโทรคมนาคมและการสื่อสารระบบโทรคมนาคมและการสื่อสาร. - ตู้โทรศัพท์สาธารณะ 2 แห่ง - ตู้ไปรษณีย์ 2 ตู้พลังงานไฟฟ้า พลังงานไฟฟ้า. ได้รับบริการจากสำนักงานการไฟฟ้าส่วนภูมิภาค อำเภอขุนหาญ ประชาชนในเขตเทศบาลส่วนใหญ่มีการใช้ไฟฟ้าในการให้แสงสว่างและหุงต้ม ประมาณร้อยละ 99 และบางส่วนยังต้องการขยายไฟฟ้าให้ทั่วถึงแหล่งน้ำธรรมชาติแหล่งน้ำธรรมชาติ. - ลำห้วยขนาดเล็ก ไหลผ่าน 2 สาย ได้แก่ ลำห้วยทาและลำห้วยจันทร์ - บึง , หนอง 8 แห่ง ได้แก่1. หนองตาปึ้ด 2. หนองแสงใต้ 3. หนองไผ่ 4. หนองตาจันทร์ 5. หนองแสงเหนือ 6. หนองกุดแคน 7. หนองบก 8. หนองผำแหล่งน้ำที่สร้างขึ้นแหล่งน้ำที่สร้างขึ้น. - ฝาย 9 แห่ง - บ่อน้ำตื้น(บ่อดิน) 7 แห่ง - บ่อโยก 3 แห่ง - บ่อบาดาล 6 แห่ง - ประปา 4 แห่งสถานที่น่าสนใจสถานที่น่าสนใจ. - พระอุโบสถ ทรงจัตุรมุข วัดบ้านกระทิง</doc>
