<doc id="753328" url="https://th.wikipedia.org/wiki?curid=753328" title="เอคาร์ต ทอเลอ">เอคาร์ต ทอเลอ เอคาร์ต ทอเลอ ( ; , ชื่อเกิด Ulrich Leonard Tölle เกิดวันที่ 16 กุมภาพันธ์ ค.ศ. 1948) เป็นชาวเยอรมัน อาศัยอยู่ในประเทศแคนาดา รู้จักกันในนามนักประพันธ์หนังสือ พลังแห่งจิตปัจจุบัน (The Power of Now ) และโลกใหม่ ตื่นรู้สู่จุดหมายแห่งชีวิต (A New Earth: Awakening to your Life's Purpose) ใน ค.ศ. 2011 วอตคินส์รีวิวบรรจุชื่อเขาในรายชื่อผู้ที่มีอิทธิพลทางจิตวิญญาณที่สุดในโลก ใน ค.ศ. 2008 นักเขียนคนหนึ่งจากหนังสือพิมพ์นิวยอร์กไทมส์เรียกทอเลอว่า "นักเขียนที่มีชื่อเสียงด้านจิตวิญญาณที่สุดในสหรัฐอเมริกา" ทอเลอกล่าวว่าเขารู้สึกหดหู่มาตลอดทั้งชีวิตจนเขาประสบกับ "การแปลงภายใน" เมื่ออายุ 29 ปี จากนั้นเขาใช้เวลาหลายปีเดินทางและว่างงาน "ในสภาวะความสุขสำราญลึกซึ่ง" ก่อนจะเป็นอาจารย์ด้านจิตวิญญาณ จากนั้น เขาย้ายไปที่อเมริกาเหนือ และเป็นที่ที่เขาเริ่มเขียนหนังสือเล่มแรก พลังแห่งจิตปัจจุบัน ตีพิมพ์ใน ค.ศ. 1997 และได้เป็นหนึ่งในหนังสือขายดีของนิวยอร์กไทมส์ใน ค.ศ. 2000 พลังแห่งจิตปัจจุบัน และโลกใหม่ ขายได้ประมาณ 3 ล้านและ 5 ล้านเล่มตามลำดับในอเมริกาเหนือภายใน ค.ศ. 2009 ใน ค.ศ. 2008 นักอ่านประมาณ 35 ล้านคนเข้าร่วมงานสัมมนาสดผ่านเว็บ 10 ครั้งร่วมกับทอเลอและรายการโทรทัศน์ของโอปราห์ วินฟรีย์ ทอเลอไม่นับถือศาสนาใด ๆ แต่เขามีแรงบันดาลใจจากงานเขียนเชิงจิตวิญญาณหลากหลายแขนง เขาอาศัยอยู่ในแวนคูเวอร์ ประเทศแคนาดา ตั้งแต่ ค.ศ. 1995</doc>
