<doc id="469290" url="https://th.wikipedia.org/wiki?curid=469290" title="กีฬามวยสากลสมัครเล่นในโอลิมปิกฤดูร้อน 2012 – ไลท์ฟลายเวทชาย">กีฬามวยสากลสมัครเล่นในโอลิมปิกฤดูร้อน 2012 – ไลท์ฟลายเวทชาย การแข่งขันมวยสากลสมัครเล่นรุ่นไลท์ฟลายเวทชายในโอลิมปิกฤดูร้อน 2012 ซึ่งจัดในกรุงลอนดอน จัดระหว่างวันที่ 31 กรกฎาคมถึง 12 สิงหาคมที่ศูนย์จัดแสดงเอ็กซ์เซลรูปแบบการแข่งขัน รูปแบบการแข่งขัน. เช่นเดียวกับรายการแข่งขันมวยสากลสมัครเล่นทั้งหมดในโอลิมปิก การแข่งขันจะเป็นทัวร์นาเมนต์แบบแพ้คัดออก รายการนี้จะประกอบด้วยนักมวย 26 คนที่ผ่านการคัดเลือกเข้าแข่งขันผ่านทัวร์นาเมนต์คัดเลือกหลายทัวร์นาเมนต์ซึ่งจัดขึ้นใน พ.ศ. 2554 และ 2555 การแข่งขันเริ่มด้วยรอบแรกในวันที่ 31 กรกฎาคม โดยจะลดจำนวนผู้เข้าแข่งขันลงเหลือ 16 คน และจะสรุปด้วยรอบชิงชนะเลิศในวันที่ 11 สิงหาคม ด้วยมีนักมวยน้อยกว่า 32 คนในการแข่งขัน นักมวยจำนวนหนึ่งจะชนะบายในรอบแรก ผู้แพ้ในรอบรองชนะเลิศทั้งสองคนจะได้เหรียญทองแดง ดังนั้น จึงไม่มีการแข่งขันอีกหลังแพ้รอบรองชนะเลิศ แต่ละแมตช์มีสามยก ยกละสามนาที ซึ่งนักมวยจะได้รับแต้มทุกครั้งที่ชกเข้าเป้าหัวหรือร่างกายท่อนบนของคู่แข่ง นักมวยที่มีแต้มมากกว่าในตอนท้ายเป็นผู้ชนะ หากนักมวยถูกน็อกลงไปกับพื้นและไม่สามารถลุกขึ้นได้เมื่อกรรมการนับถึง 10 แล้ว แมตช์นั้นจะยุติและคู่แข่งจะเป็นฝ่ายชนะกำหนดการผลการแข่งขันเหรียญรางวัลการแข่งขัน</doc>
