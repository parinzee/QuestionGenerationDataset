<doc id="763639" url="https://th.wikipedia.org/wiki?curid=763639" title="โรงเรียนทีปราษฎร์พิทยา">โรงเรียนทีปราษฎร์พิทยา โรงเรียนทีปราษฎร์พิทยา () ก่อตั้งในปี พ.ศ. 2523 ตั้งอยู่เลขที่ 255 หมู่ 1 ตำบลแม่น้ำ อำเภอเกาะสมุย จังหวัดสุราษฎร์ธานี สังกัดสำนักงานเขตพื้นที่การศึกษามัธยมศึกษา เขต 11 สำนักงานคณะกรรมการการศึกษาขั้นพื้นฐาน กระทรวงศึกษาธิการ เปิดสอนระดับชั้นมัธยมศึกษาปีที่ 1 ถึงระดับชั้นมัธยมศึกษาปีที่ 6 เนื้อที่ประมาณ  37  ไร่ มีเขตพื้นที่บริการ 2 ตำบล ได้แก่ ตำบลแม่น้ำ และตำบลบ่อผุด ก่อตั้งโดย ท่านพระครูวิภาตทีปกร ใช้อักษรย่อว่า ท.พ. ปัจจุบันโรงเรียนทีปราษฎร์พิทยาเป็นโรงเรียนขนาดใหญ่ และเป็นโรงเรียนโรงเรียนมาตรฐานสากลประวัติโรงเรียนก่อนที่จะมาเป็นทีปราษฎร์พิทยา ประวัติโรงเรียน. ก่อนที่จะมาเป็นทีปราษฎร์พิทยา. การริเริ่มสร้างโรงเรียนมัธยมหลังแรกทางฝั่งซีกหลังเขาทางทิศเหนือของเกาะสมุย เกิดขึ้นในยุคของ นายปรีชา แสงสุวรรณ เป็นศึกษาธิการอำเภอเกาะสมุย มีนายสนอง รอดโพธิ์ทองเป็นผู้ว่าราชการจังหวัด และมีพระครูวิภาตทีปกร (ผ่อง จิตมุ่ง) เป็นผู้ทำหนังสือร้องขอโดยผ่านจากจังหวัดขึ้นไป การขอสร้างโรงเรียนหลังนี้มีการติดตามอยู่หลายรอบ มีบุคคลหลายท่านที่ขึ้นไปช่วยกันตาม เช่น อาจารย์รัตน์ ใจใส่ อีกท่านหนึ่งที่ได้ขึ้นไป เมื่อเรื่องไม่คืบหน้า ท่านพระครูวิภาตทีปกรได้ขึ้นไปเอง เพื่อตามเรื่องนี้ โดยได้ให้นายไพบูลย์ เจริญสุข บ้านอยู่ทางวัดนาราเจริญสุขซึ่งทำงานอยู่ที่กระทรวงได้ช่วยอีกทางหนึ่ง เหตุที่เรื่องล่าช้าเพราะมี ส.ส. อีกท่านที่มีชื่อเสียงในขณะนั้นจะขอดึงไปลงที่บ้านนาเดิม ทางศึกษาธิการจังหวัดจึงไม่กล้าที่จะส่งเรื่องมาให้ ท่านจึงได้ขอเข้าคุยกับผู้ที่เกี่ยวข้องโดยตรงของกรมสามัญศึกษา ทางกรมเองได้ยื่นข้อเสนอมาว่า ถ้าหากทางกรมไม่ต้องเอางบมาซื้อที่ดินเพื่อสร้างโรงเรียน เขาจะอนุญาตทันที เมื่อเป็นเช่นนั้นพระครูวิภาตทีปกรก็ได้ตอบตกลงโดยยอมเสียสละพื้นที่ส่วนรวมของโยมพ่อที่เขาสามเส้าให้เป็นที่สร้าง แล้วความฝันของทุกๆท่านที่มีส่วนช่วยในการผลักดันสร้างโรงเรียนที่รอคอยมานานก็เป็นผลสำเร็จ โรงเรียนในฝันของเหล่าผู้ปกครองฝั่งทางหลังเขา พ.ศ. 2520 ต้นๆ เกิดแสงประกายเจิดจ้า การจะทำให้ได้เกิดโรงเรียนแห่งใหม่ดังแว่วมาจากบนภูเขาสูงใจกลางตำบลแม่น้ำจากวิสัยทัศน์อันยาวไกลของ พระครูวิภาตทีปกร (ผ่อง จิตมุ่ง) ที่ได้ตั้งใจจะให้มีแหล่งเรียนรู้แห่งใหม่ ลูกหลานจะได้เรียนระดับมัธยมตอนต้นใกล้บ้านกัน หลังจากที่ท่านเคยอุปถัมปภ์โรงเรียนระดับประถมมาแล้ว ทั้งโรงเรียนบ้านแม่น้ำ และโรงเรียนวัดภูเขาทอง ดังนั้น พ.ศ. 2523 จึงได้ถือกำเนิดโรงเรียนมัธยมต้นแห่งใหม่ขึ้นที่ บ้านเลขที่ 255 หมู่ที่ 1 ซึ่งอยู่ในเขตตำบลแม่น้ำรอยต่อตำบลบ่อผุด ซึ่งเกิดจากการร่วมบริจาคที่ดินด้วยกันจนมีเนื้อที่ทั้งหมด 37 ไร่ นามว่า..." โรงเรียน ทีปราษฎร์พิทยา" ชื่อย่อ ท.พ. ก่อตั้ง โดยพระครูวิภาตทีปกร (ผ่อง จิตมุ่ง)ในยุคแรก ในยุคแรก. โรงเรียนทีปราษฎร์พิทยา เป็นโรงเรียน มัธยมศึกษาระดับตำบล เป็นโรงเรียนขนาดกลาง สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการตั้งอยู่บริเวณรอยต่อระหว่างตำบลแม่นํ้ากับตำบลบ่อผุด เลขที่ 255 หมู่ 1 ตำบลแม่นํ้า ภูมิทัศน์บริเวณเป็นภูเขาขนาดย่อม เมื่อวันที่ 26 พฤษภาคม พ.ศ. 2520 กระทรวงศึกษาธิการ ได้ประกาศให้จัดตั้งโรงเรียนโดยใช้อาคารเรียน โรงเรียนบ้านแม่น้ำ เป็นที่เรียนชั่วคราว วันที่ 2 มิถุนายน พ.ศ. 2520 โรงเรียนได้เปิดสอนเป็นครั้งแรก โดยการนำของศึกษาธิการอำเภอเกาะสมุย (นายปรีชา แสงสุวรรณ) มีนักเรียน 87 คน วันที่ 8 มิถุนายน พ.ศ. 2520 กรมสามัญศึกษา ได้แต่งตั้งให้นายสุทธิ วีรธรรม มาดำรงตำแหน่งครูใหญ่ และมีครูที่สอบบรรจุขึ้นบัญชีที่จังหวัดมาช่วยสอนจำนวน 3 ท่าน วันที่ 12 มิถุนายน พ.ศ. 2520 ประชาชนชาวตำบลแม่น้ำและตำบลบ่อผุดโดยการนำของพระครูวิภาตทีปกรได้เริ่มปรับพื้นที่ที่ตั้งโรงเรียนปัจจุบัน ได้รับการช่วยเหลือเครื่องจักรกลจากบริษัทเหมืองแร่ สมุยไมเนอรี่ และได้มีผู้บริจาคที่ดินติดต่อข้างเคียงจากผู้มีจิตรกุศลเห็นความสำคัญของการศึกษาและบางส่วนได้จัดซื้อจากยอดเงินบริจาคของประชาชน โรงเรียนได้เข้าร่วมโครงการโรงเรียนมัธยมศึกษาเพื่อพัฒนาชนบท (มพช.2 รุ่นที่ 2) วันที่ 20 กันยายน พ.ศ. 2527 ได้เริ่มก่อสร้างอาคารเรียนถาวร อาคารประกอบพร้อมปรับปรุงบริเวณตามโครงการ มพช. วันที่ 20 มิถุนายน พ.ศ. 2531 กรมสามัญศึกษาได้แต่งตั้งนายสมคิด สีเปี้ยว มาดำรงตำแหน่งอาจารย์ใหญ่ได้จัดระบบปรับงานให้เข้าสู่ระบบมาตรฐานโรงเรียน วันที่ 1 มิถุนายน พ.ศ. 2534 กรมสามัญศึกษาได้แต่งตั้งนายพรเทพ มีเดช มาดำรงตำแหน่งอาจารย์ใหญ่ ได้พัฒนาจัดให้มีสื่ออุปกรณ์ที่ทันสมัยเพิ่มขึ้น วันที่ 29 มีนาคม พ.ศ. 2543 กรมสามัญศึกษาได้แต่งตั้งนายบรรจง ภูวเศรษฐาวร มาดำรงตำแหน่งอาจารย์ใหญ่ และได้เลื่อนตำแหน่งเป็นผู้อำนวยการโรงเรียน เริ่มพัฒนาปรับปรุงอาคารสถานที่ส่วนที่ชำรุดและพัฒนาเพิ่มขึ้นมีการพัฒนาโรงเรียนเข้าสู่ยุคปฏิรูปการศึกษา วันที่ 5 กุมภาพันธ์ พ.ศ. 2551 นายพิสิษฐ ศักดา ผู้อำนวยการโรงเรียนเกาะพะงันศึกษาได้ย้ายมาดำรงตำแหน่งผู้อำนวยการ โรงเรียนแทนนายบรรจง ภูวเศรษฐาวร ซึ่งย้ายไปดำรงตำแหน่งผู้อำนวยการโรงเรียนเกาะสมุย ได้ดำเนินนโยบายพัฒนาและปรับปรุงโรงเรียนทุก ๆ ด้าน จนโรงเรียนทีปราษฎร์พิทยาได้เป็นโรงเรียนดีศรีตำบล และโรงเรียนมาตรฐานสากลรุ่นที่ 2 วันที่ 13 พฤศจิกายน พ.ศ. 2558 นายประยงค์ อินนุพัฒน์ ผู้อำนวยการโรงเรียนปากแพรกวิทยาคมได้ย้ายมาดำรงตำแหน่งผู้อำนวยการโรงเรียนแทน นายพิสิษฐ ศักดา ซึ่งย้ายไปดำรงตำแหน่งผู้อำนวยการโรงเรียนเมืองสุราษฎร์ธานี ได้ดำเนินนโยบายพัฒนาโรงเรียนทุก ๆ ด้าน เพื่อให้โรงเรียนได้บรรลุถึงเป้าหมาย และมุ่งสนองความต้องการของชุมชน และท้องถิ่น อย่างต่อเนื่องจนถึงปัจจุบันในยุคปัจจุบัน ในยุคปัจจุบัน. โรงเรียนได้มีการพัฒนาด้านต่างๆ โดยเฉพาะอาคารสถานที่และบริเวณแวดล้อมของโรงเรียนทีปราษฎร์พิทยา ได้ปรับเปลี่ยนภูมิทัศน์บนเนินเขาสามเส้าที่สวยงามแห่งหนึ่ง ในบรรดาโรงเรียนมัธยศึกษาทั่วประเทศ ตลอดเวลาโรงเรียนทีปราษฎร์พิทยา ได้สร้างสรรค์สิ่งที่มีคุณค่าทางด้านการศึกษาและพัฒนาเยาวชนให้เป็นบุคคลที่มีคุณภาพของสังคม ประเทศชาติมากมายจึงควรที่จะร่วมมือ ร่วมใจกัน สืบสานและสร้างสรรค์ให้สถาบันการศึกษาแห่งนี้ มีศักดิ์ มีเกียรติ ชื่อเสียง คงอยู่คู่ชุมชนและสังคมท้องถิ่นเกาะสมุยสืบไปรายนามผู้บริหารโรงเรียนทีปราษฎร์พิทยาการเรียนการสอนแผนการเรียน การเรียนการสอน. แผนการเรียน. โรงเรียนทีปราษฎร์พิทยามีแผนการเรียนให้นักเรียนเลือกตามความถนัดและความชอบ ซึ่งแบ่งได้ดังนี้ ระดับชั้นมัธยมศึกษาตอนต้น1. ห้องเรียนโครงการพิเศษ SME ( Science Math English ) 2. แผนการเรียนห้องธรรมดาคัดเกรด ( วิทยาศาสตร์,คณิตศาสตร์ ) 3. แผนการเรียนห้องธรรมดาคละเกรด ( ทั่วไป ) ระดับชั้นมัธยมศึกษาตอนปลาย1. ห้องเรียนโครงการพิเศษ SMP ( Science-Math Program ) 2. แผนการเรียนวิทยาศาสตร์-คณิตศาสตร์ 3. แผนการเรียนคณิตศาสตร์-ภาษา-สังคม 4. แผนการเรียนภาษาจีน 5. แผนการเรียนทั่วไปกิจกรรมกิจกรรม. 1. การแข่งขันกีฬาภายในโรงเรียนงานกีฬาสี นางนวลเกมส์ 2. การแข่งขันกีฬา กรีฑา นักเรียน นักศึกษาและประชาชนภายในอำเภอเกาะสมุย1. การแข่งขันกีฬาประเพณีในนักเรียนระดับชั้น ม.3 2. งานแสดงมุทิตาจิต ต่อคุณครูที่เกษียณอายุราชการและคุณครูที่ลาออกก่อนเกษียณอายุราชการ 3. กิจกรรมวันเปิดรั้วทะเลทอง Open House 4. งานปัจฉิมนิเทศ จัดขึ้นเพื่อแสดงความสำเร็จแก่นักเรียนชั้น ม.3 และ ม.6 เรียกว่า กิจกรรมนางนวลลาถิ่นโบยบินสู่ฝากฟ้า</doc>
