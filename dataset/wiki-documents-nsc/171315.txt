<doc id="171315" url="https://th.wikipedia.org/wiki?curid=171315" title="ส่วนยื่นกระดูกขมับจดกระดูกโหนกแก้ม">ส่วนยื่นกระดูกขมับจดกระดูกโหนกแก้ม ส่วนยื่นกระดูกขมับจดกระดูกโหนกแก้ม (zygomatic process of the temporal bone) เป็นส่วนยื่นของกระดูกที่ยาว โค้ง ยื่นออกไปจากส่วนล่างของส่วนสความา เทมพอราลิส (Squama temporalis) ของกระดูกขมับ ซึ่งเข้าไปเกิดข้อต่อกับกระดูกโหนกแก้ม (zygomatic bone) ส่วนยื่นนี้ในช่วงแรกจะชี้ไปทางด้านข้าง พื้นผิวทั้งสองมองดูชี้ขึ้นและชี้ลง จากนั้นจะมองดูคล้ายๆ กับมันบิดเข้าไปด้านใน แล้ววิ่งไปด้านหน้า พื้นผิวของมันจะมองดูชี้ไปทางด้านใกล้กลาง (medialward) และทางด้านข้างขอบกระดูกขอบกระดูก. - ขอบด้านบน (superior border) ยาว แคบ และแหลม และให้เป็นจุดเกาะของพังผืดขมับ (temporal fascia) - ขอบด้านล่าง (inferior border) สั้น หนา และโค้ง เป็นจุดเกาะของใยกล้ามเนื้อบางส่วนของกล้ามเนื้อแมสซีเตอร์ (Masseter muscle)พื้นผิวพื้นผิว. - พื้นผิวด้านข้าง (lateral surface) นูน และอยู่ชั้นใต้ผิวหนัง - พื้นผิวด้านใกล้กลาง (medial surface) เว้า และเป็นจุดเกาะของกล้ามเนื้อแมสซีเตอร์ปลายปลาย. - ปลายทางด้านหน้า (anterior end) เป็นฟันเลื่อยลึกและเกิดข้อต่อกับกระดูกโหนกแก้ม (zygomatic bone) - ปลายทางด้านหลัง (posterior end) เชื่อมกับส่วนสความาโดยราก 2 อัน รากด้านหน้าและรากด้านหลัง- รากด้านหลัง (posterior root) เป็นส่วนยื่นของขอบกระดูกบน มีลักษณะเด่น วิ่งจากด้านหลังเหนือปากรูหู (external auditory meatus) และต่อเนื่องกับเส้นขมับ (temporal line) - รากด้านหน้า (anterior root) ต่อเนื่องกับขอบล่าง มีลักษณะสั้นแต่กว้างและแข็งแรง ชี้ไปทางด้านใกล้กลางและสิ้นสุดลงเป็นเนินรูปกลม เรียกว่า ปุ่มหน้าแอ่งข้อต่อขากรรไกร (articular tubercle or eminentia articularis)</doc>
