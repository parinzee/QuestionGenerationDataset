<doc id="5603" url="https://th.wikipedia.org/wiki?curid=5603" title="จังหวัดกระบี่">จังหวัดกระบี่ กระบี่ เป็นจังหวัดหนึ่งในภาคใต้ของประเทศไทย เป็นเมืองท่องเที่ยวที่มีชื่อเสียงแห่งหนึ่งของภาคใต้ มีแหล่งท่องเที่ยวหลายแห่ง เช่น หาดทรายขาว น้ำทะเลใส ปะการัง ถ้ำ และหมู่เกาะน้อยใหญ่กว่า 100 เกาะ และเป็นที่ตั้งของเรือนรับรองที่ประทับแหลมหางนาคสัญลักษณ์ประจำจังหวัดสัญลักษณ์ประจำจังหวัด. - อักษรย่อ : กบ - คำขวัญประจำจังหวัด : กระบี่เมืองน่าอยู่ ผู้คนน่ารัก - ตราประจำจังหวัด : รูปกระบี่ไขว้ เบื้องหลังมีภูเขาและทะเล กระบี่ไขว้ หมายถึง อาวุธโบราณซึ่งมีผู้ค้นพบในท้องที่จังหวัด จำนวน 2 เล่ม ภูเขา หมายถึง เขาพนมเบญจาซึ่งเป็นภูเขาสูงสุดของกระบี่ ซับซ้อนกันถึง 5 ยอด จึงเรียกว่า พนมเบญจา มีเมฆปกคลุมตลอดเวลา และกั้นเขตแดนกับจังหวัดอื่น ส่วนทะเล หมายถึง อาณาเขตอีกด้านหนึ่งของกระบี่ซึ่งติดกับฝั่งทะเลอันดามันหรือมหาสมุทรอินเดีย - ต้นไม้ประจำจังหวัด : ต้นทุ้งฟ้า () - ดอกไม้ประจำจังหวัด : ดอกทุ้งฟ้า - สัตว์น้ำประจำจังหวัด : หอยชักตีนหรือหอยสังข์ตีนเดียว ()ที่ตั้ง ที่ตั้ง. เป็นจังหวัดที่ตั้งอยู่ริมฝั่งทะเลอันดามัน อยู่ห่างจากกรุงเทพฯ 814 กิโลเมตร ตามทางหลวงแผ่นดินหมายเลข 4 (ถนนเพชรเกษม) มีเนื้อที่ 4,708 ตารางกิโลเมตร ประกอบด้วยภูเขา ที่ดอน ที่ราบ หมู่เกาะน้อยใหญ่ กว่า 154 เกาะ อุดมไปด้วยป่าชายเลน ตัวเมืองกระบี่มีแม่น้ำ ยาวประมาณ 5 กิโลเมตร ไหลผ่านลงสู่ทะเลอันดามัน ที่ตำบลปากน้ำ นอกจากนี้ยังมีคลองปกาสัย คลองกระบี่ใหญ่ และคลองกระบี่น้อย มีต้นกำเนิดจากยอดเขาที่สูงที่สุดในจังหวัดกระบี่ คือ เขาพนมเบญจาสภาพภูมิประเทศ สภาพภูมิประเทศ. สภาพภูมิประเทศโดยทั่วไปของจังหวัดกระบี่ ทางตอนเหนือประกอบด้วยเทือกเขายาวทอดตัวไปในแนวเหนือใต้ สลับกับสภาพพื้นที่แบบลูกคลื่นลอนลาด และลอนชัน มีที่ราบชายฝั่งทะเลด้านตะวันตก บริเวณทางใต้ มีสภาพภูมิอากาศเป็นภูเขากระจัดกระจาย สลับกับพื้นที่แบบลูกคลื่น ส่วนบริเวณทางตอนใต้สุดและตะวันตกเฉียงใต้ มีสภาพพื้นที่เป็นแบบลูกคลื่นลอนลาดจนถึงค่อนข้างเรียบ และมีภูเขาสูงๆต่ำๆ สลับกันไป บริเวณด้านตะวันตกมีลักษณะ เป็นชายฝั่งติดกับทะเลอันดามันยาวประมาณ 160 กิโลเมตร. ประกอบด้วยหมู่เกาะน้อยใหญ่ประมาณ 130 เกาะ แต่เป็นเกาะที่มีประชากรอาศัยอยู่ประมาณ 13 เกาะ เกาะที่สำคัญได้แก่ เกาะลันตา เป็นที่ตั้งของอำเภอเกาะลันตา และเกาะพีพี ซึ่งอยู่ในเขตอำเภอเมือง เป็นสถานที่ท่องเที่ยวที่สวยงามติดอันดับของโลก บริเวณตัวเมืองมีแม่น้ำกระบี่ ยาวประมาณ 5 กิโลเมตร. ไหลผ่านลงสู่ทะเลอันดามัน ที่ ตำบลปากน้ำ นอกจากนี้ยังมีคลองปกาสัย คลองกระบี่ใหญ่ และคลองกระบี่น้อย ซึ่งมี่ต้นกำเนิดมาจากเทือกเขาพนมเบญจา เทือกเขาที่สูงที่สุดในจังหวัดกระบี่สภาพภูมิอากาศ สภาพภูมิอากาศ. จังหวัดกระบี่ มีภูมิอากาศแบบมรสุมเขตร้อน ซึ่งได้รับอิทธิพลจากลมมรสุมตะวันตกเฉียงใต้ และลมมรสุมตะวันออกเฉียงเหนือ ทำให้มีฝนตกชุกตลอดปี และมีเพียง 2 ฤดู คือ - ฤดูร้อน มี 4 เดือน เริ่มตั้งแต่เดือนพฤศจิกายน ไปจนถึงเดือนเมษายน - ฤดูฝน มี 8 เดือน เริ่มตั้งแต่เดือนพฤษภาคม ไปจนถึงเดือนตุลาคมอาณาเขต อาณาเขต. ทิศเหนือ จดจังหวัดพังงาและจังหวัดสุราษฎร์ธานีทางด้านอำเภอปลายพระยา และอำเภอเขาพนม ทิศใต้ จดจังหวัดตรังและทะเลอันดามันทางด้านอำเภอเกาะลันตา อำเภอเมืองกระบี่ และอำเภอเหนือคลอง ทิศตะวันออก จดจังหวัดนครศรีธรรมราชและจังหวัดตรังทางด้านอำเภอเขาพนม อำเภอคลองท่อม และอำเภอลำทับ ทิศตะวันตก จดจังหวัดพังงาและทะเลอันดามันทางด้านอำเภออ่าวลึก และอำเภอเมืองกระบี่ประวัติศาสตร์ ประวัติศาสตร์. จากหลักฐานทางโบราณคดี สันนิษฐานได้ว่าบริเวณเมืองกระบี่เคยเป็นแหล่งชุมชนโบราณที่เก่าแก่มากแห่งหนึ่งในประเทศไทย ตั้งแต่สมัยก่อนประวัติศาสตร์และต่อเนื่องมาจนถึงสมัยประวัติศาสตร์ นอกจากนี้ยังมีข้อสันนิษฐานเกี่ยวกับชื่อเมืองกระบี่ว่า อาจมาจากความหมายที่แปลว่าดาบ เนื่องจากมีตำนานเล่าสืบต่อกันมาเกี่ยวกับการขุดพบมีดดาบโบราณก่อนที่จะสร้างเมืองหน่วยการปกครอง หน่วยการปกครอง. การปกครองแบ่งออกเป็น 8 อำเภอ 53 ตำบล 389 หมู่บ้านรายนามเจ้าเมืองและผู้ว่าราชการจังหวัดกระบี่รายนามเจ้าเมืองและผู้ว่าราชการจังหวัดกระบี่. 1. หลวงเทพเสนา 2. พระยาอิศราธิชัย 3. พระพนธิพยุหสงคราม (กลิ่น ณ นคร) 4. พระบริรักษ์ภูธร 5. พระเทพ (กระต่าย ณ นคร) 6. นายกลับ ณ นคร (ผู้รั้ง) 7. พระยาอุตรกิจวิจารณ์ 8. พระพนธิพยุหสงคราม (พลอย ณ นคร) 9. พระยาอิศราธิชัย (หมี ณ ถลาง) 10. พระระนองบุรีศรีสมุทรเขต (คลองอยู่โหย ณ ระนอง) 1 มี.ค. 2468 - 16 พ.ค. 2473 11. พระทวีธุระประศาสตร์ (จอน พรหมบุตร) 17 พ.ค. 2473 - 18 มิ.ย. 2476 12. พระบรรหารวรพจน์  (บุญนาค คตเดชะ) 19 มิ.ย. 2476 - 30 พ.ย. 2478 13. ขุนไมตรีประชารักษ์ (ไมตรี พิจิตรนรการ) 20 ธ.ค. 2478 - 2 พ.ย. 2484 14. นายออม ธีญะระ 1 มิ.ย. 2484 - 11 ก.ค. 2485 15. นายวิจารณ์ วิจารณ์นิกรกิจ 9 ก.ย. 2485 - 24 ก.ค. 2487 16. นายสมบูรณ์ จันทร์ประทับ 2 มี.ค. 2487 - 1 ก.ค. 2489 17. นายจันทร์ สมบูรณ์กุล 7 ต.ค. 2489 - 6 ธ.ค. 2490 18. นายวิเวก จันทโรจวงศ์ 6 ธ.ค. 2490 - 10 มิ.ย. 2497 19. นายเฉลิม ยูปานนท์ 15 มิ.ย. 2497 - 18 พค. 2498 20. นายอ้วน สุรกุล 2 ก.ย. 2498 - 20 พ.ค. 2501 21. นายประจักษ์ วัชรปาณ 20 พ.ค. 2501 - 1 ก.ค. 2503 22. นายเคลื่อน จิตรสำเริง 2 ก.ค. 2503 - 27 ต.ค. 2506 23. นายพุก ฤกษ์เกษม 28 ต.ค. 2506 - 30 ก.ย. 2511 24. นายเหรียญ สร้อยสนธิ์ 2 ต.ค. 2511 - 30 ก.ย. 2513 25. นายเฉลิม สุวรรณเนตร 1 ต.ค. 2513 - 30 ก.ย. 2515 26. นายวัชระ สิงคิวิบูลย์ 2 ต.ค. 2515 - 5 ต.ค. 2516 27. นายฉลอง กัลยาณมิตร 8 ต.ค. 2516 - 3 ต.ค. 2518 28. นายกระจ่าง คีรินทรนนท์ 9 ต.ค. 2518 - 30 ก.ย. 2520 29. นายเจริญจิตต์ ณ สงขลา 1 ต.ค. 2520 - 30 ก.ย. 2521 30. นายดิเรก ดิเรกวัฒนะ 1 ต.ค. 2521 - 21 ก.ย. 2522 31. นายเชิด ดิฐานนท์ 1 ต.ค. 2522 - 30 ก.ย. 2523 32. เรือตรีสุกรี รักษ์ศรีทอง 1 ต.ค. 2523 - 30 เม.ย. 2526 33. นายบุญช่วย หุตะชาต 1 พ.ค. 2526 - 30 ก.ย. 2529 34. นายมังกร กองสุวรรณ 1 ต.ค. 2529 - 30 ก.ย. 2531 35. นายกนก ยะสารวรรณ 1 ต.ค. 2531 - 30 ก.ย. 2533 36. พันตรีประโยชน์ สุดจินดา 1 ต.ค. 2533 - 30 ก.ย. 2535 37. นายวีระ รอดเรือง 1 ต.ค. 2535 - 30 ก.ย. 2537 38. นายศิระ ชวนะวิรัช 1 ต.ค. 2537 - 30 ก.ย. 2538 39. นายสถิตย์ แสงศรี 1 ต.ค. 2538 - 30 เม.ย. 2540 40. นายสมบูรณ์ สุขสำราญ 1 พ.ค. 2540 - 11 ม.ค. 2541 41. นายศิระ ชวนะวิรัช 12 ม.ค. 2541 - 30 กย. 2544 42. นายสมาน กลิ่นเกษร 1 ต.ค. 2544 - 30 ก.ย. 2546 43. นายอำนวย สงวนนาม 1 ต.ค. 2546 - 30 ก.ย. 2547 44. นายอานนท์ พรหมนารท  1 ต.ค. 2547 - 30 ก.ย. 2548 45. นายสนธิ เตชานันท์ 1 ต.ค. 2548 - 12 พ.ย. 2549 46. นายศิวะ ศิริเสาวลักษณ์  13 พ.ย. 2549 - 30 ก.ย. 2552 47. นายประสิทธิ์ โอสถานนท์ 1 ต.ค. 2552 - 30 ก.ย. 2557 48. นายทรงพล สวาสดิ์ธรรม 1 ต.ค. 2557 - 30 ก.ย. 2558 49. นายพินิจ บุญเลิศ 1 ต.ค. 2558 - 30 ก.ย. 2560 50. พันตำรวจโท หม่อมหลวงกิติบดี ประวิตร 1 ต.ค. 2560 - ปัจจุบันการคมนาคม การคมนาคม. 1.โดยรถยนต์ส่วนตัว - จากกรุงเทพฯ ใช้ทางหลวงหมายเลข 4 ผ่านจังหวัดเพชรบุรี-ประจวบคีรีขันธ์-ชุมพร-ระนอง-พังงา-กระบี่ ระยะทาง 946 กิโลเมตร - จากกรุงเทพฯ ใช้ทางหลวงหมายเลข 4 ถึงจังหวัดชุมพร จากชุมพรใช้ทางหลวงหมายเลข 41 ผ่านอำเภอหลังสวน อำเภอไชยา จังหวัดสุราษฎร์ธานี เข้าอำเภอบ้านนาเดิมใช้ทางหลวงหมายเลข 44 ถึงอำเภออ่าวลึก แล้ววกเข้าทางหลวงหมายเลข 4 อีกครั้งหนึ่ง ถึงจังหวัดกระบี่ ระยะทาง 783 กิโลเมตร -จากภูเก็ตการเดินทางโดยรถยนต์จากภูเก็ต ใช้ทางหลวงแผ่นดินหมายเลข 402 และหมายเลข 4 ระยะทาง 176 กิโลเมตร- เพิ่มเติมเส้นทาง สามารถไปได้ 3 เส้นทาง คือ เส้นทางที่ 1 จากกรุงเทพฯ ใช้เส้นทางหลวงหมายเลข 4 (ถ.เพชรเกษม) ผ่าน จ.เพชรบุรี จ.ประจวบคีรีขันธ์ จ.ชุมพร จ.ระนอง จ.พังงา จนถึง จ.กระบี่ ระยะทาง 946 กิโลเมตร เส้นทางที่ 2 จากกรุงเทพฯ ใช้เส้นทางหลวงหมายเลข 4 (ถ.เพชรเกษม) ถึง จ.ชุมพร แล้วต่อด้วยเส้นทางหลวงหมายเลข 41 ผ่าน อ.หลังสวน จ.ชุมพร เข้าสู่ อ.ไชยา อ.เวียงสระ จ.สุราษฏร์ธานี จากนั้นใช้เส้นทางหลวงหมายเลข 4035 ถึง อ.อ่าวลึก แล้ววกเข้าสู่ทางหลวงหมายเลข 4 อีกครั้ง เข้าสู่ จ.กระบี่ ระยะทาง 814 กิโลเมตร เส้นทางที่3 จากจังหวัดภูเก็ต ใช้เส้นทางหลวงหมายเลข 402 ต่อด้วยทางหลวงหมายเลข 4 ผ่าน ต.โคกกลอย อ.ตะกั่วทุ่ง อ.ทับปุด จ.พังงา เข้าสู่ อ.อ่าวลึก จ.กระบี่ ระยะทาง 185 กิโลเมตร 2.รถโดยสารประจำทาง มีรถโดยสารปรับอากาศของบริษัท ขนส่ง จำกัด และของเอกชน บริษัท ลิกไนท์ ทัวร์ สายกรุงเทพฯ-กระบี่ ออกจากสถานีขนส่งสายใต้ ถนนบรมราชชนนี ทุกวัน วันละหลายเที่ยว ใช้เวลาเดินทางประมาณ 11-12 ชั่วโมง 3.เส้นทางรถไฟ จากสถานีรถไฟกรุงเทพ(หัวลำโพง) ลงได้ 3 สถานี คือ 1.สถานีรถไฟพุนพิน จ.สุราษฎร์ธานี แล้วเดินทางต่อโดยรถยนต์โดยสาร ไปยัง จ.กระบี่ ระยะทางประมาณ 160 กิโลเมตร 2.ชุมทางทุ่งสง จ.นครศรีธรรมราช แล้วเดินทางต่อโดยรถยนต์โดยสาร ไปยัง จ.กระบี่ ระยะทางประมาณ 150 กิโลเมตร 3.สถานีรถไฟตรัง จ.ตรัง แล้วเดินทางต่อโดยรถยนต์โดยสาร ไปยัง จ.กระบี่ ระยะทางประมาณ 138 กิโลเมตร 4.โดยเครื่องบิน ปัจจุบันมีสายการบินภายในประเทศ คือ การบินไทย แอร์เอเชีย บางกอกแอร์เวย์ ไทยแอร์เอเชีย นกแอร์ ไทยไลอ้อนแอร์สถานที่ท่องเที่ยวสถานที่ท่องเที่ยว. - เขาขนาบน้ำ - อุทยานแห่งชาติหาดนพรัตน์ธารา-หมู่เกาะพีพี- หมู่เกาะพีพี - เกาะจำ - หาดไรเลย์ - ทะเลแหวก - เกาะไม้ไผ่ - เกาะไก่ - เกาะห้า - เกาะห้อง - เกาะรอกใน - เกาะยูง - เกาะตะละเบ็ง - อ่าวท่าเลน - หินแดง - หินม่วง - หมู่เกาะปอดะ - ถ้ำเสด็จ - ถ้ำเพชร - ถ้ำเขาผึ้ง - ถ้ำลอดเหนือ-ถ้ำลอดใต้ - ถ้ำผีหัวโต - น้ำตกห้วยโต้ - ป่าทุ่งเตียว - สุสานหอย75ล้านปี - ถ้ำเสือเขาแก้ว - อุทยานแห่งชาติเขาพนมเบญจา - อุทยานแห่งชาติธารโบกขรณี - พิพิธภัณฑ์สถานวัดคลองท่อม - น้ำตกร้อน - สระมรกต - เขตรักษาพันธุ์สัตว์ป่าเขาประ-บางคราม - อุทยานแห่งชาติหมู่เกาะลันตา- เกาะลันตาน้อย - เกาะลันตาใหญ่ - ท่าปอมคลองสองน้ำชาวกระบี่ที่มีชื่อเสียงชาวกระบี่ที่มีชื่อเสียง. - ศิวัฒน์ โชติชัยชรินทร์ - นักแสดง พิธีกร - อะรีด อาร์ สยาม - นักร้อง - ซัดดัม เกียรติยงยุทธ - นักมวย - ซารีฟ สายนุ้ย - นักฟุตบอลชาวไทย - ณัชชา อารีย์รัก - นักแสดง - ณัฐพิมล นาฏยลักษณ์ - นักแสดง นางแบบ มิสยูนิเวิร์สไทยแลนด์ - ถ้ำเพชร เอ็ม 100 - นักมวย - ธวัชชัย ดำรงค์อ่องตระกูล - อดีตนักฟุตบอลทีมชาติไทย - นกน้อย สิทธิประเสริฐ - นักมวย - พรทิพย์ ปาปะนัย - นักแสดง นางแบบ - วินัย ไกรบุตร - นักแสดงชาวไทย - สุชีน เอ่งฉ้วน - นักการเมือง - อภิชาติ ดำดี - นักพูด นักจัดรายการชาวไทย และอดีตสมาชิกวุฒิสภา - อาคม เอ่งฉ้วน - นักการเมือง - พิเชษฐ พันธุ์วิชาติกุล - นักการเมือง - ติณห์ ชนะบางแก้ว - Producer - ปาเมล่า ปาสิเนตตี้ - นางแบบ มิสแกรนด์กระบี่ มิสแกรนด์ไทยแลนด์ ปี 2017 - บุญมา ศรีหมาด - ผู้ประกาศข่าว สถานีวิทยุกระจายเสียงแห่งประเทศไทย</doc>
