<doc id="439368" url="https://th.wikipedia.org/wiki?curid=439368" title="วงศ์เม่นโลกใหม่">วงศ์เม่นโลกใหม่ เม่นโลกใหม่ (, วงศ์: Erethizontidae) เป็นวงศ์ของสัตว์เลี้ยงลูกด้วยนมในอันดับสัตว์ฟันแทะ (Rodentia) จำพวกเม่น ใช้ชื่อวิทยาศาสตร์ว่า Erethizontidae เม่นโลกใหม่มีสายการวิวัฒนาการเป็นของตัวเอง จึงมีลักษณะโดยทั่วไปแตกต่างจากเม่นในวงศ์เม่นโลกเก่า (Hystricidae) คือ เม่นโลกใหม่จะมีความยาวลำตัวที่สั้นกว่า คือ มีความยาวประมาณ 1 ฟุต มีส่วนหางยาวกว่า หนามแหลมตามลำตัวซึ่งเป็นเส้นขน มีความสั้นกว่า และซ่อนอยู่ใต้เส้นขนอ่อนตลอดทั้งลำตัว สามารถใช้หางนี้เกาะเกี่ยวต้นไม้ได้ มีพฤติกรรมการหากินบนต้นไม้เป็นหลัก โดยกินอาหารหลักได้แก่ ใบไม้และยอดไม้อ่อน ๆ หรือเปลือกไม้เป็นอาหาร นอกจากนี้แล้วยังกินแมลงได้อีกด้วย ลูกวัยอ่อนสามารถปีนต้นไม้ได้ตั้งแต่เกิดมาได้เพียง 2 วัน และอายุได้ราว 10 วัน ก็สามารถหาใบไม้กินเองได้โดยไม่ต้องพึ่งพาแม่ มีฟันที่เขียนเป็นสูตรได้ว่า พบกระจายพันธุ์ในป่าฝนของซีกโลกใหม่ คือ ทวีปอเมริกาเหนือ, อเมริกากลาง และอเมริกาใต้การจำแนกการจำแนก. - วงศ์ย่อย Chaetomyinae - สกุล Chaetomys- เม่นบริสเตล (Chaetomys subspinosus) - วงศ์ย่อย Erethizontinae - สกุล Coendou- เม่นสองสี (Coendou bicolor) - เม่นแอนเดียน (Coendou quichua) - เม่นแคระดำ (Coendou nycthemera) - เม่นบราซิล (Coendou prehensilis) - เม่นรอธส์ไซด์ (Coendou rothschildi) - เม่นซานตามาเรีย (Coendou sanctemartae) - สกุล Echinoprocta- เม่นหางสั้น (Echinoprocta rufescens) - สกุล Erethizon- เม่นอเมริกาเหนือ (Erethizon dorsatum) - สกุล Sphiggurus- เม่นแคระลาย (Sphiggurus ichillus) - เม่นบาเอีย (Sphiggurus insidiosus) - เม่นแคระขนหางดำ (Sphiggurus melanurus) - เม่นเม็กซิกัน (Sphiggurus mexicanus) - เม่นขนน้ำแข็ง (Sphiggurus pruinosus) - เม่นรูส์มาเลน (Sphiggurus roosmalenorum) - เม่นปารากวัย (Sphiggurus spinosus) - เม่นสีน้ำตาล (Sphiggurus vestitus) - เม่นสีส้ม (Sphiggurus villosus)</doc>
