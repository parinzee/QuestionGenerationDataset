<doc id="327409" url="https://th.wikipedia.org/wiki?curid=327409" title="เปียโนโซนาตาหมายเลข 14 (เบโทเฟน)">เปียโนโซนาตาหมายเลข 14 (เบโทเฟน) เปียโนโซนาตาหมายเลข 14 ในบันไดเสียง ซี ชาร์ป ไมเนอร์ (Piano Sonata No. 14 in C # minor, Op. 27 No. 2) ของลุดวิจ ฟาน เบโทเฟิน หรือ Quasi una fantasia หรือรู้จักกันในชื่อ มูนไลท์ โซนาตา (; ) เป็นผลงานของเบโทเฟินที่เผยแพร่เมื่อ ค.ศ. 1801 กล่าวกันว่าเบโทเฟินอุทิศผลงานชิ้นนี้ให้แก่เคาน์เตส จูเลียตตา กูชชีอาร์ดี (Giulietta Guicciardi) เป็นหญิงสาววัย 17 ปี ที่เป็นลูกศิษย์ และเบโทเฟินหลงรัก โซนาตาชิ้นนี้ได้ชื่อว่า มูนไลท์ โซนาตา จากคำบรรยายของลุดวิจ เรลสแลบ นักวิจารณ์ดนตรีชาวเยอรมัน ในปี ค.ศ. 1832 ว่ามูฟเมนต์ที่หนึ่งของโซนาตาชิ้นนี้ มีท่วงทำนองเปรียบได้กับแสงจันทร์ที่ส่องสว่างเหนือทะเลสาบลูเซิร์นในเวลากลางคืน มูนไลท์ โซนาตา แบ่งออกเป็น 3 มูฟเมนต์ ได้แก่- I. Adagio sostenuto - II. Allegretto - III. Presto agitato งานชิ้นนี้เป็นโซนาตาที่ได้รับความนิยมที่สุดชิ้นหนึ่งของเบโทเฟิน</doc>
