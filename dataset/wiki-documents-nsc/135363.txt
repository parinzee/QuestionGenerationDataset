<doc id="135363" url="https://th.wikipedia.org/wiki?curid=135363" title="บาราคูดัส">บาราคูดัส บาราคูดัส เป็นวงดนตรีของไทยในแนวสตริง ระหว่างช่วง พ.ศ. 2523 - 2528 มีผลงานบันทึกเสียงออกมาหนึ่งชุดในปี พ.ศ. 2527 ชื่อชุด "วันอาทิตย์"สมาชิก สมาชิก. สมาชิกในวงมีอยู่ 7 คน ประกอบด้วย- มาโนช โรจน์เสรี (เบิร์ด) - ร้องนำ - กริช ทอมมัส (ตี่) - คีย์บอร์ด, แต่งทำนอง - นพดล ทิพยโอสถ (อ๊อด) - คีย์บอร์ด - ณัฐ บุญญะเวช (นกเขา) - กลอง - สิรินทร กีรติบุตร (จุ๋ม) - เบส - บัญชา พรรณวิไล (ชา) - กีตาร์ - ศิริศักดิ์ ศิริโชตินันท์ (หมู) - กีตาร์ประวัติ ประวัติ. ทางวงรวมตัวกันเล่นดนตรีตั้งแต่ พ.ศ. 2522 หัวหน้าวงคนแรกคือ สมชาย ศักดิกุล ต่อมาสมชายลาออกจากวงไปทำดนตรีร่วมกับศรายุทธ สุปัญโญ กริช ทอมมัส จึงเป็นหัวหน้าวงแทน เคยมีนักร้องนำหญิงอยู่ช่วงสั้นๆ คือ อัญชลี จงคดีกิจ เคยร่วมวงหลังจากเดินทางกลับจากเรียนต่อที่สหรัฐอเมริกาใหม่ ๆ ผลงานอัลบั้ม"วันอาทิตย์"ที่ออกมาในปี พ.ศ. 2527 อำนวยการผลิตโดย เรวัติ พุทธินันทน์และไพบูลย์ ดำรงชัยธรรม แต่งทำนองโดย กริช ทอมมัส แต่งคำร้องโดย เรวัติ พุทธินันทน์, นิติพงษ์ ห่อนาค และปรัชญ์ สุวรรณศร เป็นผลงานชิ้นแรกๆ ของ แกรมมี่ หลังจากออกอัลบั้มแรก บาราคูดัส ออกตระเวนเล่นคอนเสิร์ต และเล่นดนตรีแบคอัพให้กับวง สาว สาว สาว บาราคูดัสกำลังเตรียมบันทึกเสียงผลงานอัลบั้มที่สอง ก็เกิดแตกวงเสียก่อน สมาชิกในวงจึงแยกย้ายจากกัน กริช ทอมมัส ไปเป็นนักแต่งเพลงให้กับแกรมมี่ (ปัจจุบัน เป็นกรรมการผู้จัดการ บริษัท แกรมมี่ โกลด์ ในเครือแกรมมี่) มาโนช โรจน์เสรี (เสียชีวิตแล้ว)ไปเป็นครูสอนหนังสือโรงเรียนมัธยม สิรินทร กีรติบุตร ไปทำงานที่กรมกิจการพลเรือนทหารเรือ กองทัพเรือ และเป็นนักจัดรายการวิทยุ ศิริศักดิ์ ศิริโชตินันท์ ไปร่วมวงกับ คาไลโดสโคป และร็อคเคสตร้า เป็นที่รู้จักในชื่อ หมู คาไลโดสโคป ณัฐ บุญญะเวช ไปรวมตัวกับ วงอินโดจีน เป็นที่รู้จักในชื่อ นกเขา อินโดจีน วงบาราคูดัส กลับมารวมตัวเล่นดนตรีเป็นกรณีพิเศษ เมื่อวันอาทิตย์ที่ 8 กรกฎาคม พ.ศ. 2550 ในคอนเสิร์ต "โลกดนตรี เพื่อนช่วยเพื่อนแด่ เสกสรรค์ ภู่ประดิษฐ์" ที่ศูนย์การค้าเสรีเซ็นเตอร์ เพื่อหารายได้ช่วยเหลือครอบครัวของเสกสรรค์ ภู่ประดิษฐ์ผลงาน ผลงาน. บาราคูดัส "ชุด วันอาทิตย์1. ไก่กับไข่ 2. เช้าวันอาทิตย์ 3. ฟีล-ลา-เฟ้ยย 4. ขอโทษที 5. เตะฝุ่น 6. ภาพถ่าย 7. เด็กกับฝน 8. ก้างขวางคอ 9. บางสิ่งบางอย่าง 10. ฉันผิดเอง</doc>
