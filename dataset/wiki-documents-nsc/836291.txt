<doc id="836291" url="https://th.wikipedia.org/wiki?curid=836291" title="อีริส มีเตอนาร์">อีริส มีเตอนาร์ อีริส มีเตอนาร์ (; 25 มกราคม ค.ศ. 1993 – ) เป็นนางแบบและนางงามชาวฝรั่งเศสที่ครองตำแหน่งนางงามจักรวาล 2016 เมื่อวันที่ 30 มกราคม ค.ศ. 2017 ที่กรุงมะนิลา ประเทศฟิลิปปินส์ โดยเธอเป็นนางงามจักรวาลคนที่ 2 ของประเทศฝรั่งเศส ต่อจากคริสตียาน มาร์แตลที่ได้รับเลือกให้เป็นนางงามจักรวาล 1953 ก่อนหน้านี้เธอได้รับตำแหน่งมิสฟรานซ์ 2016 เธอถือว่าเป็นตัวเต็งในบ้านแต่พอมาประกวด miss universe ถือสามารถชนะใจกรรมการได้จากความร่าเริง ตลก และความเข้าถึงง่ายของเธอชีวิตและอาชีพชีวิตในวัยเด็ก ชีวิตและอาชีพ. ชีวิตในวัยเด็ก. มีเตอนาร์เกิดที่เมืองลีล ประเทศฝรั่งเศส เธอเป็นลูกสาวของอีฟว์ มีเตอนาร์ (บิดา) เป็นศาสตราจารย์ด้านวิชาประวัติศาสตร์และภูมิศาสตร์ และลอเรนซ์ ดรูอาร์ต (มารดา) เป็นครูและวิทยากร เธอมีพี่ชาย พี่สาวและน้องสาว พ่อแม่ของเธอหย่ากันเมื่อเธออายุได้ 3 ขวบ มีเตอนาร์เข้าเรียนในสเตนโฟร์เดอซึ่งเธออาศัยอยู่กับแม่ของเธอ ในปี ค.ศ. 2011 เธอจบการศึกษาระดับมัธยมในสาขาวิชาวิทยาศาสตร์ หลังจากจบการศึกษาเธอย้ายกลับไปที่ลีล เธอได้เข้าศึกษาในคณะทันตแพทยศาสตร์ที่มหาวิทยาลัยลีล 2 สุขภาพและกฎหมาย เธอตั้งใจที่จะเป็นศัลยแพทย์ทันตกรรมหลังจากจบการศึกษาการประกวดมิสฟรานซ์ 2016 การประกวด. มิสฟรานซ์ 2016. มีเตอนาร์เป็นตัวแทนของแคว้นนอร์-ปาดกาแลในการประกวดมิสฟรานซ์ 2016 และเมื่อวันที่ 19 ธันวาคม ค.ศ. 2015 เธอได้ครองตำแหน่งมิสฟรานซ์ 2016 โดยได้รับตำแหน่งจากกามีย์ แซร์ฟ มิสฟรานซ์ 2015 ในลีลนางงามจักรวาล 2016 นางงามจักรวาล 2016. มีเตอนาร์เป็นผู้ชนะในการประกวดนางงามจักรวาล 2016 เมื่อวันที่ 30 มกราคม ค.ศ. 2017 ในมอลล์ออฟเอเชียอะรีนา มะนิลา ประเทศฟิลิปปินส์ เธอเป็นนางงามจากประเทศฝรั่งเศสคนที่สองที่ได้รับตำแหน่งในรอบ 63 ปี ต่อจากคริสตียาน มาร์แตล เธอคือนางงามคนที่ 3 ของฝรั่งเศสที่ผ่านเข้ารอบ 5 คนสุดท้ายหลังจากฟลอรา โกกแรล ในปี ค.ศ. 2015 และคริสตียาน มาร์แตล ในปี ค.ศ. 1953 นอกจากนี้เธอยังเป็นนางงามจากทวีปยุโรปคนแรกที่คว้าตำแหน่งนางงามจักรวาล นับตั้งแต่ปี ค.ศ. 1990 ต่อจากมูนา กรูดท์ ของประเทศนอร์เวย์</doc>
