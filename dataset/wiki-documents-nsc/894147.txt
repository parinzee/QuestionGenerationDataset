<doc id="894147" url="https://th.wikipedia.org/wiki?curid=894147" title="อาหารเบาหวาน">อาหารเบาหวาน อาหารเบาหวาน () เป็นแบบรูปอาหารซึ่งผู้ป่วยเบาหวานหรือมีภาวะน้ำตาลสูงในเลือดใช้จัดการโรคเบาหวาน ไม่มีแบบรูปอาหารเดี่ยวที่ดีที่สุดสำหรับผู้ป่วยเบาหวานทุกชนิดทุกคน สำหรับผู้ป่วยน้ำหนักเกินและโรคอ้วนที่มีเบาหวานชนิดที่ 2 อาหารลดน้ำหนักทุกชนิดที่บุคคลยึดถือและสามารถทำให้น้ำหนักลดได้ถือว่าได้ผล เนื่องจากคาร์โบไฮเดรตเป็นสารอาหารหลักซึ่งเพิ่มระดับน้ำตาลในเลือดอย่างสำคัญ การถกเถียงใหญ่สุดคือคาร์โบไฺฮเดรตในอาหารควรมีปริมาณเท่าใด ทังนี้ เนื่องจากแม้การลดการบริโภคคาร์โบไฮเดรตจะนำให้ระดับน้ำตาลในเลือดลดลง แต่จะขัดกับมุมมองซึ่งเป็นที่ยอมรับเดิมว่าคาร์โบไฮเดรตควรเป็นแหล่งแคลอรีหลัก โดยทั่วไปมีการแนะนำสัดส่วนแคลอรีที่ได้รับจากคาร์โบไฮเดรตอยู่ในพิสัยระหว่าง 20% ถึง 45% แต่การแนะนำสามารถแตกต่างกันได้ตั้งแต่ 16% ถึง 75% การแนะนำที่มีการตกลงกันมากที่สุดคือ อาหารควรมีน้ำตาลต่ำและคาร์โบไฮเดรตเชิงซ้อน ขณะที่มีใยอาหารสูง โดยเฉพาะอย่างยิ่งใยอาหารที่ละลายน้ำได้ เช่นเดียวกัน ผู้ป่วยเบาหวานควรได้รับการส่งเสริมให้ลดการบริโภคคาร์โบไฮเดรตที่มีค่าดัชนีน้ำตาล (GI) แม้การแนะนำนี้ยังเป็นที่ถกเถียงกัน</doc>
