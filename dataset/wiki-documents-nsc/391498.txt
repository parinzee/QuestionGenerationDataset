<doc id="391498" url="https://th.wikipedia.org/wiki?curid=391498" title="แฮร์รี่ ไนควิสต์">แฮร์รี่ ไนควิสต์ แฮร์รี่ ไนควิสต์ (; 7 กุมภาพันธ์ ค.ศ. 1889 – 4 เมษายน ค.ศ. 1976) เป็นผู้มีส่วนอย่างสำคัญต่อการพัฒนาทฤษฎีข้อมูล (information theory) ไนควิสต์เกิดที่ประเทศสวีเดนเมื่อปี ค.ศ. 1889 ต่อมาอพยพไปยังสหรัฐอเมริกาในปี ค.ศ. 1907 ไนควิสต์เข้าเรียนที่มหาวิทยาลัยนอร์ทดาโกตา ในปี ค.ศ. 1912 จบการศึกษาปริญญาตรีและโทด้านวิศวกรรมไฟฟ้าในปี ค.ศ. 1914 และ 1915 ตามลำดับ ต่อมาได้รับปริญญาเอกสาขาฟิสิกส์จากมหาวิทยาลัยเยลในปี ค.ศ. 1917 เข้าทำงานที่ฝ่ายวิจัยและพัฒนาของ AT&T ตั้งแต่ ค.ศ. 1917 ถึง 1934 จนกระทั่งต่อมาเปลี่ยนชื่อเป็นห้องปฏิบัติการเบลล์ เขายังทำงานที่นี่ตราบจนเกษียณอายุในปี ค.ศ. 1954 ไนควิสต์ได้รับเหรียญรางวัลเกียรติยศ IRE (IRE Medal of Honor) ในปี ค.ศ. 1960 สำหรับ "ผู้มีส่วนในการสร้างความเข้าใจในการรบกวนจากความร้อน การส่งผ่านข้อมูล และการป้อนกลับทางลบ" เดือนตุลาคม ค.ศ. 1960 เขาได้รับเหรียญรางวัล Stuart Ballantine Medal จากสถาบันแฟรงคลิน สำหรับการวิเคราะห์ทางทฤษฎีและการประดิษฐ์สนามระบบสื่อสารขึ้นได้จริง โดยเฉพาะสำหรับงานริเริ่มทฤษฎีการส่งข้อมูลทางโทรเลข การรบกวนจากความร้อนในสายนำไฟฟ้า และประวัติของระบบป้อนกลับ ปี ค.ศ. 1969 เขาได้รับเหรียญผู้ก่อตั้งคนที่ 4 จาก National Academy of Engineering เพื่อเป็นเกียรติแก่การมีส่วนร่วมในทฤษฎีพื้นฐานทางวิศวกรรมจำนวนมาก</doc>
