<doc id="287692" url="https://th.wikipedia.org/wiki?curid=287692" title="แชลวีแดนสุ?">แชลวีแดนสุ? แชล วี แดนสุ? (; ) เป็นภาพยนตร์ญี่ปุ่นที่ออกฉายในปี พ.ศ. 2539 นำแสดงโดยโคจิ ยะคุโช และทะมิโยะ คุซะคะริ กำกับโดยมะซะยูกิ ซูโอะ ภาพยนตร์ประสบความสำเร็จในประเทศญี่ปุ่น และเมื่อนำไปฉายในสหรัฐอเมริกาก็ได้รับความชื่นชม มียอดฉายในสหรัฐถึง 9.7 ล้านเหรียญ และถูกซื้อลิขสิทธิ์นำมาสร้างเป็นภาพยนตร์ฮอลลีวูด Shall We Dance? ในปี พ.ศ. 2547 นำแสดงโดยริชาร์ด เกียร์ เจนนิเฟอร์ โลเปซ ซูซาน ซาแรนดอน สแตนลีย์ ทุชชี จา รูล นิก แคนนอน และมียา ชื่อภาพยนตร์ มาจากชื่อเพลง "Shall We Dance" ที่ใช้เป็นเพลงเต้นรำในเรื่อง เป็นเพลงที่แต่งโดยริชาร์ด ร็อดเจอร์สและออสการ์ แฮมเมอร์สไตน์ที่ 2 เพื่อประกอบละครบรอดเวย์ เดอะคิงแอนด์ไอ (1951) และยังอ้างอิงถึงภาพยนตร์เพลง Shall We Dance (1937) ที่มีชื่อเสียงของเฟรด แอสแตร์กับจิงเจอร์ โรเจอร์ส โดยจอร์จและไอรา เกิร์ชวินเรื่องย่อ เรื่องย่อ. แชล วี แดนสุ? เป็นเรื่องราวเกี่ยวกับ โชเฮอิ ซุกิยะมะ (โคจิ ยะคุโช) พนักงานบริษัทคนหนึ่งในโตเกียว ระหว่างนั่งรถไฟใต้ดินเดินทางกลับบ้านทุกวัน เขาจะผ่านโรงเรียนสอนเต้นรำ และสะดุดตากับหญิงสาวสวย มาอิ คิชิคะวะ (ทะมิโยะ คุซะคะริ) ครูสอนเต้นบอลรูมแดนซ์ วันหนึ่งเขาจึงตัดสินใจเดินเข้าไปสมัครเรียนเต้นรำที่นั่น เพื่อจะได้มีโอกาสทำความรู้จักกับครูสาวสวย โชเฮอิมีความหลงใหลในการเต้นบอลรูม และมีพฤติกรรมแปลกไป จนมาซาโกะ (ฮิเดโกะ ฮะระ) ภรรยาที่เป็นแม่บ้านอยู่กับบ้าน เกิดสงสัยว่าโชเฮอิจะแอบไปมีความสัมพันธ์กับหญิงอื่นนอกบ้าน จึงจ้างนักสืบเอกชนให้ติดตามพฤติกรรมของสามี โชเฮอิพบว่า ทุกคนที่ได้เต้นบอลรูมแดนซ์ ต่างพากันหลงใหลในกิจกรรมเต้นรำนี้ แม้แต่บรรดาเพื่อนร่วมชั้น ที่สมัครเรียนเพื่อที่จะได้มีโอกาสอยู่ใกล้ชิดกับมาอิ รวมทั้ง โทโมอิ อะโอกิ (นาโอโตะ ทะเคะนะกะ) เจ้านายที่แอบปลอมตัวมาเรียน หรือแม้แต่นักสืบเอกชนที่ภรรยาเขาจ้างมา เมื่อมาซาโกะรู้ความจริงเข้าก็ได้พยายามทำความเข้าใจ และขอร้องให้โชเฮอิสอนเธอเต้นรำ เพื่อให้เธอได้มีส่วนร่วมกับกิจกรรมที่เขาหลงใหล</doc>
