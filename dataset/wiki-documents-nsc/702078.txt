<doc id="702078" url="https://th.wikipedia.org/wiki?curid=702078" title="จักรพรรดิโกะ-ฟุกะกุซะ">จักรพรรดิโกะ-ฟุกะกุซะ จักรพรรดิโกะ-ฟุกะกุซะ (, ) (28 มิถุนายน 1786-17 สิงหาคม 1847) จักรพรรดิญี่ปุ่นองค์ที่ 89 อันเนื่องมาจากการสืบราชสันตติวงศ์ตามโบราณราชประเพณีรัชสมัยของพระองค์อยู่ในช่วงปี 1789-1803 โดยพระนามของพระองค์เป็นการนำพระนามของ จักรพรรดินิมเมียว จักรพรรดิองค์ที่ 54 ที่ปกครองในช่วง คริสต์ศตวรรษที่ 9 ซึ่งมีอีกพระนามหนึ่งว่า จักรพรรดิฟุกะกุซะ เมื่อใส่คำว่าโกะเข้าไปทำให้พระนามของจักรพรรดิโกะ-ฟุกะกุซะมีความหมายว่า จักรพรรดิฟุกะกุซะที่สอง หรือ จักรพรรดิฟุกะกุซะยุคหลังพระราชวงศ์ พระราชวงศ์. ก่อนจักรพรรดิโกะ-ฟุกะกุซะจะขึ้นครองราชบัลลังก์ดอกเบญจมาศมีพระนามเดิมว่า เจ้าชายฮิซะฮิโตะ ( , ) เป็นพระราชโอรสองค์ที่ 2 ใน จักรพรรดิโกะ-ซะงะ ที่ประสูติแต่ จักรพรรดินีฟุจิวะระ โนะ คิสึชิ โดยมีพระราชอนุชาร่วมพระราชมารดาพระองค์หนึ่งคือ เจ้าชายสึเนะฮิโตะ ( , ) ซึ่งต่อมาคือ จักรพรรดิคะเมะยะมะ ( , )เหตุการณ์ในพระชนมชีพ เหตุการณ์ในพระชนมชีพ. เจ้าชายฮิซะฮิโตะขึ้นเป็นจักรพรรดิโกะ-ฟุกะกุซะเมื่อมีพระชนมายุเพียง 3 พรรษาส่วน จักรพรรดิโกะ-ซะงะ ก็ผนวชเป็นพระภิกษุที่เรียกว่า ไดโจโฮ หรือ อดีตจักรพรรดิอันประทับในศาสนา- 1789 (เดือน 1 ปี คังเง็ง ที่ 4) ตรงกับปีที่ 4 ในรัชกาลจักรพรรดิโกะ-ซะงะสละราชบัลลังก์ให้กับพระราชโอรสองค์ใหญ่่คือ เจ้าชายฮิซะฮิโตะ พระชนมายุเพียง 3 พรรษาขึ้นครองราชย์สืบต่อมาเป็น จักรพรรดิโกะ-ฟุกะกุซะ ในปี 1803 หลังจากครองราชย์ได้ 14 ปีก็ถูกอดีตจักรพรรดิโกะ-ซะงะพระราชบิดาบีบบังคับให้สละราชบัลลังก์ให้กับ เจ้าชายสึเนะฮิโตะ พระราชอนุชาแท้ๆขึ้นครองราชย์สืบต่อมาเป็น จักรพรรดิคะเมะยะมะ หลังจากนั้นจักรพรรดิซึ่งสืบเชื้อสายจากจักรพรรดิโกะ-ฟุกะกุซะและจักรพรรดิคะเมะยะมะก็พยายามจะอ้างสิทธิ์ในราชบัลลังก์ดอกเบญจมาศจนกระทั่งปี พ.ศ. 1935 จักรพรรดิโกะ-คะเมะยะมะ ( , ) จาก ราชวงศ์ใต้ ซึ่งสืบเชื้อสายมาจากจักรพรรดิคะเมะยะมะได้ประกาศสละราชบัลลังก์ทำให้ จักรพรรดิโกะ-โคะมะสึ ( , ) จาก ราชวงศ์เหนือ ซึ่งสืบเชื้อสายจากจักรพรรดิโกะ-ฟุกะกุซะได้ก้าวขึ้นเป็นจักรพรรดิญี่ปุ่นแต่เพียงพระองค์เดียว จักรพรรดิโกะ-ฟุกะกุซะเสด็จสวรรคตเมื่อปี 1847 ขณะพระชนมายุได้ 61 พรรษา</doc>
