<doc id="722509" url="https://th.wikipedia.org/wiki?curid=722509" title="การิน ศตายุ">การิน ศตายุ การิน ศตายุ (ชื่อเล่น: แมน) โด่งดังมาจากการประกวดดัชชี่บอยปีพ.ศ. 2542 และเป็นนักแสดงละครหลายเรื่องเช่น ธรรมะติดปีก2, บาปรัก ทะเลฝัน, หว่อ อ้าย หนี่, นารีลุยไฟ, มหาราชกู้ชาติ, พยัคฆ์สาวแซบอีหลี, เขยบ้านนอก และยังเป็นพิธีกรรายการยิ้มน้อยยิ้มใหญ่ เป็นต้น แมน การินเกิดวันที่ 28 สิงหาคม พ.ศ. 2524 จบการศึกษาปริญญาตรีคณะวิทยาศาสตร์ (สาขาสถิติ) มหาวิทยาลัยมหิดลและปริญญาโทคณะบริหาร (สาขาการเงินและการธนาคาร) มหาวิทยาลัยธุรกิจบัณฑิตย์ การที่เป็นคนช่างสังเกตและเรียนมาทางด้านสถิตินี้เอง ทำให้มีความสนใจในการวิเคราะห์ตัวเลข แมนเป็นที่รู้จักในฐานะผู้สนใจค้นคว้าศาสตร์ Mathelogy (แมธเธโลจี) ซึ่งเชื่อว่าเป็นศาสตร์แห่งการออกแบบตัวเลขซึ่งสามารถขับเคลื่อนพลังงานชีวิตด้านบวก ด้านชีวิตส่วนตัว แมน การินแต่งงานกับนักแสดงสาว เกล เวธกา ศิริวัฒนา เมื่อวันที่ 27 มีนาคม พ.ศ. 2559การศึกษาการศึกษา. - โรงเรียนอนุบาลจันทบุรี (ชั้นประถมศึกษาปีที่ 1 - 6) - โรงเรียนเบญจมราชูทิศ จังหวัดจันทบุรี - ปริญญาตรีคณะวิทยาศาสตร์ (สาขาสถิติ) มหาวิทยาลัยมหิดล - ปริญญาโทคณะบริหาร (สาขาการเงินและการธนาคาร) มหาวิทยาลัยธุรกิจบัณฑิตย์รางวัลรางวัล. - ดัชชี่บอย ปี 1999ผลงานละครผลงานละคร. - นารีลุยไฟ - ธรรมะติดปีก 2 - น่ารัก (ละครโทรทัศน์ พ.ศ. 2549) รับบท โชติช่วง - เทใจรักนักวางแผน รับบท ปกรณ์ (แมน) - บาปรักทะเลฝัน รับบท เกียรติกล้า - 2 Romance - มหาราชกู้ชาติ - พยัคฆ์สาวแซบอีหลี - ปราสาทมืด - ข้าวนอกนา ช่อง 8 - สามี ช่อง 3 รับบท ธีรพัฒน์ - ข้าบดินทร์ ช่อง3 รับบท คุณชายช่วง (รับเชิญ)ผลงานพิธีกรผลงานพิธีกร. - The Best Seller ขายได้ขายดี ทุกวันจันทร์ถึงวันศุกร์ เวลา 21.00-22.00 น. ทางช่องMCOT Family Number 14 คู่กับ เวธกา ศิริวัฒนา (เริ่มวันจันทร์ที่ 15 เดือนมกราคม พ.ศ. 2561)</doc>
