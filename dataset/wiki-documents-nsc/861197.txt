<doc id="861197" url="https://th.wikipedia.org/wiki?curid=861197" title="กามีย์ เดมูแล็ง">กามีย์ เดมูแล็ง ลูว์ซี แซ็งปลิส กามีย์ เบอนัว เดมูแล็ง () เป็นบรรณาธิการและนักการเมืองชาวฝรั่งเศส เขามีบทบาทสำคัญในช่วงการปฏิวัติฝรั่งเศส เขาเพื่อนกับมักซีมีเลียง รอแบ็สปีแยร์มาตั้งแต่เด็ก และยังเป็นเพื่อนสนิทและพันธมิตรทางการเมืองของฌอร์ฌ ด็องตง ซึ่งเป็นผู้ทรงอิทธิพลในช่วงการปฏิวัติฝรั่งเศส ต่อมาในสมัยแห่งความน่าสะพรึงกลัวเมื่อคณะกรรมาธิการความปลอดภัยส่วนรวมคิดถอนรากถอนโคนอำนาจของด็องตง เดมูแล็งก็ถูกจับกุมและประหารชีวิตด้วยกิโยตีนพร้อมกับด็องตง กามีย์ เดมูแล็งเกิดในปีการ์ดี เป็นบุตรของพลโท ฌ็อง เบอนัว นีกอลา เดมูแล็ง เมื่ออายุได้ 14 ปีเขาได้รับทุนการศึกษาเพื่อเข้าเรียนที่กอแลฌลูย-เลอ-กร็อง () ในกรุงปารีส เขาได้รู้จักกับมักซีมีเลียง รอแบ็สปีแยร์ และทั้งสองคนต่างได้เป็นนักเรียนดีเด่นของที่นั่น เดมูแล็งมีความเชี่ยวชาญเรื่องวรรณกรรมคลาสสิกและการเมือง เขาได้รับแต่งตั้งให้เป็นเลขานุการของฌอร์ฌ ด็องตง รัฐมนตรียุติธรรมในช่วงการปฏิวัติฝรั่งเศส และต่อมาได้รับคัดเลือกให้เข้าเป็นสมาชิกสภากงว็องซียงแห่งชาติ เขาเป็นผู้ร่วมลงมติสนับสนุนการสถาปนาสาธารณรัฐและสนับสนุนการประหารพระเจ้าหลุยส์ที่ 16</doc>
