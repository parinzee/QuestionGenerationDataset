<doc id="156972" url="https://th.wikipedia.org/wiki?curid=156972" title="ทอเลมี (ชื่อ)">ทอเลมี (ชื่อ) ทอเลมี หรือ ทอเลเมียส (ภาษาอังกฤษ: Ptolemy หรือ Ptolemaeus) มาจากภาษากรีก Ptolemaios ซึ่งหมายความว่า “เช่นสงคราม” “เหมือนสงคราม” หรือ “เหมือนนักรบ” ชื่อ “ทอเลมี” หรือ “ทอเลเมียส” เป็นชื่อที่นิยมใช้กันมาก ผู้ที่ใช้ชื่อนี้ที่สำคัญที่สุดก็ได้แก่นักดาราศาสตร์ชาวกรีก-อียิปต์ คลอเดียส ทอเลเมอุส ที่รู้จักกันในนาม “ทอเลมี” และ ทอเลมีที่ 1 โซเตอร์นายทหารคนสนิทของพระเจ้าอเล็กซานเดอร์มหาราชผู้ก่อตั้งราชอาณาจักรทอเลมีและราชวงศ์ทอเลมีในอียิปต์ที่มาของคำ ที่มาของคำ. ชื่อ “ทอเลมี” ในภาษาอังกฤษมีรากมาจากภาษากรีกโบราณ Ptolemaios ซึ่งหมายความว่า “เช่นสงคราม” “เหมือนสงคราม” หรือ “เหมือนนักรบ” ซึ่งเป็นคำคุณศัพท์มาจากคำว่า “ptolemos” ซึ่งแปลว่า “สงคราม” ซึ่งเป็นคำที่ใช้แบบมหากาพย์ของโฮเมอร์ ชื่อ “Ptolemaios” เปลื่ยนแปลงวิธีสะกดไปตามกาลเวลาและประเทศที่นำไปใช้- ภาษาอาหรับ: Batlemos - ภาษากรีก (อักษรกรีก): Πτολεμαῖος - ภาษากรีก (อักษรละติน): Ptolemaios - ภาษาละติน: Ptolemaeus - ภาษาอียิปต์: ptwȝlmys p:t-wA-l:M-i-i-s- ภาษาอิตาลี: Tolomeo - ภาษาอังกฤษ: Ptolemy - ภาษาอารามิค: Talmai - ภาษาฮิบรู: Talmai (תלמי) ชื่อที่เกี่ยวข้องกับ “ทอเลมี” ก็ได้แก่ “บาร์ ทาลมาอิ” (Bar Talmai) หรือ “ลูกของทอเลมี” ซึ่งแปลงมาเป็นภาษาอิตาลี “บาร์โทโลมีโอ” (Bartolomeo) และ “บาร์โทโลมิว” (Bartholomew) ในภาษาอังกฤษซึ่งเป็นหนึ่งในการวิวัฒนาการของชื่อ “ทอเลมี” ไปเป็นภาษาอื่น ฉะนั้น “ทอเลมี” จึงเป็นชื่อที่เผยแพร่มาจากภาษากรีกไปยังภาษาอื่นๆ ในตะวันออกกลาง และตะวันออกใกล้ ระหว่างสมัยกรีกตามรอยพระบาทของพระเจ้าอเล็กซานเดอร์มหาราช ชื่อสำหรับสตรีจากคำเดียวกันคือ ทอเลเมส (Ptolemais)นามที่เกี่ยวข้องกับ ทอเลมี (Claudius Ptolemaeus)นามที่เกี่ยวข้องกับ ทอเลมี (Claudius Ptolemaeus). - ระบบทอเลมี (Ptolemaic system) - ระบบดาราศาสตร์ตามคำบรรยายของทอเลมี Ptolemaeus. - แผนที่โลกทอเลมี (Ptolemy world map)- แผนที่โลกโบราณตามคำบรรยายของทอเลมี - ทฤษฏีทอเลมี (Ptolemy's theorem)- ทฤษฏีคณิตศาสตร์ของทอเลมี - กลุ่มดาวทอเลมี (Ptolemy Cluster)- กลุ่มดาวตามคำบรรยายของทอเลมีนามที่เกี่ยวข้องกับทอเลมีที่ 1 โซเตอร์นามที่เกี่ยวข้องกับทอเลมีที่ 1 โซเตอร์. - สมัยทอเลมี (Ptolemaic period)- สมัยการปกครองของราชวงศ์ทอเลมี - ราชวงศ์ทอเลมี (Ptolemaic dynasty)- ราชวงศ์หนึ่งของอียิปต์ที่ก่อตั้งโดยทอเลมีที่ 1 โซเตอร์ - ราชอาณาจักรทอเลมี (Ptolemaic Kingdom) - ราชอาณาจักรที่ก่อตั้งโดยทอเลมีที่ 1 โซเตอร์ - ทอเลเมส (Ptolemais) - เมืองต่างๆ ที่ตั้งตามพระนามของบุคคลในราชวงศ์ทอเลมี นอกจากนั้นชื่อ “ทอเลมี” ยังใช้กันมากเช่น ชื่อของผู้นำและแม่ทัพชาวกรีก เช่น ทอเลมีแห่งอัลโรรอส กษัตริย์ราชวงศ์ทอเลมีแห่งอียิปต์ พระเจ้าทอเลมีที่ 2 ฟิลาเดสฟัส หรือ พระเจ้าทอเลมีที่ 10 อเล็กซานเดอร์ที่ 2 ผู้ชื่อ “ทอเลมี” อื่นๆ เช่น ทอเลมี ดีนสถาปนิกชาวอังกฤษ และการใช้ “ทอเลมี” ในกรณีอื่นๆ เช่น “โครงการทอเลมี” (Ptolemy Project) ซึ่งเป็นโครงการที่อนุญาตให้ศัลยแพทย์ในทวีปแอฟริกาสามารถดึงหนังสือแพทย์ศาสตร์ออนไลน์จากมหาวิทยาลัยโตรอนโตในประเทศแคนาดาได้ซึ่งมีอิทธิพลมาจากห้องสมุดทางแพทย์ศาสตร์ที่อเล็กซานเดรียที่ก่อตั้งโดยทอเลมีที่ 1 โซเตอร์</doc>
