<doc id="256174" url="https://th.wikipedia.org/wiki?curid=256174" title="ฆวน มาร์ติน เดล โปโตร">ฆวน มาร์ติน เดล โปโตร ฆวน มาร์ติน เดล โปโตร () เกิดเมื่อวันที่ 23 กันยายน พ.ศ. 2531 เป็นนักเทนนิสอาชีพชาวอาร์เจนตินา ปัจจุบันเขาเป็นนักเทนนิสอันดับโลกสูงที่สุดของอาร์เจนตินา โดยอยู่อันดับที่ 7 ของโลก เดล โปโตร คว้าแชมป์แกรนด์สแลมยูเอสโอเพนได้ในปี พ.ศ. 2552 หลังจากที่เขาสามารถเอาชนะราฟาเอล นาดัล ในรอบรองชนะเลิศและโรเจอร์ เฟเดอเรอร์ ได้ในรอบชิงชนะเลิศ ทำให้เขาเป็นคนเดียวที่สามารถเอาชนะทั้งนาดัลและเฟเดอเรอร์ได้ในรายการแกรนด์แสลมเดียวกัน เดล โปโตร ไต่อันดับเข้าสู่ 10 อันดับแรกของโลกเป็นครั้งแรก ได้เมื่อวันที่ 6 ตุลาคม พ.ศ. 2551 เมื่อเดือนสิงหาคม พ.ศ. 2551 เดล โปโตร กลายเป็นนักเทนนิสคนแรกในที่ชนะติดต่อกันถึง 4 รายการ นอกจากนี้เขายังสามารถชนะติดต่อกันได้ยาวนานที่สุด รองจากราฟาเอล นาดัล โดยชนะติดต่อกัน 23 นัดในการลงแข่งขัน 5 รายการ เดล โปโตรนับเป็นเพียงคนเดียวเท่านั้นนอกเหนือบิกฟอร์ นอวัก จอคอวิช, แอนดี เมอร์รี, โรเจอร์ เฟเดอเรอร์ และราฟาเอล นาดัล ที่สามารถคว้าแชมป์แกรนด์สแลมชายเดี่ยวได้นับตั้งแต่ปี 2548 และ เดล โปโตรยังได้รับเหรียญทองแดงในการแข่งขันโอลิมปิกเกมส์ 2012 ณ กรุงลอนดอนอีกด้วยชีวิตส่วนตัว ชีวิตส่วนตัว. ฆวน มาร์ติน เดล โปโตร เกิดในเมืองตันดิล อาร์เจนตินา พ่อของเขาเป็นผู้เล่นกึ่งอาชีพของสมาคมรักบี้ในอาร์เจนตินาและเป็นสัตวแพทย์ แม่ของเขาเป็นครูและเขามีน้องสาวหนึ่งคน เดล โปโตรพูดได้ทั้งภาษาสเปน, อังกฤษ และอิตาลี นอกเหนือจากเทนนิสเขายังสนุกกับการเล่นฟุตบอลและทีมฟุตบอลทีมโปรดของเขา คือทีมโบคาจูเนียในอาร์เจนตินาและยูเวนตุสในอิตาลี เขามักจะใช้เวลาในการเล่นกีฬาทั้งสองตลอดช่วงวัยเด็กของเขา เดล โปโตรเริ่มเล่นเทนนิสตอนอายุเจ็ดกับผู้ฝึกมาร์เซโล โกเมซ (Marcelo Gómez) พรสวรรค์ในการเล่นเทนนิสของเดล โปโตร ได้รับการค้นพบโดยอดีตนักเทนนิสมืออาชีพชาวอิตาลี อูโก โคลอมบีนี ที่พาเขาย่างก้าวผ่านช่วงเวลาของการแข่งขันในวัยเด็กและวันนี้ยังเป็นตัวแทนและเป็นเพื่อนสนิทของเขา เมื่อถามเกี่ยวกับเป้าหมายในเทนนิสของเดล โปโตร เขาจะตอบว่าตอบ "ผมฝันในการชนะแกรนด์สแลมและถ้วยเดวิสคัพ"สถิติการแข่งขันอาชีพโอลิมปิกเกมส์ ชายเดี่ยว(1 เหรียญทองแดง)แกรนด์สแลม ชายเดี่ยว รอบชิงชนะเลิศ (1)ชนะเลิศ (1)เวิลด์ทัวร์ไฟนอล ประเภทเดี่ยว รอบชิงชนะเลิศรองชนะเลิศ (1)เอทีพี มาสเตอร์ ซีรีส์ ชายเดี่ยว รอบชิงชนะเลิศรองชนะเลิศ (2)</doc>
