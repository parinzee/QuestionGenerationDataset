<doc id="929034" url="https://th.wikipedia.org/wiki?curid=929034" title="เหอเซิน">เหอเซิน เหอเซิน (, , 1 กรกฎาคม 1750 – 22 กุมภาพันธ์ 1799) ขุนนางคนสำคัญในรัชสมัย จักรพรรดิเฉียนหลง แห่ง ราชวงศ์ชิง เขาเป็นสมาชิกของ กองธงแดง ซึ่งเป็นหนึ่งใน แปดกองธง และเป็นที่รู้จักจากการเป็นขุนนางที่ทุจริตฉ้อราษฎร์บังหลวงที่สุดในประวัติศาสตร์จีน เมื่ออดีตจักรพรรดิเฉียนหลงซึ่งขณะนั้นเป็น ไท่ซ่างหวง หรือพระเจ้าหลวงสวรรคตในวันที่ 7 กุมภาพันธ์ ค.ศ. 1799 อีก 5 วันต่อมาคือในวันที่ 12 กุมภาพันธ์ องค์จักรพรรดิองค์ใหม่คือ จักรพรรดิเจียชิ่ง ที่มิพอพระทัยเหอเซินอยู่ก่อนแล้วได้จับกุมเหอเซินและขุนนางคนสนิทไปจำคุกอันเป็นการขัดรับสั่งของอดีตจักรพรรดิเฉียนหลงที่ห้ามลงโทษเหอเซินโดยในตอนแรกพระองค์ตั้งพระทัยที่จะประหารเหอเซินด้วยวิธีการแล่เนื้ออกเป็นชิ้น ๆ แต่พระขนิษฐาต่างพระมารดาของจักรพรรดิเจียชิ่งคือ องค์หญิงกู้หลุนเหอเซี่ยว ในฐานะลูกสะใภ้ได้มาร้องขอต่อองค์จักรพรรดิให้ไว้ชีวิตพ่อสามีอย่างเหอเซินทำให้จักรพรรดิเจียชิ่งได้เปลี่ยนวิธีการประหารมาเป็นการแขวนคอแทนเมื่อวันที่ 22 กุมภาพันธ์ ค.ศ. 1799 หรือ 15 วันหลังการสวรรคตของอดีตจักรพรรดิเฉียนหลง ตลอด 24 ปีที่เหอเซินรับราชการในราชสำนักจนได้เป็นที่โปรดปรานของจักรพรรดิเฉียนหลงเขาก็ได้กระทำการทุจริตฉ้อราษฎร์บังหลวงเป็นจำนวนมากทำให้จักรพรรดิเจียชิ่งต้องแต่งตั้งขุนนางขึ้นมาตรวจสอบทรัพย์สินของเหอเซินที่มีจำนวนมหาศาลอาทิ- คฤหาสน์ที่มีห้องมากถึง 3,000 ห้อง - สร้อยข้อมือมุก 238 เส้น - ไข่มุกขนาดใหญ่ 10 เม็ด ฯลฯ รวมถึงข้ารับใช้ชาย-หญิง 606 คนและบรรดาอนุภรรยากว่า 600 คน</doc>
