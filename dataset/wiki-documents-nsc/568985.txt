<doc id="568985" url="https://th.wikipedia.org/wiki?curid=568985" title="มหาวิทยาลัยโอซากะ">มหาวิทยาลัยโอซากะ มหาวิทยาลัยโอซากะ () หรือย่อว่า ฮันได () เป็นมหาวิทยาลัยในประเทศญี่ปุ่นในลักษณะของมหาวิทยาลัยวิจัย ตั้งอยู่ที่จังหวัดโอซากะ มีพื้นที่แยกออกเป็น 4 วิทยาเขต ใน ซุอิตะ โทะโยะนะกะ มิโน และ นะงะโนะชิมะ มีนักวิทยาศาสตร์ที่มีชื่อเสียงคือ ฮิเดะกิ ยุกะวะ นักฟิสิกส์รางวัลโนเบลประวัติ ประวัติ. แบบแผนการเรียนแบบมหาวิทยาลัยนั้นเริ่มต้นตั้งแต่ยุคเอะโดะ เมื่อมีการก่อตั้งโรงเรียนพ่อค้า ในนาม ไคโตะคุโด ((懐徳堂) ขึ้นเมื่อปี ค.ศ. 1724 และโรงเรียนสอนศิลปวิทยาการตะวันตกสำหรับซามูไร หรือ รังงะกุ (適塾) ในนาม เทะกิจุกุ (適塾) โดยนายแพทย์โอะกะตะ โคอันเมื่อปี ค.ศ. 1838 จิตวิญญาณของมหาวิทยาลัยจึงดำรงไว้ซึ่งความเป็นมนุษยวิทยาที่ฝั่งรากอยู่ในโรงเรียนไคโตะคุโด และการศึกษาวิทยาศาสตร์ธรรมชาติและวิทยาศาสตร์ประยุกต์ รวมทั้งการแพทย์ ที่อยู่บนพื้นฐานของโรงเรียนเทะกิจุกุ เมื่อปี ค.ศ. 1869 มีการก่อตั้งโรงเรียนแพทยศาสตร์จังหวัดโอซากะขึ้นที่ใจกลางเมืองโอซากะ หลังจากนั้น ในปี 1919 ได้ยกสถานะขึ้นเป็นวิทยาลัยแพทยศาสตร์จังหวัดโอซากะพร้อมกับเลื่อนสถานะเป็นมหาวิทยาลัยโดยกฤษฎีกาก่อตั้งมหาวิทยาลัย (กฤษฎีกาหลวง เลขที่ 388 ปี 1918) จากนั้น วิทยาลัยถูกควบรวมกับวิทยาลัยวิทยาศาสตร์ และสถาปนาเป็นมหาวิทยาลัยหลวงโอซากะในปี ค.ศ. 1931 จัดเป็นมหาวิทยาลัยหลวงแห่งที่ 6 ของญี่ปุ่น หลังจากนั้นอีก 2 ปี วิทยาลัยเทคนิคโอซากะได้ถูกผนวกรวมเข้ามาเป็นส่วนหนึ่งของมหาวิทยาลัย และกลายเป็นคณะวิศวกรรมศาสตร์ จนกระทั่งเมื่อปี ค.ศ. 1947 ได้เปลี่ยนชื่อเป็น มหาวิทยาลัยโอซากะ และได้ใช้ชื่อนี้มาจนถึงปัจจุบัน ผลจากการปฏิรูประบบการศึกษาของรัฐบาลในปี ค.ศ. 1949 มหาวิทยาลัยโอซากะถูกควบรวมเข้ากับโรงเรียนมัธยมปลายนะนิวะและโรงเรียนมัธยมปลายโอซากะ และเริ่มต้นยุคใหม่หลังสงครามโลกครั้งที่ 2 ประกอบไปด้วย 5 คณะ ได้แก่ คณะวิทยาศาสตร์ คณะแพทยศาสตร์ คณะวิศวกรรมศาสตร์ คณะอักษรศาสตร์ และคณะนิติศาสตร์ หลังจากนั้น ได้มีการก่อตั้งคณะใหม่ตามมาอีกมากมาย รวมทั้งคณะวิทยาศาสตร์วิศวกรรมศาสตร์ (School of Engineering Science) ที่เป็นแหล่งศึกษาสู่ความเป็นเลิศทั้งด้านวิทยาศาสตร์และวิศวกรรมศาสตร์ จัดว่าเป็นคณะรูปแบบใหม่ในมหาวิทยาลัยแห่งชาติของญี่ปุ่นด้วย นอกจากนี้ยังมีการก่อตั้งคณะมนุษยศาสตร์ที่เน้นการเรียนการสอนแบบบูรณนาการทั้งจากสาขาจิตวิทยา สังคมศาสตร์ และศึกษาศาสตร์ และเมื่อครั้งที่มีการปฏิรูประบบการศึกษาของรัฐบาลอีกครั้งในปี ค.ศ. 1953 มหาวิทยาลัยโอซากะก็มีการเรียนการสอนระดับบัณฑิตวิทยาลัยทั้งหมด 10 คณะ ตามมาด้วยการก่อตั้งบัณฑิตวิทยาลัยในคณะภาษาศาสตร์และวัฒนธรรม และวิทยาลัยนโยบายสาธารณะระหว่างประเทศ จนกระทั่งมีบัณฑิตวิทยาลัยครบ 12 คณะในปี 1994 ในปี ค.ศ. 1993 ได้มีการย้ายโรงพยาบาลมหาวิทยาลัยโอซากะจากวิทยาเขตนะงะโนะชิมะ ใจกลางเมืองโอซากะมายังวิทยาเขตซุอิตะ ตามมาด้วยการรวมเอาสถาบันต่างๆที่กระจัดกระจายอยู่ในวิทยาเขตซุอิตะและโทะโยะนะกะเข้ามาไว้ด้วยกัน จนกระทั่งเมื่อเดือนตุลาคม ค.ศ. 2007 มหาวิทยาลัยโอซากะได้ผนวกรวมเข้ากับมหาวิทยาลัยโอซากะสาขาต่างประเทศศึกษา ทำให้มหาวิทยาลัยแห่งนี้เป็นหนึ่งในสองมหาวิทยาลัยในญี่ปุ่นที่มีวิทยาลัยต่างประเทศศึกษาอยู่ด้วย (อีกแห่งคือ มหาวิทยาลัยโตเกียวสาขาต่างประเทศศึกษา) นอกจากนี้ การผนวกรวมในครั้งนี้ยังทำให้มหาวิทยาลัยโอซากะเป็นมหาวิทยาลัยที่ใหญ่ที่สุดในญี่ปุ่นอีกด้วยวิทยาเขต วิทยาเขต. มหาวิทยาลัยโอซากะ มีวิทยาเขตหลักอยู่ 3 วิทยาเขต คือ วิทยาเขตซุอิตะ วิทยาเขตโทะโยะนะกะ และวิทยาเขตมิโน วิทยาเขตซุอิตะ เป็นสำนักงานใหญ่ของมหาวิทยาลัย ตั้งอยู่บริเวณรอยต่อระหว่างเมืองซุอิตะกับเมืองอิบะระกิในจังหวัดโอซากะ ส่วนวิทยาเขตโทะโยะนะกะ เป็นแหล่งศึกษาของนักศึกษาในระดับปริญญาตรีชั้นปีที่ 1 ตลอดทั้งปีการศึกษา ขณะที่วิทยาเขตมิโน เป็นแหล่งที่ตั้งของคณะต่างประเทศศึกษา สถาบันวิจัยภาษาของโลก และศูนย์ภาษาและวัฒนธรรมญี่ปุ่น นอกจากนี้ มหาวิทยาลัยโอซากะยังมีวิทยาเขตนะงะโนะชิมะ อันเป็นแหล่งที่ตั้งแหล่งแรกของมหาวิทยาลัยอีกด้วย ตั้งอยู่ใจกลางเมืองโอซากะ เคยเป็นศูนย์กลางของคณะแพทยศาสตร์ก่อนที่จะย้ายไปวิทยาเขตซุอิตะในปี ค.ศ. 1993 จากนั้นในเดือนเมษายน ค.ศ. 2004 วิทยาเขตนะงะโนะชิมะถูกจัดเป็น"ศูนย์นะะโนะชิมะ" เป็นแหล่งแลกเปลี่ยนข้อมูล ชั้นเรียนของการศึกษาผู้ใหญ่ และสถานที่ทำกิจกรรมต่างๆทั้งทางด้านวิชาการและทั่วไปอันดับมหาวิทยาลัย อันดับมหาวิทยาลัย. มหาวิทยาลัยโอซากะ จัดเป็นหนึ่งในมหาวิทยาลัยที่มีชื่อเสียงในประเทศญี่ปุ่น จากการจัดอันดับต่อไปนี้อันดับโดยทั่วไป อันดับโดยทั่วไป. มหาวิทยาลัยโอซากะ ได้รับการจัดอันดับให้เป็นมหาวิทยาลัยอันดับ 3 ของญี่ปุ่นในปี 2009 และอันดับ 4 ในปี 2010 จากการจัดอันดับภายในประเทศ "Truly Strong Universities" โดยนิตยสารโทโย เคไซ นอกจากนี้ จากการจัดอันดับโดยโรงเรียนสาธิตคะวะอิจุกุ มหาวิทยาลัยโอซากะก็ได้รับการจัดอันดับให้เป็นมหาวิทยาลัยที่ดีที่สุดเป็นอันดับ 3 ของญี่ปุ่น มหาวิทยาลัยโอซากะ เป็นมหาวิทยาลัยชั้นนำทางด้านวิทยาศาสตร์พื้นฐาน เทคโนโลยี และการแพทย์ ได้รับการจัดอันดับให้เป็นมหาวิทยาลัยที่ดีที่สุดของโลก อันดับที่ 43 ในปี ค.ศ. 2009 ก่อนที่จะมาอยู่ที่อันดับที่ 55 ในปี ค.ศ. 2013 จากการจัดอันดับโดย QS World university rankingsขีดความสามารถด้านการวิจัย ขีดความสามารถด้านการวิจัย. มหาวิทยาลัยโอซากะ เป็นสถาบันวิจัยชั้นนำแห่งหนึ่งของญี่ปุ่น ได้รับการจัดอันดับให้เป็นมหาวิทยาลัยวิจัยที่ดีที่สุดเป็นอันดับ 3 ของญี่ปุ่น ความเป็นเลิศด้านการวิจัยนี้นับว่าโดดเด่นมากในสาขาชีววิทยาและชีวเคมี สาขาวัสดุศาสตร์ สาขาฟิสิกส์ สาขาเคมี และสาขาภูมิคุ้มกันวิทยาคณะและบัณฑิตวิทยาลัยคณะคณะและบัณฑิตวิทยาลัย. คณะ. - อักษรศาสตร์ (文学部) - มนุษยศาสตร์ (人間科学部) - ต่างประเทศศึกษา (外国語学部) - นิติศาสตร์ (法学部) - เศรษฐศาสตร์ (経済学部) - วิทยาศาสตร์ (理学部) - แพทยศาสตร์ (医学部) - ทันตแพทยศาสตร์ (歯学部) - เภสัชศาสตร์ (薬学部) - วิศวกรรมศาสตร์ (工学部) - วิทยาศาสตร์วิศวกรรม (基礎工学部)บัณฑิตวิทยาลัยบัณฑิตวิทยาลัย. - อักษรศาสตร์ (文学研究科) - มนุษยศาสตร์ (人間科学研究科) - นิติศาสตร์และการเมือง (法学研究科) - เศรษฐศาสตร์ (経済学研究科) - วิทยาศาสตร์ (理学研究科) - แพทยศาสตร์ (医学系研究科) - ทันตแพทยศาสตร์ (歯学研究科) - เภสัชศาสตร์ (薬学研究科) - วิศวกรรมศาสตร์ (工学研究科) - วิทยาศาสตร์วิศวกรรม (基礎工学研究科) - ภาษาและวัฒนธรรม (言語文化研究科) - นโยบายสาธารณะระหว่างประเทศ (国際公共政策研究科) - วิทยาการและเทคโนโลยีสารสนเทศ (情報科学研究科) - ชีววิทยาล้ำยุค (生命機能研究科) - ตุลาการศาสตร์ขั้นสูง (高等司法研究科)สถาบันวิจัยสถาบันวิจัย. - Research Institute for Microbial Diseases - Institute of Scientific and Industrial Research - Institute for Protein Research - Institute of Social and Economic Research - Joining and Welding Research Instituteโรงพยาบาลโรงพยาบาล. - โรงพยาบาลมหาวิทยาลัยโอซากะ - โรงพยาบาลทันตกรรมมหาวิทยาลัยโอซากะศิษย์เก่าที่มีชื่อเสียงศิษย์เก่าที่มีชื่อเสียง. - โอะซะมุ ฮะยะอิชิ - นักวิทยาศาสตร์ - โอะซะมุ เทะซึกะ - นักเขียนการ์ตูน - เฮะอิโซะ ทะเกะนะกะ - นักเศรษฐศาสตร์ - อะกิโอะ โมะริตะ - ผู้ก่อตั้งโซนี่ - ฮิเดะกิ ยุกะวะ - นักฟิสิกส์รางวัลโนเบล - ฮันทะโระ นากะโอะกะ - นักฟิสิกส์ (อธิการบดีคนแรกของมหาวิทยาลัยโอซากะ) - ชิบะ เรียวทะโระ - นักประพันธ์ - มิชิโอะ โมะริชิมะ - นักเศรษฐศาสตร์ ผู้ร่วมก่อตั้ง International Economic Review - ฟาธีมาธ ดิยานา ซาอีด - เลขาธิการทั่วไปสมาคมความร่วมมือแห่งภูมิภาคเอเชียใต้ - โคะอุชุน ทะคะมิ - นักข่าว ผู้แต่ง Battle Royale - โทรุ คุมง - ผู้พัฒนาวิธีการแบบคุมอง - อะกิระ โยะชิโนะ - ผู้ประดิษฐ์แบตเตอรีลิเธียม-ไอออน - เซะอิชิ โยะโคะมิโสะ - นักเขียนนวนิยาย ผู้สร้างนวนิยายสอบสวน คินดะอิจิยอดนักสืบ - โทะชิโอะ มะซุดะ - ผู้กำกับภาพยนตร์ - ฮิโระชิ ฮะรุกิ - นักคณิตศาสตร์</doc>
