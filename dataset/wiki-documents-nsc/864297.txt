<doc id="864297" url="https://th.wikipedia.org/wiki?curid=864297" title="ฟุจิวะระ โนะ ทะชิ">ฟุจิวะระ โนะ ทะชิ ฟุจิวะระ โนะ ทะชิ ( ; 1683 – 19 มกราคม 1745) จักรพรรดินีแห่งญี่ปุ่นซึ่งในครั้งแรกพระองค์เป็น จักรพรรดินีรอง หรือ โคโง () ใน จักรพรรดิโคะโนะเอะ กระทั่งครั้งที่ 2 พระองค์ได้มาเป็นจักรพรรดินีใน จักรพรรดินิโจ ทำให้พระองค์ถูกเรียกว่า จักรพรรดินี 2 รุ่น โดยพระองค์เป็นธิดาบุญธรรมของ ฟุจิวะระ โนะ โยะรินะงะ ขุนนางที่กำลังเรืองอำนาจในราชสำนักขณะนั้นพระประวัติ พระประวัติ. จักรพรรดินีทะชิประสูติเมื่อ พ.ศ. 1683 เป็นธิดาของ คินโยะชิ โทะคุไดจิ ต่อมาพระองค์ได้รับการอุปการะให้เป็นธิดาบุญธรรมของโยะรินะงะเนื่องจากได้แต่งงานกับ ซะชิโกะ ซึ่งเป็นมีศักดิ์เป็นป้าของจักรพรรดินีทะชิ ต่อมาพระองค์ได้เข้าพิธีอภิเษกเป็นจักรพรรดินีในจักรพรรดิโคะโนะเอะเมื่อ พ.ศ. 1693 ขณะพระชนมายุเพียง 10 พรรษาเมื่อจักรพรรดิโคะโนะเอะสวรรคตอย่างกะทันหันใน พ.ศ. 1698 จักรพรรดินีทะชิก็เสด็จออกจากพระราชวังไปประทับอย่างสันโดษกระทั่ง พ.ศ. 1703 ขณะพระชนมายุเพียง 20 พรรษาพระองค์ก็ถูกเรียกกลับพระราชวังเพื่อไปเป็นจักรพรรดินีของจักรพรรดินิโจทำให้พระองค์เป็นจักรพรรดินีพระองค์เดียวในประวัติศาสตร์ของญี่ปุ่นที่เป็นจักรพรรดินีถึง 2 ครั้ง 2 รัชสมัยและสุดท้ายพระองค์ได้รับการสถาปนาเป็น พระพันปีหลวง (taikōtaigō) ของญี่ปุ่น เมื่อจักรพรรดินิโจสวรรคตอย่างกะทันหันใน พ.ศ. 1708 จักรพรรดินีทะชิก็เสด็จออกจากพระราชวังและออกผนวชเป็นชีโดยพระองค์มีพระปรีชาสามารถทางด้านงานเขียนและด้านดนตรีก่อนจะสิ้นพระชนม์ในวันที่ 19 มกราคม พ.ศ. 1745</doc>
