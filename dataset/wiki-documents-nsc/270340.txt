<doc id="270340" url="https://th.wikipedia.org/wiki?curid=270340" title="วันอังคารแห่งความทรงจำกับครูมอร์รี">วันอังคารแห่งความทรงจำกับครูมอร์รี วันอังคารแห่งความทรงจำกับครูมอร์รี () เป็นงานเขียนเชิงชีวประวัติ-ปรัชญา ของมิตช์ อัลบอม (Mitch Albom) นักข่าวชาวสหรัฐอเมริกา เล่าถึงเหตุการณ์ที่เกิดขึ้นจริงกับอาจารย์และนักสังคมวิทยาชื่อ มอร์รี ชวอตซ์ (Morrie Schwartz) ได้แก่เรื่องราวความผูกพันของอาจารย์ท่านนี้กับบรรดาลูกศิษย์ วรรณกรรมเรื่องนี้ได้รับการดัดแปลงเป็นภาพยนตร์โทรทัศน์โดยใช้ชื่อเดียวกัน กำกับการแสดงโดย มิค แจ็กสัน ออกอากาศที่ประเทศสหรัฐอเมริกาตั้งแต่วันที่ 5 ธันวาคม ค.ศ. 1999 นำแสดงโดย Hank Azaria หัวใจสำคัญของทั้งหนังสือและภาพยนตร์สื่อถึงสิ่งที่มิตช์ ได้เรียนรู้จากครูมอร์รีผู้ำกำลังจะตาย เกี่ยวกับแง่มุมในการใช้ชีวิต หนังสือตีพิมพ์ครั้งแรกในปี ค.ศ. 1997 เป็นฉบับปกแข็ง ต่อมาได้ตีพิมพ์ฉบับปกอ่อนในเดือนตุลาคม ค.ศ. 2002 และ ค.ศ. 2006 โดยในครั้งหลังนี้ได้ตีพิมพ์ไปแล้วมากกว่า 11 ล้านฉบับ ติดอันดับหนังสือขายดีตลอดกาลของ New York Times ฉบับแปลภาษาไทยแปลโดย อมรรัตน์ โรเก้ โดยสำนักพิมพ์ซีเอ็ดยูเคชั่น เมื่อ พ.ศ. 2543 ได้รับรางวัลชมเชย หนังสือแปลดีเด่น กลุ่มหนังสือนวนิยาย จากกระทรวงศึกษาธิการ เมื่อปี พ.ศ. 2544</doc>
