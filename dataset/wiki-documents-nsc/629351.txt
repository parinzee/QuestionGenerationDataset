<doc id="629351" url="https://th.wikipedia.org/wiki?curid=629351" title="แองจี้ เฮสติ้งส์">แองจี้ เฮสติ้งส์ประวัติ ประวัติ. อัญชลี เฮสติ้งส์ ชื่อเล่น แองจี้ เกิดเมื่อวันที่ 30 มิถุนายน พ.ศ. 2522 เป็นนักแสดงหญิงลูกครึ่งไทย-อังกฤษ ด้านการศึกษา สำเร็จการศึกษาระดับปริญญาตรี Kingston College สาขา Media Studies เส้นทางในวงการบันเทิง เป็นเด็กปั้นรุ่นแรก ๆ ของนักปั้นมือทองอย่าง เอ - ศุภชัย ศรีวิจิตร ซึ่งแองจี้ ถือเป็นเด็กปั้นรุ่นเดียวกับ อั้ม - พัชราภา ไชยเชื้อ และ ป๋อ - ณัฐวุฒิ สกิดใจ โดยช่วงแรกสาวแองจี้ มีงานต่อวันมากมายทีเดียว เฉลี่ยประมาณ 7 งานต่อวัน เคยมีผลงานด้านการถ่ายแบบนิตยสารแฟชั่นมากมาย ไม่ว่าจะเป็นการถ่ายแบบเซ็กซี่ขึ้นปกนิตยสาร FHM และถ่ายแบบหวิวขึ้นปกนิตยสาร Volume ในปี 2551 คู่กับ ต๊อบ - ชัยวัฒน์ ทองแสง ที่ทำเอาหนุ่ม ๆ ใจละลายกันทั้งบ้านทั้งเมืองอีกด้วยชีวิตส่วนตัว ชีวิตส่วนตัว. หากย้อนกลับไปเมื่อประมาณ 8 ปีที่แล้ว ก่อนที่สาวแองจี้จะมาคบกับสามีคนปัจจุบันอย่าง ทารีก คาดดูมี เศรษฐีน้ำมันคูเวตอย่างตอนนี้ เธอเคยมีข่าวคบกับหนุ่มไฮโซ ทายาทเนสกาแฟ อย่างหนุ่มกึ้ง เฉลิมชัย อยู่ช่วงหนึ่ง ซึ่งความรักระหว่างสาวแองจี้กับหนุ่มกึ้งในขณะนั้น ทำให้แองจี้เจ็บช้ำใจมาก เนื่องจากหนุ่มกึ้งมักมีข่าวกับดารานักแสดงสาวหลายคน ไม่ว่าจะเป็น อั้ม พัชราภา, ซาร่า มาลากุล, มด ทรีจี และที่เด็ดสุดก็คือมีข่าวกับสาวหยาด หยาดทิพย์ ราชปาล ที่ออกมาให้สัมภาษณ์ว่าไปทานข้าวดูหนังกับหนุ่มกึ้ง จนในที่สุดความสัมพันธ์ระหว่างแองจี้และหนุ่มกึ้งก็มีอันต้องจบลง แฟนหนุ่มเศรษฐีคูเวตของสาวแองจี้จะมีรูปโฉมเป็นอย่างไร หลังมีข่าวออกมาว่าทั้งคู่ได้คบหาดูใจกันมานานมากถึง 9 ปี และได้หมั้นหมายกันแล้วเป็นแหวนเพชรเม็ดโต จนกระทั่งในปี 2557 ที่ผ่านมา สาวแองจี้ก็ได้ควงหวานใจหนุ่ม ทารีก มาเปิดตัวต่อสาธารณชน พร้อมกับเผยเหตุการณ์ตอนพบกันครั้งแรก ในที่สุดสาวแองจี้ กับหวานใจหนุ่มทารีก ก็จูงมือกันเข้าประตูวิวาห์กันไป หลังจากบ่มเพาะต้นรักมานานถึง 9 ปี ท่ามกลางบรรยากาศสุดโรแมนติกอย่างกับเทพนิยาย เมื่อวันที่ 27 กันยายน 2558 ณ โรงแรมสุดหรูใจกลางเมือง โรงแรมสยามเคมปินสกี้ โดยมีกับญาติ เพื่อนสนิท และเพื่อนในวงการมากมายต่างมาร่วมแสดงความยินดี ซึ่งในงานแต่งทั้งคู่ได้ให้สัญญาใจต่อกันว่าจะรักและดูแลกันไปจนตาย ทำเอาคนฟังและผู้มาร่วมงานถึงกับซาบซึ้งในความรักของทั้งคู่ทีเดียว นอกจากนี้หลังจากแต่งงานแล้ว สาวแองจี้กับสามียังประกาศอีกว่าอยากจะมีทายาทเลย โดยส่วนตัวของสาวแองจี้คงต้องบินไปกลับระหว่างไทยกับคูเวต เนื่องจากมีธุรกิจอยู่ทั้ง 2 ที่ แต่อย่างไรก็ตามก็ยังไม่ทิ้งงานในวงการตอนนี้ เพราะกำลังติดงานถ่ายละครอยู่นั่นเองการศึกษาการศึกษา. - ปริญญาตรี Kingston College สาขา Media Studiesผลงานละครโทรทัศน์โฆษณาผลงาน. โฆษณา. - แชมพูแพน - แป้งเฟรชชี่ - เนสกาแฟเอ็กซ์ตร้าภาพยนตร์ภาพยนตร์. - โรงเตี้ยม</doc>
