<doc id="276011" url="https://th.wikipedia.org/wiki?curid=276011" title="สตีเฟน เกตลี">สตีเฟน เกตลี สตีเฟน แพทริก เดวิด เกตลี () (17 มีนาคม ค.ศ. 1976 - 10 ตุลาคม ค.ศ. 2009) เป็นนักร้องชาวไอร์แลนด์ นักเขียนและนักแสดง และเป็นนักร้องนำร่วมกับโรแนน คีตติงให้กับวงบอยแบนด์ชื่อ บอยโซน อัลบั้มทุกชุดของวงติดอันดับ 1 ในสหราชอาณาจักร เขาเป็นศิลปินเดี่ยว มีอัลบั้มติดท็อป 10 ในปี 2000 หลังจากที่วงแยกย้ายกับไป เกตลีปรากฏตัวตามเวทีและบนรายการโทรทัศน์ ในปี 2008 เขามารวมตัวกับวงบอยโซนอีกครั้ง มีเพลงใหม่และร่วมแสดงคอนเสิร์ต เกตลีแต่งงานกับแอนดรูว์ คาวล์ส ในลาสเวกัสเมื่อปี 2003 และทำพิธีจดทะเบียนคู่ในลอนดอนในปี 2006 และในวันที่ 10 ตุลาคม ค.ศ. 2009 พบร่างเขาเสียชีวิตระหว่างการพักผ่อนที่ มาจอร์ก้า ประเทศสเปน</doc>
