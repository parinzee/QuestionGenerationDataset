<doc id="507903" url="https://th.wikipedia.org/wiki?curid=507903" title="โรงเรียนขุนตาลวิทยาคม">โรงเรียนขุนตาลวิทยาคม โรงเรียนขุนตาลวิทยาคม () (อักษรย่อ: ข.ว., K.W.) เป็นโรงเรียนมัธยมศึกษาประจำอำเภอประเภทสหศึกษาขนาดกลาง เป็นโรงเรียนมัธยมแห่งแรกในเขตอำเภอขุนตาล ซึ่งเดิมแยกมาจากอำเภอเทิง ปัจจุบันมีอายุ ปี สังกัดสพม 36. กระทรวงศึกษาธิการ ประกอบด้วยอาคารเรียน 4 หลัง หอประชุมจำนวน 1 หลัง มีจำนวนห้องเรียนทั้งหมด 18 ห้อง แผนการจัดชั้นเรียน มีดังนี้ 3-3-3-3-3-3สัญลักษณ์ประจำโรงเรียนสัญลักษณ์ประจำโรงเรียน. - คำขวัญโรงเรียน : เรียนดี กีฬาเก่ง เคร่งวินัย น้ำใจงาม - คติพจน์ : "ปัญญาย ปริสุชเฌติ" แปลว่า "คนย่อมบริสุทธิ์ด้วยปัญญา" - คติประจำใจ : ยิ้ม ไหว้ ทักทาย แต่งกายเรียบร้อย - สีประจำโรงเรียน : "ฟ้า-แดง"- สีฟ้า หมายถึง ความสดใส การมองโลกในแง่ดี - สีแดง หมายถึง ความเข้มแข็ง - ตราประจำโรงเรียน : - พระธาตุ หมายถึง พระธาตุขุนตาลอันเป็นที่เคารพสักการะของชาวตำบลป่าตาล ที่ตั้งของโรงเรียน เปรียบประดุจแหล่งประสิทธิ์ประสาสน์ วิชาแก่เยาวชนของชาติ ให้มีสติปัญญาเฉียบแหลบ มี 5 ฐาน อันหมายถึง รากฐานที่มั่นคงของสถาบันแห่งนี้ ฐาน แสดงถึงปรัชญาของโรงเรียน ที่ว่าเรียนดี กีฬาเก่ง เคร่งวินัย น้ำใจงาม - ช่อชัยพฤกษ์ หมายถึง ความอ่อนหวานอันเป็นสัญลักษณ์ของปุถุชนที่ดี และ แสดงถึงการมุ่งหวังให้เยาวชนของชาติรุ้จักรักและหวงแหน อนุรักษ์ ทรัพยากรของชาติ - รัศมี มีพระธาตุ 7 แฉก หมายถึง โรงเรียนมุ่งให้การศึกษาแก่เยาวชนของชาติ เพื่อพัฒนาคุณธรรมที่เรียกว่า สัปปุริสธรรม 7ประวัติโรงเรียนประวัติโรงเรียน. - โรงเรียนขุนตาลวิทยาคม ตั้งอยู่เลขที่ 169 หมู่ที่ 11 บ้านเจดีย์ ตำบลป่าตาล อำเภอขุนตาล จังหวัดเชียงราย เดิมชื่อว่าโรงเรียนป่าตาลวิทยาคมอำเภอเทิง จังหวัดเชียงราย ได้ก่อตั้งขึ้นมาด้วยความประสงค์และความร่วมมือร่วมใจของราษฎรในตำบลป่าตาล และตำบลใกล้เคียง ซึ่งมีผู้นำท้องถิ่นเป็นผู้ประสานงานในการขอจัดตั้ง ในปี พ.ศ. 2518 สภาตำบลป่าตาลได้จัดสร้างอาคารเรียนชั่วคราวให้ 1 หลัง 6 ห้องเรียน เป็นลักษณะหลังคามุงสังกะสี ฝากั้นด้วยฟากไม้ไผ่ ณ บริเวณที่สาธารณะที่ได้สงวนไว้ของสภาตำบลป่าตาล ซึ่งตั้งอยู่ที่บ้านเจดีย์หมู่ที่ 11 ตำบลป่าตาล มีพื้นที่ 39 ไร่ 3 งาน 85 ตารางวา ด้วยความตั้งใจจริง และเพื่อเป็นการเตรียมการให้พร้อมและอยู่ในหลักเกณฑ์การอนุมัติให้เปิดทำการสอน ทางสภาตำบลป่าตาลได้ขอยืมครูจากองค์การบริหารส่วนจังหวัดในสมัยนั้น จากโรงเรียนประถมศึกษา กลุ่มโรงเรียนป่าตาล จำนวน 6 คน มาผลัดเปลี่ยนทำการสอนไปก่อน ต่อมาวันที่ 18 มิถุนายน พ.ศ. 2518 กรมสามัญศึกษาก็ได้อนุมัติให้เปิดทำการสอนอย่างเป็นทางการ จึงถือเอาวันนี้เป็นวันคล้ายวันก่อตั้ง หรือวันสถาปนาโรงเรียนขุนตาลวิทยาคม ตามชื่อของอำเภอขุนตาล ตั้งแต่ปี พ.ศ. 2542 ที่ประกาศโดย นายปัญจะ เกศรทอง รัฐมนตรีว่าการกระทรวงศึกษาธิการ เมื่อวันที่ 28 มิถุนายน พ.ศ. 2542 กรมสามัญศึกษาได้บรรจุครูให้ 3 อัตรา เมื่อวันที่ 18 มิถุนายน พ.ศ. 2518 ต่อมาวันที่ 1 ตุลาคม พ.ศ. 2518 ได้มีคำสั่งแต่งตั้ง นายทวี กองมงคล มาดำรงตำแหน่ง ครูใหญ่ เปิดทำการสอนในระดับมัธยมศึกษาตอนต้น เป็นต้นมาโครงการและงานที่โรงเรียนได้รับโครงการและงานที่โรงเรียนได้รับ. - ปีการศึกษา 2526 - เข้าร่วมโครงการโรงเรียนมัธยมศึกษาเพื่อพัฒนาชนบท (มพธ. 2 รุ่น 1) - ปีการศึกษา 2527 - เข้าร่วมโครงการโรงเรียนนำร่องโครงการสุขภาพในโรงเรียนของกรม พลศึกษา- - เข้าร่วมโครงการโรงเรียนผู้นำการใช้หลักสูตร - ปีการศึกษา 2529 - เปิดทำการสอนในระดับมัธยมศึกษาตอนปลาย - ปี พ.ศ. 2547 - รัฐบาลปฏิรูปการศึกษา โรงเรียนถูกยุบรวมจากกรมสามัญเดิม เข้าสังกัด สำนักงานเขตพื้นที่การศึกษาเชียงราย เขต 4 สังกัดสำนักงาน คณะกรรมการการศึกษาขั้นพื้นฐาน - ปี พ.ศ. 2550 - โรงเรียนในโครงการ 1 อำเภอ 1 โรงเรียนในฝัน (โรงเรียนดีประจำ อำเภอ) - ปี พ.ศ. 2552 - โรงเรียนในโครงการ โรงเรียนแกนนำยกระดับผลสัมฤทธิ์วิทยาศาสตร์- คณิตศาสตร์</doc>
