<doc id="751306" url="https://th.wikipedia.org/wiki?curid=751306" title="เดอะเดลีเทลิกราฟ">เดอะเดลีเทลิกราฟ เดอะเดลีเทลิกราฟ () เป็นหนังสือพิมพ์บรอดชีตภาษาอังกฤษรายวันช่วงเช้าสัญชาติอังกฤษ ตีพิมพ์ในลอนดอนโดยเทลิกราฟมีเดียกรูป และจำหน่ายทั่วสหราชอาณาจักรและต่างประเทศ หนังสือพิมพ์ก่อตั้งโดยอาร์เธอร์ บี. สเล ในเดือนมิถุนายน ค.ศ. 1855 ในชื่อ เดอะเดลีเทลิกราฟและคูเรียร์ และตั้งแต่ ค.ศ. 2004 มา หนังสือพิมพ์เป็นของเดวิดและเฟรเดอริก บาร์คลีย์ หนังสือพิมพ์มียอดจำหน่ายรายวันอยู่ที่ 523,048 ฉบับในเดือนมีนาคม ค.ศ. 2014 ลดลงจาก 552,065 ฉบับในต้นปี ค.ศ. 2013 หากเปรียบเทียบกันแล้ว หนังสือพิมพ์ เดอะไทมส์ เคยมียอดจำหน่ายรายวันเฉลี่ยที่ 400,060 ฉบับ ลดลงเป็น 394,448 ฉบับ เดอะเดลีเทลิกราฟ มีหนังสือพิมพ์พี่น้องชื่อ เดอะซันเดย์เทลิกราฟ เริ่มจำหน่ายใน ค.ศ. 1961 มียอดจำหน่ายที่ 418,670 ฉบับ ในเดือนมีนาคม ค.ศ. 2014 หนังสือพิมพ์ทั้งสองฉบับผลิตแยกกันด้วยบรรณาธิการคนละชุด แต่มีการใช้เนื้อหาร่วมกัน บทความข่าวยังถูกตีพิมพ์ในเว็บไซต์ www.telegraph.co.uk ของเทลิกราฟมีเดียกรูป ภายใต้ชื่อ เดอะเทลิกราฟ</doc>
