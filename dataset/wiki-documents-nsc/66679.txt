<doc id="66679" url="https://th.wikipedia.org/wiki?curid=66679" title="รางวัลตุ๊กตาทอง ครั้งที่ 8 ประจำปี พ.ศ. 2508">รางวัลตุ๊กตาทอง ครั้งที่ 8 ประจำปี พ.ศ. 2508 การประกวดภาพยนตร์ รางวัลตุ๊กตาทอง ครั้งที่ 8 ประจำปี พ.ศ. 2508 จัดโดยหอการค้าไทย มีพิธีประกาศผลอย่างเป็นทางการ ณ เวทีลีลาศ สวนอัมพร เมื่อวันที่ 3 พฤษภาคม พ.ศ. 2509 โดยพระบาทสมเด็จพระปรมินทรมหาภูมิพลอดุลยเดช และ สมเด็จพระนางเจ้าสิริกิติ์ พระบรมราชินีนาถ เสด็จพระราชดำเนินเป็นองค์ประธาน และ พระราชทานรางวัลให้แก่ผู้ได้รับรางวัลผู้ได้รับรางวัลรางวัลตุ๊กตาทองรางวัลตุ๊กตาเงินรางวัลพิเศษรางวัลตุ๊กตาทอง ครั้งที่ 9 รางวัลตุ๊กตาทอง ครั้งที่ 9. ภายหลังพิธีพระราชทานรางวัลตุ๊กตาทอง ครั้งที่ 8 แล้ว ทางหอการค้าไทยได้ดำริว่า จะเป็นผู้จัดการประกวดรางวัลตุ๊กตาครั้งที่ 9 ประจำปี พ.ศ. 2509 เป็นครั้งสุดท้าย เนื่องจากเห็นว่าควรให้สถาบันที่น่าเชื่อถือในวงการภาพยนตร์เป็นผู้รับช่วงไปดำเนินการต่อ มากกว่าที่จะให้ทางหอการค้า ซึ่งไม่ได้อยู่ในวงการภาพยนตร์เป็นผู้จัด โดยได้กำหนดจัดงานมอบรางวัลตุ๊กตาทองประจำปี พ.ศ. 2509 ขึ้นในวันที่ 29 กันยายน พ.ศ. 2510 ณ หอประชุมมหาวิทยาลัยธรรมศาสตร์ เมื่อถึงกำหนดในเดือนกันยายน พ.ศ. 2510 ก็ไม่ได้มีการจัดงาน ในขณะเดียวกันทางกลุ่มผู้สร้างภาพยนตร์ก็ได้มีการรวมตัวของสมาคมผู้อำนวยการสร้างภาพยนตร์แห่งประเทศไทย ขึ้นอีกครั้ง มีการประชุมของ 4 สมาคมผู้เกี่ยวข้องในวงการธุรกิจบันเทิง คือ สมาคมผู้อำนวยการสร้างภาพยนตร์ สมาคมโรงภาพยนตร์ สมาคมผู้สื่อข่าวบันเทิง และหอการค้าไทย และกำหนดที่จะจัดพิธีมอบรางวัลตุ๊กตาทองขึ้นในวันที่ 14 กุมภาพันธ์ พ.ศ. 2511 แต่แล้วก็ไม่ได้จัดอีก ในปีต่อมา มีข่าวว่าจะจัดพิธีมอบรางวัลในเดือนพฤษภาคม พ.ศ. 2512 แต่ก็เกิดเหตุขัดข้อง ไม่สามารถจัดงานได้อีกครั้ง พิธีมอบรางวัลตุ๊กตาทอง ครั้งที่ 9 ได้ข้อสรุปในการจัดในเดือนมกราคม พ.ศ. 2516 โดยนายสำเริง เนาวสัยศรี นายกสมาคมผู้สื่อข่าวบันเทิงแห่งประเทศไทยเป็นประธานจัดงาน มีคุณหญิงจินตนา ยศสุนทร เป็นประธานกรรมการตัดสิน การประกาศผลมีขึ้นในวันที่ 29 ธันวาคม พ.ศ. 2517 ณ ห้องบอลรูม โรงแรมนารายณ์</doc>
