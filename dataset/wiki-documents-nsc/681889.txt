<doc id="681889" url="https://th.wikipedia.org/wiki?curid=681889" title="ส้มกุ้ง">ส้มกุ้ง ส้มกุ้ง ส้มกุ่ย หรือเถาวัลย์ขน เป็นไม้เลื้อยในวงศ์ Vitaceae รากเป็นหัวใต้ดิน มีมือจับชัดเจน ใบเป็นสามพู ผิวใบด้านล่างมีขนละเอียดปกคลุม มีดอกย่อยจำนวนมาก สีชมพู ผลสด ทรงกลมเป็นพวงแน่นแบบพวงองุ่น มีหลายเมล็ด สีม่วงแดงจนถึงสีดำ รวมกันเป็นช่อขนาดใหญ่ ผลรับประทานได้ มีรสเปรี้ยว ในอินโดจีนนำผลดิบไปจิ้มเกลือรับประทาน ใบใช้เป็นยาแก้ไอ เถาเป็นยาระบายอ่อน รากใช้แก้ไข้ เปลือกต้มน้ำใช้แก้ฝี รักษาอาการบวม</doc>
