<doc id="743523" url="https://th.wikipedia.org/wiki?curid=743523" title="ดิ อินเทิร์น โก๋เก๋ากับบอสเก๋ไก๋">ดิ อินเทิร์น โก๋เก๋ากับบอสเก๋ไก๋ ดิ อินเทิร์น โก๋เก๋ากับบอสเก๋ไก๋ () เป็นภาพยนตร์อเมริกันแนวตลกในปี พ.ศ. 2558 เขียนบทและกำกับโดย แนนซี เมเยอร์ส ร่วมอำนวยการสร้างโดย ซูซานน์ ฟาร์เวลล์ นำแสดงโดย รอเบิร์ต เดอ นิโร, แอนน์ แฮททาเวย์, ซูซานน์ ฟาร์เวลล์ และอดัม ดีไวน์ เข้าฉายเมื่อวันที่ 25 กันยายน พ.ศ. 2558เรื่องย่อ เรื่องย่อ. เบน วิทเทเกอร์ (รอเบิร์ต เดอ นิโร) ชายวัย 70 ปี ผู้ไม่ต้องการใช้ชีวิตหลังเกษียณให้หมดไปวันๆ เขาจึงมาสมัครเป็นพนักงานฝึกหัดในบริษัทเว็บไซต์ด้านแฟชั่น ซึ่งก่อตั้งและบริหาร โดย จูลส์ ออสติน (แอนน์ แฮททาเวย์) เบน ได้รับมอบหมายให้เป็นเด็กฝึกงานในทีมของ จูลส์ เจ้าของบริษัทสาวรุ่นใหม่ไฟแรงที่แทบจะไม่มีเวลาว่างเลย การได้กลับมาทำงานของเบน ทำให้เขาได้พบกับสังคมใหม่ของคนหนุ่มสาวที่เต็มไปด้วยความเร่งรีบและสะดวกสบายด้วยเทคโนโลยี แต่ เบน ยังคงเป็นผู้ใหญ่ที่โลว์เทคในสายตาของคนในออฟฟิศ เขายังคงใช้เครื่องคิดเลข นาฬิกาตั้งโต๊ะ สมุดจด โทรศัพท์รุ่นฝาพับ ซึ่งทุกอย่างแทบไม่จำเป็นเลยเพราะมันถูกบรรจุลงสมาร์ทโฟนหมดแล้ว ด้วยความยุ่งวุ่นวายในการทำงานของ จูลส์ เธอยืนกรานว่าไม่ต้องการพนักงานฝึกงานอาวุโสมาเป็นผู้ช่วยของเธอ แต่สุดท้ายเรื่องราวสุดประทับใจก็เกิดขึ้น เมื่อ เบน พยายามเข้าไปช่วยงานของจูลส์ และเข้าไปมีส่วนช่วยให้ทุกอย่างในชีวิตที่วุ่นวายของเธอราบรื่นขึ้นมานักแสดงนักแสดง. - รอเบิร์ต เดอ นิโร รับบทเป็น เบน วิทเทเกอร์ - แอนน์ แฮททาเวย์ รับบทเป็น จูลส์ ออสติน - เรอเน รุสโซ รับบทเป็น ฟิโอน่า - แอนเดอร์ส โฮล์ม รับบทเป็น แมตต์ - แอนดรูว์ แรนเนลส์ รับบทเป็น คาเมรอน - อดัม ดีไวน์ รับบทเป็น เจสัน - แซ็ค เพิร์ลแมน รับบทเป็น เดวิส - เจสัน ออร์ลีย์ รับบทเป็น ลูอิส - คริสตินา เชเรอร์ รับบทเป็น เบ็คกี - โจโจ คุชเนอร์ รับบทเป็น เพจ - แน็ต วูลฟ์ รับบทเป็น จัสติน - ลินดา แลวิน รับบทเป็น แพตตี้ - ซีเลีย เวสตัน รับบทเป็น ดอริส - สตีฟ วินเวอรีอิช รับบทเป็น ไมล์ - มอลลี่ เบอร์นาร์ด รับบทเป็น ซาแมนต้า - ซีเจ วิลสัน รับบทเป็น ไมค์</doc>
