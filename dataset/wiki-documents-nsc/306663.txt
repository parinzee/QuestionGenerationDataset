<doc id="306663" url="https://th.wikipedia.org/wiki?curid=306663" title="เทศบาลเมืองสุรินทร์">เทศบาลเมืองสุรินทร์ เทศบาลเมืองสุรินทร์ เป็นองค์กรปกครองส่วนท้องถิ่นประเภทเทศบาลเมือง มีพื้นที่ครอบคลุมตำบลในเมือง อำเภอเมืองสุรินทร์ จังหวัดสุรินทร์ ภายในเขตเทศบาลเป็นที่ตั้งของหน่วยงานการบริหาร สถานศึกษา สถานพยาบาลและสาธารณสุข ตลอดจนเป็นศูนย์กลางการคมนาคมของจังหวัดสุรินทร์ที่ตั้งและอาณาเขต ที่ตั้งและอาณาเขต. เทศบาลเมืองสุรินทร์ ตั้งอยู่ทางตอนใต้ของภาคตะวันออกเฉียงเหนือ ประมาณเส้นแวงที่ 103 องศาตะวันออก และเส้นรุ้งที่ 15 องศาเหนือ ห่างจากกรุงเทพมหานครโดยทางรถไฟ ประมาณ 420 กิโลเมตร หรือโดยทางรถยนต์ประมาณ 454 กิโลเมตร ปัจจุบันเทศบาลเมืองสุรินทร์มีพื้นที่ประมาณ 11.39 ตารางกิโลเมตร มีอาณาเขตติดต่อดังนี้- ทิศเหนือ ตั้งแต่หลักเขตที่ 9 ถึงหลักเขตที่ 1 ติดกับตำบลแกใหญ่ อำเภอเมืองสุรินทร์ จังหวัดสุรินทร์ - ทิศตะวันออก จากหลักเขตที่ 1 หลักเขตที่ 2 หลักเขตที่ 3 และหลัก เขตที่ 4 ติดกับตำบลสลักได อำเภอเมืองสุรินทร์ จังหวัดสุรินทร์ - ทิศใต้ จากหลักเขตที่ 4 หลักเขตที่ 5 หลักเขตที่ 6 และหลักเขตที่ 7 ติดกับตำบลนอกเมือง อำเภอเมืองสุรินทร์ จังหวัดสุรินทร์ - ทิศตะวันตก จากหลักเขตที่ 7 หลักเขตที่ 8 และหลักเขตที่ 9 ติดกับตำบลนอกเมือง อำเภอเมืองสุรินทร์ จังหวัดสุรินทร์ประชากรและชุมชน ประชากรและชุมชน. จำนวนประชากรตามสถิติทะเบียนราษฎร ณ เดือน มีนาคม 2550 เทศบาลเมืองสุรินทร์มีจำนวนประชากรทั้งสิ้น 40,289 คน แบ่งเป็นชาย 18,920 คน หญิง 21,369 คน จำนวนบ้าน 13,946 หลังคาเรือน ความหนาแน่นของประชากรโดยเฉลี่ย 3,537 คนต่อตารางกิโลเมตร ผู้มีสิทธิเลือกตั้งจำนวน 27,702 คน ชุมชนในเขตเทศบาลที่จัดตั้งขึ้น มีจำนวน 32 ชุมชน ดังนี้- ชุมชนบ้านถนน - ชุมชนศรีจุมพล - ชุมชนโพธิ์ทอง - ชุมชนไตรรงค์ - ชุมชนสระโบราณ - ชุมชนหน้าสถานีรถไฟ - ชุมชนบำรุงราษฎร์ - ชุมชนเทพสุนทร - ชุมชนหลังตลาด - ชุมชนทุ่งโพธิ์ - ชุมชนดองกะเม็ด - ชุมชนพรหมเทพ - ชุมชนโพธิ์ร้าง-โพธิ์กลาง - ชุมชนศรีไผทสมันต์ - ชุมชนศาลาลอย - ชุมชนเกาะลอย - ชุมชนปอยปริง-ปอยหลวง - ชุมชนสุรินทร์ภักดี - ชุมชนประทุมเมฆ - ชุมชนเทศบาลอนุสรณ์ - ชุมชนหมอกวน - ชุมชนตาดอก - ชุมชนศรีบัวราย - ชุมชนหนองบัว - ชุมชนโดนไข - ชุมชนศรีดอกจาน - ชุมชนศรีเทพ - ชุมชนบูรพาราม - ชุมชนมั่งมีศรีสุข - ชุมชนปัทมานนท์ - ชุมชนเทศบาลอนุสรณ์ 2 - ชุมชนโนงปรีงการขนส่ง การขนส่ง. ในเขตเทศบาลเมืองสุรินทร์มีสถานีขนส่งผู้โดยสารจังหวัดสุรินทร์ และสถานีรถไฟสุรินทร์ นอกจากนี้ ยังมีท่าอากาศยานใกล้เคียง คือ ท่าอากาศยานสุรินทร์ภักดี ซึ่งอยู่นอกเขตเทศบาลภาพ</doc>
