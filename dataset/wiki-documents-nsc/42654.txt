<doc id="42654" url="https://th.wikipedia.org/wiki?curid=42654" title="สวีต (ดนตรี)">สวีต (ดนตรี) สวีต (suite) เป็นบทเพลงชุด คือ บทประพันธ์ที่ประกอบด้วยบทเพลงหลายๆ บทนำมาบรรเลงต่อกันเป็นชุด ซึ่งอาจจะเป็นเรื่องราว หรือเป็นลักษณะของการรวมเพลงประเภทใดประเภทหนึ่ง มีการกำหนดลักษณะของการประพันธ์ไว้อย่างแน่นอน โดยแต่ละท่อนมักจะเป็นลักษณะของจังหวะเต้นรำโดยอยู่ในบันไดเสียงเดียวกัน จึงมีอีกชื่อเรียกว่า dance suite บทเพลงประเภทนี้พบได้มากในโอเปร่า และบัลเลต์ลักษณะของเพลงสวีต ลักษณะของเพลงสวีต. ลักษณะของเพลงสวีตแบ่งได้ 2 ลักษณะใหญ่ ได้แก่- 1. บาโรคสวีต (Baroque Suite) เป็นเพลงชุดในยุคบาโรค โดยเพลงชุดเหล่านี้ประกอบด้วยจังหวะเต้นรำลักษณะต่างๆ แต่ไม่นิยมนำมาเล่นเพื่อเต้นรำจริง เป็นเพลงที่บรรเลงเพื่อการฟังเท่านั้น รูปแบบเพลงชุดในยุคบาโรคมักจะเริ่มต้นด้วยบทนำคือ พรีลูด (Prelude) แล้วตามด้วยเพลงจังหวะเต้นรำดังต่อไปนี้ - Allemande เพลงเต้นรำของเยอรมัน จังหวะเร็วปานกลาง - Courante เพลงเต้นรำของฝรั่งเศส จังหวะเร็ว - Sarabande เพลงเต้นรำของสเปน จังหวะช้า - เพลงเต้นรำลักษณะใดลักษณะหนึ่ง - Gigue เพลงเต้นรำของไอริช จังหวะเร็ว ระหว่าง Sarabande และ Gigue จะเป็นเพลงเต้นรำตามที่ผู้ประพันธ์เลือกเอง ซึ่งมักจะเป็นเพลงเต้นรำต่อไปนี้ Gavotte, Bourree, Minuet, Polonaise, Passepied หรือ Rigaudon นอกจากนี้บทเพลงชุดบางบท มีการสอดแทรกด้วยท่อนที่แสดงแนวทำนองที่ไพเราะ ไม่เป็นจังหวะเต้นรำ เพื่อเปลี่ยนอารมณ์ผู้ฟังให้แตกต่างไป ท่อนที่เน้นแนวทำนองเช่นนี้ เรียกว่า แอร์ (Air)- 2. โมเดิร์นสวีต (Modern suite) เป็นบทเพลงที่มีหลายท่อน ประพันธ์ขึ้นสำหรับวงออร์เคสตรา บางครั้งใช้ในความหมายของดนตรีบรรยายเรื่องราวที่มีหลายท่อนจบ เช่น Scheherezade โดย ริมสกี-คอร์ซาคอฟ เป็นต้นตัวอย่างเพลงสวีต ตัวอย่างเพลงสวีต. Water Music Suite - Handel Suite No. 2 in B minor - Bach Peer Gynt Suite - Grieg Garmen Suite - Bizet Nutcraker Suite - Tchaikovsky The Sleeping Beauty Suite - Tchaikovsky Swan Lake - Tchaikovsky Mary Janos Suite - Kodaly</doc>
