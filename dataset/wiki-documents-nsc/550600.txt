<doc id="550600" url="https://th.wikipedia.org/wiki?curid=550600" title="สันติ ชัยวิรัตนะ">สันติ ชัยวิรัตนะ นายสันติ ชัยวิรัตนะ (12 พฤศจิกายน พ.ศ. 2488 - 24 พฤษภาคม พ.ศ. 2543) อดีตรัฐมนตรี และอดีตสมาชิกสภาผู้แทนราษฎรจังหวัดชัยภูมิ 7 สมัยประวัติ ประวัติ. สันติ ชัยวิรัตนะ เกิดเมื่อวันที่ 12 พฤศจิกายน พ.ศ. 2488 เป็นบุตรของนายฮวด และ นางอ่องแอ ชัยวิรัตนะ จบการศึกษา ระดับมัธยมศึกษาปีที่ 4 จากโรงเรียนชัยภูมิภักดีชุมพล สันติ ชัยวิรัตนะ เสียชีวิตด้วยการถูกคนร้ายบุกยิง ณ สำนักงานบริษัท คอนซัลแทนท์ ออฟ เทคโนโลยี จำกัด อำเภอเมือง จังหวัดเชียงราย เมื่อวันที่ 24 พฤษภาคม พ.ศ. 2543 สิริอายุรวม 54 ปีงานการเมือง งานการเมือง. อดีตเคยเป็นสมาชิกสภาเทศบาลเมืองชัยภูมิ ก่อนที่จะลงสมัครรับเลือกตั้งสมาชิกสภาผู้แทนราษฎรครั้งแรกใน พ.ศ. 2522 สังกัดพรรคสยามประชาธิปไตย ซึ่งได้รับเลือกตั้งในครั้งนั้น และได้รับเลือกติดต่อกันรวม 7 ครั้ง สันติ ได้รับแต่งตั้งเป็นรัฐมนตรีช่วยว่าการกระทรวงมหาดไทย 2 สมัย คือ ในสมัยรัฐบาลพลเอกเปรม ติณสูลานนท์ (ครม.44) และ ในสมัยรัฐบาลพลเอกชาติชาย ชุณหะวัณ (ครม.45) รวมไปถึง ได้รับแต่งตั้งเป็นรัฐมนตรีช่วยว่าการกระทรวงเกษตรและสหกรณ์ ในสมัยรัฐบาลพลเอกสุจินดา คราประยูร (ครม.48)สมาชิกสภาผู้แทนราษฎร สมาชิกสภาผู้แทนราษฎร. สันติ ชัยวิรัตนะ ได้รับการเลือกตั้งเป็นสมาชิกสภาผู้แทนราษฎรมาแล้ว 7 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดชัยภูมิ สังกัดพรรคสยามประชาธิปไตย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดชัยภูมิ สังกัดพรรคชาติไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดชัยภูมิ สังกัดพรรคกิจสังคม 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดชัยภูมิ สังกัดพรรคกิจสังคม 5. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดชัยภูมิ สังกัดพรรคสามัคคีธรรม 6. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดชัยภูมิ สังกัดพรรคเสรีธรรม (พ.ศ. 2535) 7. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดชัยภูมิ สังกัดพรรคเสรีธรรม (พ.ศ. 2535)เครื่องราชอิสริยาภรณ์</doc>
