<doc id="289114" url="https://th.wikipedia.org/wiki?curid=289114" title="รอย โอ. ดิสนีย์">รอย โอ. ดิสนีย์ รอย โอลิเวอร์ ดิสนีย์ (24 มิถุนายน ค.ศ. 1893 - 20 ธันวาคม ค.ศ. 1971) เป็นพี่ชายของวอลต์ ดิสนีย์ ทั้งสองเป็นผู้ร่วมกันก่อตั้งดิสนีย์บราเธอส์คาร์ูตูนสตูดิโอ ในปี ค.ศ. 1923 ซึ่งปัจจุบันคือ เดอะวอลต์ดิสนีย์ โดยรอยเป็นผู้บริหารด้านการเงินของบริษัท มีหน้าที่หาเงินทุนมาสนับสนุนการสร้างสรรค์ผลงานของผู้เป็นน้องชาย โดยดำรงตำแหน่งประธานเจ้าหน้าที่บริหาร ตั้งแต่เริ่มก่อตั้งบริษัท (1923-1971) ดำรงตำแหน่งประธานบริษัท (president) ตั้งแต่ปี 1945 และตำแหน่งประธานกรรมการ (chairman) หลังจากวอลต์ ดิสนีย์ เสียชีวิตเมื่อปี 1966 หลังจากวอลต์ ดิสนีย์เสียชีวิต รอย ดิสนีย์ ได้เลื่อนเวลาการปลดเกษียณของตัวเอง เพื่อดูแลโครงการก่อสร้างสวนสนุกดิสนีย์แลนด์แห่งที่สอง ที่ออร์แลนโด รัฐฟลอริดา ปัจจุบันคือ วอลต์ดิสนีย์เวิลด์รีสอร์ต รอย โอ. ดิสนีย์ เสียชีวิตด้วยอาการหัวใจวายเมื่อวันที่ 20 ธันวาคม ค.ศ. 1971 อายุ 78 ปี บุตรชายคนเดียว ของเขา คือ รอย เอ็ดเวิร์ด ดิสนีย์ ได้เข้าดูแลกิจการต่อ</doc>
