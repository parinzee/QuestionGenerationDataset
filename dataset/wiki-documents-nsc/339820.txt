<doc id="339820" url="https://th.wikipedia.org/wiki?curid=339820" title="เจ้าชายอาลแบร์ที่ 2 องค์อธิปัตย์แห่งโมนาโก">เจ้าชายอาลแบร์ที่ 2 องค์อธิปัตย์แห่งโมนาโก เจ้าชายอาลแบร์ที่ 2 องค์อธิปัตย์แห่งโมนาโก () พระนามเต็ม อาลแบร์ อาแล็กซ็องดร์ หลุยส์ ปีแยร์ กรีมัลดี (Albert Alexandre Louis Pierre Grimaldi; 14 มีนาคม ค.ศ. 1958 —) ผู้นำราชวงศ์กรีมัลดี และพระประมุขแห่งโมนาโกองค์ปัจจุบัน พระองค์เป็นพระราชโอรสในเจ้าชายแรนีเยที่ 3 องค์อธิปัตย์แห่งโมนาโก กับเจ้าหญิงเกรซแห่งโมนาโก อดีตดารานักแสดงชื่อดังชาวอเมริกัน มีพระภคินีและพระขนิษฐา คือ เจ้าหญิงการอลีน และเจ้าหญิงสเตฟานีแห่งโมนาโก เจ้าชายอาลแบร์ที่ 2 มีพระธิดาและพระโอรสที่เกิดกับภรรยานอกสมรส 2 คน คือ1. แจซมิน เกรซ กรีมัลดี (เกิด: 4 มีนาคม พ.ศ. 2535) เกิดแต่ตามารา จีน โรโตโล ชาวอเมริกันเชื้อสายอิตาลี 2. อาแล็กซ็องดร์ ก็อสต์ (เกิด: 24 สิงหาคม พ.ศ. 2546) เกิดแต่นีกอล ก็อสต์ สตรีผิวสีอดีตแอร์โฮสเตสชาวโตโก สัญชาติฝรั่งเศส พระธิดาและพระโอรสของเจ้าชายอาลแบร์ที่ 2 ไม่มีสิทธิ์ในการสืบราชบัลลังก์ เพราะมารดาของทั้งสองพระองค์มิได้สมรสถูกต้องตามกฎหมาย ปัจจุบันเจ้าชายอาลแบร์ที่ 2 เสกสมรสกับเจ้าหญิงชาร์ลีนแห่งโมนาโก (พระนามเดิม ชาร์ลีน ไลเนตต์ วิตต์สท็อก, ประสูติ 25 มกราคม พ.ศ. 2521) อดีตนักกีฬาว่ายน้ำทีมชาติแอฟริกาใต้ ทรงมีพระโอรสและพระธิดาแฝดคล้ายร่วมกัน 2 พระองค์ คือ1. เจ้าหญิงกาเบรียลา เคาน์เตสแห่งการ์ลาแด็ส (ประสูติ: 10 ธันวาคม 2557) 2. เจ้าชายฌัก รัชทายาทแห่งโมนาโก (ประสูติ: 10 ธันวาคม 2557)</doc>
