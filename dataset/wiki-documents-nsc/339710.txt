<doc id="339710" url="https://th.wikipedia.org/wiki?curid=339710" title="กิตติคุณ สัมฤทธิ์พันธ์สุข">กิตติคุณ สัมฤทธิ์พันธ์สุข กิตติคุณ สัมฤทธิ์พันธุ์สุข (4 ตุลาคม พ.ศ. 2528) ชื่อเล่น จุ๊น เป็นนักแสดงชาวไทย มีผลงานแสดงในมิวสิกวิดีโอ, ละคร และภาพยนตร์ประวัติ ประวัติ. กิตติคุณ สัมฤทธิ์พันธุ์สุข เกิดเมื่อวันที่ 4 ตุลาคม พ.ศ. 2528 ณ โรงพยาบาลบำรุงราษฎร์ กรุงเทพมหานคร เขาเป็นบุตรคนที่สองจากพี่น้องทั้งหมดสี่คน มีพี่ชาย และน้องสาวฝาแฝดสองคน ส่วนตัวเขามีความชอบในการขับและแต่งรถยนต์ กิตติคุณสำเร็จการศึกษาระดับประถมศึกษาและมัธยมศึกษาจากโรงเรียนสาธิตมหาวิทยาลัยศรีนครินทรวิโรฒ ประสานมิตร ก่อนเข้าศึกษาคณะรัฐศาสตร์ ภาคพิเศษ มหาวิทยาลัยรามคำแหง กิตติคุณ เข้าสู่วงการบันเทิงตั้งแต่ศึกษาอยู่ระดับชั้นมัธยมศึกษาปีที่ 5 ผ่านทางโมเดลลิ่ง ผลงานชิ้นแรกของเขาคือโฆษณานมเปรี้ยวบีทาเก้น หลังจากนั้นจึงมีผลงานโฆษณา มิวสิกวีดิโอ ละคร และภาพยนตร์ตามลำดับ โดยมีศุภชัย ศรีวิจิตรเป็นผู้จัดการ และเคยเซ็นสัญญาเป็นนักแสดงของค่ายชลลัมพีกรณีแอนนี่ บรู๊ค กรณีแอนนี่ บรู๊ค. ในปี พ.ศ. 2553 กิตติคุณ เป็นนักแสดงคนหนึ่งที่ถูกกล่าวถึงในเรื่องความสัมพันธ์กับแอนนี่ บรู๊ค นักแสดงหญิงคนหนึ่ง จนคลอดบุตรชาย และมีการเรียกร้องให้รัฐภูมิ โตคงทรัพย์ ซึ่งเป็นนักร้องและนักแสดง รับผิดชอบเป็นพ่อเด็ก ซึ่งต่อมาสุรชัย เชษฐ์โชติศักดิ์ ได้เปิดเผยว่า กิตติคุณ ก็เป็นคนหนึ่งที่มีความสัมพันธ์กับแอนนี่ บรู๊คเช่นเดียวกัน จนท้ายที่สุดกิตติคุณจึงลาออกจากการเป็นนักแสดงในช่องสาม เนื่องจากข่าวดังกล่าวสร้างความเสื่อมเสียแก่ครอบครัวและไม่อยากตกเป็นเครื่องมือใคร และเขามีแผนที่จะศึกษาต่อในต่างประเทศ แต่ในปี พ.ศ. 2555 กิตติคุณ ได้ออกมาปฏิเสธว่าเขาลาออกจากวงการบันเทิง ทั้งยังปฏิเสธที่จะให้สัมภาษณ์เรื่องความสัมพันธ์กับแอนนี่ บรู๊ค ในช่วงที่เขาไม่มีงานแสดงนั้น เขาทำธุรกิจส่วนตัวโดยร่วมกับพี่ชายเปิดเต็นท์รถผลงานละครภาพยนตร์มิวสิกวิดีโอ</doc>
