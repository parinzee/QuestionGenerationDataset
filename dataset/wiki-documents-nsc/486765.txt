<doc id="486765" url="https://th.wikipedia.org/wiki?curid=486765" title="บ้านนอกเข้ากรุง">บ้านนอกเข้ากรุง บ้านนอกเข้ากรุง เป็นบทประพันธ์ของ ชอุ่ม ปัญจพรรค์ เขียนบทโทรทัศน์โดย พรหมลิขิต กำกับการแสดงโดย ปกาสิต กิ่งศักดิ์ ผลิตโดย บริษัท ควิซ แอนด์ เควส จำกัด เล่าถึง เรื่องราวความรักลวงพรางอันแสนชุลมุน ของ หม่อมหลวงเชยพิมาน ทายาทมหาเศรษฐีหมื่นล้าน กับ ดาวนิล สาวน้อยน่ารักที่ต้องกลายเป็น “อีดำตับเป็ด” อย่างไม่ตั้งใจ ท่ามกลางอุปสรรคมากมาย จนกลายเป็นเรื่องราวรักกวน ๆ ชวนกระตุ้มต่อมฮานักแสดงนักแสดง. - เอกพงศ์ จงเกษกรณ์ รับบทเป็น หม่อมหลวงเชยพิมาน / แจ็ค - ณปภา ตันตระกูล รับบทเป็น ดาวนิล สุศักดิ์ - ธนา ฉัตรบริรักษ์ รับบทเป็น ทรงกลด / หรั่ง - เวธกา ศิริวัฒนา รับบทเป็น ดาวรุ่ง (รุ่ง) - ไพโรจน์ สังวริบุตร รับบทเป็น ชอบ - ปิยะมาศ โมนยะกุล รับบทเป็น เดือน - ริชาร์ด เกียนี่ รับบทเป็น ฟ้าลั่น (ลั่น) - ปวันรัตน์ นาคสุริยะ รับบทเป็น ใจ - รอง เค้ามูลคดี รับบทเป็น สี - ปกฉัตร เทียมชัย รับบทเป็น ดาวราย (ราย) - ปนัดดา วงศ์ผู้ดี รับบทเป็น ดาวรัตน์ - พิมพ์อักษิพร วินโกมินทร์ รับบทเป็น ใจใส - พศิน เรืองวุฒิ รับบทเป็น ฤทธี - จรรยา ธนาสว่างกุล รับบทเป็น เนียม - แป้ง ก่อนบ่าย รับบทเป็น นิด - พิมพ์แข กุญชร ณ อยุธยา รับบทเป็น นวล - ตี๋ ดอกสะเดา รับบทเป็น ประจิต - กล้วย เชิญยิ้ม รับบทเป็น สอน - เวนซ์ ฟอลโคเนอร์ รับบทเป็น เด่น - นฤมล พงษ์สุภาพ รับบทเป็น สร้อยแก้ว - สินีนาฏ โพธิเวส รับบทเป็น หม่อมเจ้าทิพยา - จรณ์ บราโว่ รับบทเป็น โจรตัดไม้ - สุชาดา พูนพัฒนสุข รับบทเป็น ย่าดาว - สมมาตร ไพรหิรัญ รับบทเป็น เจ้าคุณเนื้อเรื่อง เนื้อเรื่อง. เชยพิมาน (แจ็ค) ทายาทของชอบ มหาเศรษฐีเจ้าของฟาร์มอันมีเนื้อที่กว้างใหญ่ทราบข่าวว่า หม่อมเจ้าทิพยา ผู้เป็นย่าของเชยพิมานได้เสียชีวิตลง ได้ทำพินัยกรรมยกทรัพย์สมบัติให้เขาซึ่งเป็นทายาทคนเดียวดูแลต่อไป ชอบรู้สึกลำบากใจ เพราะฝังใจกับการที่ลูกสาวคือแม่ของเชยพิมานถูกผู้ชายกรุงเทพฯ ทอดทิ้งจนตรอมใจตาย เขาจึงเลี้ยงดูเชยพิมานหลานชายสุดที่รักอย่างดีและห้ามไปยุ่งเกี่ยวครอบครัวของพ่อและห้ามไปกรุงเทพฯ อย่างเด็ดขาด แต่แล้วเพื่อเห็นแก่อนาคตของหลานชาย ชอบจึงจำใจยอมให้เชยพิมานไปจัดการเรื่องมรดก แต่วางแผนให้ ทรงกลด (หรั่ง) หลานชายอีกคนซึ่งเป็นญาติผู้น้องของเชยพิมาน สวมรอยเป็นเชยพิมาน แล้วให้ นายสี คนสนิทคอยติดตามไปดูแลอีกคน ขณะเดียวกันที่บ้านของ คุณหญิงเดือน สุศักดิ์ ผู้ดีเก่าลูกหนี้ของหม่อมเจ้าทิพยาได้ทราบเรื่อง เด่น สุศักดิ์ ลูกชายของดาว น้องสาวของเธอได้เสียชีวิตลง ทิ้งให้ ดาวนิล ลูกสาวคนเดียวที่อาศัยอยู่ที่บ้านเชียงใหม่กับนายสอน นายสอนเป็นห่วงความปลอดภัยของดาวนิลจึงติดต่อให้ ใจ สาวใช้ของคุณหญิงเดือนซึ่งเคยเป็นพี่เลี้ยงของเด่น ให้มารับดาวนิลไปอยู่ด้วย คุณหญิงไม่ยอมรับดาวนิลเป็นหลานสาว เพราะแค้นใจเรื่องในอดีตที่ดาวแย่งคนรักไปแล้วมีลูกชาย ขณะที่เธอมีลูกสาวชื่อดาวรัตน์ และหลานสาวอีกสองคนคือ ดาวรุ่ง กับ ดาวราย ใจเดินทางไปเชียงใหม่ พาตัวดาวนิลกลับมาอยู่ที่บ้านสุศักดิ์ ดาวนิลเองก็ยอมมาเพื่อต้องการทำดีกับคุณหญิงลบล้างความผิด ความโกรธเกลียด เผื่อวิญญาณของย่าดาวและพ่อเด่นของเธอจะได้มีความสุข เมื่อหม่อมหลวงเชยพิมานเดินทางมาพักที่วังพิมาลาในกรุงเทพฯ ซึ่งอยู่ติดกับบ้านสุศักดิ์ คุณหญิงเดือนหมายมั่นว่าถ้าหลานสาวคนใดคนหนึ่งจะได้ลงเอยกับหม่อมหลวงผู้นี้ คฤหาสน์ที่เธออาศัยอยู่และติดจำนองกับวังพิมาลาก็คงกลับมาเป็นของเธอ จึงวางแผนหลานสาวทั้งสองแต่งตัวสวย ดาวรายเองก็กำลังคบกับ ฤทธี หวังสร้างเนื้อสร้างตัวก็คิดเปลี่ยนใจจากฤทธีเพื่อหวังรวยทางลัดตามคำสั่งของคุณหญิงยาย เมื่อใจพาดาวนิลมาถึง คุณหญิงเห็นว่าดาวนิลมีหน้าตาที่สวยน่ารัก จึงคิดกำจัดความสวยด้วยการทาตัวดำปี๋แล้วบอกใครต่อใคร ว่าดาวนิลเป็นคนใช้เพื่อเชยพิมานจะได้ไม่สนใจ เชยพิมาน ทรงกลด ตาชอบและนายสีเดินทางมาถึงวัง ตาชอบที่ตอนแรกว่าจะมาส่งหลานชายแล้วกลับบ้านนอกก็เปลี่ยนใจอยู่ยาว เพราะเกิดหมั่นไส้ไม่กินเส้นกับคุณหญิงเดือน ตาชอบใช้สิทธิ์ความเป็นเจ้าหนี้ทวงหนี้คุณหญิงและประกาศจะยึดบ้านสุศักดิ์ คุณหญิงก็แก้เกมด้วยการส่งหลานสาวทั้งสองจับเชยพิมานแต่งงานด้วยให้ได้เพื่อจะมีสิทธิ์ในทรัพย์สินมูลค่ามหาศาลและบ้านสุศักดิ์จะได้ไม่ถูกยึด ตาชอบรู้เชิงปรกาศไม่ยอมรับหลายสาวคุณหญิงเป็นสะใภ้เด็ดขาดและสั่งบังคับหลานทั้งสองไม่ให้มีความรักกับหลานคุณหญิง สะใภ้ของตาชอบต้องเนสาวบ้านนอกเท่านั้น ไม่ใช่สาวกรุงเทพฯเด็ดขาด แต่ทรงกลดในคราบของเชยพิมานเกิดมีความรักกับดาวรุ่ง ทรงกลดมุ่งมั่นจะเอาชนะอคติของตาชอบให้ได้แต่ดาวรุ่งไม่ได้รักทรงกลด คนที่รักทรงกลดในคราบของเชยพิมานคือดาวราย แล้วดาวรายก็วางแผนพาทรงกลดในคราบของเชยพิมานเข้าโรงแรมโดยให้ฤทธีถ่ายวิดีโอไว้แบล็กเมล์ คุณหญิงเดือนจะเอาเรื่องทรงกลดให้แต่งงานกับดาวรายไม่อย่างนั้นจะเอาเป็นคดีความติดคุกเสียชื่อเสียงหม่อมหลวง ทรงกลดไม่ยอมแต่งเพราะเหตุผลเขารักดาวรุ่ง เรื่องจึงวุ่นวายมากขึ้นบีบคั้นทรงกลด เขาจึงเผยตัวว่าไม่ใช่หม่อมหลวงเชยพิมาน หม่อมหลวงตัวจริงคือนายแจ็คพี่เลี้ยงของเขาต่างหาก ในขณะเดียวกันนายแจ็คหรือเชยพิมานตัวจริงก็เกิดมีความรักกับดาวนิล หรือดำนิล สาวใช้ พอความจริงเปิดเผยดาวนิลก็น้อยใจแล้วโกรธเห็นเขาเป็นคนหลอกลวง และตัวเขาเองก็ถูกดาวรายไล่จับอย่างหนัก ดาวนิลจึงหลอกเขาบ้างด้วยการล้างครีมตัวดำออกกลายเป็นสาวผิวขาวแต่งตัวสวยในเวลากลางคืนในนามของราตรี ออกไปพบเชยพิมานตัวจริงที่ข้างรั้ว เขายึดเธอเป็นนางฟ้าราตรีที่ปรึกษาของเขา ส่วนใจจริงนั้นเขารักดาวนิล จากการตามหาความจริงเรื่องพินัยกรรมเจ้าคุณปู่ ทำให้ดาวนิลหรือดำนิลกับเชยพิมานรักกันอย่างจริงจัง และเมื่อพินัยกรรมเปิดเผยย่าดาวและพ่อเด่นของดาวนิลบริสุทธิ์ ดาวนิลกลายเป็นหลานคุณหญิงอีกคนหนึ่ง ก็มีอุปสรรคความรักจากตาชอบขึ้นมาอีก เชยพิมานกับดาวนิล ทรงกลดกับดาวรุ่งสองคู่รักหนุ่มสาวต้องฝ่าฟันอุปสรรคอย่างหนักจนทำให้ดาวรายยอมถอยไปอย่างผู้แพ้ และเอาชนะความอคติของผู้ใหญ่อย่างคุณหญิงเดือนและตาชอบได้ เพราะเมื่อคุณหญิงยอมรับหลานเขยบ้านนอก ตาชอบก็ไม่ยอมรับสะใภ้หลานคุณหญิงอีก ครั้นตาชอบใจอ่อนยอมรับ คุณหญิงก็ไม่ยอมอีก แต่ในที่สุดก็ลงตัวกันได้ และคุณหญิงก็ยอมรับหลานเขยคนบ้านนอกที่ร่ำรวย คุณหญิงเรียกสินสอดของหลานสาวทั้งสองอย่างสะใจและชอบใจที่เอาชนะตาชอบได้ในที่สุด แต่เพื่อความสุขของหลานทั้งสองตาชอบก็ยินดีเพลงประกอบละครเพลงประกอบละคร. - มีดีที่หัวใจ ขับร้องโดย ไท ธนาวุฒิ - คิดถึงบ้าน ขับร้องโดย ไม้เมือง</doc>
