<doc id="599061" url="https://th.wikipedia.org/wiki?curid=599061" title="จีซัสไครสต์ซูเปอร์สตาร์">จีซัสไครสต์ซูเปอร์สตาร์ จีซัสไครสต์ซูเปอร์สตาร์ () เป็นละครเพลงแนวร็อกโอเปรา ผลงานประพันธ์ของแอนดรูว์ ลอยด์ เวบเบอร์ และคำร้องโดยทิม ไรซ์ มีที่มาจากคอนเซ็ปอัลบั้มของเวบเบอร์และไรซ์ในปี ค.ศ. 1970 ซึ่งดัดแปลงมาจากงานเขียน Life of Christ ของบิชอป ฟุลตัน เจ. ชีน ชาวอเมริกัน (1895 – 1979) คอนเซ็ปอัลบั้มของเวบเบอร์และไรซ์นี้ร้องนำโดยเอียน กิลแลน ขึ้นถึงอันดับหนึ่งบนชาร์ตของนิตยสารบิลบอร์ด และนำมาดัดแปลงเป็นละครบรอดเวย์ ภาพยนตร์ ละครเวสต์เอนด์ และออกแสดงในประเทศต่างๆ เนื้อเรื่องกล่าวถึงเหตุการณ์ในช่วงสัปดาห์สุดท้ายในพระชนม์ชีพของพระเยซู ถึงการเตรียมการตั้งแต่วันอาทิตย์ใบลาน เมื่อพระเยซูเสด็จพร้อมด้วยสาวกเข้ากรุงเยรูซาเลมก่อนรับพระทรมานด้วยการตรึงไม้กางเขน โดยเน้นไปที่ความสัมพันธ์ของตัวละครหลักคือระหว่างพระเยซู ยูดาส และแมรี แม็กดาเลน ซึ่งเนื้อหาส่วนนี้ไม่ได้มีระบุไว้ในพระวรสาร งานละครเพลงในช่วงต้น ทั้งที่บรอดเวย์ และการแสดงในในประเทศต่างๆ ถูกต่อต้านจากองค์กรศาสนาเป็นอย่างมาก เนื่องจากการตีความตัวละครพระเยซูในฐานะเป็นบุคคลธรรมดา</doc>
