<doc id="391760" url="https://th.wikipedia.org/wiki?curid=391760" title="อภิสิทธิ์ เค.ที.ยิม">อภิสิทธิ์ เค.ที.ยิม อภิสิทธิ์ เค.ที.ยิม เป็นนักมวยไทยชาวไทยที่ได้รับการกล่าวขวัญในวงการมวยไทย ฉายาของเขา ได้มาจากชื่อจริงของ อภิสิทธิ์ เวชชาชีวะ ซึ่งดำรงตำแหน่งนายกรัฐมนตรีของไทยในขณะนั้น โดยอภิสิทธิ์ เค.ที.ยิม ได้รับการจัดให้ชกในมวยคู่เอกบ่อยครั้ง รวมถึงได้รับเลือกเป็นหนึ่งในนักมวยไทยที่เข้าร่วมประลองแข่งขันกับนักมวยไทยชาวต่างชาติอย่างต่อเนื่อง ทั้งญี่ปุ่น, ฝรั่งเศส และเวียดนาม อภิสิทธิ์ได้เข้าแข่งขันในคู่เอกของรายการศึกมวยไทย 7 สี โดยพบกับคู่ชกที่มีชื่อว่า เจริญทรัพย์ เกียรติเฉลิมภพ ในวันที่ 16 ตุลาคม พ.ศ. 2554 ซึ่งการแข่งขันในครั้งนี้เอง ที่อภิสิทธิ์เป็นฝ่ายชนะ ที.เค.โอ ด้วยการชกขวาเข้าที่กรามของคู่ชก จนฝ่ายตรงข้ามนอนหงายหมดสติ ในช่วงเวลาแลกหมัดกันไม่ถึง 2 นาที ของยกแรก และต่อมา อภิสิทธิ์ได้พบกับ แสงหิรัญ ลูกบ้านใหญ่ ในคู่เอกของรายการเดียวกัน ซึ่งอภิสิทธิ์เป็นฝ่ายชนะคะแนน ในวันที่ 13 พฤศจิกายน พ.ศ. 2554 ผู้ให้การสนับสนุนหลักของอภิสิทธิ์ เค.ที.ยิม ในปัจจุบันคือ กำธร ตรีวิศวเวศ, ร.ต.ต.ธวัชชัย จันทร์งาม (จ่าเขี้ยว ปากช่อง) เป็นผู้จัดการและหัวหน้าคณะ และมีเข้ม ศิษย์สองพี่น้อง เป็นผู้ฝึกสอนประวัติ ประวัติ. อภิสิทธิ์ เค.ที.ยิม มีชื่อจริงว่า อภิชาต เกิดจัตุรัส เกิดวันที่ 27 กุมภาพันธ์ พ.ศ. 2531 เป็นบุตรของนายวีระ และนางรำพึง เขาใช้ชื่อ ชาติสยาม ส.มาลัยทอง ในการแข่งขันครั้งแรก โดยได้รับค่าตัว 200 บาท จากนั้น เขาได้รับการทาบทามจากจ่าเขี้ยว ปากช่อง ให้มาสร้างผลงานในเวลาต่อมา อภิสิทธิ์มีผลงานการแข่งขันมวยไทยนัดสำคัญทั้งในและต่างประเทศหลายรายการ อาทิ ในวันที่ 21 มิถุนายน พ.ศ. 2552 เขาได้พบกับยอดฉัตรเพชร ส.สมหมาย ในรายการศึกอัศวินดำก่อเกียรติ ที่เวทีมวยรามอินทรา ในการแข่งขันครั้งนั้น อภิสิทธิ์เป็นฝ่ายชนะคะแนน ในวันที่ 22 กรกฎาคม พ.ศ. 2552 เขาได้พบกับเดชบรรจง แฟร์เท็กซ์ ซึ่งเป็นคู่เอกในรายการศึกบางระจัน ที่เวทีมวยราชดำเนิน โดยอภิสิทธิ์เป็นฝ่ายชนะทีเคโอในยกที่สอง และวันที่ 25 กันยายน พ.ศ. 2552 อภิสิทธิ์ได้พบกับยุทธจักร แก้วสัมฤทธิ์ ในการแข่งขันที่สนามมวยเวทีลุมพินี ซึ่งทั้งคู่ต่างเสมอกันในการแข่งขันครั้งนี้ วันที่ 11 กรกฎาคม พ.ศ. 2553 เขาได้พบกับชาตรี ปืนรัตนา ในรายการศึกอัศวินดำก่อเกียรติ ที่เวทีมวยอัศวินดำ รามอินทรา โดยอภิสิทธิ์เป็นฝ่ายชนะคะแนน แม้ว่าการต่อสู้ในครั้งดังกล่าว อาจยังเป็นที่คาใจของผู้ชม แต่ถึงกระนั้น เชน เมืองชล ซึ่งเป็นผู้จัด ก็ได้มีแผนจัดให้ทั้งคู่มาแข่งขันกันอีกครั้ง ในวันที่ 21 สิงหาคม พ.ศ. 2554 เขาได้พบกับจิ้งหรีดทอง ซีทรานเฟอร์รี่ ในรายการมวยไทย 7 สีนัดพิเศษ ที่เวทีมวยชั่วคราว มหาวิทยาลัยกรุงเทพธนบุรี ซึ่งการต่อสู้ในครั้งนั้น อภิสิทธิ์เป็นฝ่ายแพ้คะแนน และในวันที่ 4 ธันวาคม พ.ศ. 2554 อภิสิทธิ์ได้พบกับจิ้งหรีดทอง ซีทรานเฟอร์รี่ ซึ่งเป็นคู่ปรับเก่าอีกครั้ง โดยมีนักวิจารณ์มวยหลายรายต่างเห็นว่าการต่อสู้ในครั้งนี้มีโอกาสแพ้-ชนะพอกันทั้งสองฝ่าย แล้วอภิสิทธิ์ก็เป็นฝ่ายชนะคะแนนในที่สุดพ.ศ. 2555 พ.ศ. 2555. อภิสิทธิ์เข้าแข่งขันในคู่เอกของรายการ ศึกส.สมหมาย โดยพบกับวันเฉลิม ช.ชื่นกลม ที่เวทีมวยราชดำเนิน ในวันที่ 2 กุมภาพันธ์ พ.ศ. 2555 ซึ่งอภิสิทธิ์เป็นฝ่ายแพ้ทีเคโอในยกที่ 3 วันที่ 14 เมษายน อภิสิทธิ์เข้าแข่งขันรายการศึกจ้าวมวยไทยที่เวทีมวยอ้อมน้อย โดยได้พบกับคู่ชกชื่อขุมทรัพย์ สุวิทย์ยิม ในรุ่น 130 ปอนด์ ซึ่งเป็นคู่เอกของรายการ จากการแข่งขันครั้งนี้ อภิสิทธิ์เป็นฝ่ายแพ้ที่คะแนน 49-48 ในวันที่ 23 ตุลาคม อภิสิทธิ์เข้าแข่งขันรายการศึกแสงมรกต ที่เวทีมวยลุมพินี โดยได้พบกับจิ้งหรีดทอง ซีทรานเฟอร์รี่ ซึ่งเป็นคู่เอกของรายการ และอภิสิทธิ์เป็นฝ่ายแพ้คะแนน 49-47 โดยมียอดเก็บค่าชมการแข่งขันครั้งดังกล่าวที่ 706,240 บาท วันที่ 23 ธันวาคม พ.ศ. 2555 อภิสิทธิ์เข้าแข่งขันในคู่เอกของรายการศึกมวยไทย 7 สี โดยได้พบกับยอดพนมรุ้ง เอส.บี.พี.คาร์เน็ตเวิร์ก ซึ่งอภิสิทธิ์เป็นฝ่ายแพ้ที่คะแนน 49-47 และทั้งสองต่างได้รับการปรบมือจากผู้ชมเนื่องด้วยการต่อสู้กันอย่างดุเดือด รวมถึงได้รับการเสนอเข้าชิงคู่ดุเดือดแห่งปีพ.ศ. 2556 พ.ศ. 2556. วันที่ 26 พฤษภาคม พ.ศ. 2556 อภิสิทธิ์พบกับสี่มนุษย์ ส.สริญญา ในคู่เอกรายการศึกมวยไทย 7 สี จากการแข่งขันครั้งดังกล่าว อภิสิทธิ์เป็นฝ่ายชนะคะแนนพ.ศ. 2557 พ.ศ. 2557. ช่วงปี พ.ศ. 2557 อภิสิทธิ์ มีค่าตัวที่ 50,000 บาทชีวิตส่วนตัว ชีวิตส่วนตัว. ด้านชีวิตส่วนตัว อภิสิทธิ์ เค.ที.ยิม มีคู่สมรสและมีบุตรชายด้วยกัน 1 คน ทั้งนี้ เขายังมีน้องชายฝาแฝดชื่อ อภิรักษ์ เกิดจัตุรัส ซึ่งเป็นนักมวยไทยเช่นกัน โดยใช้ชื่อชกว่า อภิศักดิ์ เค.ที.ยิม</doc>
