<doc id="235511" url="https://th.wikipedia.org/wiki?curid=235511" title="พระเจ้าหลุยส์ที่ 6 แห่งฝรั่งเศส">พระเจ้าหลุยส์ที่ 6 แห่งฝรั่งเศส พระเจ้าหลุยส์ที่ 6 แห่งฝรั่งเศส ( หรือ ) (1 ธันวาคม ค.ศ. 1081 - 1 สิงหาคม ค.ศ. 1137) เป็นพระมหากษัตริย์แห่งฝรั่งเศสแห่งราชวงศ์กาเปเซียง ผู้ทรงครองราชบัลลังก์ฝรั่งเศสระหว่างวันที่ 29 กรกฎาคม ค.ศ. 1108 จนเสด็จสวรรคตเมื่อวันที่ 1 สิงหาคม ค.ศ. 1137 พระองค์เป็นพระมหากษัตริย์ราชวงศ์กาเปเซียงองค์แรกที่ทรงมีบทบาทในการรวมอำนาจเข้าสู่ส่วนกลางภายใต้การนำของพระมหากษัตริย์ พระเจ้าหลุยส์ที่ 6 เสด็จพระราชสมภพเมื่อวันที่ 1 ธันวาคม ค.ศ. 1081 ที่ปารีส ในประเทศฝรั่งเศส พระองค์เป็นพระราชโอรสในพระเจ้าฟิลิปที่ 1 แห่งฝรั่งเศสและพระนางเบอร์ธาแห่งฮอลแลนด์ สมเด็จพระราชินีแห่งฝรั่งเศสพระชายาองค์แรก ตลอดยี่สิบปีที่ทรงครองราชย์พระองค์ต้องทรงต่อสู้กับขุนนางผู้มีอำนาจที่เป็นปัญหาทั้งต่อราชบัลลังก์ฝรั่งเศสและราชบัลลังก์อังกฤษในการครองอำนาจในนอร์ม็องดี แต่พระเจ้าหลุยส์ก็ทรงสามารถเพิ่มอำนาจของพระองค์เองขึ้นอีกมากและเป็นพระมหากษัตริย์พระองค์แรกผู้มีความแข็งแกร่งตั้งแต่การแยกจักรวรรดิการอแล็งเฌียง อธิการซูว์เฌแห่งมหาวิหารแซ็ง-เดอนีกล่าวถึงพระองค์ว่าเป็นผู้ที่มีพระอุปนิสัยหนักแน่นที่ไม่เหมือนบรรพบุรุษของพระองค์ก่อนหน้านั้น เมื่อยังทรงพระเยาว์หลุยส์ต่อสู้กับโรเบิร์ต เคอร์โธส ดยุกแห่งนอร์ม็องดี (Robert Curthose) พระราชโอรสองค์โตในพระเจ้าวิลเลียมที่ 1 แห่งอังกฤษ ขุนนางของดินแดนส่วนพระมหากษัตริย์อีล-เดอ-ฟรองซ์ หลุยส์ทรงกลายมาใกล้ชิดกับอธิการซูว์เฌ ผู้ต่อมากลายเป็นที่ปรึกษาในพระองค์ หลุยส์ทรงขึ้นครองราชย์ต่อจากพระราชบิดาเมื่อวันที่ 29 กรกฎาคม ค.ศ. 1108 ฟิลิปแห่งฝรั่งเศสพระอนุชาต่างพระมารดาทรงป้องกันไม่ให้หลุยส์ไปทำพิธีบรมราชาภิเษกที่แร็งส์ หลุยส์จึงทำทำพิธีราชาภิเษกที่ออร์เลอ็องโดย อาร์ชบิชอปแดงแบร์ตแห่งซองส์ ราล์ฟเดอะกรีนอาร์ชบิชอปแห่งแร็งส์จึงส่งผู้แทนมาท้าความถูกต้องของการราชาภิเษกแต่ก็ไม่มีผล ในวันอาทิตย์ใบปาล์มของปี ค.ศ. 1115 พระองค์ก็เสด็จไปอาเมียงเพื่อสนับสนุนบิชอปและชาวเมืองในกรณีความขัดแย้งกับ Enguerrand I of Coucy เจ้าครองอาณาจักรภายใต้การปกครองของพระองค์ผู้ไม่ยอมรับการมอบใบพระราชนุญาติสำหรับสิทธิพิเศษของเมืองอาเมียง พระเจ้าหลุยส์เสด็จมาพร้อมกับกองทัพเพื่อช่วยชาวเมืองล้อมคาสตียง (Castillon) ซึ่งเป็นป้อมปราการหลักของเมืองที่ Enguerrandยึด ขณะที่ล้อมป้อมพระเจ้าหลุยส์ก็ทรงถูกยิงด้วยธนูบนเสื้อเกราะตาข่าย (hauberk) หลังจากล้อมป้อมอยู่สองปีก็ทรงได้รับชัยชนะ พระเจ้าหลุยส์เสด็จสิ้นพระชนม์เมื่อวันที่ 1 สิงหาคม ค.ศ. 1137 ที่ปราสาท Béthisy-Saint-Pierre ไม่ไกลจากซองลีส์ (Senlis) และคองเพียญน์ (Compiègne) จากโรคบิดที่เกิดจากการเสวยพระกระยาหารมากและทำให้ทรงอ้วนกว่าปกติ พระร่างได้รับการบรรจุที่มหาวิหารแซ็ง-เดอนี พระราชโอรสขึ้นครองราชย์ต่อเป็นพระเจ้าหลุยส์ที่ 7 แห่งฝรั่งเศสการเสกสมรสและพระราชโอรสธิดา การเสกสมรสและพระราชโอรสธิดา. พระเจ้าหลุยส์ทรงเสกสมรสครั้งแรกในปี ค.ศ. 1104 กับ ลูแซนน์แห่งโรชฟอร์ต (Lucienne de Rochefort) — ต่อมาถูกประกาศให้เป็นโมฆะ พระเจ้าหลุยส์และลูแซนน์มีพระราชธิดาด้วยกันพระองค์หนึ่ง พระเจ้าหลุยส์ทรงเสกสมรสครั้งที่สองในปี ค.ศ. 1115: 2) อเดลแลดแห่งโมแรน (Adélaide de Maurienne]] (ค.ศ. 1092–ค.ศ. 1154) มีพระราชโอรสธิดาด้วยกันแปดพระองค์</doc>
