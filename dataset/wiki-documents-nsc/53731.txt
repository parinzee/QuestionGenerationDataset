<doc id="53731" url="https://th.wikipedia.org/wiki?curid=53731" title="สงคราม ป.เปาอินทร์">สงคราม ป.เปาอินทร์ สงคราม ป.เปาอินทร์ อดีตแชมป์เฉพาะกาลของสมาคมมวยโลก (WBA) และแชมป์ของสมาคมมวยแห่งทวีปเอเชีย (PABA) ในรุ่นมินิมั่มเวท (พิกัดน้ำหนัก 105 ปอนด์) เป็นน้องชายฝาแฝดของ ชนะ ป.เปาอินทร์ อดีตแชมป์โลกในรุ่นเดียวกันนี้ของ WBA สงคราม เกิดเมื่อวันที่ 25 มีนาคม พ.ศ. 2509 ที่บ้านเลขที่ 191 หมู่ 12 บ้านน้ำหลุม ตำบลบ้านกลาง อำเภอหล่มสัก จังหวัดเพชรบูรณ์ มีชื่อจริงว่า ค้ำ หมดมา เป็นบุตรชายของนายหำ และนางทองปาน หมดมา สงครามแท้ที่จริงแล้วเป็นพี่ชายของชนะ โดยคลอดก่อน แต่ตามความเชื่อของชาวพื้นบ้านที่ว่า ฝาแฝดที่คลอดทีหลังจะเป็นพี่ สงครามจึงกลายเป็นพี่ชายของชนะไปตามความเชื่อนี้ การศึกษาจบการศึกษาชั้นมัธยมศึกษาปีที่ 6 (ม.6) เมื่อชนะได้เป็นแชมป์โลกแล้ว ทางผู้จัดการคือ "แชแม้" นิวัฒน์ เหล่าสุวรรณวัฒน์ ต้องการจะสร้างสงครามให้เป็นแชมป์โลกฝาแฝดอีกคน เหมือนเช่น เขาทราย-เขาค้อ แกแล็คซี่ ซึ่งเป็นคู่แชมป์โลกฝาแฝดคู่แรกของตนที่เคยโด่งดังมาก่อน ก่อนจะมาชกมวยสากล สงครามเคยชกมวยไทยมาก่อน และเป็นแชมป์ถึง 5 สมัย ของสนามมวยเวทีลุมพินี โดยเริ่มการชกมวยไทยจากแถบจังหวัดภาคเหนืออันเป็นบ้านเกิด เป็นรองแชมป์ของภูมิภาค ใช้ชื่อว่า "ลมเหนือ ศักดิ์ชัยณรงค์" ในปลายปี พ.ศ. 2538 เมื่อชนะเสียแชมป์โลกให้กับ โรเซนโด อัลวาเรซ นักมวยชาวนิคารากัวไปอย่างไม่คาดฝัน ในต้นปี พ.ศ. 2540 สงครามจึงได้มีโอกาสขึ้นชิงแทน แต่ปรากฏว่าเป็นฝ่ายแพ้น็อกไปอย่างหมดรูป ต่อมาในต้นปี พ.ศ. 2542 สงครามจึงได้มีโอกาสชิงแชมป์อีกครั้ง แต่เป็นแชมป์เฉพาะกาล กับ รอนนี่ มากราโม นักมวยชาวฟิลิปปินส์ ที่พัทยา โดยเกิดอุบัติเหตุหัวทั้งคู่ชกกันเกิดเป็นแผลแตก เมื่อรวมคะแนนกันแล้ว สงครามเป็นฝ่ายชนะคะแนนไปอย่างค้านสายตา แต่ต่อมาทางสมาคมมวยโลกก็ได้ปลดสงครามออกจากตำแหน่ง ปัจจุบัน สงครามได้แขวนนวมแล้วพร้อมกับชนะ พี่ชายฝาแฝด โดยก่อนแขวนนวมได้เดินทางไปชกที่ประเทศญี่ปุ่น อยู่ 2 ครั้งด้วย รวมสถิติการชกทั้งหมด 30 ครั้ง ชนะ 23 (น็อค 12) เสมอ 2 แพ้ 5 ซึ่งหลังแขวนนวมแล้ว ปรากฏว่าทั้งสงครามและชนะมีข่าวคราวว่า มีสภาพความเป็นอยู่ที่ไม่ค่อยดีนัก และต้องการความช่วยเหลือเกียรติประวัติเกียรติประวัติ. - แชมป์ PABA รุ่นมินิมัมเวท (2540 - 2541)- ชิง, 21 ธ.ค. 2540 ชนะคะแนน แรนดี้ แมนกูบัท () ที่ พระรามเก้า - ป้องกันแชมป์ครั้งที่ 1, 12 มิถุนายน 2541 ชนะคะแนน ริคกี้ พาลาบรีกา (ฟิลิปปินส์) ที่ จ.อ่างทอง - ป้องกันแชมป์ครั้งที่ 2, 2 ตุลาคม 2541 ชนะคะแนน รูดอลโฟ เฟอร์นานเดซ (ฟิลิปปินส์) ที่ห้องอาหารมูนชาโดว์ - ธันวาคม 2541 สละแชมป์ - แชมป์เฉพาะกาลรุ่นมินิมัมเวท WBA (2542)- ชิง 30 มกราคม 2542 ชนะคะแนน รอนนี่ มากราโม (ฟิลิปปินส์) ที่พัทยา - พฤษภาคม พ.ศ. 2542 ถูกปลด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBA 11 มกราคม 2540 แพ้น็อค ยก 11 โรเซนโด อัลวาเรซ () ที่ สนามกีฬากลาง จ.สระแก้ว - ชิงแชมป์ PABA รุ่นมินิมัมเวท 7 กันยายน 2540 เสมอกับ แรนดี้ แมนกูบัท (ฟิลิปปินส์) ที่ ดอนเมือง</doc>
