<doc id="293388" url="https://th.wikipedia.org/wiki?curid=293388" title="อิเขง">อิเขง อิเขง เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงตามประวัติศาสตร์ เป็นขุนพลของเมืองกิจิ๋ว ขุนพลอ้วนเสี้ยว ปรากฏตัวครั้งแรกที่ศึกกัวต๋อ อ้วนเสี้ยวส่งไปรักษาเสบียงและอาวุธที่ตำบลอัวเจ๋า เมื่อครั้งนั้นอ้วนเสี้ยวได้ไล่เขาฮิวที่ปรึกษาออกไป เขาฮิวจึงไปหาโจโฉเพราะเป็นเพื่อนเก่ากัน เขาฮิวบอกกับโจโฉว่ามีวิธีทางที่จะล้มอ้วนเสี้ยวได้ จึงแนะนำโจโฉว่า อ้วนเสี้ยวเก็บเสบียงกับอาวุธไว้ที่อัวเจ๋า ต้องไปตีที่นั่นโดยให้ทหารปลอมตัวเป็นทหารของอ้วนเสี้ยวแล้วให้นำไม้ติดไฟไปด้วย โจโฉทำตามวิธีของเขาฮิวให้ทหารปลอมเป็นทหารของอ้วนเสี้ยวแล้วเข้าไปวางเพลิงในค่ายที่ตำบลอัวเจ๋า ซึ่งก่อนหน้านั้น อิเขงได้ดื่มสุรามากๆ จนสลึมสลือ เมาไม่ได้สติ เมื่อทหารฝ่ายอิเขงมาแจ้งอิเขงว่าค่ายถูกวางเพลิง อิเขงก็สร่างเมา แล้วควบม้าคิดจะหนีออกไปจากค่าย แต่ยังไม่ถึงทางออก อิเขงก็โดนไฟคลอกตายอยู่ในค่ายของตนเอง</doc>
