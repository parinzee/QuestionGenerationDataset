<doc id="43047" url="https://th.wikipedia.org/wiki?curid=43047" title="คณะกายภาพบำบัด มหาวิทยาลัยศรีนครินทรวิโรฒ">คณะกายภาพบำบัด มหาวิทยาลัยศรีนครินทรวิโรฒ คณะกายภาพบำบัด มหาวิทยาลัยศรีนครินทรวิโรฒ เป็นหน่วยงานในกำกับของมหาวิทยาลัย ตั้งอยู่ที่องครักษ์ จังหวัดนครนายก ปัจจุบัน เปิดสอนในสาขากายภาพบำบัด และ การส่งเสริมสุขภาพประวัติ ประวัติ. มหาวิทยาลัยศรีนครินทรวิโรฒเสนอโครงการจัดตั้ง "คณะกายภาพบำบัด" ต่อทบวงมหาวิทยาลัย เมื่อปี พ.ศ. 2535 โดยให้เป็นคณะหนึ่งในโครงการพัฒนามหาวิทยาลัยศรีนครินทรวิโรฒ ศูนย์องครักษ์ จังหวัดนครนายก โดยในระยะแรก ให้ผลิตบัณฑิตในหน่วยงานที่จัดการเรียนการสอนทางด้านวิทยาศาสตร์สุขภาพที่มีอยู่แล้วในมหาวิทยาลัย โดยได้ดำเนินการรับนิสิตสาขากายภาพบำบัด มาตั้งแต่ปีการศึกษา 2536 จนถึง ปัจจุบัน ต่อมา ในปี พ.ศ. 2543 กรรมการบริหารมหาวิทยาลัยศรีนครินทรวิโรฒมีมติเห็นชอบจัดตั้ง "คณะสหเวชศาสตร์" ขึ้น โดยได้เปลี่ยนชื่อจาก คณะกายภาพบำบัด เป็นคณะสหเวชศาสตร์ เพื่อให้การจัดการศึกษาของมหาวิทยาลัยครอบคลุมสาขาอื่น ๆ ทางด้านวิทยาศาสตร์สุขภาพที่จะเป็นประโยชน์แก่ผู้ป่วยและประชาชนหลักสูตร หลักสูตร. ปัจจุบัน คณะฯ จัดการเรียนการสอนหลักสูตรระดับปริญญาตรี โท และเอก รวม 4 หลักสูตร ดังนี้1. หลักสูตรวิทยาศาสตรบัณฑิต สาขากายภาพบำบัด 2. หลักสูตรวิทยาศาสตรบัณฑิต สาขาการส่งเสริมสุขภาพ 3. หลักสูตรวิทยาศาสตรมหาบัณฑิต สาขากายภาพบำบัด 4. หลักสูตรปรัชญาดุษฎีบัณฑิต สาขากายภาพบำบัดสาขาการส่งเสริมสุขภาพ ( Health Promotion ) สาขาการส่งเสริมสุขภาพ ( Health Promotion ). คณะสหเวชศาสตร์ เปิดหลักสูตร สาขาวิชาการส่งเสริมสุขภาพ เมื่อ พ.ศ. 2553 ทั้งนี้เพื่อรองรับหลักการส่งเสริมสุขภาพแนวใหม่ที่ทั่วโลกให้ความสำคัญ ซึ่งบัณฑิตสาขาวิชาการส่งเสริมสุขภาพ สามารถปฏิบัติงานด้านการจัดการระบบสุขภาพและการส่งเสริมสุขภาพในหน่วยงานหรือสถาบันที่เกี่ยวกับการส่งเสริมสุขภาพทั้งภาครัฐและเอกชน เช่น สำนักงานสาธารณสุขจังหวัด องค์การบริหารส่วนตำบล สถานีอนามัย สถาบัน/ศูนย์ส่งเสริมสุขภาพ เป็นต้น ซึ่งการส่งเสริมสุขภาพจะเป็นแรงขับเคลื่อนที่สำคัญของงานสาธารณสุขเนื่องจากเป็นกระบวนการเพิ่มขีดความสามารถของประชาชน ในการควบคุมปัจจัยที่เป็นตัวกำหนดสุขภาพและพัฒนาสุขภาพของตนเอง ซึ่งเป็นปัจจัยสำคัญต่อการพัฒนาเศรษฐกิจและสังคมของประเทศต่อไป ในส่วนของการศึกษาต่อ สามารถศึกษาต่อได้ในทุกหลักสูตรที่เปิดรับบัณฑิตจากสาขาวิทยาศาสตร์บัณฑิต ทั้งในและนอกประเทศ ปรัชญาของหลักสูตร " มุ่งมั่นพัฒนาความรู้ ทักษะ และสร้างเจตคติที่ดี ด้านการส่งเสริมสุขภาพ เพื่อสุขภาวะของประชาชน"คลินิกกายภาพบำบัด คลินิกกายภาพบำบัด. นอกจากนี้ ทางคณะยังได้เปิดคลินิกกายภาพบำบัด เพื่อให้บริการแก่บุคลากร นิสิต และบุคลากรทั่วไป โดยเปิดบริการ 2 แห่ง คือ- คลินิกกายภาพบำบัด มศว องครักษ์ ณ ชั้น 1 อาคารเรียนกายภาพบำบัด คณะสหเวชศาสตร์ โทร 0-2664-1000 ต่อ 2252-4 - คลินิกกายภาพบำบัด มศว ประสานมิตร ณ ชั้น 6 โทร 02-261-5759, 085-685-6276 (เปิดให้บริการ จ - ศ เวลา 08.30 - 16.30 น. ปิดรับผู้ป่วยเวลา 16.00 น.) - http://healthsci.swu.ac.thการบริการวิชาการ การบริการวิชาการ. คณะสหเวชศาสตร์ มศว ให้บริการทางวิชาการโดยผ่านโครงการศูนย์กายภาพบำบัดและการเคลื่อนไหว และโครงการส่งเสริมสุขภาพชุมชน โดยมีวัตถุประสงค์เพื่อการส่งเสริมการเรียนรู้ในการดูแลสุขภาพทั้งในระดับนักวิชาการ นักกายภาพบำบัด นักส่งเสริมสุขภาพ อาสาสมัครสุขภาพ ตลอดจนส่งเสริมให้ประชาชนในชุมชนได้เรียนรู้ที่จะดูแลสุขภาพตนเอง นอกจากนั้นยังส่งเสริมให้ศิษย์เก่าได้มีโอกาสเรียนรู้เพื่อพัฒนาตนเองอย่างต่อเนื่อง โดยการจัดอบรมเชิงปฏิบัติการอย่างสม่ำเสมอเพื่อให้ศิษย์เก่าได้แลกเปลี่ยนเรียนรู้ร่วมกับคณาจารย์</doc>
