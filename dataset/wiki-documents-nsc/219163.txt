<doc id="219163" url="https://th.wikipedia.org/wiki?curid=219163" title="พระเจ้าชังซูแห่งโคกูรยอ">พระเจ้าชังซูแห่งโคกูรยอ พระเจ้าชังซู (ค.ศ. 394-491) เป็นกษัตริย์องค์ที่ 20 แห่งอาณาจักรโกคูรยอ เป็นพระราชโอรสองค์โตในพระเจ้าควังแกโทมหาราช ประสูติเมื่อ ค.ศ. 394 ทรงพระนามเดิมว่า องค์ชายโครย็อน หรือ ย็อน ทรงถูกสถาปนาขึ้นเป็นองค์รัชทายาทเมื่อ ค.ศ. 408 ขณะพระชนม์เพียง 14 พรรษาและเมื่อพระราชบิดาสวรรคตในปี ค.ศ. 413 องค์รัชทายาทโกรย็อน จึงเสด็จขึ้นครองราชย์สืบต่อมาทรงพระนามว่า พระเจ้าชังซู ขณะพระชนม์เพียง 19 พรรษาในรัชกาลนี้ ถือว่าอำนาจของโกคูรยอพุ่งถึงขีดสุดเพราะทรงสืบสานนโยบายของพระราชบิดาไว้อย่างดีปีแรกในรัชกาลหรือตรงกับค.ศ. 414 โปรดให้สร้าง สิ่งสำคัญไว้อย่างหนึ่งคือ หลักศิลาจารึกของพระเจ้าควังแกโท เพื่อระลึกถึง พระเจ้ากวางแกโตมหาราช พระราชบิดาและเพื่อบันทึกเรื่องราวในรัชสมัยของพระเจ้าควังแกโทและในยุครัชกาลนี้ถือว่าเป็นยุคทองของโคกูรยอและพระองค์ถือว่าเป็นกษัตริย์ที่ครองราชย์ยาวนานที่สุดในโลกเป็นอันดับ 4 คือ 77 ปีหลังสิ้นรัชกาลของพระองค์ได้มีผู้ถวายพระราชสมัญญาว่า พระเจ้าชังซูมหาราช พระเจ้าชังซูทรงครองราชย์ได้ 77 ปีก็สวรรคตเมื่อ ค.ศ. 491 พระราชนัดดาของพระองค์จึงเสด็จขึ้นครองราชย์สืบต่อมาทรงพระนามว่า พระเจ้ามุนจามย็อง</doc>
