<doc id="861994" url="https://th.wikipedia.org/wiki?curid=861994" title="พีลิปโปสที่ 3 แห่งมาเกโดนีอา">พีลิปโปสที่ 3 แห่งมาเกโดนีอา ฟิลิปที่ 3 แห่งแมซิดอน (; ราว 359 ปีก่อน ค.ศ. &ndash; 25 ธันวาคม 317 ปีก่อน ค.ศ.) หรือ พีลิปโปสที่ 3 แห่งมาเกโดนีอา () หรือ ฟิลิปที่ 3 แอร์ริดีอัส () เป็นกษัตริย์แห่งแมซิโดเนีย (มาเกโดนีอา) ตั้งแต่หลังวันที่ 11 มิถุนายน 323 ปีก่อน ค.ศ. จนถึงวันเสียชีวิต เขาเป็นบุตรของฟิลิปที่ 2 แห่งแมซิดอน (Philip II of Macedon) กับฟิลินนาแห่งแลริสซา (Philinna of Larissa) ฉะนั้น จึงเป็นลูกพี่ลูกน้องกับอเล็กซานเดอร์มหาราช เมื่อแรกเกิดเขาได้รับชื่อ แอร์ริดีอัส และเมื่อครองราชย์แล้ว เขาใช้ชื่อ ฟิลิป เมื่อแอร์ริดีอัสเจริญวัยขึ้น ปรากฏว่า เขาเรียนรู้ช้า พลูทาร์ก (Plutarch) เชื่อว่า เป็นเพราะพระนางโอลิมเปียส (Olympias) มเหสีของฟิลิปที่ 2 ใช้ "ฟาร์มากา" (pharmaka) ซึ่งแปลว่า ยา หรือเวทมนตร์ กับเขา เพื่อปูทางไปสู่บัลลังก์ให้แก่อเล็กซานเดอร์ โอรสของตัว แต่นักประวัติศาสตร์สมัยใหม่ตั้งคำถามว่า ข้ออ้างนี้ของพลูทาร์กเป็นจริงได้มากน้อยเพียงไร เพราะอเล็กซานเดอร์รักใคร่ชอบพอกับแอร์ริดีอัสมาก ทั้งสองยังเป็นเพื่อนร่วมสมรภูมิกัน เคยปกป้องชีวิตของกันและกันด้วย ไม่ว่าการณ์จะเป็นอย่างไร เมื่ออเล็กซานเดอร์สิ้นพระชนม์ในปีที่ 323 ก่อน ค.ศ. กองทัพแมซิโดเนียก็ยกแอร์ริดีอัสขึ้นสืบบัลลังก์ต่อ แต่ในฐานะหุ่นเชิดและเบี้ยหมากของแม่ทัพนายกองทั้งหลายที่ทรงอำนาจ</doc>
