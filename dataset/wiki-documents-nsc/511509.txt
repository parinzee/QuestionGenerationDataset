<doc id="511509" url="https://th.wikipedia.org/wiki?curid=511509" title="บรู๊คเคเซีย">บรู๊คเคเซีย บรู๊คเคเซีย () เป็นกิ้งก่าคาเมเลี่ยนสกุลหนึ่ง ใช้ชื่อสกุลว่า Brookesia เป็นกิ้งก่าคาเมเลี่ยนสกุลที่เล็กที่สุด มีความยาวเฉลี่ยเพียง 2.5–5.5 เซนติเมตร เท่านั้น และมีสีลำตัวเป็นสีน้ำตาลเข้ม เพื่อที่จะพรางตัวเข้ากับสภาพแวดล้อมที่อาศัย เป็นสีหม่นไม่สดใสเหมือนกิ้งก่าคาเมเลี่ยนสกุลอื่น ๆ และปลายหางสามารถที่จะม้วนงอได้เพียงแค่สำหรับป่ายปีนตามพุ่มไม้หรือตามพื้นดินเท่านั้น เนื่องจากเป็นกิ้งก่าคาเมเลี่ยนที่หากินบนพื้นดิน ไม่สามารถที่จะปีนต้นไม้ได้ โดยปกติจะหลบซ่อนอยู่อยู่ใต้กองใบไม้ที่หลบทับถมกันอยู่พื้นดิน ในบางชนิด คือ B. micra ได้รับการประกาศว่าเป็นกิ้งก่าและสัตว์เลื้อยคลานที่มีขนาดเล็กที่สุดในโลก โดยมีความยาวเพียง 2.4 เซนติเมตรเท่านั้น จนสามารถที่จะเกาะบนหัวไม้ขีดไฟได้ นักวิทยาศาสตร์เชื่อว่ากิ้งก่าคาเมเลี่ยนในสกุลนี้ เป็นสกุลที่เก่าแก่ที่สุดสกุลหนึ่งของกิ้งก่าคาเมเลี่ยน โดยวิวัฒนาการตัวเองขึ้นมาเฉพาะอาศัยอยู่บนเกาะมาดากัสการ์ แต่ด้วยความที่มีสีสันไม่สะดุดตา จึงทำให้เป็นที่รู้จักกันน้อย โดยบรู๊คเคเซียได้รับการบรรยายทางวิทยาศาสตร์ครั้งแรกในปี ค.ศ. 1820 และมีความเชื่อของชาวพื้นเมืองมาดากัสการ์ว่า หากไปเหยียบถูกเข้าจะทำให้โชคร้ายการจำแนก การจำแนก. แบ่งออกได้ 30 ชนิด- Brookesia ambreensis - Brookesia antakarana - Brookesia bekolosy - Brookesia betschi - Brookesia bonsi - Brookesia brygooi - Brookesia confidens - Brookesia decaryi - Brookesia dentata - Brookesia desperata - Brookesia ebenaui - Brookesia exarmata - Brookesia griveaudi - Brookesia karchei - Brookesia lambertoni - Brookesia lineata - Brookesia lolontany - Brookesia micra - Brookesia minima - Brookesia nasus- Brookesia nasus nasus - Brookesia nasus pauliani - Brookesia perarmata - Brookesia peyrierasi - Brookesia stumpffi - Brookesia superciliaris - Brookesia therezieni - Brookesia thieli - Brookesia tristis - Brookesia tuberculata - Brookesia vadoni - Brookesia valerieae</doc>
