<doc id="92897" url="https://th.wikipedia.org/wiki?curid=92897" title="โซนิคไรเดอร์ส">โซนิคไรเดอร์ส โซนิคไรเดอร์ส (; ) เป็นเกมแข่งรถจากเกมชุดโซนิคเดอะเฮดจ์ฮ็อก ผลิตโดยโซนิคทีม และจัดจำหน่ายโดยเซก้า โซนิคไรเดอร์สถือเป็นเกมแข่งรถลำดับที่สี่ในเกมชุดโซนิคเดอะเฮดจ์ฮ็อก ซึ่งเกมก่อนหน้านั้นได้แก่ โซนิคดริฟท์ 1 และ 2, โซนิค R โดยในครั้งนี้ตัวละครจะใช้อุปกรณ์ซึ่งเป็นกระดานลอยตัว (รวมรองเท้าและจักรยานยนต์) ที่เรียกว่า เอ็กซ์ทรีมเกียร์ (ถูกเรียกย่อๆว่า EX เกียร์ หรือ เกียร์) โซนิคไรเดอร์สผลิตและวางจำหน่ายในวาระครบรอบ 15 ปีของเกมชุดโซนิคเดอะเฮดจ์ฮ็อก โดยมีการเพิ่มตัวละครใหม่ 5 ตัวคือกลุ่มบาบิลอนโร้กส์ 3 คนและหุ่นยนต์ E-10000 2 ตัว นอกจากนั้นแล้วยังมีตัวละครอื่นๆของค่ายเซก้าที่ผลิตโดยโซนิคทีมอย่าง NiGHTS (จากเกม NiGHTS อินทูเดอะดรีม), อูลาล่า (จากเกมสเปซแชนเนิล 5) และ ไอไอ (จากเกมซูเปอร์มังกี้บอล) มาร่วมเป็นตัวละครที่สามารถเลือกเล่นได้อีกด้วย ตัวเกมวางจำหน่ายในเครื่องเล่นเกมยุคที่หกทั้งสามระบบ ได้แก่ เพลย์สเตชัน 2, เอ็กซ์บ็อกซ์, เกมคิวบ์ รวมถึงคอมพิวเตอร์พีซี และมีความเป็นไปได้ว่านี่เป็นเกมสุดท้ายในเกมชุดโซนิคเดอะเฮดจ์ฮ็อกสำหรับเครื่องเล่นเกมยุคที่หก อย่างไรก็ดีทางเซก้าเคยให้สัมภาษณ์ว่าทางบริษัทยังคงจะสนับสนุยเพลย์สเตชัน 2 ต่อไปอีก 2 ปีด้วยเกมโซนิค อย่างไรก็ดียังไม่มีการยืนยันว่าจะมีเกมโซนิคใดถูกพัฒนาให้เพลย์สเตชัน 2 รวมทั้งอีกสองเครื่องที่เหลือด้วยเนื้อเรื่อง เนื้อเรื่อง. บาบิลอนโร้กส์ กลุ่มโจรในตำนานซึ่งเจ็ท หัวหน้ากลุ่มได้รับกุญที่จะไขไปสู่ดินแดนของพวกเขาที่ชื่อว่า บาบิลอนการ์เดน มาจากพ่อของเขา ซึ่งขณะที่พวกเขาพยายามหาทางฟื้นพลังให้กับบาบิลอนการ์เดน ดร.เอ็กแมน ก็เข้ามาหาและเสนอให้ขโมยสิ่งที่เรียกว่า คาออสเอเมอรัลด์ ซึ่งเชื่อว่าเป็นขุมพลังที่จะปลุกบาบิลอนการ์เดนขึ้นมาได้ ต่อมาในเมืองฟิวเจอร์ซิตี้ ซึ่งพวกโซนิค (อันประกอบด้วยโซนิค เดอะเฮดจ์ฮ็อก, ไมลส์ "เทลส์" พราวเวอร์ และ นัคเคิลส์ ดิอีคิดนา) กำลังตามจับสัญญาณของคาออสเอเมอรัลด์ ทันใดนั้นพวกบาบิลอนโร้กส์ก็ปรากฏตัวออกมาพร้อมกับคาออสเอเมอรัลด์ที่ขโมยมา โซนิคพยายามตามไปแต่ล้มเหลว วันต่อมาพวกโซนิคได้พบว่าดร.เอ็กแมน ได้จัดการแข่งขันเอ็กซ์ทรีมเกียร์ขึ้น โดยมีเงื่อนไขว่าผู้เข้าแข่งขันทุกคนจะต้องจ่ายคาออสเอเมอรัลด์คนละ 1 เม็ดและคนที่ชนะเลิศจะได้ทั้งหมดไป เมื่อดร.เอ็กแมนเปิดเผยหน้าตาผู้ที่ลงทะเบียนแล้วพบว่าเป็นพวกบาบิลอนโร้กที่เจอกันเมื่อวาน โซนิคซึ่งต้องการแก้มือที่แพ้ให้กับพวกนั้นจึงตัดสินใจเข้าร่วมการแข่งครั้งนี้ด้วยตัวละคร ตัวละคร. เกมนี้ยังคงยึดระบบลักษณะตัวละคร 3 ประเภทจากเกมโซนิคฮีโร่ส์ อันได้แก่ความเร็ว, บินและพลัง โดยลักษณะพิเศษทั้ง 3 จะได้เปรียบและเสียเปรียบกันไปในแต่ละสนาม นอกจากนั้นแล้วเอ็กซ์ทรีมเกียร์บางอัน จะทำให้ตัวละครในแต่ละประเภทสามารถใช้ความสามารถของประเภทอื่นได้ (เช่น ให้ตัวละครบินได้ หรือให้ตัวละครสามารถชนสิ่งกีดขวางได้) ตัวละครหลัก 6 ตัวที่ให้เล่นในโหมดเนื่อเรื่อง (โซนิค, เทลส์, นัคเคิลส์, เจ็ท, เวฟ, สตอร์ม) และเอมี่ (ซึ่งไม่ได้เล่นในโหมดเนื้อเรื่อง) และเอ็กซ์ทรีมเกียร์ประจำตัวของพวกเขาจะสามารถให้เลือกเล่นได้ตั้งแต่แรก ส่วนตัวละครตัวอื่นๆจะเพิ่มมาในภายหลังหลังจากที่ทำตามเงื่อนไขของเกม ซูเปอร์โซนิคเป็นตัวละครที่ไม่ได้อยู่ในหน้าจอเลือกตัวละครตามปกติ ผู้เล่นจะต้องผ่านโหมดภารกิจครบทั้ง 100 ภารกิจโดยได้เหรียญทอง ผู้เล่นจะได้รับเกียร์ที่ชื่อว่า คาออสเอเมอรัลด์ จากนั้นให้เลือกโซนิคและเลือกเกียร์เป็นคาออสเอเมอรัลด์ โซนิคจะเปลี่ยนเป็นซูเปอร์โซนิคซึ่งใช้เกียร์บลูสตาร์ โดยจะมีความสามารถทั้ง 3 ประเภทอยู่ในตัวความเร็ว ความเร็ว. ตัวละครประเภทความเร็วมีอัตราการเร่งและความเร็วสูงสุดที่มากกว่าตัวละครประเภทอื่น นอกจากนั้นแล้วพวกเขาเป็นตัวละครกลุ่มเดียวที่สามารถไถลไปตามรางได้ โดยการกดกระโดดสองครั้ง (ครั้งแรกกระโดด ครั้งที่สองเกาะ)- โซนิค เดอะเฮดจ์ฮ็อก - เกียร์ประจำตัวคือ บลูสตาร์และบลูสตาร์ II - เอมี่ โรส - เกียร์ประจำตัวคือ พิงค์โรส - เจ็ท เดอะฮอคว์ - เกียร์ประจำตัวคือ ไทป์ J - ชาโดว์ เดอะเฮดจ์ฮ็อก - เกียร์ประจำตัวคือ ดาร์คเนส - E-10000R - เกียร์ประจำตัวคือ E-GearR - อุลาล่า - เกียร์ประจำตัวคือ แชนเนิล 5 - ซูเปอร์โซนิคบิน บิน. ตัวละครประเภทบินจะอ่อนแอกว่าตัวละครประเภทอื่นๆ แต่ตัวละครบินสามารถบินผ่านสนามได้โดยใช้เนินกระโดดสำหรับบินและวงแหวนลม ซึ่งให้พวกเขาบินได้ รวมทั้งถ้าตกลงมา พวกเขาจะค่อยๆร่อนลงมา- ไมลส์ "เทลส์" พราวเวอร์ - เกียร์ประจำตัวคือ เยลโล่ว์เทลส์ - เวฟ เดอะสวอลโล่ว์ - เกียร์ประจำตัวคือ ไทป์ W - ครีม เดอะแรบบิท - เกียร์ประจำตัวคือ สไมล์ - รู้จ เดอะแบท - เกียร์ประจำตัวคือ เทมพ์เทชั่น - NiGHTS - เกียร์ประจำตัวคือ ไนท์สกาย - ซูเปอร์โซนิคพลัง พลัง. ตัวละครประเภทพลังจะแข็งแกร่งและไม่ชะงักจากการชนสิ่งกีดขวางที่ทำลายได้ในสนามและยังได้รับอากาศอีกด้วย- นัคเคิลส์ ดิอีคิดนา - เกียร์ประจำตัวคือ เร้ดร็อค - สตอร์ม ดิอัลบาทรอส - เกียร์ประจำตัวคือ ไทป์ S - ดร.เอ็กแมน - เกียร์ประจำตัวคือ E-ไรเดอร์ - E-10000G - เกียร์ประจำตัวคือ E-GearG - ไอไอ เดอะมังกี้ - เกียร์ประจำตัวคือ บานาน่า - ซูเปอร์โซนิคสนามแข่ง สนามแข่ง. ในเกมได้มีสนามแข่งทั้งหมด 19 สนาม โดย 13 สนามจะปรากฏในโหมดเนื้อเรื่อง ส่วนอีก 3 สนามจะปรากฏในโหมดเล่นอิสระ อีก 3 สนามสำหรับโหมดต่อสู้ สนามบางสนามจะเป็นการนำสนามที่มีอยู่แล้วมาเปลี่ยนบรรยากาศ- เมทัลซิตี้ (Metal City) - สแปลชแคนยอน (Splash Canyon) - เอ็กแฟคทอรี่ (Egg Factory) - กรีนเคฟ (Green Cave) - แซนด์รูอิน (Sand Ruins) - บาบิลอนการ์เดน (Babylon Garden) - ไนท์เชส (Night Chase) - ฉากกลางคืนของเมทัลซิตี้ - เรดแคนยอน (Red Canyon) - ฉากยามเย็นของสแปลชแคนยอน - ไอซ์แฟคทอรี่ (Ice Factory) - ฉากน้ำแข็งของเอ็กแฟคทอรี่ - ไวท์เคฟ (White Cave) - ฉากสีขาวของกรีนเคฟ - ดาร์คเดเซิร์ท (Dark Desert) - ฉากสุริยุปราคาของแซนด์รูอิน - สกายโร้ด (Sky Road) - ฉากอีกเส้นทางหนึ่งของบาบิลอนการ์เดน - บาบิลอนการ์ดเดี้ยน (Babylon Guardian) - สนามพิเศษ ที่มีเป้าหมายให้ผู้เล่นชนไหที่จินนี่อยู่ข้างใน โดยรอบจะไม่มีการเพิ่มขึ้นจนกว่าจะสามารถลดค่าชีวิตของจินนี่ได้ - ดิจิตอลไดเมนชั่น (Digital Dimension) - ไม่สามารถเข้าเล่นได้ในโหมดเนื้อเรื่อง - เซก้าคาร์นิวัล (SEGA CARNIVAL) - สนามพิเศษที่จะปลดล็อกได้โดยเล่นโหมดกรังปรีซ์ Heroes Cup ให้ได้เหรียญทอง (48 คะแนนขึ้นไป) โดยสนามนี้จะเป็นการรวบรวมเกมต่างๆของเซก้าซึ่งได้แก่แซมบ้า เดอ อะมิโก้, NiGHTS อินทูเดอะดรีม, บิลลี่ แฮทเชอร์แอนด์ดิไจแอนท์เอ็ก, เครซี่แท็กซี่, ซูเปอร์มังกี้บอล - เซก้าอิลลูชั่น (SEGA ILLUSION) - สนามพิเศษที่จะปลดล็อกได้โดยเล่นโหมดกรังปรีซ์ Babylon Cup ให้ได้เหรียญทอง (48 คะแนนขึ้น) โดยสนามนี้จะเป็นฉากตอนกลางคืนของเซก้าคาร์นิวัล โดยจะมีการรวมรวมเกมต่างๆของเซก้าเช่นกัน ได้แก่ แฟนตาซีโซน, สเปซแชนเนิล 5, ชูชูร็อคเก็ต - ดูอัลทาวเวอร์ (Dual Tower) - เล่นได้เฉพาะโหมดต่อสู้ - ไอซ์วัลเล่ย์ (Ice Valley) - เล่นได้เฉพาะโหมดต่อสู้ - สเปซเธียร์เตอร์ (Space Theatre) - เล่นได้เฉพาะโหมดต่อสู้เอ็กซ์ทรีมเกียร์ เอ็กซ์ทรีมเกียร์. เอ็กทรีมเกียร์เป็นยานพาหนะที่ใช้ในการแข่งขัน มันมีรูปร่างเหมือนกระดานทั่วๆไป แต่จุดสำคัญในการใช้งานเอ็กซ์ทรีมเกียร์นั้นคืออากาศ ในขณะที่ถูกใช้งานเอ็กซ์ทรีมเกียร์จะบรรจุอากาศไว้ข้างในและจะถูกปล่อยออกมาเรื่อยๆ โดยเมื่อใดก็ตามที่อากาศหมดเอ็กซ์ทรีมเกียร์จะไม่ลอยตัวและตัวละครก็จะวิ่งแทน เอ็กซ์ทรีมเกียร์นั้นสามารถอัดอากาศเข้าไว้ข้างในแล้วใช้เป็นแรงดันได้เช่น แอร์เบรกหรือกระโดด ตัวละครทุกตัวสามารถเปลี่ยนเกียร์ได้ในโหมดเล่นอิสระ โดยที่แต่ละคนจะมีเกียร์เฉพาะตัวเป็นของตัวเองซึ่งจะถูกเลือกเป็นอันแรกสุดเมื่อเลือกตัวละคร เกียร์เฉพาะตัวนั้นไม่สามารถเปลี่ยนไปให้คนอื่นได้ ยกเว้น ดาร์คเนส ของชาโดว์และ E-ไรเดอร์ ของดร.เอ็กแมน นอกจากนั้นตัวละครบางคนจะมีเกียร์บางประเภทที่ไม่สามารถใช้ได้ (ดร.เอ็กแมนใช้ได้แต่จักรยานยนต์, อูลาล่าใช้จักรยานยนต์ไม่ได้, E-10000 ทั้งสองตัวใช้ได้เฉพาะกระดาน) เอ็กซ์ทรีมเกียร์ถูกแบ่งออกเป็นสามประเภทคือ กระดาน(มีจำนวนเยอะที่สุด), เสกต (รองเท้า) และจักรยานยนต์ รวมทั้งหมดมี 43 ชนิดรูปแบบการเล่น รูปแบบการเล่น. โดยพื้นฐานแล้วโซนิคไรเดอร์สมีการเล่นที่เหมือนกันเกมแข่งรถทั่วๆไป นั่นคือพยายามเข้าเส้นชัยให้เป็นที่ 1 แต่โซนิคไรเดอร์สได้เพิ่มองค์ประกอบที่สำคัญๆให้กับตัวเกม อันได้แก่การออกตัว การออกตัว. ตรงข้ามกับเกมแข่งรถทั่วไปที่ให้ผู้เล่นออกตัวเมื่อเวลานับถึง 0 เกมโซนิคไรเดอร์สเมื่อเริ่มแข่งขันในแต่ละสนาม ผู้เล่นทุกคนจะได้เริ่มก่อนหน้าจุดเริ่ม ขณะที่เวลานับถอยหลังผู้เล่นจะสามารถควบคุมตัวละครให้เดินหน้าหรือถอยหลังก็ได้ จากนั้นก็วิ่งผ่านจุดเริ่มเมื่อเวลานับถอยหลังลงเป็น 0 ซึ่งจุดสำคัญคือการสะสมความเร็วก่อนที่จะผ่านจุดเริ่มและผ่านจุดเริ่มก่อนตัวละครตัวอื่นๆ เมื่อผ่านจุดเริ่ม เกมจะคำนวณจากความเร็วสะสม เวลาที่ใช้นับจากที่นับถอยหลังถึงจุดเริ่ม, ลำดับการผ่านจุดเริ่ม แล้วเกมจะนำมาคำนวณความเร็วในการออกตัวให้กับผู้เล่น ส่วนผู้เล่นที่ผ่านจุดเริ่มก่อนเวลาที่กำหนด จะถูกไฟฟ้าช็อตทำให้เสียเวลาในการออกตัวไปครู่หนึ่งอากาศ อากาศ. ดังที่กล่าวไว้ข้างต้นว่าเอ็กซ์ทรีมเกียร์นั้นใช้อากาศเป็นพลังงานในการขับเคลื่อน อย่างไรก็ดีระหว่างเล่นผู้เล่นจะสูญเสียอากาศจากการใช้งาน, การพุ่งตัว, การใช้แอร์เบรก, การกระโดด ดังนั้นตัวเกมจึงเปิดโอกาสให้ผู้เล่นสะสมอากาศไว้ในเอ็กซ์ทรีมเกียร์ ซึ่งก็มีหลายวิธี โดยส่วนมากจะเป็นการใช้กลเม็ด, เก็บเลเวล, เติมอากาศที่จุดเติม หรือเก็บไอเท็มอากาศเลเวล เลเวล. การเก็บแหวนในเกมนี้มีค่าสูงสุดอยู่ที่ 100 วง เมื่อผู้เล่นเก็บครบ 30 และ 60 วงผู้เล่นจะได้รับเลเวล 2 และ 3 ตามลำดับ (ผู้เล่นทุกคนจะเริ่มต้นที่เลเวล 1) โดยเลเวลที่เพิ่มขึ้นทำให้ผู้เล่นมีอากาศในเอ็กซ์ทรีมเกียร์มากขึ้น (และเติมอากาศในเอ็กซ์ทรีมเกียร์ให้เมื่อได้รับเลเวล) ซึ่งเท่ากับว่าผู้เล่นจะมีเวลาในการเล่นมากขึ้นก่อนที่อากาศจะหมด แต่เมื่อผู้เล่นถูกโจมตีหรือตกเหว แหวนจะหายไปหมดและเลเวลจะกลายเป็น 1 ใหม่กลเม็ด กลเม็ด. เช่นเดียวกับเกมกีฬาประเภทลีลา โซนิคไรเดอร์สมีการเสริมระบบกลเม็ดให้กับผู้เล่น โดยกลเม็ดจะถูกเรียกมาได้นั้นผู้เล่นจะต้องใช้เนินกระโดด เมื่อผู้เล่นพบเนินให้กดกระโดดค้างไว้เพื่อบรรจุอากาศ จากนั้นปล่อยตรงจุดสูงสุดของเนินกระโดด ตัวละครจะกระโดดสูงขึ้นกว่าปกติและทำให้ผู้เล่นมีโอกาสสร้างกลเม็ด โดยการสร้างกลเม็ดในเกมนี้ทำได้โดยการกดปุ่มทิศทางทั้ง 4 ด้าน ตัวละครก็จะสร้างท่าทางตามกลเม็ดเอง และเมื่อถึงพื้นเกมจะคำนวณคะแนนออกมา โดยขึ้นอยู่กับจำนวนกลเม็ดที่เล่น, ความสูง, ความเร็วและการลง (ถ้าลงผิดพลาดจะได้เกรด C) ซึ่งยิ่งเกรดดีก็จะเติมอากาศได้มากขึ้น นอกจากนั้นแล้วผู้เล่นสามารถเล่นกลเม็ดตามกำแพงโค้ง หรือเส้นทางลมของฝ่ายตรงข้ามก็ได้เส้นทางลม เส้นทางลม. ระหว่างที่ตัวละครต่างๆกำลังแข่งนั้นบางครั้งตัวละครที่เร็วมากจะสามารถสร้างเส้นทางลม (Turbelence) ไว้ โดยเส้นทางลมนี้ผู้เล่นคนอื่นๆสามารถใช้มันเพื่อเร่งความเร็วไล่ตามคู่แข่งได้ (ซึ่งคล้ายๆกับ Slipsteam ในเกมแข่งรถ)กล่องไอเท็ม กล่องไอเท็ม. ในแต่ละสนามะมีกล่องไอเท็มให้ผู้เล่นได้เก็บซึ่งเพิ่มความได้เปรียบของผู้เล่น กล่องไอเท็มจะมีสองชนิดคือของข้างในแน่นอนและสุ่ม ซึ่งจะมีไอเท็มอยู่ 8 ชนิดได้แก่ แหวน, อากาศ, เกราะไฟฟ้า (สุ่ม), แหวน 100 วง, อากาศเต็ม, รองเท้า (สุ่ม), ลูกเหล็กช้าลง (สุ่ม), อมตะชั่วคราว (สุ่ม)ดนตรี ดนตรี. เพลงเปิดในเกมโซนิคไรเดอร์สบรรเลงโดยวง Runblebee ในชื่อเพลง "Sonic Speed Riders" ซึ่งโดยปกติแล้วเกมโซนิคเกือบทุกเกมบนเครื่องเกมคอนโซล (ไม่นับโซนิคชัฟเฟิล) มักจะมีวง Crush 40 มาเล่นเพลงเปิดให้ภาคต่อภาคต่อ. - ในการสัมภาษณ์กับนิตยสาร Eurogamer ทาคาชิ ยูดะ (เกมโปรดิวเซอร์) ได้บอกว่าเซก้าอาจจะวางจำหน่ายภาคต่อของโซนิคไรเดอร์สบนเพลย์สเตชัน 3 และ เอ็กซ์บ็อกซ์ 360 - นอกจากนั้นแล้วยูดะยังได้บอกอีกว่ามีความเป็นไปได้ที่โซนิคไรเดอร์สจะถูกพอร์ทลงเพลย์สเตชันพอร์เทเบิล แต่ยังไม่มีการตัดสินใจ - แต่ PLAY Magazine ได้เปิดเผยภาพของภาคต่อของโซนิคไรเดอร์สมีชื่อว่า ' โดยลงให้กับเครื่องวีและเพลย์สเตชัน 2</doc>
