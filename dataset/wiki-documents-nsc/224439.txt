<doc id="224439" url="https://th.wikipedia.org/wiki?curid=224439" title="พระเจ้าวรวงศ์เธอ พระองค์เจ้าพิสิฐสบสมัย">พระเจ้าวรวงศ์เธอ พระองค์เจ้าพิสิฐสบสมัย พระเจ้าวรวงศ์เธอ พระองค์เจ้าพิสิฐสบสมัย บางแห่งสะกดว่า พิสิษฐสบสมัย (21 กันยายน พ.ศ. 2451 — 23 กุมภาพันธ์ พ.ศ. 2517) เป็นพระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต กับหม่อมเจ้าประสงค์สม บริพัตรพระประวัติ พระประวัติ. พระเจ้าวรวงศ์เธอ พระองค์เจ้าพิสิฐสบสมัย เรียกโดยลำลองว่า "ท่านพระองค์หญิงสาม" หรือ "ท่านพระองค์สาม" ประสูติเมื่อวันที่ 21 กันยายน พ.ศ. 2449 เป็นพระบุตรพระองค์ที่สี่และเป็นพระธิดาพระองค์ที่สามในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต กับหม่อมเจ้าประสงค์สม บริพัตร เมื่อแรกประสูติมีพระนามว่า หม่อมเจ้าพิสิฐสบสมัย บริพัตร ครั้นในปี พ.ศ. 2453 พระบาทสมเด็จพระมงกุฏเกล้าเจ้าอยู่หัว ทรงมีพระบรมราชโองการ โปรดเกล้าฯ ให้ยกพระบุตรของสมเด็จฯ เจ้าฟ้ากรมพระนครสวรรค์วรพินิตที่ประสูติแต่หม่อมเจ้าประสงค์สมเป็น พระเจ้าวรวงศ์เธอ พระองค์เจ้า ทั้งสาย พระเจ้าวรวงศ์เธอ พระองค์เจ้าพิสิฐสบสมัย เสกสมรสกับหม่อมเจ้าโกลิต กิติยากร พระโอรสในพระเจ้าบรมวงศ์เธอ พระองค์เจ้ากิติยากรวรลักษณ์ กรมพระจันทบุรีนฤนาถ กับหม่อมละออง กิติยากร ณ อยุธยา มีพระธิดาเพียงคนเดียวคือ หม่อมราชวงศ์พิลาศลักษณ์ กิติยากร ที่ต่อมาได้สมรสกับบัณฑิต บุณยะปานะ (สกุลเดิม: สารสิน) มีบุตรธิดาด้วยกันสามคน คือ พิทูร, ศิถี และสิรี บุณยะปานะ พระเจ้าวรวงศ์เธอ พระองค์เจ้าพิสิฐสบสมัย สิ้นพระชนม์เมื่อวันที่ 23 กุมภาพันธ์ พ.ศ. 2517 สิริพระชนมายุได้ 65 พรรษา</doc>
