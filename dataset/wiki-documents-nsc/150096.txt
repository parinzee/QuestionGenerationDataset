<doc id="150096" url="https://th.wikipedia.org/wiki?curid=150096" title="แคว้นซ็องทร์-วาลเดอลัวร์">แคว้นซ็องทร์-วาลเดอลัวร์ ซ็องทร์-วาลเดอลัวร์ () เป็นหนึ่งในแคว้น 18 แคว้นของประเทศฝรั่งเศส มีพื้นที่ครอบคลุมตอนกลางของหุบเขาลัวร์และตอนในของประเทศ เมืองศูนย์กลางการปกครองของแคว้นคือออร์เลอ็อง แต่เมืองใหญ่ที่สุดของแคว้นคือตูร์ ระหว่างปี พ.ศ. 2525–2558 แคว้นซ็องทร์-วาลเดอลัวร์มีชื่อว่า "ซ็องทร์" ต่อมาเปลี่ยนชื่อเป็น "ซ็องทร์-วาลเดอลัวร์" เมื่อวันที่ 17 มกราคม พ.ศ. 2558 ในช่วงที่มีการเสนอให้จัดระเบียบแคว้นของฝรั่งเศสใหม่ วาลเดอลัวร์ เป็นชื่อที่มีความเกี่ยวข้องกับภาพลักษณ์เชิงบวกของหุบเขาลัวร์ เช่น ปราสาท ครรลองชีวิตที่นุ่มนวลและมีรสนิยมดี ไวน์ และภูมิอากาศที่อบอุ่น ซึ่งทั้งหมดได้ดึงดูดนักท่องเที่ยวให้เข้ามาเยี่ยมเยียน นอกจากนี้ยังมีการใช้ตราสัญลักษณ์ใหม่ของแคว้นเช่นกัน</doc>
