<doc id="486602" url="https://th.wikipedia.org/wiki?curid=486602" title="พัก คยองโม">พัก คยองโม พัก คยองโม (; ; 15 สิงหาคม ค.ศ. 1975 — ) เป็นนักยิงธนูโอลิมปิกจากประเทศเกาหลีใต้ และปัจจุบันเป็นผู้ฝึกสอนยิงธนูให้แก่ทีมกงจู จังหวัดชุงช็องใต้โอลิมปิกฤดูร้อน 2004 โอลิมปิกฤดูร้อน 2004. พักเข้าแข่งขันให้แก่ทีมชาติเกาหลีในโอลิมปิกฤดูร้อน 2004 รายการยิงธนูบุคคลชาย โดยเขาได้ชนะในรอบแพ้คัดออกสามรอบแรกและเข้าสู่รอบควอเตอร์ไฟนอล ในรอบนี้เอง ที่เขาได้พบกับ ทิม คัดดิฮี จากประเทศออสเตรเลีย ซึ่งพักเป็นฝ่ายแพ้และพลาดรางวัลเหรียญทองแดงในท้ายที่สุดด้วยคะแนน 112-111 ของแมตช์การแข่งขันที่ 12 พักได้รับการจัดอันดับรวมที่อันดับห้าและเป็นผู้ครองสถิติยิงธนู 18 แมตช์ที่ 70 เมตร เขายิงได้ 173 คะแนน จากสถิติที่อาจเป็นได้ถึง 180 คะแนน เขายังเป็นนักกีฬาชาวเกาหลีที่ได้รับเหรียญทองจากรายการยิงธนูทีมชายในโอลิมปิกฤดูร้อน 2004 ด้วยเช่นกันโอลิมปิกฤดูร้อน 2008 โอลิมปิกฤดูร้อน 2008. ในโอลิมปิกฤดูร้อน 2008 ที่กรุงปักกิ่ง พักจบรอบการจัดอันดับของเขาที่ 676 คะแนน โดยทำคะแนนตามหลัง ควน เรเน เซร์ราโน อยู่สามคะแนน ซึ่งเขาอยู่ในอันดับสี่ในรอบดังกล่าว และในการแข่งขันรอบน็อคเอาท์เขาได้พบกับ ลูอิส เตรนินี ซึ่งเป็นนักยิงธนูชาวบราซิลในรอบแรกและสามารถเป็นฝ่ายชนะที่ 116-99 คะแนน ในรอบที่สอง พักได้พบกับคู่แข่งที่แข็งแกร่งมากอย่าง เกา เจิ้งเหว่ย โดยทำคะแนนได้ 111-110 คะแนน และผ่านเข้าไปพบกับ ราฟัล โอโบรโวลสกี โดยทำคะแนนได้ 113-105 คะแนนในรอบที่สาม โดยพักสามารถเข้าสู่รอบควอเตอร์ไฟนอลที่ซึ่งเขาและ ควน การ์โลส สตีเบนส์ ทำคะแนนเสมอกันที่ 108 แต้มและจำเป็นต้องต่อรอบพิเศษออกไป ในรอบนี้เองที่พักทำได้ 19 คะแนนในขณะที่สตีเบนส์ทำได้ 17 คะแนน ส่งผลให้พักเข้าสู่รอบเซมิไฟนอล ที่ซึ่งเขาได้พบกับผู้ชนะในรอบจัดอันดับที่แข็งแกร่งกว่าอย่างเซร์ราโน และในรอบไฟนอลเขาเป็นฝ่ายแพ้ต่อ วิคเตอร์ รูเบน อย่างเฉียดฉิวในการชิงเหรียญทอง โดยได้รับเหรียญเงินในท้ายที่สุดจากผลการแข่งขันที่ 113-112 คะแนน เขายังเข้าแข่งขันในรายการประเภททีมร่วมกับ อี ชังฮวาน และ อิม ดงฮยอน โดยเขาทำคะแนนในรอบจัดอันดับที่ 676 คะแนนร่วมกับ 670 คะแนนจากอิมและ 669 คะแนนจากอี ส่งผลให้ทีมเกาหลีอยู่ในอันดับแรกหลังเสร็จสิ้นรอบจัดอันดับ และสามารถฝ่าเข้าสู่รอบควอเตอร์ไฟนอล โดยทำคะแนนเฉือนทีมโปแลนด์ที่ 224-222 คะแนน และในรอบเซมิไฟนอลพวกเขาสามารถชนะทีมเจ้าภาพอย่างประเทศจีนด้วยคะแนน 221-218 และได้พบกับอิตาลีในรอบไฟนอล แต่แล้วเกาหลีก็เป็นฝ่ายครองชัยของรายการที่คะแนน 227-225</doc>
