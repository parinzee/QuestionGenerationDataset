<doc id="376769" url="https://th.wikipedia.org/wiki?curid=376769" title="พุ่มพวง (ภาพยนตร์)">พุ่มพวง (ภาพยนตร์) พุ่มพวง () เป็นภาพยนตร์ไทยที่ออกฉายในปี พ.ศ. 2554 กำกับโดยบัณฑิต ทองดี โดยเป็นเรื่องราวชีวิตของพุ่มพวง ดวงจันทร์ ราชินีลูกทุ่งของไทย โดยนำเค้าโครงจากชีวิตจริงและหนังสือเรื่อง "ดวงจันทร์ที่จากไป" ของ บินหลา สันกาลาคีรี นำแสดงโดย เปาวลี พรพิมล (ผู้ชนะในรายการแชมป์ ออฟ เดอะ แชมป์ ทางช่องแฟนทีวี), ณัฐวุฒิ สกิดใจ, วิทยา เจตะภัย, บุญโทน คนหนุ่ม ภาพยนตร์เรื่องนี้กำหนดเข้าฉายในวันที่ 21 กรกฎาคม พ.ศ. 2554 ภาพยนตร์ทำรายได้รวม 43.51 ล้านบาทเรื่องย่อ เรื่องย่อ. ผึ้ง (รับบทโดย เปาวลี พรพิมล) เกิดและโตที่ จ.สุพรรณบุรี ด้วยฐานะทางบ้านยากจน เรียนจบเพียงแค่ชั้น ป.2 แต่มีความฝันอยากเป็นนักร้องที่มีชื่อเสียงโด่งดัง เธอจึงตัดสินใจเดินทางออกตามหาความฝัน ด้วยการมุ่งหน้าเข้ามาเผชิญโชคในเมืองกรุง ผึ้งเริ่มต้นจากตำแหน่งหางเครื่องในวงดนตรีของ ครูไวพจน์ เพชรสุพรรณ (รับบทโดย บุญโทน คนหนุ่ม) จนได้พบรักกับธีระพล แสนสุข (รับบทโดย ณัฐวุฒิ สกิดใจ) นักดนตรีเป่าแซกโซโฟนในวง และทำให้ความฝันอยากเป็นนักร้องกลับฝันสลาย เพราะความรักของทั้งคู่เป็นตัวก่อเหตุให้โดนไล่ออกจากวงไวพจน์ ทั้งคู่ยอมอดทน ฝ่าฟันอุปสรรคต่อสู้กับชีวิตที่ต้องดิ้นรนเอาตัวรอดอย่างยากลำบาก จนเมื่อได้พบกับครูมนต์ เมืองเหนือ (รับบทโดย วิทยา เจตะภัย) ผึ้งขอฝากตัวเป็นศิษย์ ครูมนต์จึงตั้งชื่อใหม่ให้เป็น "พุ่มพวง ดวงจันทร์"นักแสดงนักแสดง. - เปาวลี พรพิมล รับบทเป็น ผึ้ง, พุ่มพวง ดวงจันทร์ - ณัฐวุฒิ สกิดใจ รับบทเป็น ธีระพล แสนสุข - วิทยา เจตะภัย รับบทเป็น ครูมนต์ เมืองเหนือ - บุญโทน คนหนุ่ม รับบทเป็น ไวพจน์ เพชรสุพรรณ - กิตติ เชี่ยววงศ์กุล รับบทเป็น วิทวัส สุนทรวิเนตร์ - ครีม ธิธาชา รับบทเป็น น้ำหวาน หลานย่าโม - เรืองฤทธิ์ วิสมล รับบทเป็น ไกรสร แสงอนันต์ทีมงานทีมงาน. - ควบคุมการสร้าง - ปรัชญา ปิ่นแก้ว, อรุณี ศรีสุข - ร่วมควบคุมการสร้าง - ศิตา วอสเบียน - ผู้ช่วยควบคุมการสร้าง - คำหอม ศรีนอก - กำกับภาพยนตร์- บัณฑิต ทองดี - บทภาพยนตร์ - บินหลา สันกาลาคีรี, พัฒนะ จิรวงศ์ - กำกับภาพ - นิกร ศรีพงศ์วรกุล - กำกับศิลป์ - ถิรนันท์ จันทคัต - ออกแบบงานสร้าง - ดุสิต ญาปกะวงศ์ - ออกแบบเครื่องแต่งกาย - เอกศิษฏ์ มีประเสริฐกุลงานสร้างเพลงประกอบเพลงประกอบ. - นักร้องบ้านนอก - ขับร้องโดย เปาวลี พรพิมล - โลกของผึ้ง - ขับร้องโดย เปาวลี พรพิมล - แก้วรอพี่ - ขับร้องโดย เปาวลี พรพิมล - ตั๊กแตนผูกโบว์ - ขับร้องโดย เปาวลี พรพิมล - หนูไม่รู้ - ขับร้องโดย เปาวลี พรพิมล - ผู้ชายในฝัน - ขับร้องโดย เปาวลี พรพิมล - ดาวเรืองดาวโรย - ขับร้องโดย เปาวลี พรพิมล - สาวนาสั่งแฟน - ขับร้องโดย เปาวลี พรพิมล - กระแซะเข้ามาซิ - ขับร้องโดย เปาวลี พรพิมล - ห่างหน่อยถอยนิด - ขับร้องโดย เปาวลี พรพิมล</doc>
