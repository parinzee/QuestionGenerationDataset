<doc id="202904" url="https://th.wikipedia.org/wiki?curid=202904" title="อัลลอหุ อักบัร (เพลงชาติ)">อัลลอหุ อักบัร (เพลงชาติ) อัลลอหุ อักบัร (ภาษาอาหรับ: الله أكبر‎), Allahu Akbar; แปลว่า อัลลอหฺ (พระเจ้า) ทรงยิ่งใหญ่ที่สุด) เป็นชื่อเพลงชาติของประเทศสาธารณรัฐสังคมนิยมประชาชนอาหรับลิเบีย เพลงนี้เดิมเป็นเพลงปลุกใจเพลงหนึ่งของอียิปต์ ซึ่งเป็นที่นิยมทั่วไปในประเทศอียิปต์และซีเรียในช่วงสงครามคลองสุเอซ พ.ศ. 2499 ประพันธ์ทำนองโดย อับดุลลา ชามส์ เอล-ดิน (Abdalla Shams El-Din) เนื้อร้องโดย มาห์มุด เอล-เชอริฟ (Mahmoud El-Sherif) ประธานาธิบดีมูอัมมาร์ อัล-กัดดาฟี แห่งลิเบีย ได้ประกาศให้เพลงนี้เป็นเพลงชาติอย่างเป็นทางการของลิเบียเมื่อ 1 กันยายน พ.ศ. 2512 เพื่อแสดงจุดยืนที่มุ่งหวังจะเห็นโลกอาหรับมีความเป็นเอกภาพ เมื่อลิเบียตัดความสัมพันธ์กับอียิปต์ในปี พ.ศ. 2522 เพลง "อัลลอหุ อักบัร" ก็ยังคงใช้ในฐานะเพลงชาติลิเบียอยู่เช่นเดิม แต่ไม่มีการกล่าวถึงที่มาของเพลงซึ่งมาจากอียิปต์โดยรัฐบาลลิเบียอีกต่อไปเนื้อร้อง</doc>
