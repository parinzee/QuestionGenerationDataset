<doc id="340998" url="https://th.wikipedia.org/wiki?curid=340998" title="โฟร์แชร์">โฟร์แชร์ 4shared คือบริษัทผู้ให้ บริการเก็บรักษาและแบ่งปันไฟล์ ซึ่งก่อตั้งขึ้นในปี พ.ศ. 2548 ในประเทศยูเครน โดยมีผู้ก่อตั้งสองคนได้แก่ อเล็กซ์ ลุนคอฟ และเซอร์กี้ ชัดนอฟสกี ปัจจุบัน 4shared มีผู้ใช้ทั้งสิ้น 10,500,000 คน และมีผู้เข้าชมเว็บไซต์จำนวน 11,000,222 คนต่อวัน มีผู้ใช้ฝากไฟล์ไว้จำนวน 940 TB และมีการแลกเปลี่ยนข้อมูลจำนวน 317 TB เป็นประจำทุกวัน ไฟล์สี่ประเภทหลักๆ ที่เว็บไซต์เก็บรักษา แบ่งปัน และค้นหา ได้แก่ วิดีโอ เพลง รูปภาพ และหนังสือการใช้งาน การใช้งาน. 4shared อนุญาตให้ผู้ใช้ อัปโหลด และ ดาวน์โหลด ไฟล์ด้วย เว็บเบราว์เซอร์ ใดก็ได้ ผู้ใช้ที่ลงทะเบียนขั้นต้นจะสามารถอัปโหลดไฟล์ไปยังบัญชีของตนเองได้ 10240 MB และเมื่อทำการยืนยันการลงทะเบียนผ่านทางอีเมลเรียบร้อยแล้ว ผู้ใช้จะได้รับพื้นที่จัดเก็บไฟล์เพิ่มขึ้นเป็น 15 GB ในขณะที่ผู้ใช้ระดับพรีเมียมจะได้รับพื้นที่จัดเก็บไฟล์สูงสุด 100 GB หลังจากที่อัปโหลดไฟล์เสร็จสมบูรณ์ ผู้ใช้จะได้รับ URL ที่ไม่ซ้ำกัน เพื่อให้บุคคลอื่นสามารถเข้ามา ดาวน์โหลด ไฟล์ดังกล่าวได้ เว็บไซต์จะเก็บรักษาไฟล์ที่ถูกอัพโ หลดไว้ ตราบเท่าที่ผู้ใช้ทำการล็อกอินเข้าสู่บัญชีของตนเองอย่างน้อย ทุกๆ 30 วัน หรือมีการดาวน์โหลดไฟล์ในบัญชีของผู้ใช้อย่างน้อย 1 ไฟล์ทุกๆ 30 วัน ในขณะที่บัญชีพรีเมียมจะไม่มีวันหมดอายุ ตราบใดที่ผู้ใช้ยังมีสถานะเป็นสมาชิกระดับพรีเมียมอยู่ ส่วนต่อประสานกับผู้ใช้จะคล้ายคลึงกับเมนูมาตรฐานของ windows explorer. ผู้ใช้ที่ไม่ลงทะเบียนกับเว็บไซต์จะต้องรอคิวดาวน์โหลดไฟล์ 20 นาที (ไม่จำเป็นต้องกรอก CAPTCHA) และสามารถเริ่มการดาวน์โหลดไฟล์หลายไฟล์ได้พร้อมๆกันคุณสมบัติ คุณสมบัติ. ผู้ใช้สามารถให้คะแนนไฟล์ (คะแนนสูงสุดคือ 5 ดาว) แบ่งปันไฟล์กับเว็บไซต์สื่อสังคมต่างๆ หรือแม้แต่แสดงความคิดเห็นเกี่ยวกับไฟล์ได้ ผู้ใช้แต่ละคนจะมีหน้าแสดงสถิติการทำกิจกรรมเป็นของตนเอง โดยผู้ใช้สามารถเข้าไปปรับแต่งรูปแบบของหน้าสถิติได้ตามต้องการ นอกจากนี้ ผู้ใช้ยังสามารถสมัครเป็นสมาชิกของบัญชีผู้ใช้อื่นๆ เพื่อติดตามเรื่องราวอัปเดตของผู้ใช้คนดังกล่าวได้อีกด้วย ซึ่งคุณสมบัตินี้ของเว็บไซต์จะคล้ายคลึงกับคุณสมบัติที่เห็นบน Facebook และ Twitter 4shared มีระบบค้นหาไฟล์ ซึ่งทำให้ผู้ใช้สามารถเลือกรูปแบบไฟล์ที่ต้องการค้นหาได้ เช่น ไฟล์เสียง ไฟล์วิดีโอ ไฟล์กราฟิก ไฟล์บีบอัด ไฟล์ข้อความ ไฟล์โปรแกรม ไฟล์สำหรับโทรศัพท์มือถือ เป็นต้นซอฟต์แวร์4shared Desktop ซอฟต์แวร์. 4shared Desktop. 4shared Desktop คือโปรแกรมช่วยดาวน์โหลด/อัปโหลดที่รองรับการทำงานแบบ “ลากแล้วปล่อย” และเพิ่มทางเลือกพิเศษให้แก่เมนูมาตรฐานของ Windows ที่จะปรากฏเมื่อผู้ใช้ทำการคลิกขวาที่ไฟล์ โปรแกรมนี้ยังรองรับการอัปโหลดไฟล์แบบหลายไฟล์พร้อมๆ กัน การซิงค์ข้อมูล (ทำงานในโหมดเบต้า) รวมถึงการปกป้องไฟล์ด้วยรหัสผ่านซึ่งผู้ใช้สามารถเลือกใช้คุณสมบัตินี้หรือไม่ก็ได้ โดยโปรแกรมนี้จะสามารถใช้งานกับระบบปฏิบัติการ Microsoft Windows เท่านั้น4shared Mobile 4shared Mobile. 4shared Mobile คือโปรแกรมที่คล้ายคลึงกับ 4shared Desktop ช่วยให้ผู้ใช้โทรศัพท์มือถือระบบปฏิบัติการ Symbian OS และผู้ใช้ iPhone สามารถเข้าถึงบัญชีของตนเอง บริหารจัดการไฟล์ และค้นหาไฟล์ใหม่ๆ ได้ทันที ผู้ใช้สามารถสร้างรายชื่อไฟล์โปรดเพื่อการเข้าถึงไฟล์เหล่านั้นอย่างรวดเร็ว สามารถจัดไฟล์ประเภทเดียวกันให้อยู่ในโฟลเดอร์เดียวกันได้ และอื่นๆ อีกมากมาย ref>Techie Buzz เกี่ยวกับ 4shared4shared Toolbar 4shared Toolbar. 4shared ยังได้สร้างแถบเครื่องมือ (Toolbar) สำหรับ Internet Explorer Firefox. ขึ้นมาอีกด้วย แอปพลิเคชันนี้จะทำให้ผู้ใช้สามารถเข้าถึงบัญชี 4shared ของตนเอง ค้นหาไฟล์ และเข้าสู่เว็บไซต์สื่อสังคมต่างๆ ได้โดยตรง นอกจากนี้ 4shared Toolbar ยังทำผู้ใช้สามารถดูโทรทัศน์ดิจิตอล ฟังเพลงจากสถานีวิทยุ ตรวจสอบพยากรณ์อากาศในท้องถิ่นของตนเอง ฯลฯเงื่อนไขการใช้งานและนโยบายว่าด้วยการเก็บรักษาข้อมูลส่วนบุคคล เงื่อนไขการใช้งานและนโยบายว่าด้วยการเก็บรักษาข้อมูลส่วนบุคคล. 4shared คือเครื่องหมายทางการค้าอย่างเป็นทางการ กิจกรรมทั้งหมดของผู้ใช้ 4shared จะได้รับการควบคุมดูแลตามเงื่อนไขการใช้งานและนโยบายว่าด้วยการเก็บรักษาข้อมูลส่วนบุคคลของ ปฏิบัติตาม Digital Millennium Copyright Act ("DMCA"). 4shared ร่วมมือกับ APCM – Associacao Anti-Pirataria Cinema e Musica, Gameloft GrayZone Inc (Rhino Entertainment, Warner Strategic Marketig), Kogan Page, Linotype GmbH, Pearson Education, Publishers-antipiracy.net, RIAA, Websheriff, Microsoft, Needlework Designers, Graf Records, FiveWin, ADM Records, MG/Curb Records, Cassandra Clare, Apple, ฯลฯ 4shared มอบบัญชีสำหรับจัดเก็บไฟล์ที่ถูกกฎหมายเท่านั้น ถึงแม้ว่า 4shared จะไม่มีหน้าที่ตรวจสอบเนื้อหาของไฟล์ในบัญชีผู้ใช้ แต่ 4shared ขอสงวนสิทธิ์ในการตรวจสอบไฟล์ใดๆ ที่ต้องสงสัยว่าละเมิดต่อเงื่อนไขการใช้งานของ 4shared รวมถึงการลบเนื้อหาที่มีลักษณะดังกล่าว และระงับหรือเพิกถอนบัญชีของผู้ใช้ที่ละเมิดสิทธิทรัพย์สินทางปัญญาของผู้อื่น หรือบัญชีของผู้ใช้ที่อาจทำให้ 4shared ต้องรับผิดทางแพ่งหรือทางอาญาภาษา ภาษา. ภาษาที่ใช้งานในเว็บไซต์มี 15 ภาษา ได้แก่ อาหรับ จีน อังกฤษ ฝรั่งเศส อิตาลี ญี่ปุ่น เกาหลี มาเลเซีย โปแลนด์ โปรตุเกส รัสเซีย สเปน ไทย ตุรกี และเวียดนาม</doc>
