<doc id="934615" url="https://th.wikipedia.org/wiki?curid=934615" title="จักรพรรดินีโต้ว (จักรพรรดิฮั่นจาง)">จักรพรรดินีโต้ว (จักรพรรดิฮั่นจาง) จักรพรรดินีโต้ว (竇皇后; ชื่อตัวไม่ทราบ; สิ้นพระชนม์ ค.ศ. 97) ฐานันดรศักดิ์ จักรพรรดินีจางเต๋อ (章德皇后) เป็นจักรพรรดินีช่วงราชวงศ์ฮั่น เป็นมเหสีของจักรพรรดิฮั่นจาง (漢章帝) มีอิทธิพลมากในรัชกาลของพระสวามี และยิ่งทวีอิทธิพลเมื่อได้ขึ้นเป็นพระพันปีสำเร็จราชการแทนจักรพรรดิฮั่นเหอ (漢和帝) พระโอรสบุญธรรมที่สืบราชย์ต่อจากพระสวามี ส่งผลให้พระญาติพระวงศ์ โดยเฉพาะโต้ว เซี่ยน (窦宪) พี่ชายของพระนาง มีอำนาจมาก จนกระทั่งถูกจักรพรรดิฮั่นเหอล้มล้างโดยการยึดอำนาจใน ค.ศ. 92 พระนางพ้นจากอำนาจ แต่ยังไม่สิ้นความเคารพนับถือจากสาธารณชน</doc>
