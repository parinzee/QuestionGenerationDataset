<doc id="39227" url="https://th.wikipedia.org/wiki?curid=39227" title="ดอร์ทมุนท์">ดอร์ทมุนท์ ดอร์ทมุนท์ () เป็นเมืองในประเทศเยอรมนี ตั้งอยู่ในเขตบุนเดสแลนด์ รัฐนอร์ทไรน์-เวสต์ฟาเลีย มีประชากรประมาณ 587,830 คน (ข้อมูลปี 2005) ดอร์ทมุนท์เป็นบ้านของสโมสรฟุตบอลโบรุสซีอาดอร์ทมุนท์ (BVB 09) ซึ่งเตะในสนาม Signal Iduna Park (ชื่อเดิมคือ Westfalenstadion) ซึ่งเปิดใช้ครั้งแรกเมื่อ ค.ศ. 1974 ปัจจุบันเป็นสนามฟุตบอลที่ใหญ่ที่สุดในเยอรมนี จุผู้ชมได้ 82,932 คน เคยใช้จัดการแข่งขันฟุตบอลโลก ปี 1974 และ ฟุตบอลโลก 2006 ดอร์ทมุนท์ได้ชื่อว่าเป็น "เมืองหลวงสีเขียว" ของแคว้นเวสต์ฟาเลีย เนื่องจากพื้นที่โดยรอบประกอบไปด้วยป่าไม้ สวน และลำธารเป็นจำนวนมาก ซึ่งขัดแย้งกับประวัติศาสตร์ของพื้นที่แถบนี้ที่เคยเป็นเหมืองถ่านหินและเหล็กกล้ามาก่อน</doc>
