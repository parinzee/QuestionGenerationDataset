<doc id="277143" url="https://th.wikipedia.org/wiki?curid=277143" title="หอแต๋วแตก แหกกระเจิง">หอแต๋วแตก แหกกระเจิง หอแต๋วแตก แหกกระเจิง เป็นภาพยนตร์ไทย เป็นภาพยนตร์ภาคที่ 2 ในภาพยนตร์ชุดหอแต๋วแตก ผลงานกำกับของพจน์ อานนท์ แต่ภาคนี้สร้างโดย พระนครฟิล์ม นำแสดงโดยจาตุรงค์ พลบูรณ์ เอกชัย ศรีวิชัย ยิ่งศักดิ์ จงเลิศเจษฎาวงศ์ ตุ๊กกี้ ชิงร้อยชิงล้าน ติ๊ก กลิ่นสี โก๊ะตี๋ อารามบอย วีรดิษฐ์ ศรีมาลัย อภิญญา สกุลเจริญสุข และวราภัทร์ เพชรสถิต มีเรื่องราวต่อเนื่องกัน ที่ได้ย้ายหอใหม่ ออกฉายเมื่อวันที่ 1 ตุลาคม พ.ศ. 2552 สถานที่ถ่ายทำ ถ่ายทำที่ร้านปาปาย่า ซอยลาดพร้าว 55/2 ส่วนหอถ่ายทำแถวย่านสาทร และฉากบ้านเก่าถ่ายทำที่อยุธยา ใช้เวลาถ่ายทำ 2 เดือน เริ่มถ่ายปลายเดือนมิถุนายน 2552 ภาพยนตร์ทำรายได้ 56.52 ล้านบาทเรื่องย่อ เรื่องย่อ. หลังจากที่ ผีน้ำนิ่ง ตามจองล้างจองผลาญจนคนในหอพักของกระเทยสามพี่น้อง เจ๊แต๋ว หรือ พัชราภา (จาตุรงค์ พลบูรณ์), เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) อยู่ไม่ได้จึงต้องย้ายหนีกันหมด รวมถึงกระเทยสามพี่น้องด้วยที่ต้องย้ายหนีระหกระเหินมาเซ้งหอพักแห่งใหม่เพื่อทำกิจการหอพักต่อไป แต่เหมือนหนีเสือปะจระเข้ ที่หอพักแห่งใหม่ สามกระเทยต้องผจญกับผีนางรำที่ชื่อ อุษามณี (ตุ๊กกี้ ชิงร้อยชิงล้าน) และ ตรีชฎา(อภิญญา สกุลเจริญสุข) กระเทยสามพี่น้องพร้อมใจกันเล่นผีถ้วยแก้วหวังเรียก แพนเค้ก (โก๊ะตี๋ อารามบอย) ให้มาช่วยปราบผีอุษามณี แต่ด้วยดีกรีความเก๋าตายมานานกว่าของผีอุษามณี ทำให้ผีแพนเค้กไม่สามารถช่วยได้ ความวุ่นวายอลหม่านปนเสียงฮาจึงเกิดขึ้นนักแสดงนักแสดง. - จาตุรงค์ พลบูรณ์ รับบท เจ๊แต๋ว หรือ พัชราภา - ยิ่งศักดิ์ จงเลิศเจษฎาวงศ์ รับบท เจ๊การ์ตูน - เอกชัย ศรีวิชัย รับบท เจ๊มดดำ หรือเฌอมาลย์ - โก๊ะตี๋ อารามบอย รับบท แพนเค้ก - โก๊ะตี๋ อารามบอย รับบท แพนด้า - ตุ๊กกี้ ชิงร้อยชิงล้าน รับบท อุษามณี - ติ๊ก กลิ่นสี รับบท พยูน และคุณหญิงพยูน - แอนนา ชวนชื่น รับบท เจ๊อารียา - วีรดิษฐ์ ศรีมาลัย รับบท ท่านเจ้าคุณราชวรดิษฐ์ และทิดโคยหรือนะโม (ลูกของเจ๊แต๋ว หรือพัชราภา) - วราภัทร์ เพชรสถิต รับบท พู่กัน - อภิญญา สกุลเจริญสุข รับบท ตรีชฎา - ลีนา จังจรรจา รับบท หมอปราบผี(รับเชิญ) - เจษฎ์พิพัฒ ติละพรพัฒน์ รับบท ต้นไม้ - ภูมิมสิทธิ์ ตั้งพินิจการ รับบท คิก - ปฐมทัตน์ สุดประเสริฐ รับบท จูเนียร์ - ปรัชญ์ ศิระวนาดร รับบท เพชร - ฐิติกร มันตาดิลก รับบท โจ๋ - อดิพงษ์ พันละแหง รับบท เบลเบลงานสร้าง งานสร้าง. พจน์ อานนท์ กำกับภาพยนตร์เรื่องใหม่เรื่อง หอแต๋วแตกแหกกระเจิง เป็นภาค 2 ของ หอแต๋วแตก นักแสดงที่ถูกเสนอชื่อให้เพิ่มเข้ามาเพื่อสร้างสีสันให้กับเรื่องนี้ ตุ๊กกี้ ชิงร้อยชิงล้าน และแน่นอนบทที่ได้รับ ไม่ใช่เพียงเอาชื่อมาโปรโมทขายหนังเฉย ๆ เพราะพจน์ อานนท์ เขียนบท ผีอุษามณี ขึ้นมาเพื่อมอบให้ตุ๊กกี้โดยเฉพาะ และที่สำคัญไปกว่านั้น ผีอุษามณีคือตัวดำเนินเรื่องของหอแต๋วแตกแหกกระเจิง เลยก็ว่าได้ งานนี้นักแสดงตื่นเต้นฮือฮากันใหญ่ พอรู้ว่าจะได้เล่นพีเรียดแต่งตัวย้อนยุคเป็นนางทาส หลายคนอาจจะคิดว่ายากแน่ แต่เหล่านักแสดงในเรื่องหอแต๋วแตก พูดเป็นเสียงเดียวกันว่าง่ายมาก เพราะชุดปกติที่ใช้ถ่ายทำในเรื่องนี้ ยากทั้งเสื้อผ้า หน้า ผม เพราะเจ๊ ๆ ชาวหอต้องแต่งตัวย้อนแฟชั่นไปสมัยเพชรา เชาวราษฎร์ ซึ่งใช้เวลาในการแต่งองค์ทรงเครื่องกันทีนานหลายชั่วโมง</doc>
