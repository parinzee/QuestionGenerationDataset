<doc id="210729" url="https://th.wikipedia.org/wiki?curid=210729" title="วิกทอเรีย เบคแคม">วิกทอเรีย เบคแคม วิกทอเรีย แคโรไลน์ เบคแคม () นามสกุลเดิม อดัมส์ เกิดเมื่อวันที่ 17 เมษายน ค.ศ. 1974 เป็นนักร้อง นักเต้น นักออกแบบแฟชั่น นักเขียน นักธุรกิจ นักแสดง และนางแบบ ชาวอังกฤษ เธอประสบความสำเร็จ มีชื่อเสียงในทศวรรษ 1990 กับวงป็อปหญิงล้วนที่ชื่อ สไปซ์เกิร์ลส ในฉายา พ็อช สไปซ์ และยังเป็นชื่อเล่นที่สื่อแท็บลอยด์อังกฤษเรียก หลังจากที่วงสไปซ์เกิร์ลสได้แยกย้ายกันไป วิกทอเรียไม่ได้จริงจังกับการทำเพลงป็อป เธอมีซิงเกิ้ลท็อปเท็นในสหราชอาณาจักร 10 เพลง มีซิงเกิ้ลแรกที่ออกมาคือ "Out of Your Mind" ติดชาร์ทอันดับ 2 ในยูเคซิงเกิ้ลชาร์ส และถือเป็นอันดับซิงเกิ้ลสูงสุดของเธอจนถึงปัจจุบันนี้ โดยเธอเซ็นสัญญาการทำอัลบั้มเพลงกับ Virgin Records และ Telstar Records วิกทอเรียเป็นที่รู้จักในระดับนานาชาติ เธอมีผลงานด้านแฟชั่น การออกแบบไลน์ของยีนส์ยี่ห้อ Rock & Republic และต่อมาออกแผนในแบรนด์ของเธอเองที่ชื่อ dVb Style เธอยังได้ออกแว่นตากันแดดและน้ำหอมของเธอเองในชื่อ Intimately Beckham ที่ออกจำหน่ายในสหราชอาณาจักรและสหรัฐอเมริกา และเธอยังร่วมกับร้านในญี่ปุ่นที่ชื่อ Samantha Thavasa เธอออกกระเป๋าถือและอัญมณี นอกจากนี้ยังออกหนังสือสองเล่มที่มีติดหนังสือยอดนิยม ในหนังสืออัตชีวประวัติตัวเธอ และคู่มือแฟชั่นอีกเล่ม ทางด้านผลงานโทรทัศน์ เธอมีสารคดีและรายการเรียลลิตี้เกี่ยวกับตัวเธอเอง ถึง 5 รายการ ซึ่งรวมถึงรายการ Being Victoria Beckham และ The Real Beckhams รายการสารคดีสุดท้ายถึงปัจจุบันนี้คือรายการ Victoria Beckham: Coming to America ที่เป็นเรื่องราวเกี่ยวกับเรื่องที่เธอย้ายไปสหรัฐอเมริกากับครอบครัวในปี 2007 เธอยังมีส่วนร่วมในรายการซีรีส์ทางโทรทัศน์ของสถานีโทรทัศน์อเมริกัน ที่ชื่อ Ugly Betty และยังเป็นคณะกรรมการรับเชิญใน Project Runway เธอแต่งงานกับนักฟุตบอลชาวอังกฤษที่ชื่อ เดวิด เบคแคม และมีบุตรชายร่วมกัน 3 คนและบุตรสาว 1 คน ทั้งคู่มีทรัพย์สินร่วมกับประมาณ 112 ล้านปอนด์</doc>
