<doc id="945669" url="https://th.wikipedia.org/wiki?curid=945669" title="ศิลปศาสตรบัณฑิต">ศิลปศาสตรบัณฑิต ศิลปศาสตรบัณฑิต (ศศ.บ., BA หรือ AB จาก baccalaureus artium และ artium baccalaureus ในภาษาละติน) คือปริญญาทางวิชาการที่ได้รับจากหลักสูตรในระดับปริญญาตรี ในสาขาศิลปศาสตร์ วิทยาศาสตร์ หรือทั้งคู่ หลักสูตรศิลปศาสตรบัณฑิตโดยทั่วไปใช้เวลาสามถึงสี่ปีขึ้นอยู่กับประเทศ สถาบัน และความเชี่ยวชาญเฉพาะ วิชาเอก หรือวิชาโท คำว่า baccalaureus (bacca หมายถึง เบอร์รี และ laureus หมายถึง "ของใบกระวาน" จากภาษาละติน) ไม่ควรสับสนกับ baccalaureatus (แปลว่า "คทาเคลือบทองคำ" จากคำว่า bacum และ aureatus ในภาษาละติน) ซึ่งมาจากการศึกษาหนึ่งถึงสองปีหลังปริญญาตรี ศิลปศาสตรบัณฑิตด้วยเกียรตินิยม (Baccalaureatus in Artibus Cum Honore) ในบางประเทศ ประกาศนียบัตรโดยทั่วไปประกอบด้วยชื่อของสถาบัน ลายเซ็นเจ้าหน้าที่ของสถาบัน (โดยทั่วไปเป็นอธิการบดีของของมหาวิทยาลัยเช่นเดียวกับคณบดีของวิทยาลัยร่วม) ประเภทของปริญญา การมอบสิทธิ และสถานที่ที่ได้รับปริญญา ประกาศนียบัตรโดยทั่วไปจะพิมพ์ลงบนกระดาษคุณภาพสูงหรือแผ่นหนัง สถาบันแต่ละแห่งจะกำหนดตัวย่อพิเศษสำหรับปริญญาของตน ศิลปศาสตรบัณฑิตโดยปกติจะสำเร็จการศึกษาในระยะเวลาสี่ปีในอัฟกานิสถาน เลบานอน อาร์เมเนีย เคนยา แคนาดา กรีซ บังคลาเทศ อาเซอร์ไบจาน อียิปต์ อิหร่าน ญี่ปุ่น คาซัคสถาน ลิทัวเนีย ไนจีเรีย เซอร์เบีย สเปน ปากีสถาน ฟิลิปปินส์ ไทย รัสเซีย ไอร์แลนด์ เกาหลีใต้ อิรัก คูเวต ตุรกี ฮ่องกง สหรัฐ และส่วนใหญ่ในทวีปอเมริกา สำเร็จการศึกษาโดยทั่วไปเป็นระยะเวลาสามปีในสหภาพยุโรปเกือบทั้งหมดและแอลเบเนีย ออสเตรเลีย บอสเนียและเฮอร์เซโกวีนา อินเดีย อิสราเอล นิวซีแลนด์ ไอซ์แลนด์ นอร์เวย์ สิงคโปร์ แคริบเบียน แอฟริกาใต้ สวิตเซอร์แลนด์ และจังหวัดของรัฐควิเบกในแคนาดา ในปากีสถานศิลปศาสตรบัณฑิตสามารถสำเร็จการศึกษาในสองปีโดยได้รับเป็นปริญญาภายนอกสหราชอาณาจักรและไอร์แลนด์ สหราชอาณาจักรและไอร์แลนด์. ในสหราชอาณาจักร (ไม่รวมสกอตแลนด์) และไอร์แลนด์ ปริญญาหลักสูตรขั้นแรกโดยปกติใช้เวลาสามปีแต่การกำหนดชื่อแตกต่างกันไป ช่วงศตวรรษที่ 19 และภายหลังมหาวิทยาลัยมักจะแยกความแตกต่างระหว่างสาขาศิลปศาสตร์และวิทยาศาสตร์ด้วยการมอบปริญญาศิลปศาสตรบัณฑิตหรือวิทยาศาสตรบัณฑิต อย่างไรก็ตามบางมหาวิทยาลัยที่เก่าแก่หรือมหาวิทยาลัยโบราณเช่น ออกซฟอร์ด เคมบริดจ์ และดับลินมีธรรมเนียมในการมอบปริญญาศิลปศาสตรบัณฑิตในระดับปริญญาตรีที่สำเร็จการศึกษาในการสอบครั้งสุดท้าย เช่น ไตรพอสส่วนที่สอง (Part II Tripos) ของเคมบริดจ์ ไฟนอลออเนอร์สสกูลส์ (Final Honour Schools) ของออกซฟอร์ด มอเดอเรเตอร์ชิป (Moderatorship) ของดับลินในสาขาส่วนใหญ่รวมทั้งวิทยาศาสตร์ กลุ่มมหาวิทยาลัยแผ่นกระจกบางแห่งซึ่งจัดตั้งใหม่ในช่วงทศวรรษ 1960 เช่น ยอร์ก และแลนคาสเตอร์ ตามรอยขนบธรรมเนียมของออกซฟอร์ดและเคมบริดจ์โดยการมอบปริญญาศิลปศาสตรบัณฑิตในทุกสาขาวิชา แต่ได้เปลี่ยนไปมอบปริญญาวิทยาศาสตรบัณฑิตในสาขาวิชาทางวิทยาศาสตร์ ปริญญาศิลปศาสตรมหาบัณฑิตสามารถอ้างร้องขอได้ใน 21 เงื่อนไขหลังจากการสมัครเข้าเป็นนักศึกษาที่ออกซฟอร์ด เคมบริดจ์ และดับลิน หลายศตวรรษที่ผ่านมาปริญญาตรีเป็นขั้นตอนระยะกลางและมอบสำหรับการดำเนินงานภายหลังจากโรงเรียนมัธยมศึกษา ชื่อของการสอบครั้งสุดท้ายในโรงเรียนมัธยมศึกษาในฝรั่งเศสและสเปน (และเพิ่มขึ้นในสหราชอาณาจักร - International Baccalaureate) คือ le Baccalauréat และ el Bachillerato ตามลำดับ มหาวิทยาลัยโบราณแห่งสกอตแลนด์มอบปริญญาศิลปศาสตรมหาบัณฑิตให้กับผู้สำเร็จการศึกษาในสาขาวิชามนุษยศาสตร์หรือศิลปศาสตร์ แต่ให้วิทยาศาสตรบัณฑิตแก่ผู้สำเร็จการศึกษาในสาขาหลักสูตรนี้ใช้เวลาสี่ปีสำหรับปริญญาเกียรตินิยมและสามปีสำหรับหลักสูตรทั่วไป ในสกอตแลนด์มีความเป็นไปได้ที่จะเลือกปริญญาปกติมากกว่าอันดับที่ต่ำกว่าเกียรตินิยมอันดับสาม (ตัวอย่างเช่น ศิลปศาสตรบัณฑิต 3 ระดับ คือ distinction, merit หรือ pass) ศิลปศาสตรบัณฑิตมีสิทธิ์ได้รับปริญญาในระดับปริญญาทั่วไปและศิลปศาสตรบัณฑิต (เกียรตินิยม) สำหรับปริญญาเกียรตินิยม นักศึกษาที่จบการศึกษาด้วยเกียรตินิยมบางครั้งสามารถที่จะเพิ่มชื่อ '(เกียรตินิยม)' '(Hon)' หรือ '(Hons)' หลังจากชื่อย่อของปริญญาในวงเล็บ ปริญญาเกียรตินิยมจะได้รับจากหนึ่งในสี่ชั้นขึ้นอยู่กับคะแนนที่ได้รับในการประเมินผลขั้นสุดท้ายและการสอบ นักเรียนหัวกะทิจะได้รับปริญญาเกียรตินิยมอันดับหนึ่ง รองลงมาคือเกียรตินิยมอันดับสอง (มักถูกเรียกว่า 2:1) ต่ำกว่าเกียรตินิยมอันดับสอง (มักถูกเรียกว่า 2:2) และผู้ที่มีคะแนนต่ำสุดจะได้รับเกียรตินิยมอันดับสาม ระดับสามัญหรือไม่จำแนกปริญญา (ซึ่งไม่ได้ให้ผู้สำเร็จการศึกษาสามารถเพิ่ม '(เกียรตินิยม)' ได้) อาจได้รับหากนักศึกษาได้เรียนหลักสูตรปริญญาเกียรตินิยมเต็มเวลาแต่ยังไม่สามารถรับได้ซึ่งจำเป็นต้องผ่านเพียงพอที่จะได้รับเกียรตินิยมอันดับสาม โดยปกติแล้วปริญญาเหล่านี้ไม่มีความจำเป็นสำหรับการทำดุษฎีนิพนธ์ในปีสุดท้าย</doc>
