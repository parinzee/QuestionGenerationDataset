<doc id="198503" url="https://th.wikipedia.org/wiki?curid=198503" title="เอ็นเอ็มอี">เอ็นเอ็มอี นิวมิวสิกเอกซ์เพรส ( หรือย่อเป็น เอ็นเอ็มอี ()) เป็นนิตยสารดนตรีในสหราชอาณาจักร ออกเป็นรายสัปดาห์ตั้งแต่เดือนมีนาคม 1952 นิตยสารมีเนื้อหาส่วนใหญ่เกี่ยวกับดนตรีแนวร็อก อัลเทอร์นาทีฟ และอินดี และเป็นนิตยสารฉบับแรกของสหราชอาณาจักรที่รวมมีชาร์ตซิงเกิลไว้ในฉบับวันที่ 14 พฤศจิกายน ค.ศ. 1952 ยุครุ่งเรืองของนิตยสารคือในยุค 1970 โดยเป็นนิตยสารดนตรีของอังกฤษที่ขายดีที่สุดในช่วงนั้น ตั้งแต่ปี 1972-1976 ได้ร่วมใช้การเขียนแบบกอนโซ (Gonzo journalism) ต่อมาเริ่มเขียนงานเกี่ยวกับงานพังก์ร็อก โดยมีนักเขียนอย่างจูลี เบอร์ชิลล์ พอล มอร์ลีย์ โทนี พาร์สันส์ นิตยสารเริ่มจำหน่ายในรูปแบบหนังสือพิมพ์ข่าวดนตรี และค่อย ๆ เปลี่ยนรูปแบบเป็นนิตยสารในช่วงคริสต์ทศวรรษ 1980-1990 และเลิกใช้กระดาษหนังสือพิมพ์ใน ค.ศ. 1998</doc>
