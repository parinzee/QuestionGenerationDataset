<doc id="501439" url="https://th.wikipedia.org/wiki?curid=501439" title="เกง วันสัก">เกง วันสัก เกง วันสัก (Keng Vannsak; ภาษาเขมร: កេង វ៉ាន់សាក់) เป็นนักวิชาการและนักเขียนชาวกัมพูชา เขาเป็นผู้ประดิษฐ์คีย์บอร์ดสำหรับการพิมพ์ภาษาเขมร เป็นนักเขียนที่มีชื่อเสียงทั้งเรื่องสั้นและกวีนิพนธ์ ผลงานทางวรรณกรรม มีทั้งบทละคร ได้แก่ เนื้อไม่ได้กินแต่เอากระดูกแขวนคอ อินทิตโคโลต กวีนิพนธ์ เช่น ใจสาว ขอให้เขมรอยู่รอด อาตัวอาเตีย งานวิชาการเช่น สัทอักษรเขมร เขาได้ลี้ภัยในปารีสนับตั้งแต่ พ.ศ. 2518 จนเสียชีวิตเมื่อ 18 ธันวาคม พ.ศ. 2551ชีวประวัติ ชีวประวัติ. วันสัก เกิดเมื่อ พ.ศ. 2468 ในจังหวัดกำปงจาม เขาเกิดปีเดียวกับพล พต และเป็นที่ปรึกษาให้พล พตเมื่อพล พตไปเรียนต่อที่ฝรั่งเศส หลังจากที่วันสักจบปริญญาตรีทางด้านปรัชญาเมื่อ พ.ศ. 2499 เขาได้เรียนต่อในปารีสและทำงานเป็นผู้ช่วยทางด้านภาษาเขมรในโรงเรียนแห่งชาติทางด้านภาษาตะวันออกสมัยใหม่ (École nationale des Langues Orientales) นอกจากนั้น เขายังสอนภาษาเขมรในโรงเรียนตะวันออกและแอฟริกันศึกษา มหาวิทยาลัยลอนดอนเป็นเวลาสองปี เขาแต่งงานกับ Suzanne Colleville ชาวฝรั่งเศสอาชีพ อาชีพ. วันสักกลับมายังกัมพูชาใน พ.ศ. 2505 พร้อมกับภรรยา เขามาเป็นครูที่วิทยาลัยสีสุวัตถิ์ในพนมเปญจนถึง พ.ศ. 2511 เขามีความคิดต่อต้านราชวงศ์ ใน พ.ศ. 2505 เขาได้ประดิษฐ์คีย์บอร์ดสำหรับพิมพ์ภาษาเขมร เขาลี้ภัยออกจากกัมพูชาเมื่อเขมรแดงขึ้นครองอำนาจ และอาศัยที่ฝรั่งเศสจนเสียชีวิต</doc>
