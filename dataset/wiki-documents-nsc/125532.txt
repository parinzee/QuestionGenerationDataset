<doc id="125532" url="https://th.wikipedia.org/wiki?curid=125532" title="อำเภอแม่จริม">อำเภอแม่จริม อำเภอแม่จริม () เป็นอำเภอหนึ่งของจังหวัดน่านที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันออกของจังหวัด ห่างจากตัวจังหวัดตามทางหลวงหมายเลข 1168 ประมาณ 38 กิโลเมตร อำเภอแม่จริมมีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอสันติสุขและอำเภอบ่อเกลือ - ทิศตะวันออก ติดต่อกับแขวงไชยบุรี (ประเทศลาว) - ทิศใต้ ติดต่อกับแขวงไชยบุรี (ประเทศลาว) และอำเภอเวียงสา - ทิศตะวันตก ติดต่อกับอำเภอภูเพียงประวัติ ประวัติ. แม่จริมรู้จักกันในชื่อเดิมว่า "บ่อว้า" อยู่ในเขตการปกครองของอำเภอเมืองน่าน และเมื่อวันที่ 1 ตุลาคม พ.ศ. 2515 ได้มีประกาศกระทรวงมหาดไทยให้แยกตำบลพงษ์ ตำบลหนองแดง และตำบลหมอเมืองออกจากการปกครองของอำเภอเมืองน่าน รวมตั้งเป็น กิ่งอำเภอแม่จริม ต่อมาเมื่อวันที่ 12 เมษายน พ.ศ. 2520 จึงมีพระราชกฤษฎีกาฯ ให้ยกฐานะขึ้นเป็น อำเภอแม่จริม ในวันที่ 23 ตุลาคม พ.ศ. 2522 ได้มีประกาศกระทรวงมหาดไทยให้แยกบางหมู่บ้านออกจากการปกครองของตำบลหมอเมือง รวมตั้งเป็นตำบลน้ำพาง ในวันที่ 26 สิงหาคม พ.ศ. 2523 มีประกาศกระทรวงมหาดไทยให้แยกบางหมู่บ้านออกจากการปกครองของตำบลหมอเมือง รวมตั้งเป็นตำบลน้ำปาย ในวันที่ 27 เมษายน พ.ศ. 2525 มีประกาศกระทรวงมหาดไทยให้แยกบางหมู่บ้านออกจากการปกครองของตำบลหนองแดง รวมตั้งเป็นตำบลแม่จริม และในวันที่ 21 เมษายน พ.ศ. 2526 มีพระราชกฤษฎีกาฯ เปลี่ยนแปลงเขตอำเภอแม่จริม กับกิ่งอำเภอสันติสุข จังหวัดน่าน โดยให้โอนตำบลพงษ์ อำเภอแม่จริม ไปขึ้นกับกิ่งอำเภอสันติสุข จนถึงปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแม่จริมแบ่งเขตการปกครองย่อยออกเป็น 5 ตำบล 38 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอแม่จริมประกอบด้วยองค์กรปกครองส่วนท้องถิ่น 5 แห่ง ได้แก่- เทศบาลตำบลหนองแดง ครอบคลุมพื้นที่บางส่วนของตำบลหนองแดงและบางส่วนของตำบลหมอเมือง - องค์การบริหารส่วนตำบลหนองแดง ครอบคลุมพื้นที่ตำบลหนองแดง (เฉพาะนอกเขตเทศบาลตำบลหนองแดง) - องค์การบริหารส่วนตำบลหมอเมือง ครอบคลุมพื้นที่ตำบลน้ำปายทั้งตำบลและตำบลหมอเมือง (เฉพาะนอกเขตเทศบาลตำบลหนองแดง) - องค์การบริหารส่วนตำบลน้ำพาง ครอบคลุมพื้นที่ตำบลน้ำพางทั้งตำบล - องค์การบริหารส่วนตำบลแม่จริม ครอบคลุมพื้นที่ตำบลแม่จริมทั้งตำบลการคมนาคมการคมนาคม. - ทางหลวงแผ่นดินหมายเลข 1168 (แม่จริม-น่าน) - ทางหลวงแผ่นดินหมายเลข 1225 (แม่จริม-สันติสุข) - ทางหลวงแผ่นดินหมายเลข 1225 (แม่จริม-บ้านน้ำมวบ)สถานที่ท่องเที่ยวสถานที่ท่องเที่ยว. - อุทยานแห่งชาติแม่จริม - วัดพระธาตุดอยหงษ์ - น้ำตกภูฟ้า - น้ำตกแม่จริม</doc>
