<doc id="259155" url="https://th.wikipedia.org/wiki?curid=259155" title="ราชมงคลเกมส์ ครั้งที่ 25">ราชมงคลเกมส์ ครั้งที่ 25 กีฬามหาวิทยาลัยเทคโนโลยีราชมงคลแห่งประเทศไทย หรือ "ราชมงคลเกมส์ ครั้งที่ 25" เป็นการแข่งขันกีฬาของนักศึกษา มหาวิทยาลัยเทคโนโลยีราชมงคลทั่วประเทศ ประจำปีการศึกษา 2551 จัดขึ้นในระหว่างวันที่ 30 มกราคม - 7 กุมภาพันธ์ พ.ศ. 2552 ณ สนามกีฬาสมโภชเชียงใหม่ 700 ปี อำเภอเมืองเชียงใหม่ จังหวัดเชียงใหม่ โดยมีมหาวิทยาลัยเทคโนโลยีราชมงคลล้านนา เป็นเจ้าภาพจัดการแข่งขันในชื่อว่า "ล้านนาเกมส์ ครั้งที่ 25" มีพิธีเปิดในวันเสาร์ที่ 30 มกราคม พ.ศ. 2552 โดยมี ดร.สุเมธ แย้มนุ่น เลขาธิการคณะกรรมการการอุดมศึกษา (สกอ.) เป็นประธานในพิธีเปิด โดยนักกีฬาที่จุดคบเพลิง คือ นายดรัณภพ ประเสริฐชัย และ น.ส.เปรมฤทัย รอดผจญ นักกีฬาว่ายน้ำ ผู้แทนผู้ตัดสิน คือ นายชัยรัตน์ ศรีเพ็ชรดี ผู้ช่วยอธิการบดีสถาบันการพลศึกษา และมีพิธีปิดในวันที่ 7 กุมภาพันธ์ พ.ศ. 2552 ซึ่งได้รับเกียรติจาก รองศาสตราจารย์ ดร.นำยุทธ สงค์ธนาพิทักษ์ ประธานที่ประชุมอธิการบดีมหาวิทยาลัยเทคโนโลยีราชมงคล (ทปอ.มทร.) เป็นประธานในพิธีปิดการแข่งขัน ผลการแข่งขันปรากฏว่ามหาวิทยาลัยฯ ที่ได้รับเหรียญทองมากที่สุด และได้ครองถ้วยพระราชทาน จากสมเด็จพระเทพรัตนราชสุดา สยามบรมราชกุมารี คือ มหาวิทยาลัยเทคโนโลยีราชมงคลล้านนาสถานที่แข่งขัน สถานที่แข่งขัน. ในการแข่งขันกีฬาราชมงคลเกมส์ ครั้งที่ 25 ใช้สนามแข่งขันทั้งสิ้น 4 แห่ง ได้แก่- สนามกีฬาสมโภชเชียงใหม่ 700 ปี - สนามแบดมินตันสมาคมพาณิชย์ ถนนทุ่งโฮเต็ล - อุทยานการค้ากาดสวนแก้ว (ฟุตซอล) - อาคารยิมเนเซียมมหาวิทยาลัยเทคโนโลยีราชมงคลล้านนาชนิดกีฬา ชนิดกีฬา. มีการแข่งขันกีฬาทั้งสิ้น 17 ชนิดกีฬา ได้แก่- กรีฑา - ว่ายน้ำ - บาสเกตบอล - ฟุตบอล - วอลเลย์บอล - เซปักตะกร้อ - เปตอง - วอลเลย์บอลชายหาด- เทเบิลเทนนิส - แบดมินตัน - ลีลาศ - หมากล้อม - ฟุตซอล - ผู้นำเชียร์ - หมากรุกไทย - ฟุตวอลเลย์ - ตะกร้อลอดห่วงสรุปเหรียญการแข่งขัน</doc>
