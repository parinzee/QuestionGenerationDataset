<doc id="909303" url="https://th.wikipedia.org/wiki?curid=909303" title="ลินเดา">ลินเดา ลินเดา () เป็นเมืองและเกาะในรัฐบาวาเรีย ประเทศเยอรมนี ตั้งอยู่ติดกับทะเลสาบโบเดินซึ่งเป็นพรมแดนทางธรรมชาติระหว่างประเทศเยอรมนี ออสเตรีย และสวิตเซอร์แลนด์ เมืองลินเดาตั้งอยู่บนเกาะในทะเลสาบโบเดิน ซึ่งตัวเกาะมีพื้นที่ราว 425 ไร่ (0.68 ตารางกิโลเมตร) มีสะพานเชื่อมเกาะกับแผ่นดินใหญ่ ซึ่งบริเวณริมทะเลสาบแห่งนี้ มีการตั้งถิ่นฐานตั้งแต่สมัยโรมันในศตวรรษที่ 1 เกาะลินเดาได้รับการกล่าวถึงในเอกสารครั้งแรกในปีค.ศ. 882 โดยบาทหลวงจากเมืองซังคท์กัลเลิน ซึ่งได้บันทึกไว้ว่าเคานต์แห่งราเอเทียได้สร้างชุมชนบาทหลวงไว้บนเกาะแห่งนี้ และในปี 1275 ลินเดาได้รับสถานะเป็นเสรีนครของจักรวรรดิโรมันอันศักดิ์สิทธิ์ภายใต้การปกครองของพระเจ้ารูดอล์ฟที่ 1 แห่งเยอรมนี ในปัจจุบัน เมืองลินเดาถูกขับเคลื่อนด้วยอุตสาหกรรมสิ่งทอและการท่องเที่ยวเป็นหลัก</doc>
