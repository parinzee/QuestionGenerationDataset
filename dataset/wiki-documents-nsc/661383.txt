<doc id="661383" url="https://th.wikipedia.org/wiki?curid=661383" title="ร้องสู้ไฟ Keep Your Light Shining Thailand">ร้องสู้ไฟ Keep Your Light Shining Thailand ร้องสู้ไฟ Keep Your Light Shining Thailand นำเสนอโดย ธนาคารกสิกรไทย เป็นรายการโทรทัศน์แข่งขันร้องเพลงที่ บริษัท เจ เอส แอล โกลบอล มีเดีย จำกัด ร่วมกับ บริษัท คอนเทนท์ แล็บ จำกัด ซื้อลิขสิทธิ์จาก Global Agency ซึ่งเป็นตัวแทนการจัดจำหน่ายรายการจากต่างประเทศหลายรายการ โดยเป็นรายการแข่งขันร้องเพลงที่รวมนักร้อง จำนวน 84 คน ผู้เข้าแข่งขันทั้งหมดจะต้องสามารถร้องเพลงได้หลากหลายแนว เพื่อชิงรางวัลเงินสด 1 ล้านบาท อาคารพักอาศัยริมทะเล และรถกระบะ รวมมูลค่ากว่า 4,500,000 บาท โดยมีกรรมการตัดสินที่สามารถ "เก็บ" ผู้เข้าแข่งขันได้ในแต่ละรอบ นั่นคือ “เจ – เจตริน วรรธนะสิน” และ “ใหม่ เจริญปุระ” โดยมี ดีเจภูมิ ภูมิใจ ตั้งสง่า เป็นพิธีกรรูปแบบและกติกาการแข่งขัน รูปแบบและกติกาการแข่งขัน. การแข่งขันรายการ "ร้องสู้ไฟ Keep Your Light Shining Thailand" เริ่มจากการคัดเลือกรอบออดิชัน (Audition) จนกระทั่งได้ผู้เข้าแข่งขันในรายการทั้งหมด 84 คน แบ่งผู้เข้าแข่งขันสัปดาห์ละ 7 คน ทั้งหมด 12 สัปดาห์ โดยในแต่ละสัปดาห์ ผู้เข้าแข่งขันทั้ง 7 คนจะต้องร้องเพลงเดียวกัน โดยแต่ละคนจะได้ร้องเพลงคนละ 1 ท่อน (20-30 วินาที) เท่านั้น เมื่อไฟไปตกที่ผู้ใด คนนั้นจะต้องเป็นคนร้องอย่างเต็มความสามารถ ขณะที่ผู้เข้าแข่งขันกำลังปะทะกันอยู่นั้น ผู้ชมทั้ง 300 คนในห้องส่งจะเป็นผู้โหวตให้คะแนนแต่ละคน เมื่อเพลงที่ 1 และ 2 จบลง ไฟสีแดงสามดวงจะส่องไปยังผู้มีคะแนนต่ำที่สุดสามอันดับ กรรมการมีสิทธิ์เลือกเก็บผู้เข้าแข่งขันไว้ 2 คน ส่วนคนที่ไม่ถูกเก็บจะต้องกลับบ้านไป เมื่อสองเพลงแรกจบลง กติกาจะเปลี่ยน ในเพลงที่ 3 และ 4 จะมีไฟแดงเหลือเพียง 2 ดวง และกรรมการสามารถเลือกเก็บผู้เข้าแข่งขันไว้ได้เพียงคนเดียวเท่านั้น เมื่อ 3 คนสุดท้ายมาแข่งขันกัน คนที่มีคะแนนโหวตน้อยที่สุดจะต้องออกจากการแข่งขันทันที ส่วน 2 คนสุดท้าย จะต้อง Battle กัน โดยมีผู้ชมในห้องส่งเป็นผู้ตัดสิน และเฟ้นหาผู้ชนะประจำสัปดาห์เพื่อเข้าสู่รอบชิงชนะเลิศต่อไป ในรอบชิงชนะเลิศ ผู้ชนะประจำสัปดาห์ทั้ง 12 คน และผู้แข่งขันอีก 1 คนที่ตกรอบไปและมีคะแนนโหวตให้กลับมาสูงที่สุด ผ่านการโหวตทางเว็บไซต์ จะเข้ามาแข่งขันในรอบชิงชนะเลิศ เพื่อหาผู้ชนะสูงสุด โดยกติกาในรอบชิงชนะเลิศคือ ผู้เข้าแข่งขันทั้ง 13 คน จะแบ่งออกเป็น 2 กลุ่ม ร้องเพลงกลุ่มละ 2 เพลง ไฟสีแดงสามดวงจะส่องไปยังผู้มีคะแนนต่ำที่สุดสามอันดับ กรรมการมีสิทธิ์เลือกเก็บผู้เข้าแข่งขันไว้คนเดียวเท่านั้น ในรอบ 5 คนสุดท้าย จะไม่มีไฟสีแดง แต่ 3 คนที่มีคะแนนโหวตน้อยที่สุดจะต้องกลับบ้านทันที อีก 2 คนจะไปแข่งขันในรอบชิงชนะเลิศซึ่งเป็นเพลงสุดท้ายแล้วผลการแข่งขัน รอบชิงชนะเลิศ</doc>
