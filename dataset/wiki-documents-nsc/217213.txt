<doc id="217213" url="https://th.wikipedia.org/wiki?curid=217213" title="นอเดนส์">นอเดนส์ นอเดนส์ (Nodens) เป็นหนึ่งในเอลเดอร์ก็อดในงานประพันธ์ชุดตำนานคธูลูของเอช. พี. เลิฟคราฟท์ นอเดนส์มีที่มาจากเทพชื่อเดียวกันในตำนานของเคลต์และได้รับการกล่าวถึงครั้งแรกในเรื่องสั้น The Strange High House in the Mist (ประพันธ์ในปีพ.ศ. 2469 และต่อมาก็มีบทบาทเด่นชัดขึ้นในนิยาย เดอะดรีมเควสต์ออฟอันโนนคาดัธ มีฉายาว่า ผู้ปกครองแห่งห้วงลึก (Lord of the Great Abyss) และ นาวดามือเงิน (Nuada of the Silver Hand)ลักษณะ ลักษณะ. นอเดนส์เป็นชายชราผู้มีผมและหนวดเคราหงอกยาว แต่ยังคงมีร่างกายแข็งแรง นอเดนส์ขี่รถศึกซึ่งเป็นเปลือกหอยขนาดใหญ่ที่ลากโดยสัตว์ประหลาดในตำนานและมีเหล่าไนท์กอนท์เป็นอสูรรับใช้ ใน The Strange High House in the Mist นั้นนอเดนส์นั่งรถศึกที่ว่านี้มาพร้อมกับเทพเนปจูน เทพแห่งท้องทะเลของชาวโรมัน และเหล่าพรายน้ำนิเรียด แต่เรื่องอื่นๆก็ไม่ได้พูดถึงเนปจูนอีก นอเดนส์เป็นผู้ไล่ล่าเหล่าสัตว์ร้ายในโลกแห่งความฝัน นอเดนส์มักเลือกที่จะตามล่าอสูรที่รับใช้เกรทโอลด์วันและเอาเตอร์ก็อด โดยเฉพาะอย่างยิ่งไนอาลาโธเทป เนื่องจากอสูรเหล่านี้มักเฉลียวฉลาดและสามารถให้ความบันเทิงในการไล่ล่าได้มากกว่า โดยปกติแล้วนอเดนส์จะไม่สนใจมนุษย์ แต่ใน เดอะดรีมเควสต์ออฟอันโนนคาดัธ นั้น นอเดนส์ได้ช่วยเหลือแรนดอล์ฟ คาเตอร์ ตัวเอกของเรื่องเมื่อทราบว่าถูกไนอาลาโธเทปไล่ตามอยู่ และแม้แต่ไนอาลาโธเทปก็ไม่มีอำนาจเหนือนอเดนส์ในโลกแห่งความฝัน เลิฟคราฟท์นั้นได้แนวคิดของนอเดนส์มาจากเรื่อง The Great God Pan ของอาเธอร์ แมคเคน (พ.ศ. 2433) ซึ่งในเรื่องนี้แมคเคนได้เขียนถึงจารึกของโรมันที่ระบุว่านอเดนส์ก็คือเทพแพน</doc>
