<doc id="475483" url="https://th.wikipedia.org/wiki?curid=475483" title="วิทยา ผิวผ่อง">วิทยา ผิวผ่อง นายกองเอก วิทยา ผิวผ่อง สมาชิก สภานิติบัญญัติแห่งชาติ (ประเทศไทย) อดีตกรรมการผู้ช่วยรัฐมนตรี รัฐมนตรีว่าการกระทรวงเกษตรและสหกรณ์ (พลเอก ฉัตรชัย สาริกัลยะ) อดีตผู้ว่าราชการจังหวัดพระนครศรีอยุธยา ผู้ได้รับพระบรมราชวโรกาสเข้าเฝ้าทูลละอองธุลีพระบาทพระบาทสมเด็จพระปรมินทรมหาภูมิพลอดุลยเดช ณ ทุ่งมะขามหย่อง ตำบลบ้านใหม่ อำเภอพระนครศรีอยุธยา จังหวัดพระนครศรีอยุธยาประวัติ ประวัติ. นายวิทยา เกิดเมื่อวันเสาร์ที่ 21 พฤศจิกายน พ.ศ. 2496 ณ จังหวัดนครสรรค์ เป็นบุตรนายวิชัย กับนางจำเนียร ผิวผ่อง มีพี่น้องร่วมกัน 4 คน คือ1. นายวิทยา ผิวผ่อง ปัจจุบัน ดำรงตำแหน่ง สมาชิกสภานิติบัญติแห่งชาติ 2. นายชาตรี ผิวผ่อง 3. นายจีรเดช ผิวผ่อง 4. ร.ต.ต.(หญิง) ศรีสุดา สุรกุล จบการศึกษามัธยมศึกษาตอนปลาย จากโรงเรียนอำนวยศิลป์ พระนคร หลังจากจบการศึกษาในระดับ ได้เข้ารับการศึกษาต่อในระดับปริญญาตรีและปริญญาโทจากคณะรัฐศาสตร จุฬาลงกรณ์มหาวิทยาลัย ชีวิตส่วนตัวได้สมรสกับนางวาสินี ผิวผ่อง มีบุตรด้วยกัน 1 คนตำแหน่งในราชการ ตำแหน่งในราชการ. นานยวิทยา เข้ารับราชการในตำแหน่งเจ้าพนักงานปกครองชั้นตรี หลังจากนั้นได้เจริญในหน้าที่การงานเรื่อยมา จนในปี พ.ศ. 2533 ได้รับแต่งตั้งเป็นนายอำเภอพระสมุทรเจดีย์ จังหวัดสมุทรปราการ ต่อมาในปี พ.ศ. 2536 เป็นนายอำเภอเมืองสมุทรปราการ จังหวัดสมุทรปราการ ปี พ.ศ. 2538 เป็นผู้อำนวยการส่วนระบบการปกครองท้องถิ่น สำนักบริหารการปกครองท้องที่ กรมการปกครอง ปี พ.ศ. 2539 เป็นผู้อำนวยการกองป้องกันฝ่ายพลเรือน กรมการปกครอง และปีต่อมาโอนย้ายมาเป็นผู้อำนวยการกองการเจ้าหน้าที่ สำนักงานปลัดกระทรวงมหาดไทย กระทั่งในปี พ.ศ. 2541 ได้รับแต่งตั้งเป็นรองผู้ว่าราชการจังหวัดนครสวรรค์ ปี 2542 รองผู้ว่าราชการจังหวัดสมุทรปราการ ไดรับพระราชทานยศ กองอาสารักษาดินแดน เมื่อวันที่ 21 กรกฎาคม พ.ศ. 2542เป็น นายกองเอก ปี 2544 รองผู้ว่าราชการจังหวัดนครสวรรค์ และในปี พ.ศ. 2549 ได้รับแต่งตั้งเป็นผู้ตรวจราชการกระทรวงมหาดไทย และในปีเดียวกันได้รับแต่งตั้งให้ดำรงตำแหน่งผู้ว่าราชการจังหวัดกำแพงเพชร ในปี พ.ศ. 2551 เป็นผู้ว่าราชการจังหวัดสกลนคร ปีถัดมาเป็นผู้ว่าราชการจังหวัดพระนครศรีอยุธยา จนเกษียณอายุราชการในปี พ.ศ. 2557งานการเมือง งานการเมือง. ในปี พ.ศ. 2559 ได้รับแต่งตั้งเป็นสมาชิกสภานิติบัญญัติแห่งชาติ และได้รับแต่งตั้งเป็นกรรมการผู้ช่วยรัฐมนตรี กระทรวงเกษตรและสหกรณ์การเกษตรเครื่องราชอิสริยาภรณ์</doc>
