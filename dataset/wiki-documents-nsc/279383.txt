<doc id="279383" url="https://th.wikipedia.org/wiki?curid=279383" title="รายชื่อตัวละครในอภัยมณี ซาก้า">รายชื่อตัวละครในอภัยมณี ซาก้า ตัวละครในอภัยมณี ซาก้า ทั้งภาคแรกและภาค ซึ่งมาจากเค้าโครงเดิมของพระอภัยมณีของสุนทรภู่ โดยได้นำเสนอตัวละครสำคัญและตัวละครรองในผลงานชุดนี้ รวมถึงได้มีการเสริมเพิ่มตัวละครใหม่ขึ้นจากเดิมตัวละครจากวรรณคดีตัวละครจากวรรณคดี. - อภัยมณี : รัชทายาทอันดับหนึ่งแห่งนครรัตนา พระโอรสในท้าวสุทัศน์กับพระนางประทุมเกสร มีวิชาติดตัวคือเพลงปี่ เคยถูกคุมขังอยู่ในคุกสมุทร และได้รับการช่วยเหลือจากเผ่าเงือก - ศรีสุวรรณ : รัชทายาทรองแห่งนครรัตนา พระอนุชาแท้ๆ ของอภัยมณี มีวิชาต่อสู้คือพลอง เคยร่วมมือต่อต้านกองทัพของท้าวอุเทน และกำจัดท้าวอุเทน - ท้าวสุทัศน์ : กษัตริย์แห่งนครรัตนา พระบิดาของอภัยมณีกับศรีสุวรรณ เป็นอดีตนักดาบ - พระนางประทุมเกสร : พระมเหสีในท้าวสุทัศน์ สิ้นพระชนม์ตั้งแต่อภัยมณีกับศรีสุวรณยังเล็ก ปรากฏในเล่มที่ 12 ตอนในอ้อมอกแม่ และเล่มที่ 15 - วิเชียร : น้องชายเล็กในกลุ่มสามพราหมณ์ เป็นนักรบที่ใช้อาวุธ "ระเบิด" ที่สร้างขึ้นเอง ไม่ถูกกับศรีสุวรรณ เป็นมือสังหาร สามารถยิงธนูได้ทีละ 7 ดอก - โมรา : พี่ชายคนรองในกลุมสามพราหมณ์ มีความเฉลียวฉลาด และสุขุมเยือกเย็นที่สุด ใช้เวทมนตร์สายไม้ และเสกเรือได้ เป็นศิษย์เก่าของมาสเตอร์หยาง - สานน : พี่ชายคนโตในกลุ่มสามพราหมณ์ ใช้เวทมนตร์สายน้ำ เป็นอดีตนักเรียนสำนัก Dark Moon - ท้าวทศวงศ์ : พระบิดาของแก้วเกษรา กษัตริย์แห่งนครโรมจักร - ท้าวอุเทน : ผู้หมายปองแก้วเกษรา เพราะรูปร่างหน้าตาเหมือนกับ "จิตรา" หญิงคนรักในอดีตถูกสังหารด้วยน้ำมือของตนเองในขณะใช้เวทย์อัญมณี เป็นคนใจร้อน และยอมทำทุกอย่างเพื่อให้ได้สิ่งที่ต้องการ - แก้วเกษรา : องค์หญิงแห่งนครโรมจักร เป็นคนรักของศรีสุวรรณ และเป็นที่หมายปองของท้าวอุเทน - นางผีเสื้อสมุทร : อสูรระดับจักรพรรดิ ผู้ปกครองน่านน้ำทั้งมวล กำเนิดจากดวงวิญญาณหญิงสาว 500 ดวง ที่เต็มเปี่ยมด้วยความแค้น แต่โหยหาความรักอย่างที่สุด เพราะต้องตายทั้งที่ยังไม่รู้จักความรัก มีแกนกลางเป็นมนุษย์กึ่งเทพ ชื่อว่า ซีบิล เป็นมารดาของสินสมุทร - สินสมุทร : โอรสของอภัยมณีกับนางผีเสื้อสมุทร เกิดมาจากการปฏิสนธิภายในร่างกายของนางผีเสื้อสมุทรซึ่งเป็นการรวมกันของดวงจิตของอภัยมณีกับนางผีเสื้อสมุทร จึงเป็นครึ่งมนุษย์ครึ่งปิศาจ มีพลังมหาศาล แต่ในวัยเยาว์ขาดความรัก ความอบอุ่นจากผู้เป็นแม่จึงได้รักอภัยมณีที่เปรียบเสมือนเป็น "หมั่มมะ" คนแรก (ความจริงเป็นพ่อ) และสุวรรณมาลี พระราชธิดาแห่งเมืองผลึกเป็น "หมั่มมะ" คนที่สอง - ไมร่า : นางเงือกหัวหน้ากองโลมา ผู้พาอภัยมณีหนีไปยังเกาะแก้วพิสดาร เป็นธิดาของยูรอส ราชาเผ่าเงือก และเป็นมารดาของสุดสาคร - ยูรอส : ราชาเผ่าเงือก บิดาของไมร่า คู่อริของคราเคน สาเหตุเพราะคราเคนสังหารภรรยาของตน ถูกมาดิ๊บฆ่าตาย - ท้าวสิลราช : กษัตริย์แห่งเมืองผลึก พระบิดาของสุวรรณมาลี - สุวรรณมาลี : พระราชธิดาของท้าวสิลราช ซึ่งพระอภัยมณีเป่าปี่บอกทางให้เข้ามาในเกาะแก้วพิสดาร แอบหลงรักอภัยมณี และยอมรับเป็น "หมั่มมะ" ให้กับสินสมุทร - ผู้วิเศษเกาะแก้ว : ผู้วิเศษที่อยู่บนเกาะแก้วพิสดาร เป็นคนช่วยอภัยมณี สินสมุทร และไมร่าไว้ - บาซีร์ : ธาตุสายฟ้า เจ้าสำนักเวทมนตร์ Dark Moon จอมเวทย์อัจฉริยะคู่อริของสานนตั้งแต่เด็กๆ ภายหลังสูญเสียสติกับพลังเวทมนตร์ให้แก่อสูรผีเสื้อคนคู่เกือบทั้งหมด กลายเป็น "ชีเปลือย" - สุหรั่ง : เจ้าแห่งโจรสลัด มีหมวกโพไซดอนที่แข็งแกร่ง แต่แท้จริงเป็นเพียงหุ่นเชิดให้กับตระกูลคัลลิสโต้เท่านั้น (ปรากฏตัวในภาครุ่งอรุณแห่งโจรสลัด) - วาลี (มาลาตี) : หัวหน้าหน่วย ดาร์ค วัลคีรี ของอุศเรน เป็นผู้ครอบครองกุญแจบัคตูซึ่งสามารถเปิดประตูมิติได้ แยกตัวออกมาจากอุศเรนเพื่อจุดประสงค์บางอย่าง เคยมีอดีตที่ขมขื่นกับความรัก จึงทำให้เป็นคนที่แข็งกร้าวตัวละครที่เพิ่มเติมเข้ามาใหม่ตัวละครที่เพิ่มเติมเข้ามาใหม่. - โจอี้ : มอนสเตอร์ประหลาดที่สามารถแปลงร่างเป็นอะไรก็ได้ (แต่ไม่สมบูรณ์) - แม่ทัพพลอินทร์: แม่ทัพหนุ่มใหญ่แห่งนครรัตนาผู้เปี่ยมประสบการณ์ มีพฤติกรรมกึ่งๆ ระหว่างธรรมมะ และอธรรม - เฮลมุท : ขุนพลเอกของท้าวอุเทน มีเวทมนตร์สายควบคุมแมลง นิสัยเหี้ยมโหด พ่ายแพ้ในการต่อสู้กับศรีสุวรรณ - จิตรา : หญิงคนรักของท้าวอุเทน มีรูปร่างหน้าตาเหมือนแก้วเกษรามาก เธอได้ช่วยชีวิตเขาไว้เมื่อครั้งที่เขายังอยู่ในวัยหนุ่ม ซึ่งได้รับบาดเจ็บเนื่องจากการค้นหาอัญมณีในตำนาน แต่สุดท้ายเธอกลับต้องตายด้วยน้ำมือของท้าวอุเทนที่อยู่ในสภาพไร้ความทรงจำอันเป็นผลสืบเนื่องมาจากการใช้เวทย์อัญมณี - พาณุ : หลานชายของราชครูแห่งนครรัตนา เป็นสหายของพระอภัยมณี เชี่ยวชาญในการประดิษฐ์สิ่งของแปลกๆ - ธอร์ : นักรบเผ่าอสูรปักษา มีความแค้นกับท้าวอุเทนที่จับลูกสาวตนเองไปเป็นตัวประกัน ทำให้เขาต้องยอมอยู่ใต้บังคับบัญชาของท้าวอุเทนอย่างจนใจ - มาคี : หัวหน้ากองฉลาม เพื่อนสนิทตั้งแต่วัยเด็กของไมร่า หลงรักไมร่า แต่ไม่กล้าบอก - กัปตันจอห์น : กัปตันเรือที่ต่อกรกับกองทัพของนางผีเสื้อสมุทร ได้รับการช่วยเหลือจากมาคี และรับมาคีไว้เป็นบุตรบุญธรรม เสียชีวิตในการต่อสู้กับนางผีเสื้อสมุทรที่ปะรำจันทรา - คราเคน : อสูรพรายน้ำ แม่ทัพใหญ่ของกองทัพนางผีเสื้อสมุทร เป็นคู่แค้นของยูรอส เพราะเคยเสียแขนให้กับภรรยาของยูรอสจนต้องสังหารนาง - อีกอร์ : เงือกผู้ทรยศเผ่าของตนเอง และแปรพักตร์มาเป็นสาวกของนางผีเสื้อสมุทร - มาสเตอร์หยาง : อาจารย์ของโมรา สะกดอสูรผีเสื้อคนคู่ไว้ในแขนซ้ายของตน - ชีซี : ลูกศิษย์ของมาสเตอร์หยาง อยู่กับมาสเตอร์หยางตลอดเวลา แค้นเคืองโมราเพราะเป็นต้นเหตุเรื่องอสูรคนคู่ แต่ก็แอบมีใจให้กับโมราอยู่ - มาล็อก : หัวหน้ากองแมงกะพรุน เผ่าเงือก เป็นเพื่อนในวัยเด็กของไมร่า และมาคี - ราดิช : หัวหน้ากองฉลามวาฬ เสียแขนไปหนึ่งข้างจากการปะทะกับนางผีเสื้อสมุทรร่างแยก - นาร์ดัส : หัวหน้ากองปลาหมึกยักษ์ เป็นพี่ชายของอีกอร์ - ไซคี : หัวหน้ากองปลาฉนาก มีความสัมพันธ์กับไมร่าเสมือนเป็นพี่สาว - มาดิ๊บ : หัวหน้ากองปลาไหลหมาป่า แปรพักตร์มาเป็นสมุนของคราเคน เพื่อแลกกับการสังหารยูรอสและขึ้นเป็นราชา ถูกไมร่าฆ่าตาย - เบแลม : ธาตุลม เจ้าสำนักเวทมนตร์ Storm Raider เสียชีวิต - เพเนดุค : ธาตุโลหะ เจ้าสำนัก Holy Steel เสียชีวิต - วีโนน่า : ธาตุน้ำ เจ้าสำนัก Purple Stream เสียชีวิต - โฮลอน : ธาตไฟ เจ้าสำนัก Gate of Fire เสียชีวิต - ซามวล : ธาตุดิน เจ้าสำนักเวทมนตร์ Earth Guard เสียชีวิต - วัลคารีม : เทพปักษาแห่งเผ่าวาหุโลมเกิดจากการรวมร่างของธอร์ และศรีสุวรรณ ต่อสู้กับคราเคน - ซีบิล : หลานสาวมหาปุโรหิตแห่งนครปักกา มีเชื้อสายมนุษย์กึ่งเทพ เป็นแกนกลางของดวงวิญญาณที่รวมกันเป็นผีเสื้อสมุทร มีจิตวิญญาณที่กล้าแข็งมาก และนับเป็นหญิงคนแรกของอภัยมณี - บีทริช : หนึ่งในดวงวิญญาณที่รวมกันเป็นผีเสื้อสมุทร เป็นเด็กสาวในหมู่บ้านเล็กๆ ในนครปักกา - มิคาเอล : ชายคนรักของบีทริช พยามช่วยบีทริชให้รอดจากการสังเวย แต่ไม่สำเร็จ - กุนนาร์ : ปุโรหิตแห่งนครปักกา ผู้ล่วงรู้ศาสตร์แห่งการสร้างเทพเจ้า จึงสั่งให้สังเวยหญิงสาวพรหมจรรย์ 500 คนแก่ น้ำวน คาริบดิส ตามความเชื่อที่ว่าวิญญาณหญิงพรหมจรรย์ เป็นวิญญาณที่สะอาดที่สุด - อสูรผีเสื้อคนคู่ : อสูรผู้แข็งแกร่ง เชื่อมั่นในตนเอง มี 2 ใบหน้า 2 ดวงจิตในร่างเดียวกัน เป็นชาย และหญิง - มินาร์ : ลูกศิษย์ของผู้วิเศษเกาะแก้วพิสดาร ร่วมเดินทางไปกับอภัยมณี - อังกุหร่า : กัปตันของเหยี่ยวทะเล อยู่ใต้อาณัติของสุหรั่ง รักอิสระเสรีเหนืออื่นใด เนื่องจากเคยมีอดีตที่ขมขื่นมาก่อน จึงได้ออกทะเลมาเป็นโจรสลัด (ปรากฏตัวในภาครุ่งอรุณแห่งโจรสลัด) - มอนเทก้า : ฉลามเหล็กผู้ได้รับพลังจาก เอเลเมนท์ ไทด์ เป็น 1 ใน 4 ขุนพลของสุหรั่ง ได้ต่อสู้กับสินสมุทร และพ่ายแพ้ให้แก่สินสมุทร เป็นกัปตันแก๊งโจรสลัดฉลามเหล็ก อาหาร คือแคลิ่งฟิชชิ่ง มีโซล กับ โบน เป็นมือขวา และซ้ายที่อยู่ในระดับเดียวกัน - เซอร์บิรุส : 1 ใน 4 ขุนพลของสุหรั่ง ปรากฏตัวในเล่มที่ 5 ภาคที่ 2 เป็นกัปตันเรือฮาเดส แต่ฐานะที่แท้จริงคือบุตรคนสุดท้องของตระกูลคัลลิสโต้ ซึ่งเป็นใหญ่ในน่านน้ำ 7 คาบสมุทร มีชื่อจริงว่า ร็อกแซนด์ - โซล : สมุนมือขวาของมอนเทก้า ถึงจะไม่เก่งเท่ามอนเทก้า สามารถสร้างดาบจากเลือดของตนได้ และสามารถดูดกลืนเลือดของคนอื่นคล้ายกับคิลลิ่งฟิชของมอนเทก้า - โบน : สมุนมือซ้ายของมอนเทก้า ทรยศมอนเทก้า และจะลอบสังหารแต่ผิดพลาด จึงถูกสาปให้กลายเป็นบรีฟ - ไบโตล่าห์ : จอมขมังเวทย์ผู้ได้รับมอบหมายให้เป็นผู้ดูแลตระกูลคัลลิสโต้ ถูกการ์นัคฆ่าตายแล้วสวมรอยแทน - โรซานน์ : ขุนพลคนที่ 1 ใน 4 ขุนพล เป็นคนที่มีความแข็งแกร่ง เป็นผู้นำและเป็นอัจฉริยะทางด้านวิชสายอัลเคมิสต์ธาตุสายฟ้า ฐานะที่แท้จริงคือพี่ชายคนโตของตระกูลคัลลิสโต้ - เคียชา : คู่ปรับของวาลี เพราะหลงรักอุศเรน จึงได้พยายามเข้ามาเป็นดาร์ค วัลคีรี หลังจากวาลีแยกตัวออกไปจากอุศเรน เธอก็ได้ขึ้นเป็นหัวหน้าหน่วยดาร์ค วัลคีรีแทน พ่ายแพ้ในการต่อสู้กับวาลี และเสียชีวิตจากการใช้เวทย์แมลงพิษสังหาร - โรมุนด์ (หมวกโพไซดอน) : พี่ชายคนรองของตระกูลคัลลิสโต้ มีความเชียวชาญทางด้านการทหารสูงมาก เสียชีวิตในการรบกับตระกูลเมอร์ดิซี่ ปัจจุบันกลายเป็นเทพจากการได้รับพลังของเนยิร์ด - โจน่าห์ : เด็กชายลึกลับที่ปรากฏตัวพร้อมกับเซอร์บิรุส เป็นเด็กหัวอ่อน แม้จะดูขี้ขลาด แต่จริงๆ แล้วมีความกล้าหาญมากทีเดียว แท้ที่จริงแล้วเป็นร่างที่ถูกสร้างขึ้นตามต้นแบบคือโรมุนด์ในวัยเด็ก เพื่อเป็นดัมมี่สำหรับการถือกำเนิดใหม่ของโรมุนด์ซึ่งมีอยู่มากมายหลายร่าง แต่โจน่าห์ถือเป็นดัมมี่ที่สมบูรณ์ที่สุด - การ์นัค : บุรุษผู้อยู่เบื้องหลังเหตุการณ์ทั้งหมดของการต่อสู้ระหว่างกลุ่มอังกุหร่า และสุหรั่ง เขาสังหารไบโตล่าห์ และเข้าสวมรอยแทน มีความเชี่ยวชาญทางด้านเวทมนตร์เนโครมานเซอร์สูง สามารถนำเอาผู้ที่ตายแล้วมาใช้งานในสภาพซอมบี้กระหายเลือดได้ ฐานะที่แท้จริงคือทายาทของกุนนาร์ ปุโรหิตแห่งนครปักกาที่ล่มสลาย</doc>
