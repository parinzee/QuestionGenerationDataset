<doc id="16498" url="https://th.wikipedia.org/wiki?curid=16498" title="โรงเรียนอัสสัมชัญสมุทรปราการ">โรงเรียนอัสสัมชัญสมุทรปราการ โรงเรียนอัสสัมชัญสมุทรปราการ (Assumption Samutprakarn School, ACSP) (ชื่อเดิม โรงเรียนอัสสัมชัญสำโรง, Assumption College Samrong, ACSR) โรงเรียนเอกชน ในเครือมูลนิธิคณะภราดาเซนต์คาเบรียลแห่งประเทศไทย ก่อตั้งเมื่อ พ.ศ. 2522 ตั้งอยู่ที่หมู่บ้านทิพวัล หมู่ที่ 5 ตำบลเทพารักษ์ อำเภอเมืองสมุทรปราการ จังหวัดสมุทรปราการ โรงเรียนอัสสัมชัญสมุทรปราการเป็นสถาบันการศึกษา ลำดับที่ 13 ของมูลนิธิเซนต์คาเบรียลแห่งประเทศไทย โดยมีปณิธานร่วมกัน ดังนี้ “เราชาวอัสสัมชัญ ต้องตั้งมั่นในคุณธรรมของศาสนา ต้องเชื่อมั่นในคุณค่าและศักดิ์ศรีของคน ต้องมุ่งมั่นในความเป็นเลิศด้านวิชาการ ต้องยึดมั่นในความรับผิดชอบต่อสังคม”ประวัติโรงเรียน ประวัติโรงเรียน. โรงเรียนอัสสัมชัญสมุทรปราการ ก่อตั้งขึ้นมาเมื่อวันที่ 12 ตุลาคม พ.ศ. 2521 บนเนื้อที่ 14 ไร่ 3 งาน 54 ตารางวา ซึ่งเป็นที่ดินที่นายประวิทย์ มาลีนนท์ ได้บริจาคให้แก่มูลนิธิคณะภราดาเซนต์คาเบรียลแห่งประเทศไทย พร้อมเงินจำนวน 3 ล้านบาท เพื่อให้มูลนิธิฯ เป็นผู้จัดดำเนินการจัดตั้งโรงเรียนอัสสัมชัญสมุทรปราการขึ้น ซึ่งในขณะนั้น ภราดาวิริยะ ฉันทวโรดม ดำรงตำแหน่งอธิการเจ้าคณะแขวงประเทศไทย และท่านได้มอบให้สถาปนิกเขียนแบบแปลนสมบูรณ์ ในเนื้อที่ดังกล่าว เริ่มแรกเปิดสอนตั้งแต่ ชั้นประถมศึกษาปีที่ 1 – 6 รวม 8 ห้องเรียน มีครูสอน 15 คน นักเรียนทั้งสิ้น 371 คน มีภราดาประทีป ม. โกมลมาศ เป็นเจ้าของและผู้รับใบอนุญาต ภราดาบัญชา แสงหิรัญ เป็นผู้จัดการ นายปรีชา บุญญะสิทธิ์ เป็นครูใหญ่ อยู่ในความควบคุมดูแลของภราดาวิริยะ ฉันทวโรดม อธิการเจ้าคณะแขวงคณะภราดาเซนต์คาเบรียลประเทศไทยในขณะนั้น ตั้งอยู่ ณ เลขที่ 574 หมู่ 8 ถนนเทพารักษ์ อ.เมือง จ.สมุทรปราการ ปัจจุบันโรงเรียนอัสสัมชัญสมุทรปราการ เปิดสอนนักเรียนตั้งแต่ชั้นประถมศึกษาปีที่ 1 ถึงชั้นมัธยมศึกษาปีที่ 6 ใน 2 หลักสูตรคือ MLP (Modern language Program) และ EP (English Program) รวม 99 ห้องเรียน โดยมีภราดา ทักษบุตร ไกรประสิทธิ์ เป็นผู้อำนวยการที่ตั้ง ที่ตั้ง. ตั้งอยู่บนเนื้อที่ 23 ไร่ 3 งาน 81 ตารางวา ที่เลขที่ 419/1389 หมู่ที่ 5 ตำบลเทพารักษ์ อำเภอเมืองสมุทรปราการ จังหวัดสมุทรปราการ 10270 (ตามประกาศ กระทรวงมหาดไทย ลงวันที่ 18 สิงหาคม 2533)อาคารสถานที่ อาคารสถานที่. ปัจจุบันโรงเรียนมีอาคารใหญ่ 6 หลังใช้เป็นอาคารเรียน 4 หลัง อาคารอำนวยการ 1 หลัง อาคารกิจกรรมเสริม 1 หลัง หอประชุมและโภชนาการ 1 หลัง- อาคารอัสสัมชัญ เป็นอาคารเรียนหลังแรกของโรงเรียน เริ่มก่อสร้างเพียงครึ่งหนึ่งของอาคาร และในปี พ.ศ. 2524 ได้ต่อเติมจนครบสมบูรณ์ตามที่วางโครงการไว้ ฯพณฯ สัญญา ธรรมศักดิ์ ประธานองค์มนตรี เป็นประธานในพิธีเปิด พระคาร์ดินัลไมเกิ้ล มีชัย กิจบุญชู ทำพิธีเสกอาคาร เมื่อวันที่ 22 สิงหาคม พ.ศ. 2522 อาคารอัสสัมชัญ เป็นอาคาร 4 ชั้น ชั้นล่างใช้เป็นห้องวัดผลวิจัย ห้องสำนักผู้อำนวยการและผู้ช่วยผู้อำนวยการ ห้องศูนย์วิทยสนเทศ ห้องฝึกอบรม ห้องนักข่าวไซเบอร์ ห้องผู้ช่วยฝ่ายวิชาการ ห้องวารสาร ห้องโสตทัศนูปกรณ์ ห้องสมุดระดับมัธยมศึกษา ชั้นที่ 2-4 ใช้เป็นห้องเรียนระดับชั้นมัธยมศึกษาปีที่ 4-6 ห้องทำงานครูระดับชั้นมัธยมศึกษาปีที่4-6 ห้องทำงานครูหมวดวิทยาศาสตร์ ห้องปฏิบัติการชีวะ เคมี ฟิสิกส์ กายภาพ - อาคารเซนต์คาเบรียล เป็นอาคารสูง 5 ชั้น ก่อสร้างขึ้นในปี พ.ศ. 2528 ฯพณฯ พิชัย รัตตกุล รองนายกรัฐมนตรี เป็นประธานในพิธีเปิด พระคุณเจ้าลอเรนซ์ เทียนชัย สมานจิต ทำพิธีเสกอาคารเมื่อวันที่ 6 กรกฎาคม พ.ศ. 2528 ชั้นล่างเป็นโถงโล่งสำหรับกิจกรรม ห้องพยาบาล ห้องพักครูEP ห้องปกครองวิชาการEP ห้องสมุดEP ห้องอภิบาล ห้องกิจกรรม ห้องลูกเสือ-รักษาดินแดน ห้องสมุดระดับประถมศึกษา ชั้น 2-5 ใช้เป็นห้องเรียนระดับประถมศึกษาปีที่ 1 - ชั้นมัธยมศึกษาปีที่6 หลักสูตร EP ห้องทำงานครูEP ห้องเรียนอิเล็กโทน ห้องศิลปะ ห้องดนตรีไทย ห้องดุริยางค์ ห้องสตริงคอมโบ ห้องนาฏศิลป์ ห้องคอมพิวเตอร์ ห้องวิชาภาษาต่างประเทศ- อาคารอำนวยการ เป็นอาคาร 2 ชั้น สร้างขึ้นพร้อมกับอาคารมงฟอร์ต เริ่มก่อสร้างเมื่อวันที่ 12 มกราคม พ.ศ. 2533 พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จฯ เป็นองค์ประธานในพิธีเปิด พระคาร์ดินัลไมเกิ้ล มีชัย กิจบุญชู ทำพิธีเสกอาคาร เมื่อวันที่ 21 มกราคม พ.ศ. 2535 อาคารอำนวยการเป็นอาคารที่เชื่อมระหว่างอาคารอัสสัมชัญกับอาคารมงฟอร์ตชั้นล่างใช้เป็นสำนักงานฝ่ายธุรการ-ประชาสัมพันธ์ ชั้นที่ 2 ใช้เป็นห้องผู้อำนวยการ สำนักงานฝ่ายการเงิน ห้องรับรองและห้องประชุมอำนวยการ- อาคารมงฟอร์ต เป็นอาคารสูง 6 ชั้น สร้างขึ้นในคราวเดียวกับอาคารอำนวยการ ชั้นล่างเป็นร้านค้าสวัสดิการรร.มินิมาร์ท ห้องพัสดุ หน่วยงานจัดซื้อ ห้องการงานอาชีพฯ ห้องศิลปะ1-2 และห้องฝ่ายปกครอง ชั้นที่ 2-6 ใช้เป็นห้องเรียน ระดับชั้นประถมศึกษาปีที่ 5-มัธยมศึกษาปีที่ 3 ห้องทำงานครูประถมศึกษาปีที่ 5-มัธยมศึกษาปีที่ 3 ห้องเรียนคอมพิวเตอร์1-5 เครื่องPC &Mac ห้องเรียนดนตรีสากล ห้องพักครูคอมพิวเตอร์ ภายในอาคารมีลิฟท์ไว้อำนวยความสะดวกด้วย- อาคารหลุยส์ มารี เป็นอาคารสูง 4 ชั้น สร้างเสร็จเมื่อปีพ.ศ. 2542 ฯพณฯ พลเอกเปรม ติณสูลานนท์ ประธานองคมนตรีและรัฐบุรุษ ให้เกียรติเป็นประธานในพิธีเปิด ทำพิธีเสกอาคารในวันที่ 2 สิงหาคม 2542 ชั้นล่างและชั้นที่ 2 ใช้เป็นโภชนาคารและสโมสรครู ชั้นที่ 3 ใช้เป็นแหล่งการเรียนรู้ ชั้น 4 เป็นหอประชุมรัชตสมโภช- อาคารหลุยส์ ชาแนล เป็นอาคารสูง 6 ชั้น สร้างเสร็จเมื่อปีพ.ศ. 2550 พระคาร์ดินัล ไมเคิล มีชัย กิจบุญชู เป็นประธานในพิธีวางศิลาฤกษ์ พระคุณเจ้าฟิลิป บรรจง ไชยรา ทำพิธีเสกอาคาร เมื่อวันที่ 5 กันยายน พ.ศ. 2551 และสมเด็จพระเทพรัตนราชสุดาฯ สยามบรมราชกุมารี เสด็จเป็นองค์ประธานพิธีเปิดอาคารฯ วันพุธที่ 2 กันยายน พ.ศ. 2552 ชั้นล่างใช้เป็นห้องฝ่ายบริการ ห้องหน่วยงานแนะแนว และ ห้องเกียรติยศ ชั้น 2-5 ใช้เป็นห้องเรียนระดับชั้นประถมศึกษาปีที่1-4 ส่วนชั้น 6 ใช้เป็นห้องปฏิบัติการวิทยาศาสตร์ ประถมและมัธยม ห้องดนตรีสากล ห้องปฏิบัติการคอมพิวเตอร์ 6 (MAC APPLE) และห้องพักครูวิทยาศาสตร์- สนามกีฬา Sport Center สร้างในสมัย ภราดา ผศ. ดร. วินัย วิริยวิทยาวงศ์ ใช้ในงานพิธีต่างๆ และการแข่งกีฬาบาสเกตบอล โดยมี Score board แบบดิจิตอลทันสมัยด้วย ตั้งอยู่หลังอาคารหลุยส์ ชาแนล เป็นสนามที่มีหลังคาคลุมลักษณะเป็นโดม ระยะเวลาในการสร้างโดยประมาณครึ่งปี- สนามเด็กเล่น Fun & Health land เป็นสนามเด็กเล่นที่ตั้งอยู่หน้าอาคารหลุยส์ มารี เปิดใช้วันที่ 1 มกราคม พ.ศ. 2555 ปัจจุบันได้ทำการรื้อถอนไปอยู่ที่สระว่ายน้ำ อาคารศักดานุสรณ์ เพื่อต่อเติมอาคารหลุยส์มารี- อาคารศักดานุสรณ์ สร้างขึ้นแทนอาคารเตี้ยเก่าข้างอาคารเซนต์คาเบรียล เป็นอาคารสูง 2 ชั้น สร้างเพื่อเป็นเกียรติและอนุสรณ์แด่ ภราดาศักดา กิจเจริญ อดีตผู้อำนวยการ ชั้นล่างเป็นห้องปฏิบัติการฟิสเนตทันสมัย ห้องพลศึกษา ชั้นสองเป็นสระว่ายน้ำขนาดมาตราฐาน2สระ สร้างเพื่อรองรับความต้องการของนักเรียนและผู้ปกครอง โดยในวันที่ 30 พฤษภาคม 2557 ได้รับเกียรติจากพระคุณเจ้าฟรังซิสเซเวียร์ เกรียงศักดิ์ โกวิทวาณิช อัครมุขนายกมิสซังโรมันคาทอลิกกรุงเทพฯ เป็นองค์ประธานในพิธีวางศิลาฤกษ์อาคาร และสมเด็จพระเทพรัตนราชสุดาฯ สยามบรมราชกุมารี เสด็จเป็นองค์ประธานพิธีเปิดอาคารศักดานุสรณ์และอาคารต่อเติมหลุยส์ มารี วันศุกร์ที่ 7 กรกฎาคม พ.ศ. 2560ทำเนียบผู้อำนวยการ/คณะภราดาโรงเรียนอัสสัมชัญสมุทรปราการทำเนียบผู้อำนวยการ/คณะภราดาโรงเรียนอัสสัมชัญสมุทรปราการ. - โดยอยู่ภายใต้ความควบคุมดูแลของ ภราดา สุรสิทธิ์ สุขชัย ประธานมูลนิธิคณะเซนต์คาเบรียลแห่งประเทศไทยคนปัจจุบัน*บุคคลสำคัญที่จบการศึกษาจากโรงเรียนบุคคลสำคัญที่จบการศึกษาจากโรงเรียน. - อนุชิต สพันธุ์พงษ์ (โอ) (นักแสดง) - การิน อัศวเรืองชัย (เบร็ทท์/บี) (วีเจ Channel V Thailand ) - ณัทธร สมคะเน (ต๊ะ) (นักแสดง) - ปาณรวัฐ กิตติกรเจริญ (บิ๊ก ดีทูบี) (นักร้อง) (เสียชีวิตวันที่ 9 ธันวาคม พ.ศ. 2550) - กวี ตันจรารักษ์ (บีม ดีทูบี) (นักร้อง) - รศ.ดร.อุดมศิลป์ ปิ่นสุข (เม) (อาจารย์ประจำภาควิชาฟิสิกส์ คณะวิทยาศาสตร์ จุฬาลงกรณ์มหาวิทยาลัย และที่ปรึกษาฝ่ายพัฒนากำลังคน สวทช.) - ภาคภูมิ แจ้งโพนาค (x) (อดีตนักมวยโอลิมปิก ทีมชาติไทย) - พัทวดี แก้วสุนทร (หลิง) (นักร้อง) - โชติวุฒิ บุญญสิทธิ์ (นัท ซิงกูล่าร์) (มือกีต้าร์ชื่อดังของวงซิงกูล่าร์โดยมีนักร้องนำ คือ ซิน- ทศพร อาชวานันทกุล) - กฤติยา วุฒิหิรัญปรีดา(มายด์)นักร้องวง คิส มี ไฟฟ์ (kiss me five) กำลังศึกษาอยู่คณะนิติศาสตร์ จุฬาลงกรณ์มหาวิทยาลัย - ณภัทร นานาชิน (ถงถง) ผู้เข้าประกวด Utip Freshy Idol 4 - กฤติกา ซิงห์ (เกรซ) (นักแสดง/ดารา) - วิรากร คิ้วศุภกร (ฟร้อน) (รองอันดับ 1 มิสทีนไทยแลนด์ 2012/นักแสดง) - ชนัญญา แสนเดช (บิว) (1 ใน 8 คนสุดท้ายจากเดอะสตาร์ค้นฟ้าคว้าดาวปี 10) - สารัช อยู่เย็น นักฟุตบอลทีมชาติไทย - จรูญวิทย์ พัวพันวัฒนะ (บิว) รองชนะเลิศอันดับที่ 2 The voice Thailand Season 3 - อาดาวาน ฮาบิบซาเดห์ (ต้น) The voice Thailand Season 4 - รัถสิทธ์ ชินอักษร (ไอซ์) นักเต้นลีลาศทีมชาติไทย</doc>
