<doc id="519279" url="https://th.wikipedia.org/wiki?curid=519279" title="เอวีไอดอล">เอวีไอดอล เอวีไอดอล (; AV ย่อมาจาก adult video) หรือในภาษาญี่ปุ่นเรียก นักแสดงเอวี (; ) เป็นไอดอลญี่ปุ่นซึ่งทำงานในวงการภาพยนตร์สำหรับผู้ใหญ่ มีทั้งที่เป็นนักแสดงและเป็นนางแบบแล้วแต่ประเภทภาพยนตร์ซึ่งมีตั้งแต่ที่ไอดอลเพียงนุ่งน้อยห่มน้อยแล้วเดินไปมา จนถึงไอดอลประกอบกิจกรรมทางเพศอย่างถึงพริกถึงขิง นับแต่อุตสาหกรรมภาพยนตร์สำหรับผู้ใหญ่ญี่ปุ่นขึ้นสู่ความรุ่งโรจน์เมื่อต้นคริสต์ทศวรรษที่ 1980 เป็นต้นมา มีเอวีไอดอลเปิดตัวปีละหลายร้อยคน แต่ละคนมีผลงานภาพยนตร์ปีละห้าถึงสิบเรื่อง และโดยเฉลี่ยแล้วส่วนใหญ่มีอายุการทำงานเพียงหนึ่งปี แต่ก็มีเอวีไอดอลบางคนสามารถคงความนิยมไว้เป็นเวลายาวนานกว่านั้น ไอดอลเหล่านี้มักเป็นประเภทซึ่งเป็นที่จดจำของสาธารณชน หรือมีบทบาทสำคัญในวงอุตสาหกรรมโดยประการอื่น</doc>
