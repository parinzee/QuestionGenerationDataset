<doc id="291750" url="https://th.wikipedia.org/wiki?curid=291750" title="ดราก้อนเควสต์ III">ดราก้อนเควสต์ III ดราก้อนเควสต์ III หรือชื่อการตลาดในทวีปอเมริกาเหนือคือ Dragon Warrior III เป็นเกมภาคหลักภาคที่สามในชุดเกมดราก้อนเควสต์ พัฒนาขึ้นโดย Chunsoft และจัดจำหน่ายโดยบริษัทเอนิกซ์ วางจำหน่ายครั้งแรกสำหรับเครื่อง Famicom ในญี่ปุ่น และต่อมาสำหรับเครื่อง NES ในอเมริกาเหนือ ภายหลังในนำกลับมาสร้างใหม่และปรับปรุงเพิ่มเติมสำหรับเครื่อง Super Famicom เมื่อปลาย พ.ศ. 2539 และต่อมาได้สร้างใหม่สำหรับ Game Boy Color แต่เกมนี้ไม่เคยวางจำหน่ายในยุโรป ดราก้อนวอริเออร์ 3 ได้เริ่มใช้ระบบ Class เป็นภาคแรกของซีรีส์ ซึ่งทำให้ผู้เล่นสามารถปรับแต่งตัวละครในกลุ่มที่ใช้บังคับได้ ระบบนี้นำกลับมาใช้อีกใน ดราก้อนเควสต์ VI และ ดราก้อนเควสต์ VII และภาคนี้ยังคงคล้ายกับภาคก่อนๆที่การต่อสู้เป็นแบบ Turn-based และมีมุมมองเป็นบุคคลที่หนึ่ง ภาคนี้เป็นภาคสุดท้ายใน Loto trilogy แต่ตามเวลาในเนื้อเรื่องแล้วถือว่าเป็นภาคแรก เนื้อเรื่องในเกมยังคงเป็นเรื่องราวของ Hero แบบ Dragon Quest ผู้ผจญภัยเพื่อปกป้องโลกจากความชั่วร้าย Hero ต้องออกเดินทางร่วมกับตัวละครที่มี Class แตกต่างกัน ไปยังเมืองและสถานที่ต่างๆ จนกระทั่งเข้าไปสู่ที่หลบซ่อนของ Demon Lord Baramosระบบการเล่น ระบบการเล่น. ดราก้อนเควสต์ III ได้เพิ่มเติมหลายๆส่วนจากดราก้อนเควสต์ภาคแรก และดราก้อนเควสต์ II โดยยังคงใช้ระบบคอนโซลสวมบทบาท เกมแบบพื้นฐาน อย่างเช่นการเพิ่มระดับตัวละครด้วยค่าประสบการณ์และการสวมใส่อุปกรณ์ ระบบการต่อสู้เป็นแบบ Turn-based และมีมุมมองแบบบุคคลที่หนึ่งเช่นเดียวกับภาคอื่นๆในซีรีส์</doc>
