<doc id="438915" url="https://th.wikipedia.org/wiki?curid=438915" title="พีรพันธุ์ พาลุสุข">พีรพันธุ์ พาลุสุข พีรพันธุ์ พาลุสุข (10 มิถุนายน พ.ศ. 2489 - 30 เมษายน พ.ศ. 2557) อดีตที่ปรึกษาศูนย์รักษาความสงบ ในรัฐบาล ยิ่งลักษณ์ ชินวัตรอดีตรัฐมนตรีว่าการกระทรวงวิทยาศาสตร์และเทคโนโลยี อดีตสมาชิกสภาผู้แทนราษฎรจังหวัดยโสธร เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2528 ในสังกัดพรรคประชาธิปัตย์ แล้วได้ย้ายมาสังกัดพรรคเพื่อไทย เมื่อตอนการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554ประวัติ ประวัติ. พีรพันธุ์ พาลุสุข หรือที่รู้จักกันในนาม ดร.พีรพันธุ์ พาลุสุข เกิดเมื่อวันที่ 10 มิถุนายน พ.ศ. 2489 ในครอบครัวคริสตัง เป็นบุตรคนโตจากทั้งหมดแปดคนของนายบิน และนางห่ม พาลุสุข เข้ารับการศึกษาชั้นประถมศึกษาปีที่ 1-2 ที่โรงเรียนบ้านซ่งแย้ ชั้นประถมศึกษาปีที่ 3-4 โรงเรียนซ่งแย้พิทยา ด้วยมีผลการเรียนที่น่าพึงใจจึงรับทุนของโบสถ์ไปศึกษาต่อที่โรงเรียนธรรมพิทยาคาร จังหวัดสกลนคร สำเร็จการศึกษานิติศาสตรบัณฑิต (เกียรตินิยมอันดับสอง) จุฬาลงกรณ์มหาวิทยาลัย, Diploma International Institute of Public Administraiton Paris ด้านการทูต (ทุนรัฐบาลฝรั่งเศส) และปริญญาเอกสาขากฎหมาย มหาวิทยาลัยปารีส พีรพันธุ์สมรสกับรองศาสตราจารย์ดารนี พาลุสุข มีบุตรหนึ่งคน พีรพันธุ์ พาลุสุข ถึงแก่อนิจกรรมเมื่อวันพุธที่ 30 เมษายน พ.ศ. 2557 เวลาประมาณ 06.00 น. ที่โรงพยาบาลพญาไท นวมินทร์ กรุงเทพมหานคร หลังเข้ารับการผ่าตัดด้วยอาการเส้นเลือดในสมองตีบเมื่อวันที่ 29 เมษายน พ.ศ. 2557 ขณะดำรงตำแหน่งรักษาการรัฐมนตรีว่าการกระทรวงวิทยาศาสตร์และเทคโนโลยี โดยมีการสวดพระอภิธรรม ณ วัดพระศรีมหาธาตุวรมหาวิหาร เขตบางเขน กรุงเทพมหานคร ตั้งแต่วันที่ 2-15 พฤษภาคม 2557 และอยู่ในพระบรมราชานุเคราะห์ 7 วันงานการเมือง งานการเมือง. หลังสำเร็จการศึกษา ได้เข้ารับราชการเป็นอาจารย์ประจำคณะนิติศาสตร์ มหาวิทยาลัยรามคำแหง และดำรงตำแหน่งรองอธิการบดีฝ่ายกิจการนักศึกษา มหาวิทยาลัยรามคำแหง ตั้งแต่ปี พ.ศ. 2522-2525 ลงสมัครรับเลือกตั้งเป็นครั้งแรกในการเลือกตั้งใหญ่ปี พ.ศ. 2526 สังกัดพรรคชาติไทย แต่ไม่ได้รับการเลือกตั้ง โดยได้คะแนนมาเป็นอันดับที่ 4 ของเขต (มี ส.ส.ได้ 3 คน) ต่อมาปี พ.ศ. 2528 อดีต ส.ส. ถึงแก่กรรม นายพีรพันธุ์จึงลงเลือกตั้งซ่อมในสังกัดพรรคประชาธิปัตย์ ได้รับการเลือกตั้งเป็นครั้งแรก และได้รับการเลือกตั้งติดต่อกันมาอีก 2 สมัย คือ พ.ศ. 2529 สังกัดพรรคประชาธิปัตย์ และปี พ.ศ. 2531 สังกัดพรรคประชาชน ซึ่งเขาเป็นรองเลขาธิการพรรค แต่สอบตกในการเลือกตั้งสองครับถัดมาในปี พ.ศ. 2535 ซึ่งเขาสังกัดพรรคความหวังใหม่ จนปี พ.ศ. 2538 จึงได้รับการเลือกตั้งอีกครั้งในนามพรรคชาติไทย ช่วงรัฐบาลพรรคไทยรักไทย พ.ศ. 2544 - 2548 นายพีรพันธุ์ไม่ได้ลงสมัครรับเลือกตั้ง แต่ได้เข้ารับตำแหน่งผู้ช่วย และที่ปรึกษารัฐมนตรีหลายกระทรวง อาทิ ทบวงมหาวิทยาลัย กระทรวงศึกษาธิการ กระทั่งปี พ.ศ. 2550 ได้ลงสมัครรับเลือกตั้งอีกครั้งในสังกัดพรรคพลังประชาชน ต่อเนื่องถึงปี พ.ศ. 2554 สังกัดพรรคเพื่อไทย นายพีรพันธุ์มีบทบาทเป็นทีมกฎหมายพรรคเพื่อไทย และดำรงตำแหน่งรองประธานคณะกรรมาธิการพิจารณาร่างแก้ไขรัฐธรรมนูญแห่งราชอาณาจักรไทย แก้ไขเพิ่มเติม และได้รับแต่งตั้งเป็นรัฐมนตรีว่าการกระทรวงวิทยาศาสตร์และเทคโนโลยี ในรัฐบาลนางสาวยิ่งลักษณ์ ชินวัตรสมาชิกสภาผู้แทนราษฎร สมาชิกสภาผู้แทนราษฎร. พีรพันธุ์ พาลุสุข ได้รับการเลือกตั้งเป็นสมาชิกสภาผู้แทนราษฎรมาแล้ว 6 สมัย คือ1. การเลือกตั้งซ่อมสมาชิกสภาผู้แทนราษฎร จังหวัดยโสธร พ.ศ. 2528 สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดยโสธร สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดยโสธร สังกัดพรรคประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดยโสธร สังกัดพรรคชาติไทย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดยโสธร สังกัดพรรคพลังประชาชน 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดยโสธร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.) - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
