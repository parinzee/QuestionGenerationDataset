<doc id="555032" url="https://th.wikipedia.org/wiki?curid=555032" title="พยัคฆ์ร้าย ศูนย์ ศูนย์ ก๊าก">พยัคฆ์ร้าย ศูนย์ ศูนย์ ก๊าก พยัคฆ์ร้าย ศูนย์ ศูนย์ ก๊าก () เป็นภาพยนตร์อังกฤษ ค.ศ. 2003 แนวตลกแอ็คชั่นล้อเลียนแบบสายลับเจมส์ บอนด์ นำแสดงโดยโรวัน แอตคินสัน ในฐานะนักสืบไร้ความสามารถชาวอังกฤษ ร่วมด้วยจอห์น มัลโควิช, นาตาลี อิมบรูเลีย, ทิม พิกกอต-สมิธ และเบน มิลเลอร์ในบทสมทบ บทภาพยนตร์เขียนโดยผู้เขียนเรื่องเจมส์ บอนด์ อย่าง นีล เพอร์วิส และโรเบิร์ต เวด ร่วมด้วยวิลเลี่ยม เดวีส์ และกำกับภาพยนตร์โดยปีเตอร์ โฮวิต ภาพยนตร์เรื่องนี้ทำรายได้รวม 160 ล้านดอลลาร์สหรัฐทั่วโลกเนื้อเรื่องย่อ เนื้อเรื่องย่อ. ภาพยนตร์เรื่องนี้เปิดฉากพร้อมกับจอห์นนี่ อิงลิช (โรวัน แอตคินสัน) ผู้ซึ่งเป็นตัวแทนหน่วยสืบราชการลับของอังกฤษ ในฐานะ "สายลับหมายเลขหนึ่ง" เขาย่องเข้าไปในอาคาร และทำการเบี่ยงเบนความสนใจแก่สุนัขยามสองตัวด้วยของเล่น เขาล้มสุนัขยามทั้งสองและได้พบกับการยั่วยวนจากหญิงสาวคนหนึ่ง แล้วเขาก็ตื่นขึ้นจากความฝัน ความจริงแล้วอิงลิชเป็นคนทำเอกสารของหน่วย MI7 โดยมีบัฟ (เบน มิลเลอร์) เป็นผู้ช่วย ต่อมา 001 เข้ามารับภารกิจ ต่อมา 001 ตาย (เพราะรหัสที่อิงลิชให้ไปเปิดเรือดำน้ำไม่ได้) ที่งานศพสายลับทุกคนมารวมตัวกัน คนร้ายลอบวางระเบิดที่งานทำให้สาบลับตายหมด อิงลิชเป็นคนสุดท้ายที่เหลืออยู่ เปกาซัสเจ้านายมอบหมายให้อิงลิชรับงานต่อจาก 001 เรื่องมีคนจะขโมยเครื่องราชาภิเษกที่จะจัดแสดงโดยปาสคาล เซอร์วาส (จอห์น มัลโควิช)ที่เป็นเชื้อพระวงศ์ชาวฝรั่งเศสแถมยังเป็นเจ้าของคุกหลายแห่ง ปาสคาลรับหน้าที่ดูแลทำความสะอาดเครื่องราชาภิเษกและจัดงานแสดง อิงลิชไปที่งานเจอกับเจ้าหน้าที่แคมพ์เบล (นาตาลี อิมบรูเลีย) จากฝรั่งเศสที่แฝงตัวมาสืบเรื่องปาสคาล อิงลิชปล่อยไก่ไปใช้ปาสคาลเพราะคิดว่าเป็นบริกร คืนนั้นเกิดไฟดับอิงลิชตามเงาคนไปแต่ดันไปตีหัวหัวหน้ารปภ. อิงลิชสร้างสถานการณ์ว่าจัดการกับคนร้ายแล้วจับขังในห้องพอคนเข้าไปตรวจสอบไม่เจอใคร อิงลิชอ้างว่าคนร้ายหนีไปแล้ว พอไฟติดเครื่องราชาภิเษกหายไปแล้ว อิงลิชให้การสเก็ตช์รูปพรรณคนร้ายในจินตนาการออกมาอย่างกับโจรสลัด เปกาซัสให้อิงลิชกับบัฟไปดูแลคดี คนร้ายขุดอุโมงค์ขึ้นมาจากใต้ดิน อิงลิชกับบัฟลงไปตามทางจนไปเจอกับคนร้ายกำลังขนเครื่องราชาภิเษกใส่ในโลง อิงลิชไม่ยอมเรียกกำลังเสริมจนคนร้ายขับรถขนโลงศพหนีไป อิงลิชกับบัฟขับรถตามไล่ล่าคนร้าย อิงลิชตามรถผิดคันเข้าไปในงานศพจริงๆ บัฟต้องช่วยแก้สถานการณ์บอกว่าอิงลิชเป็นคนไข้โรคจิตช่วยพาอิงลิชออกไป ปาสคาลวางแผนยึดราชบังลังก์ ลูกน้องบอกต้องให้อาร์คบิชอพแห่งแคนเทอเบอรีเป็นคนทำพิธีสวมมงกุฎถึงจะสมบูรณ์ ปาสคาลให้คนทำหน้ากากอาร์คบิชอพตัวปลอมและแอบติดกล้องที่บ้านอิงลิชเห็นช็อตฮาๆจนปาสคาลวางใจว่าไม่มีอะไรต้องกังวลเรื่องอิงลิช อิงลิชสงสัยลูกน้องของปาสคาลที่เพิ่งออกจากคุกแต่เปกาซัสสั่งห้ามอิงลิชยุ่งกับปาสคาล ลูกน้องของปาสคาลมาดักทำร้ายอิงลิช ระหว่างไล่จับคนร้ายด้วยความมั่วอิงลิชดันทำร้ายบัฟแทนที่จะจับโจร อิงลิชกับบัฟเบิกเครื่องบินลำยักษ์เพื่อไปลงที่ตึกของปาสคาลที่อยู่ใกล้กับโรงพยาบาล อิงลิชไม่ยอมใช้เครื่องบอกพิกัดเลยลงผิดไปลงที่โรงพยาบาล บัฟต้องมาช่วยพาเข้าไปอีกทางจนเห็นลูกน้องของปาสคาลที่มีรอยสักที่ก้นกำลังใส่หน้ากากปลอมตัวเป็นท่านอาร์คบิชอพ อิงลิชแอบเข้าห้องทำงานของปาสคาลบังเอิญไปเปิดวิดีโอแผนของปาสคาลที่จะยึดราชบัลลังก์เพื่อครอบครองอังกฤษ ลูกน้องของปาสคาลเข้ามาอิงลิชใช้แหวนฉีดยาทำให้พูดความจริงกับยาคลายกล้ามเนื้อสลับกันแถมยังฉีดใส่ตัวเองจนกล้ามเนื้อกระตุก เจ้าหน้าที่แคมพ์เบลมาช่วยทั้งสองคนไว้ แคมพ์เบลบอกว่าปาสคาลใช้นักโทษจากเรือนจำออกมาทำงาน อิงลิชเข้าไปในงานเลี้ยงคนของปาสคาลมารายงาน ปาสคาลฟ้องเปกาซัสเรื่องอิงลิชแอบเข้าห้องทำงานและทำร้ายลูกน้อง อิงลิชถูกเปกาซัสถอดจากคดีและให้กลับไปทำงานเก่าจากงาน อิงลิชเดินเศร้ากลับบ้าน เจ้าหน้าที่แคมพ์เบลตามอิงลิชไปที่บ้านชวนอิงลิชทำคดีต่อ ปาสคาลเปลี่ยนแผนฆ่าลูกน้องที่ปลอมตัวเป็นอาร์คบิชอพทิ้งจากนั้นก็เข้าไปจับสุนัขของพระราชินีเป็นตัวประกันจนพระราชินียอมเซ็นต์สละราชบัลลังก์ ทางรัฐบาลเตรียมแต่งตั้งปาสคาลที่เป็นเชื้อพระวงศ์ตามแผนของปาสคาล แคมพ์เบลกับอิงลิชแอบเข้าไปในปราสาทของปาสคาล อิงลิชแอบเข้าไปทางท่อ(น้ำทิ้งส้วม) แคมพ์เบลปีนบันไดขึ้นไป อิงลิชแอบได้ยินปาสคาลประชุมผู้นำวางแผนยึดประเทศเพื่อใช้เกาะอังกฤษเป็นคุกที่ใหญ่ที่สุดในโลกให้ประเทศที่จ่ายเงินส่งนักโทษมาขังที่อังกฤษ อิงลิชวางแผนชิงแผ่นดีวีดีและจับปาสคาลเป็นตัวประกันแต่ดันไปโดนปุ่มไมค์จนปาสคาลได้ยินแผนทั้งหมด อิงลิชแอบเอาแผ่นดีวีดีแต่ดันหยิบผิดแผ่น อิงลิชกับแคมพ์เบลโดนจับบัฟตามมาช่วยออกไป วันพิธีราชาภิเษก อิงลิชมาเปิดโปงแผนของปาสคาล อิงลิชจับท่านอาร์คบิชอพเปิดก้นโชว์ กลายเป็นท่านอาร์คบิชอพตัวจริงเพราะตัวปลอมปาสคาลสั่งฆ่าไปแล้ว อิงลิชเปิดดีวีดีก็กลายเป็นดีวีดีที่ปาสคาลแอบถ่ายอิงลิชกำลังเต้นในห้องน้ำที่บ้าน อิงลิชโหนสลิงไปขโมยมงกุฎจากปาสคาลจนปาสคาลสติแตกชักปืนออกมาขู่คนในงาน ตอนกำลังสวมมงกุฎอิงลิชลงมานั่งแทนที่ปาสคาลเลยได้สวมมงกุฎกลายเป็นพระราชาแทน อิงลิชสั่งจับปาสคาลและคืนบัลลังก์ให้พระราชินี พระราชินีมอบตำแหน่งเซอร์ให้อิงลิช สายลับอังกฤษผู้ไม่ขอเอ่ยนามขอไปอยู่ฝรั่งเศสกับแคมพ์เบล ระหว่างกำลังสวีทในรถอิงลิชดันไปกดปุ่มปล่อยเบาะแคมพ์เบลลอยขึ้นฟ้า จนไปตกสระว่ายน้ำ มีคนหน้าตาแบบเดียวกับที่อิงลิชให้การตอนสเก็ตซ์ภาพว่าเป็นคนร้ายนั่งอ่านหนังสือพิมพ์อยู่ด้วยรายชื่อนักแสดงรายชื่อนักแสดง. - โรวัน แอตคินสัน รับบทเป็น จอห์นนี่ อิงลิช - จอห์น มัลโควิช รับบทเป็น ปาสคาล เซอร์วาส - นาตาลี อิมบรูเลีย รับบทเป็น เจ้าหน้าที่ลอร์น่า แคมพ์เบลล์ - เบน มิลเลอร์ รับบทเป็น บัฟ - ทิม พิกกอต-สมิธ รับบทเป็น เปกาซัส - โอลิเวอร์ ฟอร์ด-เดวีส์ รับบทเป็น ท่านอาร์กบิชอพ แห่งแคนเทอเบอรีการตอบรับ การตอบรับ. ภาพยนตร์เรื่องนี้ได้รับการตอบรับที่หลากหลายจากนักวิจารณ์ โดยได้รับค่า 33 เปอร์เซ็นต์ของความเห็นที่เว็บไซต์รอทเทนโตเมโตด้วยความเห็นอย่างเป็นเอกฉันท์ว่า "สายลับหลอกเรียกเสียงหัวเราะไม่บ่อยเท่าใดนัก" ส่วนเว็บไซต์เมตาคริติกให้คะแนนภาพยนตร์ที่ 51 คะแนนโดยอิงจาก 32 ความคิดเห็นภาคต่อ ภาคต่อ. ภาคต่อในชื่อพยัคฆ์ร้าย ศูนย์ ศูนย์ ก๊าก สายลับกลับมาป่วน ซึ่งเปิดตัวในช่วงเดือนตุลาคม ค.ศ. 2011 โดยการถ่ายทำภาพยนตร์ภาคนี้เริ่มขึ้นในเดือนกันยายน ค.ศ. 2010 ซึ่งเป็นเวลาเจ็ดปีนับจากการเปิดตัวภาคแรกและได้เสร็จสิ้นลงในเดือนมีนาคม ค.ศ. 2011</doc>
