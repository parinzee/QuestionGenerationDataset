<doc id="337659" url="https://th.wikipedia.org/wiki?curid=337659" title="ซัมกุก ซากี">ซัมกุก ซากี ซัมกุก ซากี (พงศาวดารของสามก๊ก) เป็นบันทึกประวัติศาสตร์ของสามก๊กแห่งเกาหลี (อาณาจักรโคกูรยอ อาณาจักรแพคเจ และอาณาจักรซิลลา) โดยข้อความที่ถูกเขียนโดยภาษาจีน ซึ่งเป็นภาษาที่ใช้ในการเขียนโดยความรู้ชาวเกาหลีในขณะนั้น โดยรวบรวมข้อมูลสำคัญจากตำนานและนิทานพื้นบ้านโดยได้รับคำสั่งจากกษัตริย์แห่งราชวงศ์โครยอซึ่งมอบหมายให้ดำเนินการโดยเจ้าหน้าที่ของรัฐและนักประวัติศาสตร์ Kim Busik (김부식, 金富軾) เป็นผู้ทำการเรียบเรียงขึ้น มีวัตถุประสงค์เพื่อส่งเสริมอาณาจักรซิลลาให้เป็นอาณาจักรปกครองดั้งเดิมของเกาหลีและถูกต้อง เพื่อสื่อให้เห็นว่า ราชวงศ์โครยอเป็นผู้สืบทอดโดยชอบธรรมของอาณาจักรซิลลา ซึ่งได้เรียบเรียงไว้ทั้งหมดรวม 50 เล่ม ได้แก่ บันทึกเกี่ยวกับอาณาจักรชิลลา จำนวน 16 เล่ม บันทึกเกี่ยวกับอาณาจักรโกคูรยอ จำนวน 10 เล่ม บันทึกเกี่ยวกับอาณาจักรแพคเจ จำนวน 6 เล่ม จดหมายเหตุต่างๆอีกจำนวน 3 เล่ม และยังมีบันทึกรวบรวมเรื่องราวต่างๆจำนวน 9 เล่ม อาทิเรื่องเกี่ยวกับ พิธีกรรม, วรรณกรรม, การคมนาคม, ข้อมูลชุมชน, ภูมิศาสตร์, ระบบชนชั้น และเรื่องราวชีวประวัติของบุคคลสำคัญอีก 10 เล่ม รวบรวมข้อมูลสำคัญจากตำนานและนิทานพื้นบ้านโดยได้รับคำสั่งโดยกษัตริย์รูปแบบการนำเสนอ รูปแบบการนำเสนอ. มีการนำวิธีการเขียนและรูปแบบการนำเสนอมาจากบันทึกประวัติศาสตร์ของจีนที่เรียบเรียงโดยซือหม่าเฉียน ผู้วางรากฐานในการเขียนบันทึกประวัติศาสตร์ของจีน และหนังสือซานกว๋อจื้อของเฉินโซ่ว ผู้เรียบเรียงประวิติศาสตร์สามก๊กของจีนข้อโต้แย้ง ข้อโต้แย้ง. แต่นักประวัติศาสตร์สมัยใหม่วิจารณ์ว่า ซัมกุก ซากี นั้นยกให้ อาณาจักรซิลลาเป็นศูนย์กลางของสามก๊กเกาหลี และเน้นยอมรับความสัมพันธ์ที่ยอมให้จีนเป็นผู้มีอำนาจเหนือกว่า ข้อโต้แย้งนี้มาจากมูลเหตุที่ Kim Busik ผู้เรียบเรียงบันทึกดังกล่าว ระบุว่าอาณาจักรซิลลาให้ความสำคัญต่อลัทธิขงจื๊อ มากกว่า พุทธศาสนา อันเป็นการนำเสนอเพื่อเอาใจจักรพรรดิจีน และยังลดความสำคัญของอาณาจักรโคกูรยอลงจากหน้าประวัติศาสตร์เกาหลี ขณะที่ไปเน้นความสำคัญทางอาณาจักรซิลลาแทนเพื่อป้องกันการขัดแย้งกับประเทศจีน</doc>
