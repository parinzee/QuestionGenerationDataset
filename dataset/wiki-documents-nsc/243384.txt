<doc id="243384" url="https://th.wikipedia.org/wiki?curid=243384" title="ประกาศนียบัตรวิชาชีพซิสโก้">ประกาศนียบัตรวิชาชีพซิสโก้ ประกาศนียบัตรวิชาชีพซิสโก้ () คือประกาศนียบัตรวิชาชีพทางด้านเทคโนโลยีสารสนเทศสำหรับผลิตภัณฑ์ของซิสโก้ (Cisco) ซึ่งทำงานเกี่ยวกับระบบเครือข่ายคอมพิวเตอร์ แบ่งออกเป็น 5 ระดับได้แก่ ระดับแรกเข้า (entry-level) ระดับผู้ร่วมงาน (associate) ระดับมืออาชีพ (professional) ระดับผู้เชี่ยวชาญ (expert) และระดับผู้เชี่ยวชาญพิเศษ (specialist) ปัจจุบันการทดสอบเพื่อให้ได้ประกาศนียบัตรนี้จัดการดูแลโดยบริษัทเพียร์สันวิว (Pearson VUE) ของสหราชอาณาจักร ซึ่งก่อนหน้านี้จัดการดูแลโดยบริษัทโพรเมทริก (Prometric) ของสหรัฐอเมริกาจนถึงวันที่ 1 สิงหาคม พ.ศ. 2550ประกาศนียบัตรตามสายงาน ประกาศนียบัตรตามสายงาน. ตารางด้านล่างนี้แสดงชื่อการทดสอบที่แตกต่างกันสำหรับสายงานต่าง ๆ ในระบบเครือข่ายคอมพิวเตอร์ ประกาศนียบัตรระดับผู้เชี่ยวชาญพิเศษจะไม่นำมาแสดงไว้ในตารางนี้ระดับแรกเข้าCCENT ระดับแรกเข้า. CCENT. ระบบประกาศนียบัตรของซิสโก้เริ่มจากระดับแรกเข้าด้วยการทดสอบ CCENT (Cisco Certified Entry Networking Technician) ครอบคลุมความรู้พื้นฐานเกี่ยวกับระบบเครือข่าย ซึ่งไม่เกี่ยวข้องกับแนวคิดระดับเทคนิคของการรักษาความปลอดภัย เครือข่ายเสียง หรือเครือข่ายไร้สายของซิสโก้ แต่จะเป็นการทดสอบทักษะในระดับผู้ช่วยดูแลเครือข่าย ผู้ที่ได้รับประกาศนียบัตร CCENT จะมีความรู้และทักษะในการติดตั้ง จัดการ บำรุงรักษา และแก้ปัญหาเครือข่ายสำหรับองค์กรขนาดเล็ก รวมทั้งการรักษาความปลอดภัยบนเครือข่าย เพื่อที่จะได้รับการรับรอง CCENT ผู้สมัครจะต้องเข้ารับการอบรม ICND1 (Interconnecting Cisco Networking Devices Part 1) เป็นระยะเวลา 5 วันตามหลักสูตรโดยตัวแทนศูนย์การอบรมของซิสโก้ และการฝึกฝนบนเว็บ 40 ชั่วโมง แล้วทำข้อสอบชุด "640-822 ICND1" ให้ผ่านเพื่อให้ได้ประกาศนียบัตร เป็นอันเสร็จสิ้นระดับผู้ร่วมงานCCNA ระดับผู้ร่วมงาน. CCNA. ประกาศนียบัตรของซิสโก้ระดับที่สองคือ CCNA (Cisco Certified Network Associate) ซึ่งสอบทั้งหมดเจ็ดสานงานตามตาราง ผู้ที่ได้รับประกาศนียบัตรนี้จะมีความสามารถในการติดตั้ง ปรับแต่ง ดำเนินการ และแก้ปัญหาเครือข่ายที่ใช้เราเตอร์และสวิตช์ในระดับองค์กร รวมทั้งการนำไปใช้และการตรวจสอบการเชื่อมต่อระยะไกลในข่ายงานบริเวณกว้าง (WAN) การอบรม CCNA ในหลักสูตรใหม่มีการสอนเรื่องการต่อกรภัยคุกคามทางด้านความปลอดภัยในระดับพื้นฐาน และการแนะนำเบื้องต้นเกี่ยวกับเครือข่ายเสียงและไร้สาย ซึ่งการสอบในปัจจุบันจะมีข้อสอบที่ครอบคลุมเนื้อหาทั้งหมด- ปัจจุบัน (2015) ใช้ข้อสอบ CCNA 200-120 ซึ่งมีเนื้อหาครอบคลุมทั้งหมดซึ่งจะมาแทนที่ ข้อสอบเก่าหรือ 640-802 CCNA "ประกาศนียบัตร CCNA มีอายุการรับรอง 3 ปี เมื่อหมดอายุแล้ว ผู้นั้นจะต้องเลือกทางใดทางหนึ่งดังนี้- สอบ CCNA หรือ ICND2 ใหม่อีกครั้ง เพื่อรับประกาศนียบัตรระดับเดิม หรือ - ผ่านการทดสอบในระดับมืออาชีพหรือสูงกว่า เช่น CCNP หรือ CCIE เพื่อให้ได้รับประกาศนียบัตรที่สูงขึ้น"CCDA CCDA. ประกาศนียบัตร CCDA (Cisco Certified Design Associate) เป็นการรับรองความรู้ในระดับผู้ร่วมงานเกี่ยวกับการออกแบบเครือข่ายอุปกรณ์ของซิสโก้ ผู้ที่ได้รับประกาศนียบัตรนี้จะมีความสามารถในการออกแบบเส้นทางเครือข่ายที่มีการเปลี่ยนเส้นทางโดยเราเตอร์และสวิตช์เป็นต้น ซึ่งเครือข่ายนั้นประกอบด้วยข่ายงานบริเวณเฉพาะที่ (LAN) ข่ายงานบริเวณกว้าง (WAN) และบริการโทรศัพท์ที่แตกต่างออกไป ทำข้อสอบชุด "640-863 DESGN" เมื่อผ่านแล้วจึงได้ประกาศนียบัตร และถึงแม้ว่าการทดสอบ CCDA ไม่จำเป็นต้องสอบผ่าน CCNA มาก่อน แต่ทางซิสโก้ก็แนะนำให้สอบเพื่อให้มีความรู้พื้นฐานในระดับ CCNA</doc>
