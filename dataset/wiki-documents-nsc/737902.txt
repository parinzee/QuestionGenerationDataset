<doc id="737902" url="https://th.wikipedia.org/wiki?curid=737902" title="จิมมี โฟลยด์ ฮัสเซิลบังก์">จิมมี โฟลยด์ ฮัสเซิลบังก์ แยร์เริล โฟลยด์ ฮัสเซิลบังก์ (; เกิด 27 มีนาคม ค.ศ. 1972) หรือชื่อในวงการฟุตบอลว่า จิมมี โฟลยด์ ฮัสเซิลบังก์ () เป็นอดีตนักฟุตบอลทีมชาติเนเธอร์แลนด์เชื้อสายซูรินามในตำแหน่งกองหน้า ปัจจุบันเป็นผู้จัดการสโมสรฟุตบอลควีนส์พาร์ก เรนเจอส์ในฟุตบอลลีกแชมเปียนชิป ฮัสเซิลบังก์เป็นกองหน้าที่ได้รับการจดจำในช่วงที่ค้าแข้งในพรีเมียร์ลีกกับสโมสรลีดส์ยูไนเต็ด, เชลซี, มิดเดิลสโบรห์และชาร์ลตัน แอธเลติก โดยเขาได้รับรางวัลดาวซัลโวพรีเมียร์ลีก 2 สมัย และยิงประตูในพรีเมียร์ลีกได้มากถึง 129 ประตู ก่อนจะแขวนสตั๊ดในระดับฟุตบอลลีกแชมเปียนชิปกับคาร์ดิฟฟ์ ซิตี โดยเขาติดทีมชาติเนเธอร์แลนด์ 23 นัด ยิงได้ 9 ประตู รวมถึงเป็นหนึ่งในผู้เล่นทีมชาติชุดฟุตบอลโลก 1998 ที่ประเทศฝรั่งเศส หลังจากเลิกเล่นฟุตบอล ฮัสเซิลบังก์ เริ่มงานคุมทีมครั้งแรกในเดือนพฤษภาคม ค.ศ.2013 กับการคุมทีมรอยัล แอนธ์เวิร์ป ในดิวิชัน 2 เบลเยียม โดยเขาคุมทีมในเบลเยียมอยู่ 1 ฤดูกาลจากนั้นในปี ค.ศ.2014 ฮัสเซิลบังก์ได้รับการแต่งตั้งให้เป็นผู้จัดการสโมสรเบอร์ตัน อัลเบียนที่ขณะนั้นลงเล่นในฟุตบอลลีกทูและเพียงแค่ฤดูกาลแรกที่เขาคุมทีม ก็สามารถพาสโมสรคว้าแชมป์ลีกทู และเลื่อนชั้นสู่ฟุตบอลลีกวันได้สำเร็จการเล่นในระดับสโมสรเนเธอร์แลนด์ การเล่นในระดับสโมสร. เนเธอร์แลนด์. จิมมี โฟลยด์ ฮัสเซิลบังก์ เกิดเมื่อวันที่ 27 มีนาคม ค.ศ. 1972 ที่กรุงปารามารีโบ สาธารณรัฐซูรินาม เป็นบุตรชายคนสุดท้องในจำนวนพี่น้องทั้งหมด 6 คน ของแฟรงก์ แวร์ และคอร์เนลลี ฮัสเซิลบังก์ เขาใช้ชีวิตในวัยเด็กที่ซูรินาม จนกระทั่งในในเดือนตุลาคม ค.ศ. 1978 แม่ของเขาได้พาตัวเขาและพี่ของเขาอีก 3 คนย้ายมาใช้ชีวิตที่เมืองซานดัม ในเขตเทศบาลซานสตัด จังหวัดนอร์ทฮอลแลนด์ ประเทศเนเธอร์แลนด์ โดยพ่อของเขายังคงอยู่ที่ซูรินาม และติดต่อกับครอบครัวน้อยมาก ในปีต่อมาฮัสเซิลบังก์เริ่มต้นเล่นฟุตบอลระดับเยาวชนในตำแหน่งผู้รักษาประตูให้กับสโมสร เกเฟโอ (GVO) ต่อมาเขาย้ายไปเล่นให้กับ แซดเอฟเซ (ZFC) และซานลันเดีย โดยเปลี่ยนมาเล่นในตำแหน่งปีกขวา ช่วงเวลานั้นฮัสเซลบังก์ได้ไปเข้าร่วมกลุ่มกับนักเลงวัยรุ่นข้างถนน จนต้องถูกควบคุมตัวในสถานพินิจเป็นเวลา 3 เดือนเนื่องจากถูกลงโทษในข้อหาร่วมกันลักทรัพย์ หลังออกจากสถานพินิจ ฮัสเซลบังก์ได้ไปเข้าร่วมทีมเยาวชนของสโมสรเดเวเอส (DWS) ในกรุงอัมสเตอร์ดัม แต่ไม่นานนักเขาก็ถูกไล่ออกจากสโมสรในข้อหาขโมยนาฬิกาของนักฟุตบอลในทีม ก่อนจะไปขอคัดเลือกตัวเพื่อเข้าร่วมทีมเยาวชนของสโมสรฟุตบอล เอสเซ เทลสตาร์ ในเมืองเวลเซน หลังอยู่ในทีมชุดเยาวชนของสโมสรเทลสตาร์ได้ 2 ปี เขาก็ได้รับสัญญาเป็นนักฟุตบอลอาชีพ โดยฮัสเซิลบังก์ ได้ลงสนามในระดับลีกอาชีพเป็นนัดแรกในการแข่งขันเอร์สเตอดีวีซี (ดิวิชัน 2 ) เมื่อวันที่ 27 ตุลาคม ค.ศ.1990 โดยแพ้ให้กับสโมสรเฟเฟเฟ-เฟนโล 2–0 ก่อนที่ในเวลาต่อมาเขาจะถูก นีลส์ โอเวอร์เว็ก ผู้จัดการทีมในเวลานั้นยกเลิกสัญญา เพราะมาฝึกซ้อมสายเป็นประจำ หลังถูกขับออกจากสโมสรจิมมี โฟลยด์ ฮัสเซิลบังก์ ได้ไปขอร่วมซ้อมและทดสอบฝีเท้ากับสโมสรฟุตบอล อัลก์มาร์ ซานสตรีก (อาแซด) ซึ่งพี่ชายของเขา การ์ลอส ฮัสเซิลบังก์ เล่นเป็นกองหน้าอยู่ที่นั่น โดยเขาได้รับสัญญาจากอัลก์มาร์เป็นเวลา 2 ปี และได้ลงเล่นในเอร์สเตอดีวีซีไป 46 นัด ตลอดช่วง 2 ฤดูกาล อย่างไรก็ตามเขาไม่ได้รับการต่อสัญญาหลังจากสัญญาหมดลงในปี 1993 หลังจากหมดสัญญากับอัลก์มาร์ เขาไปขอทดสอบฝีเท้ากับ เอฟเซ ไอนด์โฮเฟิน แต่ไม่ผ่านการทดสอบ จากนั้นเขาก็ยังพลาดโอกาสเซ็นสัญญากับสโมสร เปเอเซ ซวอลเล และใช้เวลาตลอดทั้งฤดูกาล 1993–94 ไปกับการร่วมลงซ้อมกับผู้เล่นของสโมสร ฮาเอฟเซ ฮาร์เลม แต่ก็ไม่ได้รับสัญญาแต่อย่างใดโปรตุเกส โปรตุเกส. หลังจากไร้สังกัดเป็นเวลานาน ฮัสเซิลบังก์ได้เซ็นสัญญาที่โปรตุเกสในปี 1995 โดยเขาผ่านการทดสอบฝีเท้ากับสโมสร กังโปไมโยเรงซี ซึ่งเพิ่งเลื่อนชั้นขึ้นมาเล่นในปรีไมราลีกา โดยในการลงเล่น 4 นัดแรกเขาไม่สามารถยิงประตูได้ และในนัดที่ 5 เขายังยิงจุดโทษพลาด</doc>
