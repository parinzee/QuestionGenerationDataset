<doc id="29301" url="https://th.wikipedia.org/wiki?curid=29301" title="เขตบางเขน">เขตบางเขน เขตบางเขน เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพเหนือ ซึ่งถือเป็นเขตที่อยู่อาศัยรองรับการขยายตัวของเมือง ทางทิศตะวันออก (ตอนเหนือ) ของกรุงเทพมหานคร และเป็นเขตที่มีจำนวนประชากรมากเป็นอันดับที่ 4 ในกรุงเทพมหานครรองจากเขตบางแคที่ตั้งและอาณาเขต ที่ตั้งและอาณาเขต. ตั้งอยู่บริเวณฝั่งตะวันออกของแม่น้ำเจ้าพระยาหรือฝั่งพระนคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตสายไหม มีถนนพหลโยธิน คลองลำผักชี คลองหนองจอก คลองตะแคง คลองหนองบัวมน คลองบึงพระยาสุเรนทร์ (ออเป้ง) เป็นเส้นแบ่งเขต - ทิศตะวันออก ติดต่อกับเขตคลองสามวา มีคลองพระยาสุเรนทร์และคลองคู้ชุมเห็ดเป็นเส้นแบ่งเขต - ทิศใต้ ติดต่อกับเขตคันนายาว เขตบึงกุ่ม และเขตลาดพร้าว มีคลองจรเข้บัว (หกขุด) คลองลำชะล่า คลองตาเร่ง คลองโคกคราม คลองสามขา และคลองหลุมไผ่เป็นเส้นแบ่งเขต - ทิศตะวันตก ติดต่อกับเขตจตุจักร เขตหลักสี่ และเขตดอนเมือง มีคลองบางบัวและคลองถนนเป็นเส้นแบ่งเขตประวัติศาสตร์ ประวัติศาสตร์. เขตบางเขนเดิมมีฐานะเป็น อำเภอบางเขน จัดตั้งขึ้นเมื่อปี พ.ศ. 2440 ขึ้นอยู่กับจังหวัดพระนคร เดิมทิศตะวันตกของอำเภอมีอาณาเขตติดต่อกับจังหวัดนนทบุรีโดยใช้แนวคลองเปรมประชากรเป็นเส้นแบ่งเขตจังหวัด จนกระทั่งในเดือนตุลาคม พ.ศ. 2475 ทางราชการได้โอนพื้นที่ซึ่งตั้งอยู่ทางฟากตะวันตกของคลองนี้ (ได้แก่ ตำบลทุ่งสองห้องจากอำเภอปากเกร็ด และหมู่ที่ 1-3 ของตำบลลาดโตนดจากอำเภอเมืองนนทบุรี) มาอยู่ในท้องที่ปกครองของอำเภอบางเขน เพื่อความสะดวกในการตรวจตราของเจ้าหน้าที่และความสะดวกในการติดต่อราชการของประชาชนในท้องที่ดังกล่าว คลองประปาจึงกลายเป็นแนวแบ่งเขตการปกครองระหว่างทั้งสองจังหวัดแทนนับแต่นั้น เนื่องจากอำเภอบางเขนมีอาณาเขตกว้างขวางมาก ประกอบกับมีชุมนุมชน ย่านการค้า และอุตสาหกรรมเพิ่มขึ้นในท้องที่ ในปี พ.ศ. 2490 กระทรวงมหาดไทยจึงได้แบ่งพื้นที่ทางทิศตะวันออกเฉียงใต้ของตำบลสายไหมตั้งเป็นตำบลออเงิน รวมพื้นที่บางส่วนของตำบลอนุสาวรีย์และตำบลตลาดบางเขนตั้งเป็นตำบลคลองถนน และแบ่งพื้นที่ทางทิศเหนือของตำบลทุ่งสองห้องตั้งเป็นตำบลสีกัน และได้จัดตั้งสุขาภิบาลอนุสาวรีย์ขึ้นในบางส่วนของตำบลอนุสาวรีย์เมื่อปี พ.ศ. 2499 (ภายหลังได้ขยายเขตครอบคลุมทั้งอำเภอ จนกระทั่งเทศบาลนครกรุงเทพได้โอนเอาตำบลลาดยาวเข้าไปอยู่ในท้องที่ในปี พ.ศ. 2507) ต่อมาในช่วงปี พ.ศ. 2514-2515 มีการเปลี่ยนแปลงลักษณะการปกครองภูมิภาคไปสู่การปกครองส่วนท้องถิ่นในเขตจังหวัดพระนครและจังหวัดธนบุรี กล่าวคือ รวมจังหวัดทั้งสองเข้าด้วยกันเป็นจังหวัดนครหลวงกรุงเทพธนบุรี และเปลี่ยนเป็นกรุงเทพมหานคร ยุบการปกครองแบบเทศบาลและสุขาภิบาล รวมทั้งแบ่งหน่วยการปกครองออกเป็นเขตและแขวงแทนอำเภอและตำบล อำเภอบางเขนจึงเปลี่ยนฐานะเป็น เขตบางเขน กรุงเทพมหานคร แบ่งออกเป็น 8 แขวง ต่อมาเมื่อมีประชากรหนาแน่นขึ้นเนื่องจากความเจริญทางเศรษฐกิจและสาธารณูปโภค รวมทั้งท้องที่บางแห่งอยู่ไกลจากสำนักงานเขต เพื่อสะดวกแก่การปกครองและการอำนวยความสะดวกแก่ประชาชน กระทรวงมหาดไทยจึงมีประกาศแบ่งพื้นที่ทางทิศตะวันตกและทิศตะวันตกเฉียงใต้ของเขตไปจัดตั้งเป็นเขตดอนเมืองและเขตจตุจักรในปี พ.ศ. 2532 และเมื่อปี พ.ศ. 2540 ก็ได้แบ่งพื้นที่ทิศเหนือของเขตไปจัดตั้งเป็นเขตสายไหม แต่ในเวลาเดียวกันก็ได้รับพื้นที่บางส่วนของแขวงจรเข้บัว เขตลาดพร้าว มาอยู่ในการปกครอง โดยปัจจุบันมีฐานะเป็นหมู่ที่ 8-10 ของแขวงท่าแร้งการแบ่งเขตการปกครอง การแบ่งเขตการปกครอง. ท้องที่สำนักงานเขตบางเขนแบ่งเขตการปกครองย่อยออกเป็น 2 แขวง (khwaeng) ได้แก่ประชากรการคมนาคมการคมนาคม. - ทางสายหลัก- ถนนพหลโยธิน - ถนนกาญจนาภิเษก - ถนนแจ้งวัฒนะ - ถนนรามอินทรา - ถนนประดิษฐ์มนูธรรม - ถนนวัชรพล- ถนนสุขาภิบาล 5 (กม.11) - ถนนลาดปลาเค้า - ถนนเทพรักษ์ (พหลโยธิน-รัตนโกสินทร์สมโภช) - ทางพิเศษฉลองรัช - รถไฟฟ้าบีทีเอส สายสุขุมวิท (กำลังก่อสร้าง) - ทางสายรองและทางลัด- ทางหลวงแผ่นดินหมายเลข 3901 (คู่ขนานกาญจนาภิเษกด้านนอก) - ทางหลวงแผ่นดินหมายเลข 3902 (คู่ขนานกาญจนาภิเษกด้านใน) - ถนนราบ. 11 - ซอยร่วมมิตรพัฒนา - ซอยพหลโยธิน 48 (สายหยุด) - ซอยรามอินทรา 5 (สุขาภิบาล 1) - ซอยรามอินทรา 8 (รัตนาราม)- ซอยรามอินทรา 14 (มัยลาภ) - ซอยรามอินทรา 19 (สุขาภิบาล 2) - ซอยรามอินทรา 23 (สุขาภิบาล 4) - ซอยรามอินทรา 39 (สุขาภิบาล 5) - ซอยรามอินทรา 34 (อยู่เย็น) - ซอยรามอินทรา 65 (ถนอมมิตร) - ซอยคู้บอน 27 (สยามธรณี) - ทางน้ำ - คลองถนน - คลองบางบัวใช้สัญจรสถานที่สำคัญสถานที่สำคัญ. - วัดพระศรีมหาธาตุวรมหาวิหาร - อนุสาวรีย์พิทักษ์รัฐธรรมนูญ - เสถียรธรรมสถาน - ตลาดยิ่งเจริญ - กรมทหารราบที่ 11 รักษาพระองค์ - กรมทางหลวงชนบท - สนามมวยเวทีลุมพินีโรงพยาบาลโรงพยาบาล. - โรงพยาบาลเซ็นทรัลเยนเนอรัล - โรงพยาบาลโรคผิวหนังกามโรค - โรงพยาบาลทวาทิพย์บำบัดยาเสพติด - โรงพยาบาลตา กรุงเทพโรงเรียน สถาบัน สถานศึกษาสถาบันอุดมศึกษาโรงเรียน สถาบัน สถานศึกษา. สถาบันอุดมศึกษา. - มหาวิทยาลัยราชภัฏพระนคร - มหาวิทยาลัยนอร์ทกรุงเทพ วิทยาเขตสะพานใหม่ - มหาวิทยาลัยเกริกสถาบันอาชีวศึกษาสถาบันอาชีวศึกษา. - โรงเรียนไทยบริหารธุรกิจและพณิชยการ - โรงเรียนวิบูลย์บริหารธุรกิจ รามอินทรา - วิทยาลัยเทคโนโลยีสยามบริหารธุรกิจ - วิทยาลัยสยามบัณฑิตโรงเรียนสังกัดสำนักงานคณะกรรมการการอุดมศึกษาโรงเรียน. สังกัดสำนักงานคณะกรรมการการอุดมศึกษา. - โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนครสังกัดสำนักงานคณะกรรมการการศึกษาขั้นพื้นฐานสังกัดสำนักงานคณะกรรมการการศึกษาขั้นพื้นฐาน. - โรงเรียนรัตนโกสินทร์สมโภชบางเขนสังกัดกรุงเทพมหานครสังกัดกรุงเทพมหานคร. - โรงเรียนไทยนิยมสงเคราะห์ - โรงเรียนวัดไตรรัตนาราม (ชื่นชูใจราษฎร์อุทิศ) - โรงเรียนบ้านคลองบัว - โรงเรียนบ้านบัวมล (เจริญราษฎร์อุทิศ) - โรงเรียนประชาภิบาลสังกัดสำนักงานคณะกรรมการส่งเสริมการศึกษาเอกชนสังกัดสำนักงานคณะกรรมการส่งเสริมการศึกษาเอกชน. - โรงเรียนกองทัพบกอุปถัมภ์เพชราวุธวิทยา ในพระอุปถัมภ์ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี - โรงเรียนปราโมชวิทยารามอินทรา - โรงเรียนปราโมชวิทยาทาน - โรงเรียนอมาตยกุล - โรงเรียนนิเวศน์วารินทร์ - โรงเรียนภูมิไพโรจน์พิทยา - โรงเรียนธนศิลป์ - โรงเรียนเอี่ยมพานิชวิทยา - โรงเรียนอุทัยวิทยา - โรงเรียนไตรรัตนาภิรักษ์สถานรับเลี้ยงเด็กสถานรับเลี้ยงเด็ก. - ศูนย์เด็กก่อนเกณฑ์วัดศิริพงษ์ธรรมนิมิต</doc>
