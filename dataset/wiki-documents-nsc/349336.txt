<doc id="349336" url="https://th.wikipedia.org/wiki?curid=349336" title="โรงเรียนสาธิตมหาวิทยาลัยราชภัฏนครราชสีมา">โรงเรียนสาธิตมหาวิทยาลัยราชภัฏนครราชสีมา โรงเรียนสาธิตมหาวิทยาลัยราชภัฏนครราชสีมา (ภาษาอังกฤษ: The Demonstration School of Nakhorn Ratchasima Rajabhat University) ตั้งอยู่ในมหาวิทยาลัยราชภัฏนครราชสีมา เป็นโรงเรียนสาธิต ประเภทสหศึกษา สังกัดสำนักงานคณะกรรมการการอุดมศึกษา (สกอ.) กระทรวงศึกษาธิการประวัติ ประวัติ. โรงเรียนสาธิตมหาวิทยาลัยราชภัฏนครราชสีมา เป็นหน่วยงานสังกัดคณะครุศาสตร์ เดิมมีสภาพเป็นศูนย์พัฒนาเด็กปฐมวัย ใช้ชื่อ “ ศูนย์พัฒนาเด็กปฐมวัยสิงหราช” ตั้งขึ้นเมื่อ พ.ศ. 2530 มีอาคารสิงหราช เป็นอาคารเรียนเปิดสอนระดับอนุบาล พ.ศ. 2536 ได้เปลี่ยนสถานภาพเป็น “ โรงเรียนสาธิตวิทยาลัยครูนครราชสีมา” เปิดสอนระดับบริบาลและอนุบาล พ.ศ. 2538 วิทยาลัยครูนครราชสีมาได้รับการยกฐานะ เป็นสถาบันราชภัฏนครราชสีมา โรงเรียนสาธิตวิทยาลัยครูนครราชสีมา จึงมีชื่อใหม่ว่า “ โรงเรียนสาธิตสถาบันราชภัฏนครราชสีมา” พ.ศ. 2547 สถาบันราชภัฏนครราชสีมา ได้รับการยกฐานะเป็นมหาวิทยาลัยราชภัฏนครราชสีมา โรงเรียนสาธิตสถาบันราชภัฏนครราชสีมา จึงเปลี่ยนชื่อใหม่เป็น “ โรงเรียนสาธิตมหาวิทยาลัยราชภัฏนครราชสีมา” พ.ศ. 2548 โรงเรียนสาธิตฯ ได้รับการรับรองมาตรฐานการศึกษาจากสำนักงาน รับรองมาตรฐานการศึกษาและประเมินคุณภาพการศึกษา (สมศ.) รอบที่ 1 โดยมีการประเมิน 3 ด้าน คือ ด้านผู้บริหาร ด้านครู และด้านผู้เรียน พ.ศ. 2549 มหาวิทยาลัยมีนโยบายขยายการเปิดชั้นเรียนประถมศึกษาปีที่ 1 ในภาคเรียนที่ 1 ปีการศึกษา 2549 และลำดับชั้นประถมศึกษาปีที่ 2,3,4,5 และ 6 ในปีต่อ ๆ ไป พ.ศ. 2551 โรงเรียนสาธิตฯ ได้รับการรับรองมาตรฐานการศึกษา จากสำนักงานรับรองมาตรฐานการศึกษา และประเมินคุณภาพการศึกษา (สมศ.) รอบที่ 2 โดยมีการประเมิน 3 ด้าน คือ ด้านผู้บริหาร ด้านครู และด้านผู้เรียนจัดชั้นเรียน จัดชั้นเรียน. จำนวนชั้นเรียนที่เปิดสอนปีการศึกษา 2560ระดับปฐมวัย ระดับปฐมวัย. ชั้นบริบาล 1 อายุ 2-3 ขวบ จำนวน 3 ห้องเรียน ชั้นบริบาล 2 อายุ 3-4 ขวบ จำนวน 3 ห้องเรียน ชั้นอนุบาล 1 อายุ 4-5 ขวบ จำนวน 3 ห้องเรียน ชั้นอนุบาล 2 อายุ 5-6 ขวบ จำนวน 3 ห้องเรียน รวม 14 ห้องเรียนระดับประถมศึกษา ระดับประถมศึกษา. ชั้นประถมศึกษาปีที่ 1 อายุ 6-7 ปี จำนวน 3 ห้องเรียน ชั้นประถมศึกษาปีที่ 2 อายุ 7-8 ปี จำนวน 2 ห้องเรียน ชั้นประถมศึกษาปีที่ 3 อายุ 8-9 ปี จำนวน 2 ห้องเรียน ชั้นประถมศึกษาปีที่ 4 อายุ 9-10 ปี จำนวน 2 ห้องเรียน ชั้นประถมศึกษาปีที่ 5 อายุ 10-11 ปี จำนวน 1 ห้องเรียน ชั้นประถมศึกษาปีที่ 6 อายุ 11-12 ปี จำนวน 1 ห้องเรียน รวม 11 ห้องเรียน</doc>
