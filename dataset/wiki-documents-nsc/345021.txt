<doc id="345021" url="https://th.wikipedia.org/wiki?curid=345021" title="วงศ์กง">วงศ์กง วงศ์กง (ชื่อวิทยาศาสตร์: Hanguanaceae) เป็นวงศ์พืชใบเลี้ยงเดี่ยวจัดอยู่ในอันดับ Commelinales ร่วมกับวงศ์ Commelinaceae และวงศ์อื่นอีก 3 วงศ์ที่ไม่พบในประเทศไทย พืชในวงศ์กงเป็นไม้ล้มลุก ดอกแยกเพศอยู่ต่างต้น ช่อดอกเป็นแบบช่อแยกแขนง ดอกไร้ก้าน มีกลีบรวม 6 กลีบเรียง 2 วง เกสรเพศผู้ 6 อัน ติดที่โคนกลีบดอก มีเกสรเพศผู้ที่เป็นหมัน 3 อันในดอกเพศเมีย ส่วนเกสรเพศเมียจะไม่มีก้าน ยอดเกสรมี 3 พู ผลของพืชในวงศ์กงจะมีเนื้อและมีเมล็ด 1-3 เมล็ด วงศ์กงประกอบด้วยสกุลเพียงสกุลเดียว คือ สกุลกง (Hanguana) มี 6 ชนิด (สปีชีส์) ทั่วโลก โดยเขตกระจายพันธุ์อยู่ในศรีลังกา เอเชียตะวันออกเฉียงใต้ ไปจนถึงตอนเหนือของประเทศออสเตรเลีย ในประเทศไทยพบเพียงชนิดเดียวคือ กง (Hanguana malayana (Jack.) Merr.)การจัดหมวดหมู่ การจัดหมวดหมู่. การจัดหมวดหมู่ของพืชในวงศ์กง ประกอบด้วยสกุล 1 สกุลและ 6 สปีชีส์- Hanguanaceae (วงศ์กง)</doc>
