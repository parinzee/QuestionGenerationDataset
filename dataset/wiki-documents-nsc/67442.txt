<doc id="67442" url="https://th.wikipedia.org/wiki?curid=67442" title="ธุรกิจแบบพีระมิด">ธุรกิจแบบพีระมิด ธุรกิจพีระมิด () เป็นธุรกิจที่ทำให้ประชาชนหลายคนได้รับการหลอกลวงมากมายทั่วโลก โดยเป็นธุรกิจที่ใช้การหลอกลวงให้มีการลงทุนซึ่งผู้จัดการธุรกิจสัญญาว่าจะให้ผลตอบแทนที่สูง แต่ผู้จัดการก็มิได้นำไปประกอบการค้าหรือกิจการที่มีอยู่จริง จึงมิได้ทำให้เกิดกำไรจากการลงทุนจริงๆ แต่อย่างใด การตอบแทนให้กับผู้ร่วมลงทุนทำก็แต่โดยการอาศัยเงินที่มาจากการลงทุนของผู้ร่วมลงทุนรายหลังๆ นำไปตอบแทนผู้ร่วมลงทุนรายก่อนหน้า จึงเปรียบเสมือนกับรูปทรงพีระมิด ซึ่งผู้ร่วมลงทุนรายก่อนจะอยู่บนยอดคอยรับเงินตอบแทนจากผู้ร่วมลงทุนหลายหลังๆผลลัพธ์ของการดำเนินการแบบพีระมิด ผลลัพธ์ของการดำเนินการแบบพีระมิด. ธุรกิจแบบนี้จึงมีจุดจบที่ไม่อาจเลี่ยงได้ด้วยสาเหตุมาจากการขาดผู้ร่วมลงทุนรายใหม่เข้าร่วมลงทุน ซึ่งจุดจบนี้มักเรียกกันว่า พีระมิดถล่ม (Collapse of the scheme) ซึ่งมีหลายกรณีที่เมื่อเกิดเหตุการณ์ดังกล่าวมักจะทำให้ผู้ร่วมลงทุนหลายหลังๆ แทบจะเสียเงินที่ลงทุนไปเปล่า โดยผู้จัดการธุรกิจมักอ้างว่าการถล่มของพีระมิดเกิดมาจากปัญหาข้อกฎหมายหรือการเข้าแทรกแซงของรัฐบาลเพื่อหนีความผิด ทั้งที่เป็นการฉ้อโกงประชาชนข้อกฎหมาย ข้อกฎหมาย. การประกอบธุรกิจแบบพีระมิดผิดกฎหมายในหลายประเทศ เช่น สหรัฐอเมริกา, สหราชอาณาจักร, ฝรั่งเศส, เยอรมนี, แคนาดา, มาเลเซีย, นอร์เวย์, ออสเตรเลีย, นิวซีแลนด์, ญี่ปุ่น, ศรีลังกา, รวมถึงประเทศไทยด้วย ถึงแม้หลายประเทศจะห้ามการดำเนินการธุรกิจแบบนี้ก็ตาม แต่ปัจจุบันก็ยังปรากฏรูปแบบธุรกิจนี้ให้เห็นในประเทศที่กฎหมายได้ห้ามแล้วและในประเทศที่กฎหมายยังไม่ได้ห้ามอีกด้วยคุณสมบัติของธุรกิจแบบพีระมิด คุณสมบัติของธุรกิจแบบพีระมิด. ธุรกิจแบบพีระมิดมักใช้ในธุรกิจขายตรง แต่ต่างจากการตลาดแบบหลายชั้น- ผู้เข้าร่วมจะต้องจ่ายค่าธรรมเนียมในการสมัครเป็นเงินจำนวนหนึ่ง - ผู้สมัครจะเสียค่าใช้จ่ายในการฝึกอบรมและซื้อสินค้าในครั้งแรก - ไม่มีนโยบายคืนค่าสมัครหรือรับคืนผลิตภัณฑ์ให้ - สินค้าส่วนใหญ่จะมีคุณภาพปานกลาง - ผลกำไรของระบบพีระมิดจะมาจากการรับสมัครสมาชิกใหม่ ซึ่งจะซื้อสินค้าเป็นจำนวนมากในครั้งแรก - ผู้เข้าร่วมจำนวนมากที่ฐานของพีระมิดจะเป็นผู้จ่ายเงินส่วนแบ่งให้แก่ผู้ที่อยู่ในระดับยอดของพีระมิด - สามารถเลื่อนตำแหน่งตำแหน่งให้สูงขึ้นจากการซื้อสินค้า - ระบบนี้จะไม่เน้นการขายสินค้าให้กับผู้บริโภค - เน้นการรับสมัครสมาชิกใหม่เป็นหลัก - ถ้าระบบพีระมิดนี้ล้มทลายลง จะไม่ได้รับเงินกลับคืนแต่อย่างใด - ต้องชักชวนให้คนเข้ามาในระบบเพื่อเลื่อนตำแหน่งของตัวผู้ชักชวนเองให้สูงขึ้น</doc>
