<doc id="382524" url="https://th.wikipedia.org/wiki?curid=382524" title="รกงอกติด">รกงอกติด รกงอกติด () เป็นภาวะแทรกซ้อนทางสูติศาสตร์ซึ่งมีความรุนแรงมากอย่างหนึ่ง ซึ่งรกเกาะกับผนังมดลูกลึกกว่าปกติ ผ่านจากชั้นเยื่อบุมดลูกไปยังชั้นกล้ามเนื้อมดลูก แบ่งออกเป็นสามชนิดตามความลึกของการแทรกเข้าไปในผนังมดลูก การคลอดปกตินั้นเมื่อทารกคลอดออกมาแล้วรกจะลอกตัวออกจากมดลูกโดยง่ายตามกระบวนการปกติ แต่ในครรภ์ที่มีรกงอกติดนั้น รกไม่สามารถลอกออกมาตามปกติได้ ทำให้มีเลือดออกมาก และแม้จะเอารกออกมาได้แล้วก็ยังเสี่ยงต่อการตกเลือดตามมาอย่างมาก บ่อยครั้งที่จำเป็นต้องใช้การผ่าตัดเข้าช่วยเพื่อเอารกออก บางครั้งอาจจำเป็นต้องตัดมดลูกออกทั้งหมดเพื่อรักษาชีวิตของมารดาเอาไว้ รกงอกติดพบได้ 1 ใน 2500 การตั้งครรภ์ชนิดต่างๆ ชนิดต่างๆ. รกงอกติดแบ่งได้เป็นสามชนิดตามความลึกที่รกแทรกเข้าไปในผนังมดลูก</doc>
