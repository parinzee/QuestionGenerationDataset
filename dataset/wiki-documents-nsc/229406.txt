<doc id="229406" url="https://th.wikipedia.org/wiki?curid=229406" title="ตำบลสุเทพ">ตำบลสุเทพ ตำบลสุเทพ เป็นตำบลในอำเภอเมืองเชียงใหม่ จังหวัดเชียงใหม่ ตั้งอยู่ทางทิศตะวันตกของอำเภอ ครอบคลุมพื้นที่บางส่วนของเขตเมืองเชียงใหม่ รวมถึงดอยสุเทพ อันเป็นที่ตั้งของอุทยานแห่งชาติดอยสุเทพ-ปุย ปัจจุบันพื้นที่ส่วนใหญ่ของตำบลปกครองโดยเทศบาลตำบลสุเทพ และส่วนที่เหลืออยู่ในเขตเทศบาลนครเชียงใหม่ สถานที่สำคัญในตำบล ได้แก่ มหาวิทยาลัยเชียงใหม่ วัดพระธาตุดอยสุเทพ สวนสัตว์เชียงใหม่ เป็นต้นประวัติ ประวัติ. ตำบลสุเทพเดิมเป็นสภาตำบล หลังจากนั้นได้ยกฐานะขึ้นเป็นองค์การบริหารส่วนตำบลตาม พระราชบัญญัติสภาตำบลและองค์การบริหารส่วนตำบล พ.ศ. 2537 โดยประกาศกระทรวงมหาดไทย ลงวันที่ 2 มีนาคม 2538 จัดตั้งเป็นองค์การบริหารส่วนตำบลชั้น 3 และต่อมาได้รับการเลื่อนชั้นเป็นองค์การบริหารส่วนตำบลชั้น 1 (องค์การบริหารส่วนตำบลขนาดใหญ่) ต่อมาเมื่อวันที่ 24 สิงหาคม พ.ศ. 2550 กระทรวงมหาดไทยได้จัดตั้งตำบลสุเทพเป็น เทศบาลตำบลสุเทพภูมิศาสตร์ ภูมิศาสตร์. ลักษณะทางภูมิศาสตร์ของตำบลสุเทพประกอบด้วย ภูเขา (ดอยสุเทพ) ที่ราบเชิงเขา และที่ราบ อาณาเขตของตำบลสุเทพติดต่อกับ 4 ตำบลใน 2 อำเภอของจังหวัดเชียงใหม่ ดังนี้- ทิศเหนือ ติดต่อกับ เทศบาลนครเชียงใหม่ และตำบลช้างเผือก อำเภอเมืองเชียงใหม่ - ทิศใต้ ติดต่อกับ ตำบลแม่เหียะ และตำบลป่าแดด อำเภอเมืองเชียงใหม่ - ทิศตะวันออก ติดต่อกับ เทศบาลนครเชียงใหม่ - ทิศตะวันตก ติดต่อกับ ตำบลบ้านปง อำเภอหางดงการแบ่งเขตการปกครอง การแบ่งเขตการปกครอง. ตำบลสุเทพประกอบด้วยพื้นที่ปกครองสองส่วน ได้แก่ เทศบาลตำบลสุเทพ และตำบลสุเทพในเขตเทศบาลนครเชียงใหม่ สำหรับเทศบาลตำบลสุเทพ ประกอบด้วยหมู่บ้าน 15 แห่ง ได้แก่การคมนาคม การคมนาคม. ตำบลสุเทพมีเส้นทางคมนาคมที่สำคัญดังนี้- ถนนสุเทพ - ถนนนิมมานเหมินท์ - ทางหลวงแผ่นดินหมายเลข 121 (คลองชลประทาน) - ทางหลวงแผ่นดินหมายเลข 1004 (ถนนห้วยแก้ว - ช่วงที่เป็นพื้นราบ, ถนนศรีวิชัย - ช่วงที่อยู่บนดอยสุเทพ)สถานที่สำคัญสถานที่สำคัญ. - สถานศึกษา - มหาวิทยาลัยเชียงใหม่ - มหาวิทยาลัยราชภัฏเชียงใหม่ (สาขาวัดศรีโสดา)- ศาสนสถาน สำนักสงฆ์ ตำบลสุเทพ เป็นที่ตั้งของศาสนสถานหลายแห่ง และเป็นที่ตั้งของวัดพระธาตุดอยสุเทพ ซึ่งเป็นวัดสำคัญคู่บ้านคู่เมืองของจังหวัดเชียงใหม่- วัดพระธาตุดอยสุเทพ - วัดร่ำเปิง (ตโปทาราม) - วัดศรีโสดา - วัดอุโมงค์ - วัดฝายหิน - วัดสังเวช - วัดผาลาด - วัดโป่งน้อย - วัดช่างทอง - วัดป่าแดง - สำนักสงฆ์บ้านช่างทอง - สำนักสงฆ์บ้านหลิ่งห้า - สำนักสงฆ์บ้านดอยปุย - ศาลเจ้าเทียนเป่า- สถานที่ท่องเที่ยว - อุทยานแห่งชาติดอยสุเทพ-ปุย - วัดพระธาตุดอยสุเทพ - พระตำหนักภูพิงค์ราชนิเวศน์ - สวนสัตว์เชียงใหม่ - บ้านดอยปุย</doc>
