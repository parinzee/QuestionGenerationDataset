<doc id="755640" url="https://th.wikipedia.org/wiki?curid=755640" title="เอ็มทีวีวิดีโอมิวสิกอะวอดส์ 2013">เอ็มทีวีวิดีโอมิวสิกอะวอดส์ 2013 เอ็มทีวีวิดีโอมิวสิกอะวอดส์ 2013 () จัดขึ้นในวันที่ 25 สิงหาคม ค.ศ. 2013 ที่บาร์เคลส์เซนเตอร์ ในบรุกลิน รัฐนิวยอร์ก เป็นงานประกาศรางวัลครั้งที่ 30 ชื่อผู้เข้าชิงประกาศในวันที่ 17 กรกฎาคม ค.ศ. 2013 ผู้เข้าชิงนำโดยจัสติน ทิมเบอร์เลก แมกเคิลมอร์ และ ไรอัน ลูอิส เข้าชิง 6 รางวัล บรูโน มาร์ส ไมลีย์ ไซรัส และโรบิน ธิก เข้าชิงคนละ 4 รางวัล จัสติน ทิมเบอร์เลก เป็นผู้ชนะรางวัลมากที่สุดถึง 4 รางวัล รวมถึงรางวัลวิดีโอแห่งปีจากเพลง "มิเรอส์" แมกเคิลมอร์ และ ไรอัน ลูอิส บรูโน มาร์ส และเทย์เลอร์ สวิฟต์ ได้รับรางวัลเช่นกัน งานประกาศรางวัลมีผู้ชมรวม 10.1 ล้านคน รายการแสดงไมลีย์ ไซรัส และโรบิน ธิก ร้องเพลงร่วมกันในเพลง "วีคานต์สต็อป" และ "เบลอด์ลายส์" ในลักษณะการแสดงยั่วยวนทางเพศ ได้รับการตอบรับด้านลบจากนักวิจารณ์ และแบบคละกันจากแฟนเพลงและคนดังคนอื่น ๆ งานประกาศรางวัลเป็นที่สนใจเมื่อวงเอ็นซิงก์กลับมาแสดงร่วมกันออกอากาศทางโทรทัศน์ครั้งแรกตั้งแต่ ค.ศ. 203 ในระหว่างการแสดงความยาว 15 นาทีของจัสติน ทิมเบอร์เลก เป็นการแสดงที่มีผู้ชมมากที่สุด</doc>
