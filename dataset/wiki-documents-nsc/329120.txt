<doc id="329120" url="https://th.wikipedia.org/wiki?curid=329120" title="การเลือกตั้งสมาชิกสภาผู้แทนราษฎรกรุงเทพมหานคร เขต 6 แทนตำแหน่งที่ว่าง พ.ศ. 2553">การเลือกตั้งสมาชิกสภาผู้แทนราษฎรกรุงเทพมหานคร เขต 6 แทนตำแหน่งที่ว่าง พ.ศ. 2553 การเลือกตั้งสมาชิกสภาผู้แทนราษฎรกรุงเทพมหานคร เขต 6 แทนตำแหน่งที่ว่าง พ.ศ. 2553 เป็นการเลือกตั้งสมาชิกสภาผู้แทนราษฎรกรุงเทพมหานคร (ส.ส.กทม.) แทนที่ นายทิวา เงินยวง ซึ่งถึงแก่กรรมไปก่อนหน้านี้ที่มา ที่มา. การเลือกตั้งซ่อมสมาชิกสภาผู้แทนราษฎรเขต 6 กรุงเทพมหานคร พ.ศ. 2553 เกิดขึ้นเนื่องจาก นายทิวา เงินยวง ส.ส. เดิมในพื้นที่จากการเลือกตั้งเมื่อวันที่ 23 ธันวาคม พ.ศ. 2550 ของพรรคประชาธิปัตย์ถึงแก่กรรมเมื่อวันที่ 11 มิถุนายน พ.ศ. 2553 ทำให้ตำแหน่งในเขตนี้ (เขตบึงกุ่ม, เขตคลองสามวา, เขตคันนายาว, เขตหนองจอก) ว่างลงหนึ่งตำแหน่ง ตามกฎหมายการเลือกตั้งระบุว่าจะต้องทำการเลือกตั้งใหม่ภายใน 60 วัน คณะกรรมการการเลือกตั้ง (กกต.) จึงมีมติให้มีการเลือกตั้งซ่อมในวันอาทิตย์ที่ 25 กรกฎาคม พ.ศ. 2553 ซึ่งการเลือกตั้งครั้งถึงแม้จะเป็นเพียงการเลือกตั้งซ่อมเพียงแค่ที่เดียว แต่ทว่าเป็นที่สนใจอย่างมากของสังคมเนื่องจากถูกมองว่าเป็นการต่อสู้เชิงสัญลักษณ์อีกครั้งของแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน (นปช.) หรือกลุ่มคนเสื้อแดง ต่อจากการชุมนุมเมื่อเดือนมีนาคม-พฤษภาคม ที่ผ่านมา โดยทางพรรคเพื่อไทยและกลุ่ม นปช. ในตอนแรกมีข่าวว่าจะส่ง นายณัฐวุฒิ ใสยเกื้อ หนึ่งในแกนนำ นปช.ลง แต่ในที่สุดแล้วก็มีมติเลือกเอา นายก่อแก้ว พิกุลทองผู้สมัคร ผู้สมัคร. พรรคเพื่อไทยมีมติส่ง นายก่อแก้ว พิกุลทอง หนึ่งในแกนนำของ นปช. ลงสมัครเลือกตั้งซ่อมในครั้งนี้ ในส่วนของพรรคประชาธิปัตย์ ได้มีมติส่ง นายพนิช วิกิตเศรษฐ์ อดีตรองผู้ว่าราชการกรุงเทพมหานคร สมัยนายอภิรักษ์ โกษะโยธิน เป็นผู้ว่าราชการกรุงเทพมหานคร และผู้ช่วยรัฐมนตรีว่าการกระทรวงต่างประเทศ นายกษิต ภิรมย์ เป็นตัวแทนของพรรคลงสมัคร การเปิดรับสมัครมีขึ้นในวันที่ 28 มิถุนายน พ.ศ. 2553 ที่สำนักงานเขตคลองสามวา ผู้สมัครทั้งหมดได้จับสลาก ปรากฏว่า นายพนิชได้เบอร์ 1 และนายก่อแก้วได้เบอร์ 4 นอกจากนี้แล้วยังมีผู้สมัครรายอื่นจากพรรคการเมืองอื่นอีก ได้แก่ นายนพดล ไชยฤทธิเดช พรรคชาติสามัคคี เบอร์ 2, นายอนุสรณ์ สมอ่อน พรรคความหวังใหม่ เบอร์ 3, นายชูชาติ พิมพ์กา พรรคแทนคุณแผ่นดิน เบอร์ 5และนายกิจณพัฒน์ สามสีลา พรรคประชาธรรม เบอร์ 6การหาเสียงของพรรคเพื่อไทย การหาเสียงของพรรคเพื่อไทย. นายก่อแก้ว พิกุลทอง เป็นผู้ต้องหาจากการชุมนุมของ นปช.ที่ผ่านมา เป็นผู้ที่ถูกควบคุมตัวในเรือนจำ ซึ่งศาลไม่อนุญาตให้ออกจากเรือนจำมาเพื่อหาเสียงได้ แม้จะมีการยื่นอุทธรณ์แล้วก็ตาม เนื่องจากเป็นผู้ต้องหาคดีอุกฉกรรจ์ แต่อนุญาตให้ใช้เทปบันทึกเสียงหาเสียงได้ แต่ทาง กกต.ได้ตรวจสอบก่อน พบว่ามีข้อความบางส่วนขัดต่อกฎหมาย ซึ่งต้องตัดออกก่อนนำไปหาเสียง และทางพรรคเพื่อไทยก็ได้ช่วยหาเสียงด้วยการให้สมาชิกพรรครายอื่นลงพื้นที่หาเสียงให้แทน รวมทั้งเปิดเวทีปราศรัยด้วย โดยมี ร.ต.อ.เฉลิม อยู่บำรุง และ นายจตุพร พรหมพันธุ์ เป็นผู้นำปราศรัยการถอนตัวของพรรคการเมืองใหม่ การถอนตัวของพรรคการเมืองใหม่. สำหรับพรรคการเมืองใหม่ ในวันที่ 24 มิถุนายน พ.ศ. 2553 ที่ประชุมพรรคมีมติส่ง พล.อ.กิตติศักดิ์ รัฐประเสริฐ ลงเลือกตั้งในครั้งนี้ แต่ทว่าในวันรุ่งขึ้น คือวันที่ 25 มิถุนายน ทางตัว พล.อ.กิตติศักดิ์ ได้แถลงข่าวขอถอนตัว โดยอ้างว่าไม่ต้องการแข่งขันในครั้งนี้เพราะเท่ากับว่าเป็นการสนับสนุนผู้ก่อการร้าย ซึ่งในเรื่องนี้ได้ก่อให้เกิดการวิพากษ์วิจารณ์ไปทั่วการเลือกตั้งล่วงหน้าและผลโพล การเลือกตั้งล่วงหน้าและผลโพล. การเลือกตั้งล่วงหน้ามีขึ้นในวันเสาร์ที่ 17 กรกฎาคม และวันอาทิตย์ที่ 18 กรกฎาคม พ.ศ. 2553 ที่สำนักงานเขตคลองสามวา ซึ่งสามาถลงคะแนนได้ถึงเวลา 17.00 น. โดยในวันที่ 17 กรกฎาคม มีผู้มาใช้สิทธิล่วงหน้าทั้งหมด 6,106 คน จากผู้มีสิทธิเลือกตั้งทั้งหมด 103,695 คน แบ่งเป็น เขตคลองสามวา จำนวน 1,865 คน เขตหนองจอก จำนวน 1,038 คน เขตบึงกุ่ม จำนวน 2,320 คน และเขตคันนายาว จำนวน 883 คน และในวันที่ 18 กรกฎาคม ในวันนี้มียอดผู้มาใช้สิทธิทั้งหมด 9,991 คน แบ่งเป็น เขตคันนายาว 1,329 คน คลองสามวา 3,109 คน หนองจอก 2,112 คน และบึงกุ่ม 3,441 คน รวมยอดผู้มาใช้สิทธิทั้งสองวัน 16,097 คน คิดเป็นร้อยละ 4.16 ซึ่งบัตรลงคะแนนล่วงหน้านั้นจะถูกเก็บรักษาไว้เป็นอย่างดี มีกล้องวงจรปิดและเจ้าหน้าที่ตำรวจเฝ้าตลอด 24 ชั่วโมง เพื่อป้องกันการทุจริต ในวันที่ 19 กรกฎาคม พ.ศ. 2553 ทางสวนดุสิตโพล มหาวิทยาลัยราชภัฏสวนดุสิต ได้เปิดเผยผลการสำรวจความคิดเห็นหรือผลโพล ในแบบเอกซิตโพล (exit poll) โดยทำการสำรวจ 3 ครั้ง คือ ก่อนเลือกตั้งล่วงหน้า ระหว่างวันที่ 8-14 กรกฎาคม พ.ศ. 2553 จำนวน 1,220 คน, เอกซิตโพลวันที่ 17 กรกฎาคม พ.ศ. 2553 จำนวน 509 คน และเอกซิทโพลวันที่ 18 กรกฎาคม พ.ศ. 2553 จำนวน 790 คน พบว่า นายพนิช วิกิตเศรษฐ์ มีคะแนนนำที่ร้อยละ 51.05 ตามมาด้วยนายก่อแก้ว พิกุลทอง มีคะแนนรองลงมาที่ร้อยละ 34.30 ในขณะที่ผู้สมัครคนอื่น ๆ มีคะแนนรวมกันแล้วไม่ถึงร้อยละ 1 ซึ่งน้อยกว่าผู้ที่ระบุว่าจะไม่เลือกใครที่มีคะแนนร้อยละ 3.77 และผู้ที่ระบุว่ายังไม่แน่ใจหรือไม่แสดงความเห็นมีคะแนนร้อยละ 10.20 อย่างไรก็ตาม กลุ่มตัวอย่างที่เป็นผู้สนับสนุนนายก่อแก้วระบุว่า ไม่อยากมาใช้สิทธิ์เลือกตั้งล่วงหน้า เพราะกลัวการทุจริต เช่น การเปลี่ยนหีบบัตร เป็นต้นเอกซิตโพลวันเลือกตั้งจริง เอกซิตโพลวันเลือกตั้งจริง. ในวันที่ 25 กรกฎาคม พ.ศ. 2553 ซึ่งเป็นวันเลือกตั้งจริง หลัง 15.00 น. ซึ่งเป็นเวลาปิดหีบแล้ว ทางสวนดุสิตโพล มหาวิทยาลัยราชภัฎสวนดุสิต ได้เปิดเผยผลเอกซิตโพล ซึ่งปรากฏว่า นายพนิช วิกิตเศรษฐ์ มีคะแนนร้อยละ 52.77 ขณะที่นายก่อแก้ว มีคะแนนร้อยละ 40.93 ขณะที่ผู้สมัครรายอื่นได้คะแนนร้อยละ 6.30 และผู้ที่ไม่ประสงค์ลงคะแนนเลือกใครร้อยละ 5.70ผลการเลือกตั้ง ผลการเลือกตั้ง. ในการเลือกตั้งครั้งนี้มีผู้มาใช้สิทธิทั้งหมด 191,598 คน จากผู้มีสิทธิทั้งหมด 386,660 คน คิดเป็นร้อยละ 49.55 เป็นบัตรดี 180,432 ใบ คิดเป็นร้อยละ 94.17 บัตรเสีย 2,931 ใบ คิดเป็นร้อยละ 1.53 บัตรไม่ประสงค์ลงคะแนน 8,235 ใบ คิดเป็นร้อยละ 4.3 ผลการลงคะแนนปรากฏว่า อันดับ 1 ได้แก่ นายพนิช วิกิตเศรษฐ์ พรรคประชาธิปัตย์ ได้คะแนน 96,480 คะแนน อันดับ 2 นายก่อแก้ว พิกุลทอง พรรคเพื่อไทย ได้ 81,776 คะแนน อันดับ 3 นายนพดล ไชยฤทธิเดช พรรคชาติสามัคคี ได้ 709 คะแนน อันดับ 4 นายอนุสรณ์ สมอ่อน พรรคความหวังใหม่ ได้ 684 คะแนน อันดับ 5 นายกิจณพัฒน์ สามสีลา พรรคประชาธรรม ได้ 405 คะแนน อันดับ 6 นายชูชาติ พิมพ์กา พรรคแทนคุณแผ่นดิน ได้ 378 คะแนน และเมื่อเทียบกับการเลือกตั้งครั้งที่แล้ว คือ การเลือกตั้งทั่วไปเมื่อวันที่ 23 ธันวาคม พ.ศ. 2550 การเลือกตั้งครั้งนี้มีผู้มาใช้สิทธิต่ำกว่ามาก เนื่องจากในครั้งนั้นมีผู้มาใช้สิทธิจำนวน 262,829 คน คิดเป็นร้อยละ 72.77จำนวนผู้มาใช้สิทธิ</doc>
