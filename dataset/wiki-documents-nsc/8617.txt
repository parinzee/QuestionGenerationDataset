<doc id="8617" url="https://th.wikipedia.org/wiki?curid=8617" title="เทพมารสะท้านภพ">เทพมารสะท้านภพ เทพมารสะท้านภพ (; ) เป็นผลงานนิยายกำลังภายในเรื่องที่ 3 ของหวงอี้ นับเป็นเรื่องถัดจาก เหยี่ยวเหนือฟ้า (เทพทลายนภา) และขุนศึกสะท้านปฐพี เริ่มเขียนเมื่อ พ.ศ. 2535 หลังจากนี้จึงเขียนเรื่อง เจาะเวลาหาจิ๋นซี ฉบับแปลไทยแปลโดย น.นพรัตน์ ลิขสิทธิ์ของสำนักพิมพ์สยามอินเตอร์บุ๊คส์ โดยแปลหลังจากเรื่องเจาะเวลาหาจิ๋นซี และมังกรคู่สู้สิบทิศ น.นพรัตน์แปลจากฉบับปรับปรุงของหวงอี้ เริ่มวางจำหน่ายเดือนพฤษภาคม พ.ศ. 2548 ความยาว 18 เล่ม ราคาเล่มละ 190 บาทฉบับการ์ตูนและละครชุด ฉบับการ์ตูนและละครชุด. เทพมารสะท้านภพฉบับการ์ตูนถูกแบ่งเป็น 2 เรื่อง โดยเนื้อเรื่องในช่วงแรกใช้ชื่อว่า "ฟานอวิ๋น จอมกระบี่สายฟ้า" ของสำนักพิมพ์สยามอินเตอร์คอมิกส์ ความยาว 3 เล่ม ส่วนเนื้อเรื่องในส่วนที่เหลือเป็นลิขสิทธิ์ของสำนักพิมพ์บูรพัฒน์ ใช้ชื่อว่า "กระบี่พลิกเมฆา" เหมือนฉบับนิยาย เทพมารสะท้านภพยังถูกดัดแปลงเป็นละครชุดทางโทรทัศน์ของสถานี TVB ความยาว 40 ตอน ฉายในประเทศจีนเมื่อ พ.ศ. 2549เนื้อเรื่อง เนื้อเรื่อง. เนื้อเรื่องเกิดขึ้นในสมัยต้นราชวงศ์หมิงยุคที่จูหยวนจางครองบัลลังก์ได้สักระยะหนึ่ง กล่าวถึงกระบี่คลุมวรุณล่างฟานหวินนัดประลองกับปรมาจารย์มารผังปาน พร้อมกันนั้นยังเกิดเหตุการณ์ไม่คาดคิดขึ้นมามากมายทั้งการกู้ราชวงศ์มองโกลของฟางเยี่ยหวี่ อีกทั้งเรื่องราวของเด็กกำพร้าหานป๋อเด็กรับใช้ที่พบเจอกับโชคอันมหัศจรรย์ได้ก้าวขึ้นมาเป็นจอมยุทธ์ชั่วข้ามคืนรายชื่อตัวละครรายชื่อตัวละคร. - กระบี่คลุมวรุณล่างฟานหวิน - ปรมาจารย์มารผังปาน - ภูตบดีซวีเยออู๋ - โจรท่องโดดเดี่ยวฟั่นเหลียงจี๋ - อธรรมศักดิ์สิทธิ์ลี่เย่อไห่ - หัตถ์พิษเฉียนหลอ - หานป๋อ - ฟงสิงเลี่ย - ชิฉางเจิง - ฉินเมิ่งเหยา - ฟางเยี่ยหวี่ - จิ้นปิงหวิน - เจินซู่สั้ง - ตันอี้หยู - หลวงจีนกระบี่ปู้เส่อไต้ซือ - จูหยวนจาง - เหลิงเอี้ยน - ธรรมมาจารย์อาทิตย์ - ซ่านกวนอิง - ตี้หวี่ซือ - บ่วงปิศาจหลิงจ้านเทียน - มนุษย์บัณเฑาะหลี่เช่อเม่ยสิบยอดฝีมือฝ่ายอธรรมสิบยอดฝีมือฝ่ายอธรรม. - กระบี่คลุมวรุณล่างฟานหวิน - หัตถ์พิษเฉียนหลอ - ขุนโจรทมิฬเช่อจุนซิ่น - อธรรมศักดิ์สิทธิ์ลี่เย่อไห่ - โจรท่องโดดเดี่ยวฟั่นเหลียงจี๋ - ดาบมือซ้ายฟงหาน - หมอพิษเลี่ยเจิ้นเป่ย - หอกพลั่วเหินบินคู่จั่นหวี่ - เจ้าสำนักรื่นรมณ์ม่ออี้เสียน - เจ้าหมู่ตึกสิบโฉดถันอิงโสว่สิบสุดยอดหญิงงามสิบสุดยอดหญิงงาม. - ฉินเมิ่งเหยา - จิ้นปิงหวิน - ซวีเยี่ยเวี่ย - กงจู้อลงค์กรณ์กู่จื่อเซียน - เหลียนซิ่วซิ่ว - พระสนมเฉินกุ้ยเฟย - กระบี่หอมจวงชิงซวง - แม่ชีน้อยแห่งอารามมุ่นเมฆ - เจ้าสำนักตันชิงหานปี้ฉุ่ย - อิ๋งซ่านฮัวกรณีกับฉบับ คลุมพิรุณพลิกเมฆา กรณีกับฉบับ คลุมพิรุณพลิกเมฆา. นิยายเรื่อง "ฟู่หวี่ฟานหวิน" ซึ่งเป็นชื่อภาษาจีนของเรื่องนี้ ได้มีฉบับแปลโดยแฟนๆ แจกจ่ายให้อ่านกันบนอินเทอร์เน็ต ในชื่อเรื่องว่า คลุมพิรุณพลิกเมฆา ซึ่งแปลโดยคุณ Linmou อย่างไรก็ตามไม่ได้ทำการแปลจนจบเพราะมีฉบับลิขสิทธิ์และเกิดกรณีความคล้ายกับของสำนวนแปล เมื่อสยามอินเตอร์บุ๊คส์ได้ซื้อลิขสิทธิ์เรื่อง ฟู่หวี่ฟานหวิน มา และน.นพรัตน์ได้แปลออกมาในชื่อว่า "เทพมารสะท้านภพ" ได้มีนักอ่านจำนวนหนึ่งซึ่งอ่านสำนวนแปลฉบับคลุมพิรุณพลิกเมฆามาแล้ว ตั้งข้อสังเกตว่า น.นพรัตน์ลอกสำนวนการแปลของ Linmou มา ทำให้เกิดการวิจารณ์อย่างกว้างขวางบนอินเทอร์เน็ต อย่างไรก็ตาม น.นพรัตน์ได้ให้สัมภาษณ์กับหนังสือพิมพ์กรุงเทพธุรกิจ ว่าเขาได้ลอกจากสำนวนแปลของตนเอง ที่เคยแปลซ้อมมือไม่ได้ตีพิมพ์ไว้เมื่อ พ.ศ. 2544</doc>
