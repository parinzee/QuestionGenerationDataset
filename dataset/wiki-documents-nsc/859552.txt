<doc id="859552" url="https://th.wikipedia.org/wiki?curid=859552" title="องค์การกระจายเสียงและแพร่ภาพแห่งอิสราเอล">องค์การกระจายเสียงและแพร่ภาพแห่งอิสราเอล องค์การกระจายเสียงและแพร่ภาพแห่งอิสราเอล () (ฮีบรู:רָשׁוּת השׁידוּר‎, Rishút HaShidúr) หรืออักษรย่อ "ไอบีเอ" () เป็นองค์กรสื่อสารมวลชนภายใต้กำกับของรัฐบาลอิสราเอล เริ่มจัดตั้งขึ้นในปี พ.ศ. 2491 ด้วยการจัดตั้งสถานีวิทยุแห่งชาติขึ้นภายใต้ชื่อ "โคลยิสราเอล" (ฮีบรู:קול ישראל) ก่อนที่ต่อมาในปี พ.ศ. 2494 ได้รับการยกฐานะขึ้นเป็น "กิจการกระจายเสียงและแพร่ภาพแห่งอิสราเอล" (อังกฤษ:Israel Broadcasting Service) หลังจากนั้น สภาคเนสเซตของอิสราเอลได้เห็นชอบให้มีการตรารัฐบัญญัติจัดตั้งองค์การกระจายเสียงและแพร่ภาพแห่งอิสราเอล เมื่อวันที่ 6 มิถุนายน พ.ศ. 2508 และไอบีเอได้จัดตั้งสถานีโทรทัศน์ขึ้นในวันที่ 2 พฤษภาคม พ.ศ. 2511 โดยขณะนั้นออกอากาศด้วยระบบภาพขาวดำ ก่อนที่ต่อมาในวันที่ 23 กุมภาพันธ์ พ.ศ. 2526 เริ่มออกอากาศด้วยระบบภาพสี โดยก่อนหน้านั้นได้ทดลองออกอากาศระบบภาพสี ในถารถ่ายทอดสดการประกวดเพลงยูโรวิชันปี 1979 และการถ่ายทอดสดการเยือนอิสราเอลอย่างเป็นทางการของประธานาธิบดีอันวัร อัสซาดาต แห่งอียิปต์ ในปี พ.ศ. 2520 ไอบีเอผูกขาดกิจการโทรทัศน์และวิทยุในประเทศจนถึงปี พ.ศ. 2533 มีการจัดตั้ง สำนักงานคณะกรรมการการกระจายเสียงและแพร่ภาพรองแห่งอิสราเอล (อังกฤษ:The Second Authority for Television and Radio) (ฮีบรู:הרשות השניה לטלויזיה ורדיו) เพื่อกำกับดูแลสถานีโทรทัศน์และวิทยุพาณิชย์ ถือเป็นการเปิดเสรีการประกอบกิจการการกระจายเสียงและแพร่ภาพในประเทศอิสราเอล ก่อให้เกิดสถานีโทรทัศน์ใหม่ 2 ช่อง อันได้แก่ ช่อง 2 และ ช่อง 10 ตามลำดับ รัฐบาลอิสราเอลภายใต้การนำของนายกรัฐมนตรีเบนจามิน เนทันยาฮู มีดำริให้ปฎิรูปกิจการสื่อสารมวลชนของรัฐ ส่งผลให้มีการเตรียมการจัดตั้ง บรรษัทกระจายเสียงและแพร่ภาพสาธารณะแห่งอิสราเอล (อังกฤษ:Israeli Public Broadcasting Corporation) (ฮีบรู:תאגיד השידור הישראלי‎) หรือ ไอพีบีซี (อังกฤษ:IฺPBC) และได้ทดลองนำเสนอข่าวสารทางสื่อออนไลน์ ระนาบเดียวกัน รัฐบาลอิสราเอลกำหนดให้ไอบีเอยุติการดำเนินงานตั้งแต่วันที่ 1 ตุลาคม พ.ศ. 2559 แต่รัฐบาลอิสราเอลผ่อนปรนให้ไอบีเอดำเนินงานต่อจนถึงต้นปี พ.ศ. 2561 จนกระทั่งไอพีบีซีมีกำหนดเริ่มดำเนินงานในวันที่ 15 พฤษภาคม พ.ศ. 2560 ไอบีเอได้ยุติการดำเนินงานตามลำดับในวันที่ 9 พฤษภาคม ปีเดียวกัน ด้วยการยุติการดำเนินงานของฝ่ายข่าว โดยการออกอากาศรายการข่าว "มาบัต ลาฮาดาชอต" (ฮีบรู:מבט לחדשות‎) ซึ่งออกอากาศมานานกว่า 49 ปีเป็นครั้งสุดท้าย ด้วยการนำพนักงานของฝ่ายข่าวมาบอกเล่าความรู้สึก และร่วมขับร้องเพลงชาติอิสราเอลร่วมกัน ทั้งนี้ รายการต่างๆ ของช่อง 1 ซึ่งดำเนิงานโดยไอบีเอยังคงออกอากาศอย่างต่อเนื่อง โดยไม่มีการออกอากาศของรายการข่าว ส่วนสถานีวิทยุของไอบีเอยังคงออกอากาศข่าวสั้นต้นชั่วโมงสลับกับรายการเพลง โดยรายการสุดท้ายของโทรทัศน์ช่อง 1 ไอบีเอ คือ การถ่ายทอดสด การประกวดเพลงยูโรวิชันปี 2017 เนื่องจากตัวแทนจากประเทศอิสราเอลผ่านเข้ารอบสุดท้าย จึงต้องมีการถ่ายทอดสดอย่างต่อเนื่องสื่อในการกำกับโทรทัศน์สื่อในการกำกับ. โทรทัศน์. - ช่อง 1 สถานีโทรทัศน์หลักของไอบีเอ - ช่อง 33 ช่องข่าวและสถานการณ์ปัจจุบัน และรายการภาคภาษาอาหรับวิทยุวิทยุ. - Reshet Aleph ("Network A") - Reshet Bet ("Network B") - Reshet Gimmel ("Network C") - Reshet Dalet ("Network D") - Reka - 88 FM - Kol Ha-Musika ("The Voice of Music") - 'Moreshet'</doc>
