<doc id="331757" url="https://th.wikipedia.org/wiki?curid=331757" title="วิเศษ จูภิบาล">วิเศษ จูภิบาล นายวิเศษ จูภิบาล อดีตรัฐมนตรีว่าการกระทรวงพลังงาน ในรัฐบาล พ.ต.ท.ทักษิณ ชินวัตร อดีตผู้ว่าการการปิโตรเลียมแห่งประเทศไทย (ปตท.)ประวัติ ประวัติ. นายวิเศษ จูภิบาล เกิดเมื่อวันที่ 12 สิงหาคม พ.ศ. 2488 ที่จังหวัดภูเก็ต เป็นบุตรของนายเอ่งเซียก กับนางสุ่ยจิ้น จูภิบาล สำเร็จการศึกษาระดับปริญญาตรี สาขาวิศวกรรมไฟฟ้า จากจุฬาลงกรณ์มหาวิทยาลัย เมื่อปี พ.ศ. 2510 และระดับปริญญาโท จากจุฬาลงกรณ์มหาวิทยาลัยเช่นเดียวกัน ในปี พ.ศ. 2512 เคยเข้ารับการอบรมหลักสูตร ปรอ. จากวิทยาลัยป้องกันราชอาณาจักร (วปอ.) รุ่นที่ 8การทำงาน การทำงาน. นายวิเศษ จูภิบาล เคยดำรงตำแหน่ง ผู้ว่าการการปิโตรเลียมแห่งประเทศไทย ในระหว่างปี พ.ศ. 2542 - พ.ศ. 2544 และเป็นกรรมการผู้จัดการใหญ่ บริษัท ปตท. จำกัด (มหาชน) ในระหว่างปี พ.ศ. 2544 - พ.ศ. 2546 ในปี พ.ศ. 2548 จึงได้เข้ามาทำงานการเมือง โดยดำรงตำแหน่งผู้ช่วยรัฐมนตรีว่าการกระทรวงพลังงาน (นายแพทย์พรหมินทร์ เลิศสุริย์เดช) และได้รับตำแหน่งรัฐมนตรีว่าการกระทรวงพลังงาน เมื่อวันที่ 11 มีนาคม พ.ศ. 2548 จนกระทั่งเกิดการรัฐประหาร 19 กันยายน พ.ศ. 2549 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549เครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
