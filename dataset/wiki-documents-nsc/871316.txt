<doc id="871316" url="https://th.wikipedia.org/wiki?curid=871316" title="สปริงเรดิโอ">สปริงเรดิโอ สปริงเรดิโอ () เป็นสถานีวิทยุกระจายเสียงในระบบเอฟเอ็ม ผลิตโดย บริษัท นิวส์ เน็ตเวิร์ค มัลติมีเดีย จำกัด ในเครือบริษัท สปริงนิวส์ คอร์ปอเรชั่น จำกัด ดำเนินรายการจากห้องส่งวิทยุบนอาคารเล้าเป้งง้วน ถนนวิภาวดีรังสิต แขวงจอมพล เขตจตุจักร กรุงเทพมหานคร แล้วจึงถ่ายทอดสดออกอากาศทางสถานีวิทยุกระจายเสียง 1 ปณ. ของสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ระบบเอฟเอ็ม ความถี่ 98.5 เมกะเฮิร์ตซ์ เริ่มตั้งแต่วันที่ 1 พฤศจิกายน พ.ศ. 2558 เป็นต้นมา จนถึงปัจจุบัน โดยรูปแบบการนำเสนอ ส่วนมากเป็นการรับสัญญาณถ่ายทอดเสียง จากรายการโทรทัศน์ประเภทข่าว และเหตุการณ์ปัจจุบัน ที่ออกอากาศทางสถานีโทรทัศน์สปริงนิวส์ อีกส่วนหนึ่งเป็นรายการวิทยุ ที่มีกลุ่มผู้ประกาศข่าวและพิธีกรของสปริงนิวส์ รวมถึงจากผู้ผลิตที่ร่วมทุนกับสถานีฯ เป็นผู้ดำเนินรายการประวัติความเป็นมา ประวัติความเป็นมา. สปริงเรดิโอเกิดขึ้นจากความร่วมมือระหว่างสปริงนิวส์,สำนักข่าวทีนิวส์,เครือมติชน และ หนังสือพิมพ์ข่าวหุ้นธุรกิจ ใช้ทีมงานของหมาแก่ ดนัย เอกมหาสวัสดิ์ ซึึ่งเป็นสถานีวิทยุแต่เดิมอยูู่แล้ว โดยได้เช่าสัญญาณเสียงจากกรมประชาสัมพันธ์ในนามบริษัทGG NEWS ก่อนจะสิ้นสุดสัญญาลง และควบรวมบริษัทเข้าด้วยกัน โดยการร่วมมือในครั้งนี้การต่อยอดยุทธศาสตร์หลอมรวมสื่อของกลุ่มสปริงนิวส์ เพื่อให้สามารถนำเสนอข่าวสารสู่กลุ่มผู้ฟังวิทยุ และเพื่อให้สามารถนำเสนอข่าวสารในทุกรูปแบบสื่อได้ ทั้งนี้ เมื่อแรกก่อตั้ง มีการวิพากษ์วิจารณ์ทั้งจากผู้ใช้สังคมออนไลน์ที่มีการนำเสนอว่า ทางสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ ได้เห็นชอบให้เครือสปริงนิวส์เข้ามาเช่าเวลาโดยเครือสปริงนิวส์เสนอค่าตอบแทนเดือนละ 2,461,000 บาท รวมถึงนางสาวสุภิญญา กลางณรงค์ หนึ่งในคณะกรรมการของ กสทช. ได้ออกมาตำหนิการอนุญาตให้กลุ่มสปริงนิวส์เข้ามาเช่าเวลาโดยไม่ผ่านการเห็นชอบของคณะกรรมการใน กสทช.เหตุการณ์สำคัญกสทช. สั่งระงับออกอากาศ 5 วัน เหตุการณ์สำคัญ. กสทช. สั่งระงับออกอากาศ 5 วัน. เมื่อวันที่ 13 เมษายน พ.ศ. 2560 สปริงเรดิโอถูกสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) สั่งระงับการออกอากาศ 5 วัน เริ่มตั้งแต่เวลา 00:01 น. ของวันดังกล่าว เนื่องจากได้รับร้องเรียนว่ามีเนื้อหารายการไม่เหมาะสมกระทบต่อความมั่นคง จนกระทั่งต่อมาในวันที่ 16 เมษายน ปีเดียวกัน สปริงเรดิโอชี้แจงว่าได้รับคำสั่งมาจากเลขาธิการ กสทช. และสปริงเรดิโอได้ดำเนินการสอบถามผู้เกี่ยวข้องรวมถึงตรวจสอบเทปรายการย้อนหลัง 5 วัน พบว่า ไม่มีรายการใดเข้าข่ายมีเนื้อหารายการไม่เหมาะสมกระทบต่อความมั่นคง ต่อมาในวันที่ 17 เมษายน ปีเดียวกัน มีการหารือกับเลขาธิการ กสทช. และ กสทช. อนุญาตให้สปริงเรดิโอออกอากาศตามปกติอีกครั้งในเวลา 12:00 น. ของวันเดียวกัน รวมระยะเวลาระงับออกอากาศ 4 วัน 11 ชั่วโมง 59 นาที 0 วินาทีรายการผู้ประกาศข่าว ผู้รายงานข่าว และนักจัดรายการ</doc>
