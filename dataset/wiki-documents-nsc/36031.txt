<doc id="36031" url="https://th.wikipedia.org/wiki?curid=36031" title="เกรตเลกส์">เกรตเลกส์ เกรตเลกส์ (อังกฤษ : Great Lakes) เป็นชื่อเรียกทะเลสาบทั้ง 5 ได้แก่ สุพีเรีย มิชิแกน ฮูรอน อิรี และออนแทรีโอ เป็นกลุ่มของทะเลสาบน้ำจืดที่มีขนาดใหญ่ที่สุดในโลก บางครั้งชาวอเมริกันให้ฉายาว่าเป็น "ชายหาดที่สาม" เนื่องจากอาณาบริเวณที่กว้างขวาง ลักษณะระบบนิเวศ ชายหาดและพื้นที่ชุ่มน้ำขนาดใหญ่ ทำให้ได้รับการขนานนามว่าเป็น "ทะเลในแผ่นดิน" เพราะปริมาณน้ำจืดในทะเลสาบทั้ง 5 คิดเป็น 20 % ของปริมาณน้ำจืดที่มีอยู่บนโลก ในทางภูมิศาสตร์เส้นแบ่งประเทศของสหรัฐอเมริกาและแคนาดาลากผ่านกลุ่มทะเลสาบเหล่านี้ มีเพียงทะเลสาบเดียวที่อยู่ในสหรัฐอเมริกาคือทะเลสาบมิชิแกน บริเวณนี้เป็นแหล่งแร่เหล็กที่สำคัญของสหรัฐอเมริกา โดยเฉพาะทะเลสาบซุพีเรียภูมิศาสตร์ ภูมิศาสตร์. บริเวณเกรตเลกส์มิได้มีเฉพาะทะเลสาบใหญ่ทั้ง 5 เท่านั้น แต่ยังมีทะเลสาบและแม่น้ำอีกจำนวนมาก อีกทั้งยังมีเกาะอีกกว่า 35,000 เกาะเกรตเลกส์ทะเลสาบมิชิแกน - ฮูรอน ทะเลสาบมิชิแกน - ฮูรอน. ทะเลสาบมิชิแกนและทะเลสาบฮูรอนมีผืนน้ำติดใหลถึงกันทำให้ทะเลสาบทั้งสองนี้บางครั้งเรียกว่า ทะเลสาบมิชิแกน - ฮูรอน ความสูงผิวน้ำของทั้งสองทะเลสาบนี้อยู่ในระดับใกล้เคียงกัน คือ 176 เมตร และไม่ได้เชื่อมต่อกันด้วยแม่น้ำ แต่เชื่อมต่อกันด้วยช่องแคบแมคคิแนคแม่น้ำแม่น้ำ. - แม่น้ำเซนต์แมรี เชื่อมระหว่าง ทะเลสาบสุพีเรีย กับ ทะเลสาบฮูรอน - แม่น้ำเซนต์แคลร์ เชื่อมระหว่าง ทะเลสาบฮูรอน กับ ทะเลสาบเซนต์แคลร์ - แม่น้ำดีทรอยต์ เชื่อมระหว่าง ทะเลสาบเซนต์แคลร์ กับ ทะเลสาบอิรี - แม่น้ำไนแอการา รวมทั้งน้ำตกไนแอการา เชื่อมระหว่าง ทะเลสาบอิรี กับ ทะเลสาบออนแทรีโอ - แม่น้ำเซนต์ลอว์เรนซ์ เชื่อมระหว่าง ทะเลสาบออนเทรีโอ กับอ่าวเซนต์ลอว์เรนซ์ และมหาสมุทรแอตแลนติก</doc>
