<doc id="301734" url="https://th.wikipedia.org/wiki?curid=301734" title="ผู้หญิง 5 บาป">ผู้หญิง 5 บาป ผู้หญิง 5 บาป () ภาพยนตร์ไทยแนวตลกร้าย นำแสดงโดย คลาวเดีย จักรพันธุ์, กมลชนก เวโรจน์, ศลยา ปิ่นนรินทร์, ชุติมา เอเวอรี่, ทอฝัน จิตธาราทิต ร่วมด้วยนักแสดงรับเชิญมากมาย โอลิเวอร์ บีเวอร์, เด๋อ ดอกสะเดา, พะเยาว์ พัฒนพงศ์, พยงค์ มุกดา, สุขุม นวลสกุล, นินนาท สินไชย,เฌอมาลย์ บุญยศักดิ์,นรีกระจ่าง คันธมาส, เจ้ากอแก้วประกายกาวิล ณ เชียงใหม่, กษาปณ์ จำปาดิบ, เมืองชัย กิตติเกษม, พงษ์สิทธิ์ คำภีร์, บุญยอด สุขถิ่นไทย, อัญชลีพร กุสุมภ์, เกรียงศักดิ์ สกุลชัย, ศิริศักดิ์ นันทเสน, กพล ทองพลับ, สุรัช ทับวัง กำกับการแสดงโดย สุกิจ นรินทร์คำโปรยคำโปรย. - เสน่ห์ปรายตาจิก บวกจริตนิดหน่อย ร้อยทั้งร้อยก็เสร็จเรียบ- คำเตือน : ระวังความซวยเพราะความสวยของผู้หญิงเรื่องย่อ เรื่องย่อ. แอน (ศลยา ปิ่นนรินทร์), จอย (ทอฝัน จิตธาราทิต), ก้อย (กมลชนก เวโรจน์), แหม่ม (ชุติมา เอเวอรี่), จุ๋ม (คลาวเดีย จักรพันธุ์) สาวทั้ง 5 เป็นเพื่อนรักมาตั้งแต่เรียนมัธยม เมื่อเรียนจบและแยกย้ายกันไปต่างคนก็ต่างมีวิถีชีวิตของตนเอง จนกระทั่งวันหนึ่งทุกคนได้มาเจอกันในงานศพแห่งหนึ่ง และคืนวันนั้นทุกคนก็ค้างคืนที่บ้านของจุ๋ม เมื่อได้ดื่มไวน์เข้าไปพอมึน ๆ เรื่องราวของประสบการณ์ทางเพศของแต่ละคนต่างก็ถูกถ่ายทอดออกมาเป็นเรื่องเล่า ซึ่งแต่ละคนต่างก็เป็นเรื่องราวที่ไม่น่าเชื่อ แม้กระทั่งจุ๋มคนที่ดูเหมือนว่าจะเงียบเรียบร้อยที่สุด แต่ปรากฏว่าประสบการณ์ของเธอนั้นหวือหวาที่สุดเสียงวิจารณ์ เสียงวิจารณ์. ผู้หญิง 5 บาป เป็นภาพยนตร์ตลกหนัก (black comedy) ซึ่งหาไม่ได้ง่ายนักในภาพยนตร์ไทย โดยแบ่งออกเป็นเรื่องเล่าของแต่ละคนรวมทั้งหมด 5 เรื่อง และแต่ละเรื่องมีการหักมุมตอนจบ แต่ว่าเมื่อเข้าฉายแล้ว เสียงวิจารณ์แทบเป็นไปในทางเดียวกันคือ ไม่ดีเลย เพราะตลอดทั้งเรื่องมีแต่เรื่องของการมีเพศสัมพันธ์ของทั้ง 5 สาว ซึ่งผิดศีลธรรมทั้งหมด อีกทั้งมุกตลกก็เป็นตลกฝืด เช่น การพูดถึงแฮร์รี่ พ็อตเตอร์ในตอนสุดท้ายของจุ๋ม รวมถึงภาพโปสเตอร์ที่ไม่เหมาะสมด้วย ที่มีตัวละครบางตัวแสดงท่าทางกินไส้กรอกและกล้วยอย่างกระหายอยาก ว่าส่อไปในทางความต้องการทางเพศอย่างโจ่งแจ้ง ต่อมา ภาพยนตร์เรื่องนี้ได้ถูกกล่าวถึงอีกครั้ง เมื่อมีการกล่าวหากันทางการเมืองว่า นายบุญยอด สุขถิ่นไทย ซึ่งเป็น ส.ส.พรรคประชาธิปัตย์ กรุงเทพมหานคร ได้ร่วมแสดงในภาพยนตร์เรื่องนี้ด้วยซึ่งเป็นภาพยนตร์ระดับอาร์ และจี้ให้นายบุญยอดลาออก ทั้ง ๆ ที่บทของนายบุญยอดนั้นมิได้เกี่ยวอะไรกับฉากหวือหวาเลย ซึ่งแม้จะผ่านไปหลายปี แต่ก็ยังมีผู้พูดถึงภาพยนตร์เรื่องนี้ในแง่ลบอยู่</doc>
