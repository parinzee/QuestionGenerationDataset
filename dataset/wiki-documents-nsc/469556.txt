<doc id="469556" url="https://th.wikipedia.org/wiki?curid=469556" title="ดนตรีรัก หัวใจปรารถนา">ดนตรีรัก หัวใจปรารถนา ดนตรีรัก...หัวใจปรารถนา (; ) เป็นละครแนวรักโรแมนติก ได้ออกอากาศทางสถานีโทรทัศน์ KBS2 ในประเทศเกาหลีใต้ ตั้งแต่วันที่ 6 มีนาคม ถึงวันที่ 16 พฤษภาคม พ.ศ. 2549 ทุกวันจันทร์-อังคาร เวลา 21.55 น. มีจำนวน 20 ตอน กำกับโดย ยุนซอกโฮ เขียนบทโดย คิมจียุน และ ฮย็องดาอุน ผลิตโดย มุนโบฮย็อน สำหรับในประเทศไทยมีการนำเสนอทางช่องไอทีวี ออกอากาศ ทุกวันเสาร์-อาทิตย์ เวลา 13.00 - 14.00 น. ตั้งแต่วันที่ 16 ธันวาคม พ.ศ. 2549 ถึง วันที่ 18 กุมภาพันธ์ พ.ศ. 2550 และรอบที่ 2 ทางช่อง 7 สี ออกอากาศทุกวันพุธ-พฤหัสบดี เวลา 08.30 - 10.30 น. ตั้งแต่วันที่ 30 เมษายน ถึง วันอังคารที่ 11 มิถุนายน พ.ศ. 2552เรื่องย่อ เรื่องย่อ. ลี ซูโฮ เด็กน้อยผู้กำพร้าแม่ตั้งแต่เด็ก ต้องอาศัยอยู่กับพ่ออย่างยากลำบากซึ่งไม่มีงานทำที่โซล วันๆคิดแต่เล่นการพนันจนเป็นหนี้สินมากมาย วันหนึ่งพ่อของเขาก็คิดได้ว่าควรจะไปหาปู่ที่เกาะๆหนึ่งเพื่อที่จะขอเงินและไปอาศัยอยู่ด้วย แต่เมื่อไปถึงกลับพบว่าปู่ได้เสียชีวิตไปแล้ว ทำให้ทั้งคู่เคว้งคว้างทั้งไม่มีเงินและไม่มีที่พักอาศัย แต่ก็โชคดีที่ได้ไปเจอผู้หญิงคนหนึ่งซึ่งเป็นเพื่อนเก่าของพ่อ เธอจึงให้ทั้งคู่ไปพักที่บ้านด้วยในฐานะเพื่อนคนหนึ่งและอยากให้ ซูโฮเป็นเพื่อนเล่นกับลูกสาวที่ป่วยออดๆแอดๆ ที่นั่นทำให้ซูโฮได้พบกับเด็กหญิงจิตใจดีคนหนึ่ง คนที่ทำให้เขารู้สึกว่าโลกนี้น่าอยู่ และมองโลกในแง่ดีมากขึ้น เพราะเขาเห็นพฤติกรรมที่ไม่ดีของพ่อมาตั้งแต่เด็กทำให้เขาคิดว่าเขาไม่อยากเกิดเป็นลูกพ่อและไม่อยากอยู่บนโลกนี้นัก เธอเป็นลูกสาวของเพื่อนพ่อ นั่นคือ โซ อึนยอง จากคนที่ปิดตัวเอง อารมณ์ร้อนกลายเป็นซูโฮคนใหม่เมื่อเขารู้ว่าเธอเป็นโรคร้าย และจะอยู่อีกไม่นาน แต่โชคร้ายที่ อึนยองเป็นโรคหัวใจและต้องเข้ารับการผ่าตัด แม่ของเธอพยายามเก็บเล็กผสมน้อยสะสมเงินไว้เพื่อเป็นค่าผ่าตัดลูกสาวซึ่งต้องใช้เงินมหาศาล ถึงแม้จะไม่มากมายนักแต่ก็พอที่จะเป็นค่ารักษาลูกสาวได้ แต่เธอไว้ใจผิดคนเมื่อพ่อของซูโฮขโมยเงินทั้งหมดไปและหนีเข้าโซล เธอจึงเข้ามาตามหาและโชคร้ายถูกรถชนตาย เด็กทั้งสองไม่รู้เรื่องราวร้ายๆ ที่เกิดขึ้นเลยสักนิด เมื่อพ่อและแม่ไม่กลับบ้าน พวกเขาจึงแอบเข้ามา โซลเพื่อตามหาพ่อแม่ พวกเขาเข้ามาโดยมีเงินติดตัวเพียงเล็กน้อย และอึนยองก็อาการไม่ค่อยดีนัก หมดสติจนต้องเข้าโรงพยาบาลด่วน เหมือนชีวิตถูกลิขิต ทำให้ซูโฮได้พบกับสามีภรรยาชาวเกาหลีคู่หนึ่งที่อาศัยอยู่ที่ออสเตรีย เมื่อพวกเขาเห็นหน้าซูโฮก็คิดถึงลูกชายที่เสียชีวิตไปแล้ว และขอร้องให้ ซูโฮมาเป็นลูกเขาเพราะหน้าตาเขาก็คล้ายกับลูกชายที่เสียชีวิตไปมากๆ ซูโฮตกลงยอมไปอยู่ที่ ออสเตรียด้วยแต่มีข้อแม้ว่าพวกเขาจะต้องออกค่ารักษาและผ่าตัดให้อึนยองจนหาย คู่สามีภรรยาตกลงที่จะทำตามนั้นเพื่อให้ซูโฮยอมไปอยู่ด้วย แต่หลังจากพาอึนยองเข้ารับการผ่าตัด พวกเขาก็โกหกซูโฮว่า อึนยองเสียชีวิตขณะได้รับการผ่าตัด เพื่อไม่ให้ซูโฮคิดถึงและตัดใจจากเธอซะ และเขาก็ได้ย้ายไปอยู่ออสเตรียกับพ่อแม่บุญธรรมในชื่อใหม่ว่า ยุน แจฮา 15 ปีผ่านไป อึนยองได้พบกับซูโฮในชื่อ ยุน แจฮา อีกครั้งที่ออสเตรีย หลังจากนั้น ทั้งสองก็ได้กลับมาที่เกาหลีและได้สานสัมพันธภาพกันอีกครั้ง ท่ามกลางความเจ็บปวดของหลายๆคนตัวละครตัวละคร. - ลี ซูโฮ / ยุน แจฮา เขาเป็นนักเปียโนหนุ่มหล่อชื่อดังซึ่งเป็นที่รู้จักในเกาหลีเพราะเคยได้รับรางวัลมาแล้วมากมาย แม้ว่าเขาจะเติบโตมาในครอบครัวที่ร่ำรวย แต่เขากลับมีเพื่อนเพียงคนเดียว เพราะมีอุปนิสัยและบุคลิกที่ค่อนข้างแปลกออกไป ถึงกระนั้น เขาก็เป็นลูกที่เชื่อฟังพ่อแม่และเป็นคนมีความรับผิดชอบอย่างมากทั้งยังไม่เคยคิดทำร้ายใคร เขาจะเปิดเผยความรู้สึกและเรื่องราวในใจต่อ ฟิลิพฟ์ ผู้ที่เป็นทั้ง ผู้จัดการส่วนตัวและเพื่อนเพียงคนเดียว- โซ อึนยอง / ปาร์ค อึนยอง เธอเป็นเด็กสาวที่ฉลาด อ่อนโยน เธอเป็นหัวเรี่ยวหัวแรงในการช่วยเหลือ พ่อแม่บุญธรรมขายคิมบับ ซึ่งรับเธอมาเลี้ยงตั้งแต่เด็ก และเธอก็ยังขายของเล็กๆน้อยซึ่งเป็นงานฝีมือที่เธอทำเองและเสื้อผ้าอีกด้วย แม้ว่าเธอจะเรียนไม่จบ แต่เธอก็มีฝีมือทางด้านงานฝีมือมากจนได้รับรางวัล ไม่ว่าเธอจะทุกข์ทรมาน ยากลำบากเพียงใด แต่รอยยิ้มก็ไม่เคยเลือนหายไปจากใบหน้าของเธอ เธอได้รับรางวัลเป็นตั๋วเครื่องบินไปออสเตรีย และทำให้ได้พบกับ ยุน แจฮา ซึ่งเธอไม่เคยรู้เลยว่า เขาคือ ลี ซูโฮ พี่ชายที่เธอตามหามาตลอด- ฟิลิพฟ์ เขาเป็นทั้งเพื่อนและผู้จัดการส่วนตัวของ แจฮา เขาเป็นลูกครึ่ง ออสเตรีย-เกาหลี เขาใฝ่ฝันอยากจะเป็นนักดนตรีตั้งแต่วัยเด็ก เขาสามารถเล่นเปียโน กีตาร์ เชลโล่ และเครื่องดนตรีอื่นๆอีกมากมาย หลังจากเขาล้มเลิกความคิดที่จะเป็นนักดนตรี เขาก็เบนเข็มมาเป็นผู้จัดการส่วนตัวของ แจฮา ซึ่งเขาคิดว่าเป็นนักเปียโนยอดอัจฉริยะ เขาเป็นคนอ่อนโยน อบอุ่น โรแมนติคและเข้าใจ แจฮา มากที่สุด- ซอง อีนา เธอเป็น Working Woman ตัวยง ซึ่งเริ่มทำธุรกิจตั้งแต่พนักงานทั่วไป จนได้กลายมาเป็น ผู้อำนวยการแผนกวางแผนของบริษัทชั้นนำเพลงแนวคลาสสิก ซึ่งแม้ว่าจะเป็นบริษัทของพ่อแม่เธอเองก็ตาม แต่เธอก็พยายามต่อสู้มาด้วยตัวเธอเอง เธอมีพร้อมและเพียบพร้อมทุกอย่างเธอชอบแจฮา มาตั้งแต่วัยเด็ก เธอตัดสินใจทิ้งทุกอย่างไปเรียนที่แคนาดาเพื่อที่จะได้พบกับแจฮา แต่เธอก็ไม่ได้เจอเขาจนเรียนจบ จนวันหนึ่ง เธอบังเอิญได้เห็นข่าวเขาในหนังสือพิมพ์ เธอจึงบินไปหาเขาที่ออสเตรียนักแสดงนักแสดง. - ซอ โดยอง รับบทเป็น ลี ซูโฮ / ยุน แจฮา - ฮัน ฮโยจู รับบทเป็น โซ อึนยอง / ปาร์ค อึนยอง - แดเนียล เฮนนีย์ รับบทเป็น ฟิลิพฟ์ - ลี โซยอน รับบทเป็น ซอง อีนา - กึม โบรา รับบทเป็น ฮย็อน จีซุก (แม่ของแจฮา) - จัง ดงฮวาน รับบทเป็น ยุน มุงฮุน (พ่อของแจฮา) - คิม แฮซุก รับบทเป็น โจ ยังซุน (ป้าและแม่บุญธรรมของอึนยอง) - ชอย ซีว็อน รับบทเป็น ปาร์ค ซังวู (ลูกพี่ลูกน้องของอึนยอง) - ชอย จาเฮ รับบทเป็น ฮอง มีจุง (เพื่อนสนิทของอึนยอง) - ปาร์ค ชิลยอง รับบทเป็น ปาร์ค ดูซิค (พ่อบุญธรรมของอึนยอง) - ลี ฮันวี รับบทเป็น ลี จองเท (พ่อของซูโฮ) - ลี อินซุง รับบทเป็น ลี คังกุ (น้องชายของซูโฮ) - ปาร์ค ฮีจิน รับบทเป็น คิม ฮีจิน (เพื่อนของอีนา) - คิม มิคุง รับบทเป็น คิม บอนฮี (แม่ของมีจุง) - อึน วอนเจ รับบทเป็น ลี ซูโฮ (ตอนเด็ก) - ฮัน โซฮี รับบทเป็น โซ อึนยอง (ตอนเด็ก) - ยุน ยูซุน รับบทเป็น เฮซู (แม่ของอึนยอง)</doc>
