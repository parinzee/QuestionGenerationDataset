<doc id="416610" url="https://th.wikipedia.org/wiki?curid=416610" title="มัสกีนาดา">มัสกีนาดา มัสกีนาดา () เป็นเพลงบอสซาโนวาของฌอร์ฌี เบย์ นักดนตรีชาวบราซิล แต่งและบันทึกเสียงครั้งแรกในปี ค.ศ. 1963 ในอัลบัม "Samba Esquema Novo" (1963) เพลงนี้นำมาบันทึกเสียงใหม่ในปี ค.ศ. 1966 โดยเซอร์จิโอ เมนเดส ร่วมกับวง Brazil'66 ขึ้นถึงอันดับ 47 ชาร์ตเพลงป็อป และอันดับ 4 ชาร์ตเพลงอีซีลิสนิงของนิตยสารบิลบอร์ด กลายเป็นเพลงประจำตัวของเมนเดส ในปี ค.ศ. 2006 เมนเดสนำเพลงนี้มาบันทึกเสียงใหม่ในแบบฮิปฮอป ร่วมกับแบล็กอายด์พีส์ โดยมี Gracinha Leporace ภรรยาของเมนเดสร่วมขับร้องด้วย เพลงฉบับนี้ขึ้นถึงอันดับหนึ่งในเนเธอร์แลนด์ และอันดับ 6 ชาร์ตซิงเกิลแห่งสหราชอาณาจักร วลี mas, que nada ("but, that [is] nothing") เป็นสแลงภาษาโปรตุเกสแบบบราซิล มีความหมายว่า "come on" หรือ "no way" (ไม่เอาน่า) ซึ่งสะกดคล้ายกับคำว่า más que nada ("more than anything") ภาษาสเปน แปลว่า "mainly" หรือ "principally" บางครั้งอาจเกิดการสับสน</doc>
