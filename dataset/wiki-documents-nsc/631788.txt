<doc id="631788" url="https://th.wikipedia.org/wiki?curid=631788" title="คู่หูคู่เฮี้ยน">คู่หูคู่เฮี้ยน คู่หูคู่เฮี้ยน เป็นละครโทรทัศน์ประเภทแอ็กชั่น-แฟนตาซี-คอมเมดี ผลิตโดย กันตนา กำกับการแสดงโดย เอกภพ ตันหยงมาศกุล บทประพันธ์โดย เพชรน้ำหนึ่ง บทโทรทัศน์โดยปันฝัน ออกอากาศทางสถานีโทรทัศน์สีกองทัพบกช่อง 7 ทุกวันจันทร์ - วันศุกร์ เวลา 18.00 - 18.30 น. โดยเริ่มออกอากาศตอนแรกวันที่ 6 พฤษภาคม พ.ศ. 2557 - 8 กันยายน พ.ศ. 2557 อีกทั้งกำลังอยู่ในระหว่างเตรียมการดำเนินการผลิต คู่หูคู่เฮี้ยน 2 เพื่อตอบสนองต่อกระแสคนดูเป็นที่เรียบร้อยแล้วเนื้อเรื่อง เนื้อเรื่อง. ร้อยตำรวจตรีชาลีหรือชายเล็ก (โตนนท์ วงศ์บุญ) เป็นนักร้องประจำวงเดอะค๊อปวงดนตรี เพื่อกระชับความสัมพันธ์อันดีระหว่างประชาชนและผู้พิทักษ์สันติราษฎร์ ซึ่งก็เหมาะกับนิสัยของชายเล็กเป็นอย่างมาก เพราะชายเล็กเป็นคนมีเสน่ห์ พูดจาไพเราะ เก่งทั้งดนตรี กีฬา ชนิดที่ถ้าเข้าวงการบันเทิงก็น่าจะกลายเป็นพระเอกเบอร์หนึ่งได้ไม่ยาก ฉะนั้นโครงการทุกโครงการที่ชายเล็กประชาสัมพันธ์ให้กรมตำรวจจะได้ผลอย่างมาก ยังความหมั่นไส้ให้กับ อาชา (จอม-ศรุฒ)ร้อยตำรวจเอก หนุ่มอนาคตไกลหน้าห้องของพลตำรวจโทสามล (กฤตย์ อัทธเสรี) รองผู้บังคับการกองปราบ สาเหตุที่อาชาเกลียดขี้หน้าชายเล็กก็เพราะเขาหมายปอง รจนา (มิ้น-นวินดา) ดาวมหาวิทยาลัยที่เป็นคนรักของชายเล็ก และเป็นลูกสาวพลตำรวจโทสามล อาชาทำทุกวิถีทางที่จะดับรัศมีชายเล็ก และเมื่อสบโอกาส เกิดม็อบที่ชุมชนแออัด ที่เต็มไปด้วยเหล่าวายร้ายโดยมีแกนนำคือ สิงห์ สมอดำ ที่ถูก สารวัตรยิ่งยง (เคลลี่ ธนะพัฒน์) ที่รู้จักกันดีในนามสารวัตรใหญ่พยายามหาทางที่จะจับกุมซึ่งก็ได้ผล ลูกน้องของสิงห์หลายต่อหลายคนถูกจับ สิงห์เห็นอนาคตของตนกำลังเข้าตาจน จึงได้ให้ลูกน้องไปยุยงจนชาวบ้านก่อม็อบประท้วงกดดันตำรวจ เพื่อให้ย้ายสารวัตรใหญ่ออกจากพื้นที่ในยี่สิบสี่ชั่วโมง อาชาแนะให้นายของเขาส่งชายเล็กและวงดนตรีไปเพื่อสลายม็อบ เพราะเสียงเพลงของชายเล็กสามารถเปลี่ยนเสียงตะโกนที่ดุดันของผู้ชุมนุม ให้กลายมาเป็นเสียงกรี๊ดเหมือนดูคอนเสิร์ต ป้ายประท้วงก็กลายเป็นป้ายไฟแทน อาชาจึงได้แต่เก็บความแค้นไว้ในใจและหาโอกาสคอยเล่นงานชายเล็กต่อไป แต่ยังไม่ทันที่อาชาจะหาแผนใหม่มาแกล้งชายเล็กได้ ชายเล็กก็ต้องประสบเหตุที่เกือบเอาชีวิตไม่รอดเมื่อเขาและวงดนตรีต้องตกอยู่ท่ามกลางการต่อสู้เมื่อสิงห์ที่รู้ว่าตนเองไม่มีอนาคตตัดสินใจหนีการจับกุมโดยเอาระเบิดน้อยหน่าที่เก็บได้มาใช้ข่มขู่ ชายเล็กทำงานได้เยี่ยมเหมือนเดิม ทั้งพูดทั้งร้องเพลงจนผู้ก่อเหตุเคลิ้มยอมปล่อยตัวประกัน ซึ่งเรื่องน่าจะจบด้วยดี ถ้าคนร้ายไม่ปล่อยระเบิดที่ถอดสลักหล่นมาด้วย แต่ก่อนที่จะเกิดเหตุตายหมู่ ชายเล็กก็เห็นนายตำรวจหนุ่มใหญ่คนหนึ่งกระโจนเข้ามาผลักเขาออกไป และนั้นคือสิ่งสุดท้ายที่ชายเล็กจำความได้ก่อนที่จะหมดสติไป เมื่อชายเล็กตื่นขึ้นมาที่โรงพยาบาลก็ต้องพบกับเรื่องที่น่าตระหนกสองเรื่องด้วยกัน เรื่องแรกก็คือว่าตำรวจที่ได้ช่วยชีวิตเขาไว้คือสารวัตรใหญ่ได้เสียชีวิตแล้ว และเรื่องที่สอง วิญญาณสารวัตรใหญ่ ที่โกรธเขาเพราะความไร้ฝีมือของชายเล็กเป็นเหตุให้สารวัตรใหญ่ต้องตายทั้งๆที่ยังมีห่วงอีกหลายอย่าง ตั้งแต่ พลอย (น้องคนดี) ลูกสาวคนเล็กอายุแปดขวบที่ฝากให้ พิม (พอลลี่-พรพรรณ) น้าสาวดูแลเพราะเมียหนีไป แถมหนี้สินที่สร้างไว้อย่างพะรุงพะรัง รวมทั้งคดีความค้างเก่าที่ยังไม่ได้สะสางอย่างเช่นการตามจับสิงห์ สมอดำเป็นต้น สารวัตรใหญ่จึงตัดสินใจตามติดชายเล็ก เพื่อขอให้ชายเล็กช่วยทำภารกิจคาใจทั้งหมดให้เสร็จ โดยแรกๆ ชายเล็กก็ยังไม่รู้ว่าสารวัตรเป็นเพียงวิญญาณ จนเมื่อวันหนึ่งมีการยกกำลังเข้าทลายแหล่งที่กักขังหญิงสาวเพื่อส่งขายซึ่งบังเอิญเป็นแก๊งค์ของ สิงห์สมอดำและวงดนตรีของชายเล็กกำลังทำการประชาสัมพันธ์โครงการของตำรวจให้กับชาวบ้าน แต่บังเอิญอยู่ใกล้แหล่งเป้าหมาย สารวัตรใหญ่ได้โอกาสตามติดเข้าไปช่วยหาห้องขังลับจนเจอ ทำให้เหล่าร้ายยิงต่อสู้ เกิดการตะลุมบอนกันอย่างดุเดือด ชายเล็กที่ไม่คุ้นเคยกับการต่อสู้ ตกใจมาก ได้แต่หลบกระสุนอย่างเดียว ฝ่ายเจ้าหน้าที่ตำรวจทำท่าจะเพลี่ยงพล้ำ ทันใดสารวัตรใหญ่ก็เขาสิงร่างกายชายเล็กทั้งๆที่ชายเล็กไม่ยินยอมสู้กับเหล่าร้ายอย่างสามารถ แถมยังโดดเอาร่างเข้าบังกระสุนให้กับรองสามลจนบาดเจ็บ สร้างความประทับใจให้กับรองสามลเป็นอย่างมาก และยังทำให้อคติที่ไม่ชอบหน้าชายเล็กที่มาจีบลูกสาวกลายมาเป็นความปลาบปลื้มแทน แต่วีรกรรมในครั้งนี้กลับไม่ทำให้ชายเล็กและวงเดอะค๊อปปลื้มไปด้วยเพราะทั้งหมดได้รับหน้าที่เสริมให้คอยสืบสวนสอบสวนตามชุมชนต่างๆ เพื่อสะสางคดีใหญ่ๆ ที่เจ้าตัวไม่มีความชำนาญ ครั้นจะปฏิเสธ ก็เกรงพ่อตาในอนาคตจะหายปลื้มชายเล็กจึงจำเป็นต้องอาศัยสารวัตรใหญ่เป็นกุนซือสอนงาน โดยมีข้อแลกเปลี่ยนว่าชายเล็กต้องดูแลพิมและพลอยให้ ซึ่งก็สร้างความปวดเศียรเวียนเกล้าให้กับชายเล็กอย่างมาก เพราะนับแต่สารวัตรใหญ่ตายพลอยก็กลายเป็นเด็กมีปัญหา ตั้งตัวเป็นหัวโจกของแก็งค์เด็กแสบในชุมชน ก่อเรื่องให้ชายเล็กต้องตามแก้ จนเกือบจะทำให้รจนาเข้าใจผิด คิดว่าชายเล็กซุกซ่อนเมียกับลูกไว้ แน่นอนผู้เติมเชื้อไฟในครั้งนี้จะเป็นใครไปไม่ได้นอกจาก อาชา คู่แค้นของชายเล็กนั่นเอง ในที่สุด ชายเล็ก ก็ต้องเริ่มชีวิตตำรวจมือปราบอย่างไม่เต็มใจโดยมีวิญญาณสารวัตรใหญ่เป็นคู่หู ทั้งคู่ต้องผจญกับคดีที่ผู้ร้ายมีทั้งผีทั้งคนมากมาย ไม่ว่าจะเป็นคดีฆาตกรรม ปล้นชิง ค้ายาเสพติด แต่ละคดีต้องอาศัย ไหวพริบ ประสบการณ์ ที่จะมาพร้อมกับเสียงหัวเราะ …ตัวละครตัวละครหลักตัวละคร. ตัวละครหลัก. - ร้อยตำรวจตรี ชาลี หรือ ชายเล็ก - สารวัตรยิ่งยง หรือ สารวัตรใหญ่ - พิม - รจนา - อาชา - ชายชาญ - พลอย - ลักขณา - พลตำรวจโท สามล - จ่าแสวง - ดาบเจี๊ยบนักแสดงนักแสดงหลักนักแสดง. นักแสดงหลัก. - เคลลี่ ธนะพัฒน์ แสดงเป็น สารวัตรยิ่งยง หรือ สารวัตรใหญ่ - โตนนท์ วงศ์บุญ แสดงเป็น ร้อยตำรวจตรี ชาลี หรือ ชายเล็ก - พรพรรณ สิทธินววิธ แสดงเป็น พิม - ศรุต สุวรรณภักดี แสดงเป็น อาชา - นวินดา เบอร์ต๊อดตี้ แสดงเป็น รจนา - วสุ แสงสิงแก้ว แสดงเป็น ชายชาญ - คนดี โซว แสดงเป็น พลอย - มัณฑนา หิมะทองคำ แสดงเป็น ลักขณา - กฤตย์ อัทธเสรี แสดงเป็น พลตำรวจโท สามล - เทวินธวิ์ คุณารัตนวัฒน์ แสดงเป็น จ่าแสวง - ฐิตินันท์ สุวรรณถาวร แสดงเป็น ดาบเจี๊ยบ - ปทิตตา อัธยาตมวิทยา แสดงเป็น นางฟ้า - จักรพันธ์ ชัยโชคดี แสดงเป็นนักแสดงรับเชิญประจำตอนนักแสดงรับเชิญประจำตอน. - ชาติชาย งามสรรพ์ (ตอน...สารวัตรเฮี้ยน) - อาภัสสรา อินทร์ตลาดชุม (ตอน...สารวัตรเฮี้ยน) - สุเชาว์ พงษ์วิไล (ตอน...สารวัตรเฮี้ยน) - เกียรติศักดิ์ จรัสมาส (ตอน...วัลลีผีเฮี้ยน) - ภัทรานิษฐ์ วิริยะบำรุงกิจ (ตอน...วัลลีผีเฮี้ยน) - อัญรินทร์ ธีราธนันพัฒน์ (ตอน...วัลลีผีเฮี้ยน) - ซอนญ่า สิงหะ (ตอน...พี่ชายที่แสนดี) - มิกค์ ทองระย้า (ตอน...พี่ชายที่แสนดี) - วาทิต โสภา (ตอน...พี่ชายที่แสนดี) - ธาราเขต เพ็ชร์สุกใส (ตอน...ซิ่งผ่านรก) - ธีรภัทร์ แย้มศรี (ตอน...ซิ่งผ่านรก) - ธิตินันท์ สุวรรณศักดิ์ (ตอน...ซิ่งผ่านรก) - แวร์ โซว (ตอน...ซิ่งผ่านรก) - นวพล ภูวดล (ตอน...เด็กเฮี้ยน) - ศรศิลป์ มณีวรรณ (ตอน...เด็กเฮี้ยน) - วัชรบูล ลี้สุวรรณ (ตอน...วิญญาณพ่อ) - อรัชมน รัตนวราหะ (ตอน...วิญญาณพ่อ) - ฑิฆัมพร ฤทธิ์ธาอภินันท์ (ตอน...โปรดิวเซอร์ผี) - รุ้งลาวัลย์ โทนะหงษา (ตอน...โปรดิวเซอร์ผี) - สัจจากาจ จิตรพึงธรรม (ตอน...วิวาห์มรณะ) - อนิสา นูกราฮา (ตอน...วิวาห์มรณะ)รายชื่อตอนเพลงประกอบละครเพลงประกอบละคร. - เพลง ลุย (เพลงเปิด) - ขับร้องโดย โตนนท์ วงศ์บุญ/นวพล ภูวดล - เพลง รักนี้ไม่มีข้อแม้ (เพลงปิด) - ขับร้องโดย โตนนท์ วงศ์บุญข้อมูลการออกอากาศข้อมูลการออกอากาศ. - ทุกวันศุกร์ งดออกอากาศ และให้นำละครเรื่อง รักคุณเท่าช้าง มาฉายแทนเวลาดังกล่าว เวลา 19:10 น. รายการ เส้นทางบันเทิง เวลา 19:15 น. ข่าวภาคค่ำช่วงที่ 2 เวลา 20:00 น. - 21:00 น. ถ่ายทอดสดรายการ คืนความสุขให้คนในชาติ โดย พลเอกประยุทธ์ จันทร์โอชา ผ่านทาง โทรทัศน์รวมการเฉพาะกิจแห่งประเทศไทย - 5 กันยายน 2557 งดออกอากาศ เนื่องจากเวลา 18.00 - 19.00 น. มีการถ่ายทอดสด การแข่งขันมวยชิงแชมป์โลก WBC ตะวันเดือด ไทย-ญี่ปุ่น ระหว่าง นาโอย่า อิโนอุเอะ กับ สามารถเล็ก ก่อเกียรติยิม จากประเทศญี่ปุ่น</doc>
