<doc id="929352" url="https://th.wikipedia.org/wiki?curid=929352" title="อากิโฮะ โยชิซาวะ">อากิโฮะ โยชิซาวะ อากิโฮะ โยชิซาวะ (; เกิด 3 มีนาคม ค.ศ. 1984) หรือ อักกี (あっきー) เป็นนักแสดงและนางแบบชาวญี่ปุ่น เป็นที่รู้จักและโด่งดังในฐานะเอวีไอดอล รวมถึงมีผลงานภาพยนตร์กระแสหลักและละครโทรทัศน์ ผลงานของโยชิซาวะที่ได้รับการเผยแพร่ในประเทศไทย เช่น นางฟ้านามิ (Deco Truck Gal Nami), นามิ สิงห์สาวรถบรรทุก (Deco Truck Gal Nami 2) และ ภาพยนตร์ซีรีส์ คาซูมิ นินจาแค้นสวาท (Lady Ninja Kazumi) นอกจากงานในฐานะนางแบบและนักแสดงแล้ว เธอยังเคยมีผลงานเพลงในนามวง เอบิซุมัสแคตส์ (Ebisu Muscats) เพลง Gyakusoū Idol ที่เธอร้องนำ เคยขึ้นถึงอันดับ 7 ในออริคอนชาร์ตญี่ปุ่นประวัติ ประวัติ. อากิโฮะ โยชิซาวะ เกิดวันที่ 3 มีนาคม ค.ศ. 1984 ที่โตเกียว ประเทศญี่ปุ่น เริ่มต้นเป็นนางแบบกราเวียร์ โดยได้ถ่ายแบบลงนิตยสาร Young Magazine ของสำนักพิมพ์โคดันชะ ใน ค.ศ. 2002 ต่อมาใน ค.ศ. 2003 โยชิซาวะ ได้ถ่ายแบบและออกผลงานหนังสือรวมภาพถ่ายแนวกราเวียร์ของตัวเองเป็นครั้งแรกชื่อว่า Akiho (あきほ) เดือนต่อมา หลังจากหนังสือรวมภาพถ่ายของเธอได้ออกวางจำหน่าย โยชิซาวะได้ทำสัญญาตกลงเล่นภาพยนตร์เอวีเป็นครั้งแรกกับ 2 ค่ายใหญ่อย่าง อลิซ เจแปน และ แม็กซ์ เอ โดยผลงานภาพยนตร์เรื่องแรกของเธอออกวางจำหน่ายในวันที่ 28 มีนาคม ค.ศ. 2003 ในชื่อเรื่อง Angel Bud กับค่ายอลิซ เจแปน และมีผลงานเรื่องต่อมาคือ 18-Teens ออกวางจำหน่ายในเดือนเมษายน ค.ศ. 2003 กับค่ายแม็กซ์ เอ ในช่วงระหว่าง ค.ศ. 2003 จนถึงช่วงกลาง ค.ศ. 2006 อากิโฮะ โยชิซาวะ มีผลงานภาพยนตร์เอวีกับทั้ง 2 ค่ายออกมาอย่างต่อเนื่องโดยมีผลงานใหม่ออกมาไม่ต่ำกว่าเดือนละ 1 เรื่อง และได้รับการเสนอชื่อเข้าชิงรางวัล X City Grand Prix Awards ในฐานะนักแสดงหน้าใหม่ยอดเยี่ยมประจำ ค.ศ. 2003 ซึ่งรางวัลดังกล่าวแม้ในท้ายที่สุดจะตกเป็นของมาเรีย ทาคากิ แต่การเสนอชื่อเข้าชิงรางวัลก็มีส่วนทำให้เธอโด่งดังในวงการและได้รับการจัดอยู่ในกลุ่มของนักแสดงเอวีแถวหน้า จากชื่อเสียงในบทบาทของนักแสดงเอวี ทำให้อากิโฮะ โยชิซาวะ ได้ก้าวเข้าสู่บทบาทอื่นในวงการบันเทิงของญี่ปุ่นมากขึ้น โดยใน ค.ศ. 2004 เธอได้แสดงภาพยนตร์สยองขวัญเรื่อง Koibone ต่อมาใน ค.ศ. 2005 เธอได้แสดงละครโทรทัศน์เรื่อง Jyouou (嬢王 Jōō) ออกอากาศทุกวันศุกร์ทางสถานีโทรทัศน์ทีวีโตเกียว นอกจากนี้ในปีเดียวกันโยชิซาวะ ยังได้ปรากฏตัวในวิดีโอเกม English Cram School ซึ่งเป็นวิดีโอเกมสำหรับเครื่องโซนี เพลย์สเตชันชนิดพกพา (PSP) ต่อมาใน ค.ศ. 2006 เธอได้ปรากฏตัวในวิดีโอเกมอีกครั้งในเกม All Star Yakyuken Battle ซึ่งเป็นแผ่นบลูเรย์สำหรับเครื่องเพลย์สเตชัน 3 (PS3) ค.ศ. 2006 โยชิซาวะ ได้รับรางวัล The Hirorin Awards ในฐานะนักแสดงผู้มีผลงานยอดเยี่ยม ก่อนจะย้ายมาเล่นภาพยนตร์เอวีให้แก่ค่ายแม็กซิง และค่ายเอส วัน ใน ค.ศ. 2007ผลงานภาพยนตร์ผลงานภาพยนตร์. - คาซูมิ นินจาแค้นสวาท (Lady Ninja Kazumi) - ค.ศ. 2007 - นางฟ้านามิ สวย แสบ ซ่าส์ (Deco Truck Gal Nami) - ค.ศ. 2008 - Maid-Droid - ค.ศ. 2009 - นามิ สิงห์สาวรถบรรทุก (Deco Truck Gal Nami 2) - ค.ศ. 2010 - ดาบพิฆาตแค้น (The Sultry Assassin) - ค.ศ. 2010 - ข้ามเวลาตามหารัก (The 33D Invader) - ค.ศ. 2011 - นางฟ้านามิ สวย แสบ ซ่าส์ 3 (Deco Truck Gal Nami 3) - ค.ศ. 2011 - ภารกิจ ลับ รัก ลึก (SP Woman) - ค.ศ. 2012ผลงานภาพยนตร์เอวีค.ศ. 2003ค.ศ. 2004ค.ศ. 2005ค.ศ. 2006ค.ศ. 2007ค.ศ. 2008ค.ศ. 2009ค.ศ. 2010ค.ศ. 2011ค.ศ. 2012ค.ศ. 2014ค.ศ. 2017</doc>
