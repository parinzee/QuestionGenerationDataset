<doc id="124431" url="https://th.wikipedia.org/wiki?curid=124431" title="พีระพงศ์ ถนอมพงษ์พันธุ์">พีระพงศ์ ถนอมพงษ์พันธุ์ นายพีระพงศ์ ถนอมพงษ์พันธ์ เกิดวันที่ 2 กันยายน พ.ศ. 2491 สมรสกับ นางอุษา ถนอมพงษ์พันธ์ มีบุตร-ธิดา 2 คน สำเร็จการศึกษาระดับประถมศึกษา จากโรงเรียนเทศบาลวัดจักรวรรดิ, มัธยมศึกษา จากโรงเรียนปทุมคงคา, ปริญญาตรี วิทยาศาสตรบัณฑิต สาขาเคมีฟิสิกส์ทางทะเล จุฬาลงกรณ์มหาวิทยาลัย และปริญญาโท วิศวอุตสาหกรรม (IIT) สถาบันเทคโนโลยีของอิลลินอยส์ ประเทศสหรัฐอเมริกา เป็นอาจารย์ที่สถาบันเทคโนโลยีพระจอมเกล้า บางมด 1 ปี, ธนาคารหวั่งหลี 2 ปี ออกมาทำกิจการค้าเงินตราต่างประเทศ 1 ปี แล้วมาทำงานที่ธนาคารกรุงเทพ จำกัด, ผู้จัดการสำนักค้าเงินตราต่างประเทศ ธนาคารกรุงเทพ เชี่ยวชาญด้านการเงินจนได้รับฉายาจากสื่อมวลชนว่า "ขงเบ้งการเงิน" เป็น ส.ส.กรุงเทพฯ เขต 8 พรรคพลังธรรม ปี พ.ศ. 2531 และ 22 มีนาคม พ.ศ. 2535 กทม.เขต 8 และเป็นที่ปรึกษารองนายกรัฐมนตรี เมื่อ 10 พฤศจิกายน พ.ศ. 2535, เป็น ส.ส.กรุงเทพฯ เขต 8 พรรคพลังธรรม สมัยที่ 2 จากการเลือกตั้งี่ 2 ก.ค.2538, ดำรงตำแหน่ง รัฐมนตรีช่วยว่าการกระทรวงคมนาคม เมื่อวันที่ 18 กรกฎาคม พ.ศ. 2538 (รับผิดชอบดูแล องค์การขนส่งมวลชนกรุงเทพ, บริษัทขนส่ง จำกัด, การรถไฟแห่งประเทศไทย เฉพาะในส่วนเกี่ยวกับงานแก้ปัญหาจราจร กทม.) ลาออกจากการร่วมรัฐบาลนายบรรหาร ศิลปอาชา เมื่อวันที่ 24 พฤษภาคม พ.ศ. 2539, ดำรงตำแหน่ง รัฐมนตรีช่วยว่าการกระทรวงคมนาคม เมื่อวันที่ 28 พฤษภาคม พ.ศ. 2539 (ต่อมาลาออกเมื่อวันที่ 1 กรกฎาคม พ.ศ. 2539) , ดำรงตำแหน่ง นายกสภาประจำสถาบันราชภัฏบ้านสมเด็จเจ้าพระยา เมื่อวันที่ 21 กรกฎาคม พ.ศ. 2542 ในปี พ.ศ. 2547 นายพีระพงศ์ ได้ลงสมัครรับเลือกตั้งผู้ว่าราชการกรุงเทพมหานคร ได้เบอร์ 8 ในกลุ่ม ฅ.คนรักกรุงเทพ โดยไม่สังกัดพรรคการเมืองใด แต่ไม่ได้รับการเลือกตั้ง ปัจจุบัน นายพีระพงศ์ได้ทำกิจกรรมส่วนตัวที่ชื่นชอบ คือ การก่อตั้งและดูแลพิพิธภัณฑ์ปลากัด ซึ่งเก็บรวบรวมปลากัดไว้เป็นจำนวนมาก เพื่อการศึกษาและอนุรักษ์ รวมทั้งเป็นแหล่งให้ข้อมูลความรู้เกี่ยวกับปลากัดด้วย ณ ที่ดินของตัวเองกว่า 40 ไร่ ที่ อำเภอพระประแดง จังหวัดสมุทรปราการ</doc>
