<doc id="296767" url="https://th.wikipedia.org/wiki?curid=296767" title="สโมสรฟุตบอลจังหวัดลำปาง">สโมสรฟุตบอลจังหวัดลำปาง สโมสรฟุตบอลจังหวัดลำปาง เป็นสโมสรฟุตบอลอาชีพในประเทศไทยโดยเป็นทีมจากจังหวัดลำปาง ปัจจุบันเล่นในไทยลีก 2ประวัติสโมสร ประวัติสโมสร. สโมสรฟุตบอลลำปางเกิดจากการรวมกลุ่มของผู้สนับสนุนที่ต้องการให้มีสโมสรฟุตบอลอาชีพของจังหวัดลำปาง จนเกิดการรวมกลุ่มอภิปราย และเกิดการก่อตั้งสโมสรขึ้นมา โดยมีธนาธร โล่ห์สุนทร ดำรงตำแหน่งประธานสโมสร รวมถึงได้แต่งตั้งณรงค์ พินธิสืบ อดีตกัปตันทีมมหาวิทยาลัยเชียงใหม่ เป็นผู้จัดการทีมฯ พร้อมกับแต่งตั้งสุภาพ วงค์ษา และดาชัย อุชุโกศลการ เป็นผู้ช่วยผู้จัดการทีม ส่วนฉายาของสโมสร มีการเปิดลงคะแนนในเว็บไซต์สโมสร โดยฉายาที่ได้รับคะแนนสูงสุดคือ "รถม้ามรกต" ซึ่งสื่อถึงรถม้า สัญลักษณ์ของจังหวัดลำปาง ส่วนคำว่ามรกตนั้น มาจากสีประจำจังหวัดและพระแก้วมรกต ซึ่งเป็นสีเขียว ในฤดูกาลแรกของสโมสร ลำปางได้เข้าร่วมแข่งขันลีกภูมิภาค ดิวิชัน 2 โดยมีผู้สนับสนุนภายในจังหวัดเป็นอย่างดี ต่อมาในฤดูกาล 2558 ลำปางสามารถเลื่อนชั้นสู่ดิวิชัน 1 เป็นครั้งแรกในประวัติศาสตร์สโมสรตราสโมสร ตราสโมสร. ตราสโมสรฟุตบอลลำปางถูกออกแบบโดยบำรุง อิสระกุล เป็นตราที่ได้จากการประกวดออกแบบสัญลักษณ์ในปี พ.ศ. 2559 และได้รับการจัดอันดับจากนิตยสารโฟร์โฟร์ทู ซึ่งเป็นนิตยสารฟุตบอลระดับโลก ให้เป็นสัญลักษณ์ทีมฟุตบอลที่สวยที่สุดเป็นอันดับ 2 ของโลก รองจากตราสโมสรอายักซ์อัมสเตอร์ดัมของเนเธอร์แลนด์สนามเหย้า สนามเหย้า. สนามเหย้าของสโมสรฟุตบอลลำปางคือสนามกีฬากลางจังหวัดลำปาง (หนองกระทิง) โดยเป็นสนามกีฬาที่มีมาตรฐานและเหมาะที่จะรองรับผู้สนับสนุนชาวลำปางที่จะเข้ามาเชียร์ได้เป็นอย่างดีผู้เล่นในฤดูกาล 2561 ผู้เล่นในฤดูกาล 2561.ผลงานแบ่งตามฤดูกาล</doc>
