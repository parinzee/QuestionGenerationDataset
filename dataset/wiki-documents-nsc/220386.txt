<doc id="220386" url="https://th.wikipedia.org/wiki?curid=220386" title="มหาสนุก">มหาสนุก มหาสนุก เป็นนิตยสารการ์ตูนรายสัปดาห์ซึ่งได้รับความนิยมอย่างสูงเล่มหนึ่งในประเทศไทย จัดพิมพ์และจัดจำหน่ายโดยสำนักพิมพ์บรรลือสาส์น เริ่มตีพิมพ์ฉบับแรกในปี พ.ศ. 2518 หลังจากที่ก่อนหน้านั้นบรรลือสาส์นได้ออกนิตยสารขายหัวเราะในปี พ.ศ. 2516 และได้ประสบความสำเร็จอย่างสูง โดยมีวิธิต อุตสาหจิต เป็นบรรณาธิการ รูปแบบและเนื้อหาของนิตยสารมหาสนุกนั้นคล้ายคลึงกับนิตยสารขายหัวเราะ กล่าวคือ เน้นการตีพิมพ์การ์ตูนแก๊กเป็นหลัก (โดยทีมงานนักเขียนการ์ตูนในนิตยสารเล่มนี้ใช้ทีมเดียวกับที่เขียนในขายหัวเราะ) เนื้อหาอาจเป็นได้ทั้งเรื่องราวในชีวิตประจำวัน เศรษฐกิจ การเมือง หรือกระแสความนิยมต่างๆ ในสังคมไทยและต่างประเทศ มีการตีพิมพ์ขำขัน ภาพตลกจากต่างประเทศ สาระน่ารู้ต่างๆ แต่ส่วนที่ต่างไปจากขายหัวเราะคือ การตีพิมพ์เรื่องสั้นในมหาสนุกนั้นจะตีพิมพ์เพียงเรื่องเดียวต่อฉบับ และมีการ์ตูนเรื่องสั้นหรือนิยายภาพชุดต่างๆ จากฝีมือของนักเขียนการ์ตูนบรรลือสาส์นลงพิมพ์ฉบับละ 2 เรื่อง ในท้ายเล่มยังมีเกมชิงรางวัลรูปแบบต่างๆ และการตอบจดหมายของผู้อ่านโดยนักเขียนการ์ตูน (ปัจจุบันได้มีการเลิกตีพิมพ์หน้าตอบจดหมายแล้ว) จากนั้นได้เพิ่มอีก 3 เกม อย่างเช่น "คิดดีๆ มีรางวัล" "ตาไวๆ ได้รางวัล" และ "ปริศนาอักษรไขว์" เฉพาะการ์ตูนเรื่องสั้นซึ่งตีพิมพ์ในนิตยสารมหาสนุกนั้น การ์ตูนชุดใดที่ได้รับความนิยมจากผู้อ่านมากก็จะได้รับการตีพิมพ์เป็นนิตยสารรวมเล่มในชื่อชุด "มหกรรมมินิซีรีส์" เริ่มพิมพ์เมื่อ พ.ศ. 2535 ซึ่งการ์ตูนบางชุดก็ยังคงได้รับความนิยมจากผู้อ่านมาอย่างต่อเนื่องและมีการตีพิมพ์ต่อเนื่องมาจนถึงปัจจุบัน เช่น การ์ตูนชุด "ไอ้ตัวเล็ก" ของภักดี แสนทวีสุข การ์ตูนชุด "บ้าครบสูตร" และ "สาวดอกไม้กะนายกล้วยไข่" ของอารีเฟน ฮะซานี เป็นต้น แม้ว่าผู้เขียนจะไม่ได้นำการ์ตูนเรื่องสั้นชุดของตนเองลงพิมพ์ในนิตยสารมหาสนุกแล้วก็ตาม ส่วนขนาดรูปเล่มของมหาสนุก ในสมัยเริ่มแรกมีรูปเล่มขนาดใหญ่เท่ากระดาษ A4 เช่นเดียวกับขายหัวเราะ ต่อมาในเดือนมกราคม ปี พ.ศ. 2532 จึงได้เริ่มปรับขนาดหนังสือให้เล็กลง โดยใช้ชื่อหนังสือเล่มเล็กว่า "มหาสนุกฉบับกระเป๋า" มีขนาดเท่ากระดาษ B5 ซึ่งเป็นขนาดของหนังสือมหาสนุกในปัจจุบัน ส่วนมหาสนุกเล่มใหญ่ยังคงทยอยออกมาอีกระยะหนึ่งจึงเลิกจัดพิมพ์ กำหนดการออกนิตยสารนั้นเดิมกำหนดออกเป็นรายปักษ์ (ราย 15 วัน) ภายหลังจึงปรับให้ออกเป็นรายสิบวัน และรายสัปดาห์ตามลำดับพร้อมกับขายหัวเราะ โดยขายหัวเราะมีกำหนดออกในวันอังคาร ส่วนมหาสนุกออกจำหน่ายในวันศุกร์ ต่อมาจึงปรับกำหนดออกอีกครั้งให้เป็นวันพุธทั้งสองฉบับ และปรับราคาจำหน่ายของมหาสนุกในปี (พ.ศ. 2552) อยู่ที่เล่มละ 15 บาท ปัจจุบัน (พ.ศ. 2560) มหาสนุก ได้ปรับการวางแผงเป็นรายเดือน และปรับราคาอยู่ที่ เล่มละ 20 บาทรายชื่อการ์ตูนเรื่องสั้นที่ได้รับการรวมเล่มรายชื่อการ์ตูนเรื่องสั้นที่ได้รับการรวมเล่ม. - ผลงานของ ภักดี แสนทวีสุข (ต่าย) - ไอ้ตัวเล็ก (ภายหลังเปลี่ยนชื่อเป็น "ปังปอนด์") (2532 - ปัจจุบัน) - ปังปอนด์ The comics (รวมผลงานการ์ตูนชุด "ไอ้ตัวเล็ก" ตีพิมพ์ซ้ำในแบบพิมพ์สี่สี)- ผลงานของ อารีเฟน ฮะซานี (เฟน สตูดิโอ) - บ้าครบสูตร (10 เล่ม) - สาวดอกไม้กะนายกล้วยไข่ (2537 - ปัจจุบัน) - รวมพลคนละคร (รวมการ์ตูนเรื่องสั้นล้อละคร-ภาพยนตร์ยอดนิยม ที่เคยตีพิมพ์ในสาวดอกไม้กะนายกล้วยไข่) - เปาบุ้นจี้ (5 เล่ม) (2539 - 2546) - ก๊อง จอมเทพบ้าครบสูตร - บริษัทอัดผี (2537)- ผลงานของ ผดุง ไกรศรี (เอ๊าะ) - หนูหิ่นอินเตอร์ - หนูหิ่น in the city (รวมผลงานการ์ตูนชุด "หนูหิ่นอินเตอร์" ตีพิมพ์ซ้ำในแบบพิมพ์สี่สี) - ซน แสบ ใส แต่ใจเดียวกัน- ผลงานของ นิพนธ์ เสงี่ยมศักดิ์ (นิค) - เวตาลมหาสนุก (ดัดแปลงมาจากเรื่องปริศนาของเวตาล) - คนอลเวง (2533 - 2536) - เรียกข้าว่าพญายม (2536 - 2538) - เพื่อนซี้ 24 น. (2537 - 2538) - คนปลอมตัว (2539 - 2540) - พีพี...ไอ้ตี๋ซ่า (2541 - 2546)- ผลงานของ ณรงค์ จรุงธรรมโชติ (ขวด) - แนวร่วมต๊อง - สายลับช่องแอร์ - เจ้าป่าอะเมซิ่ง - ด็อกอาร์มี่ - A-TEAM ภารกิจพิชิตจักรวาล- ผลงานของ สุชาติ พรหมรุ่งโรจน์ (หมู) - กระบี่หยามยุทธภพ (2533 - 2536) - บ้านนี้ 4 โชะ (2535 - 2546) - สามก๊ก มหาสนุก (45 เล่ม) - อีสป มหาสนุก - เกมมหาสนุก (ล้อเลียนรายการเกมโชว์ชื่อดังต่างๆ) - อะไรๆ ก็สนุก (ดัดแปลงมาจากเรื่องสั้น)- ผลงานของ วัฒนา เพ็ชรสุวรรณ (วัฒนา) - พาเหรด (2 เล่ม)- ผลงานของ จำนูญ เล็กสมทิศ (จุ๋มจิ๋ม) - เพี้ยน (1 เล่ม)- ผลงานของ สุพล เมนาคม (ต้อม) - แก๊งจอมป่วน (2 เล่ม)- ผลงานของ ศุภมิตร จันทร์แจ่ม (ปุ๋ย) - สติแตกสุดขอบฟ้า (2 เล่ม) - วรรณคดีคอเมดี้ (มีแค่เล่มเดียว ให้รอ บ.ก. พิจรณาก่อน) - บรื้อ! น่ากลัวก็ไม่บอก (เค้าโครงจากวรรณกรรมสยองขวัญของครูเหม เวชกร)- ผลงานของ จักรพันธ์ ห้วยเพชร (ต้น) - Super Dunker สตรีทบอลสะท้านฟ้า- ผลงานของ วิรัตน์ ยืนยงพัฒนากิจ (เอก วิรัตน์) - ดร. แมลงสาบ ฮีโร่พันธุ์ก๊าก (งานเขียนดัดแปลงจากการ์ตูนชุด "ไอ้แมลงสาบ" ของภักดี แสนทวีสุข) - วิลลี่ เดอะชิกเก้น ฮีโร่พันธุ์กะต๊าก (งานเขียนซึ่งได้แรงบันดาลใจจากตัวการ์ตูน "ไก่ย่างวัลลภ" ของสุพล เมนาคม) - สามก๊ก มหาสนุก ฉบับสมบูรณ์ (2 เล่มจบ - ย่อจากการ์ตูนชุด "สามก๊ก มหาสนุก" ซึ่งมีความยาว 45 เล่มจบ) - กลมกลิ้งสิงห์สตั๊ด (ในหนังสือมหาสนุก)</doc>
