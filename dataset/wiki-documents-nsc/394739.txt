<doc id="394739" url="https://th.wikipedia.org/wiki?curid=394739" title="ฮาสเซลบลาด">ฮาสเซลบลาด วิคเตอร์ ฮาสเซลบลาด () คือบริษัทผู้ผลิตกล้องขนาดกลาง (medium-format camera) และอุปกรณ์ถ่ายภาพที่ตั้งอยู่ในเมืองโกเธนเบิร์ก ประเทศสวีเดน ตัวบริษัทมีชื่อเสียงในด้านกล้องขนาดกลางที่ได้ผลิตมาตั้งแต่สมัยสงครามโลกครั้งที่สอง เมื่อครั้งที่องค์การบริหารการบินและอวกาศแห่งชาติสหรัฐฯได้นำกล้องฮาสเซลบลาดไปใช้ในภารกิจอะพอลโลที่ส่งมนุษย์อวกาศคนแรกไปยังดวงจันทร์นั้น ถือได้ว่านำชื่อเสียงมาให้กับบริษัทมากที่สุดก็ว่าได้ รูปถ่ายเกือบทุกรูปในระหว่างภารกิจครั้งนั้นได้มาจากกล้องฮาสเซลบลาดที่มีการดัดแปลงเพื่อให้สามารถใช้งานในสภาวะไร้น้ำหนักได้ กล้องฮาสเซลบลาดรุ่น V-System ยังคงมีช่างภาพมืออาชีพและมือสมัครเล่นใช้งานอย่างกว้างขวางในปัจจุบัน ทั้งนี้ก็เนื่องมาจากอายุการใช้งานที่นานและคุณภาพของเลนส์ที่ดีเยี่ยม ขณะที่กล้องรุ่นใหม่ H-System นั้นก็ถือว่าเป็นผู้นำในตลาดกล้องดิจิทัลขนาดกลาง เป็นคู่แข่งสำคัญของซินาร์และมามิย่าผลิตภัณฑ์ฮาสเซลบลาดกล้องผลิตภัณฑ์ฮาสเซลบลาด. กล้อง. - HK7 (พ.ศ. 2484 - 2488) - SKa4 (พ.ศ. 2484 - 2488) - 1600F (พ.ศ. 2491 - 2496) - 1000F (พ.ศ. 2496 - 2500) - V-System 500 (พ.ศ. 2500 – ปัจจุบัน) - V-System 2000 และ 200 (พ.ศ. 2520 - 2547) - V-System Superwide (พ.ศ. 2497 - 2549) - V-System Flexbody (พ.ศ. 2538 - 2546) - XPan (1998–2006) (ออกแบบและผลิตโดยฟูจิฟิล์ม) - H-System (พ.ศ. 2545 - ปัจจุบัน)เครื่องกวาดตรวจ เครื่องกวาดตรวจ. เมื่อบริษัทฮาสเซลบลาดควบรวมกิจการเข้ากับบริษัทอิมาคอนในปีพ.ศ. 2547 ก็ได้ซื้อเครื่องกวาดตรวจ (สแกนเนอร์) รุ่นเฟล็กซ์ไท้ท์ (Flextight) มาทั้งหมด ในปี 2549 ฮาสเซลบลาดจึงออกวางจำหน่ายเฟล็กซ์ไท้ท์ต่ออีกสองรุ่นด้วยกัน คือ รุ่น X1 และ X5- รุ่น X1 สามารถกวาดตรวจฟิล์มโพสิทีฟ/เนกาทีฟ ที่ความละเอียด 6300 จุดต่อนิ้ว (dpi) ด้วยความเร็ว 60 เมกะไบต์ต่อนาที - รุ่น X5 เพิ่มความสามารถในการกวาดตรวจกระดาษขนาดเอสี่หน้า-หลัง, ตัวป้อนสไลด์, ระบบหล่อเย็นเพื่อควบคุมเสียงให้อยู่ในระดับต่ำ, ความละเอียดระดับ 8000 จุดต่อนิ้ว และความเร็วกวาดตรวจ 300 เมกะไบต์ต่อนาทีโปรแกรมประมวลผลภาพโฟกัส โปรแกรมประมวลผลภาพโฟกัส. นอกจากนั้น ฮาสเซลบลาดยังผลิตโปรแกรมประมวลผลภาพชื่อ โฟกัส (Phocus) ที่บริษัทอ้างว่ามีความสามารถเหนือชั้นกว่าซอฟต์แวร์ที่คล้ายกันอย่างเช่น อะโดบี ไล้ท์รูม อีกด้วย รุ่นล่าสุดของโปรแกรมโฟกัสมีการพัฒนาสำหรับระบบปฏิบัติการ ไมโครซอฟท์วินโดวส์ และ แมคโอเอสเท็น ซึ่งตัวโปรแกรมใช้ประโยชน์จากคลังไฟล์ภาพดิบของตัวระบบปฏิบัติการของแมคในการประมวลผลจากกล้องดีเอสแอลอาร์ของผู้ผลิตรายอื่นได้อีกด้วย โปรแกรมโฟกัสสามารถดาวน์โหลดได้โดยไม่เสียค่าใช้จ่ายจากเว็บไซต์ฮาสเซลบลาด ในปีพ.ศ. 2553 ฮาสเซลบลาดได้ประกาศว่าโปรแกรมโฟกัสรุ่นต่อไปสำหรับระบบปฏิบัติการวินโดวส์จะสามารถประมวลผลไฟล์ภาพดิบสำหรับกล้องของผู้ผลิตรายอื่นได้เอกสารเผยแพร่ของบริษัท เอกสารเผยแพร่ของบริษัท. ฮาสเซลบลาดได้เผยแพร่ ฮาสเซลบลาดฟอรั่ม (Hasselblad Forum) เรื่อยมาจนกระทั่งปีพ.ศ. 2550 และต่อมาได้เปลี่ยนชื่อเป็นวารสารขนาดใหญ่ที่ชื่อ วิคเตอร์ (Victor) ซึ่งมีแจกจ่ายในรูปแบบไฟล์พีดีเอฟ แต่จำเป็นต้องทำการสมัครสมาชิกแหล่งอ้างอิง</doc>
