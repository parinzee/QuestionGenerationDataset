<doc id="720746" url="https://th.wikipedia.org/wiki?curid=720746" title="อุดม โปษะกฤษณะ">อุดม โปษะกฤษณะ ศาสตราจารย์ นายแพทย์ อุดม โปษะกฤษณะ (6 พฤศจิกายน พ.ศ. 2453 - พ.ศ. 2540) เป็นอดีตรัฐมนตรีว่าการกระทรวงสาธารณสุข และอดีตคณบดีคณะแพทยศาสตร์และศิริราชพยาบาล มหาวิทยาลัยแพทยศาสตร์ประวัติ ประวัติ. อุดม โปษะกฤษณะ เกิดเมื่อวันที่ 6 พฤศจิกายน พ.ศ. 2453 เป็นบุตรของพระยาเกษตรรักษา (เจียง โปษะกฤษณะ) กับคุณหญิงแช่ม เกษตรรักษา ได้รับการศึกษาขั้นต้นที่โรงเรียนอัสสัมชัญ แผนกฝรั่งเศส จนจบหลักสูตรชั้น 8 เมื่อ พ.ศ. 2470 แล้วจึงศึกษาต่อ ณ โรงเรียนเทพศิรินทร์ ต่อจากนั้นจึงได้เข้าเรียนเตรียมแพทย์ จุฬาลงกรณ์มหาวิทยาลัย และคณะแพทยศาสตร์ จุฬาลงกรณ์มหาวิทยาลัยการทำงาน การทำงาน. เมื่อ 20 ตุลาคม พ.ศ. 2488 เข้ารับราชการในคณะแพทยศาสตร์ศิริราชพยาบาลในตำแหน่งอาจารย์ประจำแผนกศัลยศาสตร์ เป็นศาสตราจารย์ หัวหน้าภาควิชา ตั้งแต่มกราคม พ.ศ. 2499 ถึงมีนาคม พ.ศ. 2514 เป็นคณบดีคณะแพทยศาสตร์และศิริราชพยาบาล มหาวิทยาลัยแพทยศาสตร์ ครั้งแรกตั้งแต่วันที่ 15 กรกฎาคม พ.ศ. 2597 ถึง 19 กันยายน พ.ศ. 2510 ครั้งที่ 2 ตั้งแต่วันที่ 13 มกราคม พ.ศ. 2513 ถึง 14 ตุลาคม พ.ศ. 2516 และดำรงตำแหน่งรัฐมนตรีว่าการกระทรวงสาธารณสุขระหว่าง พ.ศ. 2516 ถึง พ.ศ. 2518 ในรัฐบาลนายสัญญา ธรรมศักดิ์ นอกจากนี้ยังได้รับการแต่งตั้งเป็นวุฒิสภาไทย ชุดที่ 4ครบครัว ครบครัว. ศาสตราจารย์ นายแพทย์ อุดม โปษะกฤษณะ สมรสกับคุณหญิงมัทนี โปษะกฤษณะ นายแพทย์ อุดม โปษะกฤษณะ ถึงแก่อนิจกรรมเมื่อ พ.ศ. 2540 พระราชทานเพลิงศพ ณ เมรุหลวงหน้าพลับพลาอิศริยาภรณ์ วัดเทพศิรินทราวาส วันเสาร์ที่ 28 มิถุนายน พ.ศ. 2540เครื่องราชอิสริยาภรณ์เครื่องราชอิสริยาภรณ์. - พ.ศ. 2517 - เหรียญดุษฎีมาลา เข็มศิลปวิทยา - พ.ศ. 2516 - เครื่องอิสริยาภรณ์กิตติคุณแห่งสหพันธ์สาธารณรัฐเยอรมนี - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) ฝ่ายหน้า</doc>
