<doc id="578815" url="https://th.wikipedia.org/wiki?curid=578815" title="มรดกภูมิปัญญาทางวัฒนธรรม">มรดกภูมิปัญญาทางวัฒนธรรม มรดกภูมิปัญญาทางวัฒนธรรม หรือ มรดกทางวัฒนธรรมที่จับต้องไม่ได้ (, ย่อ: ICH) ได้รับการสนับสนุนจากยูเนสโก โดยมุ่งเน้นไปยังวัฒนธรรมส่วนที่จับต้องไม่ได้เป็นหลัก คู่กับมรดกโลก ใน พ.ศ. 2544 ยูเนสโกออกสำรวจเพื่อพยายามตกลงนิยาม และอนุสัญญาว่าด้วยการสงวนรักษามรดกทางวัฒนธรรมที่จับต้องไม่ได้ (Convention for the Safeguarding of the Intangible Cultural Heritage) ร่างขึ้นใน พ.ศ. 2546 เพื่อการคุ้มครองและสนับสนุนวัฒนธรรมที่จับต้องไม่ได้นิยาม นิยาม. ตามอนุสัญญาว่าด้วยการสงวนรักษามรดกวัฒนธรรมที่จับต้องไม่ได้ พ.ศ. 2546 คำว่า "มรดกทางวัฒนธรรมที่จับต้องไม่ได้" นิยามดังนี้ประวัติศาสตร์มุขปาฐะ ประวัติศาสตร์มุขปาฐะ. มรดกทางวัฒนธรรมที่จับต้องไม่ได้แตกต่างจากประวัติศาสตร์มุขปาฐะเล็กน้อย (ประวัติศาสตร์มุขปาฐะเป็นการบันทึก สงวนไว้ และตีความซึ่งข้อมูลทางประวัติศาสตร์โดยอยู่บนประสบการณ์ส่วนบุคคลและความคิดเห็นของผู้เล่า) มรดกทางวัฒนธรรมที่จับต้องไม่ได้มุ่งไปที่การสงวนรักษามรดกทางวัฒนธรรม 'ไว้กับ' ผู้คนหรือชุมชนโดยปกป้องกระบวนการที่ทำให้ประเพณีและความรู้ที่สืบทอดกันมาสามารถส่งทอดต่อไปได้ ในขณะที่ประวัติศาสตร์มุขปาฐะมุ่งไปที่การเก็บและรักษาข้อมูลทางประวัติศาสตร์จากปัจเจกชนหรือกลุ่มบุคคลการสงวนรักษา การสงวนรักษา. ก่อนที่จะมีอนุสัญญาของยูเนสโก ได้มีความพยายามของประเทศต่างๆ ในการสงวนรักษามรดกทางวัฒนธรรมอยู่ได้ ญี่ปุ่นเป็นประเทศแรกในโลกที่ออกกฎหมายในการคุ้มครองสมบัติทางวัฒนธรรมเมื่อ พ.ศ. 2493 ซึ่งคุ้มครองมรดกทางวัฒนธรรมทั้งประเภทที่จับต้องได้และจับต้องไม่ได้ ประเทศอื่นๆ อาทิ เกาหลีใต้ ฟิลิปปินส์ สหรัฐอเมริกา ไทย ฝรั่งเศส โรมาเนีย สาธารณรัฐเช็ก และโปแลนด์ต่างก็มีโครงการคล้ายกันในเวลาต่อมา อนุสัญญาที่ยูเนสโกประกาศใน พ.ศ. 2546 ได้เป็นผลเมื่อวันที่ 20 เมษายน พ.ศ. 2549 ซึ่งกำหนดให้แต่ละประเทศที่เป็นภาคีได้จัดทำรายชื่อมรดกทางวัฒนธรรมที่จับต้องไม่ได้ และดำเนินการเพื่อให้มรดกทางวัฒนธรรมที่จับต้องไม่ได้ สามารถดำรงสืบทอดอยู่ต่อไปในประเทศได้ นอกจากนี้ยังเปิดช่องให้ระดมเงินบริจาคระหว่างประเทศสมาชิกยูเนสโกมาใช้เพื่อการทำนุบำรุงมรดกทางวัฒนธรรมที่จับต้องไม่ได้ ที่ขึ้นทะเบียนแล้วอีกด้วย ยูเนสโกยังมีโครงการอื่นเกี่ยวกับวัฒนธรรมที่จับต้องไม่ได้ เช่น รายชื่อที่เรียกว่า Proclamation of Masterpieces of the Oral and Intangible Heritage of Humanity ซึ่งเริ่มต้นด้วย 19 รายการใน พ.ศ. 2544 และเพิ่มอีก 28 รายการใน พ.ศ. 2546 และเพิ่มอีก 43 รายการใน พ.ศ. 2548 รายการเหล่านี้ดูเหมือนว่าจะเป็นการแก้ไขความไม่สมดุลในรายชื่อมรดกโลก ซึ่งไม่รวมถึงวัฒนธรรมทางซีกโลกใต้ ซึ่งไม่มีอนุสาวรีย์หรือวัตถุทางกายภาพในการแสดงออก รายชื่อนี้ในที่สุดก็ถูกทดแทนด้วย UNESCO Intangible Cultural Heritage Lists ใน พ.ศ. 2551ประเทศที่มีมรดกภูมิปัญญาทางวัฒนธรรมรายชื่อมรดกภูมิปัญญาทางวัฒนธรรมที่ขึ้นทะเบียนแล้วรายชื่อมรดกภูมิปัญญาทางวัฒนธรรมที่ขึ้นทะเบียนแล้ว. - รายชื่อมรดกภูมิปัญญาทางวัฒนธรรมทั้งหมดบนโลกรายชื่อมรดกภูมิปัญญาทางวัฒนธรรมที่ประเทศไทยมีแผนจะขึ้นทะเบียนรายชื่อมรดกภูมิปัญญาทางวัฒนธรรมที่ประเทศไทยมีแผนจะขึ้นทะเบียน. - โขน (ขึ้นบัญชีรายชื่อเบื้องต้นเมื่อปี พ.ศ. 2560) - นวดไทย (ขึ้นบัญชีรายชื่อเบื้องต้นเมื่อปี พ.ศ. 2561) - อาหารไทย - มโนราห์ - มวยไทย - ผีตาโขนรายชื่อมรดกภูมิปัญญาทางวัฒนธรรมในภูมิภาคเอเชียตะวันออกเฉียงใต้ รายชื่อมรดกภูมิปัญญาทางวัฒนธรรมในภูมิภาคเอเชียตะวันออกเฉียงใต้. สถิติรวมมรดกภูมิปัญญาทางวัฒนธรรมในภูมิภาค ASEAN</doc>
