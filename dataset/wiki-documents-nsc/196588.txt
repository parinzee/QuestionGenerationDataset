<doc id="196588" url="https://th.wikipedia.org/wiki?curid=196588" title="แชมพู">แชมพู แชมพู หรือ ยาสระผม เป็นผลิตภัณฑ์บำรุงเส้นผม ปกติอยู่ในรูปของของเหลวหนืด ใช้สำหรับทำความสะอาดเส้นผม แชมพูยังมีบรรจุในแบบก้อนเหมือนก้อนสบู่ แชมพูใช้โดยทาบนเส้นผมที่เปียก นวดเข้ากับเส้นผม และล้างออก ผู้ใช้บางคนอาจใช้แชมพูร่วมกับผลิตภัณฑ์นวดผม จุดประสงค์ของการใช้แชมพูคือล้างสิ่งแปลกปลอมที่ไม่ต้องการบนเส้นผมโดยไม่ทำให้ไขผิวหนังหลุดลอกจนทำให้ผมไม่เป็นทรง แชมพูโดยทั่วไปทำจากการผสมสารลดแรงตึงผิว มักจะเป็นโซเดียมลอริลซัลเฟต หรือโซเดียมลอเรทซัลเฟต เข้ากับสารช่วยลดแรงตึงผิว ปกติจะเป็นสารโคคามิโดโพรพิลเบทาอีนในน้ำ แชมพูสูตรเฉพาะมีสำหรับคนที่มีรังแค ทำสีผม แพ้แป้งหรือกลูเทน คนที่สนใจใช้ผลิตภัณฑ์ "จากธรรมชาติล้วน" "อินทรีย์" หรือ "ผลิตจากพืช" ทารก และเด็ก (แชมพูเด็กทำให้ระคายเคืองน้อยกว่า) นอกจากนี้ยังมีแชมพูที่ผลิตเพื่อใช้กับสัตว์ที่อาจบรรจุยาฆ่าแมลง หรือยาชนิดอื่น ๆ ที่บำรุงผิวหรือรักษาการติดเชื้อปรสิต เช่น เห็บหมัดส่วนประกอบส่วนประกอบที่มักใช้ ส่วนประกอบ. ส่วนประกอบที่มักใช้. ได้แก่ สารชำระล้าง (detergents) หรือ สารลดแรงตึงผิว (surfactants) แบ่งออกเป็นหลายกลุ่มได้แก่- สารชำระล้างชนิดประจุลบ (anionic surfactants) - สารชำระล้างชนิดประจุบวก (cationic surfactants) - สารชำระล้างชนิดไม่มีประจุ (nonionic surfactants) - สารชำระล้างชนิดมีสองประจุ (amphoteric surfactants)ส่วนประกอบเสริมส่วนประกอบเสริม. - สารปรับสภาพเส้นผม (conditioning agent) - สารเพิ่มฟอง (foam builder) - สารช่วยทำให้ข้น (thickening agent) - สารช่วยทำให้ใส (clarify agent) - สารช่วยให้ทึบแสง (opacifying agent) - สารกันการรวมตัวหรือสารซีเควสเตอร์ (sequestering agent) - สารปรับความเป็นกรดด่าง (pH adjuster) - สารกันเสีย (preservative) - ส่วนประกอบอื่นๆ เช่น สี น้ำหอม สารขจัดรังแค สมุนไพร น้ำมันจากสัตว์ ฯลฯ</doc>
