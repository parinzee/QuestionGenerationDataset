<doc id="769441" url="https://th.wikipedia.org/wiki?curid=769441" title="บูร์คันคัลดุน">บูร์คันคัลดุน ภูเขาบูร์คันคัลดุน ตั้งอยู่ทางตะวันออกเฉียงเหนือของประเทศมองโกเลีย อยู่ตอนกลางของเทือกเขาเคนติอี ที่ซึ่งที่ราบอันกว้างใหญ่ของมองโกเลียไปบรรจบกับป่าสนเขาไซบีเรียของรัสเซีย ภูเขาบูร์คันคัลดุน มีความเชื่อมโยงกับการบูชาภูเขาศักดิ์สิทธิ์ รวมทั้งแม่น้ำและโอโวโอ (Ovoo: กองหินของคนทรง) ด้วยพิธีการต่างๆ ซึ่งเกิดจากการผสมผสานกันระหว่างพิธีกรรมของคนทรงในยุคโบราณ และพิธีการของศาสนาพุทธ ภูเขาแห่งนี้ยังเป็นสถานที่ที่เชื่อกันว่า เป็นที่เกิดและที่ฝังศพของ เจงกีส ข่าน ผู้ก่อตั้งจักรวรรดิมองโกล และพบหลักฐานว่า เจงกีส ข่าน สร้างการบูชาภูเขาขึ้น เพื่อสร้างความสามัคคีแก่ชาวมองโกลมรดกโลก มรดกโลก. ภูเขาใหญ่บูร์คันคัลดุนและภูมิทัศน์ศักดิ์สิทธิ์โดยรอบได้รับลงทะเบียนเป็นมรดกโลกในการประชุมคณะกรรมการมรดกโลกสมัยสามัญครั้งที่ 39 เมื่อปี 2558 ที่เมืองบอนน์ ประเทศเยอรมนีด้วยข้อกำหนดและหลักเกณฑ์ในการพิจารณา ดังต่อไปนี้- (iv) - เป็นตัวอย่างอันโดดเด่นของประเภทของสิ่งก่อสร้างอันเป็นตัวแทนของการพัฒนาทางด้านวัฒนธรรม สังคม ศิลปกรรม วิทยาศาสตร์ เทคโนโลยี อุตสาหกรรม ในประวัติศาสตร์ของมนุษยชาติ - (vi) - มีความคิดหรือความเชื่อที่เกี่ยวข้องโดยตรงกับเหตุการณ์ หรือมีความโดดเด่นยิ่งในประวัติศาสตร์</doc>
