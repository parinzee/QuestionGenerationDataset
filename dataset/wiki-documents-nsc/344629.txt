<doc id="344629" url="https://th.wikipedia.org/wiki?curid=344629" title="คิมเบอร์ลี แอน เทียมศิริ">คิมเบอร์ลี แอน เทียมศิริ คิมเบอร์ลี่ แอน โวลเทมัส เทียมศิริ (เกิด 22 มกราคม พ.ศ. 2535) ชื่อเล่น คิม เป็นนักแสดงและนางแบบลูกครึ่งไทย-เยอรมัน มีชื่อเสียงจากผลงานการแสดงทาง สถานีโทรทัศน์ไทยทีวีสีช่อง 3ประวัติ ประวัติ. คิมเบอร์ลี่ แอน เทียมศิริ เกิดเมื่อวันที่ 22 มกราคม พ.ศ. 2535 เป็นบุตรสาวของ ดร.ฮันส์ โยอาคิม ฟลีดาริช โวลเทมัส โดยบิดาเป็นลูกครึ่งเยอรมัน-สเปน และเกิดที่ประเทศเยอรมนี ก่อนเดินทางไปศึกษาต่อปริญญาตรีที่ประเทศสหรัฐอเมริกา จบปริญญาเอกด้านกฎหมายจาก Harvard University ทำงานเป็นทนายความ ส่วนมารดาชื่อ ลินดา โวลเทมัส โดยบิดาและมารดาของเธอพบรักและแต่งงานกันที่ประเทศสหรัฐอเมริกา คิมเบอร์ลี่เป็นบุตรคนที่สี่ของครอบครัว โดยมีพี่ชาย 2 คน ชื่อทอมและแดน พี่สาว 1 คน ชื่อเจน พี่ชายทั้งสองเกิดที่ประเทศสหรัฐอเมริกา ส่วนคิมเบอร์ลี่และพี่สาวเกิดที่ประเทศเยอรมนี ในวัยเด็กเธอจึงเติบโตอยู่ที่ประเทศเยอรมนี จนอายุได้ 7–8 ขวบ จึงได้ย้ายมาอยู่ที่เมืองไทย พร้อมกับครอบครัวในปี 2542การศึกษา การศึกษา. คิมเบอร์ลี่เข้าเรียนชั้นอนุบาล 1 ถึงประถมศึกษาปีที่ 2 ที่ประเทศเยอรมนี และเมื่อย้ายเข้ามาอยู่ที่ประเทศไทย เธอจบการศึกษาชั้นมัธยมศึกษาแบบโฮมสคูล จบปริญญาตรีจากมหาวิทยาลัยสยาม ในคณะศิลปกรรมศาสตร์ วิทยาลัยซูเปอร์สตาร์คอลเลจออฟเอเชียวงการบันเทิง วงการบันเทิง. คิมเบอร์ลี่เริ่มเข้าสู่วงการบันเทิงด้วยการเดินแบบเมื่ออายุได้ 8 ขวบ เธอมีผลงานโฆษณาเครื่องดื่มบำรุงสุขภาพยี่ห้อหนึ่ง ร่วมกับคีรติ มหาพฤกษ์พงศ์และชาลิดา วิจิตรวงศ์ทอง นอกจากนี้ยังเคยเล่นมิวสิกวิดีโอเพลงนกหาฟ้าของบ่าววีอีกด้วย หลังจากนั้นได้มีผลงานภาพยนตร์โฆษณาและมิวสิกวีดิโอ เช่น โทรศัพท์มือถือซัมซุง, เครื่องดื่มแบรนด์วีต้า ยาสตรีเพ็ญภาค เป็นต้น ปัจจุบันเธอเป็นนักแสดงสังกัดสถานีโทรทัศน์ไทยทีวีสีช่อง 3 มีผลงานละครเรื่องแรกคือ ธาราหิมาลัย หนึ่งในละครชุด 4 หัวใจแห่งขุนเขา รับบทเป็น ทิพย์ธาราหรือหมอน้ำ สำหรับการแสดงในละครเรื่องนี้ คิมเบอร์ลี่ได้รับการเสนอชื่อเข้าชิงสยามดารา สตาร์ส อวอร์ดส์ 2011และะท็อปอวอร์ด 2010ในสาขาดาวรุ่งหญิงยอดเยี่ยม ในปี พ.ศ. 2555 เธอแจ้งเกิดอย่างเต็มตัวในละครเรื่อง ปัญญาชนก้นครัว ในบทบาท ชะเอม ทำให้คิมเบอร์ลี่เป็นที่รู้จักอย่างกว้างขวางมากขึ้น และยังเป็นคู่ขวัญร่วมกับปริญ สุภารัตน์ต่อมาก็ได้คบหาดูใจกันจนถึงปัจจุบัน ปีถัดมาคิมเบอร์ลี่มีละคร 2 เรื่องคือ แรงปรารถนาและต้นรักริมรั้ว ในละครเรื่อง แรงปรารถนา เป็นบทประพันธ์จากนวนิยายของอาริตา พิมพ์ครั้งแรกในปีพ.ศ. 2529 กำกับโดยยุทธนา ลอพันธ์ไพบูลย์ และกลับมาเจอกับปริญอีกครั้งในละครเรื่อง ต้นรักริมรั้ว และมีผลงานละครต่อเนื่อง ในปี 2558 เธอยังได้ร่วมแสดงในละครซีรีส์ชุด เลือดมังกร ตอน เสือ (เลือดมังกร) ร่วมกับอนันดา เอเวอร์ริ่งแฮมสื่อบันเทิง สื่อบันเทิง. จากผลการสำรวจของเอแบคโพล เรื่อง "ที่สุดแห่งปี 2553 ด้านบันเทิง" โดยศึกษาตัวอย่างประชาชนที่มีอายุ 12 ปีขึ้นไปใน 19 จังหวัดของประเทศ จำนวนทั้งสิ้น 2,499 ตัวอย่าง ผลงานละครเรื่องแรก คือ ธาราหิมาลัย ซึ่งเธอรับบทนำได้อันดับที่ 1 ละครไทยที่เป็นที่ชื่นชอบมากที่สุดในปี 2553 ร้อยละ 16.0 ในปี พ.ศ. 2554 คิมเบอร์ลี่ ได้อันดับที่ 3 นักแสดงหญิงที่น่ารักที่สุดแห่งปี จากผลสำรวจเอแบคโพล ในปี พ.ศ. 2557 คิมเบอร์ลี่ได้อันดับที่ 5 ดาราสวยหยาดเยิ้ม ร้อยละ 5.7 จากโพลดาราไทยรัฐ ซึ่งเป็นโพลที่สำรวจความคิดเห็นจากคนบันเทิงด้วยกันเอง ในปี พ.ศ. 2558 คิมเบอร์ลี่ ได้อันดับ 3 นักแสดงหญิงที่ต้องการไปเล่นน้ำสงกรานต์ด้วยมากที่สุด ร้อยละ 8.9 จากหอการค้าไทย อันดับ 7 ดาราหญิงแห่งปี ร้อยละ 4.27 จากไนน์เอ็นเตอร์เทนร่วมกับนิด้าโพล ในปี พ.ศ. 2559 คิมเบอร์ลี่ ได้อันดับ 6 ดาราลูกครึ่งขวัญใจคนไทย ร้อยละ 4.21 จากไนน์เอ็นเตอร์เทน ร่วมกับ นิด้าโพล ในปี พ.ศ. 2560 คิมเบอร์ลี่ ได้อันดับ 4 บุคคลที่มีชื่อเสียงที่ประชาชนต้องการรดน้ำ หรือเล่นน้ำหรือสาดน้ำสงกรานต์ มากที่สุด ร้อยละ 19.20 จาก สวนดุสิตโพล นอกจากนี้ คิมเบอร์ลี่ยังติด 1 ใน 10 สาวน่ากอดแห่งปี 2012, 2013 และ 2015 โดยนิตยสารสุดสัปดาห์และปัจจุบันเธอมีจำนวนผู้ติดตามในอินสตาแกรมเป็นอันดับที่ 8 ของประเทศไทยผลงานละครโทรทัศน์ ผลงาน. ละครโทรทัศน์. ละครโทรทัศน์ทั้งหมดด้านล่างนี้ออกอากาศทาง สถานีโทรทัศน์ไทยทีวีสีช่อง 3ภาพยนตร์สั้นเพลงเพลง. - อย่ามองมาได้ไหม ร่วมร้องกับ ปริญ สุภารัตน์ (เพลงประกอบละคร ปัญญาชนก้นครัว) - ไว้ใจได้กา (เพลงประกอบละคร ปัญญาชนก้นครัว) - ฝุ่นละออง (เพลงประกอบละคร นางร้ายที่รัก) - Happy Birthday ช่อง 3 ร่วมร้องกับ ปริญ สุภารัตน์ - เซตแล้วตบ (เพลงเชียร์ทีมวอลเล่ย์บอลไทย WGP2016) ร่วมกับ นิษฐา จิรยั่งยืน , ราณี แคมเปน , ราศรี บาเลนซิเอก้า , อุรัสยา เสปอร์บันด์ และ รณิดา เตชสิทธิ์ - เทวาพาคู่ฝัน (เพลงพระราชนิพนธ์ ประกอบละครพิเศษ ดุจดวงใจไทยทั้งผอง เดอะมิวสิคัล) ร่วมร้องกับ ปริญ สุภารัตน์ - สรรเสริญพระบารมี (เพลงประกอบละครพิเศษ ดุจดวงใจไทยทั้งผอง เดอะมิวสิคัล) ร่วมร้องกับนักแสดงทางช่อง 3 - ชีวิตสัมพันธ์ (เพลงในโครงการ ใครรักป่ายกมือขึ้น) ร่วมร้องกับ ปริญ สุภารัตน์ และ รวมเหล่าศิลปินในโครงการมิวสิกวิดีโอคอนเสิร์ตพิธีกรพิธีกร. - รายการอิงลิชออนทัวร์พากย์เสียงพากย์เสียง. - พากย์เสียงเป็นฮีโร่สีขาว ในการ์ตูนวาไรตี้แอนิเมชั่น ซุปเปอร์ฮีโร่ สวยช่วยได้ ร่วมกับ อุรัสยา เสปอร์บันด์ และ ราศรี บาเลนซิเอก้ารางวัล</doc>
