<doc id="276785" url="https://th.wikipedia.org/wiki?curid=276785" title="เนลสไปรต์">เนลสไปรต์ เนลสไปรต์ () เป็นเมืองทางทิศตะวันออกเฉียงเหนือของประเทศแอฟริกาใต้ ตั้งอยู่บนแม่น้ำครอคอไดล์ โดยเมืองเนลสไปรต์เริ่มก่อตั้งเมื่อปี พ.ศ. 2448 โดยเป็นเมืองหลวงของจังหวัดอูมพูมาลังกา (Mpumalanga) ปัจจุบันมีประชากรประมาณสองแสนคน เศรษฐกิจของเมืองได้แก่อุตสาหกรรมและเกษตรกรรม โดยเป็นศูนย์กลางสำหรับภูมิภาคตะวันออกเฉียงเหนือของประเทศ สินค้าหลักที่สำคัญได้แก่ กระดาษ เฟอร์นิเจอร์ ผลไม้จำพวกส้ม มะม่วง กล้วย อโวคาโด และถั่วแมคาเดเมีย ในปี พ.ศ. 2553 เนลสไปรต์เป็นหนึ่งในเมืองที่ร่วมจัดฟุตบอลโลก 2010</doc>
