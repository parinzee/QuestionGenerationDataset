<doc id="40883" url="https://th.wikipedia.org/wiki?curid=40883" title="มีโรสลัฟ โคลเซอ">มีโรสลัฟ โคลเซอ มีโรสลัฟ โคลเซอ () เดิมชื่อ มีรอสวัฟ มาเรียน กลอแซ () เกิดเมื่อวันที่ 9 มิถุนายน ค.ศ. 1978 ที่เมืองออปอเล ประเทศโปแลนด์ ชื่อเล่นว่า "มีโร" (Miro) เป็นอดีตนักฟุตบอลอาชีพชาวเยอรมัน เคยเล่นตำแหน่งกองหน้าให้กับทีมชาติเยอรมนี และสโมสรฟุตบอลลาซีโอในประเทศอิตาลี มีโรสลัฟ โคลเซอ เล่นในฟุตบอลโลกทั้งหมด 4 ครั้งติดต่อกัน และยิงได้ทั้งหมด 16 ประตู โดยได้ประตูที่ 15 ในฟุตบอลโลก 2014 ในการแข่งขันรอบแรกนัดที่สอง ที่เยอรมนีเสมอกานาไป 2-2 โดยโคลเซอเป็นผู้ที่ยิงประตูที่ 2 เสมอกับกานาไป นับว่าเป็นสถิตินักฟุตบอลที่ยิงประตูในการแข่งขันฟุตบอลโลกมากที่สุด เทียบเท่ากับโรนัลโด นักฟุตบอลชาวบราซิล และยิงประตูที่ 16 ได้ในรอบรองชนะเลิศ ในการพบกับบราซิล ซึ่งเป็นเจ้าภาพ ที่เยอรมนีเอาชนะไปได้มากถึง 1-7 โคลเซอเป็นผู้ยิงประตูที่ 2 ในนาทีที่ 22 ทำให้โคลเซอกลายเป็นนักฟุตบอลที่ทำสถิติยิงประตูในการเล่นฟุตบอลโลกมากที่สุดในโลก คือ 16 ประตู และหลังจากจบฟุตบอลโลกครั้งนี้ โคลเซอก็ได้ประกาศยุติการเล่นให้กับทีมชาติไป โดยทำสถิติติดทีมชาติไปทั้งสิ้น 137 นัด ถือเป็นสถิติมากเป็นอันดับ 2 ของทีมชาติเยอรมนีเกียรติประวัติสโมสรเกียรติประวัติ. สโมสร. - แวร์เดอร์แบร์เมิน- DFB-Ligapokal ปี 2006- บาเยิร์นมิวนิก- แชมป์บุนเดสลีกา ฤดูกาล 2007-08, 2009-10 - รองแชมป์ยูฟ่าแชมเปียนส์ลีก ฤดูกาล 2009-10 - แชมป์เดเอฟเบโพคาล ปี 2008, 2010 - DFB-Ligapokal ปี 2007 - DFB-Supercup ปี 2010ทีมชาติทีมชาติ. - ทีมชาติเยอรมนี- รองแชมป์ฟุตบอลโลก ปี 2002 - อันดับ 3 ฟุตบอลโลก ปี 2006, 2010 - รองแชมป์ฟุตบอลยูโร ปี 2008 - แชมป์ฟุตบอลโลก ปี 2014สถิติ</doc>
