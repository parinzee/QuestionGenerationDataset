<doc id="93270" url="https://th.wikipedia.org/wiki?curid=93270" title="ถนนอังรีดูนังต์">ถนนอังรีดูนังต์ ถนนอังรีดูนังต์ () เป็นถนนในท้องที่แขวงปทุมวัน เขตปทุมวัน กรุงเทพมหานคร เริ่มต้นจากถนนพระรามที่ 1 (สามแยกเฉลิมเผ่า) ถึงถนนพระรามที่ 4 (สี่แยกอังรีดูนังต์) เดิมเรียกถนนสายนี้ว่า "ถนนสนามม้า" เนื่องจากผ่านสนามม้าปทุมวัน (ปัจจุบันคือราชกรีฑาสโมสร) ตัดผ่านสถานที่สำคัญ คือ สถานเสาวภา สภากาชาดไทย โรงพยาบาลจุฬาลงกรณ์ จุฬาลงกรณ์มหาวิทยาลัย โรงเรียนเตรียมอุดมศึกษา โรงเรียนสาธิตมหาวิทยาลัยศรีนครินทรวิโรฒ ปทุมวัน สยามสแควร์ โรงพยาบาลตำรวจ และ สำนักงานตำรวจแห่งชาติประวัติ ประวัติ. ในวันที่ 8 พฤษภาคม พ.ศ. 2508 ซึ่งตรงกับวันกาชาดสากล ทางการได้เปลี่ยนชื่อถนนสนามม้าเป็นถนนอังรีดูนังต์ หลังจากที่สภากาชาดสากลได้เสนอให้ประเทศสมาชิกจัดทำอนุสรณ์เนื่องในโอกาสครบรอบ 100 ปีกาชาดสากล และระลึกถึงอ็องรี ดูว์น็อง (Henri Dunant) ชาวสวิส ผู้ริเริ่มกิจการกาชาดสากล แต่เดิมถนนสายนี้จะมี "คลองอรชร" ขนานอยู่ด้านตะวันตกหน้าจุฬาลงกรณ์มหาวิทยาลัย ซึ่งเป็นคลองที่เชื่อมระหว่างคลองหัวลำโพง (โดยมีถนนหัวลำโพงนอกตัดข้ามคลองอรชรที่สะพานเฉลิมศักดิ์ 43 ปัจจุบันคือสี่แยกอังรีดูนังต์ ถนนพระรามที่ 4) และคลองบางกะปิ หรือคลองแสนแสบ (ส่วนบริเวณสุดถนนอังรีดูนังต์ ยังมีถนนพระรามที่ 1 ข้ามคลองอรชร ที่สะพานเฉลิมเผ่า 52 ปัจจุบันคือสามแยกเฉลิมเผ่า) แต่ปัจจุบันได้ถมคลองตลอดช่วงถนนอังรีดูนังต์ไปแล้ว และขยายเป็นพื้นที่การจราจรแทน บนถนนสายนี้มีท่าปล่อยรถประจำทาง สาย 16, 21 และ 141 บริเวณหน้าสถานเสาวภา และช่วงจากประตูรัฐศาสตร์ ถึงสามแยกเฉลิมเผ่ายังเป็นเส้นทางรถโดยสารภายในจุฬาฯ สาย 1, 3 และ 4สถานที่สำคัญ สถานที่สำคัญ. เรียงลำดับจากแยกอังรีดูนังต์ถึงแยกเฉลิมเผ่าด้านตะวันตกของถนน (ซ้ายมือ)ด้านตะวันตกของถนน (ซ้ายมือ). - สถานเสาวภา สภากาชาดไทย - คณะรัฐศาสตร์ จุฬาลงกรณ์มหาวิทยาลัย - คณะวิศวกรรมศาสตร์ จุฬาลงกรณ์มหาวิทยาลัย - หอประชุมจุฬาลงกรณ์มหาวิทยาลัย - คณะอักษรศาสตร์ จุฬาลงกรณ์มหาวิทยาลัย - โรงเรียนเตรียมอุดมศึกษา - โรงเรียนสาธิตมหาวิทยาลัยศรีนครินทรวิโรฒ ปทุมวัน - คณะสัตวแพทยศาสตร์ จุฬาลงกรณ์มหาวิทยาลัย - คณะทันตแพทยศาสตร์ จุฬาลงกรณ์มหาวิทยาลัย - สยามสแควร์ด้านตะวันออกของถนน (ขวามือ)ด้านตะวันออกของถนน (ขวามือ). - โรงพยาบาลจุฬาลงกรณ์ สภากาชาดไทย - วิทยาลัยพยาบาลสภากาชาดไทย - คณะแพทยศาสตร์ จุฬาลงกรณ์มหาวิทยาลัย - ราชกรีฑาสโมสร - วิทยาลัยพยาบาลตำรวจ - โรงพยาบาลตำรวจ - สำนักงานตำรวจแห่งชาติกายภาพกายภาพ. - ความยาว 1,600 เมตร (1.6 กิโลเมตร) จากถนนพระรามที่ 4 ถึงถนนพระรามที่ 1 - เขตถนน 36.50 เมตร - ผิวจราจร 29 เมตร แบบ คสล. - ทางเท้า ด้านซ้าย 5 เมตร ด้านขวา 2.5 เมตร</doc>
