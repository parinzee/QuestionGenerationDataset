<doc id="110494" url="https://th.wikipedia.org/wiki?curid=110494" title="สะพานข้ามแม่น้ำมิสซิสซิปปี I-35W">สะพานข้ามแม่น้ำมิสซิสซิปปี I-35W สะพานข้ามแม่น้ำมิสซิสซิปปี I-35W เป็นสะพานที่ทอดข้ามแม่น้ำมิสซิสซิปปีส่วนหนึ่งของทางหลวงอินเตอร์สเตต 35 ตั้งอยู่ในรัฐมินนิโซตา สหรัฐอเมริกา เปิดใช้ใน พ.ศ. 2510 เป็นถนนแบบ 8 ช่องทางจราจร มีความยาว 579 เมตร (1900 ฟุต) สะพานแห่งนี้มีการจราจรคับคั่งมากเป็นอันดับ 2 ในรัฐมินนิโซตา โดยมียานพาหนะที่ใช้สะพานนี้เฉลี่ยวันละ 141,000 คันเหตุการณ์สะพานถล่ม เหตุการณ์สะพานถล่ม. ในวันที่ 1 สิงหาคม พ.ศ. 2550 เวลาประมาณ 18.05 นาฬิกา (เวลาท้องถิ่น) สะพานแห่งนี้ได้ถล่มลงสู่แม่น้ำ มียานพาหนะกว่า 50 คันตกลงไปในแม่น้ำ ขณะเกิดเหตุเป็นชั่วโมงเร่งด่วน เจ้าหน้าที่ได้เปิดใช้งานสะพานเพียงบางเลน เพื่อทำการบำรุงรักษา เมื่อวันที่ 8 สิงหาคม Federal Highway Administration ของสหรัฐ ประกาศว่าสาเหตุเบื้องต้นของการถล่ม อาจจะเกิดจากความผิดพลาดในการออกแบบจุดเชื่อมต่อของโครงสร้างสะพาน และอาจเกิดจากน้ำหนักของเครื่องจักรที่นำมาใช้ในการซ่อมบำรุงสะพาน จากข้อมูลในวันที่ 10 สิงหาคม 2550 มีผู้เสียชีวิต 8 คน และบาดเจ็บอีกกว่า 100 คน</doc>
