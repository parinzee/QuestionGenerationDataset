<doc id="301984" url="https://th.wikipedia.org/wiki?curid=301984" title="มีเดีย ออฟ มีเดียส์">มีเดีย ออฟ มีเดียส์ บริษัท มีเดีย ออฟ มีเดียส์ จำกัด (มหาชน) หรือในสายธุรกิจด้านการผลิตรายการโทรทัศน์ในปัจจุบันคือ บริษัท มีเดีย สตูดิโอ จำกัด เป็นบริษัทผู้ผลิตรายการโทรทัศน์, สื่อบันเทิง, สื่อสิ่งพิมพ์ และโทรทัศน์ดาวเทียมในประเทศไทย ก่อตั้งเมื่อ 22 เมษายน พ.ศ. 2528 โดยเริ่มจากการเป็นตัวแทนบริหารการจำหน่ายเวลาโฆษณาให้กับรายการโทรทัศน์ต่าง ๆ จวบจนปี พ.ศ. 2532 ทางบริษัทฯ ได้ริเริ่มขยายขอบเขตทางธุรกิจยิ่งขึ้น โดยซื้อเวลาจากสถานีโทรทัศน์ต่าง ๆ เพื่อดำเนินการผลิตรายการ และจำหน่ายเวลาโฆษณารายการควบคู่กัน แต่ในปัจจุบัน ทางบริษัทฯ เปลี่ยนแปลงการดำเนินธุรกิจเป็นด้านอสังหาริมทรัพย์ โดยเปลี่ยนชื่อเป็น บริษัท แกรนด์ คาแนล แลนด์ จำกัด (มหาชน) ทั้งนี้ ในส่วนการดำเนินธุรกิจในด้านผลิตรายการโทรทัศน์ได้โอนสิทธิ์ให้กับทางบริษัทย่อย นั่นคือ บริษัท มีเดีย สตูดิโอ จำกัด โดยมี นุติ เขมะโยธิน ทำหน้าที่เป็นกรรมการผู้จัดการ แต่ในปัจจุบันได้เปลี่ยนผู้บริหารเป็น ดร.เยาวลักษณ์ พูลทอง ทำหน้าที่เป็นประธานเจ้าหน้าที่บริหาร ร่วมกับ สุภาพรรณ วิสฤตาภา ทำหน้าที่เป็นกรรมการผู้จัดการบริษัท และ พิไลวรรณ บุญล้น ผู้ช่วยกรรมการผู้อำนวยการฝ่ายรายการและละคร รวมทั้งบริหารงานการดำเนินงานในด้านการผลิตรายการโทรทัศน์จนถึงปัจจุบันประวัติ ประวัติ. บริษัท มีเดีย ออฟ มีเดียส์ จำกัด (เดิม บริษัท มีเดีย เอ็นเตอร์เทนเมนต์ จำกัด) เริ่มก่อตั้งเมื่อวันที่ 22 เมษายน 2528 ด้วยทุนจดทะเบียน 200,000 บาท โดยมี ยุวดี บุญครอง เป็นประธานกรรมการและประธานเจ้าหน้าที่บริหาร มีวัตถุประสงค์เพื่อดำเนินการธุรกิจเป็นตัวแทนรับขายเวลาโฆษณาในรายการต่าง ๆ ทางโทรทัศน์เรื่อยมาจนถึงปี พ.ศ. 2532 ทางบริษัทฯ เริ่มซื้อเวลาจากทางสถานีเข้าดำเนินการผลิตรายการและขายโฆษณาเอง โดยเริ่มจากการนำภาพยนตร์ต่างประเทศที่มีคุณภาพเข้ามาออกอากาศในรายการ "แผ่นฟิล์มวันศุกร์" ทางสถานีโทรทัศน์ไทยทีวีสีช่อง 9 อ.ส.ม.ท. โดยนับตั้งแต่ปี พ.ศ. 2533 เป็นต้นมา บริษัทฯ จึงได้ก้าวเข้าสู่เป็นผู้ผลิตรายการอย่างเต็มรูปแบบด้วยการผลิตรายการโทรทัศน์เอง โดยเริ่มจากรายการ "เด็ดยอดกีฬามันส์" และรายการ "เจาะโลกมหัศจรรย์" ต่อมาในปี พ.ศ. 2535 บริษัทฯ ได้กลายเป็นผู้บุกเบิกรายการโทรทัศน์ในภาคเช้า ของสถานีวิทยุโทรทัศน์กองทัพบกช่อง 5 คือรายการ "บ้านเลขที่ 5" ซึ่งประสบความสำเร็จจนกลายเป็นต้นแบบของรายการภาคเช้า และได้รับความนิยมจากผู้ชมเป็นอย่างสูงอีกด้วย ทางบริษัทฯ มีการเพิ่มทุนจดทะเบียนเป็นระยะ เพื่อรองรับการขยายตัวทางธุรกิจและได้รับอนุมัติจากคณะกรรมการตลาดหลักทรัพย์แห่งประเทศไทย ให้เป็นหลักทรัพย์จดทะเบียนตั้งแต่วันที่ 8 กุมภาพันธ์ พ.ศ. 2539 เป็นต้นไป โดยแปรสภาพเป็นบริษัทมหาชน ภายใต้ชื่อ "บริษัท มีเดีย ออฟ มีเดียส์ จำกัด (มหาชน)" พร้อมทุนจดทะเบียน 260 ล้านบาท โดยประกอบธุรกิจหลักประเภทจำหน่ายเวลาโฆษณาทางโทรทัศน์ และผลิตรายการโทรทัศน์รูปแบบต่าง ๆ ซึ่งในช่วงนั้น รายการโทรทัศน์ที่ผลิตโดยบริษัทฯ ได้รับการตอบรับเป็นอย่างดีจากผู้ชมทุกเพศทุกวัย ยุคที่รุ่งเรืองที่สุดของบริษัทฯ คือช่วงปี พ.ศ. 2535 – พ.ศ. 2540 โดยเป็นบริษัทที่มีเวลาออกอากาศทางสถานีฟรีทีวีมากที่สุดต่อสัปดาห์ในช่วงนั้น ต่อมา เมื่อมีการเข้าร่วมทุนของบริษัท กรุงเทพโทรทัศน์และวิทยุ จำกัด เปิดโอกาสให้บริษัทมีเวลาเช่าออกอากาศจากสถานีโทรทัศน์สีกองทัพบกช่อง 7 มากขึ้น ซึ่งมีผลอย่างมากต่อการเพิ่มขึ้นของรายได้ของบริษัทฯ นอกจากนี้ยังช่วยสร้างความแข็งแกร่งให้กับธุรกิจ ซึ่งบริษัทฯ ไม่มีความเสี่ยงจากการขาดสภาพคล่องและความสามารถในการดำรงอยู่ของบริษัทอีกต่อไป แต่บริษัทฯ ยังมีความเสี่ยงในเรื่องการต่อสัญญาเช่าโดยช่วงครึ่งหลังของปี พ.ศ. 2547 เป็นต้นมา รายการของทางบริษัทฯ 3 รายการ ไม่ได้รับการต่อสัญญาเช่าเวลาจากสถานีโทรทัศน์ ทำให้มีผลกระทบต่อรายได้โฆษณาของบริษัทฯ เป็นอย่างสูง ดังนั้นในปี พ.ศ. 2548 ทางบริษัทฯ จึงได้ขยายธุรกิจสื่อให้ครอบคลุมสื่อวีซีดี, สื่อสิ่งพิมพ์ และสถานีโทรทัศน์ผ่านดาวเทียม เพื่อขยายฐานรายได้ ในปี พ.ศ. 2549 ทางบริษัทฯ ได้ทำการปรับโครงสร้างการบริหารงาน โดยกลุ่มผู้บริหารระดับสูงชุดใหม่ นำโดย ชาลอต โทณวณิก ในตำแหน่งประธานเจ้าหน้าที่บริหาร และ ธงชัย ชั้นเสวิกุล ในตำแหน่งกรรมการผู้จัดการ เข้ามาบริหารเพื่อกำหนดกลยุทธ์และสร้างผลประกอบการที่ดียิ่งขึ้น โดยพยายามลดต้นทุนการผลิตในทุก ๆ ด้าน รวมทั้งเน้นการผลิตรายการโทรทัศน์ให้กับสถานีโทรทัศน์สีกองทัพบกช่อง 7 เป็นหลัก จนทำให้บางรายการของบริษัทฯ ที่กำลังออกอากาศในสถานีโทรทัศน์ช่องอื่น ๆ ในขณะนั้น ต้องถูกดูแลโดยบริษัทที่ยุวดีได้ตั้งขึ้นมาใหม่ นั่นคือ บริษัท เอเชีย เทเลวิชัน แอนด์ มีเดีย จำกัด ทั้งนี้ ในปลายปี พ.ศ. 2552 ทางบริษัทฯ ได้โอนขายทรัพย์สินที่ใช้ในการดำเนินธุรกิจสื่อทั้งหมดของบริษัทให้แก่ บริษัท มีเดีย สตูดิโอ จำกัด ซึ่งเป็นบริษัทย่อยที่มีวัตถุประสงค์ที่จะดำเนินการด้านธุรกิจสตูดิโอ โดยได้จดทะเบียนในตลาดหลักทรัพย์แห่งประเทศไทยในกลุ่มธุรกิจอสังหาริมทรัพย์ โดยมี โยธิน บุญดีเจริญ เข้ามารับช่วงกิจการต่อ ส่วนชาลอต เป็นประธานบริษัท มีเดีย สตูดิโอ จำกัด เพื่อผลิตรายการโทรทัศน์และสื่อต่าง ๆ จากบริษัทเดิมต่อไป โดยมีสถานีโทรทัศน์ดาวเทียมของตนเองภายใต้ชื่อ "ที แชนแนล", "มีเดีย แชนแนล", "ยู แคมปัส แชนแนล" และ "มีเดีย บูม" อีกด้วย แต่ในเดือนมิถุนายน พ.ศ. 2550 ทางบริษัทฯ ได้ยกเลิกการทำสถานีโทรทัศน์ผ่านดาวเทียม ที แชนแนล เนื่องจากผลประกอบการที่ผ่านมาไม่เป็นไปตามเป้าหมายที่วางไว้ และเปลี่ยนมาดำเนินการในรูปแบบการรับจ้างผลิตรายการช่องสถานีลูกทุ่งให้กับบริษัท ทรู วิชั่นส์ จำกัด (มหาชน) และบริษัท ทรู วิชั่นส์ เคเบิล จำกัด (มหาชน) โดยยังคงรูปแบบรายการเหมือนสถานีโทรทัศน์ผ่านดาวเทียมเดิม จนส่งผลกระทบให้ในวันที่ 29 เมษายน พ.ศ. 2553 ชาลอตได้ตัดสินใจลาออกจากตำแหน่งประธานบริษัท มีเดีย สตูดิโอ จำกัด และเปลี่ยนชื่อของบริษัท มีเดีย ออฟ มีเดียส์ จำกัด (มหาชน) เป็น บริษัท แกรนด์ คาแนล แลนด์ จำกัด (มหาชน) ซึ่งเปลี่ยนแปลงรูปแบบการดำเนินธุรกิจเป็นธุรกิจด้านอสังหาริมทรัพย์แทน โดยได้โอนสิทธิ์ในการดำเนินธุรกิจในด้านผลิตรายการโทรทัศน์ทั้งหมดจากบริษัทฯ ให้กับทางบริษัทย่อย นั่นคือ บริษัท มีเดีย สตูดิโอ จำกัด และยังคงดำเนินธุรกิจด้านสื่อและการผลิตรายการโทรทัศน์มาโดยตลอดจนถึงปัจจุบันบุคลากรผลงาน ผลงาน. ปัจจุบัน มีเดีย สตูดิโอ (หรือในชื่อเดิมคือ มีเดีย ออฟ มีเดียส์) มีรายการโทรทัศน์ที่กำลังออกอากาศอยู่ 4 รายการ เป็นรายการประเภทเกมโชว์, วาไรตี้โชว์ และรายการข่าว ซึ่งออกอากาศทางสถานีโทรทัศน์สีกองทัพบกช่อง 7 ทั้งหมด โดยชื่อรายการที่กำลังออกอากาศอยู่ในปัจจุบันเน้น ตัวหนารายการปกิณกะบันเทิงเกมโชว์/ควิซโชว์รายการปกิณกะบันเทิง. เกมโชว์/ควิซโชว์. - ช็อปปิ้งกริ๊ง 7 สี (ประมาณปี พ.ศ. 2533 – พ.ศ. 2540) ช่อง 7 - ต๊ะ ติ๊ง ต่าง (พ.ศ. 2535 – พ.ศ. 2540) ช่อง 9 - เที่ยงวันกันเอง (พ.ศ. 2536 – พ.ศ. 2541) ช่อง 5 - ลุ้นข้ามโลก (พ.ศ. 2537 – พ.ศ. 2543) ช่อง 9 - กรุสมบัติ (พ.ศ. 2537 – พ.ศ. 2539 และ พ.ศ. 2546) ช่อง 3 และช่องโมเดิร์นไนน์ทีวี ตามลำดับ - ช็อปแชมป์ ช่อง 3 - เด็กทีเด็ด (พ.ศ. 2538 – พ.ศ. 2541) ช่อง 7 - ห้า ฮ่า ฮ่า (พ.ศ. 2538 – พ.ศ. 2541) ช่อง 5 - ท้าเที่ยวไทย (พ.ศ. 2539 – พ.ศ. 2542) ช่อง 5 - โปรแกรม ฟ.ฟัน ช่อง 9 - โหด เฮ้ว ฮา (พ.ศ. 2540) ช่อง 5 - ลุ้นแล้วรวย (พ.ศ. 2541 – พ.ศ. 2543) ช่อง 9 - เกมซูเปอร์ฮิต (พ.ศ. 2543 – พ.ศ. 2545) ช่องโมเดิร์นไนน์ทีวี - พยากรณ์ พยาเกม (พ.ศ. 2543 – พ.ศ. 2544) ช่อง 5 - กดล่าคว้าเงิน (ประมาณปี พ.ศ. 2545) ช่อง 5 - TX-TEEN (พ.ศ. 2545 – พ.ศ. 2546) ช่อง 5 - ฮีโร่ เกม (ประมาณปี พ.ศ. 2546) ช่องโมเดิร์นไนน์ทีวี- แฮปปี้ แฟมิลี่ เกม (พ.ศ. 2546 – พ.ศ. 2547) ช่องโมเดิร์นไนน์ทีวี(รายการซื้อลิขสิทธิ์จาก TBS) - เจาะเซฟ (พ.ศ. 2546 – พ.ศ. 2547) ช่องไอทีวี(รายการซื้อลิขสิทธิ์จาก King World Productions) - The Chair เก้าอี้ระทึก (พ.ศ. 2546) ช่อง 7(รายการซื้อลิขสิทธิ์จาก Touchdown Television) - โบนัสเกม (พ.ศ. 2546 – พ.ศ. 2549) ช่อง 7 - ห้าให้ (ประมาณปี พ.ศ. 2546) ช่อง 5(ผลิตร่วมกับ ยุรการ) - ห้ามหารวย (ประมาณปี พ.ศ. 2547) ช่อง 5(ผลิตร่วมกับ ยุรการ) - ครอบครัวชิงแชมป์ (ประมาณปี พ.ศ. 2547) ช่อง 7 - ชิงร้อยชิงล้าน ชะช่ะช่า (พ.ศ. 2549 – พ.ศ. 2552) ช่อง 7(ผลิตร่วมกับ เวิร์คพอยท์ เอ็นเทอร์เทนเมนท์) - ยุทธการกะทะเล็ก (พ.ศ. 2549) ช่อง 7- เกมกระทะเล็ก (พ.ศ. 2550) ช่อง 7 - ก๊วนซ่า ผ้ากันเปื้อน (พ.ศ. 2550) ช่อง 7- เกมซ่า ผ้ากันเปื้อน (พ.ศ. 2551 – พ.ศ. 2553) ช่อง 7 - คู่ซ่าภารกิจแซ่บ (พ.ศ. 2559 – พ.ศ. 2560) ช่อง 7 - เมนูเมียสั่ง My Wife Rules Thailand (พ.ศ. 2561 – ปัจจุบัน) ช่อง 7(รายการซื้อลิขสิทธิ์จาก Global Agency) - ดวลเพลงดัง (เริ่มออกอากาศ 2 กรกฎาคม พ.ศ. 2561) ช่อง 7วาไรตี้โชว์/ทอล์คโชว์วาไรตี้โชว์/ทอล์คโชว์. - เด็ดยอดกีฬามัน (พ.ศ. 2533) ช่อง 9 - บ้านเลขที่ 5 (พ.ศ. 2535 – พ.ศ. 2549) ช่อง 5 - เที่ยงวันสุข ทุกวันเสาร์ (พ.ศ. 2536) ช่อง 5 - สนทนา 45 นาที (พ.ศ. 2536 – พ.ศ. 2540) ช่อง 5(แต่เดิม กันตนา เป็นผู้ผลิตรายการ โดยเปลี่ยนชื่อจาก สนทนาปัญหาบ้านเมือง) - ขาสั้น คอซอง - นัมเบอร์วัน โชว์ - ไม่ลองไม่รู้ ช่อง 9 - เฮฮาสภาประชาชน - ไฮไนท์ - ไนท์ไลฟ์ วาไรตี้ - นี่คือชีวิต - ที่นี่..ประเทศไทย (พ.ศ. 2544 – พ.ศ. 2547) ช่อง 5 - เจ วาไรตี้ (พ.ศ. 2545 – พ.ศ. 2547) ช่อง 7 - เมืองไทยใกล้เที่ยง (พ.ศ. 2546) ช่อง 5 - ทูไนท์ ไทยโชว์ (พ.ศ. 2546) ช่อง 5 - คุยกันวันหยุดกับ วีระ ธีระภัทร (พ.ศ. 2546) ช่อง 5 - ชั่วโมงพิศวง (พ.ศ. 2546 – พ.ศ. 2549) ช่อง 7 - เวทีชีวิต (ประมาณปี พ.ศ. 2547) ช่อง 7 - เฮลท์ สเตชัน (ประมาณปี พ.ศ. 2547 – พ.ศ. 2549) ช่องไอทีวี - คืนแห่งดาว (ประมาณปี พ.ศ. 2548 – พ.ศ. 2549) ช่อง 7 - สินเจริญ (เดินสาย) (พ.ศ. 2549) ช่อง 7 (ออกอากาศเฉพาะวันหยุดนักขัตฤกษ์) - มหานคร (พ.ศ. 2550) ช่อง 7(ผลิตร่วมกับ เวิร์คพอยท์ เอ็นเทอร์เทนเมนท์) - เมืองสำราญ (พ.ศ. 2550) ช่อง 7 - 7 กะรัต (พ.ศ. 2551) ช่อง 7 - กินแปลกกินแหลก (พ.ศ. 2558) ช่อง 7 (ออกอากาศเฉพาะวันหยุดนักขัตฤกษ์) - คู่ซ่าฮาทั่วไทย (พ.ศ. 2558 – พ.ศ. 2559) ช่อง 7 - คู่ซ่าพาแซ่บ (พ.ศ. 2560 – พ.ศ. 2561) ช่อง 7 - Street Chefs เชฟทัวร์ ครัวติดดิน (พ.ศ. 2561) ช่อง 7(ผลิตร่วมกับ Entertainment Lab)วาไรตี้คอเมดี้โชว์วาไรตี้คอเมดี้โชว์. - โจ๊กกะจี้ (พ.ศ. 2540 – พ.ศ. 2542) ช่อง 9 - ก๊วนชวนก๊าก (พ.ศ. 2546) ช่องโมเดิร์นไนน์ทีวี - 7 ดาวประจัญบาน (พ.ศ. 2558 – พ.ศ. 2559) ช่อง 7(ผลิตร่วมกับ แม็ทชิ่ง สตูดิโอ และ สาระแน แปซิฟิค)วาไรตี้โชว์สาระประโยชน์วาไรตี้โชว์สาระประโยชน์. - มอร์นิ่ง เฮลท์ คลับ (พ.ศ. 2546) ช่อง 5 - เส้นทางเศรษฐี (พ.ศ. 2549 – พ.ศ. 2553) ช่อง 7- เส้นทางเศรษฐี ตะลุยอาชีพ (พ.ศ. 2553 – พ.ศ. 2554) ช่อง 7 - เส้นทางเศรษฐี คู่ซี้พาตะลุย (พ.ศ. 2554 – พ.ศ. 2556) ช่อง 7 - เส้นทางเศรษฐี รวยลั่นทุ่ง (พ.ศ. 2556 – พ.ศ. 2557) ช่อง 7 - หนึ่งสมองสองมือ (ประมาณปี พ.ศ. 2551 – พ.ศ. 2555) ช่อง 7- หนึ่งสมองสองมือ จูเนียร์ (พ.ศ. 2555 – พ.ศ. 2558) ช่อง 7วาไรตี้โชว์สำหรับเด็กวาไรตี้โชว์สำหรับเด็ก. - คิดดี้ แคท (พ.ศ. 2537 – พ.ศ. 2541) ช่อง 9 - พริกไทย ไข่กวน (พ.ศ. 2549) ช่อง 7 - คิดดี คิดสนุก (พ.ศ. 2549 – พ.ศ. 2550) ช่อง 7(ผลิตร่วมกับ สำนักงานกองทุนสนับสนุนการสร้างเสริมสุขภาพ) - พ่อหนูเก่งที่สุดในโลก (พ.ศ. 2555 – พ.ศ. 2558) ช่อง 7เรียลลิตี้โชว์เรียลลิตี้โชว์. - ดาวรุ่งลูกทุ่งไทยแลนด์ - ขอร้องด้วยคน (ลูกทุ่ง) (พ.ศ. 2549) ช่อง 7 - The Cover เหมือนขั้นเทพ (พ.ศ. 2558 – พ.ศ. 2561) ช่อง 7คอนเสิร์ตคอนเสิร์ต. - เวทีไท (พ.ศ. 2540 – พ.ศ. 2548) ช่อง 5 และช่องโมเดิร์นไนน์ทีวี ตามลำดับ - ไทยโชว์ (พ.ศ. 2545 – พ.ศ. 2546) ช่อง 5สารคดีสารคดี. - เจาะโลกมหัศจรรย์ (พ.ศ. 2533) - ย้อนรอยมังกร - มหัศจรรย์แผ่นดินจีน - มีเดียสเปเชี่ยล - The World Memories บันทึกโลก ช่องโมเดิร์นไนน์ทีวี - แกะรอยข่าวข่าว. - เช้าส่งข่าวถึงบ้าน 7 สี (ประมาณปี พ.ศ. 2549) ช่อง 7 - เจาะเกาะติด (พ.ศ. 2551 – พ.ศ. 2558) ช่อง 7 - ประเด็นเด็ด 7 สี (พ.ศ. 2552 – ปัจจุบัน) ช่อง 7 - เช้านี้...ที่หมอชิต (พ.ศ. 2552 – ปัจจุบัน) ช่อง 7 - เจาะประเด็นข่าวค่ำ (4 มิถุนายน พ.ศ. 2561 - ปัจจุบัน) ช่อง 7ละครและภาพยนตร์ละครซิทคอม/ละครสั้นละครยาว ละครและภาพยนตร์. ละครยาว. ฯลฯภาพยนตร์ที่ออกอากาศทางโทรทัศน์ภาพยนตร์แอนิเมชั่นที่ออกอากาศทางโทรทัศน์</doc>
