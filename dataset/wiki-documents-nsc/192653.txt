<doc id="192653" url="https://th.wikipedia.org/wiki?curid=192653" title="ไตรโกล">ไตรโกล ไตรโกล (Trigoal) คือการแข่งขันฟุตบอลลักษณะหนึ่งในประเทศไทย โดยสนามฟุตบอลมีลักษณะเป็นรูปสามเหลี่ยม ไตรโกลเป็นการแข่งขันกีฬาแนวใหม่ที่มีผู้เล่นในขณะเดียวกัน 3 ทีมในสนามเดียวกัน โดยสนามมีลักษณะคล้ายกับสามเหลี่ยมด้านเท่า และมีผู้ชนะเพียงทีมเดียว ทีมที่ได้คะแนนอันดับสองและอันดับสามถือเป็นผู้แพ้เหมือนกัน ไตรโกลนั้นมีรูปแบบการเล่นหลายรูปแบบ เช่น ไตรโกลฟุตบอล, ไตรโกลวอลเลย์บอล, ไตรโกลบาสเกตบอล เป็นต้นไตรโกลฟุตบอล ไตรโกลฟุตบอล. สร้างสรรค์และคิดค้นครั้งแรกโดย นายเฉลิมเกียรติ เลาหัตถพงษ์ภูริ ในปี พ.ศ. 2546 และปรากฏในหนังสือนวนิยายแนววิทยาศาสตร์ ชื่อ ID.FORCE (ข้อมูลบรรณานุกรมของหอสมุดแห่งชาติ ISBN 974-91234-1-7) ต่อมาในปลายปี พ.ศ. 2546 ได้มีการทดลองเล่นโดยชักชวนนักศึกษามาทดสอบและสอบถามความคิดเห็นเพื่อปรับปรุงให้แข่งขันได้ดีขึ้น พร้อมทั้งถ่ายวิดีโอเก็บข้อมูลต่างๆ ไว้เพื่อการวิจัยต่อไป ต่อมาในปี พ.ศ. 2550 ได้มีการจดลิขสิทธิ์ไตรโกลเสร็จสมบูรณ์ ตามลิขสิทธิ์ทะเบียนข้อมูลเลขที่ ว.8483 "สนามไตรโกล"การวัดผล การวัดผล. ผู้แข่งขันแต่ละทีมจะต้องทำประตูทีมอื่นอีก 2 ทีมให้ได้มากที่สุด พร้อมกับป้องกันไม่ให้ทีมอื่นทำประตูฝั่งตน โดยทีมที่มีผลต่างสูงสุดระหว่างประตูที่ทำได้และประตูที่เสีย จะเป็นผู้ชนะเพียงหนึ่งเดียว อีก 2 ทีมที่เหลือจะเป็นผู้แพ้เหมือนกัน กรณีที่มี 2 ทีมหรือ 3ทีมเสมอกันจะหาผู้ชนะตามวิธีการที่กำหนดเฉพาะในการแข่งขันแต่ละนัด เช่น ต่อเวลา, วัดผลแบบ head to head, ลูกจุดโทษ เช่น ถ้ามีทีมแข่งขันคือ ทีม A, ทีม B และทีม C ทีม A ซึ่งมีผลต่างระหว่างประตูที่ได้และประตูที่เสียสูงที่สุดจะเป็นผู้ชนะ ส่วนทีม B และทีม C จะเป็นผู้แพ้เหมือนกันทั้ง 2 ทีม</doc>
