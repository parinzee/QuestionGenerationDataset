<doc id="143621" url="https://th.wikipedia.org/wiki?curid=143621" title="โรงเรียนพระปฐมวิทยาลัย">โรงเรียนพระปฐมวิทยาลัย โรงเรียนพระปฐมวิทยาลัย (; อักษรย่อ: พ.ป., P.T.) เป็นโรงเรียนมัธยมศึกษาขนาดใหญ่พิเศษ ก่อตั้งเมื่อวันที่ 23 มกราคม พ.ศ. 2452 มีเนื้อที่ 24 ไร่ 1 งาน 24 ตารางวา ประกอบด้วยอาคารเรียน 8 หลัง และอาคารอื่นๆอีกมากมาย อาทิ อาคารอเนกประสงค์, อาคารหอประชุม วานิช ไชยวรรณ, อาคารอุตสาหกรรมศิลป์ เป็นต้น ตั้งอยู่ที่ 117/2 ถนนเทศา ตำบลพระปฐมเจดีย์ อำเภอเมืองนครปฐม จังหวัดนครปฐม รหัสไปรษณีย์ 73000สัญลักษณ์ประจำโรงเรียนสัญลักษณ์ประจำโรงเรียน. - คติพจน์ : "เราจะทำดีที่สุด"- ตราประจำโรงเรียน : ตราประจำโรงเรียนเป็นรูปองค์พระปฐมเจดีย์กำลังเปล่งรัศมี และลอยอยู่เหนือก้อนเมฆ- ธงโรงเรียนพระปฐมวิทยาลัย : มีลักษณะ เป็นธงสี่เหลี่ยมผืนผ้าสีน้ำเงิน มีรูปโล่และปีกสองข้างสีขาวอยู่กลางผืนผ้า กลางโล่มีภาพองค์พระปฐมเจดีย์สีเหลือง เปล่งรัศมี 7 แฉก และจารึกชื่อพระปฐมวิทยาลัยสีเหลืองโค้งเป็นแนวใต้รูป ความหมายคือ สีประจำโรงเรียน คือ น้ำเงิน หมายถึง ความกล้าหาญ ความฉลาด ความอดทน เหลือง หมายถึง ความประณีตสวยงาม มีมารยาท และคุณธรรม โล่ เป็นสัญลักษณ์ของสิ่งล้ำค่า ซึ่งได้มาจากการแสดงความดีงาม องค์พระ หมายถึง สิ่งศักดิ์สิทธิ์ของจังหวัดนครปฐมและชาวพระปฐมวิทยาลัย ปีกโล่ หมายถึง การพัฒนาความเจริญก้าวหน้าของโรงเรียนพระปฐมวิทยาลัยประวัติโรงเรียน ประวัติโรงเรียน. โรงเรียนพระปฐมวิทยาลัย เริ่มเปิดดำเนินการสอนเมื่อวันที่ 23 มกราคม พ.ศ. 2452 มีนักเรียนตั้งแต่ ป. 1 ถึง ม. 4 โดยใช้ชื่อว่าโรงเรียนตัวอย่างมณฑลนครชัยศรี พระปฐมวิทยาลัย- พ.ศ. 2464 เปลี่ยนชื่อโรงเรียนเป็น โรงเรียนประจำมณฑลนครชัยศรี พระปฐมวิทยาลัย - พ.ศ. 2475 ทางราชการสั่งยุบมณฑลนครชัยศรี โรงเรียนจึงจำเป็นต้องเปลี่ยนชื่อเพื่อให้สอดคล้องกับการยุบมณฑลว่า โรงเรียนประจำจังหวัดนครปฐม พระปฐมวิทยาลัย - พ.ศ. 2494 กระทรวงศึกษาธิการสั่งการให้เปลี่ยนชื่อโรงเรียนต่าง ๆ ทั่วประเทศโรงเรียนจึงต้องเปลี่ยนชื่ออีกครั้งหนึ่งว่า โรงเรียนนครปฐม พระปฐมวิทยาลัย - พ.ศ. 2499 โรงเรียนได้เปิดสอนชั้นเตรียมอุดมศึกษาเป็นปีแรก และได้เปลี่ยนชื่อโรงเรียน อีกครั้งหนึ่งว่า โรงเรียนพระปฐมวิทยาลัย และใช้มาจนถึงทุกวันนี - พ.ศ. 2504 ได้ยุบชั้น ม. 1 (ยุบตามแผนการศึกษาแห่งชาติ พ.ศ. 2503) - พ.ศ. 2505 เริ่มมีชั้นเรียนระดับ ม.ศ. 4 ตามหลักสูตรชั้นมัธยมศึกษาตอนปลาย พุทธศักราช 2504 - พ.ศ. 2506 โรงเรียนเปิดสอนชั้น ม.ศ. 4 - ม.ศ. 5 เต็มรูป - พ.ศ. 2515 โรงเรียนได้รับอนุญาตให้เปิดโรงเรียนศึกษาผู้ใหญ่ ระดับ 5 ขึ้น เมื่อวันที่ 5 มิถุนายน พ.ศ. 2518 - พ.ศ. 2536 ได้เปิดเป็นโรงเรียนสหศึกษาในระดับชั้นมัธยมศึกษาตอนต้น โดยรับนักเรียนหญิงในชั้นมัธยมศึกษาปีที่ 1 เป็นปีแรก จำนวน 150 คน และต่อมาได้กลายเป็นโรงเรียนสหศึกษาทั้งหมด ปัจจุบันมีนักเรียนชายหญิงรวมทั้งสิ้น 4,028 คน ครูอาจารณ์ 174 คน ผู้อำนวยการโรงเรียนคนปัจจุบันคือ ดร.สามารถ รอดสำราญศิษย์เก่าที่มีชื่อเสียงศิษย์เก่าที่มีชื่อเสียง. - น้ำทิพย์ เสียมทอง - นักแสดงช่อง 7 - หนึ่งฤทัย สระทองเวียน - หัวหน้าผู้ฝึกสอนฟุตบอลหญิงทีมชาติไทย - ภุชิสสะ ศุภธนพัฒน์ (บิ๊ก) - นักแสดงช่อง 7 (พ.ศ. 2546-พ.ศ. 2553) ปัจจุบันเป็นนักแสดงช่อง 3 - อาร์ม วีรยุทธ จันทร์สุข - นักร้องวง rookie BB (จบเมื่อปี พ.ศ. 2553)- นารา เทพนุภา - นักแสดงช่อง 3 (ออกเมื่อปี พ.ศ. 2556) - ภัทชา งามพิสุทธิ์ - นักแสดงช่อง 7</doc>
