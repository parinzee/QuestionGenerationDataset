<doc id="408176" url="https://th.wikipedia.org/wiki?curid=408176" title="คลองลัดบางกรวย">คลองลัดบางกรวย คลองลัดบางกรวย เป็นคลองขุดลัดแม่น้ำเจ้าพระยาสายหนึ่ง ตั้งอยู่ในเขตจังหวัดนนทบุรี และกรุงเทพมหานคร ปัจจุบันถือเป็นส่วนหนึ่งของคลองบางกอกน้อยประวัติ ประวัติ. เนื่องจากแม่น้ำเจ้าพระยาที่ผ่านบริเวณตัวเมืองนนทบุรีเดิมคดเคี้ยวมาก คลองลัดนี้เชื่อมกับคลองบางกอกน้อยและคลองอ้อมซึ่งเป็นแม่น้ำเก่า ขุดในสมัยสมเด็จพระมหาจักรพรรดิ (พ.ศ. 2091 - 2111) เริ่มจากริมวัดชลอไปออกที่วัดสุวรรณคีรี ต่อมาในรัชสมัยพระเจ้าปราสาททอง โปรดเกล้าฯ ให้ขุดคลองลัดจากวัดท้ายเมืองไปยังวัดเขมาภิรตาราม ทางเหนือของคลองลัดบางกรวย ซึ่งก็ทำให้แม่น้ำเจ้าพระยาเปลี่ยนทิศทางไปอีกครั้ง และคลองลัดบางกรวยก็แคบลงกลายเป็นคลองตามเดิม คลองลัดบางกรวยนี้ เชื่อมต่อกับคลองมหาสวัสดิ์ที่วัดชัยพฤกษมาลาซึ่งเป็นคลองที่มีบทบาทสำคัญในการผันน้ำไปทางตะวันตกของกรุงเทพฯไปสู่แม่น้ำท่าจีน ในปัจจุบันถือเป็นส่วนหนึ่งของคลองบางกอกน้อย และเป็นแหล่งท่องเที่ยวทางน้ำ มีวัดวาริมฝั่งน้ำมากมาย เช่น- วัดชลอ - วัดเกดประยงค์เล็กตั้งตรงจิตร - วัดน้อยใน - วัดพิกุลทอง - วัดไก่เตี้ย - วัดสุวรรณคีรี</doc>
