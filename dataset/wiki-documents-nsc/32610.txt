<doc id="32610" url="https://th.wikipedia.org/wiki?curid=32610" title="แองเจลีค">แองเจลีค แองเจลีค(ญี่ปุ่น: アンジェリーク อังเจรีคุ ; อังกฤษ: Angelique) เป็นเกมซิมูเลชั่นแนว dating sim พัฒนาโดยบริษัท โคเอ ออกวางจำหน่ายในรูปแบบเกมสำหรับเครื่องซุปเปอร์แฟมิคอม, เกมคอมพิวเตอร์, PC-FX, เพลย์สเตชัน, เซก้าแซทเทิร์น และ เกมบอยแอดวานซ์ โดยมี ยูระ ไคริ เป็นผู้ออกแบบตัวละคร ซึ่งได้รับความนิยมในหมู่นักเล่นเกมผู้หญิงอย่างสูง จนมีการสร้างเกมภาคใหม่ๆ ตามออกมาอีกหลายต่อหลายภาค นอกจากนี้ยังถูกดัดแปลงเป็นดราม่าซีดี มังงะ และอะนิเมะด้วยเนื้อหาของเกม เนื้อหาของเกม. แองเจลีค ลีโมจ (ตัวผู้เล่น) นักเรียนสาวธรรมดาจากโรงเรียนสตรีสมอลนี่ ที่จู่ๆ วันหนึ่งก็ได้ถูกคัดเลือกให้เป็น 1 ในว่าที่ราชินีองค์ใหม่ของโลก ด้วยเหตุนี้ แองเจลีค จึงต้องเข้ารับการทดสอบเพื่อเป็นราชินี โดยการขอยืมพลังจากเทพพิทักษ์หนุ่มรูปงามทั้ง 9 มาพัฒนาโลก เพื่อให้ประชาชนบนโลกได้อาศัยอยู่กันอย่างสุขสบาย ซึ่งนอกจากจะต้องทำภารกิจที่ว่านี้ให้สำเร็จแล้ว แองเจลีคยังต้องพยายามกุมหัวใจของเทพพิทักษ์หนุ่มๆเหล่านี้ให้ได้ด้วย แต่เรื่องก็ไม่ง่ายอย่างที่คิด เพราะยังมี โรซาเลีย เดอ คาตาร์เฮน่า ว่าที่ราชินีอีกคน ที่เป็นทั้งเพื่อนและคู่แข่งคนสำคัญของแองเจลีค ซึ่งเธอเองก็มีสิทธิ์ขอยืมพลังจากเหล่าเทพพิทักษ์หนุ่มเพื่อมาพัฒนาโลกได้เช่นกัน แถมยังคอยขัดขวางความสัมพันธ์ระหว่างแองเจลีคกับเหล่าเทพพิทักษ์อีกด้วย ดังนั้นนี่จึงเป็นหน้าที่ของผู้เล่นที่จะต้องควบคุมแองเจลีคให้สามารถกุมหัวใจของเหล่าเทพพิทักษ์ และผ่านการทดสอบเพื่อเป็นราชินีองค์ใหม่ให้ได้ตัวละครตัวละคร. - แองเจลีค ลีโมจ (アンジェリーク・リモージュ, อังเจรีคุ ริโมจิ)- โรซาเลีย เดอ คาตาร์เฮน่า (ロザリア・デ・カタルヘナ, โรซาริอะ คาตารุเฮนะ)- จูเลียส เทพพิทักษ์แห่งแสงสว่าง (光の守護聖ジュリアス, ฮิคะริ โนะ ชูโงเซ จูริอาสึ)- คลาวิส เทพพิทักษ์แห่งความมืด (闇の守護聖クラヴィス, ยะมิ โนะ ชูโงเซ คุราบิสึ)- แรนดี้ เทพพิทักษ์แห่งวายุ (風の守護聖ランディ, คะเซะ โนะ ชูโงเซ รันดี)- ลูมิเอล เทพพิทักษ์แห่งวารี (水の守護聖リュミエール, มิซึ โนะ ชูโงเซ รูมิเอรุ)- ออสการ์ เทพพิทักษ์แห่งอัคคี (炎の守護聖オスカー, โฮะโนะโอะ โนะ ชูโงเซ โอสึกา)- มาร์เซล เทพพิทักษ์แห่งความเขียวขจี (緑の守護聖マルセル, มิโดะริ โนะ ชูโงเซ มารุเซรุ)- เซเฟล เทพพิทักษ์แห่งเหล็กกล้า (鋼の守護聖ゼフェル, ฮะงะเนะ โนะ ชูโงเซ เซเฟรุ)- โอลิเวีย เทพพิทักษ์แห่งความฝัน (夢の守護聖オリヴィエ, ยูเมะ โนะ ชูโงเซ โอริวิเอะ)- ลูวา เทพพิทักษ์แห่งผืนดิน (地の守護聖ルヴァ, ฉิ โนะ ชูโงเซ รูวา)- เดียร์ ผู้ช่วยองค์ราชินี (女王補佐官ディア) (CV:ทานากะ อาสึโกะ)- แองเจลีค องค์ราชินีรุ่นที่ 255 (第255代女王アンジェリーク) (CV:คาสึกิ มาซาโกะ)เกมอื่นๆ ในซีรีส์แองเจลีคเกมอื่นๆ ในซีรีส์แองเจลีค. - แองเจลีค วอยซ์แฟนตาซี (Angelique Voice Fantasy) - แองเจลีค สเปเชียล (Angelique Special) - แองเจลีค ดูเอ็ท (Angelique Duet) - แองเจลีค สเปเชียล 2 (Angelique Special 2) - ฟูชิงิ โนะ คุนิ โนะ แองเจลีค (Fushigi no Kuni no Angelique) - แองเจลีค เทนคู โนะ รีเควียม (Angelique Tenkuu no Requiem) - สวีท แองเจ (Sweet Ange) - แองเจลีค ทรัว (Angelique Trois) - แองเจลีค เอตัวล์ (Angelique Etoile) - นีโอ แองเจลีค (Neo Angelique)</doc>
