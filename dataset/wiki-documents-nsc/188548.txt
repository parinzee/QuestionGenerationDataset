<doc id="188548" url="https://th.wikipedia.org/wiki?curid=188548" title="อังการา">อังการา อังการา () เป็นเมืองหลวงของประเทศตุรกีและเป็นเมืองหลวงของจังหวัดอังการา　อังการาเป็นเมืองที่ใหญ่เป็นอันดับสองรองจากอิสตันบูล ตั้งอยู่ในจังหวัดอังการาอยู่ที่ระดับความสูงเฉลี่ย 938 เมตร มีประชากรประมาณ 3.9 ล้านคน อังการาตั้งอยู่บริเวณกลางคาบสมุทรอานาโตเลีย จึงเป็นเมืองที่มีความสำคัญทั้งทางธุรกิจและอุตสาหกรรม เป็นศูนย์กลางของรัฐบาลตุรกี และเป็นที่ตั้งของสถานทูตประเทศต่าง ๆ อังการายังเป็นศูนย์กลางของทางหลวงและเส้นทางรถไฟทำให้เป็นศูนย์กลางของการค้าขาย สินค้าที่มีชื่อเสียงของเมืองคือผลิตภัณฑ์จากขนโมแฮร์ที่ได้จากแพะอังโกรา ขนอังโกราที่ได้จากกระต่ายอังโกรา แมวอังโกรา ลูกแพร์ น้ำผึ้ง และองุ่นท้องถิ่น ตัวเมืองประกอบด้วยส่วนที่เรียกว่า อูลุส ซึ่งเป็นเมืองเก่าที่ถูกสร้างขึ้นตั้งแต่ก่อนยุคจักรวรรดิออตโตมัน และ เยนีเชฮีร์ ซึ่งเป็นเมืองใหม่ที่ถูกสร้างขึ้นตามแผนการสร้างเมืองของรัฐบาลสาธารณรัฐตุรกี แต่การพัฒนาเศรษฐกิจหลังสงครามโลกครั้งที่สองทำให้มีผู้คนจำนวนมากหลั่งไหลเข้ามาปักหลักบริเวณพื้นที่รอบนอกเมืองและเกิดบ้านเรือนที่ถูกสร้างขึ้นอย่างไม่มีระเบียบเป็นจำนวนมากชื่อเมืองประวัติศาสตร์ ประวัติศาสตร์. การตั้งรกรากบริเวณเมืองอังการาครั้งแรกเกิดขึ้นตั้งแต่ยุคสำริดโดยชาวฮิตไทต์ โบราณวัตถุที่ค้นพบบริเวณเมืองแสดงให้เห็นว่าชาวฮิตไทต์เรียกเมืองนี้ว่า อังกูวัช ตั้งแต่ก่อนปี 1200 ก่อนคริสตกาล เมืองอังการาเริ่มขยายตัวและมีความสำคัญมากขึ้นในสมัยของฟรีเจียตั้งแต่ปี 1000 ก่อนคริสตกาล เพราะมีการอพยพจากเมืองกอร์เดียนซึ่งเป็นเมืองหลวงของฟรีเจีย หลังเกิดแผ่นดินไหวรุนแรง พวกฟรีเจียยกย่องกษัตริย์มิดาสของตนว่าเป็นผู้ก่อตั้งเมืองขึ้น แต่เพาซาเนียส นักภูมิศาสตร์ชาวกรีกได้กล่าวไว้ว่าเมืองนี้มีอายุเก่าแก่กว่านั้นมากนัก การขยายเมืองครั้งสำคัญอีกครั้งเกิดขึ้นโดยชาวกรีกจากเมืองพอนตอสซึ่งพัฒนาเมืองนี้ให้เป็นศูนย์กลางการค้าขายสินค้าระหว่างท่าเรือทะเลดำและครีเมียทางเหนือ กับอัซซีเรีย ไซปรัส และเลบานอนทางใต้ และกับจอร์เจีย อาร์มีเนีย และเปอร์เซียทางตะวันออก ในสมัยนั้น เมืองอังการาได้ชื่อว่า อังกีรา (Áγκυρα) ซึ่งแปลว่าสมอเรือในภาษากรีกภูมิอากาศประชากรเศรษฐกิจสถานที่สำคัญวัฒนธรรมการศึกษาการคมนาคม การคมนาคม. สนามบินหลักของอังการาคือสนามบินนานาชาติเอเซนโบกาซึ่งตั้งอยู่ทางตะวันออกเฉียงเหนือของเมือง สถานีรถไฟอังการา การี ของการรถไฟตุรกี () เป็นสถานีสำคัญที่เชื่อมระหว่างภาคตะวันตกและตะวันออกของประเทศเข้าด้วยกัน รถไฟด่วนที่จะเชื่อมระหว่างอังการาและอิสตันบูลเริ่มสร้างตั้งแต่ปี 2003 และมีกำหนดจะแล้วเสร็จในปี 2008 รถประจำทางระหว่างเมืองของอังการา ()เป็นส่วนสำคัญของเครือข่ายรถประจำทางซึ่งครอบคลุมเมืองใกล้เคียงทั้งหมดกีฬาการศึกษาเมืองพี่น้อง</doc>
