<doc id="212905" url="https://th.wikipedia.org/wiki?curid=212905" title="เจ้าผู้อารักขา">เจ้าผู้อารักขา เจ้าผู้อารักขา () เป็นตำแหน่งเฉพาะที่ใช้ในอังกฤษในฐานะผู้นำของประเทศซึ่งใช้ได้สองความหมายในช่วงเวลาในประวัติศาสตร์สองสมัยผู้สำเร็จราชการแทนพระองค์ ผู้สำเร็จราชการแทนพระองค์. ตำแหน่ง “เจ้าผู้อารักขา” เดิมใช้สำหรับเจ้านายหรือขุนนางคนใดคนหนึ่งที่ได้รับอำนาจให้เป็นผู้สำเร็จราชการแทนพระองค์ (ซึ่งมิใช่ตำแหน่งสำหรับคณะบุคคลที่มีหน้าที่เป็นคณะผู้สำเร็จราชการแทนพระองค์ (Regency council)) ขณะที่พระมหากษัตริย์ยังทรงพระเยาว์เกินกว่าที่จะทรงปกครองด้วยพระองค์เองได้ เจ้าผู้อารักขาอังกฤษคนสำคัญ เช่น- จอห์นแห่งแลงคาสเตอร์ ดยุคแห่งเบดฟอร์ดที่ 1 (John of Lancaster, 1st Duke of Bedford) และ ฮัมฟรีย์ ดยุคแห่งกลอสเตอร์ (Humphrey, Duke of Gloucester) เป็นเจ้าผู้อารักขาร่วมกันระหว่างวันที่ 5 ธันวาคม ค.ศ. 1422 – 6 พฤศจิกายน ค.ศ. 1429) สำหรับสมเด็จพระเจ้าเฮนรีที่ 6 - ริชาร์ด แพลนทาเจเน็ท ดยุคแห่งยอร์คที่ 3 (Richard Plantagenet, 3rd Duke of York) เป็นเจ้าผู้อารักขาระหว่างวันที่ 3 เมษายน ค.ศ. 1454 – กุมภาพันธ์ ค.ศ. 1455 และระหว่างวันที่ 19 พฤศจิกายน ค.ศ. 1455 – 25 กุมภาพันธ์ ค.ศ. 1456 สำหรับสมเด็จพระเจ้าเฮนรีที่ 6 เช่นกัน - ริชาร์ด ดยุคแห่งกลอสเตอร์ มีตำแหน่งเป็น “เจ้าผู้อารักขาแห่งอาณาจักร” (Lord Protector of the Realm) ระหว่างวันที่ 30 เมษายน ค.ศ. 1483 – 26 มิถุนายน ค.ศ. 1483 สำหรับ สมเด็จพระเจ้าเอ็ดเวิร์ดที่ 5 ก่อนที่จะชิงราชบัลลังก์ให้ตนเอง - เอ็ดเวิร์ด ซีมัวร์ ดยุคแห่งซอมเมอร์เซ็ทที่ 1 (Edward Seymour, 1st Duke of Somerset) เป็นเจ้าผู้อารักขาเมื่อต้นรัชสมัยของสมเด็จพระเจ้าเอ็ดเวิร์ดที่ 6 เจ้าผู้อารักขาสกอตแลนด์คนสำคัญ เช่น- จอห์น สจวต ดยุคแห่งอัลบานี (John Stuart, Duke of Albany) มีตำแหน่งเป็น “ผู้ว่าการและเจ้าผู้อารักขาแห่งอาณาจักร” (Governor and Protector of the Realm) ระหว่างวันที่ 12 กรกฎาคม ค.ศ. 1515 – 16 พฤศจิกายน ค.ศ. 1524 สำหรับ สมเด็จพระเจ้าเจมส์ที่ 5 แห่งสกอตแลนด์ - เจมส์ แฮมมิลตัน ดยุคแห่งชาเทลเลอร์โรท์ (James Hamilton, Duke of Châtellerault) มีตำแหน่งเป็น “ผู้ว่าการและเจ้าผู้อารักขาแห่งราชอาณาจักร” ระหว่างวันที่ 3 มกราคม ค.ศ. 1543 – 12 เมษายน ค.ศ. 1554 สำหรับสมเด็จพระราชินีนาถแมรีที่ 1 แห่งสกอตแลนด์สมัยเครือจักรภพแห่งอังกฤษ สมัยเครือจักรภพแห่งอังกฤษ. ตำแหน่ง เจ้าผู้อารักขาแห่งอังกฤษ สกอตแลนด์ และไอร์แลนด์ เป็นตำแหน่งประมุขของรัฐระหว่างสมัยไร้กษัตริย์อังกฤษ (English Interregnum) ซึ่งตามมาจากสมัยการปกครองอยู่ชั่วระยะหนึ่งของเครือจักรภพแห่งอังกฤษ ภายใต้ “สภาแห่งรัฐ” ผู้ที่ดำรงตำแหน่งคนแรกคือโอลิเวอร์ ครอมเวลล์ที่ดำรงตำแหน่งระหว่างเดือนธันวาคม ค.ศ. 1653 จนถึงเดือนกันยายน ค.ศ. 1658 และต่อมาโดยริชาร์ด ครอมเวลล์ บุตรชาย ระหว่างเดือนกันยายน ค.ศ. 1658 จนถึงเดือนพฤษภาคม ค.ศ. 1659ซึ่งเป็นสมัยที่เรียกว่าสมัยรัฐอารักขา (The Protectorate)</doc>
