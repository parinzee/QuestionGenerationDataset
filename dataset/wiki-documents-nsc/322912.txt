<doc id="322912" url="https://th.wikipedia.org/wiki?curid=322912" title="ศิลปะโมซัน">ศิลปะโมซัน ศิลปะโมซัน หรือ ศิลปะเรโน-โมซัน() เป็นศิลปะระดับภูมิภาคของศิลปะโรมาเนสก์ที่แพร่หลายระหว่างคริสต์ศตวรรษที่ 11 ถึง 13 ในบริเวณลุ่มแม่น้ำเมิซและแม่น้ำไรน์ในบริเวณที่ปัจจุบันคือประเทศเบลเยียมโดยเฉพาะในวาลโลเนียและไรน์แลนด์ ที่รวมทั้งงานเอกสารตัวเขียนสีวิจิตร งานโลหะและงานลงยา แคว้นโมซันครอบคลุมบริเวณที่เป็นราชรัฐมุขนายกลีแยฌที่มีความเกี่ยวพันทางการเมืองกับจักรวรรดิโรมันอันศักดิ์สิทธิ์และทางศาสนากับอาร์ชบิชอปแห่งโคโลญ แคว้นโมซันเป็นที่ตั้งของเมืองต่างๆ ที่รวมทั้งมาสทริชท์ที่อยู่ภายใต้การปกครองของดัชชีบราบันต์และราชรัฐมุขนายกลีแยฌ ลุ่มแม่น้ำแม่น้ำเมิซตั้งอยู่ในศูนย์กลางของจักรวรรดิการอแล็งเฌียง ฉะนั้นลักษณะงานจึงมีอิทธิพลเป็นอันมากมาจากธรรมเนียมนิยมของศิลปะการอแล็งเฌียง ดังนั้นองค์ประกอบของศิลปะโมซันจึงหนักไปในทางศิลปะคลาสสิก ที่ต่างจากศิลปะโรมาเนสก์นานาชาติในบริเวณอื่นในช่วงเวลาเดียวกันในฝรั่งเศส (โดยเฉพาะของลิมอช, เช่นตัวอย่าง ), เยอรมนี (see for example ), อังกฤษ และ อิตาลี แต่ก็มีลักษณะบางอย่างขององค์ประกอบของศิลปะโรมาเนสก์เช่นการใช้ช่องว่าง งานช่างทองเป็นงานศิลปะชั้นสูงของลุ่มแม่น้ำเมิซในคริสต์ศตวรรษที่ 12 ที่สร้างโดยมีผู้ว่าจ้างโดยห้องงานศิลปะที่เดินทางไปทำงานตามที่สั่ง จำนวนงานมีเพียงไม่กี่ชิ้นเพราะจำนวนการจ้างน้อย แต่คุณภาพของงานจะดี ตัวอย่างงานในช่วงนี้ก็ได้แก่ บานพับภาพสเตฟลอทซึ่งเป็นฉากประดับแท่นบูชาเคลื่อนที่ที่สร้างราวระหว่างปี ค.ศ. 1156 ถึงปี ค.ศ. 1158 ประติมาของลุ่มแม่น้ำเมิซมีความเป็นเอกลักษณ์ในการใช้อุปมานิทัศน์สมัยกลางในการสร้างงานศิลปะที่เกี่ยวกับพันธสัญญาเดิมและพันธสัญญาใหม่ งานที่แสดงถึงลักษณะของศิลปะโมซันอันแท้จริงก็ได้แก่งานหีบวัตถุมงคลที่เรียกว่า “หีบสามกษัตริย์” โดย นิโคลัสแห่งแวร์เดิง ที่สร้างราวระหว่างปี ค.ศ. 1180/1181 - ค.ศ. 1225ระเบียงภาพ</doc>
