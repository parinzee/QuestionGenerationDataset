<doc id="446983" url="https://th.wikipedia.org/wiki?curid=446983" title="พอซนาน">พอซนาน พอซนาน (; ; ; Poyzn) เป็นเมืองที่ตั้งอยู่บน 2 ฝั่งของแม่น้ำวาร์ตา ตั้งอยู่ทางตะวันตก-ตอนกลางของประเทศโปแลนด์ มีประชากร 556,022 คน ในเดือนมิถุนายน ค.ศ. 2009 เป็นหนึ่งในเมืองที่เก่าแก่ที่สุดของโปแลนด์ มีความเจริญรุ่งเรืองสูงสุดในฐานะเป็นศูนย์กลางการค้าที่สำคัญของทวีปยุโรปในช่วงคริสต์ศตวรรษที่ 15-17 แต่เสื่อมโทรมลงเนื่องจากสงครามเกรตนอร์เทิร์น (ค.ศ. 1700-1721) ตกเป็นของปรัสเซียใน ค.ศ. 1793 และเป็นส่วนหนึ่งของรัฐแกรนด์ดัชชีออฟวอร์ซอในช่วง ค.ศ. 1807-1815 จากนั้นเปลี่ยนเป็นของปรัสเซียและกลับมาเป็นของโปแลนด์ใน ค.ศ. 1918 ปัจจุบันพอซนานเป็นเมืองใหญ่อันดับ 5 ของโปแลนด์ มีความสำคัญ เป็นศูนย์กลางการค้า อุตสาหกรรม และการศึกษา เป็นสถานที่จัดงานด้านการค้านานาชาติ เป็นหนึ่งในเมืองที่ใช้แข่งขันฟุตบอลยูโร 2012</doc>
