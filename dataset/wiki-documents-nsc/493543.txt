<doc id="493543" url="https://th.wikipedia.org/wiki?curid=493543" title="มารีอา อิซาเบลแห่งโปรตุเกส สมเด็จพระราชินีแห่งสเปน">มารีอา อิซาเบลแห่งโปรตุเกส สมเด็จพระราชินีแห่งสเปน เจ้าหญิงมารีอา อิซาเบลแห่งโปรตุเกส (มารีอา อิซาเบล ฟรานซิสกา; 19 พฤษภาคม พ.ศ. 2340 - 26 ธันวาคม พ.ศ. 2361) ทรงเป็นเจ้าหญิงแห่งโปรตุเกสและหลังจากนั้นทรงเป็นสมเด็จพระราชินีแห่งสเปน โดยเป็นพระมเหสีพระองค์ที่สองในพระเจ้าเฟอร์ดินานด์ที่ 7 แห่งสเปนพระราชประวัติ พระราชประวัติ. เจ้าหญิงมารีอา อิซาเบลมีพระอิศริยยศเป็น เจ้าหญิงแห่งโปรตุเกส และเป็นพระราชธิดาในพระเจ้าโจเอาที่ 6 แห่งโปรตุเกสกับเจ้าหญิงการ์โลตา โคอากีนาแห่งสเปน เจ้าหญิงเป็นพระเชษฐภคินีในสมเด็จพระจักรพรรดิเปโดรที่ 1 แห่งบราซิล เจ้าหญิงทรงอภิเษกสมรสกับพระมาตุลาคือ พระเจ้าเฟอร์ดินานด์ที่ 7 แห่งสเปนในวันที่ 29 กันยายน พ.ศ. 2359 ซึ่งพระมเหสีพระองค์แรกของพระองค์ เจ้าหญิงมาเรีย แอนโตเนียแห่งเนเปิลส์และซิชิลีได้สิ้นพระชนม์ไปแล้ว 10 ปีโดยปราศจากพระราชบุตร พระราชินีมารีอา อิซาเบลทรงพระครรภ์อีกครั้งหลังจากพระราชธิดาพระองค์แรกประสูติและพระราชธิดาองค์แรกสิ้นพระชนม์ขณะมีพระชนมายุเพียง 4 เดือน แต่การมีพระประสูติกาลเป็นไปอย่างยากลำบาก การคลอดทารกได้นำส่วนของสะโพกออกมาก่อน และแพทย์ได้พบว่าทารกได้สิ้นพระชนม์แล้ว จากนั้นพระราชินีมารีอา อิซาเบลทรงหยุดหายพระทัยและคณะแพทย์ได้คิดว่าว่าพระราชินีสิ้นพระชนม์แล้ว เมื่อพวกเขาพยายามดึงและตัดทารกในครรภ์ซึ่งสิ้นพระชนม์แล้ว ทันใดนั้นพระนางทรงกรีดร้องออกมาด้วยความเจ็บปวดและทรงสลบลงบนแท่นบรรทมด้วยพระอาการเสียพระโลหิตอย่างหนัก สมเด็จพระราชินีมารีอา อิซาเบลสิ้นพระชนม์ในวันที่ 26 ธันวาคม พ.ศ. 2361 ในพระราชวังหลวงอรันฮูเอซขณะมีพระประสูติกาลพระราชธิดาซึ่งสิ้นพระชนม์ในวันเดียวกัน พระบรมศพถูกฝังที่เอล เอสคอเรียล เป็นการล้มเหลวในการมีพระประสูติกาลองค์รัชทายาทในราชบัลลังก์ของพระสวามีพระราชมรดก พระราชมรดก. สมเด็จพระราชินีมารีอา อิซาเบลทรงอุทิศพระองค์และรักในโลกศิลปะที่ซึ่งพระนางทรงเก็บสะสมรวบรวมทรัพย์สมบัติมากมายจากในอดีตและทรงสร้างพิพิธภัณฑ์หลวงขึ้น ที่ซึ่งเป็นจุดกำเนิดของพิพิธภัณฑ์ปราโด พิพิธภัณฑ์เปิดทำการในวันที่ 19 พฤศจิกายน พ.ศ. 2362 หนึ่งปีหลังจากการสิ้นพระชนม์ของสมเด็จพระราชินีพระอิศริยยศพระอิศริยยศ. - 19 พฤษภาคม พ.ศ. 2340 - 29 กันยายน พ.ศ. 2359 : เจ้าหญิงมารีอา อิซาเบลแห่งโปรตุเกส - 29 กันยายน พ.ศ. 2359 - 26 ธันวาคม พ.ศ. 2361 : สมเด็จพระราชินีแห่งสเปนพระราชธิดา พระราชธิดา. เจ้าหญิงมารีอา อิซาเบลแห่งโปรตุเกสอภิเษกสมรสกับพระเจ้าเฟอร์ดินานด์ที่ 7 แห่งสเปน มีพระราชธิดาร่วมกันสองพระองค์แต่ก็สิ้นพระชนม์ตั้งแต่ยังทรงพระเยาว์พระราชตระกูล</doc>
