<doc id="435870" url="https://th.wikipedia.org/wiki?curid=435870" title="ซี.ไอ.เอ.วีอาร์ นักฆ่า 2000">ซี.ไอ.เอ.วีอาร์ นักฆ่า 2000 ซี.ไอ.เอ.วีอาร์ นักฆ่า 2000 (, , พินอิน: Waan ying dak gung) ภาพยนตร์แอ็คชั่นสัญชาติฮ่องกง นำแสดงโดย เจิ้ง อี้เจี้ยน, เฉิน เสี่ยวชุน, เฉิน ฮุ่ยหลิน, หยิน สื่อเว่ย กำกับการแสดงโดย จิงเกล มา อำนวยการสร้างโดย เฉินหลงเรื่องย่อ เรื่องย่อ. ในเดือนพฤษภาคม ค.ศ. 1998 ก่อนการแข่งขันฟุตบอลโลก ที่ฝรั่งเศสจะเริ่มขึ้น หน่วยงานซี.ไอ.เอ.ของสหรัฐอเมริกา ได้มีโครงการที่สร้างทหารจำลองขึ้นมาเพื่อให้มีสภาพร่างกายที่แข็งแกร่งกว่าทหารทั่วไป รวมทั้งสภาพจิตใจที่เหี้ยมโหด ด้วยการควบคุมทางจิตใต้สำนึก ภายใต้การดำเนินงานของเหล่านักวิทยาศาสตร์ชาวจีน ซือถูฮุ่ยหลาน นักวิทยาศาสตร์สาวผู้ชำนาญเรื่องจิตใต้สำนึกถูกผู้ก่อการร้ายลักพาตัวไป ในงานแต่งงานที่ไมอามีของ ซงสู เพื่อนร่วมงานเธอ ซงสู กับ วุนเต๋อเกา เพื่อนร่วมงานเธอจึงต้องเข้ารับการทดลองในโครงการนี้ เพื่อให้เป็นยอดทหารให้ได้ในเวลา 7 วัน ด้วยการฝึกผ่านไวช่วลแอฟเฟกต์ ทั้งคู่ได้บุกเข้าไปช่วยตัวฮุ่ยหลานมาได้จากฮ่องกง แต่ซงสูได้ฆ่าเจนนี่ หนึ่งในผู้ก่อการร้ายด้วยความเหี้ยมโหดแบบไม่รู้ตัว ต้นสังกัดของทั้งสาม จึงมีคำสั่งให้ควบคุมตัว แต่แล้วซงสูก้ได้ขัดขืนและพลั้งมือฆ่าฮุ่ยหลานไป ซึ่งทั้งสามที่ความผูกพันกันมาตั้งแต่เด็ก ๆ ด้วยความที่เป็นเด็กกำพร้าทั้งหมด ขณะที่ทางซี.ไอ.เอ. ได้มีคำสั่งให้วุนเต๋อเกาตามเก็บซงสู ผู้เป็นเพื่อนรัก ขณะที่ทางผู้ก่อการร้ายต้องการจะสะกดจิตผู้คนผ่านหน้าจอโทรทัศน์ผ่านดาวเทียม ขณะที่กำลังชมการถ่ายทอดฟุตบอลโลกนักแสดงนักแสดง. - เจิ้ง อี้เจี้ยน...วุนเต๋อเกา - เฉิน เสี่ยวชุน...ซงสู - เฉิน ฮุ่ยหลิน...ซือถูฮุ่ยหลาน - หยิน สื่อเว่ย...เอเลี่ยน (ผู้ก่อการร้าย) - วาเนสซ่า หยิง...เจนนี่เบื้องหลัง เบื้องหลัง. Hot War เป็นภาพยนตร์แอ็คชั่นทริลเลอร์แนววิทยาศาสตร์ที่ออกฉายในปี ค.ศ. 1998 โดยได้ผู้กำกับฉากแอ็คชั่น คือ สตีเฟ่น ถัง ผู้กำกับฉากแอ๊คชั่นที่มีผลงานในระยะเดียวกันอีก 2 เรื่อง คือ Downtown Torpedoes และ Enter the Eagles แต่ได้รับคำวิจารณ์ว่าทำได้ดี ท่ามกลางบทภาพยนตร์ที่อ่อนและอารมณ์ที่ไม่ถึง 2 เรื่องนี้ ขณะเดียวกันการพูดภาษาอังกฤษในเรื่องของนักแสดง คือ เอเลี่ยน ที่รับบทโดย หยิน สื่อเว่ย ก็ได้ทำแย่มาก ในบทของหัวหน้าผู้ก่อการร้ายที่ต้องปฏิบัติการร่วมกับชาวตะวันตกหลายชาติ ภาพยนตร์เข้าฉายทั้งในฮ่องกงและประเทศไทยในปี ค.ศ. 1998 และฉายทางโทรทัศน์ในวันพุธที่ 14 มีนาคม ค.ศ. 2012 ทางช่อง 7 เวลา 08.25 น.</doc>
