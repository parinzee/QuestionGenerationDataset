<doc id="673834" url="https://th.wikipedia.org/wiki?curid=673834" title="อีวานเกเลียน: 3.0 You Can (Not) Redo">อีวานเกเลียน: 3.0 You Can (Not) Redo อีวานเกเลียน: 3.0 YOU CAN (NOT) REDO () เป็นภาพยนตร์ชุดของอีวานเกเลียน โดยในการฉายในญี่ปุ่น ได้ทำรายได้กว่า 5,000 ล้านเยน ถือเป็นรายได้สูงที่สุดนับจากที่มีการสร้าง ภาพยนตร์อะนิเมะอีวานเกเลียน และมีรอบฉายนานข้ามปี นอกจากประสบความสำเร็จทางด้านรายได้แล้ว ผู้กำกับ ฮิเดะอะกิ อันโนะ ยังได้รับรางวัล ผู้กำกับแอนิเมชั่นยอดเยี่ยม จากงาน Japan Movie Critics Award ครั้งที่ 22 อีกด้วยเนื้อเรื่อง เนื้อเรื่อง. นักบินที่สอง อะสึกะ และ และนักบินที่สี่ มาริ ได้รับภารกิจในการนำอีวา-02 และ 08 ขึ้นสู่วงโคจรของโลก เพื่อทำการชิงกระสวยอวกาศที่ด้านในมี อีวา-01 กับ อิคาริ ชินจิที่อยู่ในภาวะจำศีลอยู่กลับคืนมา ระหว่างปฏิบัติการก็ถูกขัดขวางจาก อีวา มาร์ก-06 ติดตั้งระบบโดรน ของเซเล่ การปะทะทำให้อีวา-01 ตื่นขึ้น และทำลายโดรนไปทั้งหมด จากนั้นทั้งสองจึงร่อนสู่พื้นโลก ชินจิตื่นขึ้นมาบนเตียงเข็น ในสภาพที่ตัวเองถูกพันธนาการและมีเจ้าหน้าที่ควบคุมตัว เขาพบว่าตัวเองอยู่บนเรือเหาะขนาดใหญ่ชื่อว่า วุนเดอร์ ซึ่งใช้พลังงานจาก อีวา-01 และตัวเองก็หลับไป 14 ปี เพื่อป้องกันอีวา-01 จากการตื่น จึงต้องใส่ปลอกคอระเบิดตัวเองไว้กับชินจิ ทุกคนที่เขาเคยรู้จักทำตัวเย็นชาและห่างเหินกับเขา บัดนี้เธอเป็นผู้นำขององค์กร วิลเล่ มีเป้าหมายในการทำลายเนิร์ฟ ระหว่างนั้นเอง เรย์ ได้ขับอีวามาร์ก-09 ซึ่งเป็นภาชนะของอดัมมาช่วยชินจิ ชินจิเลือกที่จะหนีไปกับเรย์ ชินจิมาถึงกองบัญชาการชั้นในของเนิร์ฟที่ตอนนี้ลอยขึ้นไปอยู่บนฟ้า เก็นโดพ่อของเขาบอกว่าให้ชินจิเตรียมตัวขึ้นไปขับอีวา-13 คู่กับเด็กหนุ่มคนหนึ่ง ชินจิพยายามเข้าหาเรย์และพยายามชวนคุยถึงเรื่องที่ผ่านๆมาแต่ก็ไม่ได้รับการตอบสนอง ชินจิที่เหงาจึงได้รู้จักกับคาโอรุ เด็กคนที่เขาจะต้องขึ้นไปขับอีวาด้วย คาโอรุใจดีกับชินจิมาก นั่นเองทำให้ชินจิเปิดใจและสนิทกับคาโอรุมาก เลิกคิดเรื่องในอดีตไปชั่วขณะ อย่างไรก็ตาม ชินจิอดเก็บความสงใสไม่ได้จึงถามคาโอรุถึงสถานการณ์ในปัจจุบัน คาโอรุจึงพาชินจิไปเห็นสภาพของโลกภายนอก โลกสีแดงฉานที่เต็มไปด้วยซากปรักหักพังของบ้านเรือนและซากของอีวานับไม่ถ้วน ทั้งหมดเกิดขึ้นจาก 3rd impact เมื่อ 14 ปีก่อนซึ่งเกิดขึ้นระหว่างที่ชินจิติดอยู่ในอีวา-01 ภายหลังจากการเกิด Near 3rd impact ที่ชินจิเป็นคนก่อ ชินจิกลับมาอยู่ในสภาพซึมเศร้าอีกครั้ง อีกทั้ง รองผบ.เนิร์ฟ ศ.ฟุยูสึกิ ยังมาเล่าความจริงเกี่ยวกับแม่ และตัวตนของเรย์ให้ชินจิฟัง สภาพจิตใจของชินจิยิ่งเลวร้ายไปกว่าเดิม ชินจิกลับมาดีขึ้นหลังได้คาโอรุมาปลอบและให้ความหวังว่า หากลงไปดึงหอกลองกินุสและแคซิอุสที่ปักร่างลิลิธในเซ็นทรัลด็อกมามาได้ ก็จะเป็นการฟื้นฟูโลก ชินจิและคาโอรุที่ขับอีวา-13 ลงไปยังเซ็นทรัลดอกมาพร้อมกับเรย์ที่ขับอีวามาร์ก-09 คอยคุ้มกัน ทั้งสองได้พบกับศพของลิลิธพร้อมอีวา มาร์ก-06 ที่แทงหอกทะรุร่างตนเองอยู่ แต่คาโอรุกลับพบว่า หอกสองเล่มที่ควรจะแตกต่างกันกลับมีสภาพเหมือนกัน ระหว่างนั้น อาสึกะ และ มาริ เข้ามาขัดขวาง คาโอรุรู้สึกไม่ดีจึงเอ่ยปากให้ชินจิล้มเลิกแผนการณ์ ชินจิไม่ยอมฟังกลับดึงหอกทั้งสองเล่มออก ร่างของลิลิธสลายไป อีวามาร์ก-06 กลายเป็นเทวทูตตนที่ 12 ระบบดัมมี่ของเซเล่เข้าควบคุมอีวามาร์ก-09 คาโอรุกลายเป็นเทวทูตตนที่ 13 จากนั้นเทวทูตตนที่ 12 สังเวยตัวเองแก่อีวา-13 ทำให้อีวา-13 วิวัฒนาการไปสู่พระเจ้า ประตูแห่งกัฟเปิดออกเพื่อชำระล้างโลก เป็นจุดเริ่มต้น 4th impact ยานวุนเดอร์เข้าโจมตีอีวา-13 ในร่างวิวัฒนาการ แต่ก็โดนขัดขวางโดยอีวา มาร์ก-09 อะสึกะสามารถทำลายมาร์ก-09 ลงได้ ในขณะที่คาโอรุได้ปักหอกลองกินุสลงบนร่างอีวา-13 และยอมตายเพื่อปิดประตูแห่งกัฟ อย่างไรก็ตาม อีวา-13 ยังคงทำงานอยู่ทำให้ประตูแห่งกัพไม่ปิด มาริจึงเข้าไปช่วยชินจิออกมาจากอีวา-13 นั่นเองทำให้อีวา-13 หยุดทำงานและประตูแห่งกัฟปิดตัวลง ชินจิถูกอาสึกะพาออกมาจากเอ็นทรีปลั๊กในสภาพที่เหม่อลอยรางวัลและการเข้าชิง</doc>
