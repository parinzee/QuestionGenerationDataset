<doc id="397886" url="https://th.wikipedia.org/wiki?curid=397886" title="โรงเรียนอนุสรณ์ศุภมาศ">โรงเรียนอนุสรณ์ศุภมาศประวัติ ประวัติ. โรงเรียนอนุสรณ์ศุภมาศ สังกัดสำนักงานคณะกรรมการส่งเสริมการศึกษาเอกชน (สช.) ใบอนุญาตจัดตั้งเมื่อวันที่ 1 เมษายน 2535 ตั้งอยู่เลขที่ 49/175 ซอยวัดทองธรรมิการาม หมู่ 7 ถนนเศรษฐกิจ 1 ตำบลท่าทราย อำเภอเมืองสมุทรสาคร จังหวัดสมุทรสาคร บนพื้นที่ประมาณ 4 ไร่ 2 งาน และเปิดทำการเรียนการสอนวันแรกเมื่อวันที่ 2 พฤษภาคม พ.ศ. 2535 โดย นายจำลอง วัจนะรัตน์ (อดีตผู้อำนวยการวิทยาลัยสารพัดช่างสี่พระยา กรมอาชีวศึกษา ปี พ.ศ. 2530- 2535) ได้ปลดเกษียญตัวเองออกมาก่อตั้งสถานศึกษาเพื่อให้เด็กๆในชุมชนได้มีโอกาสทางการศึกษา และเพื่อเป็นการรำลึกสมัยรับราชการที่กรมอาชีวศึกษา ต้องการให้อักษรย่อของโรงเรียนเป็น อ.ศ. จึงใช้ชื่อว่า โรงเรียนอนุบาลศุภมาศ (อ.ศ.) เปิดสอนนักเรียนชาย-หญิงตั้งแต่ระดับชั้นปฐมวัย โดยมีนักเรียนขณะนั้นเพียง 15 คน จนกระทั่งได้ขยับขยายพื้นที่รอบๆโรงเรียน และเปิดสอนระดับชั้นประถมศึกษา ดังนี้ ปีพ.ศ. 2537 เปิดการสอนระดับชั้นประถมศึกษาปีที่ 1 ปีพ.ศ. 2538 เปิดการสอนระดับชั้นประถมศึกษาปีที่ 2 ปีพ.ศ. 2539 เปิดการสอนระดับชั้นประถมศึกษาปีที่ 3 ปีพ.ศ. 2540 เปิดการสอนระดับชั้นประถมศึกษาปีที่ 4 ปีพ.ศ. 2541 เปิดการสอนระดับชั้นประถมศึกษาปีที่ 5 ปีพ.ศ. 2542 เปิดการสอนระดับชั้นประถมศึกษาปีที่ 6 3 ก.พ. 2548 เปลี่ยนชื่อจากโรงเรียนอนุบาลศุภมาศ เป็น โรงเรียนอนุสรณ์ศุภมาศ เปิดสอนในระดับมัธยมศึกษาตอนต้น ปัจจุบันโรงเรียนอนุสรณ์ศุภมาศเปิดทำการเรียนการสอนนักเรียนตั้งแต่อายุ 2ปีครึ่ง ถึง 15 ปี โดยมีนายศุภชัย วัจนะรัตน์ ดำรงตำแหน่งผู้รับใบอนุญาตโรงเรียนอนุสรณ์ศุภมาศและผู้ก่อตั้งค่ายลูกเสืออนุสรณ์ศุภมาศ ราชบุรี นายพีรพงษ์ วัจนะรัตน์ ดำรงตำแหน่งผู้จัดการ นางสาววรัทยา มีสิทธิ์ดำรงตำแหน่งผู้อำนวการ นายนพดล บุญนันท์ดำรงตำแหน่งรองผู้อำนวยการ มีนักเรียนทั้งหมดจำนวน 1,166 คน (ยอด 10 มิถุนายน 2560) ครูชาวไทย 49 คน ครูชาวต่างประเทศ 3 คน สอนด้วยระบบ 3 ภาษา ( ไทย อังกฤษ จีน)คุณลักษณะของโรงเรียนคุณลักษณะของโรงเรียน. - อักษรย่อ : อ.ศ. (AS) - คำขวัญของโรงเรียน : เรียนดี มีวินัย ใฝ่คุณธรรม - คำขวัญประจำจังหวัดสมุทรสาคร : เมืองประมง ดงโรงงาน ลานเกษตร เขตประวัติศาสตร์ - สิ่งที่ศักดิ์สิทธิ์ที่เคารพของโรงเรียน : พระภูมิเจ้าที่ ศาลตา-ยาย พระพุทธรูป - ปรัชญาโรงเรียน : มีคุณธรรม นำความรู้ สู่ความสุข - วิสัยทัศน์ : ภายในปี พ.ศ. 2562 โรงเรียนอนุสรณ์ศุภมาศ นักเรียนอ่านออกเขียนได้ สื่อภาษาถูกต้อง มีทักษะด้านกีฬา ศิลปะ ดนตรี นาฏศิลป์ อนุรักษ์ประเพณีวัฒนธรรมที่ดี และมีทักษะการใช้เทคโนโลยี - อัตลักษณ์ : ไหว้สวย ยิ้มสดใส จิตใจงาม - เอกลักษณ์ : วิชาการก้าวหน้า พัฒนาคุณธรรม นำเทคโนโลยี - สีประจำโรงเรียน : ชมพู-ม่วง - คติประจำใจครู : จงสู้อดทน เพื่อเยาวชนของชาติ - ต้นไม้ประจำโรงเรียน : ต้นไทรวิสัยทัศน์ วิสัยทัศน์. ภายในปี พ.ศ. 2562 โรงเรียนอนุสรณ์ศุภมาศ นักเรียนอ่านออกเขียนได้ สื่อภาษาถูกต้อง มีทักษะด้านกีฬา ศิลปะ ดนตรี นาฏศิลป์ อนุรักษ์ประเพณีวัฒนธรรมที่ดี และมีทักษะการใช้เทคโนโลยีพันธกิจพันธกิจ. 1. ส่งเสริมให้นักเรียนมีทักษะการอ่านออกเขียนได้เหมาะสมกับวัย 2. ส่งเสริมพัฒนาครูและบุคลากรให้มีการพัฒนาตนเองอย่างต่อเนื่อง มีความเชี่ยวชาญเฉพาะด้าน 3. จัดการเรียนการสอนเน้นผู้เรียนเป็นสำคัญ มีความรู้ทางวิชาการ มีสุขภาพกายและใจที่ดี 4. ส่งเสริมการจัดกิจกรรมให้ผู้เรียนมีทักษะการใช้ภาษา มีสุนทรียภาพ ทางด้านดนตรี กีฬา ศิลปะ นาฏศิลป์ 5. พัฒนาศักยภาพผู้เรียนให้มีคุณธรรม จริยธรรม มีวินัย มีความประพฤติที่เหมาะสม รักวัฒนธรรมไทย ดำเนินชีวิตในสังคมได้อย่างมีความสุข 6. ส่งเสริมการพัฒนาอาคารและสถานที่ การใช้นวัตกรรม เทคโนโลยีและแหล่งเรียนรู้ภายในและภายนอกให้มีบรรยากาศที่เอื้อต่อการเรียนรู้เป้าหมายเป้าหมาย. 1. ผู้เรียนสามารถอ่านออกเขียนได้ตามช่วงวัยวุฒิ 2. ครูและบุคลากรมีพัฒนาตนเองในด้านที่ตนเองถนัดอย่างมีประสิทธิภาพ 3. ครูและบุคลากรสามารถจัดกิจกรรมการเรียนการสอนโดยเน้นให้ผู้เรียนได้เรียนรู้ตามศักยภาพ 4. ผู้เรียนมีพัฒนาการพัฒนาด้านสุขภาพ ร่างกาย จิตใจ และมีวินัยในตนเอง 5. ผู้เรียนศักยภาพทางวิชาการและเชี่ยวชาญด้านเทคโนโลยี ดนตรี ศิลปะ และกีฬา 6. ผู้เรียนทุกคนได้เรียนรู้ประเพณี วัฒนธรรมไทยและภูมิปัญญาท้องถิ่น 7. โรงเรียนเป็นองค์กรแห่งการเรียนรู้ของชุมชน บรรยากาศเอื้อเฟื้อแก่การเรียนรู้แก่ผู้เรียน 8. โรงเรียนมีระบบประกันการจัดการศึกษาตามมาตรฐานมีหลักธรรมาภิบาล สามารถตรวจสอบได้กลยุทธ์ กลยุทธ์. กลยุทธ์ที่ 1    ปลูกฝังให้นักเรียนมีนิสัยรักการอ่าน กลยุทธ์ที่ 2     ส่งเสริมให้ครู-บุคลากรมีการฝึกอบรมตามวิชาชีพ พัฒนาตนเองตามสายงาน กลยุทธ์ที่ 3     ส่งเสริมและพัฒนาให้ ครูมีการจัดประสบการณ์ และการจัดการเรียนรู้ที่เน้น ผู้เรียนเป็นสําคัญ กลยุทธ์ที่ 4     ส่งเสริมให้ผู้เรียนให้มีสุขภาพพลานามัยที่สมบูรณ์แข็งแรง ป้องกันตนเองจากโรคติดต่อ สารเสพติด สิ่งมอมเมา กลยุทธ์ที่ 5     ส่งเสริมพัฒนาผู้เรียนมีผลสัมฤทธิ์ทางการเรียนเป็นไปตามเป้าหมาย กลยุทธ์ที่ 6    ส่งเสริมพัฒนาทักษะผู้เรียนทางด้านกีฬา ศิลปะ ดนตรี นาฏศิลป์และเทคโนโลยี กลยุทธ์ที่ 7    ส่งเสริมผู้เรียนให้มีคุณธรรม จริยธรรม รู้หลักประชาธิปไตย มีจิตสำนึกในความเป็นไทย กลยุทธ์ที่ 8    ส่งเสริมการมีส่วนร่วม ของทุกฝ่ายที่เกี่ยวข้องในการจัดการบริหารอาคาร สถานที่ สภาพแวดล้อม สิ่งอำนวยความสะดวก และการบริการที่ส่งเสริมการเรียนรู้ กลยุทธ์ที่ 9     ส่งเสริมการประชาสัมพันธ์ สานสัมพันธ์ชุมชน กลยุทธ์ที่ 10   โรงเรียนมีระบบการบริหารจัดการเป็นระบบ มีโครงสร้างชัดเจน คล่องตัว มีประสิทธิภาพ และโปร่งใส อาคารเรียน อาคารเรียน. อาคาร 1 ประกอบด้วยห้องเรียนนักเรียนระดับชั้นอนุบาล จำนวน 8 ห้องเรียน  อาคาร 2 ประกอบด้วยห้องเรียนนักเรียนระดับชั้น อนุบาลปีที่ 3 – ประถมศึกษาปีที่ 3 จำนวน 12 ห้องเรียน ห้องพักครูจำนวน 2 ห้อง อาคาร 3 ประกอบด้วยห้องเรียนนักเรียนระดับชั้น ประถมศึกษาปีที่ 4 – 6 จำนวน 10 ห้องเรียน ห้องพักครู จำนวน 2 ห้อง ห้องคอมพิวเตอร์ 2 ห้อง ห้องปฏิบัติการทางภาษา 1 ห้อง ห้องวิทยาศาสตร์ 1 ห้อง ห้องพระพุทธศาสนา 2 ห้อง ห้องนาฏศิลป์ 1 ห้อง ห้องประชุม 1 ห้อง ห้องเก็บของ 1 ห้อง อาคาร 4 เป็นโรงอาหารสำหรับครู-นักเรียน และหอประชุมใหญ่  อาคาร 5 ประกอบด้วยห้องเรียนนักเรียนมัธยมศึกษาปีที่ 1-3 จำนวน 6 ห้องเรียน ห้องพักครู 1 ห้อง ห้องภาษาต่างประเทศ 1 ห้อง ห้องภาษาจีน 1 ห้อง ห้องธุรการ 1 ห้อง ห้องคอมพิวเตอร์ 1 ห้องเรียน  อาคารประกอบการ ประกอบด้วยห้องสมุด 1 ห้อง ห้องคหกรรม 1 ห้อง ห้องดนตรี 1 ห้อง ห้องวิชาการ 1 ห้อง</doc>
