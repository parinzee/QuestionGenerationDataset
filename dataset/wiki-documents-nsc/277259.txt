<doc id="277259" url="https://th.wikipedia.org/wiki?curid=277259" title="ตำบลศาลากลาง">ตำบลศาลากลาง ตำบลศาลากลาง เป็นตำบลหนึ่งของอำเภอบางกรวย จังหวัดนนทบุรี พื้นที่ของตำบลนี้มีอาณาเขตติดต่อกับกรุงเทพมหานคร แต่ยังคงอนุรักษ์ความเป็นท้องถิ่นอย่างเห็นได้ชัดประวัติ ประวัติ. ได้มีผู้เล่าสืบต่อกันมาว่า แต่ก่อนบริเวณนี้ไม่มีผู้คนอาศัยมากนัก มีแต่ที่นาและลำคลองสายต่าง ๆ ผ่าน การเดินทางใช้เรือเป็นหลัก ระยะเวลาเดินทางก็นานมาก ผู้ที่เดินทางผ่านบริเวณนี้เป็นประจำจึงช่วยกันสร้างศาลาสำหรับพักเหนื่อยระหว่างการเดินทางซึ่งอยู่ตรงกลางพื้นที่นี้ เมื่อชุมชนขยายจำนวนมากขึ้นจนตั้งเป็นตำบลได้ ก็เรียกตำบลที่ตั้งขึ้นมาใหม่นี้ว่า ตำบลศาลากลาง ปัจจุบันองค์กรปกครองส่วนท้องถิ่นที่ดูแลตำบลศาลากลางเต็มพื้นที่นั้นมีฐานะเป็น เทศบาลตำบลศาลากลาง โดยได้รับการยกฐานะจากองค์การบริหารส่วนตำบลศาลากลางมาตั้งแต่ปี พ.ศ. 2551ที่ตั้งและอาณาเขต ที่ตั้งและอาณาเขต. ตำบลศาลากลางตั้งอยู่ทางทิศตะวันตกสุดของอำเภอบางกรวย ห่างจากที่ว่าการอำเภอบางกรวยประมาณ 24 กิโลเมตร มีเนื้อที่ประมาณ 14.78 ตารางกิโลเมตรหรือประมาณ 9,240 ไร่ มีอาณาเขตติดต่อกับตำบลข้างเคียงดังต่อไปนี้- ทิศเหนือ ติดต่อกับตำบลบางใหญ่ (เขตองค์การบริหารส่วนตำบลบางใหญ่ อำเภอบางใหญ่) และตำบลบางม่วง (เขตเทศบาลตำบลบ้านบางม่วง อำเภอบางใหญ่) มีคลองขุดใหม่ คลองจีนบ่าย แนวแบ่งเขตการปกครองระหว่างตำบลศาลากลางกับตำบลบางใหญ่และตำบลบางม่วง และถนนบางม่วง-บางคูลัดเป็นเส้นแบ่งเขต - ทิศตะวันออก ติดต่อกับตำบลปลายบาง (เขตเทศบาลตำบลปลายบาง) มีแนวแบ่งเขตการปกครองระหว่างตำบลศาลากลางกับตำบลปลายบางและคลองยายส่อนเป็นเส้นแบ่งเขต - ทิศใต้ ติดต่อกับแขวงศาลาธรรมสพน์ (เขตทวีวัฒนา กรุงเทพมหานคร) มีแนวกึ่งกลางคลองมหาสวัสดิ์เป็นเส้นแบ่งเขต - ทิศตะวันตก ติดต่อกับตำบลศาลายา (เขตเทศบาลตำบลศาลายาและองค์การบริหารส่วนตำบลศาลายา อำเภอพุทธมณฑล จังหวัดนครปฐม) มีแนวกึ่งกลางคลองนราภิรมย์เป็นเส้นแบ่งเขตภูมิประเทศ ภูมิประเทศ. ลักษณะภูมิประเทศของเทศบาลตำบลศาลากลางส่วนใหญ่เป็นที่ราบลุ่มอ่างกระทะ พื้นที่ทำการเกษตร ปลูกผัก ผลไม้ นาข้าวเขตการปกครอง เขตการปกครอง. ตำบลศาลากลางมีเขตการปกครองย่อยทั้งหมดจำนวน 6 หมู่บ้าน ได้แก่- หมู่ที่ 1 บ้านคลองบางนา - หมู่ที่ 2 บ้านประตูน้ำฉิมพลี - หมู่ที่ 3 บ้านศาลากลาง (บ้านคลองขุดมหาสวัสดิ์) - หมู่ที่ 4 บ้านคลองขุดมหาสวัสดิ์ - หมู่ที่ 5 บ้านเจริญสุข - หมู่ที่ 6 บ้านนราภิรมย์ประชากร ประชากร. เมื่อสิ้นเดือนธันวาคม พ.ศ. 2559 ในเขตตำบลศาลากลางมีประชากรทั้งสิ้น 14,548 คน แยกเป็นชาย 6,805 คน หญิง 7,743 คน มีความหนาแน่นประชากรเฉลี่ย 984.30 คนต่อตารางกิโลเมตรมวลชนจัดตั้งมวลชนจัดตั้ง. - ลูกเสือชาวบ้าน 1 รุ่น 50 คน - ลูกเสือชาวบ้านเฉลิมพระเกียรติ 2 รุ่น 100 คน - อาสาสมัครต้านยาเสพติด 1 รุ่น (2542) 200 คนหมู่บ้านปลอดยาเสพติดหมู่บ้านปลอดยาเสพติด. - หมู่ที่ 2 บ้านประตูน้ำฉิมพลี (2542)เศรษฐกิจเศรษฐกิจ. - อาชีพโดยทั่วไปเป็นชาวสวน บางส่วนรับราชการ รัฐวิสาหกิจ และเป็นพนักงานบริษัท รายได้เฉลี่ย 35,000 บาทต่อปี - เกษตรกรมีที่ดินเป็นกรรมสิทธิ์เป็นของตนเองร้อยละ 68 ร้อยละ 32 ของหมู่ที่ 6 เป็นที่เช่า ประชากรส่วนใหญ่ประกอบอาชีพเกษตรกรรม - เกษตรกรส่วนใหญ่ทำสวนผักและไม้ดอกไม้ประดับในหมู่ที่ 1-5 และทำนาบัวในหมู่ที่ 6 - หน่วยธุรกิจในเขตเทศบาลตำบลศาลากลาง มีสถานีบริการน้ำมันขนาดเล็ก 3 แห่ง และโรงงาน 2 แห่งสังคม สังคม. ประชากรส่วนใหญ่สามารถอ่านออกเขียนได้ จบการศึกษาภาคบังคับ ร้อยละ 62 และกำลังศึกษาต่อในระดับต่าง ๆ อีกร้อยละ 23สถานศึกษาสถานศึกษา. - โรงเรียนประถมศึกษา 2 แห่ง- โรงเรียนวัดใหม่ผดุงเขต หมู่ที่ 3 - โรงเรียนนุ่มประสงค์วิทยา หมู่ที่ 6 - ศูนย์การเรียนชุมชนเฉลิมพระเกียรติ 1 แห่ง - ที่อ่านหนังสือพิมพ์ประจำหมู่บ้าน 2 แห่ง - ศูนย์พัฒนาเด็กเล็ก 2 แห่ง - ศูนย์พัฒนาเด็กเล็กโรงเรียนวัดใหม่ผดุงเขต หมู่ที่ 3 - ศูนย์พัฒนาเด็กเล็กโรงเรียนนุ่มประสงค์วิทยา หมู่ที่ 6ศาสนา ศาสนา. มีวัด 2 แห่ง ได้แก่ วัดใหม่ผดุงเขต หมู่ที่ 3 วัดป่ามณีกาญจณ์ หมู่ที่ 3 นอกจากนี้ยังมีวัดจีน (ศาลเจ้า) อีก 1 แห่งสาธารณสุข สาธารณสุข. สถานีอนามัย 1 แห่ง ได้แก่ สถานีอนามัยตำบลศาลากลางคมนาคมคมนาคม. - เส้นทางคอนกรีตเสริมเหล็ก 6 สาย - เส้นทางลาดยาง 3 สาย - ถนนลูกรัง 9 สาย - ถนนดิน 3 สายโทรคมนาคม โทรคมนาคม. โทรศัพท์เข้าถึงทั้ง 6 หมู่บ้านไฟฟ้า ไฟฟ้า. ไฟฟ้าเข้าถึงทั้ง 6 หมู่บ้านแหล่งน้ำแหล่งน้ำธรรมชาติ แหล่งน้ำ. แหล่งน้ำธรรมชาติ. มีคลองทั้งหมด 8 สาย- คลองมหาสวัสดิ์ - คลองปลายบาง - คลองบางนา - คลองยายส่อน - คลองผู้ใหญ่ฮง - คลองพระยาสงคราม - คลองหลังวัดใหม่ผดุงเขต - คลองจีนบ่ายแหล่งน้ำที่สร้างขึ้น แหล่งน้ำที่สร้างขึ้น. บ่อน้ำประปาและบ่อน้ำบาดาลรวม 8 แห่ง</doc>
