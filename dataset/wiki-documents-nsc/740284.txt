<doc id="740284" url="https://th.wikipedia.org/wiki?curid=740284" title="การเป็นพิษจากออกซิเจน">การเป็นพิษจากออกซิเจน การเป็นพิษจากออกซิเจนเป็นผลอันตรายต่อร่างกายที่เกิดจากการหายใจเอาโมเลกุลออกซิเจนที่มีความดันย่อยสูงกว่าปกติเข้าไป แต่เดิมเคยเรียกว่าผลกระทบของพอล เบิร์ต () ในกรณีมีผลต่อระบบประสาทกลาง และผลกระทบของลอร์เรน สมิธ () ในกรณีมีผลกระทบต่อปอด ตามชื่อของนักวิจัยที่ค้นพบและอธิบายภาวะเหล่านี้ไว้ในช่วงปลายคริสต์ศตวรรษที่ 19 กรณีเป็นพิษร้ายแรงอาจทำให้เซลล์เสียหายและผู้ป่วยเสียชีวิตได้ โดยผลที่เกิดมักเกิดกับระบบประสาทกลาง ปอด และตา ผู้ที่ต้องระวังภาวะนี้ได้แก่ นักดำน้ำ ผู้ที่ต้องใช้ออกซิเจนความเข้มข้นสูง (โดยเฉพาะทารกเกิดก่อนกำหนด) และผู้ที่รับการรักษาด้วยออกซิเจนความดันสูง เป็นต้น</doc>
