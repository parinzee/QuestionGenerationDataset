<doc id="899606" url="https://th.wikipedia.org/wiki?curid=899606" title="เรื่องอื้อฉาวฟุตบอลไทย พ.ศ. 2560">เรื่องอื้อฉาวฟุตบอลไทย พ.ศ. 2560 เรื่องอื้อฉาวฟุตบอลไทย พ.ศ. 2560 เป็นข่าวอื้อฉาวที่เกิดขึ้นในการแข่งขันไทยลีก และไทยลีก 2 เรื่องราวทั้งหมดถูกตรวจสอบโดยสมาคมกีฬาฟุตบอลแห่งประเทศไทย และสำนักงานตำรวจแห่งชาติ โดยนักเตะผู้กระทำผิดได้มีส่วนเกี่ยวข้อง และสมรู้ร่วมคิดกับนายทุนในการทุจริตผลการแข่งขัน ซึ่งมีความผิดตาม พระราชบัญญัติส่งเสริมกีฬาอาชีพ พ.ศ. 2560เบื้องหลัง เบื้องหลัง. นับตั้งแต่ปี พ.ศ. 2557 เป็นต้นมา ทาง สปอร์ตเรดาห์ หน่วยงานที่มีหน้าที่ตรวจสอบการประพฤติมิชอบในวงการกีฬา ได้เปิดเผยข้อมูลกับทาง การกีฬาแห่งประเทศไทย เกี่ยวกับ หรือ ล้มบอล โดยได้ให้ความรู้ในการป้องกันการล้มการแข่งขัน และร่วมมือกับทางหน่วยงานของรัฐ ในการตรวจตรา ส่อดส่องการทุจริต ตั้งแต่ พ.ศ. 2558 โดยทาง สปอร์ตเรดาห์ ได้เปิดเผยข้อมูลเกี่ยวกับ เงินหมุนเวียน การพนัน การแข่งขันฟุตบอล ไทยพรีเมียร์ลีก ว่ามีจำนวนเงินสูงถึง 52 ล้านบาท ต่อ 1 การแข่งขัน โดยใน ประเทศไทย ทาง กกท. ได้มีกฎหมายที่บังคับใช้กับผู้กระทำผิดในกรณีนี้ไว้แล้ว โดยออกเป็น พระราชบัญญัติ คือ พระราชบัญญัติส่งเสริมกีฬาอาชีพ พ.ศ. ๒๕๕๖ โดยเริ่มมีผลบังคับใชัตั้งแต่ 19 พฤศจิกายน พ.ศ. 2556ลำดับเหตุการณ์กันยายน 2560 ลำดับเหตุการณ์. กันยายน 2560. สมาคมกีฬาฟุตบอลแห่งประเทศไทย ในพระบรมราชูปถัมภ์ ได้ร่วมมือกับทาง สปอร์ตเรดาห์ และ สมาพันธ์ฟุตบอลเอเชีย ในการตรวจสอบพิรุธ เกี่ยวกับผลการแข่งขันฟุตบอลต่างๆ ทุกระดับของไทย โดย เบนจามิน ตัน ผู้อำนวยการฝ่ายคลับ ไลเซนซิ่ง ของ ไทยลีก ได้เปิดเผยว่าจะมีการตรวจสอบอย่างเข้มงวด เนื่องจาก อยู่ในช่วงท้ายฤดูกาลของการแข่งขันตุลาคม 2560 ตุลาคม 2560. สปอร์ตเรดาห์ ได้มีบันทึกรายงานฉบับหนึ่งที่มีรายซื่อนักฟุตบอลระดับ ไทยลีก มีส่วนเกี่ยวกับกระบวนการล้มผลการแข่งขัน โดยได้สังเกตพฤติกรรมจากการแข่งขันในสนามและเทปบันทึกภาพการแข่งขัน และจังหวะที่ไม่ชอบมาพากล เพื่อทำการตรวจสอบ โดยจะได้ส่งเรื่องไปยังทางสมาคมฯ เพื่อกระทำการลงโทษต่อไป เพื่อให้ทันก่อน การแข่งขันฟุตบอลในฤดูกาลถัดไปพฤศจิกายน 256021 พฤศจิกายน พฤศจิกายน 2560. 21 พฤศจิกายน. ในวันที่ 21 พฤศจิกายน พ.ศ. 2560 ได้มีการแถลงข่าวชี้แจงเกี่ยวกับการจับกุมขบวนการล้มบอล โดยทาง พล.ต.อ.สมยศ พุ่มพันธุ์ม่วง นายกสมาคมฯ และ พล.ต.อ.จักรทิพย์ ชัยจินดา ผู้บัญชาการตำรวจแห่งชาติ เป็นผู้แถลง โดย พล.ต.อ.จักรทิพย์ กล่าวว่า คดีนี้เจ้าหน้าที่ตำรวจสอบสวนกลาง ร่วมกันสืบสวนการทุจริตในวงการฟุตบอลไทยมาเป็นเวลานานพอสมควร ทำให้ทราบว่ามีขบวนการล้มบอลอยู่จริง และสามารถจับกุมผู้เกี่ยวข้องไว้ได้เบื้องต้น ทั้งหมด 12 คน และยังมีการเปิดเผยว่ามี บุคคลในสภากรรมการของสมาคมฯ ชุดเก่า ร่วมมีส่วนรู้เห็นด้วย ขณะที่ พล.ต.อ.สมยศ กล่าวว่า มีผู้บริหารของสมาคมฯ ในอดีตใช้อำนาจหน้าที่ข่มขู่ ผู้ตัดสินฟุตบอลที่ไม่ทำตามคำสั่งตามหน้าที่ ตามที่ตนเองต้องการ โดยจะไม่ได้สิทธิ์การเข้าร่วมอบรมผู้ตัดสินในระดับนานาชาติ และรวมไปถึงการไม่ได้รับความเป็นธรรมจากการไม่ได้รับเงินค่าปฏิบัติหน้าที่อีกด้วย ทำให้มีผู้ตัดสินบางส่วนตัดสินใจเข้าร่วม ขบวนการล้มการแข่งขัน โดยมีวิธีการแตกต่างกัน เช่น การให้ ใบเหลือง-ใบแดง แก่ผู้เล่นโดยความผิดอาจจะไม่ได้ร้ายแรงนัก หรือ การให้ จุดโทษ ในบางจังหวะการเล่นแบบกังขา เป็นต้นผู้กระทำความผิด ผู้กระทำความผิด. รายชื่อผู้กระทำความผิดชุดแรกที่มีการเปิดเผยและจับกุมแล้ว มีทั้งหมด 12 คน ดังนี้:นักฟุตบอลนักฟุตบอล. - สุทธิพงษ์ เหลาพร - นักฟุตบอลกองกลาง สโมสรฟุตบอลราชนาวี - สุวิทยา นำสินหลาก - นักฟุตบอลกองหลัง สโมสรฟุตบอลราชนาวี - เสกสันต์ ชาวทองหลาง - นักฟุตบอลกองหลัง สโมสรฟุตบอลราชนาวี - ณรงค์ วงษ์ทองคำ - นักฟุตบอลผู้รักษาประตู สโมสรฟุตบอลราชนาวี - วีระ เกิดพุดซา - นักฟุตบอลผู้รักษาประตู สโมสรฟุตบอลจังหวัดนครราชสีมาผู้ตัดสินผู้ตัดสิน. - ภูมิรินทร์ คำรื่น - ผู้ตัดสินฟุตบอลระดับ ฟีฟ่า - ธีรจิตร สิทธิศุข - ผู้ช่วยผู้ตัดสินฟุตบอลผู้บริหารสโมสรผู้บริหารสโมสร. - เชิดศักดิ์ บุญชู - ผู้อำนวยการ สโมสรฟุตบอลศรีสะเกษนายทุนนายทุน. - วัลลภ สมาน - กิตติภูมิ ปาภูงา - มานิตย์ หรือ เศษฐปสิทธิ์ โกมลวัฒนะ - ภาคภูมิ พันธ์นิกุลแผนผังแสดงความเกี่ยวข้องของคดีปฏิกิริยาปฏิกิริยา. - สมาคมกีฬาฟุตบอลฯ : หลังจากที่มีการเปิดเผยผู้กระทำความผิด ทางสมาคมกีฬาฟุตบอลไทยฯ ได้มีบทลงโทษเบื้องต้น คือ ให้ผู้ที่มีส่วนเกี่ยวข้อง ห้ามยุ่งเกี่ยวกับฟุตบอลโดยจนกว่าการพิจารณาคดีจะเสร็จสี้นปฏิกิริยาของสโมสรปฏิกิริยาของสโมสร. - ราชนาวี : ทางด้านสโมสรราชนาวี ซึ่งมีนักฟุตบอลที่เกี่ยวข้องมากที่สุดถึง 4 คน และ 3 ใน 4 เป็นข้าราชการทหารเรือ ทำให้ พล.ร.อ. รังสฤษดิ์ สัตยานุกูล ผู้บัญชาการกองเรือยุทธการ ในฐานะ ประธานสโมสรราชนาวี ได้สั่งตั้งคณะกรรมการสอบสวนเพื่อหาข้อเท็จจริง และหากพบว่ามีการกระทำความผิดจริง โดยเฉพาะ 3 นักฟุตบอลที่รับราชการทหารด้วยนั้น จะต้องถูกลงโทษสถานหนัก คือให้ออกราชการ ฐานทำผิดวินัยทหาร และสร้างความเสื่อมเสียแก่เหล่าทัพ ทางด้าน สมชาย ชวยบุญชุม อดีตผู้ฝึกสอนของทีม ได้ให้สัมภาษณ์กับทาง ไทยรัฐทีวี ว่าตนในฐานะผู้ฝึกสอนของทีม ไม่ได้ทราบมาก่อนว่าผู้เล่นในทีมมีส่วนในการกระทำล้มบอล โดยมองว่าเป็นเรื่องความผิดพลาดส่วนบุคคล จนเจ้าหน้าที่มาควบคุมตัวถึงสนามฟุตบอล จึงได้ทราบ- นครราชสีมา มาสด้า : โดยหลังจากการแถลงข่าวที่ สตช. ในวันเดียวกัน ผุ้บริหารของสโมสรฯ นำโดย เทวัญ ลิปตพัลลภ ได้จัดแถลงข่าวชี้แจง โดยสืบเนื่องจากที่มีนักฟุตบอลของสโมสรฯ มีความเกี่ยวข้องนั้น สโมสรยืนยันว่าทางไม่ได้มีส่วนเกี่ยวข้องกับกรณีดังกล่าวแต่อย่างใด เนื่องจากทางสโมสรมีข้อระเบียบชัดเจนเกี่ยวกับการห้ามเข้าไปยุ่งเกี่ยวกับการพนันหรือการล้มบอล ส่วนเรื่องของตัวนักฟุตบอลนั้น ทางสโมสรฯ ได้ชี้แจงว่า ทางสโมสรเพิ่งจะได้ทำการเซ็นสัญญาร่วมทีมเมื่อช่วง 6 เดือนก่อนหน้านี้ กระทั่งมีการตั้งข้อสังเกตเกี่ยวกับผลการแข่งขันของทีม เนื่องจากผลการแข่งขันมักจะออกมาทางเสมอหรือไม่ก็แพ้ และมักจะเสียประตูในช่วง 5 นาทีสุดท้ายก่อนหมดการแข่งขันเสมอ และเป็นเช่นนี้มาประมาณ 3-4 แมตช์ โดยหลังจากนี้จะให้ฝ่ายกฎหมายทำการยกเลิกสัญญาที่เหลือ และพิจารณาเอาผิดกับนักฟุตบอลทั้งทางคดีแพ่งและคดีอาญาอย่างถึงที่สุด - ศรีสะเกษ : หลังจากที่ทางผู้บริหารของทีมมีส่วนรู้เห็น ทางสโมสรฯ ก็ได้จัดงานแถลงข่าว โดย ธเนศ เครือรัตน์ ประธานสโมสร ได้เปิดเผยว่า ผู้บริหารสโมสรที่กระทำความผิด ได้ซัดทอดไปถึงนักฟุตบอลของทีม โดยมีนักฟุตบอลทั้ง 4 คน โดยมี 2 คนเป็นชาวศรีสะเกษ ส่วนอีก 2 คน คนหนึ่งเป็นผู้รักษาประตูประตูที่เพิ่งลงเป็นนัดแรก แต่เสียประตูเยอะ ส่วนอีกคนต่างจังหวัด อยู่ภาคใต้ โดยเป็นแค่ข้อสันนิษฐานส่วนบุคคลปฏิกิริยาของคนในวงการฟุตบอลปฏิกิริยาของคนในวงการฟุตบอล. - อรรณพ สิงห์โตทอง รองประธาน สโมสรฟุตบอลชลบุรี ได้สนับสนุนการกระทำของสมาคมฯ โดยเห็นด้วยการดำเนินคดีผู้ที่มีส่วนเกี่ยวข้องในการกระทำครั้งนี้ - ขณะเดียวกัน นรินท์พงศ์ จินาภักดิ์ อดีตฝ่ายกฎหมายสมาคมฟุตบอลฯ ได้ออกมาแสดงความไม่เห็นด้วยในการแถลงข่าวของสมาคมฟุตบอลฯ ในเรื่องล้มบอล โดยให้เหตุผลว่า ผู้กระทำผิดยังต้องผ่านกระบวนการสอบสวน และกระบวนการทางศาลต่างๆก็ยังไม่เกิดขึ้น และอาจจะมีโอกาสที่ ผู้กระทำความผิดสามารถกลับมาสู้คดีได้ ทั้งนี้ เขายังให้ข้อมูลเพิ่มเติมว่า เหตุการณ์ล้มการแข่งขันนั้นมีมาก่อนหน้านี้แล้ว แต่ไม่สามารถเข้าไปจัดการอย่างทั่วถึงได้ ด้วยเหตุเพราะ พ.ร.บ.กีฬาอาชีพ ยังไม่บังคับใช้ แต่มีความคิดที่จะส่งเรื่องการกระทำผิดให้กับทาง กรมสอบสวนคดีพิเศษ พิจารณาปฏิกิริยาจากต่างประเทศปฏิกิริยาจากต่างประเทศ. - เอเอฟซี : ทางเอเอฟซี โดย ประธาน สมาพันธ์ฟุตบอลเอเชีย ได้ส่งสารแสดงความชื่นชมที่มีต่อ นายกสมาคมกีฬาฟุตบอลแห่งประเทศไทยฯ ที่ออกมาเคลื่อนไหวปราบปรามการกำหนดผลการแข่งขันอย่างจริงจัง</doc>
