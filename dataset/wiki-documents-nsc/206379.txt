<doc id="206379" url="https://th.wikipedia.org/wiki?curid=206379" title="5535 แอนน์แฟรงก์">5535 แอนน์แฟรงก์ 5535 แอนน์แฟรงก์ () เป็นดาวเคราะห์น้อยที่อยู่ในแถบดาวเคราะห์น้อยหลักด้านใน เป็นสมาชิกดวงหนึ่งในตระกูลดาวเคราะห์น้อยออกัสตา ค้นพบโดยคาร์ล ไรน์มุท (Karl Reinmuth) เมื่อปี ค.ศ. 1942 ตั้งชื่อตามอันเนอ ฟรังค์ เด็กหญิงชาวเยอรมัน/ดัตช์เชื้อสายยิว เจ้าของบันทึกผู้โด่งดังซึ่งเสียชีวิตในค่ายกักกันระหว่างสงครามโลกครั้งที่สอง ชื่อของดาวเคราะห์น้อยนี้เพิ่งตั้งขึ้นในปี ค.ศ. 1995 วันที่ 2 พฤศจิกายน ค.ศ. 2002 ยานสำรวจอวกาศสตาร์ดัสต์ได้เดินทางผ่านดาวเคราะห์น้อยนี้ที่ระยะห่าง 3,079 กิโลเมตร และได้ถ่ายภาพของดาวเคราะห์น้อยไว้ จากภาพแสดงให้เห็นขนาดของดาวเคราะห์น้อยที่ 6.6 × 5.0 × 3.4 กิโลเมตร ซึ่งใหญ่เป็น 2 เท่าจากที่เคยคาดกันมาก่อน และมีรูปร่างบิดเบี้ยวเต็มไปด้วยแอ่ง ค่าการสะท้อนแสงของแอนน์แฟรงก์คำนวณได้ประมาณ 0.24</doc>
