<doc id="595711" url="https://th.wikipedia.org/wiki?curid=595711" title="Paperman">Paperman Paperman เป็นภาพยนตร์แอนิเมชันขนาดสั้นภาพขาวดำของวอลท์ ดิสนีย์ พิคเจอร์ส กำกับโดยจอห์น คาห์ส ภาพยนตร์เรื่องนี้ได้รับรางวัลออสการ์ สาขาภาพยนตร์แอนิเมชันสั้นยอดเยี่ยม ครั้งที่ 85 และรางวัลแอนนี สาขา Best Animated Short Subject ครั้งที่ 40 Paperman เป็นภาพยนตร์แอนิเมชันขนาดสั้นเรื่องแรกของดิสนีย์ที่ได้รับรางวัลออสการ์ นับตั้งแต่เรื่อง It's Tough to Be a Bird เมื่อปี ค.ศ. 1970เรื่องย่อ เรื่องย่อ. ภาพยนตร์เปิดเรื่องด้วยฉากในนครนิวยอร์ก ทศวรรษที่ 1940 จอร์จ นักการบัญชีหนุ่มกำลังยืนถือเอกสารรอรถไฟอยู่ เขาพบกระดาษลอยมาติดที่แขนแล้วมีหญิงสาวนามว่า เม็ก วิ่งตามมา ต่อมาเอกสารที่จอร์จถืออยู่ถูกลมพัดจนลอยไปติดหน้าเม็ก ทำให้เอกสารมีรอยลิปสติก จอร์จหัวเราะกับสิ่งที่เกิดขึ้นแต่ก่อนที่เขาจะได้คุยกับเม็ก เธอก็ขึ้นรถไฟไปเสียก่อน จอร์จมาทำงานด้วยใจห่อเหี่ยว แต่ต้องประหลาดใจเมื่อพบว่าเม็กทำงานอยู่ที่ตึกตรงข้ามเขา หลังพยายามโบกมือให้เธอเห็นไม่สำเร็จ จอร์จพับเครื่องบินกระดาษและพยายามปาไปหาเธอจนเหลือกระดาษแผ่นสุดท้ายคือใบที่มีรอยลิปสติก ซึ่งถูกลมพัดร่วงลงไปก่อนที่จอร์จจะทันได้ปา เมื่อเห็นเม็กออกจากตึก จอร์จรีบตามเธอไปแต่ไม่ทัน เขาหยิบเครื่องบินกระดาษใบที่มีรอยลิปสติกมาปาทิ้งด้วยความหงุดหงิด เครื่องบินกระดาษลอยไปตกตรอกใกล้ ๆ และถูกลมพัด ทำให้เครื่องบินกระดาษหลายลำที่จอร์จพับไว้หมุนวนไปรอบตัวเขาแล้วพาเขาไปที่สถานีรถไฟ ในขณะเดียวกัน เครื่องบินกระดาษลำที่มีรอยลิปสติกลอยไปตกใกล้ ๆ เม็ก ก่อนจะลอยต่อไปที่สถานีรถไฟโดยมีเม็กวิ่งตาม ทำให้ทั้งสองได้พบกันอีกครั้ง ภาพยนตร์จบลงเมื่อจอร์จและเม็กคุยกันในร้านอาหาร โดยมีเครื่องบินกระดาษที่มีรอยลิปสติกวางอยู่การผลิต การผลิต. แอนิเมชันเรื่องนี้เป็นการ์ตูนเกือบขาวดำทั้งหมด ผลิตด้วยการวาดมือและคอมพิวเตอร์ เคลื่อนไหวทั้งแบบแอนิเมชันดั้งเดิมและคอมพิวเตอร์กราฟิก ใช้เทคนิกคลาสสิคของดิสนีย์ด้วยการวาดลายเส้นแบบ 2D มาผสมกับงานคอมพิวเตอร์กราฟิก 3D</doc>
