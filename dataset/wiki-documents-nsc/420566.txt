<doc id="420566" url="https://th.wikipedia.org/wiki?curid=420566" title="สกุลปลาไบเคอร์">สกุลปลาไบเคอร์ สกุลปลาไบเคอร์ หรือ สกุลปลาบิเชียร์ () เป็นสกุลของปลาน้ำจืดกระดูกแข็งสกุลหนึ่ง ในชื่อสกุลว่า Polypterus อยู่ในวงศ์ปลาไบเคอร์ (Polypteridae) จัดเป็นปลาที่มีวิวัฒนาการเป็นของตัวเอง ต่างจากปลากระดูกแข็งในวงศ์อื่น ๆ มีรูปร่างคลัยกับงูหรือกิ้งก่า ซึ่งเป็นสัตว์เลื้อยคลานมากกว่าจะเป็นปลา มีเกล็ดขนาดใหญ่เห็นได้ชัดเจนเป็นแบบกานอยด์ หรือเกล็ดแบบสาก และสามารถหายใจได้โดยผ่านถุงลมแทนที่จะใช้ซี่กรองเหงือกเหมือนปลาในวงศ์อื่น ๆ มีครีบทุกครีบที่แข็งแรงและเป็นเอกลักษณ์เฉพาะ ซึ่งใช้ในการเคลื่อนที่ใต้น้ำได้เป็นอย่างดี โดยมักจะหากินใต้น้ำ ในเวลากลางคืน กระจายพันธุ์อยู่ทั่วไปในทวีปแอฟริกาทั้งแหล่งน้ำจืด และบริเวณที่เป็นน้ำกร่อย เช่น ปากแม่น้ำ ปลาไบเคอร์ ชนิดที่ใหญ่ที่สุดในโลก คือ ปลาไบเคอร์ยักษ์ (Polypterus endlicheri congicus) ซึ่งเป็นชนิดย่อยของปลาไบเคอร์คองโก (P. endlicheri) ที่เมื่อโตเต็มที่แล้วจะมีขนาดความยาวได้ถึงเกือบ 90 เซนติเมตร ปลาไบเคอร์ทุกชนิดเป็นปลากินเนื้อเป็นอาหาร โดยจะกินอาหารได้แก่ สัตว์น้ำขนาดเล็ก เช่น ปลาต่าง ๆ เป็นอาหาร แต่ไม่ใช่เป็นปลาที่ดุร้ายก้าวร้าว จึงนิยมนำมาเลี้ยงกันเป็นปลาสวยงาม ได้รับความนิยมเป็นอย่างมาก ตัวผู้จะมีครีบก้นที่ยาวแหลมกว่า และมีขนาดลำตัวที่ใหญ่กว่าปลาตัวเมียอย่างเห็นได้ชัด ปลาไบเคอร์ทุกชนิดออกลูกเป็นไข่ โดยในครั้งนึงจะออกประมาณ 300 ฟอง และตัวอ่อนจะออกจากไข่ภายในระยะเวลา 4 วัน นับจากแม่ปลาวางไข่การจำแนก การจำแนก. สามารถจำแนกออกเป็น 2 กลุ่มใหญ่ ๆ คือ กลุ่มที่มีกรามหรือขากรรไกรปากเล็ก และกรามบนยื่นยาวกว่ากรามล่าง หัวมีขนาดเล็ก- Polypterus delhezi - Polypterus mokelembembe - Polypterus ornatipinnis - Polypterus palmas- Polypterus palmas buettikoferi - Polypterus palmas palmas - Polypterus palmas polli - Polypterus retropinnis - Polypterus senegalus- Polypterus senegalus meridionalis - Polypterus senegalus senegalus - Polypterus teugelsi - Polypterus weeksii กลุ่มที่มีกรามหรือขากรรไกรปากใหญ่ และกรามล่างยื่นยาวกว่ากรามบน หัวมีขนาดใหญ่และเป็นรูปสี่เหลี่ยม- Polypterus ansorgii - Polypterus bichir- Polypterus bichir bichir - Polypterus bichir katangae - Polypterus bichir lapradei - Polypterus endlicheri- Polypterus endlicheri congicus - Polypterus endlicheri endlicheri † สูญพันธุ์ไปแล้ว- Polypterus faraou (สูญพันธุ์ไปตั้งแต่ยุคไมโอซีน) โดยคำว่า Polypterus ที่ใช้เป็นชื่อสกุลนั้น มาจากภาษากรีกคำว่า "πολυ" ที่หมายถึง "มาก" และคำว่า "πτερον" ที่หมายถึง ปีก หรือ ครีบ อันหมายถึง "มีครีบมาก" นั่นเอง</doc>
