<doc id="213269" url="https://th.wikipedia.org/wiki?curid=213269" title="เจ้าหญิงฮานาโกะ พระชายาในเจ้าชายมาซาฮิโตะ">เจ้าหญิงฮานาโกะ พระชายาในเจ้าชายมาซาฮิโตะ เจ้าหญิงฮานาโกะ พระชายาในเจ้าชายมาซาฮิโตะ (; 19 กรกฎาคม พ.ศ. 2483) พระนามเดิม ฮานาโกะ สึงารุ () เป็นพระชายาในเจ้าชายมาซาฮิโตะ เจ้าชายฮิตาจิ พระอนุชาในสมเด็จพระจักรพรรดิอะกิฮิโตะพระประวัติครอบครัวและการศึกษา พระประวัติ. ครอบครัวและการศึกษา. เจ้าหญิงฮานาโกะประสูติเมื่อวันที่ 19 กรกฎาคม พ.ศ. 2483 เป็นธิดาคนที่สี่ของเคานต์โยชิตากะ สึงารุ กับฮิซาโกะ (สกุลเดิม โมริ) ซึ่งทั้งสองต่างมีพื้นเพมาจากตระกูลขุนนางเก่าแก่ของญี่ปุ่น โดยโยชิตากะพระชนก เป็นผู้สืบตระกูลสึงารุคนสุดท้ายและเป็นบุตรบุญธรรมของไดเมียวแคว้นสึการุ (ปัจจุบันคือเมืองฮิโรซากิ จังหวัดอาโอโมริ) ซึ่งแท้จริงแล้วพระชนกสืบเชื้อสายมาจากตระกูลโอะวะริอันเป็นสาขาย่อยของตระกูลโทกูกาวะ และเป็นขุนนางชั้นสูงในยุคฟื้นฟูเมจิ ส่วนฮิซะโกะพระชนนี มาจากตระกูลโมริ ซึ่งตระกูลดังกล่าวเคยมีตำแหน่งเป็นไดเมียวปกครองแคว้นโชชูหรืออดีตจังหวัดนะงะโตะ (ปัจจุบันคือจังหวัดยามางูจิ) ด้วยเหตุนี้พระองค์จึงมีพระประยูรญาติจำนวนมากทั้งฝ่ายพระชนกและพระชนนี อาทิ เจ้าหญิงคิกุโกะ พระชายาในเจ้าชายโนะบุฮิโตะเป็นพระญาติชั้นที่สองเมื่อนับจากพระชนก และเป็นญาติชั้นที่สองของทากามาซะ อิเกดะอดีตผู้สืบตระกูลอิเกดะ พระภัสดาของอัตสึโกะ อิเกดะ พระเชษฐภคินี (พี่สะใภ้) เจ้าหญิงฮานาโกะทรงเข้ารับการศึกษาตั้งแต่ระดับปฐมศึกษาจนถึงระดับมัธยมศึกษา ณ โรงเรียนกากูชูอิงอันเป็นโรงเรียนสำหรับลูกหลานชนชั้นเจ้านายและขุนนาง แล้วทรงศึกษาต่อจนสำเร็จการศึกษา ณ วิทยาลัยหญิงกากูชูอิงเมื่อปี พ.ศ. 2504เสกสมรส เสกสมรส. เจ้าหญิงฮานาโกะทรงมีปฏิสันถารกับเจ้าชายมาซาฮิโตะมาแต่เมื่อครั้งยังทรงศึกษาอยู่ในโรงเรียนกะกุชูอิง สำนักพระราชวังได้ประกาศกำหนดการพระราชพิธีหมั้นเมื่อวันที่ 28 กุมภาพันธ์ พ.ศ. 2507 โดยมีพระราชพิธีหมั้นเมื่อวันที่ 14 เมษายน พ.ศ. 2507 และพระราชพิธีเสกสมรสเมื่อวันที่ 30 กันยายนปีเดียวกัน การนี้เจ้าชายมะซะฮิโตะได้รับพระราชทานพระอิสริยยศเป็น "เจ้าชายฮิตาจิ" เป็นมหาสาขาใหม่ของพระราชวงศ์ แต่ทั้งสองพระองค์มิได้มีพระประสูติการพระราชบุตรเลยแม้แต่พระองค์เดียว ปัจจุบันเจ้าชายฮิตาจิและพระชายาประทับ ณ วังโคมาซาวาโดริ แขวงชิบุยะ โตเกียวพระเกียรติยศพระอิสริยยศพระเกียรติยศ. พระอิสริยยศ. - เลดีฮานาโกะ สึงารุ (19 กรกฎาคม พ.ศ. 2483 – 30 กันยายน พ.ศ. 2507) - เจ้าหญิงฮานาโกะ พระชายาฯ (30 กันยายน พ.ศ. 2507 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - - เครื่องราชอิสริยาภรณ์รัตนมงกุฎ ชั้นที่ 1พงศาวลี</doc>
