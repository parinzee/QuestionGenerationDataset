<doc id="32764" url="https://th.wikipedia.org/wiki?curid=32764" title="พิจิตร กุลละวณิชย์">พิจิตร กุลละวณิชย์ พลเอก พิจิตร กุลละวณิชย์ (6 กรกฎาคม พ.ศ. 2475 — ) อดีตองคมนตรีในรัชกาลที่ 9 นายกสภาวิทยาลัยสันตพล, อดีตผู้ช่วยผู้บัญชาการทหารบกและรองผู้บัญชาการทหารสูงสุดประวัติ ประวัติ. พล.อ.พิจิตร เกิดเมื่อวันที่ 6 กรกฎาคม พ.ศ. 2475 ที่อำเภอแปดริ้ว (ปัจจุบันคือ อำเภอเมืองฉะเชิงเทรา) เป็นบุตรคนโตในจำนวนบุตรทั้งหมด 7 คนของนายจวน กุลละวณิชย์ และเป็นหลาน (ลุง) ของพลตำรวจเอก พิชัย กุลละวณิชย์ เมื่อศึกษาจบการศึกษาจากโรงเรียนไตรมิตรวิทยาลัยและโรงเรียนกรุงเทพคริสเตียนวิทยาลัย จึงสอบเข้าโรงเรียนนายร้อยพระจุลจอมเกล้า รุ่นที่ 2 (จปร. 2) ขณะที่เรียนอยู่ปีที่ 2 นั้นมีผลการเรียนดีเด่นมาก จึงถูกส่งตัวไปเรียนต่อที่โรงเรียนนายร้อยเวสต์ปอยต์ ประเทศสหรัฐอเมริกา สำเร็จการศึกษาจากโรงเรียนนายร้อยเวสต์ปอยต์ใน พ.ศ. 2501 จากนั้นก็ไปเรียนต่อที่โรงเรียนทหารราบสหรัฐฯ ฟอร์ดแบบนิ่ง รัฐจอร์เจียในหลักสูตรผู้บังคับหมวด, หลักสูตรจู่โจม RANGER และหลักสูตรโดดร่ม AIRBONE เมื่อกลับมาได้เริ่มรับราชการครั้งแรกเป็นครูอยู่แผนกวิชาการรบพิเศษและส่ง ทางอากาศ โรงเรียนทหารราบศูนย์การทหารราบลพบุรี ทำหน้าที่ฝึกสอนนายทหารและนายสิบในหลักสูตรจู่โจมและโดดร่มหลายรุ่น ในการสอนนักเรียนจู่โจม ระหว่างการฝึกเข้าตี แทงดาบ หรือ เลิกแถว จะกำหนดให้นักเรียนทหาร ร้องคำว่า "เอี้ย" เป็นสัญลักษณ์การคำรามของเสือก่อนการจู่โจม ทำให้ได้รับสมญานามว่า "เสือใหญ่" เช่นเดียวกับสัญลักษณ์ของหน่วยจู่โจม มาตั้งแต่นั้น จึงทำให้ในปัจจุบันสื่อมวลชนจึงนิยมเรียกชื่อท่านเล่น ๆ ว่า "บิ๊กเสือ" ระหว่าง พ.ศ. 2504 - พ.ศ. 2505 เรียนหลักสูตร ผบ.พัน ที่ฟอร์ดเบนนิ่ง แล้วกลับมาเป็นนายทหารยุทธการและการฝึกของกองพันทางอากาศที่ 1 (ร.31 พัน 3 รอ. ในปัจจุบัน) ซึ่งเป็นกองพันส่งทางอากาศกองพันแรกของกองทัพบกซึ่งอยู่ที่จังหวัดลพบุรี ปี พ.ศ. 2508 - พ.ศ. 2509 เข้าเรียนในโรงเรียนเสนาธิการทหารบก เมื่อศึกษาจบแล้วได้ย้ายไปรับตำแหน่งเป็นหัวหน้ายุทธการและการฝึกศูนย์สงครามพิเศษลพบุรี หลังจากนี้ได้เดินทางไปราชการรบในสงครามเวียดนาม ต่อมาเลื่อนขึ้นเป็นรองผู้บังคับการหัวหน้ายุทธการในเวียดนาม (ปฏิบัติการร่วมกับ พล.ท.ชวลิต ยงใจยุทธ ยศในขณะนั้น) จากนั้นไปปฏิบัติราชการพิเศษในประเทศลาว ตำแหน่งรองผู้บังคับการหน่วยรบพิเศษเฉพาะกิจราทิกุลอยู่ 1 ปี คือระหว่าง พ.ศ. 2514 - พ.ศ. 2515 และเป็นผู้บังคับการหน่วยเดียวกันนี้จนถึง พ.ศ. 2517 เมื่อกลับจากราชการพิเศษในประเทศลาว ก็เข้ารับตำแหน่งเป็นผู้ช่วยหัวหน้ากองยุทธการ กรมยุทธการทหารบก ในเหตุการณ์กบฏ 9 กันยายน พ.ศ. 2528 พล.อ.พิจิตร ซึ่งขณะนั้นดำรงตำแหน่งแม่ทัพภาคที่ 1 ในยศ พลโท (พล.ท.) เป็นผู้ประสานจัดเครื่องบินให้แก่ พ.อ.มนูญ รูปขจร แกนนำก่อการกบฏเดินทางออกนอกประเทศไป หลังเกษียณราชการแล้ว ได้รับโปรดเกล้าฯให้เป็นองคมนตรีเมื่อวันที่ 13 กรกฎาคม พ.ศ. 2536 จนกระทั่งลาออกเนื่องจากเปลี่ยนรัชกาลใหม่และมีปัญหาทางสุขภาพการศึกษาการศึกษา. - โรงเรียนไตรมิตรวิทยาลัย - กรุงเทพคริสเตียนวิทยาลัย รุ่น 97 - โรงเรียนนายร้อยพระจุลจอมเกล้า รุ่น 2 พ.ศ. 2492 - โรงเรียนวิชาทหารเวสต์ปอยน์ สหรัฐอเมริกา พ.ศ. 2501 - วิทยาลัยเสนาธิการทหารบก พ.ศ. 2508 - วิทยาลัยป้องกันราชอาณาจักร รุ่นที่ 28 พ.ศ. 2528ตำแหน่งหน้าที่ตำแหน่งหน้าที่. - พ.ศ. 2524 ผู้บัญชาการกองพลที่ 1 รักษาพระองค์ - พ.ศ. 2527 แม่ทัพภาคที่ 1 - พ.ศ. 2529 ผู้ช่วยผู้บัญชาการทหารบก - พ.ศ. 2532 รองผู้บัญชาการทหารสูงสุด - พ.ศ. 2535 รองปลัดกระทรวงกลาโหม - พ.ศ. 2535 รองผู้บัญชาการทหารสูงสุด - องคมนตรี, กรรมการบริหารมูลนิธิอานันทมหิดลและที่ปรึกษาพิเศษขององค์ประธานสถาบันวิจัยจุฬาภรณ์ - ปัจจุบัน นายกสภาวิทยาลัยสันตพลอุดรธานี นายกสภามหาวิทยาลัยเทคโนโลยีราชมงคลพระนคร และนายกสภามหาวิทยาลัยเกริกเครื่องราชอิสริยาภรณ์เครื่องราชอิสริยาภรณ์. - พ.ศ. 2520 - รามาธิบดี ชั้นที่ 4 (อัศวิน) - พ.ศ. 2534 - เหรียญรัตนาภรณ์ รัชกาลที่ 9 ชั้นที่ 3โต้ตอบกับ พ.ต.ท.ทักษิณ ชินวัตร โต้ตอบกับ พ.ต.ท.ทักษิณ ชินวัตร. ในเหตุการณ์ก่อความไม่สงบของกลุ่ม นปช. เมษายน พ.ศ. 2552 หลังจากที่ พ.ต.ท.ทักษิณ ชินวัตร ได้กล่าวพาดพิง พล.อ.เปรม ติณสูลานนท์, พล.อ.สุรยุทธ์ จุลานนท์ และนายชาญชัย ลิขิตจิตถะ 3 องคมนตรี ว่าอยู่เบื้องหลังของการรัฐประหาร 19 กันยายน พ.ศ. 2549 นั้น พล.อ.พิจิตร ได้ตอบโต้ในเรื่องนี้โดยตั้งข้อสงสัยถึงเรื่องราวที่ผ่านมาว่า เหตุใดการที่อดีตนายกรัฐมนตรีคนหนึ่ง ถูกศาลพิพากษาจำคุกแล้ว แต่ไม่ยินยอมรับโทษนั้น อ้างความมีสิทธิพิเศษในเรื่องใด หรือการกล่าวถึงสถาบันเบื้องสูงด้วยถ้อยคำที่ไม่ถูกไม่ควร เหตุใดจึงไม่มีผู้ดำเนินการเรื่องนี้อย่างต่อเนื่อง รวมถึงการตรวจสอบข้อเท็จจริงเกี่ยวกับการนำเงินจำนวนมากไปฝากในเกาะที่มีชื่อเรื่องการฟอกเงิน (หมู่เกาะเคย์แมน) ทำไมจึงไม่มีการติดตามเรื่องเหล่านี้เพื่อนำข้อเท็จจริงให้ปรากฏออกมาให้ประชาชนได้รับทราบ ซึ่งในเรื่องฟอกเงินนี้ ทางฝ่าย พ.ต.ท.ทักษิณ อ้างว่าไม่มี ซึ่งทาง พล.อ.พิจิตร ยืนยันว่ามีหลักฐาน โดยได้เคยสนทนาถึงเรื่องนี้กับอดีตเอกอัครราชทูตสหรัฐอเมริกา (นายราล์ฟ บอยซ์ จูเนียร์) และนายราล์ฟ บอยซ์ จูเนียร์ ก็พร้อมจะมาเป็นพยาน อีกทั้งวิพากษ์ถึงพฤติกรรมในอดีตหลายประการของ พ.ต.ท.ทักษิณว่าแสดงออกถึงความไม่จงรักภักดี เช่น กรณีการทำบุญในวัดพระศรีรัตนศาสดาราม พร้อมกับกล่าวยืนยันว่ามีขบวนการจ้องล้มล้างสถาบันพระมหากษัตริย์จริงชีวิตส่วนตัว ชีวิตส่วนตัว. พิจิตรเคยสมรสกับอรุณี กุลละวณิชย์ มีบุตรคือพิเชฏฐ์ กุลละวณิชย์ ซึ่งต่อมาเป็นที่เปิดเผยต่อสาธารณะว่าบุตรชายคนดังกล่าวได้ตัดขาดจากกันกับตน แต่พิเชฏฐ์ออกมาปฏิเสธ และสมรสกับพันเอกหญิง คุณหญิงวิมล กุลละวณิชย์ มีบุตรคือพิชาญ กุลละวณิชย์ ซึ่งเป็นผู้ได้รับพระราชทานเครื่องราชอิสริยาภรณ์สืบตระกูล</doc>
