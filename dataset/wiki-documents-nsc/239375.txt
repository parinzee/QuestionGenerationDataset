<doc id="239375" url="https://th.wikipedia.org/wiki?curid=239375" title="ทางหลวงแผ่นดินหมายเลข 344">ทางหลวงแผ่นดินหมายเลข 344 ทางหลวงแผ่นดินหมายเลข 344 สายชลบุรี–แกลง เป็นถนนที่ก่อสร้างขึ้นเพื่อย่นระยะทางจากจังหวัดชลบุรีไปสู่จังหวัดจันทบุรีและจังหวัดตราด โดยไม่ผ่านตัวเมืองระยอง เป็นถนนผิวจราจรแอสฟัลต์คอนกรีต ขนาด 4 ช่องจราจรตลอดสาย เริ่มต้นจากถนนสุขุมวิท อำเภอเมืองชลบุรี ผ่านถนนเลี่ยงเมืองชลบุรี ถนนกรุงเทพฯ-ชลบุรี ทางแยกบ้านบึงพัฒนา (แยกเอ็ม 16) อำเภอบ้านบึง ทางแยกหนองปรือ และอำเภอหนองใหญ่ เข้าเขตจังหวัดระยอง ผ่านอำเภอวังจันทร์ สิ้นสุดที่ถนนสุขุมวิทบริเวณทางแยกภิบาลพัฒนา (แยกแกลง) อำเภอแกลง จังหวัดระยอง รวมระยะทาง 102.181 กิโลเมตร ทางหลวงสายนี้เป็นส่วนต่อขยายจากทางหลวงสายชลบุรี–บ้านบึงที่มีอยู่เดิม สันนิษฐานว่าเริ่มต้นขึ้นเมื่อปี พ.ศ. 2521 อันเนื่องมาจากการออกพระราชกฤษฎีกากำหนดแนวทางหลวงที่จะสร้างทางหลวงสายบ้านบึง–แกลง ในสมัยรัฐบาลพลเอก เกรียงศักดิ์ ชมะนันทน์ นายกรัฐมนตรี ซึ่งต่อมาในประกาศกระทรวงคมนาคม กำหนดให้ทางหลวงจังหวัดสายนี้เป็นทางหลวงที่มีความจำเป็นต้องสร้างโดยเร่งด่วน ปัจจุบันทางหลวงเส้นนี้เป็นถนนสายหลักสายหนึ่งที่ใช้เพื่อขนส่งผลผลิตทางการเกษตรทางภาคตะวันออก เนื่องจากอยู่นอกเขตนิคมอุตสาหกรรมรายชื่อทางแยกรายชื่อทางแยก. - จังหวัดชลบุรี - ถนนสุขุมวิท ใน อำเภอเมืองชลบุรี จังหวัดชลบุรี - ทางหลวงแผ่นดินหมายเลข 361 (ทางเลี่ยงเมืองชลบุรี) ใน อำเภอเมืองชลบุรี จังหวัดชลบุรี - ทางหลวงพิเศษหมายเลข 7 ใน อำเภอเมืองชลบุรี จังหวัดชลบุรี - ทางหลวงแผ่นดินหมายเลข 3138 ใน อำเภอบ้านบึง จังหวัดชลบุรี - ทางหลวงแผ่นดินหมายเลข 349 (แยกหนองชาก) ใน อำเภอบ้านบึง จังหวัดชลบุรี - ทางหลวงแผ่นดินหมายเลข 331 (แยกหนองปรือ) ใน อำเภอบ้านบึง จังหวัดชลบุรี - ทางหลวงแผ่นดินหมายเลข 3245 ใน อำเภอหนองใหญ่ จังหวัดชลบุรี- จังหวัดระยอง - ทางหลวงแผ่นดินหมายเลข 3471 ใน อำเภอวังจันทร์ จังหวัดระยอง - ถนนสุขุมวิท ใน อำเภอแกลง จังหวัดระยอง</doc>
