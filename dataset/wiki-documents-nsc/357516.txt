<doc id="357516" url="https://th.wikipedia.org/wiki?curid=357516" title="เริงระบำแดนสนธยา">เริงระบำแดนสนธยา เริงระบำแดนสนธยา (; ) เป็นนิยายเรื่องที่หก ของ ฮารูกิ มูราคามิ เป็นหนังสือตอนต่อของ "ไตรภาคมุสิก" อันได้แก่ สดับลมขับขาน พินบอล 1973 และ แกะรอยแกะดาว ตัวเอกของเรื่อง เป็นตัวละครตัวเดียวกับตัวละครไร้นามหรือ "ผม" ในนวนิยายทั้งสามเรื่องดังกล่าวนั่นเอง เหตุการณ์ในเริงระบำแดนสนธยานั้นเกิดขึ้นหลังจากเหตุการณ์ในแกะรอยแกะดาว ตัวละครเอกกลับไปทำงานเป็นนักเขียนมือปืนรับจ้างที่รับจ้างเขียนทุกเรื่อง เขาต้องการกลับไปที่โรงแรมโลมา ที่เขาเคยพักและสืบหาเบาะแสเกี่ยวกับ "แกะดาว" พร้อมกับหญิงสาวหูสวยที่เขาไม่รู้ชื่อ หากเขาก็พบว่า โรงแรมโลมา กลายเป็นโรงแรมหรูหราแบบไม่เหลือเค้าเดิมอีกต่อไป หากยังตั้งอยู่บนพื้นที่เดิมของโรงแรมโลมาที่เขาเคยรู้จัก และในวันหนึ่ง, เขาได้เห็นภาพของหญิงสาวหูสวยอีกครั้ง หากปรากฏในภาพยนตร์ปลุกกำหนัดเรื่องหนึ่ง โดยมีเพื่อนสมัยมัธยมของเขาเป็นนักแสดงเอกของเรื่อง เขาแกะรอยสาวหูสวยจากข้อมูลที่มี และมันพาเขาไปสู่คดีฆาตกรรม และการผจญภัยลึกลับหลุดโลกอีกครั้งหนึ่ง</doc>
