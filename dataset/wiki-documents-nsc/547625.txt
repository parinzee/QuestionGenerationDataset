<doc id="547625" url="https://th.wikipedia.org/wiki?curid=547625" title="นิพนธ์ มาลานนท์">นิพนธ์ มาลานนท์ นิพนธ์ มาลานนท์ หรือชื่อในวงการฟุตบอลคือ มหาโต หรือ โค้ชโต (11 ตุลาคม — ) อดีตผู้รักษาประตูทีมชาติไทย และสโมสรธนาคารกสิกรไทย คนไทยคนเดียวที่เคยได้รับรางวัลประตูยอดเยี่ยมระดับเอเชีย และเป็นผู้ฝึกสอนผู้รักษาประตูชาวไทย ซึ่งนิพนธ์เคยทำการฝึกสอน กวิน ธรรมสัจจานันท์, มุนเซ อุลริช และอันโตนิน ทริลเลส รวมถึง เป็นผู้ทาบทามอนุศิษฏ์ เติมมี เข้าร่วมทีมสโมสรฟุตบอลแบงค็อก ยูไนเต็ด นอกจากนี้ เขายังเคยได้รับเลือกให้เป็นผู้ฝึกสอนผู้รักษาประตูฟุตบอลทีมชาติไทย เมื่อครั้งที่มีการจัดฟุตบอลโลก 2014 รอบคัดเลือก โซนเอเชีย รวมถึงได้ทำหน้าที่เป็นผู้ฝึกสอนใหญ่ให้แก่สโมสรฟุตบอลจุฬาฯ-สินธนา แทนเกียรติศักดิ์ เสนาเมือง ที่ได้ย้ายไปยังสโมสรฟุตบอลชลบุรีประวัติ ประวัติ. ในระดับสโมสร นิพนธ์ มาลานนท์ โด่งดังมากจากสโมสรฟุตบอลธนาคารกสิกรไทย เป็นสโมสรฟุตบอลในประเทศไทย และ เป็นส่วนหนึ่งในสายงานของ ธนาคารกสิกรไทย โดยผลงานในอดีตของทีม นับว่าประสบความสำเร็จในระดับนานาชาติมากที่สุดในประวัติศาสตร์ของฟุตบอลลีกประเทศไทย และเป็นสโมสรเดียวในประเทศไทยที่ชนะเลิศการแข่งขัน เอเชียนแชมเปียนส์คัพ ถึง 2 สมัย ซึ่งต่อมา สหพันธ์ฟุตบอลแห่งเอเชียได้ทำการรวมการแข่งขันดังกล่าวกับเอเชียนคัพวินเนอร์คัพ และเปลี่ยนชื่อเป็น เอเอฟซี แชมเปียนส์ลีก จนถึงปัจจุบันเส้นทางสู่แชมป์เอเชียสมัยแรก เส้นทางสู่แชมป์เอเชียสมัยแรก. พ.ศ. 2534 ซึ่งเป็นปีแรกที่ทีมธนาคารกสิกรไทยเข้าร่วมแข่งขันนั้น ปีนั้นทีมเริ่มตันรอบคัดเลือกรอบสามเจอกับทีม อาร์เซโต้ โซโล่ จาก อินโดนีเซีย โดยนัดแรกทีมจะเอาชนะ ไปได้ 2-0 แต่นัดที่สอง พวกเขาบุกไปแพ้ 3-0 ตกรอบด้วยสกอร์รวม 2 นัดแพ้ 2 - 3 ในปีต่อมา พ.ศ. 2535 สโมสรฯได้ลงแข่งขันในทัวร์นาเม้นนี้อีกครั้ง โดย รอบคัดเลือกรอบแรก โซนเอเชียตะวันออกเฉียงใต้ ชนะผ่านปาหัง จากมาเลเซีย ที่ถอนตัวมาได้ ก่อนที่รอบสองจะเอาชนะ อาเรม่า มาลัง จาก อินโดนีเซีย ด้วยสกอร์ 6 ประตูต่อ 3 ผ่านเข้ารอบแบ่งกลุ่มได้ ซึ่งพวกเขาได้อยู่กลุ่ม บี ซึ่งมีทีมอย่าง เหลินนิง เอฟซี จาก จีน และ มูฮาร์รัค คลับ จาก บาห์เรน โดยผลงานในรอบแบ่งกลุ่ม ทีมจบด้วยอันดับสอง ไปเจอกับ เวอร์ดี้ คาวาซากิ แชมป์ เจลีก ของ ญี่ปุ่น ในเวลานั้น โดยพวกเขาเอาชนะจุดโทษไปได้ 3-1 (เสมอในเวลาปกติ 1-1) หลังจากที่พวกเขาเอาชนะทีมจากญี่ปุ่นมาได้ ในรอบชิงชนะเลิศ ทีมต้องเจอกับ โอมาน คลับ จาก โอมาน ซึ่งตัวผู้เล่นส่วนใหญ่เป็นนักเตะจากทีมชาติโอมานเกือบทั้งหมด และทีมสามารถเอาชนะไปได้ 2 ประตูต่อ 1 ได้สิทธิ์เป็นตัวแทนทีมจากเอเซียไปเล่นในการแข่งขัน รายการแอฟโร่-เอเชีย ซึ่งเป็นรายการที่เอาแชมป์สโมสรเอเชียมาแข่งกับแชมป์สโมสรของทวีปแอฟริกา โดยเจอกับ ซามาเลค โดยเกมแรก ซามาเลค เอาชนะไป 2-1 แต่ก็ยังกลับมาคว้าแชมป์ด้วยกฎประตูทีมเยือนคว้าแชมป์ไปในที่สุด หลังจากคว้าตำแหน่งชนะเลิศกลับมาได้ ในปี พ.ศ. 2537 พวกเขารักษาแชมป์ ควีนส์คัพ แต่เสียตำแหน่งชนะเลิศ ถ้วย ก. ให้ ทีมธนาคารกรุงเทพ และในปีต่อมา พวกเขากลับมาคว้าตำแหน่งชนะเลิศ ถ้วย ก. และ คว้าสิทธิ์ไปเล่นฟุตบอลเอเซียเป็นครั้งที่สองเส้นทางแชมป์เอเชียสมัยที่สอง เส้นทางแชมป์เอเชียสมัยที่สอง. ปี พ.ศ. 2538 ในการแข่งขัน เอเชียน คลับ แชมป์เปี้ยนชิพ ธนาคารกสิกรไทยอยู่ร่วมสายเดียวกับ อิลวา ชุนม่า (หรือ ซองนัม อิลวา ในปัจจุบัน) จาก เกาหลีใต้, เวอร์ดี้ คาวาซากิ จาก ญี่ปุ่น และ เหลินนิง เอฟซี จาก จีน ซึ่งพวกเขาต้องไปเล่นที่เกาหลีใต้ แต่ก็ยังทำผลงานได้ดี โดยจบเป็นอันดับที่สองในสาย เจอกับ เอฟเค เนฟเซ่ ทีมจาก อุซเบกิสถาน ซึ่งทีมธนาคารกสิสรก็สามารถเอาชนะไปได้ในการดวลจุดโทษตัดสิน และรอบชิงชนะเลิศ พวกเขาต้องเจอกับทีม อัล- อาราบี้ จาก กาตาร์ และสามารถเอาชนะได้ จากประตูของ เนติพงษ์ ศรีทองอินทร์ ในนาทีที่ 82 จากชัยชนะในครั้งนั้นธนาคารกสิสรได้สิทธิ์ไปแข่งรายการแอฟโร่-เอเชีย อีกหนึ่งสมัยโดย โคจรมาเจอกับ ทีมเอสเปแรนซ์ จากตูนิเซีย และได้รองแชมป์ในครั้งนั้นผู้รักษาประตูทีมชาติ ผู้รักษาประตูทีมชาติ. พ.ศ. 2538 นิพนธ์ มาลานนท์ ทำหน้าที่เป็นผู้รักษาประตูให้แก่ทีมชาติไทยชุดบี ในการแข่งฟุตบอลชิงถ้วยพระราชทานคิงส์คัพ พ.ศ. 2538 โดยทีมชาติไทยเป็นฝ่ายชนะสโมสรฟุตบอลโรเตอร์โวลโกการ์ดที่ 4 ประตูต่อ 2ผู้ฝึกสอนผู้รักษาประตู ผู้ฝึกสอนผู้รักษาประตู. นิพนธ์เคยเป็นผู้ฝึกสอนผู้รักษาประตูให้แก่สโมสรฟุตบอลเอสซีจี เมืองทอง ยูไนเต็ด ก่อนที่จะออกจากสโมสรดังกล่าวเนื่องด้วยหมดสัญญาเมื่อสิ้นสุดฤดูกาล โดยมีมิลาน เดวิช เข้ารับหน้าที่ฝึกสอนแทน จากนั้น นิพนธ์ได้เป็นผู้ฝึกสอนผู้รักษาประตูให้แก่สโมสรฟุตบอลการท่าเรือแห่งประเทศไทย และสโมสรฟุตบอลบุรีรัมย์ ยูไนเต็ด ก่อนที่จะย้ายไปอยู่ร่วมกับสโมสรฟุตบอลแบงค็อก ยูไนเต็ด ในภายหลัง โดยนิพนธ์เป็นหนึ่งในผู้มีส่วนช่วยให้ทีมดังกล่าวสามารถเข้าแข่งขันไทยพรีเมียร์ลีกได้สำเร็จ จากนั้น เขาก็ย้ายไปทำหน้าที่ฝึกสอนให้แก่ทีมอาร์มี่ ยูไนเต็ด ฤดูกาล 2557, ทีมสุพรรณบุรี เอฟซี ฤดูกาล 2558-2559 และทีมราชบุรี มิตรผล เอฟซี ฤดูกาล 2560 จนถึงปัจจุบันรางวัลเกียรติยศ รางวัลเกียรติยศ. ตลอดชีวิตการเป็นผู้รักษาประตูนิพนธ์ มาลานนท์ได้รับรางวัลอันทรงเกียรติส่วนบุคคลทั้งหมด 11 รางวัล นอกจากนั้นแล้วนิพนธ์ มาลานนท์ ยังได้รับมอบรางวัลอันทรงเกียรติ 'พลตรีสำเริง ไชยยงค์' แด่ผู้ทำความดีเพื่อสังคม สาขาการส่งเสริมกีฬา ปี 2558</doc>
