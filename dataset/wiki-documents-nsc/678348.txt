<doc id="678348" url="https://th.wikipedia.org/wiki?curid=678348" title="พรรคการต่อสู้อินโดนีเซียใหม่">พรรคการต่อสู้อินโดนีเซียใหม่ พรรคอินโดนีเซียใหม่เพื่อการต่อสู้ (New Indonesia Party of Struggle; ภาษาอินโดนีเซีย: Partai Perjuangan Indonesia Baru) เป็นพรรคการเมืองในอินโดนีเซีย เมื่อก่อตั้งพรรคใช้ชื่อว่าพรรคพันธมิตรอินโดนีเซียใหม่ (ภาษาอินโดนีเซีย: Partai Perhimpunan Indonesia Baru) ผู้ก่อตั้งพรรคคือ ดร. ชะห์รีร นักเศรษฐศาสตร์ เป้าหมายของพรรคคือนักศึกษา และชนชั้นกลาง ในสุนทรพจน์เมื่อ 23 กันยายน พ.ศ. 2545 ชะห์รีรกล่าวว่าเขาต้องการตั้งพรรคการเมืองเพราะไม่พอใจกับสถานการณ์ทางการเมืองที่เต็มไปด้วยการฉ้อราษฎร์บังหลวง ในการเลือกตั้ง พ.ศ. 2547 พรรคได้คะแนน 0.6% และไม่ได้รับเลือก พรรคจึงเปลี่ยนชื่อใหม่เป็นพรรคอินโดนีเซียใหม่เพื่อการต่อสู้ ดร. ชะห์รีรได้ลาออกจากหัวหน้าพรรคเพื่อเป็นที่ปรึกษาทางเศรษฐกิจของสุศีโล บัมบัง ยุดโดโยโนเมื่อ 11 เมษายน พ.ศ. 2550 ภรรยาของเขาคือ ดร. นูรมาลา การ์ตีนี ชะห์รีร ขึ้นเป็นหัวหน้าพรรคแทน ดร. ชะห์รีรผู้ก่อตั้งพรรคเสียชีวิตเมื่อ 28 กรกฎาคม พ.ศ. 2551 ที่สิงคโปร์ พรรคเข้าร่วมในการเลือกตั้ง พ.ศ. 2552 และไม่ได้รับการเลือกตั้ง</doc>
