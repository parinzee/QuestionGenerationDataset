<doc id="570222" url="https://th.wikipedia.org/wiki?curid=570222" title="พระเจ้าบรมวงศ์เธอ พระองค์เจ้าจินดา">พระเจ้าบรมวงศ์เธอ พระองค์เจ้าจินดา พระเจ้าบรมวงศ์เธอ พระองค์เจ้าจินดา เป็นพระราชโอรสพระองค์ที่ 50 ในพระบาทสมเด็จพระนั่งเกล้าเจ้าอยู่หัวประสูติแต่เจ้าจอมมารดาพลับพระประวัติ พระประวัติ. พระเจ้าบรมวงศ์เธอ พระองค์เจ้าจินดา ประสูติเมื่อวันอังคารที่ 16 ตุลาคม พ.ศ. 2370 เป็นพระราชโอรสในพระบาทสมเด็จพระนั่งเกล้าเจ้าอยู่หัวประสูติแต่เจ้าจอมมารดาพลับ ธิดาพระยาอินทราทิศ (จุ้ย) พ.ศ. 2392 เกิดไข้ป่วงหรืออหิวาตกโรคระบาดอย่างหนักไปทั่วทุกหนทุกแห่งในสยาม ชาวกรุงเทพล้มตายเป็นอันมาก พระองค์เจ้าจินดา ทรงประชวรและสิ้นพระชนม์ด้วยโรคอหิวาในเหตุการณ์ครั้งนั้น ปรากฏใน พระราชพงศาวดารกรุงรัตนโกสินทร์ รัชกาลที่ 3 ว่า "ฝ่ายที่กรุงเทพมหานคร เมื่อเดือน ๗ แรม ๑ ค่ำ เกิดความไข้ป่วงทั้งแผ่นดิน ไข้นั้นเป็นมาแต่ประเทศฝ่ายทะเล เป็นมาแต่เมืองฝ่ายตะวันตกขึ้นมาก่อน ไข้นั้นเป็นขึ้นมาถึงกรุงเทพมหานคร เป็นขึ้นไปจนถึงเมืองฝ่ายเหนือ เสียพระเจ้าลูกยาเธอ พระองค์เจ้าเฉลิมวงศ์องค์ ๑ พระองค์เจ้าจินดาองค์ ๑ พระราชธิดา พระองค์เจ้าพวงแก้วองค์ ๑ เสนาบดี เจ้าพระยาบดินทรเดชา ๑..." พระเจ้าบรมวงศ์เธอ พระองค์เจ้าจินดาสิ้นพระชนม์ในรัชกาลที่ 3 เมื่อพ.ศ. 2392 พระชันษา 23 ปี พระราชทานเพลิงพระศพ ณ พระเมรุวัดสระเกศ พ.ศ. 2393พระอิสริยยศพระอิสริยยศ. - พระเจ้าลูกยาเธอ พระองค์เจ้าจินดา (พ.ศ. 2368 - พ.ศ. 2392) - พระเจ้าราชวรวงศ์เธอ พระองค์เจ้าจินดา (พระนามภายหลังการสิ้นพระชนม์ในสมัยรัชกาลที่ 4) - พระเจ้าบรมวงศ์เธอ พระองค์เจ้าจินดา (พระนามภายหลังการสิ้นพระชนม์ในสมัยรัชกาลที่ 6)พงศาวลี</doc>
