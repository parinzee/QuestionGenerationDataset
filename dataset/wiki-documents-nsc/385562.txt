<doc id="385562" url="https://th.wikipedia.org/wiki?curid=385562" title="นันทนา บุญ-หลง">นันทนา บุญ-หลง นันทนา บุญ-หลง (ชื่อเล่น: แอน) เป็นอดีตนักร้องหญิงสังกัดจีเอ็มเอ็ม แกรมมี่ และนักแสดง ปัจจุบันเป็นนักพากย์และครูสอนร้องเพลง มีชื่อเสียงจากการเป็นนางเอกละครเรื่อง "ข้าวนอกนา" ทางช่อง 7 และมีผลงานเพลงที่เป็นที่รู้จักได้แก่เพลง คิดไม่ถึง และเพลง รักเธอคนเดียว เป็นต้นประวัติ ประวัติ. นันทนา บุญ-หลง (ชื่อเล่น: แอน) เกิดเมื่อวันที่ 3 พฤษภาคม พ.ศ. 2511 เป็นนักร้อง นักแสดง นักพากย์ และครูสอนร้องเพลงหญิงชาวไทย จบการศึกษาจากโรงเรียนสาธิตแห่งมหาวิทยาลัยเกษตรศาสตร์ เข้าสู่วงการจากการประกวดร้องเพลงในหลายๆเวที มีชื่อเสียงจากการประกวดร้องเพลงเวทีสยามกลการ หรือเคพีเอ็น อวอร์ด ปี พ.ศ. 2530 โดยได้รับรางวัลนักร้องดีเด่น ต่อมาได้ออกอัลบั้มในแนวป็อปและป็อปแด๊นซ์ สังกัดแกรมมี่ 2 ชุด โดยมีอัลบั้มแรก คือ "หัวใจข้างขวา" ในปีพ.ศ. 2534 มีเพลงที่ได้รับความนิยม เช่น คิดไม่ถึง และเพลง "ไปตามทาง" เป็นต้น ต่อด้วยอัลบั้มชุดที่ 2 ในชื่อ "Foot Work Dance Project 1 (ฟุตเวิร์ค แดนซ์ โปรเจกต์ วัน)" ในปีพ.ศ. 2537 มีเพลงที่ได้รับความนิยม เช่น "รักเธอคนเดียว", "เรื่องคอขาดบาดตาย", "เว้นไว้สักคน", "วันใด วันหนึ่ง" และเพลง "หลับตา" เป็นต้น ภายหลังจากหมดสัญญากับทางแกรมมี่ ได้ออกอัลบั้มชุดที่ 3 ภายใต้สังกัดบีซีเทโร คืออัลบั้ม "แอน For Men" ในปีพ.ศ. 2542 แต่ไม่ประสบความสำเร็จเท่าที่ควร เพราะออกผลงานเพลงกับค่ายเล็กๆ ดดยมีเพลงเปิดตัวคือเพลง "ผู้ชนะ" และเพลง "อย่าบอกว่ารัก" อีกทั้งยังเป็นนักแต่งเพลง โดยมีผลงานการแต่งเพลงมากมาย และส่วนใหญ่เป็นเพลงที่สร้างชื่อเสียงให้กับนักร้อง ที่นำเพลงของเธอที่ประพันธ์ขึ้นมา อาทิเช่น ขอเวลาตั้งตัว ขับร้องโดย มาช่า วัฒนพานิช , ขอโทษที่กวนใจเธอ ขับร้องโดย นัท มีเรีย , เธอไม่เคยถาม ขับร้องโดย โบ สุนิตา ลีติกุล และเพลง ขอเธอคนเดียว ขับร้องโดย ทาทา ยัง เป็นต้น นอกจากนี้แล้วยังเคยร้องเพลงร่วมกับ สมประสงค์ สิงหวนวัฒน์ นักร้องชายในสังกัดเดียวกันด้วย และยังเคยร้องเพลงประกอบละครโทรทัศน์เรื่องต่าง ๆ มีผลงานการแสดงละครโทรทัศน์ในหลายเรื่อง โดยผลงานเด่น คือ ข้าวนอกนา ทางช่อง 7 เมื่อปี พ.ศ. 2533 ในปี พ.ศ. 2544 ได้เป็นผู้ร้องเพลง อยู่คู่แผ่นดินนี้ และ Now and Forever ประกอบภาพยนตร์ประวัติศาสตร์เรื่อง สุริโยไท ในระยะหลังได้ผันตัวมาเป็นนักพากย์ มีผลงานในภาพยนตร์รวมถึงการ์ตูนหลายเรื่อง อาทิ ก้านกล้วย, นาค และเป็นครูสอนร้องเพลง รวมถึงเป็นเทรนเนอร์ฝึกการร้องเพลงในรายการ ทรู อะคาเดมี่ แฟนเทเชีย ซีซั่นที่ 8 และ ทรู อะคาเดมี่ แฟนเทเชีย ซีซั่นที่ 9 ชีวิตส่วนตัว ได้สมรสไปเมื่อปี พ.ศ. 2549 กับ สุทธิศักดิ์ สินเจริญ (บอม) นักร้องนำและพี่ใหญ่แห่งวงสินเจริญ บราเธอร์ส แต่ในเดือนตุลาคม พ.ศ. 2553 ก็ได้หย่ากัน ปัจจุบันเป็นครูสอนร้องเพลง โดยเปิดโรงเรียนสอนร้องเพลงเป็นของตน ใช้ชื่อว่า "Nantana Studio (นันทนา สตูลดิโอ)"ผลงานละครโทรทัศน์ละครเวทีผลงาน. ละครเวที. - แสดงละครเวทีเรื่อง "รอยดุริยางค์ เดอะมิวสิคัล" (พ.ศ. 2558) - แสดงละครเวทีเรื่อง "ในดวงใจนิรันดร์ เดอะมิวสิคัล" (จัดแสดงวันที่ 20 สิงหาคม พ.ศ. 2560)งานพากย์เสียงงานพากย์เสียง. - พากย์เสียงการ์ตูนเรื่อง นาค (ภาพยนตร์การ์ตูนไทย) (พ.ศ. 2551) - พากย์เสียงการ์ตูนเรื่อง ก้านกล้วย รับบท แสงดา (พ.ศ. 2552) - พากย์เสียงการ์ตูนเรื่อง ก้านกล้วยผจญภัย รับบท แสงดา (พ.ศ. 2555) - พากย์เสียงภาพยนตร์เรื่อง ชีวิตพิศวงของวอลเตอร์ มิตตี้ รับบท โอเดสซา มิตตี้ (พ.ศ. 2556) - พากย์เสียงภาพยนตร์เรื่อง แฮรี่พอตเตอร์ รับบท เพ็ตทูเนีย เดอร์สลี ลิลี่ พ็อตเตอร์ - พากย์เสียงการ์ตูนเรื่อง ชาวน์เดอร์ รับบท ทราเฟิ้ล และ เอ็นไดรฟ์ - พากย์เสียงละครซีรีส์เรื่อง ชีวิตเพื่อชาติ รักนี้เพื่อเธอ รับบท แพทย์ทหาร ยุน มยองจู (พ.ศ. 2559) ฯลฯผลงานเพลงสตูดิโออัลบั้มอัลบั้ม "หัวใจข้างขวา" สังกัดแกรมมี่ (พ.ศ. 2534)ผลงานเพลง. สตูดิโออัลบั้ม. อัลบั้ม "หัวใจข้างขวา" สังกัดแกรมมี่ (พ.ศ. 2534). 1. คิดไม่ถึง 2. คิดไม่ออก บอกใครดีจ๊ะ 3. บอกแล้ว 4. ไปตามทาง 5. จะบอกยังไง 6. แม่น้ำสีเทา 7. แซงให้ขาด 8. ผงเข้าตา 9. แค่ไหน แค่นั้น 10. นายเชย 11. ข้าวนอกนา (ประกอบละครโทรทัศน์เรื่อง ข้าวนอกนา)อัลบั้ม "Foot Work Dance Project 1" สังกัดแกรมมี่ (พ.ศ. 2537)อัลบั้ม "Foot Work Dance Project 1" สังกัดแกรมมี่ (พ.ศ. 2537). 1. เรื่องคอขาดบาดตาย 2. เว้นไว้สักคน 3. อยู่ตรงไหน 4. คำเดียวก็คุ้ม 5. ขอเพียงคำเดียว 6. เบื่อหน่ายที่สุด 7. หลับตา 8. รักเธอคนเดียว 9. เสียงจากโทรศัพท์ 10. สบายจะตาย 11. วันใด วันหนึ่ง 12. ครั้งนี้อัลบั้ม "แอน For Men" สังกัดบีซีเทโร (พ.ศ. 2542)อัลบั้ม "แอน For Men" สังกัดบีซีเทโร (พ.ศ. 2542). 1. ผู้ชนะ 2. ขอบคุณ 3. อย่าบอกว่ารัก 4. ฉันไม่เอา 5. ในคืนหนึ่ง 6. แค่เธอรักฉัน 7. หัวใจพักผ่อน 8. อย่ามาเป็นคนดี 9. สะพาน 10. เขาเป็นใครเพลงประกอบละคร/ภาพยนตร์เพลงประกอบละคร/ภาพยนตร์. - เพลง ข้าวนอกนา ประกอบละคร ข้าวนอกนา (พ.ศ. 2533) - เพลง คู่ชื่นชุลมุน (คู่กับ: สมประสงค์ สิงหวนวัฒน์) - ประกอบละคร คู่ชื่นชุลมุน (พ.ศ. 2536) - เพลง คอขาดบาดตาย - ประกอบภาพยนตร์ เสียดาย (พ.ศ. 2537) - เพลง อยู่ตรงไหน - ประกอบภาพยนตร์ เสียดาย (พ.ศ. 2537) - เพลง ภูมิแผ่นดิน นวมินทร์มหาราชา - เพลงเทิดพระเกียรติพระบาทสมเด็จพระเจ้าอยู่หัว (พ.ศ. 2542) - เพลง อยู่คู่แผ่นดิน - เพลงประกอบภาพยนตร์ สุริโยทัย (พ.ศ. 2544) - เพลง ลืมไม่ได้ - ประกอบละคร หน้ากาก (พ.ศ. 2547)ผลงานการแต่งเพลงผลงานการแต่งเพลง. - เพลง "ข้าวนอกนา" - ศิลปิน นันทนา บุญ-หลง (พ.ศ. 2533) - เพลง "เจ็บช้ำช้ำ" - ศิลปิน เอ็กซ์วายแซด (พ.ศ. 2533) - เพลง "ขอเวลาตั้งตัว" - ศิลปิน มาช่า วัฒนพานิช (พ.ศ. 2534) - เพลง "ขอโทษที่กวนใจเธอ" - ศิลปิน นัท มีเรีย (พ.ศ. 2539) - เพลง "เธอไม่เคยถาม" - ศิลปิน โบ สุนิตา ลีติกุล (พ.ศ. 2539) - เพลง "รักกันเลย" - ศิลปิน มอส ปฏิภาณ ปฐวีกานต์ (พ.ศ. 2539) - เพลง "ขอเธอคนเดิม" - ศิลปิน ทาทา ยัง (พ.ศ. 2540) - เพลง "เส้นทางรัก" - ศิลปิน เกล ดีล่า (พ.ศ. 2543) - เพลง "ไม่เป็นเหมือนเดิม (It's Not The Same)" - ศิลปิน เกล ดีล่า (พ.ศ. 2543) ฯลฯคอนเสิร์ตคอนเสิร์ต. - พ.ศ. 2559: GREEN CONCERT #19 THE LOST LOVE SONGS TO BE CONTINUED 50รางวัลที่ได้รับรางวัลที่ได้รับ. - รางวัลนักร้องดีเด่นประจำปี พ.ศ. 2530 จากเวที เคพีเอ็น อวอร์ด - รางวัลแชนแนลวีไทยแลนด์มิวสิกวิดีโออวอร์ดส สาขารางวัลมิวสิกวิดีโอกำกับศิลป์ยอดเยี่ยม - "คู่แผ่นดินนี้..สุริโยทัย"</doc>
