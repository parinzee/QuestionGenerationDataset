<doc id="48076" url="https://th.wikipedia.org/wiki?curid=48076" title="ศิริมงคล สิงห์มนัสศักดิ์">ศิริมงคล สิงห์มนัสศักดิ์ ศิริมงคล สิงห์มนัสศักดิ์ หรือ ศิริมงคล สิงห์วังชา อดีตแชมป์โลกคนที่ 23 ของประเทศไทย โดยเป็นแชมป์โลกถึง 2 รุ่น เป็นคนที่ 2 ของประเทศประวัติประวัติเบื้องต้น ประวัติ. ประวัติเบื้องต้น. ศิริมงคล มีชื่อจริงว่า ศิริมงคล เอี่ยมท้วม มีชื่อเล่นว่า "โอ๋" เกิดเมื่อวันที่ 2 มีนาคม พ.ศ. 2520 ที่ตำบลบึงยี่โถ อำเภอธัญบุรี จังหวัดปทุมธานี เป็นลูกคนชายคนกลางในจำนวนลูก ๆ ทั้งหมด 3 คน ของนายมานพ เอี่ยมท้วม เจ้าของค่ายมวยสิงห์มนัสศักดิ์ และนางบัวเรียม เอี่ยมท้วม ผู้เป็นแม่ เมื่อยังเด็ก ศิริมงคลชอบร้องรำลิเกมาก เพราะติดตามแม่ซึ่งชอบดูลิเก ศิริมงคลเดิมทีเป็นคนไม่ชอบมวยเลย ทางพ่อ นายมานพจับให้ศิริมงคลชกมวย โดยเริ่มจากมวยไทยก่อน ด้วยการหลอกล่อให้ชกในงานวัดแถวบ้าน ได้ค่าตัวครั้งแรก 100 บาท ซึ่งทางครอบครัวเองก็มีลูกชายคนโต คือ มานพชัย สิงห์มนัสศักดิ์ เป็นอดีตแชมป์มวยไทยเวทีมวยช่อง 7 สี สำหรับมวยสากลสมัครเล่น ศิริมงคลเองก็เคยชกมาก่อน ในนามของโรงเรียนสมัยศึกษาอยู่ระดับมัธยมศึกษา ได้แชมป์ในระดับนักเรียนมาจำนวนหนึ่งแชมป์โลก WBU และ WBC แชมป์โลก WBU และ WBC. ศิริมงคลเมื่อได้เปลี่ยนมาชกมวยสากลได้คว้าแชมป์ซูเปอร์ฟลายเวท และแบนตั้มเวท ของสหภาพมวยโลก (WBU) ในปี พ.ศ. 2538 ก่อนที่จะสละตำแหน่งไปเพื่อครองแชมป์โลกในสถาบันที่ใหญ่กว่า คือ สภามวยโลก (WBC) ซึ่งในเดือนมีนาคม ปี พ.ศ. 2539 ศิริมงคลเอาชนะน็อกยก 3 เขาใหญ่ มหาสารคาม หรือชื่อเดิมว่า ถนอมศักดิ์ ศิษย์โบ๊เบ๊ นักมวยรุ่นพี่ซึ่งเคยมีโอกาสขึ้นแชมป์โลกถึง 3 ครั้ง แต่ไม่ประสบความสำเร็จเลยสักครั้ง ไปได้อย่างสวยงาม ในการชกเพื่อคัดเลือกผู้ขึ้นชิงแชมป์เฉพาะกาลรุ่นแบนตั้มเวท WBC ซึ่งในการชกครั้งนี้ถือเป็นการชกมวยครั้งสุดท้ายของถนอมศักดิ์ ต่อมาในเดือนสิงหาคม ปีเดียวกัน ที่จังหวัดพิษณุโลก ศิริมงคล สิงห์มนัสศักดิ์ ก็เอาชนะน็อก โฮเซ่ หลุยส์ บัวโน่ นักมวยชาวเม็กซิกัน ซึ่งเคยเป็นแชมป์โลกในสถาบันเดียวกันนี้ของรุ่นซูเปอร์ฟลายเวท ในยกที่ 5 ไปได้อย่างงดงาม คว้าแชมป์เฉพาะกาลไปได้ ด้วยวัยเพียง 19 ปี และต่อมาในปี พ.ศ. 2540 สภามวยโลกก็ประกาศให้ศิริมงคลเป็นแชมป์โลกตัวจริง ศิริมงคล สามารถป้องกันตำแหน่งเอาไว้ได้ถึง 3 ครั้งด้วยกัน ในปลายปี ศิริมงคลได้เดินทางไปชกป้องกันตำแหน่งที่ประเทศญี่ปุ่น กับ โจอิชิโร ทัตสุโยชิ อดีตแชมป์โลกในรุ่นนี้ชาวญี่ปุ่น ศิริมงคลต้องลดน้ำหนักเป็นอย่างมาก ถึงวันชกร่างกายซูบซีด แก้มตอบ ตาลึกโบ๋ แต่ก็ยังอดทนกัดฟันสู้กับทัตสุโยชิได้จนถึงยก 7 ก่อนที่จะแพ้น็อกไปอย่างบอบช้ำเลื่อนรุ่น เลื่อนรุ่น. จากนั้นจึงเลื่อนรุ่นขึ้นไปชกในรุ่นที่ใหญ่กว่า และอุ่นเครื่องอีกหลายครั้ง ก่อนจะขึ้นชิงตำแหน่งแชมป์รุ่นซุปเปอร์เฟเธอร์เวทสถาบันเดิม เอาชนะ เคนโกะ นากาจิมา นักมวยชาวญี่ปุ่น ไปได้เมื่อปี พ.ศ. 2545 และป้องกันตำแหน่งแชมป์ไว้ได้หนึ่งครั้ง ที่ประเทศญี่ปุ่น ก่อนที่จะแพ้ เฮซุส ชาเวซ นักมวยชาวเม็กซิกัน ในการชกไฟต์บังคับ ในปี พ.ศ. 2546 ที่สหรัฐอเมริกาตกอับและปัจจุบัน ตกอับและปัจจุบัน. เมื่อเสียแชมป์โลกสมัยที่ 2 แล้ว การชกมวยของศิริมงคลเป็นไปอย่างลุ่ม ๆ ดอน ๆ เนื่องจากเป็นมวยรุ่นใหญ่ หาผู้สนับสนุนยาก ศิริมงคลเป็นข่าวโด่งดังอีกครั้งเมื่อปี พ.ศ. 2548 เมื่อปรากฏเป็นข่าวว่าตำรวจได้ทลายจับแหล่งค้าสื่อลามกแหล่งใหญ่ย่านตลาดนัดสวนจตุจักร พบอัลบั้มนู้ดของอดีตแชมป์โลก ศิริมงคล อยู่ด้วย ซึ่งเจ้าตัวได้สารภาพว่า ถ่ายไปเพราะค่าตัวดี ประกอบกับขณะนั้นคิดจะแขวนนวม เนื่องจากขณะนั้น ศิริมงคลได้เข้าสู่วงการบันเทิงด้วยการถ่ายแฟชั่นและแสดงละครโทรทัศน์เป็นตัวประกอบทางช่อง 7 เช่น เรื่อง เปรตวัดสุทัศน์ และได้แสดงมิวสิกวีดีโอของวงโมทีฟ โดยแสดงคู่กับ ดอม เหตระกูล หลังจากนั้นศิริมงคลก็ได้ออกหนังสือมาเล่มหนึ่งบอกเล่าเรื่องราวการตัดสินใจถ่ายรูปนู้ดครั้งนี้ ศิริมงคล กลับมาเป็นข่าวอีกครั้ง เมื่อต้นปี พ.ศ. 2550 เมื่อจะเบนเข็มไปชกมวยเค-วัน ที่ประเทศเกาหลีใต้ เนื่องจากค่าตัวดี และสามารถชกได้ดี ต่อมา ศิริมงคลกลับมาชกมวยสากลอีกครั้งที่สหรัฐอเมริกา ในรุ่นเวลเตอร์เวท โดยเปลี่ยนผู้จัดการมาเป็น นริส สิงหวังชา ที่ชื่นชมในตัวของศิริมงคลมาตั้งแต่ต้น แต่ต่อมาก็ตกเป็นข่าวครึกโครมอีกครั้งเมื่อถูกจับในข้อหาค้ายาไอซ์เมื่อวันที่ 30 สิงหาคม พ.ศ. 2552 ที่พัทยา โดยศิริมงคลไม่ได้มีเจตนา แต่ว่าติดอยู่ในกลุ่มเพื่อนที่มีพฤติกรรมค้ายา จึงทำให้ตกกระไดพลอยโจนไปด้วย ทำให้มีแนวโน้มว่าต้องเลิกชกมวยไปโดยปริยาย ในช่วงนี้ทางครอบครัวของศิริมงคลทุกคนมีแต่ความโศกเศร้ารันทด เพราะศิริมงคลถือเป็นหัวเรี่ยวหัวแรงหลักของครอบครัว แต่ศิริมงคลก็ยังได้รับการปล่อยตัวให้ออกมาชกมวยเป็นระยะ ๆ จนกระทั่งได้แชมป์ WBC เอเชียคอนติเนนตัล ในรุ่นเวลเตอร์เวท ขณะที่ต้องโทษอยู่ในเรือนจำ ศิริมงคลถือเป็นนักโทษที่มีความประพฤติดี และเป็นครูสอนมวยให้แก่นักโทษคนอื่นในเรือนจำด้วย จึงได้รับพระมหากรุณาธิคุณลดหย่อนโทษ และได้รับการปล่อยตัวในวันที่ 2 สิงหาคม พ.ศ. 2556 และยังคงชกมวยต่อมา อีกทั้งยังเป็นเทรนเนอร์ให้กับ ก้องพลากุลวงศ์ ก่อเกียรติยิม แชมป์ซูเปอร์แบนตั้มเวท WBC เอเชีย ซึ่งเป็นนักมวยรุ่นน้องอีกด้วย ในปี พ.ศ. 2558 ศิริมงคลมีกำหนดได้ขึ้นชิงแชมป์โลกในรุ่นซูเปอร์เวลเตอร์เวท องค์กรมวยโลก (WBO) กับ แอนเดรียส อันดราเด แชมป์โลกชาวอเมริกัน ที่สหรัฐอเมริกา ในวันที่ 15 สิงหาคม ปีเดียวกัน แต่ก่อนที่จะมีกำหนดชกไม่นาน ปรากฏว่าทาง WBO ได้ปลดอันดราเดออกจากตำแหน่ง เนื่องจากไม่ได้ชกป้องกันตำแหน่งมานานกว่า 13 เดือน จึงทำให้การชกครั้งนี้ต้องยุติไปฉายา ฉายา. ศิริมงคล ถือได้ว่าเป็นนักมวยหน้าตาดี มีหมัดแย็บที่แม่นยำ แฟนมวยชาวไทยจึงตั้งฉายาให้ด้วยการโหวตผ่านนิตยสารมวยโลกว่า เทพบุตรหน้าหยก โดยที่ศิริมงคลเป็นผู้เลือกฉายานี้ด้วยตนเองชื่อในการชกมวยชื่ออื่นชื่อในการชกมวยชื่ออื่น. - ศิริมงคล นครทองปาร์ควิว - ศิริมงคล นครหลวงโปรโมชั่นเกียรติประวัติเกียรติประวัติ. - แชมป์โลกรุ่นซูเปอร์ฟลายเวท WBU- ชิง 5 สิงหาคม 2538 ชนะคะแนน ฮวนนิโต คูมา () ที่ เวทีมวยช่อง 7 สี - พ.ศ. 2539 สละแชมป์ - แชมป์โลกรุ่นแบนตัมเวท WBU- ชิง 23 ธันวาคม 2538 ชนะคะแนน มิเกล เอสปิโนซ่า () ที่ พระราม 9 สแควร์ - ป้องกันแชมป์ครั้งที่ 1, 23 มีนาคม 2539 ชนะคะแนน อาร์ทูโร เอสตราด้า (เม็กซิโก) ที่ ห้างสรรพสินค้าบ้านไผ่ อ.บ้านไผ่ จ.ขอนแก่น - พ.ศ. 2539 สละแชมป์ - แชมป์โลกรุ่นแบนตัมเวท WBC- ชิง 10 สิงหาคม 2539 ชนะน็อค ยก 5 โฮเซ หลุยส์ บัวโน (เม็กซิโก) ที่ สนามกีฬา จ.พิษณุโลก - ป้องกันแชมป์ครั้งที่ 1, 15 กุมภาพันธ์ 2540 ชนะคะแนน เฮซุส ซาราเบีย (เม็กซิโก) ที่ สนามกีฬา จ.นครพนม - ป้องกันแชมป์ครั้งที่ 2, 26 เมษายน 2540 ชนะน็อค ยก 4 ฆาเวียร์ คัมปานาริโอ () ที่ สนามฟุตบอลหาดป่าตอง จ.ภูเก็ต - ป้องกันแชมป์ครั้งที่ 3, 4 กรกฎาคม 2540 ชนะคะแนน วิคเตอร์ ราบานาเลส (เม็กซิโก) ที่ จ.ปัตตานี - เสียแชมป์ 22 พฤศจิกายน 2540 แพ้น็อค ยก 7 โจชิอิโร ทัตสุโยชิ () ที่ โอซากา-โจ ฮอลล์ โอซากา - แชมป์โลกรุ่นซูเปอร์เฟเธอร์เวท WBC- ชิง 24 สิงหาคม 2545 ชนะน็อค ยก 2 เคนโกะ นางาชิจิมา (ญี่ปุ่น) ที่ โครักกุเอ็น ฮอลล์ กรุงโตเกียว - ป้องกันแชมป์ครั้งที่ 1, 13 มกราคม 2546 ชนะคะแนน ชอย ยองซู () ที่ โครักกุเอ็น ฮอลล์ กรุงโตเกียว - เสียแชมป์ 16 สิงหาคม 2546 แพ้คะแนน เฮซุส ชาเวซ (เม็กซิโก) ที่ คอนเว็นชั่นเซ็นเตอร์ รัฐเท็กซัส - นักมวยสากลอาชีพยอดเยี่ยม ประจำปี 2545 - แชมป์ ABCO รุ่นซูเปอร์เฟเธอร์เวท- ชิง 1 พฤษภาคม 2550 ชนะคะแนน ทอง ป.โชคชัย ที่ จังหวัดนนทบุรี - สละแชมป์ - แชมป์ PABA รุ่นซูเปอร์ไลท์เวท- ชิง 21 ธันวาคม 2550 ชนะคะแนน อาร์เนล พอราส (ฟิลิปปินส์) ที่ มหาวิทยาลัยสุโขทัยธรรมาธิราช - ป้องกันแชมป์ครั้งที่ 1, 24 พฤษภาคม 2551 ชนะน็อค ยก 1 แชด เบนเน็ต () ที่ ห้องฮันนี่ซัคเกอร์ โบลเลอร์ เมืองนิวคาสเซิล รัฐนิวเซาท์เวลส์ - แชมป์ WBC เอเชีย รุ่นเวลเตอร์เวท- ชิง 14 พฤศจิกายน 2555 ชนะน็อค ยก 5 เดนนิส ปาดัว (ฟิลิปปินส์) ที่ ตลาดหวั่งหลี จ.ปทุมธานี - ป้องกันแชมป์คร้งที่ 1, 14 พฤษภาคม 2556 ชนะน็อค ยก 6 มูฮำหมัดรีซ่า แฮมเซ่ () ที่ เวทีมวยนานาชาติรังสิต จ.ปทุมธานี - ป้องกันแชมป์ครั้งที่ 2, 17 กันยายน 2556 ชนะน็อก ยก 3 รอนเนล เอสพาราส (ฟิลิปปินส์) ที่ อาคาร 13 เหรียญทาวเวอร์ ถ.พระราม 9 - ป้องกันแชมป์ครั้งที่ 3 12 ธันวาคม 2556 ชนะน็อค ยก 1 จิโอวานี่ โรต้า (ฟิลิปปินส์) ที่ มหาชัยวิลล่า จ.สมุทรสาคร - ป้องกันแชมป์ครั้งที่ 4 5 กุมภาพันธ์ 2557 ชนะน็อค ยก 6 หยาง ซิน ซิน () ที่ ไฮคูซิตี้ฮอลล์ ไฮคู - สละแชมป์ - แชมป์ WBO เอเชียแปซิฟิค รุ่นเวลเตอร์เวต 147 ปอนด์- ชิง 29 กรกฎาคม 2557 ชนะน็อค ยก 3 อมารี รามาดัน () ที่ โรงเรียนชุมชนประชาธิปัตย์วิทยาคาร ต.ประชาธิปัตย์ อ.ธัญบุรี จ.ปทุมธานี - ป้องกันแชมป์ครั้งที่ 1, 15 ตุลาคม 2557 ชนะคะแนน แดน นาซารีโน่ จูเนียร์ (ฟิลิปปินส์) ที่ ตลาดน้ำบึงพระยาสุเรนทร์ เขตคลองสามวา - ป้องกันแชมป์ครั้งที่ 2, 7 เมษายน 2558 ชนะคะแนน แดน นาซารีโน่ จูเนียร์ (ฟิลิปปินส์) ที่ มหาชัยวิลล่า จังหวัดสมุทรสาคร - ป้องกันแชมป์ครั้งที่ 3, 15 กันยายน 2558 ชนะน็อคยกที่ 3 ไซดิ มุนดิ (แทนซาเนีย) ที่ จังหวัดนนทบุรี - แชมป์สหพันธ์มวยยูเนี่ยน UBF รุ่นมิดเดิลเวท- ชิง, 26 มกราคม 2559 ชนะน็อคยกที่ 8 วิลลี่ วิปเปิ้ล () ที่ วัดเขาอิติสุคโต อำเภอหัวหิน จังหวัดประจวบคีรีขันธ์ - ป้องกันแชมป์ครั้งที่ 1, 29 กันยายน 2559 ชนะคะแนน คาร์ลอส โรเบอร์โต้ () ที่ บ.เอสพีกันสาด นวมินทร์ 74 กรุงเทพมหานคร</doc>
