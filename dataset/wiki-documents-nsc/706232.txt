<doc id="706232" url="https://th.wikipedia.org/wiki?curid=706232" title="เทศบาลตำบลบ้านกรวด">เทศบาลตำบลบ้านกรวด เทศบาลตำบลบ้านกรวด เดิมเป็นสุขาภิบาลบ้านกรวด ตั้งอยู่ในเขตอำเภอบ้านกรวด จังหวัดบุรีรัมย์ จัดตั้งขึ้นตามประกาศกระทรวงมหาดไทย เรื่อง จัดตั้งสุขาภิบาลบ้านกรวด กิ่งอำเภอบ้านกรวด อำเภอประโคนชัย จังหวัดบุรีรัมย์ ประกาศ ณ วันที่ 10 ธันวาคม 2499 โดยการยกฐานะท้องถิ่นบางส่วนของตำบลบ้านกรวด และบางส่วนของตำบลปราสาท กิ่งอำเภอบ้านกรวด อำเภอประโคนชัย จังหวัดบุรีรัมย์ ขึ้นเป็นสุขาภิบาล เรียกชื่อว่า “สุขาภิบาลบ้านกรวด จังหวัดบุรีรัมย์” และได้ยกฐานะขึ้นเป็นเทศบาลตำบล (ชั้น 7) เมื่อวันที่ 25 พฤษภาคม 2542 ตามพระราชบัญญัติเปลี่ยนแปลงฐานะสุขาภิบาลเป็นเทศบาล พ.ศ. 2542อาณาเขตอาณาเขต. - ทิศเหนือ จดเขต เทศบาลตำบลบ้านกรวดปัญญาวัฒน์ อำเภอบ้านกรวด - ทิศใต้ จดเขต เทศบาลตำบลตลาดนิคมปราสาท อำเภอบ้านกรวด - ทิศตะวันออก จดเขต เทศบาลตำบลปราสาท อำเภอบ้านกรวด - ทิศตะวันตก จดเขต เทศบาลตำบลบ้านกรวดปัญญาวัฒน์ อำเภอบ้านกรวดด้านสาธารณสุขด้านสาธารณสุข. - มีโรงพยาบาล 1 แห่ง คือ โรงพยาบาลบ้านกรวด ตั้งอยู่หมู่ที่ 3 ตำบลปราสาท อำเภอบ้านกรวด จังหวัดบุรีรัมย์ด้านศาสนาและวัฒนธรรม ด้านศาสนาและวัฒนธรรม. ประชาชนในเขตเทศบาลตำบลบ้านกรวดส่วนใหญ่นับถือศาสนาพุทธ ในเขตเทศบาลบ้านกรวด มีวัด จำนวน 2 แห่ง ศาลเจ้า 1 แห่ง ในเขตเทศบาลตำบลบ้านกรวด มีภาษาถิ่นหลากหลายที่ใช้สื่อสารในชีวิตประจำวัน ส่วนใหญ่เป็นภาษาถิ่นอีสาน เขมร ลาว ไทยโคราช และภาษาจีนปนอยู่บ้างเล็กน้อย แม้จะใช้ภาษาถิ่นไทยต่างกัน แต่ก็ยังมีประเพณีและวัฒนธรรมเป็นอันหนึ่งอันเดียวกันเหมือนกับประเพณีท้องถิ่นอื่นๆ ดังนี้- ประเพณีสงกรานต์ วันที่ 12-13 เมษายน ของทุกปี จัดแข่งขันกีฬาพื้นบ้าน รดน้ำดำหัวขอพรจากผู้สูงอายุ ประเพณีลอยกระทง วันขึ้น 15 ค่ำ เดือน 12 จัดงานประเพณีลอยกระทง ประกวดนางนพมาศ ประกวดกระทงเล็ก - ประเพณีเครื่องเคลือบพันปี ต้นเดือนเมษายน ของทุกปี ดำเนินการโดยอำเภอบ้านกรวด โดยการจัดประกวดเครื่องเคลือบโบราณ เครื่องเคลือบจำลอง ขบวนแห่เครื่องเคลือบจำลอง ธิดาเครื่องเคลือบ แข่งขันตำข้าว ฯลฯการแบ่งเขตการปกครอง การแบ่งเขตการปกครอง. เทศบาลตำบลบ้านกรวดแบ่งเขตการปกครองออกเป็น 10 ชุมชน คือ- ชุมชนหมู่ 1 ปราสาท - ชุมชนปราสาททอง - ชุมชนกำนันเร็ม - ชุมชนโคกปราสาท - ชุมชนศาลตานวง - ชุมชนคุรุราษฎร์ร่วมจิต - ชุมชนพิทักษ์มวลชน - ชุมชนกาญจนาภิเษก - ชุมชนศาลเจ้าพ่อหลักเมือง - ชุมชนห้วยทะมอด้านการศึกษา ด้านการศึกษา. สถานศึกษาระดับชั้นมัธยม 1 แห่ง- โรงเรียนบ้านกรวดวิทยาคาร ตั้งอยู่หมู่ที่ 3 ตำบลปราสาท อำเภอบ้านกรวดธนาคารธนาคาร. - ธนาคารกรุงเทพ สาขาบ้านกรวด - ธนาคารกสิกรไทย สาขาบ้านกรวด - ธนาคารออมสิน สาขาบ้านกรวด -  ธนาคารเพื่อการเกษตรและสหกรณ์การเกษตร สาขาบ้านกรวดสถานที่สำคัญสถานที่สำคัญ. - พิพิธภัณฑ์อำเภอบ้านกรวด - สถานีตำรวจภูธรบ้านกรวด - วัดบ้านกรวด</doc>
