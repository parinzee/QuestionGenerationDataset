<doc id="333730" url="https://th.wikipedia.org/wiki?curid=333730" title="แซนด์แมน">แซนด์แมน แซนด์แมน () หรือ ฟลินต์ มาร์โก () เป็นตัวละครจากเรื่องสไปเดอร์แมน ซึ่งจัดพิมพ์โดยมาร์เวลคอมิกส์ โดยแซนด์แมนมีความสามารถในการแปรสภาพเป็นทรายในรูปทรงต่าง ๆ ได้ ซึ่งเป็นความสามารถพิเศษที่ได้รับภายหลังจากได้รับอุบัติเหตุ ในเหตุการณ์ปัจจุบัน เขาได้กลายจากศัตรูมาเป็นมิตรกับสไปเดอร์แมน ซึ่งแซนด์แมนถือเป็นตัวละครที่ได้รับการดัดแปลงในสื่ออื่นหลายรูปแบบ รวมทั้งการ์ตูนแอนิเมชัน และภาพยนตร์เรื่องสไปเดอร์แมน 3 โดยมีโธมัส ฮาร์เดน ครัชรับแสดงเป็นแซนด์แมน ในปี ค.ศ. 2009 แซนด์แมนได้รับการจัดอันดับความนิยมอยู่ในลำดับที่ 72 ของดาวร้ายในการ์ตูนคอมิกส์ที่ได้รับความนิยมตลอดกาลประวัติตามท้องเรื่อง ประวัติตามท้องเรื่อง. วิลเลี่ยม เบเกอร์ถือกำเนิดในควีนส์ ในนิวยอร์ก เมื่อเขามีอายุได้ 3 ขวบ พ่อของเขาก็ได้ทิ้งทั้งเขาและแม่ซึ่งเป็นพนักงานทำความสะอาดไป ในช่วงแรกแม่ของเขาได้นำเขามายังชายหาดโคนี่ไอส์แลนด์ เขารู้สึกไร้ความสุขกับงานประติมากรรมทรายของเขา แต่แล้วงานชิ้นนี้ก็ได้รับการนำมาแสดงในโรงเรียนมัธยมปลายภายใต้การให้กำลังใจจากมิสฟลินท์ซึ่งเป็นครูของเขา ในช่วงของการเตรียมตัวเข้าสู่ชั้นเรียน เด็กผู้ชายคนหนึ่งซึ่งมีชื่อว่า วิค กับเพื่อนอีกสองคนได้เข้ามาหาเรื่องกับวิลเลี่ยม ซึ่งวิลเลี่ยมเองก็ได้เรียนรู้ที่จะต่อสู้โดยอาศัยการเคลื่อนไหวของฝ่ายตรงข้าม โดยใช้เทคนิคที่เขาสามารถเล็ดรอดผ่านมือได้ดั่งทราย วิคและสมุนจึงไม่ขอสู้กับวิลเลี่ยมอีกต่อไปและได้กลายมาเป็นเพื่อนกันตลอดการเรียนในระดับชั้นไฮสคูล ในช่วงนี้เองที่วิลเลี่ยมเป็นนักกีฬาประจำทีมอเมริกันฟุตบอลของโรงเรียน และได้ใช้กีฬานี้ในการระงับความโกรธที่เกิดขึ้นกับตัวเอง ในขณะที่เขาเล่นกีฬานี้เขาได้นำนามสกุลของมิสฟลินท์ซึ่งเป็นบุคคลที่เขารักมาเป็นฉายาให้กับตน เนื่องด้วยวิคได้ติดหนี้ให้กับผู้มีอิทธิพลเป็นเงินจำนวนมาก จากความสิ้นคิดของเขา จึงขอให้ฟลินท์ช่วยแก้ไขการแข่งขันอเมริกันฟุตบอลที่เขาเดิมพันไว้เพื่อช่วยชำระหนี้ให้แก่เขา ฟลินท์ได้ปฏิบัติตาม แต่แล้วโค้ชได้ทราบว่าฟลินท์ได้มีส่วนร่วมในการทุจริตครั้งนี้ โค้ชได้ต่อว่าถึงการใช้วิธีสกปรก และบอกว่าคนอย่างเขาจะไม่ประสบกับความสำเร็จในชีวิต ฟลินท์เริ่มมีท่าทีที่ก้าวร้าวยิ่งขึ้น ภายหลังจากการถูกไล่ออกจากโรงเรียนแล้วก็ส่งผลให้วิถีชีวิตของเขาเปลี่ยนไปในทางที่เลวร้ายภาพยนตร์ ภาพยนตร์. ในปี ค.ศ. 2007 โธมัส ฮาร์เดน ครัช รับบทเป็นแซนด์แมน ในภาพยนตร์เรื่องสไปเดอร์แมน 3 ซึ่งเนื้อหาที่กล่าวถึงต้นกำเนิดของแซนด์แมนในภาพยนตร์มีลักษณะที่เป็นแบบเดียวกันกับที่มีในฉบับการ์ตูนคอมิกส์ ยกเว้นเพียงในส่วนที่มีความเกี่ยวโยงถึงการกำเนิดของสไปเดอร์แมนเท่านั้น โดยฟลินท์ มาร์โก ได้ขโมยเงินมาจำนวนหนึ่งเพื่อเป็นค่ารักษาพยาบาลให้กับลูกสาวที่กำลังป่วยหนัก ซึ่งมีชื่อว่า เพนนี่ ขณะที่ฟลินท์หนีตำรวจออกจากคุก เขาเกิดเหตุพลัดตกลงไปในส่วนของการทดลองเร่งอนุภาค ซึ่งได้ทำการผนวกโมเลกุลของเขาเข้ากับทราย ส่งผลให้เขามีความสามารถในด้านการแปลงกายเป็นทรายได้ในเวลาต่อมา และยังมีจุดที่เชื่อมโยงถึงถึงคดีสังหารลุงเบน (นำแสดงโดย คลิฟ โรเบิร์ทสัน) ซึ่งเป็นลุงของปีเตอร์ ปาร์กเกอร์ ที่ปรากฏในภาพยนตร์ภาคแรก โดยนำเสนอเรื่องราวความเป็นมาในช่วงท้ายของภาพยนตร์ภาคสามนี้ ต่างหากด้วย</doc>
