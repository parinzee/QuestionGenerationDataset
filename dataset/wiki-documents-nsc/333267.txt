<doc id="333267" url="https://th.wikipedia.org/wiki?curid=333267" title="เหตุระเบิดในแบกแดด 17 สิงหาคม พ.ศ. 2553">เหตุระเบิดในแบกแดด 17 สิงหาคม พ.ศ. 2553 เหตุระเบิดในแบกแดด 17 สิงหาคม พ.ศ. 2553 เป็นเหตุระเบิดสองครั้งในกรุงแบกแดด ประเทศอิรัก การโจมตีครั้งแรกเกิดขึ้นเมื่อมือระเบิดฆ่าตัวตายได้จุดชนวนระเบิดนอกศูนย์เกณฑ์ทหารใหม่ของกองทัพอิรัก ซึ่งมีผู้ต่อแถวนานหลายชั่วโมงก่อนหน้าเหตุระเบิด ซึ่งทำให้มีผู้เสียชีวิตมากกว่า 60 คน และได้รับบาดเจ็บอีกกว่า 100 คน การโจมตีครั้งที่สองเกิดขึ้นในช่วงเย็นเมื่อรถบรรทุกน้ำมันระเบิดในย่านมุสลิมชีอะหฺ ทำให้มีผู้เสียชีวิต 8 คน และได้รับบาดเจ็บอีก 44 คนเหตุระเบิดครั้งแรก เหตุระเบิด. ครั้งแรก. ผู้ว่างงานจำนวนมากได้ต่อแถวนานหลายชั่วโมงนอกศูนย์เกณฑ์ทหารใหม่ของกองทัพเมื่อมือระเบิดพลีชีพมาถึงและจุดชนวนระเบิด ตำแหน่งของศูนย์เกณฑ์ทหารดังกล่าวตั้งอยู่ใกล้บับ อัล-มัวธัม ริมแม่น้ำไทกริสและอดีตอาคารกระทรวงกลาโหมเก่าของอิรักใจกลางเมืองแบกแดด เจ้าหน้าที่กระทรวงมหาดไทยรายงานว่า เหยื่อส่วนใหญ่เป็นทหารเกณฑ์ แต่ทหารบางนายผู้ซึ่งป้องกันศูนย์เกณฑ์ทหารใหม่ก็เสียชีวิตเช่นกัน ความสูญเสียในหมู่ทหารเหล่านี้ มีเสียชีวิตอย่างน้อย 3 นาย และอีก 8 นายได้รับบาดเจ็บ โดยทีเหตุระเบิดได้สังหารประชาชนไปมากกว่า 60 คนครั้งที่สอง ครั้งที่สอง. ในวันเดียวกัน ได้เกิดเหตุระเบิดขึ้นอีกครั้งเมื่อเวลา 21.30 น. ในย่านมุสลิมชีอะหฺ ระเบิดถูกติดเข้ากับรถบรรทุกน้ำมันซึ่งบรรทุกเคโรซีน ทำให้มีผู้เสียชีวิต 8 คน และได้รับบาดเจ็บอีก 44 คน</doc>
