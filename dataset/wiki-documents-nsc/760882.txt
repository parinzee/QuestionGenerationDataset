<doc id="760882" url="https://th.wikipedia.org/wiki?curid=760882" title="ทางหลวงสหรัฐหมายเลข 5">ทางหลวงสหรัฐหมายเลข 5 ทางหลวงสหรัฐหมายเลข 5 ( หรือ US 5) เป็นทางหลวงสหรัฐแนวเหนือ–ใต้ มีเส้นทางผ่านรัฐต่าง ๆ ในนิวอิงแลนด์ ได้แก่ รัฐคอนเนตทิคัต รัฐแมสซาชูเซตส์ และรัฐเวอร์มอนต์ เมืองที่สำคัญตามเส้นทาง ได้แก่ นิวเฮเวน และฮาร์ตฟอร์ด รัฐคอนเนตทิคัต และสปริงฟีลด์ รัฐแมสซาชูเซตส์ ช่วงจากเมืองฮาร์ตฟอร์ดไปทางทิศเหนือถึงเมืองเซนต์จอห์นสเบอร์รี รัฐเวอร์มอนต์ นั้น ถนนมีเส้นทางขนานใกล้ ๆ กันกับแม่น้ำคอนเนตทิคัต ตลอดทั้งสายของทางหลวงหมายเลข 5 มีเส้นทางขนานใกล้ ๆ ไปกับอินเตอร์สเตต 91 โดยเป็นทางบริการชุมชนและเป็นเส้นทางเลือกของทางหลวงอินเตอร์สเตต ปลายทางทิศเหนือของทางหลวงหมายเลข 5 อยู่ในหมู่บ้านเดอร์บีไลน์ รัฐเวอร์มอนต์ ที่เขตแดนประเทศแคนาดา โดยผ่านจุดผ่านแดนเดอร์บีไลน์-สแตนสเตด ไปยังรัฐควิเบก เชื่อมต่อกับทางหลวงรัฐควิเบกหมายเลข 143 ซึ่งเคยเป็นทางหลวงหมายเลข 5 มาจนกระทั่งเปลี่ยนหมายเลขใหม่ในกลางยุคปี 1970 ส่วนปลายทางทิศใต้อยู่ในนิวเฮเวน รัฐคอนเนตทิคัต ที่ทางแยกกับอินเตอร์สเตต 91</doc>
