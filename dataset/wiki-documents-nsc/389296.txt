<doc id="389296" url="https://th.wikipedia.org/wiki?curid=389296" title="ฮัม อึน-จ็อง">ฮัม อึน-จ็อง ฮัม อึน-จ็อง (ฮันกึล: 함은정; ; เกิด 12 ธันวาคม 1988) หรือชื่อในการแสดงว่า อึนจ็อง () เป็นนักร้องและนักแสดงหญิงชาวสาธารณรัฐเกาหลี มีชื่อเสียงจากสมาชิกภาพในวงดนตรีแนวเคป็อปหญิงล้วน ที-อารา (T-ara)ประวัติชีวิตเบื้องต้น ประวัติ. ชีวิตเบื้องต้น. อึนจ็องเกิด ณ โซล สาธารณรัฐเกาหลี มารดาสำเร็จการศึกษาจากมหาวิทยาลัยอีวฺฮา (Ewha Womans University) และเป็นครูสอนเปียโน ก่อนจะทำงานเป็นตัวแทน (agent) ของอึนจ็องในภายหลัง อึนจ็องเป็นบุตรคนเดียวของครอบครัว ในปี 1995 ขณะอายุได้เจ็ดปี อึนจ็องเข้าประกวดนางงาม "นางสาวเกาหลีน้อย" (Little Miss Korea) และชนะ ปีนั้นจึงได้แสดงละครโทรทัศน์เรื่อง อะนิวเจเนอเรชันอ็อฟอะดัลส์ (신세대 보고서 어른들은 몰라요, A New Generation of Adults) ต่อมา อึนจ็องจึงได้บทบาทรองในภาพยนตร์และละครโทรทัศน์อีกหลายเรื่อง กับทั้งได้แสดงภาพยนตร์โฆษณาอีกจำนวนมาก ขณะเรียนอยู่เกรด 7 (มัธยมศึกษาปีที่ 1) อึนจ็องหัดเทควันโด และแข่งชนะสามหน เวลานั้น มารดาของเธอตัดสินใจเลิกสอนเปียโน ครั้นปี 2007 อึนจ็องเข้าศึกษาต่อ ณ คณะศิลปศาสตร์ มหาวิทยาลัยทงกุก (Dongguk University) ภายหลังมีชื่อเสียงแล้ว อึนจ็องเคยกล่าวว่า "คุณแม่มีฉันหลังแต่งงานกับคุณพ่อแล้วตั้งสิบปี คงฟังดูเศร้าทีเดียว เมื่อก่อนคุณแม่ชอบดูนักแสดงละครดัง ๆ หลายคน คุณแม่เลยอยากให้ฉันเป็นนักแสดง นี่ไง ฉันเป็นแล้ว คุณแม่ดีใจมากที่ฉันเรียนการแสดงเป็นอย่างแรก คุณแม่ว่าความหวังของคุณแม่เป็นจริงก็คราวนี้"ที-อารา ที-อารา. อึนจ็องเป็นหัวหน้าคนที่สองของวงที-อารา ตั้งแต่เปิดวงเมื่อวันที่ 29 กรกฎาคม 2009 จนถึงเดือนกันยายน ปีรุ่งขึ้น โดยอึนจ็องนั้น จำเดิมได้รับการฝึกด้านการแสดงมาโดยเฉพาะ เช่นเดียวกับ พัก จี-ยอน (Park Ji-yeon) เพื่อนร่วมวงของเธอการแสดง การแสดง. อึนจ็องได้แสดงมิวสิกวีดิโอของนักร้องคนอื่นอยู่หลายครั้ง ในจำนวนนี้ รวมถึง มิวสิกวีดิโอเพลง กาซีรี (가시리, Gasiri) ของวงเอสจีวันนาบี (SG Wannabe) เมื่อปี 2007; เพลง ธันเดอร์ (천둥, Thunder), เพลง โอนลีวันเพอร์เซิน (한사람만, Only One Person) และเพลง อะแมนส์เฟิสต์เลิฟฟอลโลส์ฮิมทูเดอะเกรฟ (남자의 첫사랑은 무덤까지 간다, A Man's First Love Follows Him To The Grave) ของวงเอฟทีไอส์แลนด์ (FT Island); ตลอดจนเพลง ไทม์, พลีสสต็อป (시간아 멈춰라, Time, Please Stop) ของวงดาวีชี (Davichi) ซึ่งออกอากาศเมื่อวันที่ 6 พฤษภาคม 2010 ละครเรื่องแรกที่อึนจ็องได้รับบทบาทนำคือ คอฟฟีเฮาส์ (Coffee House) ซึ่งออกอากาศในสาธารณรัฐเกาหลี ทางเอสบีเอส (SBS) ตั้งแต่วันที่ 17 พฤษภาคม 2010 ถึงวันที่ 17 กรกฎาคม 2010 อนึ่ง ในเดือนกรกฎาคม ปีนั้น อึนจ็องยังได้รับคัดเลือกให้แสดงบทบาทนำในภาพยนตร์สยองขวัญเรื่อง ไวต์: เมโลดีออฟเดธ (화이트, White: Melody of Death) ภาพยนตร์ดังกล่าวเริ่มถ่ายทำในเดือนพฤศจิกายน ปีเดียวกัน มี คิม กก (Kim Gok) และคิม ซอน (Kim Sun) กำกับ และฉายในสาธารณรัฐเกาหลีเมื่อวันที่ 9 กรกฎาคม ปีถัดมา ในปลายปี 2015 ได้แสดงภาพยนตร์ไทยในเรื่อง ไมโคร เลิฟ (Micro Love) คู่กับนักแสดงชาวไทย เจมส์ มาร์เรียลลิตี้ เรียลลิตี้. เธอได้มาร่วมรายการเรียลลิตี้ ออ ตอก เค ที่จังหวัดเชียงใหม่ โดยมาอยู่ที่จังหวัดเชียงใหม่ 8 วัน เธอเป็นดาราสัญชาติเกาหลีใต้ที่แสดงความไว้อาลัยต่อการสวรรคตของพระบาทสมเด็จพระปรมินทรมหาภูมิพลอดุลยเดชในโปรแกรมอินสตราแกรมและเมื่อวันที่ 5 ธันวาคม 2559 เธอเดินทางมาที่สนามหลวงเพื่อช่วยแจกอาหารที่บริเวณสนามหลวงผลงานการแสดงละครโทรทัศน์ละครชุดละครดรามาภาพยนตร์การแสดงมิวสิกวีดิโอผลงานเพลงวงที-อารา ผลงานเพลง. วงที-อารา. Solo Album ELSIE Solo Album Good byeเพลงประกอบภาพยนตร์อื่น ๆรางวัล</doc>
