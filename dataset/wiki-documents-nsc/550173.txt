<doc id="550173" url="https://th.wikipedia.org/wiki?curid=550173" title="แมงกะพรุนสาหร่าย">แมงกะพรุนสาหร่าย แมงกะพรุนสาหร่าย หรือ สาโหร่ง () เป็นแมงกะพรุนจำพวกแมงกะพรุนกล่องสกุลหนึ่ง ใช้ชื่อสกุลว่า Chironex (/ไค-โร-เน็ก/) ซึ่งคำว่า Chironex นั้น มีรากศัพท์จากคำว่า "chiro" (Χέρι) ในภาษากรีก แปลว่า "มือ" กับคำว่า "nex" ภาษาละตินแปลว่า "ความตาย" แมงกะพรุนสาหร่าย หรือที่ชาวประมงชาวไทยนิยมเรียกสั้น ๆ ว่า "สาหร่า่ยทะเล" เป็นแมงกะพรุนสีขาว หรือเหลืองแกมแดง มีสายยาวต่อจากลำตัวหลายเส้น แต่ละเส้นยาวประมาณ 1.50 เมตร มีการเคลื่อนไหวได้น้อย อาศัยกระแสน้ำพัดพาไปยังที่ต่าง ๆ เมื่อมีพายุคลื่นลมแรง หนวดจะขาดจากลำตัว ลอยไปตามน้ำ แต่ยังสามารถทำอันตรายผู้ที่สัมผัสถูกได้ ซึ่งทำให้ไหม้เกรียม และมีอาการปวดแสบปวดร้อนตามกล้ามเนื้อ จุกแน่นหน้าอกในรายที่แพ้รุนแรง และเป็นไข้ อาการเป็นอยู่ 2-3 วัน จึงทุเลาหายไป แต่อาการหนักก็อาจถึงขั้นเสียชีวิตได้ เป็นแมงกะพรุนที่ีมีถิ่นแพร่กระจายอยู่ทะเลน้ำตื้นรวมถึงป่าชายเลนแถบตอนเหนือของออสเตรเลีย ในน่านน้ำไทยพบแถบทะเลชุมพร และหัวหิน เป็นต้นการจำแนก การจำแนก. ปัจจุบัน แบ่งออกได้เป็น 2 ชนิด ได้แก่-  Chironex fleckeri - เป็นแมงกะพรุนกล่องที่มีขนาดใหญ่ที่สุด มีหนวดยืดยาวได้ถึุง 3 เมตร และมีพิษร้ายแรงที่สุด และมีเซลล์เข็มพิษมากที่สุด อาจมีมากได้ถึง 4-5,000,000,000 เซลล์ - Chironex yamaguchii - เป็นชนิดที่เพิ่งค้นพบใหม่ มีขนาดเล็กกว่าชนิดแรกมาก</doc>
