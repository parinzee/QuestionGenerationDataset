<doc id="351147" url="https://th.wikipedia.org/wiki?curid=351147" title="หมาไม้ต้นสนยุโรป">หมาไม้ต้นสนยุโรป หมาไม้ต้นสนยุโรป () หรือที่รู้จักกันโดยทั่วไปว่า หมาไม้ต้นสน ในประเทศยุโรปที่พูดภาษาอังกฤษ เป็นสัตว์ท้องถิ่นในยุโรปเหนือ อยู่ในวงศ์เพียงพอน (Mustelidae) ซึ่งเป็นวงศ์เดียวกับมิงค์, นาก, แบดเจอร์ และวูล์ฟเวอรีน และวีเซิล มีขนาดใหญ่ประมาณแมวบ้าน ลำตัวยาว 53 เซนติเมตร และหางของมันสามารถยาวได้ถึง 25 เซนติเมตร ตัวผู้มีขนาดใหญ่กว่าตัวเมียเล็กน้อย โดยเฉลี่ย มีน้ำหนักประมาณ 1.5 กิโลกรัม ขนของมันมักมีสีน้ำตาลอ่อนไปจนถึงน้ำตาลเข้ม และจะมีขนาดใหญ่ขึ้นและนุ่มขึ้นระหว่างฤดูหนาว พวกมันมีช่วงลำคอสีครีมไปจนถึงเหลืองที่อยู่อาศัย ที่อยู่อาศัย. ที่อยู่อาศัยของหมาไม้ต้นสนมักเป็นพื้นที่ป่าทึบ หมาไม้ต้นสนมักจะสร้างรังของตนในโพรงต้นไม้หรือทุ่งที่มีพุ่มไม้ปกคลุม หมาไม้เป็นสัตว์ในวงศ์เพียงพอนสกุลเดียวที่มีกรงเล็บกึ่งสามารถย้อนกลับได้ ซึ่งทำให้หมาไม้มีการใช้ชีวิตเกี่ยวข้องกับต้นไม้มากขึ้น อย่างเช่น การปีนหรือการวิ่งบนกิ่งไม้ แม้ว่ามันจะสามารถวิ่งได้อย่างรวดเร็วบนพื้นด้วยเช่นกัน ส่วนใหญ่มักออกหากินในเวลาเย็นหรือกลางคืน หมาไม้มีหูกลมขนาดเล็กและไวต่อสัมผัสและฟันแหลมคมสำหรับกินสัตว์เลี้ยงลูกด้วยนมขนาดเล็ก นก แมลง กบ และซากสัตว์ นอกจากนี้ยังเป็นที่ทราบกันว่ามันกินเบอร์รี่ ไข่ของนก เนื้อ ถั่วและน้ำผึ้ง หมาไม้ยุโรปเป็นสัตว์แสดงความเป็นเจ้าของอาณาเขตโดยขี้ไว้ตำแหน่งต่าง ๆศัตรูตามธรรมชาติ ศัตรูตามธรรมชาติ. ถึงแม้ว่าหมาไม้ต้นสนจะเป็นเหยื่อของอินทรีสีทองในบางครั้ง และหมาจิ้งจอกแดงไม่บ่อยครั้งหนัก มนุษย์กลับเป็นภัยคุกคามที่ใหญ่ที่สุดต่อหมาไม้ต้นสนยุโรป ขนคุณภาพดีของมาร์เท็นมีราคาสูง และการสูญเสียถิ่นที่อยู่ นำไปสู่การไล่ล่าของคนดูแลสัตว์ การก่อกวนโดยมนุษย์ การวางยาพิษผิดกฎหมาย และการถูกยิง ได้ทำให้จำนวนประชากรของหมาไม้ต้นสนยุโรปลดจำนวนลงอย่างมาก ในสหราชอาณาจักร หมาไม้ต้นสนและรังของมันได้รับการคุ้มครองภายใต้พระราชบัญญัติสัตว์ป่าและชนบท (1981) และพระราชบัญญัติป้องกันสิ่งแวดล้อมนักล่า นักล่า. ล่าสุด (ธันวาคม ค.ศ. 2007) หมาไม้ต้นสนได้รับการระบุว่าลดจำนวนประชากรของสายพันธุ์ต่างถิ่นรุกรานกระรอกสีเทาตะวันออกในสหราชอาณาจักร ด้วยจำนวนที่เพิ่มมากขึ้นของหมาไม้ต้นสนยุโรปทันกับจำนวนของกระรอกสีเทา จำนวนของกระรอกจึงได้ลดลงอย่างรวดเร็ว มีทฤษฎีอธิบายว่าที่เป็นเช่นนี้เพราะกระรอกสีเทาใช้เวลาบนพื้นดินนานกว่ากระรอกสีแดง จึงมีโอกาสที่จะพบกับนักล่าตามธรรมชาติมากกว่าอายุขัย อายุขัย. หมาไม้ต้นสนยุโรปสามารถมีอายุได้ถึง 18 ปีในการเลี้ยงดูของสวนสัตว์ แต่ในธรรมชาติ อายุขัยของมันมักจะอยู่ระหว่าง 8-10 ปี หมาไม้ต้นสนเจริญเติบโตถึงวัยเจริญภัยในช่วงสองถึงสามปีแรก ตัวอ่อนมักจะเกิดขึ้นในช่วงเดือนมีนาคมหรือเมษายนหลังจากอยู่ในครรภ์มานานกว่าเจ็ดเดือน โดยเกิดครอกละหนึ่งถึงห้าตัว หมาไม้ต้นสนยุโรปตัวอ่อนมีน้ำหนักแรกเกิด 30 กรัม ตัวอ่อนจะเริ่มต้นออกจากรังของมันช่วงกลางเดือนมิถุนายน และมีอิสระเต็มที่หกเดือนหลังจากเกิดมา</doc>
