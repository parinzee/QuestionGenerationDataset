<doc id="222914" url="https://th.wikipedia.org/wiki?curid=222914" title="วุร์สเตอร์เชอร์">วุร์สเตอร์เชอร์ วุร์สเตอร์เชอร์ ( เขียนย่อ Worcs) เป็นเทศมณฑลในอังกฤษในสหราชอาณาจักรที่ตั้งอยู่ทางมิดแลนด์สตะวันตกของอังกฤษ ระหว่าง ค.ศ. 1974 ถึง ค.ศ. 1998 วุร์สเตอร์เป็นเมืองในแฮรฟอร์ดและวูลสเตอร์ วุร์สเตอร์เชอร์มีเขตแดนติดกับมณฑลแฮรฟอร์ดเชอร์, มณฑลชร็อพเชอร์, มณฑลสตาฟฟอร์ดเชอร์, มณฑลเวสต์มิดแลนด์, มณฑลวอริคเชอร์ และมณฑลกลอสเตอร์เชอร์ ทางด้านตะวันตกติดกับมาลเวิร์น ฮิลล์ส (Malvern Hills) ที่เป็นที่ตั้งของเมืองมาลเวิร์น ฮิลล์สที่เป็นเมืองบ่อน้ำแร่ ทางด้านด้านตะวันตกของเนินเป็นมณฑลแฮรฟอร์ดเชอร์และทางเหนือของค็อตสวอลด์ส (Cotswolds) ด้านตะวันตกติดกับมณฑลวอริคเชอร์ แม่น้ำสำคัญสองสายที่ไหลผ่านคือแม่น้ำเซเวิร์น และแม่น้ำเอวอน วุร์สเตอร์เชอร์มีประชาชนรวมทั้งสิ้นประมาณ 555,600 คน ในเนื้อที่ 1,741 ตารางกิโลเมตร วุร์สเตอร์เชอร์แบ่งการปกครองเป็นหกอำเภอ: วุร์สเตอร์, มาลเวิร์น ฮิลล์ส, ไวร์ฟอเรสต์, บรอมสโกรฟ, เรดดิทช และวิชเอวอน โดยมีวุร์สเตอร์เป็นศูนย์กลางการปกครอง เมืองสำคัญๆ อื่นๆ นอกไปจากวุร์สเตอร์ก็ได้แก่คิดเดอร์มินสเตอร์, บรอมโกรฟ, เมืองมาลเวิร์น ฮิลล์ส, เพอร์ชอร์, อีฟแชม และเรดดิทช ทางด้านใต้ของมณฑลยังเป็นบริเวณที่เป็นชนบทเป็นส่วนใหญ่ ภาษาที่พูดในวุร์สเตอร์เชอร์มีสำเนียงท้องถิ่น (dialect) หลายสำเนียง ทางด้านเหนือของมณฑลเช่นเรดดิทชและคิดเดอร์มินสเตอร์มีสำเนียงที่มาจากเบอร์มิงแฮมที่เรียกว่า “Brummie accent” ส่วนบริเวณอื่นของมณฑลยังคงใช้สำเนียงเวสต์คันทรี บรอมโกรฟและบางส่วนของเรดดิทชนำสำเนียงเบอร์มิงแฮมมาแปลงกลายเป็นสำเนียงท้องถิ่นที่เป็นเอกลักษณ์แก่บริเวณนั้น</doc>
