<doc id="54059" url="https://th.wikipedia.org/wiki?curid=54059" title="คณะมนุษยศาสตร์ มหาวิทยาลัยเกษตรศาสตร์">คณะมนุษยศาสตร์ มหาวิทยาลัยเกษตรศาสตร์ คณะมนุษยศาสตร์ มหาวิทยาลัยเกษตรศาสตร์ เป็นคณะลำดับที่ 11 ของมหาวิทยาลัย ตั้งอยู่ที่วิทยาเขตบางเขน กรุงเทพมหานคร โดยมีภารกิจในการมุ่งสู่ความเป็นเลิศด้านภาษา ศิลปวัฒนธรรม อุตสาหกรรมการท่องเที่ยว ตลอดจนนิเทศศาสตร์และสารสนเทศศาสตร์ มีผลงานเป็นที่ยอมรับในระดับชาติและนานาชาติ มีส่วนร่วมในการนำความรู้ไปพัฒนาประเทศอย่างยั่งยืนประวัติ ประวัติ. การเรียนการสอนทางด้านภาษาในมหาวิทยาลัยเกษตรศาสตร์นั้นมีมานานแล้ว โดยเริ่มต้นจากการเป็น "แผนกวิชาภาษาอังกฤษ" ใน คณะกสิกรรมและสัตวบาล ต่อมา เมื่อมีการสถาปนา "คณะวิทยาศาสตร์และอักษรศาสตร์" ในปี พ.ศ. 2509 แผนกวิชาภาษาอังกฤษ จึงได้มาสังกัดคณะแห่งนี้ โดยเป็น "ภาควิชาภาษา" ซึ่งเปิดสอนในสาขา ภาษาอังกฤษ ภาษาฝรั่งเศส ภาษาเยอรมัน ภาษาญี่ปุ่น ภาษาไทย ภาษาบาลี และ ภาษาเขมร หลังจากนั้น เมื่อวันที่ 17 มิถุนายน พ.ศ. 2524 ได้มีการโอน "ภาควิชาภาษา" ออกมาจาก "คณะวิทยาศาสตร์และอักษรศาสตร์" (ปัจจุบันคือ คณะวิทยาศาสตร์) และ "ภาควิชาปรัชญาและศาสนา" ออกมาจาก คณะสังคมศาสตร์ มาตั้งเป็นคณะใหม่ใช้ชื่อว่า "คณะมนุษยศาสตร์" โดยมีอาจารย์ ดร.กัญจนา สินธวานนท์ ดำรงตำแหน่งคณบดีคนแรกของคณะ พ.ศ. 2524 คณะมนุษยศาสตร์ได้รับโอนภาควิชาภาษามาจากคณะวิทยาศาสตร์และอักษรศาสตร์ แล้วมาแยกตามสาขาวิชาการออกเป็น 3 ภาควิชา ได้แก่ ภาควิชาภาษา ภาควิชาภาษาศาสตร์ และภาควิชาวรรณคดี นอกจากนี้ยังได้รับโอนภาควิชาปรัชญาและศาสนามาจากคณะสังคมศาสตร์อีก 1 ภาควิชา และจัดตั้งภาควิชาใหม่ 3 ภาควิชา ได้แก่ ภาควิชาบรรณารักษศาสตร์ ภาควิชาศิลปาชีพ และภาควิชาศิลปนิเทศ รวมมีภาควิชาเมื่อแรกก่อตั้งจำนวน 7 ภาควิชา พ.ศ. 2536 จัดตั้งศูนย์ภาษาเป็นหน่วยงานภายใน เพื่อให้บริการอบรมภาษาต่างประเทศแก่บุคคลทั่วไป พ.ศ. 2537 แยกภาควิชาภาษาออกเป็น 2 ภาควิชา คือ ภาควิชาภาษาต่างประเทศ และภาควิชาภาษาไทย ทำให้มีภาควิชาเพิ่มขึ้นเป็น 8 ภาควิชา พ.ศ. 2543 จัดตั้งสถาบันภาษาศาสตร์และวัฒนธรรมศึกษาราชนครินทร์ เพื่อเฉลิมพระเกียรติแด่สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ในฐานะที่พระองค์ได้ทรงทำคุณประโยชน์แก่มหาวิทยาลัยเกษตรศาสตร์และประเทศชาติในด้านต่าง ๆ เป็นอันมาก โดยเฉพาะในด้านภาษาและวัฒนธรรม โดยเป็นหน่วยงานในสังกัดคณะมนุษยศาสตร์ มีเป้าหมายหลักในการส่งเสริมงานวิจัยและพัฒนาคุณภาพทางวิชาการด้านภาษาศาสตร์และวัฒนธรรมศึกษา พ.ศ. 2549 จัดตั้งสถาบันขงจื๊อ ตามข้อตกลงความร่วมมือระหว่าง 4 หน่วยงาน ได้แก่ กระทรวงศึกษาธิการแห่งประเทศสาธารณรัฐประชาชนจีน มหาวิทยาลัยหัวเฉียวแห่งประเทศสาธารณรัฐประชาชนจีน มหาวิทยาลัยเกษตรศาสตร์ และคณะมนุษยศาสตร์ มีวัตถุประสงค์เพื่อมุ่งเน้นการดำเนินกิจกรรมด้านการสอนและงานวิจัยที่ เกี่ยวข้องกับภาษาและวัฒนธรรมจีน รวมทั้งเป็นศูนย์ทดสอบภาษาจีนมาตรฐานที่เรียกว่า “HSK” (Hanyu Shuiping Kaoshi) พ.ศ. 2549 สภามหาวิทยาลัยเกษตรศาสตร์ อนุมัติจัดตั้งศูนย์จัดการศึกษาโครงการพิเศษ คณะมนุษยศาสตร์ เพื่อทำหน้าที่ประสานการบริการโครงการจัดการศึกษาภาคพิเศษของคณะมนุษยศาสตร์ ทั้งในส่วนงานด้านธุรการและประสานด้านการบริการวิชาการของหลักสูตรระดับ ปริญญาตรีและระดับบัณฑิตศึกษาภาคพิเศษในทุกสาขาของคณะ พ.ศ. 2552 รวมภาควิชาบรรณารักษศาสตร์กับสาขาวิชาสื่อสารมวลชน ภาควิชาศิลปนิเทศแล้วจัดตั้งเป็นภาควิชาใหม่คือ “ภาควิชานิเทศศาสตร์และสารสนเทศศาสตร์” และปรับเปลี่ยนโครงสร้างของสาขาดนตรี ภาควิชาศิลปนิเทศ จัดตั้งเป็น “ภาควิชาดนตรี” จำนวนรวมภาควิชาของคณะยังคงเป็น 8 ภาควิชาเช่นเดิม พ.ศ. 2555 แยกสาขาวิชาภาษาจีน และสาขาวิชาภาษาญี่ปุ่น ออกจากภาควิชาภาษาต่างประเทศ และจัดตั้งเป็นภาควิชาภาษาตะวันออก ซึ่งนอกจากจะมีการเรียนการสอนวิชาเอกภาษาจีนและภาษาญี่ปุ่นแล้ว ยังเปิดหลักสูตรในระดับปริญญาตรีเพิ่มอีก 2 หลักสูตร คือ หลักสูตรศิลปศาสตรบัณฑิต สาขาวิชาภาษาตะวันออก เอกภาษาจีนธุรกิจ (ภาคพิเศษ) และหลักสูตรศิลปศาสตรบัณฑิต สาขาวิชาภาษาตะวันออก เอกภาษาญี่ปุ่นธุรกิจ (ภาคพิเศษ) นอกจากนี้ภาควิชาภาษาตะวันออกยังมีวิชาเลือกภาษาเกาหลีและภาษาอาเซียน ได้แก่ ภาษาเวียดนาม ภาษามลายู และภาษาพม่า เพื่อการเตรียมพร้อมการเข้าสู่ประชาคมอาเซียน จำนวนรวมภาควิชาของคณะเพิ่มขึ้นเป็น 9 ภาควิชา พ.ศ. 2557 คณะมนุษยศาสตร์ได้รับโอนสำนักพิพิธภัณฑ์และวัฒนธรรมการเกษตรจากมหาวิทยาลัยเข้ามาเป็นหน่วยงานสนับสนุนของคณะ และจะยกฐานะของศูนย์ทดสอบภาษาอังกฤษซึ่งเดิมดำเนินการโดยภาควิชาภาษาต่างประเทศ ให้เป็นศูนย์ทดสอบทางภาษาเพื่อรองรับการทดสอบสมรรถภาพทางภาษาที่มีความต้องการ เพิ่มมากขึ้นไม่ว่าจะเป็นภาษาไทย ภาษาอังกฤษ ภาษาเกาหลี ฯลฯ คณะมนุษยศาสตร์ได้ปรับแนวคิดจากการศึกษาที่เสร็จสมบูรณ์ในตัวเองมาเป็นการศึกษาที่เป็นเครื่องมือที่เอื้อต่อการนำไปประกอบอาชีพ (Career Education) แต่ยังคงธำรงเนิ้อหาวิชาการสาขามนุษยศาสตร์ไว้ด้วย ดังนั้น รูปแบบของการจัดการศึกษาของคณะมนุษยศาสตร์ในปัจจุบันจึงมี 2 รูปแบบ คือ แบบเน้นความลึกซึ้งทางวิชาการด้านมนุษยศาสตร์และแบบเน้นวิชาชีพโดยผสมผสานกับวิชาการเพื่อตอบสนองความต้องการของภาคธุรกิจในสังคมดอกไม้และสีประจำคณะดอกไม้และสีประจำคณะ. - ดอกไม้ที่เป็นสัญลักษณ์ประจำคณะมนุษยศาสตร์ คือ ดอกแก้ว เป็นดอกไม้ที่มีสีขาว มีทั้งความงดงาม ความบริสุทธิ์ และกลิ่นหอม - สีประจำคณะมนุษยศาสตร์ คือ สีขาว เป็นสีที่แสดงถึงความบริสุทธิ์ดั่งปรัชญาและปณิธานของคณะมนุษยศาสตร์ที่มุ่งมั่น สร้างสรรค์ให้บัณฑิตเป็นคนดี มีคุณธรรม ยึดถือความดีเป็นที่ตั้งบทเพลงประจำคณะบทเพลงประจำคณะ. - เพลงมนุษยศาสตร์ ทำนอง - เนื้อร้อง : ว่าที่ร้อยตรีอวบ เหมะรัชตะ- เพลงผองเราชาวมนุษยศาสตร์ ทำนอง - เนื้อร้อง : จริยา เจรีรัตนะหน่วยงาน หน่วยงาน. ภาควิชา สำนัก สถาบัน และศูนย์ ภายในคณะมนุษยศาสตร์- สำนักงานเลขานุการ - ภาควิชานิเทศศาสตร์และสารสนเทศศาสตร์ - ภาควิชาปรัชญาและศาสนา - ภาควิชาภาษาต่างประเทศ - ภาควิชาภาษาไทย - ภาควิชาภาษาศาสตร์ - ภาควิชาภาษาตะวันออก - ภาควิชาวรรณคดี - ภาควิชาอุตสาหกรรมท่องเที่ยวและบริการ - ภาควิชาดนตรี- ศูนย์ภาษา - ศูนย์ทดสอบทางภาษา - ศูนย์จัดการศึกษาโครงการพิเศษ - ศูนย์พัฒนาภาษาด้วยตนเอง (KU-SALL) - สถาบันขงจื๊อ มหาวิทยาลัยเกษตรศาสตร์ - สถาบันภาษาศาสตร์และวัฒนธรรมศึกษาราชนครินทร์ - สำนักพิพิธภัณฑ์และวัฒนธรรมการเกษตรหลักสูตรทำเนียบคณบดีทำเนียบคณบดี. - นับแต่คณะมนุษยศาสตร์ก่อตั้งขึ้นเมื่อ พ.ศ. 2524 จนถึงปัจจุบัน มีผู้ดำรงตำแหน่งคณบดี ดังนี้ หมายเหตุ คำนำหน้านามของผู้ดำรงตำแหน่งคณบดี เป็นคำนำหน้านามตามตำแหน่งทางวิชาการในขณะนั้นนิสิตเก่าและนิสิตปัจจุบันที่มีชื่อเสียงนิสิตเก่าและนิสิตปัจจุบันที่มีชื่อเสียง. - สุริยา ลาภวิสุทธิสิน (นิสิตเก่า) อดีตรัฐมนตรีช่วยว่าการกระทรวงพาณิชย์ - สาโรจน์ พรประภา (นิสิตเก่า) เอกการท่องเที่ยว นักวิชาการ อธิการบดีวิทยาลัยดุสิตธานี - เขมนิจ จามิกรณ์ (นิสิตเก่า) เอกภาษาอังกฤษ นักแสดง / ไทยซุปเปอร์โมเดลคอนเทสต์ 2547 นักแสดง สถานีโทรทัศน์ทรูวิชันส์ - สิริลภัส กองตระการ (นิสิตเก่า) เกียรตินิยมอันดับ 2 เอกสื่อสารมวลชน นักแสดง / รองอันดับ 2 มิสทีนไทยแลนด์ 2546 / 12 คนสุดท้าย มิสไทยแลนด์ยูนิเวิร์ส 2552 นักแสดง สถานีโทรทัศน์สีกองทัพบกช่อง 7 - เตชินท์ ชยุติ (นิสิตเก่า) เอกดนตรีตะวันตก นักร้อง บริษัท จีเอ็มเอ็มแกรมมี่ จำกัด (มหาชน) - กมลเนตร เรืองศรี (นิสิตเก่า) เกียรตินิยมอันดับ 1 เอกสื่อสารมวลชน นักแสดง สถานีโทรทัศน์ไทยทีวีสีช่อง 3 - เจก รัตนตั้งตระกูล (นิสิตเก่า) เกียรตินิยมอันดับ 1 เอกสื่อสารมวลชน ผู้ประกาศข่าว สถานีโทรทัศน์ไทยทีวีสีช่อง 3 - อภิสรา นุตยกุล (นิสิตเก่า) เอกภาษาอังกฤษ ผู้ประกาศข่าว สถานีโทรทัศน์ไทยทีวีสีช่อง 3 - นันทนา บุญหลง (นิสิตเก่า) เอกดนตรีตะวันตก นักร้อง ครูสอนร้องเพลง นักพากย์ - ณพอาภา เทวกุล ณ อยุธยา (นิสิตเก่า) เอกดนตรีตะวันตก นักร้อง / ผู้ออกแบบสติ๊กเกอร์ "เรารักในหลวง"/ เยาวชนดีเด่นแห่งชาติ ปี 2551 สาขาสื่อมวลชนเพื่อเด็กและเยาวชนที่ป้องกันปัญหาสังคม - จักรธร ขจรไชยกูล (โตน วงโซฟา) (นิสิตเก่า) เอกปรัชญาและศาสนา นักร้อง - ชญาดา สนธิรักษ์ (อลิซ LG Entertainer) (อลิซ อาร์สยาม) (นิสิตเก่า) เอกภาษาฝรั่งเศส นักร้อง บริษัท อาร์เอส จำกัด (มหาชน) - กุลยา ดวงมณี (นิสิตเก่า) เอกปรัชญาและศาสนา รองมิสไทยแลนด์เวิร์ลปี 2002 - วิรุฬ สกุลทรัพย์ไพศาล (ดำ วงฟอร์เอฟเวอร์) (นิสิตเก่า) เอกดนตรีตะวันตก นักร้อง - จตุรพร วาจาสัตย์ (นิสิตเก่า) เกียรตินิยมอันดับ 2 เอกภาษาไทย ผู้ประกาศข่าว สถานีวิทยุโทรทัศน์แห่งประเทศไทย - ปวีณา ปทุมานนท์ (นิสิตเก่า) เอกภาษาไทย ผู้ประกาศข่าว สถานีโทรทัศน์สปริงนิวส์ - อภิสุข เวทยวิศิษฏ์ (นิสิตเก่า) เอกภาษาไทย ผู้ดำเนินรายการวิทยุ สถานีวิทยุข่าวสารและการจราจร (จส100) - อธิป เจริญชัยสกุลสุข (เก่ง วงลูกหิน) (นิสิตเก่า) เอกภาษาไทย นักร้อง - เวฬุรีย์ ดิษยบุตร (นิสิตเก่า) เอกภาษาอังกฤษ อดีตมิสยูนิเวิร์สไทยแลนด์ 2557 นักแสดง สถานีโทรทัศน์ช่อง 8 - เพชรพราว ณ ลำปาง (นิสิตเก่า) เอกปรัชญาและศาสนา แอร์โฮสเตส พรีเซนเตอร์ บริษัท การบินไทย จำกัด (มหาชน) - เดียร์น่า ฟลีโป (นิสิตเก่า) เกียรตินิยมอันดับ 2 เอกภาษาไทย นักแสดง สถานีโทรทัศน์ไทยทีวีสีช่อง 3 - จิรกิตติ์ ถาวรวงศ์ (นิสิตเก่า) เอกสื่อสารมวลชน นักแสดง บริษัท จีเอ็มเอ็มแกรมมี่ จำกัด (มหาชน) - ธัญลักษณ์ โชคธนเดช (พลอยใส AF12) (นิสิตเก่า) เอกดนตรีตะวันตก นักร้อง - วรนิษฐ์ ถาวรวงศ์ (นิสิตปัจจุบัน) เอกสื่อสารมวลชน นักแสดง บริษัท จีเอ็มเอ็มแกรมมี่ จำกัด (มหาชน)</doc>
