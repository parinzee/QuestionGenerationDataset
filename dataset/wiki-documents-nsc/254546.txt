<doc id="254546" url="https://th.wikipedia.org/wiki?curid=254546" title="เอ็นเกจ">เอ็นเกจ เอ็นเกจ () เป็นชื่อของโทรศัพท์มือถือรุ่นหนึ่งในอดีต หรือชื่อของบริการเกมในโทรศัพท์มือถือในปัจจุบันของบริษัทโนเกีย ซึ่งสำหรับตัวเครื่องในยุคเริ่มต้นนั้นได้เริ่มมีการจำหน่ายครั้งแรกในวันที่ 7 ตุลาคม พ.ศ. 2546 โดยได้ออกวางจำหน่ายเพื่อให้แตกต่างจากเกมบอยแอดวานซ์ของบริษัทนินเทนโดในด้านของการที่เป็นเครื่องเล่นเกมบนโทรศัพท์มือถืออย่างเต็มรูปแบบ แต่สุดท้ายแล้วก็ไม่ได้รับความนิยมมากเท่าที่ควร ซึ่งส่วนหนึ่งนั้นเนื่องมาจากปุ่มต่างๆที่อยู่บนเครื่องนั้นถูกมองว่าเหมาะสมกับการโทรศัพท์มากกว่าการเล่นเกม และอีกประการหนึ่งก็คือตัวเครื่องในรุ่นแรกนั้นถูกมองว่ามีลักษณะคล้ายกับอาหารของชาวเม็กซิกันที่มีชื่อว่า"ทาโก้" ต่อมาในปีพ.ศ. 2548 ทางบริษัทโนเกียได้เปลี่ยนรูปแบบของเอ็นเกจเป็นการให้บริการเกมบนโทรศัพท์มือถือแทน โดยได้มีการปล่อยโปรแกรมเอ็นเกจตัวต้นแบบในโทรศัพท์มือถือตระกูลเอ็นซีรีส์เพื่อให้ผู้ใช้งานได้ดาวน์โหลดและสั่งซื้อเกมผ่านเว็บไซต์ของเอ็นเกจเป็นครั้งแรกในวันที่ 4 กุมภาพันธ์ พ.ศ. 2551 และได้ปล่อยโปรแกรมดังกล่าวที่เป็นฉบับสมบูรณ์ในวันที่ 3 เมษายน พ.ศ. 2551</doc>
