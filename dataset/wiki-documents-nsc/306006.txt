<doc id="306006" url="https://th.wikipedia.org/wiki?curid=306006" title="มอนสเตอร์ มิวสิค">มอนสเตอร์ มิวสิค มอนสเตอร์ มิวสิก (Monster Music) เป็นค่ายเพลงในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่ปรับสถานะแยกออกมาจากทีมผลิตเพลง MP3 (ดูแลโดย พิสุทธิ์ ทรัพย์วิจิตร และ ธีระศักดิ์ วดีศิริศักดิ์) ในอดีตของทางบริษัท ภายใต้การนำของ เจี๊ยบ พิสุทธิ์ ทรัพย์วิจิตร อดีตศิลปินและนักแต่งเพลงชื่อดังของค่ายประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อยๆ ทำให้มีการปรับรูปแบบการทำงานของทีมผลิตเพลงต่างๆในขณะนั้นออกมาเป็นรูปแบบบริษัทค่ายเพลงย่อย โดยทีมของ เจี๊ยบ พิสุทธิ์ ได้เริ่มใช้ชื่อทีม มอนสเตอร์ มิวสิก เป็นครั้งแรกเมื่อช่วงกลางปี 2545 โดยผลงานอัลบั้มแรกๆที่มีโลโก้ของทีมติดอยู่คือ เจอาร์ ออฟไซด์ และ วัยร้ายเฟรชชี่ พ.ศ. 2546 เปิดตัวในฐานะค่ายเพลง มอนสเตอร์ มิวสิก อย่างเป็นทางการ โดยเปิดตัวศิลปินใหม่หลายกลุ่มซึ่งแสดงออกถึงแนวทางการทำงานที่ชัดเจนของค่ายในแนวเพลงป๊อบร็อค อาทิ เช่น เอาท์ (Out), เดอะซิส (The SiS), พิ้งค์ (Pink), โบวี่ (Bovy), ไฮเปอร์ (Hyper) พ.ศ. 2547 ได้ทำโปรเจกต์อัลบั้มพิเศษ 2 อัลบั้ม เป็นการรวมศิลปินทั้งในสังกัดมอนสเตอร์ มิวสิก และสังกัดย่อยอื่นๆในอาร์เอสมาออกอัลบั้มร่วมกัน โดยมีธีมในการพูดถึงปัญหาการเมืองและสังคมของประเทศในช่วงเวลานั้น ได้แก่ อัลบั้ม ร็อกรักชาติ ที่เปิดตัวด้วยเพลง รักกันไว้เถิด และ อัลบั้ม เดอะแมสเซสส์ (The Messages) กับเพลง นกกระดาษ พ.ศ. 2548 เจี๊ยบ พิสุทธิ์ ได้ลาออกจากการเป็นผู้บริหารของบริษัทไปในช่วงกลางปี ทำให้มีการปรับเปลี่ยนหัวหน้าทีมผลิตเพลงมาเป็น ศักดิ์สิทธิ์ มาลากุล และ เจษฎา หันช่อ และลดสถานะของค่ายกลับมาเป็น ยูนิตเพลงย่อยหนึ่งของค่ายส่วนกลาง อาร์เอส มิวสิก พ.ศ. 2550 ยุบรวมยูนิตย่อย มอนสเตอร์ มิวสิก, บั๊คทาวน์ เร็คคอร์ด และ เรียลแอนด์ชัวร์ มาเป็นยูนิตเดียวชื่อ ร็อกสกินศิลปินในสังกัดศิลปินในสังกัด. - จอนนี่ อันวา - เจอาร์ กิตติกุลวงศ์ - โฟร์ท - ธรรพ์ณธร - เอาท์ - เดอะซิส - พิ้งค์ - โบวี่ - สไตรเกอร์ - ไฮเปอร์ - ณัฐพงษ์ เตชะปัญญา - แซนด์ สโตน - เก่ง จักรพงษ์ - ทีม วริษฐ์ - มิ้น สวรรยา - ซาวนด์วอล์คเกอร์ - ซิกเนเจอร์ - ชรัส เฟื่องอารมย์ - เบียร์ ภานุพงศ์ - หวิว - สติ้วเดนท์ อั๊กลี่ - ทอปัด นาคปานเสือ (The Messages) - ตอง ภัครมัย - พริกไทย - ฝน วิรุฬกานต์ - โสภณ พานทอง</doc>
