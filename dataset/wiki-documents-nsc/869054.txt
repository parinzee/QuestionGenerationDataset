<doc id="869054" url="https://th.wikipedia.org/wiki?curid=869054" title="คะโงะชิมะยูไนเต็ด">คะโงะชิมะยูไนเต็ด สโมสรฟุตบอลคะโงะชิมะยูไนเต็ด (; ) เป็นสโมสรฟุตบอลที่เล่นอยู่ในเจลีก ดิวิชัน 3 ของประเทศญี่ปุ่น มีถิ่นฐานอยู่ที่เมืองคะโงะชิมะ จังหวัดจังหวัดคะโงะชิมะ ทางตอนใต้ของญี่ปุ่น ก่อตั้งขึ้นเมื่อปี ค.ศ. 2014 จากการรวมตัวกันของอดีตสโมสร โวลกา คะโงะชิมะ (ヴォルカ鹿児島) กับ เอฟซี คะโงะชิมะ (FC KAGOSHIMA) ในปัจจุบัน มีนักฟุตบอลทีมชาติไทยรุ่นเยาวชนมาเล่นอยู่ที่สโมสรแห่งนี้ด้วยคือ สิทธิโชค ภาโสประวัติ ประวัติ. โวลกา คะโงะชิมะ เคยเล่นอยู่ในลีกฟุตบอลของภูมิภาคคิวชู ทางตอนใต้ของญี่ปุ่นมาตั้งแต่ปี 1973 และได้ผ่านเข้าไปเล่นรอบเพลย์ออฟรายการ Regional League Promotion Series เพื่อขึ้นไปเล่นลีกอาชีพ Japan Football League (JFL) ซึ่งเป็นลีกระดับล่าง (ปัจจุบันคือลีกระดับ 4 ของญี่ปุ่น) แต่ยังไม่เคยไปถึงฝั่งฝัน ส่วนทาง เอฟซี คะโงะชิมะ (ชื่อเดิม NIFS United FC) ก็พยายามเลื่อนชั้นขึ้นมาเล่นในลีกฟุตบอลของภูมิภาคคิวชูเช่นเดียวกัน และทำได้สำเร็จในปี 2004 แต่ก็ไม่สามารถไปต่อถึงลีก JFL ได้ จนกระทั่งสมาคมฟุตบอลภูมิภาคคะโงกะชิมะ มีแนวคิดจะรวมทีมโวลกา คะโงะชิมะ กับเอฟซี คะโงะชิมะ เข้าด้วยกัน โดยแนวคิดนี้มีมาตั้งแต่ปี 2012 แต่ตกลงกันไม่สำเร็จ ต่อมา สามารถเจรจากันได้และรวมตัวกันได้สำเร็จโดยตั้งเป้าหมายจะเลื่อนชั้นขึ้นเจลีกให้สำเร็จ ต่อมาในปี 2013 หลังจากรวมตัวกันแล้ว สโมสรคะโงะชิมะยูไนเต็ดสามารถผ่านเข้าสู่รอบสุดท้ายของรายการเพลย์ออฟได้ และได้เลื่อนขึ้นไปเล่น JFL ในฤดูกาล 2014 และในเดือนพฤศจิกายน 2015 สโมสรทำผลงานได้ดีจนได้ผ่านเข้าไปเล่นในเจลีก ดิวิชัน 3 และเมื่อสโมสรได้ไลเซนส์จากทางเจลีกให้เข้าร่วมการแข่งขัน สโมสรก็ได้เข้าแข่งขันอยู่ในลีกระดับ 3 นี้จนถึงปัจจุบันตราสโมสร ตราสโมสร. ตราสโมสรประกอบไปด้วยภูเขาไฟซะกุระจิมะ ภูเขาไฟชื่อดังของจังหวัด และอ่าวคะโงะชิมะ ส่วนสีแดงในตราสโมสรเป็นสีของสโมสรโวลกา คะโงะชิมะ ส่วนสีฟ้าเป็นสีของสโมสรเอฟซี คะโงะชิมะสถิติผู้เล่นชุดปัจจุบัน ผู้เล่นชุดปัจจุบัน. ข้อมูลเมื่อ 15 กุมภาพันธ์ 2017</doc>
