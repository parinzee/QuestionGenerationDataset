<doc id="314683" url="https://th.wikipedia.org/wiki?curid=314683" title="ไซส์โมซอรัส">ไซส์โมซอรัส ไซส์โมซอรัส () เป็นอดีตสกุลไดโนเสาร์ซอโรพอดที่มีความยาวประมาณ 30-35 เมตร และหนักถึง 60 ตัน มีความหมายว่ากิ้งก่าแห่งแผ่นดินไหว เพราะเวลาเดินจะทำให้พื้นสั่นเหมือนแผ่นดินไหว กินพืชเป็นอาหาร รักสงบ อาศัยอยู่ในจูแรสซิกตอนปลาย ค้นพบโดยกิลต์เลตต์ เมื่อปีค.ศ.1991 รัฐนิวเม็กซิโก สหรัฐอเมริกา แต่ในปัจจุบัน ได้มีการค้นพบว่าไซส์โมซอรัสนั้น แท้จริงแล้วคือชนิดหนึ่งของสกุลดิปโพลโดคัสขนาด ขนาด. ในปี ค.ศ. 1994 ได้มีการประมาณการขนาดของไซส์โมซอรัส ซึ่งใช้ดิปโพลโดคัสเป็นที่อ้างอิงเพราะมีลักษณะคล้ายกันและอยู่ใน วงส์เดียวกัน ประมาณความยาว กระดูกขาอ่อน 3.1-4เมตร(10-13ฟุต) ต่อมาในปี2006 ได้มีการประเมินโดย เคน คาร์เพนเตอร์ ซึ่งยังคงใช้ ดิปโพลโดคัส เป็นที่อ้างอิง ได้ประมาณความสูงของกระดูกขาอ่อนที่ 4.4-4.6เมตร(14-15ฟุต) แม้ว่ามีสัดส่วนในขนาดที่แตกต่างกัน คาร์เพนเตอร์ ได้แสดงสัดส่วนความยาวรวมประมาณ 58 เมตร (190ฟุต)ซึ่งเขาลดขนาดลงจากที่ เกรโกรี่ พอล ประมาณความยาวไว้ที่ 40-60 เมตร คาร์เพนเตอร์ ชี้ให้เห็นว่า ไซส์โมซอรัส มีความยาวกว่า ซอโรพอดยักษ์อื่นๆอย่าง ดิปโพลโดคัส(32.5เมตร) แบรกคิโอซอรัส ซอโรโพไซดอน (34เมตร) ไททันซอรัส อาร์เจนติโนซอรัส (38เมตร) รวมถึงความยาวของคอ 16.75 เมตร (55 ฟุต) ความยาวลำตัว 9เมตร(30ฟุต) ความยาวของหาง 32เมตร(105ฟุต) ความสูงของขาหน้า 5.75 เมตร(19ฟุต) แต่ในปัจจุบันได้มีการระบุว่ากระดูกที่เคยเชื่อกันว่าเป็นปลายหางนั้น แท้จริงเป็นโคนหาง จึงทำให้ไดโนเสาร์สกุลนี้มีความยาวลดลงเหลือเพียง 30-35 เมตร มันจึงไม่ใช่ไดโนเสาร์ที่ใหญ่ที่สุดอีกต่อไป พร้อมกับถูกยุบรวมกับสกุลดิปโพลโดคัสอีกด้วย โดยดิปโพลโคัส ฮัลโลรัม (Diplodocus hallorum) ซึ่งเป็นชื่อใหม่ของไซส์โมซอรัส มีลักษณะคล้ายคลึงกับดิปโพลโดคัส คาร์เนกี (Diplodocus carnegiei) แค่ก็ต่างกันในส่วนโครงกระดูกขา ของไซส์โมซอรัส มีความเรียวยาวกว่าดิปโพลโดคัส และด้วยขนาดที่แตกต่างกัน โดยดิปโพลโดคัส มีขนาดเล็กกว่าประมาณ25เมตร โดยนักวิทยาศาสตร์ใช้ สัดส่วนรายละเอียดเหล่านี้เพื่อแยกแยะสกุลของซอโรพอดทั้งสองนี้</doc>
