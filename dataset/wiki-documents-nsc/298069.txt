<doc id="298069" url="https://th.wikipedia.org/wiki?curid=298069" title="เจาะจิตผ่าปริศนา">เจาะจิตผ่าปริศนา เจาะจิตผ่าปริศนา () (ในประเทศไทย ภาพยนตร์ชุดนี้ออกอากาศทางช่อง True Series ของ True Visions ปัจจุบันฉายทาง Warner TV THAI ผ่านกล่อง GMMZ PAY TV ช่อง 399 และตามที่ออกเป็นสื่อบันเทิงตามบ้าน ที่ผลิตและจัดจำหน่ายโดยบริษัท แคททาลิสต์ อัลลายแอนซ์ ประเทศไทย จำกัด) เป็นชื่อภาพยนตร์ชุดสืบเนื่องออกฉายทางโทรทัศน์ในสหรัฐอเมริกา ที่ผลิตโดยช่องซีบีเอส ร่วมกับบริษัท Primrose Hill Productions ในเครือของ Warner Bros. Television ออกฉายในสหรัฐอเมริกาเมื่อ 23 กันยายน พ.ศ. 2551 เป็นเรื่องราวเกี่ยวกับนักจิตวิทยาที่ชื่อแพทริก เจน ที่มีความรู้ความสามารถในการสะกดจิตคน มาเป็นที่ปรึกษาอิสระในสำนักสืบสวนแคลิฟอร์เนีย (California Bureau of Investigation) ซึ่งตั้งอยู่ในเมืองแซคราเมนโต รัฐแคลิฟอร์เนีย เขาเป็นคนช่างสังเกตและจดจำได้อย่างยอดเยี่ยม ในการแก้ปัญหาคดีอาชญากรรมอย่างร้ายแรง ด้วยการใช้ทักษะความช่างสังเกตที่น่าประหลาดใจของเขา บ่อยครั้งเขาได้ใช้ความสามารถในการเป็นนักสะกดจิต ในการคลี่คลายปริศนาแต่ละครั้ง หลังจากสูญเสียภรรยาและลูกให้กับเรดจอห์น ฆาตกรต่อเนื่องที่ยังลอยนวล ซึ่งในความเป็นจริง สำนักสืบสวนแคลิฟอร์เนียไม่มีแล้วในปัจจุบัน เนื่องจากถูกยุบรวมกับอีกหน่วยงานหนึ่งในปี พ.ศ. 2552 กลายเป็นสำนักสืบสวนและข่าวกรองแคลิฟอร์เนีย (California Bureau of Investigation and Intelligence) ภาพยนตร์เรื่องนี้จบการออกอากาศไปแล้วเมื่อวันที่ 18 กุมภาพันธ์ พ.ศ. 2558 ด้วยจำนวนการออกอากาศ 7 ฤดูกาล 151 ตอนตัวละครหลักตัวละครหลัก. - แพทริก เจน (แสดงโดยไซมอน เบเกอร์) ตัวเอกของเรื่องและเป็นนักอ่านจิตใจคน เขาเคยมีอาชีพเป็นคนมีญาณทิพย์มาก่อน แต่หลังจากเรดจอห์น ศัตรูคนสำคัญซึ่งเป็นฆาตกรต่อเนื่องได้ฆาตกรรมภรรยาและลูกสาวของเขา แก้แค้นเพื่อเป็นการเยาะเย้ยเขา เขาได้ยอมรับว่าเคยหลอกลวงผู้คนจากอาชีพดังกล่าวมาก่อน ซึ่งตอนนี้เขาได้ทำงานเป็นที่ปรึกษาอิสระให้กับสำนักสืบสวนแคลิฟอร์เนีย แม้คนอื่นจะมองว่าเขาเป็นคนค่อนข้างแปลก แต่เขามีความสามารถในการหยั่งรู้จิตใจและส่วนมากเขามักจะพบสิ่งที่ช่วยในการแก้ปัญหาคดี ให้กับเพื่อนร่วมทีมมาโดยตลอด เขาเป็นคนฉลาดและช่างสังเกตและจดจำสิ่งที่อยู่รอบ ๆ ตัวเขาได้อย่างยอดเยี่ยม มีบ่อยครั้งที่เขาจะเป็นคนหยิ่งยโส ขี้เล่น และชอบสร้างความรำคาญ ซึ่งลักษณะทั้งหมดที่กล่าวมานั้น ได้รับอิทธิพลมาจากความสัมพันธ์ของเพื่อนร่วมงานแต่ละคนที่พวกเขาเป็นกัน แต่ส่วนใหญ่เขาจะชอบสร้างความรำคาญให้กับเพื่อนร่วมทีม ซึ่งวิธีการนั้นขึ้นอยู่กับว่าเขาเดินทางร่วมไปกับเพื่อนร่วมทีมคนไหน ในการสืบสวนแต่ละครั้ง เขามักจะแสดงด้านที่น่ากลัวให้กับเรดจอห์น ฆาตกรต่อเนื่อง ผู้ซึ่งเป็นคนฆาตกรรมครอบครัวของเขา เมื่อเผชิญหน้ากับเรดจอห์น เขาจะกลายเป็นคนเอาจริงเอาจัง มีความมุ่งมั่น และจะอุทิศทุกสิ่งทุกอย่างรวมทั้งชีวิตของเขาในการตามล่าจับตัวเขามาให้ได้ ในตอนจบของฤดูกาล 6 เขาได้สารภาพกับลิสบอนว่าแอบรักเธอมาโดยตลอด และได้แต่งงานกันในตอนจบของภาพยนตร์ - เทรีซา ลิสบอน (แสดงโดยรอบิน ทันนีย์) หญิงสาวผู้ซึ่งเป็นหัวหน้าทีมหน่วยที่แพทริก เจน ทำงานอยู่ แม่ของเธอเสียชีวิตจากอุบัติเหตุ โดนรถชนจากคนเมาขับรถยนต์ ซึ่งทิ้งให้เธอดูแลน้องชาย 3 คนและพ่อซึ่งเป็นคนติดสุราอย่างหนัก เธอเป็นสมาชิกเพียงคนเดียวในทีมที่แพทริก เจน ไว้วางใจ ยอมเล่าเรื่องราวในอดีตเกี่ยวกับเขาให้เธอฟัง ในที่สุด เธอได้แต่งงานกับแพทริก เจนในตอนจบของภาพยนตร์ - คิมบอลล์ โช (แสดงโดยทิม แคง) ชายหนุ่มผู้เปรียบเสมือนเป็นมือขวาของแพทริก เจน เขาดูเหมือนจะใกล้ชิดกับแพทริก เจน ผู้ซึ่งมักร้องขอความช่วยเหลือเกี่ยวกับการหาหลักฐาน แม้ว่าเขาจะรู้สึกรำคาญนิสัยของแพทริก เจนที่ไม่ยอมบอกทุกสิ่งเกี่ยวกับสิ่งเขารู้เกี่ยวกับคดีก็ตาม เขาเป็นคนไม่มีอารมณ์ขันและสนิทสนมกับเวย์น ริกส์บี ค่อนข้างมาก เขาเป็นคนที่ชอบอยู่กับโลกความเป็นจริงมากที่สุดในทีม ก่อนหน้านี้เขาเคยเป็นสมาชิกแก๊งเดอะเพลย์บอยส์ก่อนจะมาเป็นเจ้าหน้าที่ตำรวจ - เวย์น ริกส์บี (แสดงโดยโอไวน์ โยมัน) (ตัวละครหลัก ฤดูกาล 1 - 6 ตอนที่ 15, ตัวละครรับเชิญ ฤดูกาล 7 ตอนที่ 13) ชายหนุ่มผู้เชี่ยวชาญด้านการตรวจสอบการลอบวางเพลิง มีความสัมพันธ์โดดเด่นกับ เกรซ แวน เพลต์ มาก สาเหตุก็น่าจะมาจากเขาปกป้องเธอมากเกินไป เขาเป็นเพื่อนที่ดีกับแพทริก เจน เหมือนกับคนอื่น ๆ แม้ว่าจะเขารู้สึกรำคาญกับวิธีการของแพทริก เจนก็ตาม เขาสนิมสนมกับคิมบอลล์ โช ค่อนข้างมาก เนื่องจากพ่อของเขาเคยเป็นนักขับมอเตอร์ไซค์มาก่อน ซึ่งเป็นสาเหตุทำให้เขาเกลียดนักขับมอเตอร์ไซค์เป็นอย่างมาก เขาตัดสินใจแต่งงานกับเกรซ แวน เพลต์ ในฤดูกาล 6 ก่อนออกจากตัวละครหลักในตอนที่ 15 ของฤดูกาล 6 "White as the Driven Snow" เขากลับมาอีกครั้งพร้อมกับเกรซ แวน เพลต์ ในตอนจบของภาพยนตร์ - เกรซ แวน เพลต์ (แสดงโดยอะแมนดา ริเกตตี) (ตัวละครหลัก ฤดูกาล 1 - 6 ตอนที่ 15, ตัวละครรับเชิญ ฤดูกาล 7 ตอนที่ 13) หญิงสาวที่เป็นสมาชิกใหม่ล่าสุดของหน่วยสืบสวนสอบสวน CBI เธอมักจะมีหน้าที่ค้นหาข้อมูลต่าง ๆ ให้กับสมาชิกของทีมเป็นประจำ เธอเป็นคนเคร่งศาสนาและเชื่อในเรื่องคนที่มีญาณทิพย์ วิญญาณต่าง ๆ ซึ่งทำให้เธอเองถูกแพทริกปั่นหัวตลอดเวลาด้วยเช่นกัน เธอเป็นคนเข้มงวดและเจ้าระเบียบอยู่ตลอดเวลา เธอตัดสินใจแต่งงานกับเวย์น ริกส์บี ในฤดูกาล 6 ก่อนออกจากตัวละครหลักในตอนที่ 15 ของฤดูกาล 6 "White as the Driven Snow" เธอกลับมาอีกครั้งพร้อมกับเวย์น ริกส์บี ในตอนจบของภาพยนตร์ - เดนนิส แอบบอตต์ (แสดงโดยร็อกมอนด์ ดันบาร์) (ฤดูกาล 6 ตอนที่ 7 - ปัจจุบัน) - คิม ฟิชเชอร์ (แสดงโดยเอมิลี สวอลโลว์) (ฤดูกาล 6 ตอนที่ 9 - 22) - เจสัน ไวลี (แสดงโดยโจ แอดเลอร์) (ตัวละครรอง ฤดูกาล 6 ตอนที่ 10 - 22 ตัวละครหลัก ฤดูกาล 7) - มิเชลล์ วีกา (แสดงโดยโจซี ลอเรน) (ฤดูกาล 7 ตอนที่ 1 - 10)รายชื่อตอน</doc>
