<doc id="58764" url="https://th.wikipedia.org/wiki?curid=58764" title="จักรรินทร์ ดวงมณีรัตนชัย">จักรรินทร์ ดวงมณีรัตนชัย จักรรินทร์ ดวงมณีรัตนชัย (ชื่อเล่น: ป๊อป) หรือที่รู้จักกันดีในชื่อ ป๊อป หิน เหล็ก ไฟ หรือ ป๊อป เดอะ ซัน เจ้าของฉายา เดอะ เฟอรารี่ เป็นนักกีตาร์ วง หิน เหล็ก ไฟ และ เดอะ ซัน ได้รับการนับถือให้เป็นมือกีตาร์ชั้นแนวหน้าในแนวร็อกคนหนึ่งของประเทศไทย เหมือนเช่น แหลม มอริสัน, กิตติ กีตาร์ปืน, ชัคกี้ ธัญญรัตน์, ชาตรี คงสุวรรณ หรือ เล็ก คาราบาว ป๊อปเป็นคนกรุงเทพฯ โดยกำเนิด เกิดเมื่อวันที่ 2 ตุลาคม พ.ศ. 2513 (โดยพ่อและแม่เป็นคนอำเภอเกาะสมุย จังหวัดสุราษฎร์ธานี และครอบครัวได้ย้ายมาอาศัยอยู่ในกรุงเทพฯ ก่อนจะให้กำเนิดป๊อปในเวลาต่อมา) ป๊อปเป็นลูกชายคนสุดท้อง เริ่มเล่นกีตาร์มาตั้งแต่ยังเด็ก ๆ โดยฝึกหัดเอง เมื่อตอนอายุเพียง 13 ปีก็สามารถโซโล่เพลงร็อกในระดับสากลที่มีชื่อเสียง อย่าง Rock Bottom และ Highway Star ได้แล้ว เรียนจบมัธยมปลาย โรงเรียนวัดสระเกศ กรุงเทพมหานคร จากนั้นเมื่อได้เข้าเรียนในคณะวิศวกรรมศาสตร์ มหาวิทยาลัยเชียงใหม่ ก็ได้ฝึกฝนการเล่นกีตาร์ให้ดียิ่งขึ้นเรื่อย ๆ โดยตั้งวงดนตรีกับเพื่อน ๆ ในชื่อว่า Force พร้อมกับได้รู้จักกับนักดนตรีร็อกเพิ่มขึ้นเรื่อย ๆ อาทิ ศิริศักดิ์ ศิริโชตินันท์ หรือ หมู คาไลโดสโคป ซึ่งมาเป็นที่ปรึกษาให้ เป็นต้น เมื่อศึกษาจบแล้ว โดยใช้เวลา 4 ปีครึ่ง ได้เดินทางกลับกรุงเทพมหานคร เพื่อร่วมเล่นดนตรี ก็ได้รับการทามทาบจาก ปฐมพงศ์ สมบัติพิบูลย์  หรือ โป่ง และณรงค์ ศิริสารสุนทร หรือ 'รงค์ เพื่อตั้งวงดนตรีในแนวเฮฟวี่ เมทัล วงใหม่ ซึ่งก็คือ หิน เหล็ก ไฟ ในเวลาต่อมานั่นเองผลงานผลงาน. - VCD/DVD The Guitar of Pop The Sun - ไพบูลย์เกียรติ เขียวแก้ว - ยืนยง โอภากุล พ.ศ. 2548 (ซึม เศร้า เหงา แฮงค์) - ยืนยง โอภากุล พ.ศ. 2552 (ยืนยงกับสหายดนตรี) - เอิน กัลยกร พ.ศ. 2545 - โป่ง หิน เหล็ก ไฟ พ.ศ. 2560 (เพลง สำนึกในพระมหากรุณาธิคุณ) - โป่ง หิน เหล็ก ไฟ พ.ศ. 2561 (เพลง ก้าวหนึ่งในทะเล)THE OLARN PROJECTTHE OLARN PROJECT. - 2545 The Olarn Classicหิน เหล็ก ไฟหิน เหล็ก ไฟ. - 2549 Acoustique - 2548 Never Say Die - 2538 คนยุคเหล็ก - 2537 ร็อกเพื่อนกัน - 2536 หิน เหล็ก ไฟTHE SUNTHE SUN. - 2560 ถนนพระอาทิตย์ Extended Edition - 2543 ถนนพระอาทิตย์ - 2541 เสือ สิงห์ กระทิง แรด - 2539 เดอะ ซันศิลปินรับเชิญ ศิลปินรับเชิญ. เพลง กรง (วง Clash) อัลบัม Nine Miss u 2 เล่นแบ็คอัพท่อนโซโล่" — เพลง หมาลอบกัด - S.D.F Feat. ป๊อบ The Sun,เอ๋ Ebola</doc>
