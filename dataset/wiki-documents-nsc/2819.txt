<doc id="2819" url="https://th.wikipedia.org/wiki?curid=2819" title="อินุยาฉะ เทพอสูรจิ้งจอกเงิน">อินุยาฉะ เทพอสูรจิ้งจอกเงิน อินุยาฉะ เทพอสูรจิ้งจอกเงิน () เป็นชื่อหนังสือการ์ตูนและอะนิเมะซึ่งแต่งโดย รูมิโกะ ทากาฮาชิเนื้อเรื่อง เนื้อเรื่อง. อินุยาฉะ เป็นลูกครึ่งอสูรซึ่งเกิดจากพ่อผู้เป็นจอมขุนพลสุนัขอสูรผู้ยิ่งใหญ่ แต่มีแม่เป็นมนุษย์ จึงทำให้อินุยาฉะมีปมด้อยและไม่เป็นที่ยอมรับทั้งจากบรรดาปีศาจหรือมนุษย์ธรรมดา จากการไม่เป็นที่ยอมรับนั้นเองที่เป็นเหตุผลให้เขาต้องการลูกแก้วสี่วิญญาณ(ลูกแก้วอสูร)เพื่อที่จะกลายเป็นอสูรอย่างเต็มตัว แต่การที่จะได้ลูกแก้วมานั้นไม่ใช่เรื่องง่ายเพราะลูกแก้วดังกล่าวได้รับการพิทักษ์จาก คิเคียว ผู้เป็นมิโกะศักดิ์สิทธิ์ประจำหมู่บ้าน ดังนั้นเขาและคิเคียวจึงมีเหตุให้ต้องประฝีมือกันอยู่เนื่อง ๆ แต่ว่าอินุยาฉะก็ทำร้ายคิเคียวไม่ลงดังเช่นที่คิเคียวก็ไม่ยอมทำร้ายอินุยาฉะเช่นเดียวกันเนื่องจากคนทั้งคู่ต่างก็มีใจให้กัน ต่อมาคิเคียวและอินุยาฉะได้คุยกันถึงการตัดสินใจมอบลูกแก้วให้อินุยาฉะได้อธิษฐานให้ตนเองกลายเป็นมนุษย์เต็มตัวเพื่อที่พวกเขาจะได้ใช้ชีวิตอยู่ร่วมกันอย่างคนธรรมดา แต่เหตุการณ์ได้กลับตาลปัตรในรุ่งอรุณของวันที่คิเคียวต้องส่งมอบลูกแก้วสี่วิญญาณให้กับชายคนรัก เพราะโจรป่าโอนิงุโมะ ผู้รวมร่างกับปีศาจจนกลายเป็น นาราคุ (นาราคุ แปลว่า นรก) มีความต้องการในตัวคิเคียวจึงทำให้ทั้งคู่ผิดใจกันด้วยการปลอมตัวเป็นคนทั้งสองให้ต่างฝ่ายต่างลอบทำร้ายซึ่งกันและกัน ในที่สุดอินุยาฉะก็พลาดท่าถูกคิเคียวยิงด้วยธนูปิดผนึกตรึงไว้ที่ต้นไม้ศักดิ์สิทธิ์ส่วนตัวเธอเองพร้อมกับรอยบาดแผลที่สาหัส ได้สั่งเสียก่อนตายกับ คาเอเดะ ผู้เป็นน้องสาวของเธอว่าให้เผาลูกแก้วสี่วิญญาณไปพร้อมกับร่างกายของเธอเพื่อป้องกันไม่ให้ลูกแก้วตกไปอยู่ในมือของปีศาจอีกต่อไป ต่อมาเมื่อเวลาได้ล่วงเลยมา 500 ปีจนถึงยุคปัจจุบัน คาโงเมะ สาวน้อยวัยมัธยมต้นไม่เคยรู้มาก่อนว่าตนเองเป็นวิญญาณที่กลับมาเกิดใหม่ของคิเคียว จนกระทั่งในวันที่เธอมีอายุครบ 15 ปี คาโงเมะได้ถูกปีศาจตะขาบลากพาตัวไปทางบ่อน้ำแห้งที่เรียกกันว่าบ่อกลืนกระดูก ไปในยุคแห่งสงคราม(ยุคของอินุยาฉะ)สมัยที่ยังคงมีการอยู่ร่วมโลกกันของปีศาจภูติพรายเทพอสูรกับมนุษย์ที่มีการต่อสู้กันเพื่ออำนาจและความอยู่รอด ในระหว่างการหลบหนีปีศาจตนดังกล่าวนี้เองทำให้คาโงเมะได้พบกับอินุยาฉะและได้ปลุกเขาให้ตื่นจากการหลับไหลนานถึง 50 ปี อีกทั้งได้ค้นพบว่าในร่างกายของตัวเธอเองนั้นมีลูกแก้วสี่วิญญาณที่สมควรจะหายไปตั้งแต่ถูกเผาไปพร้อมกับร่างกายของคิเคียวในเวลาหลายสิบปีก่อนหน้านี้ เรื่องราวแห่งโชคชะตาดูจะไม่จบอยู่แค่นั้นเพราะหลังจากที่ข้ามผ่านเวลามาในโลกแห่งอดีตได้ไม่นานนัก ลูกแก้วสี่วิญญาณก็ได้แตกกระจายออกเป็นเสี่ยง ๆ ชิ้นส่วนของลูกแก้วนั้นกระจัดกระจายไปไกลเป็นสิบหรือร้อยชิ้นก็สุดจะคาดเดา คาโงเมะและอินุยาฉะจึงจำต้องจับคู่กันเพื่อตามหาเศษลูกแก้วให้กลับมารวมกันให้ได้ก่อนที่คนชั่วและปีศาจร้ายจะได้มันไว้ในครอบครอง และนั่นเองคือจุดเริ่มต้นให้ศึกชิงลูกแก้วสี่วิญญาณได้เปิดฉากขึ้น และการเดินทางที่ยาวนานเสี่ยงอันตรายที่มาพร้อมกับการต่อสู้อันดุเดือดเพื่อรวบรวมเศษลูกแก้วที่กลายเป็นการเดินทางไปปราบนาราคุโดยปริยายนั้นเองที่ได้ก่อร่างสร้างเรื่องราวแห่งมิตรภาพ ความรัก และการค้นพบตัวเองของลูกครึ่งปีศาจผู้นี้ อินุยาฉะได้ต่อสู้กับ เส็ตโชมารู พี่ชายต่างมารดาที่เป็นอสูรเต็มตัว เพื่อแย่งชิง ดาบเขี้ยวอสูร ซึ่งเป็นมรดกตกทอดจากเขี้ยวของท่านพ่อ ต่อมาอินุยาฉะได้ครอบครองดาบเล่มนี้และใช้ดาบเขี้ยวอสูรเป็นอาวุธคู่กายเพื่อช่วยในการรวบรวมเศษลูกแก้วสี่วิญญาณตั้งแต่นั้นเป็นต้นมา อีกทั้งในการผจญภัยครั้งนี้อินุยาฉะ คาโงเมะ ทั้งสองได้ร่วมทางไปกับ ชิปโป ลูกของปีศาจจิ้งจอกซึ่งพ่อถูกฆ่าตายโดยปีศาจอสูรสายฟ้า, มิตรแท้อย่าง มิโรคุ นักบวชทุศีลจอมลามกที่มีช่องว่างแห่งลมที่มือขวา, และ ซังโกะ ลูกหัวหน้าหมู่บ้านนักปราบปิศาจ ที่มากับ คิราร่า ปีศาจแมวสองหางที่เป็นพาหนะคู่ใจ (ปีศาจแมวตัวนี้เคยเป็นแมวคู่ใจของมิโดริโกะมาก่อน) จนกระทั่งได้จัดการกับนาราคุ และร่างแบ่งภาคของนาราคุที่ฝากความแค้นให้กับทุกคนได้ในที่สุด นอกจากนี้แล้วอินุยาฉะยังต้องพบเจอกับเรื่องราวของความรักความผูกพันระหว่างเขากับคาโงเมะที่แทรกเข้ามาในการเดินทางครั้งนี้อีกด้วยสื่อมังงะ สื่อ. มังงะ. พ.ศ. 2539 - พ.ศ. 2551 จำนวน 558 ตอน รวม 56 เล่ม [ผลงานเขียน] รูมิโกะ ทากาฮาชิ [ตีพิมพ์] ญี่ปุ่น: นิตยสาร โชเน็งซันเดย์ และ สำนักพิมพ์ โชงะกุกัง , ไทย: สำนักพิมพ์ สยามอินเตอร์คอมิกส์ 犬夜叉 อินุยาฉะเริ่มตอนแรกเมื่อ 13 พฤศจิกายน พ.ศ. 2539 และต่อเนื่องปิดฉากตอนสุดท้ายลงเมื่อวันที่ 18 มิถุนายน พ.ศ. 2551 บทส่งท้ายของ 犬夜叉 อินุยาฉะบทพิเศษนี้เป็นส่วนหนึ่งของโปรเจกต์ Heroes Come Back ที่รวบรวมเรื่องสั้นจากนักเขียนการ์ตูนมังงะเรื่องที่อวสานไปแล้ว กลับมาในการระดมทุนเพื่อประโยชน์ในการช่วยเหลือฟื้นฟูความเสียหายจากในปี พ.ศ. 2554 ที่มีการเกิดแผ่นดินไหวและสึนามิ [ผลงานเขียน] รูมิโกะ ทากาฮาชิ [ตีพิมพ์] ญี่ปุ่น: นิตยสารรายสัปดาห์ โชเน็งซันเดย์อะนิเมะ : ซีรีส์ อะนิเมะ : ซีรีส์. [ผลงานเขียน] รูมิโกะ ทากาฮาชิ [กำกับ] มาซาชิ อิเคดะ และ ยาสุนาโอะ อาโอกิ [ผลิต] สตูดิโอ ซันไรส์อินุยาฉะ เทพอสูรจิ้งจอกเงิน อินุยาฉะ เทพอสูรจิ้งจอกเงิน. อะนิเมะอินุยาฉะ 犬夜叉 ปี 1 ถึง ปี 4 จำนวน 167 ตอน ในประเทศไทยได้รับลิขสิทธิ์พากษ์เสียงและจัดจำหน่ายโดย บริษัท ทีไอจีเอ จำกัด(TIGA)อินุยาฉะ เทพอสูรจิ้งจอกเงิน ปัจฉิมบท อินุยาฉะ เทพอสูรจิ้งจอกเงิน ปัจฉิมบท. อะนิเมะ ปี5 จำนวน 26 ตอน โดยทางญี่ปุ่นในมังงะฉบับที่ 34 ของโชเน็งซันเดย์ ซึ่งตีพิมพ์ในวันที่ 22 กรกฎาคม พ.ศ. 2552 ได้มีการประกาศอย่างเป็นทางการว่ากำลังจะทำการสร้างเป็นอะนิเมะจำนวน 26 ตอน ในเล่ม 36 ไปจนถึงตอนท้ายของมังงะโดยจะมีการผลิตจากสตูดิโอผู้ผลิตเดียวกันกับอะนิเมะอินุยาฉะตอนก่อนหน้า สัปดาห์ต่อมา วิซมีเดีย (Viz Media) ประกาศว่าได้รับอนุญาตให้ปรับใช้ชื่อเรื่องแบบใหม่เป็น 犬夜叉 完結編 "InuYasha: Kanketsu-hen" / InuYasha: The Final Act และออกอากาศครั้งแรกทางช่องโทรทัศน์ภายในประเทศญี่ปุ่นในวันที่ 3 ตุลาคม พ.ศ. 2552 – 29 มีนาคม พ.ศ. 2553 ในประเทศไทยได้รับลิขสิทธิ์พากษ์เสียงและจัดจำหน่ายโดย บริษัท โรส เอ็นเตอร์เทนเมนต์ คอร์ปอเรชั่น จำกัด(ROSE) อินุยาฉะ เทพอสูรจิ้งจอกเงิน ออกอากาศทางฟรีทีวี ทางโมเดิร์นไนน์ทีวี ในช่วงโมเดิร์นไนน์การ์ตูน เวลา 09.30-10.00 น. โดยเริ่มออกอากาศปลายเดือนกันยายน พ.ศ. 2547 แต่พอถึงเดือนพฤศจิกายน พ.ศ. 2547 ก็ถูกยุติการออกอากาศ (โดยนำเรื่อง มุซาชิ เซียนเบ็ดยอดอัจฉริยะมาออกอากาศแทน) หลังจากนั้น ในปี พ.ศ. 2548 อินุยาฉะก็กลับมาออกอากาศอีกครั้ง จนถึงเดือน พฤศจิกายน พ.ศ. 2548 และออกอากาศต่อเนื่องอีกครั้ง ตั้งแต่วันที่ 17 พฤษภาคม ถึงวันที่ 14 พฤศจิกายน พ.ศ. 2552 หลังจากที่ห่างหายไป 4 ปี และออกอากาศอีกครั้งกับ อินุยาฉะ เทพอสูรจิ้งจอกเงิน ปัจฉิมบท , ออกอากาศครั้งล่าสุดทาง เอ็มคอตแฟมิลี (MCOT Family) ทีวีดิจิตัล ช่อง 14 ในช่วงเอ็มคอตคิดคลับ ทุกวันจันทร์-ศุกร์ เวลา 17.00-17.30 น. ต่อเนื่องจนจบภาคปัจฉิมบทไปเมื่อวันที่ 19 เมษายน พ.ศ. 2561อะนิเมะ : ภาพยนตร์ดราม่าซีดี ดราม่าซีดี. Drama CD (Compact Disc) งานสื่อด้านเสียง เป็นสื่อหนึ่งที่เป็นที่นิยมในญี่ปุ่นโดยใช้นักพากย์ซึ่งรับบทเป็นตัวละครนั้น ๆ ในเนื้อเรื่องพากษ์เสียงประกอบกับซาวด์แทร็คเช่นเดียวกับขั้นตอนการพากษ์ในการสร้างงานอะนิเมะ เพียงแต่เป็นรูปแบบดำเนินเนื้อเรื่องโดยใช้เสียงล้วนไม่มีภาพเคลื่อนไหวประกอบการแสดง ชิ้นงานดราม่าซีดีลิขสิทธิ์ ของ 犬夜叉 อินุยาฉะ เทพอสูรจิ้งจอกเงิน ฉบับ ดราม่าซีดี ผลิตและปล่อยตัวในชื่อ Inuyasha drama CD - Shi wo onsen shiritori Inuyasha drama CD - Aka to Shiro no Utagassen Inuyasha drama CD - Jigoku de Matteta Shichinintai Inuyasha drama CD - Taketori no Okina wa Kyoubou jatta Inuyasha drama CD - Sengoku o Togi Zoushi Sesshoumaru Inuyasha drama CD - Aka to Shiro no Uta Gassen Inuyasha version Inuyasha drama CD - Aka to Shiro no Uta Gassen Sesshoumaru version และดราม่าซีดีที่เป็นการดำเนินเรื่องราวต่อเนื่องจากฉากจบของฉบับมังงะและอะนิเมะ ใน Inuyasha CD Drama - Asatteนวนิยาย นวนิยาย. หนังสือ 小説犬夜叉 (少年サンデーコミックススペシャル)/ InuYasha Novel : Shonen Sunday Comics Special Shousetsu Inuyasha ภายในมี 11 บท ซึ่งนวนิยายเล่มนี้เป็นครั้งแรกที่มีการเปิดเผยถึงประวัติภายในครอบครัวฮิงุราชิของคาโกเมะ ตีพิมพ์จัดจำหน่ายในภาษาญี่ปุ่น ครั้งที่ 1 : วันที่ 10 ธันวาคม พ.ศ. 2547 และได้รับการตีพิมพ์เผยแพร่วางจำหน่ายในตลาดยุโรป [เขียน] โทโมโกะ คอนปารุ (Tomoko Konparu) [ภาพ] รูมิโกะ ทากาฮาชิเพลงเพลงเปิดอะนิเมะ: ซีรีส์เพลง. เพลงเปิดอะนิเมะ: ซีรีส์. 1. เพลง CHANGE THE WORLD ศิลปิน V6 (ตอนที่ 1 - 34) 2. เพลง I am ศิลปิน hitomi (ตอนที่ 35 - 64) 3. เพลง 終わりない夢 "Owarinai Yume" ศิลปิน Nanase Aikawa (ตอนที่ 65 - 95) 4. เพลง Grip! ศิลปิน Every Little Thing (ตอนที่ 96 - 127) 5. เพลง One Day, One Dream ศิลปิน Tackey & Tsubasa (ตอนที่ 128 - 153) 6. เพลง ANGELUS / アンジェラス "Anjerasu" ศิลปิน Hitomi Shimatani (ตอนที่ 154 - 167) 7. เพลง A Future Without You / 君がいない未来 "Kimi ga Inai Mirai " ศิลปิน Do As Infinity (ตอนที่ 168 - 193 / The Final Act ตอนที่ 1-26)เพลงปิดอะนิเมะ: ซีรีส์เพลงปิดอะนิเมะ: ซีรีส์. 1. เพลง My will ศิลปิน dream (ตอนที่ 1 - 20 ) 2. เพลง Deep Forest / 深い森 "Fukai Mori" ศิลปิน Do As Infinity (ตอนที่ 21 - 41) 3. เพลง Dearest ศิลปิน Ayumi Hamasaki (ตอนที่ 42 - 60) 4. เพลง Every Heart / ミンナノキモチ "Minna no Kimochi" ศิลปิน BoA (ตอนที่ 61 - 85) 5. เพลง Song of Truth / 真実の詩 "Shinjitsu no Uta" ศิลปิน Do As Infinity (ตอนที่ 86 - 108) 6. เพลง イタズラなKISS "Itazura na KISS" ศิลปิน day after tomorrow (ตอนที่ 109 - 127) 7. เพลง Come ศิลปิน Namie Amuro (ตอนที่ 128 - 146) 8. เพลง CHANGE THE WORLD ศิลปิน V6 (ตอนที่ 147 - 148 TV Special) 9. เพลง Brand-New World ศิลปิน V6 (ตอนที่ 149 - 165) 10. เพลง With You ศิลปิน AAA (ตอนที่ 168 - 176 / The Final Act ตอนที่ 1 – 9) 11. เพลง Diamond ศิลปิน alan (ตอนที่ 177 - 184 / The Final Act ตอนที่ 10 – 17) 12. เพลง 遠い道の先で "Tooi Michi no Saki de" ศิลปิน Ai Takekawa (ตอนที่ 185 - 193 / The Final Act ตอนที่ 18 – 26)เพลงปิดอะนิเมะ: ภาพยนตร์เพลงปิดอะนิเมะ: ภาพยนตร์. 1. เพลง No More Words ศิลปิน Ayumi Hamasaki (เดอะมูฟวี่1 อินุยาฉะ เทพอสูรจิ้งจอกเงิน: สัมผัสรักข้ามเวลา) 2. เพลง Yura Yura ศิลปิน Every Little Thing (เดอะมูฟวี่2 อินุยาฉะ เทพอสูรจิ้งจอกเงิน: ปราสาทดินแดนแห่งกระจก) 3. เพลง Four Seasons ศิลปิน Namie Amuro (เดอะมูฟวี่3 อินุยาฉะ เทพอสูรจิ้งจอกเงิน: อภินิหารดาบครองฟ้าดิน) 4. เพลง Paradise / 楽園 "Rakuen" ศิลปิน Do As Infinity (เดอะมูฟวี่4 อินุยาฉะ เทพอสูรจิ้งจอกเงิน: เปลวเพลิงแห่งเกาะลี้ลับ)เพลงเสริม เพลงเสริม. เพลง Ai no Uta ศิลปิน Every Little Thing (เดอะมูฟวี่2 อินุยาฉะ เทพอสูรจิ้งจอกเงิน: ปราสาทดินแดนแห่งกระจก) เพลง 卒業～さよならは明日のために "Sotsugyou Sayonara wa Ashita no Tame ni" ศิลปิน Tackey & Tsubasa (ตอนที่ 124)ดนตรีเพลงประกอบ ดนตรีเพลงประกอบ. OST (Original Soundtrack) / BGM (Background Music) สร้างสรรค์ทำนองและอำนวยเพลง คาโอรุ วาดะ (Kaoru Wada) เผยแพร่โดย Avex Mode INUYASHA OST เพลงธีมคาแรคเตอร์1. Inuyasha Theme - Half Demon 2. Kagome Theme - Across the Time 3. Sesshomaru Theme - Demon 4. Shippo Theme - Little Fox Demon 5. Naraku Theme - Evil Demon 6. Kikyo Theme - The Misfortunate Priestess 7. Miroku Theme - Delinquent Monk 8. Sango Theme - Exterminator 9. Kohaku Theme 10. Totosai Theme - Swordsmith 11. Myoga Theme - Old Flea 12. Hojo Theme - Cheer Up! 13. Kouga Theme - Demon Wolf Tribe 14. Kagura Theme - Wind Sorceress 15. Tsubaki Theme - Dark Priestess 16. Bankotsu Theme - The Band of Seven's Leader 17. Jakotsu Theme - Slashing Commander 18. Suikotsu Theme - Two-Faced 19. Renkotsu Theme - Wicked Heart 20. Ginkotsu Theme - Heavy Tank 21. Hakudoshi Theme - The White Kid 22. Saimyosho Theme - Hell Bug 23. Tanuki Hachiemon Theme - Miroku's Bro 24. Kagome and InuYasha Theme 25. Kagome and Inuyasha II Theme 26. Rin and Sesshomaru Theme InuYasha Music Orchestra - ปี พ.ศ. 2552 (ค.ศ. 2009) ศุกร์ที่ 28 สิงหาคม เปิดการแสดงเวลา 20.00 นาฬิกา - ที่ฮอลล์ดนตรี ケルン・フィルハーモニーホール ธีมหลักอินุยาฉะถูกนำมาใช้ในการแสดงสดอีกครั้งในคอนเสิร์ตวงออร์เคสตรา WDRケルン放送管弦楽団「日本の響き—和田薫の音楽」公演 บทเพลง Original Soundtrack ของเรื่องอินุยาฉะ เพลงธีม เพลงเปิด เพลงปิด เพลงเสริม อย่างยิ่งกับบทเพลงที่โดดเด่นอย่างมากหลายเพลง ค่อนข้างได้รับความนิยมจากผู้ชมผู้ฟังในหลายประเทศในการหยิบยกบทเพลงไปใช้นำเสนอการแสดงดนตรี ทั้งที่เป็นทางการและที่ไม่เป็นทางการ โดย วงออร์เคสตรา วงรวมอิสระ และนักดนดรีเดี่ยว ด้วยเครื่องดนตรีอาทิ ฮาร์ป กู่เจิง กู่ฉิน เอ้อหู ขลุ่ย ฟลูต เปียโน กีต้าร์ ไวโอลิน และเผยแพร่ผลงานแพร่หลายผ่านสื่อโซเชียลเน็ตเวิร์คเพลงตัวละคร (คาแรคเตอร์ขับร้อง)เพลงตัวละคร (คาแรคเตอร์ขับร้อง). 1. Inuyasha feat. Kagome - Aoki Yasei o Daite ( 蒼き野生を抱いて ) - ศิลปินนักพากษ์ Kappei Yamaguchi feat. Satsuki Yukino 2. Miroku feat. Sango & Shippo - Kaze no Naka e ( 風のなかへ ) - ศิลปินนักพากษ์ Koji Tsujitani feat. Houko Kuwashima & Kumiko Watanabe 3. Sesshoumaru feat. Jaken & Rin - Gou ( 業 ) - ศิลปินนักพากษ์ Ken Narita feat. Yuuichi Nagashima & Mamiko Noto 4. Naraku - Rakujitsu ( 落日 ) - ศิลปินนักพากษ์ Toshiyuki Morikawa 5. Kagome Higurashi - Tatta Hitotsu no Yakusoku ( たったひとつの約束 ) - ศิลปินนักพากษ์ Satsuki Yukino 6. Bankotsu & Jakotsu - Abarero!! ( 暴れろ!! ) - ศิลปินนักพากษ์ Takeshi Kusao & Ai Orikasaอัลบั้มเพลง อัลบั้มเพลง. 1. อัลบั้มเพลง ทีวี อะนิเมะ ซาวด์แทร็ค พ.ศ. 2544 (ค.ศ. 2001) TV OST Vol.1「犬夜叉」オリジナル・サウンドトラック～音楽篇 ประเภท OST (Original Soundtrack), BGM (Background Music) พ.ศ. 2545 (ค.ศ. 2002) TV OST Vol.2「犬夜叉」オリジナル・サウンドトラック～音楽篇　弐 ประเภท OST (Original Soundtrack), BGM (Background Music) พ.ศ. 2546 (ค.ศ. 2003) TV OST Vol.3「犬夜叉」オリジナル・サウンドトラック～音楽篇　参 ประเภท OST (Original Soundtrack), BGM (Background Music) 2. อัลบั้มเพลง ภาพยนตร์ อะนิเมะ ซาวด์แทร็ค พ.ศ. 2544 (ค.ศ. 2001) - Movie 1 OST 映画「犬夜叉　時代を越える想い」音楽篇 ประเภท OST (Original Soundtrack), BGM (Background Music) พ.ศ. 2545 (ค.ศ. 2002) - Movie 2 OST 映画「犬夜叉　鏡の中の夢幻城」音楽篇 ประเภท OST (Original Soundtrack), BGM (Background Music) พ.ศ. 2546 (ค.ศ. 2003) - Movie 3 OST 映画「犬夜叉　天下覇道の剣」音楽篇 ประเภท OST (Original Soundtrack), BGM (Background Music) พ.ศ. 2547 (ค.ศ. 2004) - Movie 4 OST 映画「犬夜叉　紅蓮の蓬莱島」音楽篇 ประเภท OST (Original Soundtrack), BGM (Background Music) 3. อัลบั้มเพลง แบบอื่น พ.ศ. 2546 (ค.ศ. 2003) wind: Symphonic Theme Collection /「犬夜叉」インストゥルメンタルアルバム～ｗｉｎｄ－犬夜叉　交響連歌－Ｓｙｍｐｈｏｎｉｃ　ｔｈｅｍｅ　ｃｏｌｌｅｃｔｉｏｎ ประเภท Symphony พ.ศ. 2546 (ค.ศ. 2003) Best of Inuyasha / 百花繚乱 -犬夜叉 テーマ全集- ประเภท JPOP (Japanese Pop), OST (Original Soundtrack) พ.ศ. 2547 (ค.ศ. 2004) Best of Inuyasha II / 清風明月 -犬夜叉テーマ全集 弐- ประเภท JPOP (Japanese Pop), OST (Original Soundtrack) พ.ศ. 2548 (ค.ศ. 2005) Best of TV BGM /「犬夜叉」音楽撰集 ประเภท OST (Original Soundtrack), BGM (Background Music) พ.ศ. 2548 (ค.ศ. 2005) Best of Movie BGM /「犬夜叉」音楽撰集－映画篇－ประเภท OST (Original Soundtrack), BGM (Background Music) พ.ศ. 2553 (ค.ศ. 2010) Best Song History /「犬夜叉」ベストソング　ヒストリー ประเภท JPOP (Japanese Pop), OST (Original Soundtrack), BGM (Background Music) พ.ศ. 2553 (ค.ศ. 2010) Kimi ga Inai Mirai ~Do As x InuYasha SPECIAL SINGLE~ (君がいない未来 ~Do As × 犬夜叉 SPECIAL SINGLE~) ประเภท JPOP (Japanese Pop)เสียงตอบรับ เสียงตอบรับ. ซีรีส์ชุดหนังสือการ์ตูนอินุยาฉะ「犬夜叉」ได้รับรางวัล โชงะกุกังมังงะอวอร์ด (Shogakukan Manga Award) ในสาขา โชเน็น (Shōnen) ในปี พ.ศ. 2544 และภายในปีเดียวกัน ตัวละครเอกของเรื่อง อินุยาฉะ ได้รับอันดับ 1 จากการโหวต ประเภทตัวละครชายยอดเยี่ยม ในการประกาศรางวัล อะนิเมะกรังด์ปรีซ์ (Anime Grand Prix) ครั้งที่ 24 ซึ่งจัดโดยนิตยสารอะนิเมจ ต่อมา พ.ศ. 2545 และ พ.ศ. 2546 อินุยาฉะได้รับรางวัล โตเกียวอะนิเมะอวอร์ด (Tokyo Anime Award) ในหมวดหมู่ อะนิเมะโทรทัศน์แห่งปี ซ้อนสองปี อินุยาฉะเป็นแฟรนไชส์ซีรีส์ที่โดดเด่นมีชื่อเสียงอย่างมากและยังคงดึงดูดจินตนาการจากผู้ชมผู้อ่านทั่วโลก ด้วยการนำเสนอเนื้อเรื่องผ่านการข้ามยุคสมัยไปกลับของคาโงเมะจากปัจจุบัน กลับไปสู่ช่วงเวลาประวัติศาสตร์ ช่วงยุคแห่งสงคราม () ที่อินุยาฉะอยู่ ซึ่งมีช่องว่างทางประวัติศาสตร์และความลึกลับ ได้พบเจอกับเหตุการณ์ต่าง ๆ ไปพร้อมกับตัวละครที่โดดเด่นบนพื้นภูมิทัศน์ที่หลากหลายมีลักษณะเฉพาะ เรื่องราวของอินุยาฉะมีความน่าค้นหานอกจากความสนุกสนานแฝงแง่คิดของมิติการกระทำ หยั่งรากให้ได้พบแม้แต่ตัวละครซึ่งหลายคนให้ความเห็นว่าสมควรเรียกได้ว่าทรงคุณค่าหาได้ยาก ทั้งชีวิตประจำวันของเหล่าตัวละครยังได้นำเสนอไปถึงวัฒนธรรม การแต่งกาย คติธรรมรูปแบบการใช้ชีวิตไปจนถึงความเชื่อ ความลี้ลับหรือโยไค( 妖怪 ) อันมีอยู่ในบันทึกตำนานอสูรภูติผีปีศาจในญี่ปุ่น ออกมาโลดแล่นมีบทบาทผสมผสานในงานจินตนิมิตอันรังสรรค์ขึ้นใหม่อย่างแนบเนียนกลมกลืน สีสันโทนของเรื่องอินุยาฉะทั้งการเปลี่ยนแปลงจากตอนต้นไปสู่จุดสุดท้ายของแต่ละตัวละครยังคงตราตรึงกินลึกถึงความน่าสนใจในเชิงที่ล้ำลึกสำหรับผู้คนที่ได้สัมผัสรับชมมาถึงในทุกวันนี้ ในส่วนของผู้ชมผู้อ่านที่ฟันฝ่าอุปสรรคทุกด่านมาได้จนบทจบของเรื่องนั้นอินจนมีเป็นประโยคเช่นที่ว่า "โลกของอินุยาฉะเหมือนเป็นโลกที่มีอยู่จริง" อนึ่งเมื่อผู้ติดตามชม/ผู้ติดตามอ่าน หักใจดูจนครบจบตอนสุดท้ายเสร็จสิ้น มักจะ เว้นช่วงพัก แล้วเริ่มทยอย ดู/อ่าน วนลูปรอบใหม่อีกครั้ง (อาจด้วยความรักชมชอบในตัวละคร ชื่นชมในการดำเนินเรื่อง ต้องการทำความเข้าใจเนื้อหามากขึ้นหรือด้วยความพึงพอใจอื่น ๆ )ไลฟ์แอคชั่น ไลฟ์แอคชั่น. Inuyasha Live-Action งานละครเวทีลิขสิทธิ์ ปี พ.ศ. 2553 (ค.ศ. 2010) - Inuyasha Live-Action Play ปี พ.ศ. 2560 (ค.ศ. 2017) - Inuyasha Live-Action Stage Play 2017 [กำกับละครเวที] คายาโนะ อิซามุ [เขียนบท] มัตสึมุระ ทาเคชิ เปิดแสดงในวันที่ 6 ถึง 15 เมษายน ที่โรงละคร The Galaxy ในกรุงโตเกียว ประเทศญี่ปุ่น และในปีเดียวกัน Fuji TV TWO ได้นำละครเวที Inuyasha Live-Action Stage Play 2017 ที่สร้างจากการ์ตูนมังงะเรื่อง Inuyasha หรือ อินุยาฉะ เทพอสูรจิ้งจอกเงิน มาฉายทางโทรทัศน์ โดยนำเทปบันทึกการแสดงรอบแรกสุดมาลงจอออกอากาศวันที่ 2 มิถุนายน เวลา 9:00 นาฬิกาเกม</doc>
