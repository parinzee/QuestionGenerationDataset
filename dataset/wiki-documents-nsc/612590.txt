<doc id="612590" url="https://th.wikipedia.org/wiki?curid=612590" title="หม่อมเจ้าสมัยเฉลิม กฤดากร">หม่อมเจ้าสมัยเฉลิม กฤดากร หม่อมเจ้าสมัยเฉลิม กฤดากร (20 กันยายน  พ.ศ. 2438 - 20 มิถุนายน พ.ศ. 2510) สถาปนิกในแผนกศิลปากรสถาน หม่อมเจ้าสมัยเฉลิม กฤดากร ประสูติเมื่อวันที่ 20 กันยายน พ.ศ. 2438 ณ วังพระอาทิตย์ บางลำพู จังหวัดพระนคร ซึ่งตรงกับวันเฉลิมพระชนพรรษาของพระบาทสมเด็จพระจุลจอมเกล้าเจ้าอยู่หัว ฉะนั้น สมเด็จพระศรีพัชรินทรา บรมราชินีนาถ จึงพระราชทานนามนี้ หม่อมเจ้าสมัยเฉลิม ทรงเป็นพระโอรสองค์ที่ 9 ในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์ และหม่อมแช่ม กฤดากร ณ อยุธยา และมีเจ้าพี่เจ้าน้องร่วมพระบิดาหลายพระองค์เช่น1. พระวรวงศ์เธอ พระองค์เจ้าจรูญศักดิ์กฤดากร 2. พระวรวงศ์เธอ พระองค์เจ้าบวรเดช 3. หม่อมเจ้าเสรษศิริ กฤดากร 4. หม่อมเจ้าสิทธิพร กฤดากร 5. หม่อมเจ้าอมรทัต กฤดากร 6. หม่อมเจ้าขจรจรัสฤทธิ์ กฤดากร 7. หม่อมเจ้าอิทธิเทพสรรค์ กฤดากร 8. หม่อมเจ้าวรรณวิลัย กฤดากร 9. หม่อมเจ้าสมัยเฉลิม กฤดากร 10. หม่อมเจ้าเสริมสวาสดิ์ กฤดากร 11. หม่อมเจ้าลีลาศหงษ์ กฤดากร 12. หม่อมเจ้าผจงรจิตร์ กฤดากร 13. หม่อมเจ้าชิดชนก กฤดากร 14. หม่อมเจ้าดิลกฤทธิ์ กฤดากร หม่อมเจ้าสมัยเฉลิม ได้เสกสมรสกับหมอ่มเจ้ารัสสาทิส กฤดากร เมื่อวันที่ 12 สิงหาคม พ.ศ. 2478 มีบุตร1คนคือ1. หม่อมราชวงศ์สาทิส กฤดากร หม่อมเจ้าสมัยเฉลิม กฤดากร สิ้นชีพิตักษัยมื่อวันอังคารที่ 20 มิถุนายน พ.ศ. 2510 เวลา 00.15 น.รวมพระชนมายุได้ 71 พรรษา 9 เดือนเนื่องจากทรงเป็นพระโรคประสาทร้ายแรงและมีโรคแทรกซ้อนเนื่องจากเหตุการณ์หม่อมราชวงศ์สาทิส กฤดากร ถึงแก่กรรมเมื่ออายุเพียง 23 ปี โดยอุบัติเหตุ ทำให้หม่อมเจ้าสมัยเฉลิมเศร้าโศกเสียใจมากประวัติการศึกษาประวัติการศึกษา. - พ.ศ. 2448 โรงเรียนราชวิทยาลัย 3 ปี - พ.ศ. 2451 โรงเรียนในประเทศฝรั่งเศส 2 ปี - พ.ศ. 2453 Institution Brunel Haccius, Genève 3 ปี - พ.ศ. 2456 Collège Scientifique, Lausanne, Suisse 5 ปี - พ.ศ. 2456 École Nationale Supérieure des Beaux-Arts, Paris 9 ปี โดยเป็นนักเรียนทุนในพระบาทสมเด็จพระมงกุฏเกล้าเจ้าอยู่หัว หลังจากสำเร็จวิชาสถาปัตยกรรมจาก สถาบัน École Nationale Supérieure des Beaux-Arts กรุงปารีส ประเทศฝรั่งเศสแล้ว ก็ทรงกลับมารับราชการเมื่อปี พ.ศ. 2471 ในแผนกศิลปากรสถานประวัติการทำงานประวัติการทำงาน. - พ.ศ. 2471 เข้ารับราชการในแผนกศิลปากรสถาน ตำแหน่งนายช่าง - พ.ศ. 2472 ย้ายมารับราชการกรมวังนอก กระทรวงวัง ตำแหน่งนายช่างใหญ่ - พ.ศ. 2478 กองสถาปัตยกรรม กระทรวงธรรมการ ตำแหน่งสถาปนิก - พ.ศ. 2483 กองสถาปัตยกรรม กรมศิลปากร กระทรวงศึกษาธิการ ตำแหน่งหัวหน้าแผนกออกแบบ - พ.ศ. 2493 ตำแหน่งสถาปนิกชั้นพิเศษ กรมศิลปากร และท่านได้ออกจากราชการเมื่อปี2501ผลงานการออกแบบผลงานการออกแบบ. - โรงละครเฉลิมกรุง - พระตำหนักภูพิงค์ราชนิเวศน์ - ศาลาว่าการกรุงเทพมหานครเครื่องราชอิสริยาภรณ์เครื่องราชอิสริยาภรณ์. - พ.ศ. 2505 - ทุติยจุลจอมเกล้าวิเศษ (ท.จ.ว.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ประถมาภรณ์ช้างเผือก - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ประถมาภรณ์มงกุฎไทย</doc>
