<doc id="124514" url="https://th.wikipedia.org/wiki?curid=124514" title="อุลตร้าแมน 80">อุลตร้าแมน 80 ยอดมนุษย์ อุลตร้าแมน 80 (ウルトラマン80, Urutoraman Eitī?) เป็นทีวีซีรีส์ชุดที่ 9 ของทีวีซีรีส์อุลตร้าซีรีส์ โดยสร้างขึ้นในทศวรรษที่ 80เป็นเรื่องแรก ห่างจากซีรีส์ชุดสุดท้ายคือ อุลตร้าแมน เลโอถึง 6 ปี ออกอากาศระหว่างปี พ.ศ. 2523 - พ.ศ. 2524 อุลตร้าแมน 80 มีชื่อในร่างมนุษย์ว่า ยามาโตะ ทาเคชิ เป็นสมาชิกของหน่วยพิทักษ์โลกชื่อ UGM (Utility Government Members) และยังเป็นที่รู้จักกันดีในฐานะอาจารย์สอนวิชาวิทยาศาสตร์แห่งโรงเรียนมัธยมต้นซากุระงาโอคะ โดยในสถานการณ์คับขัน ยามาโตะ ทาเคชิ จะสามารถแปลงร่างได้ด้วยการชู ไบร์ทสติ๊ก และตะโกนว่า "อุลตร้าแมนแปดสิบ" อุลตร้าแมน 80 ต้องสู้กับสัตว์ประหลาดที่ได้รับ ไมนัสเอเนอยี่ (Minus Energy) จนแข็งแกร่งขึ้นอย่างมาก แต่เขาก็สามารถผ่านไปได้ โดยแทบไม่ต้องมีนักรบอุลตร้าคนอื่นมาช่วยเลย ทาเคชิเป็นอาจารย์ที่จิตใจดี เขาไม่เพียงแต่สอนวิชาวิทยาศาสตร์อย่างเดียวแต่เขายังสอนเกี่ยวกับการใช้ชีวิตให้แก่เด็กๆอีกด้วยและไม่นานเค้าก็สนิทกับพวกนักเรียน นับได้ว่าเขาเป็นอาจารย์ในอุดมคติของใครหลายๆคนเลยก็ว่าได้ อุลตร้าแมน 80 มีท่าไม้ตายที่คล้ายคลึงอุลตร้าเซเว่นคือ สามารถถอดหงอนบนศีรษะใช้เป็นบูมเมอแรงไม้ตายได้ โดยเรียกว่าท่า "อุลตร้าบูมเมอแรง" อีกทั้งสามารถปล่อยลำแสงได้จาก หัวเข็มขัดที่เอว โดยชื่อ อุลตร้าแมน 80 นี้หมายถึง อุลตร้าแมนตัวแรกในยุค 80 และต่อมาได้กลายเป็นต้นแบบของอุลตร้าแมนในสมัยปัจจุบันนี้หลายตัว เช่น อุลตร้าแมนเกรท, อุลตร้าแมนทีก้า, อุลตร้าแมนไดน่า เป็นต้นข้อมูลจำเพาะ</doc>
