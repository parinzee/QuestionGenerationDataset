<doc id="158734" url="https://th.wikipedia.org/wiki?curid=158734" title="ยักษ์">ยักษ์ ยักษ์ เป็นอมนุษย์ชนิดหนึ่งที่มีกล่าวถึงทั้งในทางศาสนาและวรรณคดี ยักษ์ในความเชื่อของไทยมักได้รับอิทธิพลจากศาสนาพราหมณ์และศาสนาพุทธ ในขณะที่ความเชื่อในบริเวณอื่นๆของโลกก็มีเรื่องเล่าเกี่ยวกับอมนุษย์ที่มีร่างกายใหญ่โต ชอบของสดคาว ซึ่งเทียบได้กับยักษ์ในความเชื่อของคนไทยเช่นกันยักษ์ในความเชื่อทางศาสนาพราหมณ์และพุทธ ยักษ์ในความเชื่อทางศาสนาพราหมณ์และพุทธ. ยักษ์จะมีหลายระดับขึ้นกับบุญบารมี ยักษ์ชั้นสูง จะมีวิมานเป็นทอง มีรูปร่างสวยงาม มีเครื่องประดับ มีรัศมี แต่ผิวจะดำ ดำอมเขียว อมเหลือง ดำแดงก็มี แต่ว่าดำเนียน มีอาหารทิพย์ มีบริวารคอยรับใช้ ปกติไม่เห็นเขี้ยว เวลาโกรธจึงจะมีเขี้ยวงอกออกมา ยักษ์ชั้นกลาง ส่วนใหญ่จะเป็นบริวารคอยรับใช้ของยักษ์ชั้นสูง ส่วนยักษ์ชั้นต่ำที่บุญน้อยก็จะมีรูปร่างน่าเกลียด ผมหยิก ตัวดำ ตาโปน ผิวหยาบ เหมือนกระดาษทราย นิสัยดุร้าย ยักษ์เกิดได้ 3 แบบ คือ- เกิดแบบโอปปาติกะ เกิดแล้วโตทันที - เกิดแบบชลาพุชะ เกิดในครรภ์ - เกิดแบบสังเสทชะ เกิดในเหงื่อไคล ที่อยู่ของยักษ์ มักอยู่ตามถ้ำ ตามเขา ในน้ำ ในดิน พื้นมนุษย์ ในอากาศ และมีวิมานอยู่ที่เขาสิเนรุในสวรรค์ชั้นจาตุมหาราชิกา พวกยักษ์จะอยู่ในการปกครองของท้าวเวสสุวรรณ หรือท้าวกุเวรมหาราชผู้ปกครองสวรรค์ชั้นจาตุมหาราชิกาด้านทิศเหนือ เหตุที่มาเกิดเป็นยักษ์เพราะทำบุญเจือด้วยความโกรธ มักหงุดหงิดรำคาญใจยักษี ยักษี. ยักษี หรือ ยักษิณี หรือ นางยักษ์ ogress หมายถึงยักษ์เพศหญิง ซึ่งมีบทบาทอยู่ในวรรณกรรมและตำนานต่างๆมากมายหลายเรื่อง ในเย น กาหนฺติ โอวาทํ พระพุทธเจ้าท่านตรัสถึงนางยักษิณีว่า ยักษิณีที่ปรากฏในตำนานและนิทานพื้นบ้านของไทยมีหลายเรื่อง ได้แก่1. นางยักษิณีเจ้ามารยา (เตลปตฺตชาตกํ) 2. นางยักษิณี เมืองสิริสวัตถุ เกาะตามพปัณณิ (วลาหกัสสชาดกที่ 6) 3. นางยักษิณี ในทศชาติชาดก เรื่องมโหสถบัณฑิต 4. นางยักษิณี ใน สานุสามเณร 5. นางยักษิณีหน้าเหมือนม้า ใน ปทกุสลมาณวชาดก 6. นางยักษิณีปุตนะใน ศาสนาพราหมณ์-ฮินดู 7. นางสำมนักขา น้องสาวคนเดียวของทศกัณฐ์ 8. นางอากาศตะไลเสื้อเมืองกรุงลงกา รักษาด่านลงกาทางอากาศ 9. นางผีเสื้อสมุทร รักษาด่านกรุงลงกาด้านหลังสมุทร 10. นางอัศมุขี ยักษิณีมีหน้าคล้ายสัตว์ 11. นางผีเสื้อสมุทรในพระอภัยมณี 12. นางพันธุรัตใน สังข์ทอง 13. นางยักษ์สนธมาร ในพระรถ-เมรีหรือ นางสิบสอง 14. นางยักษิณีผีเสื้อน้ำ ในเรื่องพระสุวรรณหงส์ 15. ตำนานบุญข้าวสาก หรือ ตำนานสลากภัตยักษ์ในความเชื่อของศาสนาอื่น ๆยักษ์ในความเชื่อของศาสนาอื่น ๆ. - ผานกู่ ยักษ์ในเทพปกรณัมจีน เป็นผู้สร้างโลก - โทรล ยักษ์ในตำนานสแกนดิเนเวีย - ไซคลอปส์ ยักษ์ตาเดียวในเทพปกรณัมกรีก - โกเลม ยักษ์หินในคติชนชาวยิว - โอเกอร์ ยักษ์ในคติของชาวตะวันตก - โอะนิ ยักษ์ในคติของชาวญี่ปุ่น</doc>
