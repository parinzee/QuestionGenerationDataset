<doc id="795642" url="https://th.wikipedia.org/wiki?curid=795642" title="หวงเฟยหง ภาค 2 ตอน ถล่มมารยุทธจักร">หวงเฟยหง ภาค 2 ตอน ถล่มมารยุทธจักร หวงเฟยหง ภาค 2 ตอน ถล่มมารยุทธจักร หรือ หวงเฟยหง ตอน ถล่มวังบัวขาว (อังกฤษ: Once Upon a Time in China II) เป็นภาพยนตร์ศิลปะการต่อสู้สัญชาติฮ่องกง ค.ศ. 1992 ที่ร่วมเขียนบทและกำกับภาพยนตร์โดยฉีเคอะ ภาพยนตร์ชุดนี้เป็นภาคสองของภาพยนตร์ซีรีส์ชุด หวงเฟยหง ต่อจากภาพยนตร์เรื่อง หวงเฟยหง ภาค 1 ตอน หมัดบินทะลุเหล็ก โดยมีภาคต่อจากนี้คือ หวงเฟยหง ภาค 3 ตอน ถล่มสิงโตคำราม นำแสดงโดย หลี่ เหลียนเจี๋ย,กวน จือหลิน,เจิ้น จื่อตันเนื้อเรื่องย่อ เนื้อเรื่องย่อ. หลี่ เหลียนเจี๋ย กลับมารับบท หวง เฟยหง ยอดจอมยุทธที่เขาแสนถนัด เรื่องราวเปิดตัวขึ้นเมื่อหวง เฟยหง เปิดร้านยาเปา จือหลินขึ้นในเมืองกวางตุ้ง เขาพบความสงบสุขอยู่ได้เพียงไม่นาน หวง เฟยหงก็ต้องออกโรงอีกครั้ง ด้วยเหตุความขัดแย้งระหว่างกองทหารจากราชสำนักกับกลุ่มนักปฏิวัติหัวก้าวหน้า ที่ใช้ชื่อกลุ่มตนว่าคือ พรรคบัวขาว ที่เข้ามาประจันหน้ากันในเมืองกวางตุ้งที่หวง เฟยหงอาศัยอยู่ หลังจากรับรู้เรื่องราวที่เกิดขึ้น หวง เฟยหง มีโอกาสได้พบกับผู้นำกลุ่มปฏิวัติ ซุน ยัดเซ็น (จาง เถี่ยหลิน ) และคนสนิท ลุค (John Chiang) และได้เข้าไปพัวพันกับความขัดแย้งครั้งใหญ่ เมื่อเพื่อนใหม่ของเขาถูกจับเนื่องด้วยความเข้าใจผิดของทหารจากกองทัพตะวันตก หวง เฟยหงพยายามนำพวกเขาออกมาจากที่คุมขัง และนั่นทำให้เขาต้องห้ำหั่นแบบใครดีใครอยู่ กับนายพล หลาย (เจิ้น จื่อตัน)นักแสดงนำนักแสดงนำ. - หลี่ เหลียนเจี๋ย รับบท หวง เฟยหง - เจิ้น จื่อตัน รับบท นายพลหลาย - กวน จือหลิน รับบท น้าสิบสาม, เส้าจุน - ม้อ เส้าชง รับบท เหลียงควน - เดวิด เจียง รับบท ลู่ ห้าวดง - จาง เถี่ยหลิน รับบท ซุน ยัดเซ็น - เยน ฉีกวน รับบท ผู้ว่าจาง - พอล โฟนโรอฟ รับบท กงศุลอังกฤษการเข้าชิงรางวัล การเข้าชิงรางวัล. ในภาคนี้ได้ หยวน หวู ปิง (จาก Iron Monkey และ The Matrix) ผู้กำกับคิวบู๊ชื่อดังมาร่วมงานทำให้ หวงเฟยหง ภาคนี้เป็นการร่วมกันสร้างความสุขสุดยอดทั้งด้านการเคลื่อนไหวและมุมกล้องได้สมบูรณ์แบบยิ่งขึ้น จนทำให้คว้ารางวัลชนะเลิศรางวัลม้าทองคำ เพลงประกอบภาพยนตร์ยอดเยี่ยม ในปี ค.ศ. 1992 ชนะเลิศรางวัลงานประกาศรางวัลภาพยนตร์ฮ่องกง ในปี ค.ศ. 1993 รางวัลออกแบบฉากบู๊ยอดเยี่ยมและยังเข้าชิงรางวัล ผู้กำกับยอดเยี่ยม ภาพยนตร์ยอดเยี่ยม กำกับศิลป์ยอดเยี่ยมภาพถ่ายยอดเยี่ยม ตัดต่อยอดเยี่ยม นักแสดงหน้าใหม่ยอดเยี่ยม (Xiong Xin Xin) นักแสดงสมทบยอดเยี่ยม (เจิ้น จื่อตัน) เพลงประกอบภาพยนตร์ยอดเยี่ยม ในงานประกาศรางวัลภาพยนตร์ฮ่องกง ในปี ค.ศ. 1993</doc>
