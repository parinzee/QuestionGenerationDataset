<doc id="175104" url="https://th.wikipedia.org/wiki?curid=175104" title="พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา">พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา (12 สิงหาคม พ.ศ. 2354 - พ.ศ. 2410) พระราชโอรสลำดับที่ 57 ในพระบาทสมเด็จพระพุทธเลิศหล้านภาลัย ประสูติแต่เจ้าจอมมารดาพิม เมื่อวันจันทร์ เดือน 9 แรม 8 ค่ำ ปีมะแม ตรีศก จ.ศ. 1173 ตรงกับวันที่ 12 สิงหาคม พ.ศ. 2354 เมื่อประสูติทรงพระนามว่า พระองค์เจ้าชายนิลรัตน พระเจ้าบรมวงศ์เธอ พระองค์เจ้านิลรัตน ทรงรับราชการในรัชกาลที่ 3 และได้รับพระกรุณาโปรดเกล้าฯ สถาปนาขึ้นเป็น กรมหมื่นอลงกฎกิจปรีชา เมื่อ พ.ศ. 2394 ในรัชกาลที่ 4 ทรงว่าราชการกรมแสงปืนต้น กรมแสงหอกดายและกำกับช่างเงินโรงกษาปณ์ พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา สิ้นพระชนม์ในสมัยรัชกาลที่ 4 เมื่อวันพุธ เดือน 11 ขึ้น 11 ค่ำ ปีเถาะนพศก จ.ศ. 1229 ตรงกับ พ.ศ. 2410 ศิริพระชันษา 57 ปี พระราชทานเพลงพระศพเมื่อวันที่ 13 มกราคม พ.ศ. 2411 พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา ทรงเป็นนักถ่ายภาพชาวไทยรุ่นแรกๆ เมื่อครั้งที่การถ่ายภาพเริ่มเข้ามาแพร่หลายในประเทศไทย รุ่นเดียวกับ พระปรีชากลการ และ หลวงอัคนีนฤมิตรพระโอรส ธิดา พระโอรส ธิดา. พระเจ้าบรมวงศ์เธอ พระองค์เจ้านิลรัตน กรมหมื่นอลงกฎกิจปรีชา ทรงเป็นต้นราชสกุล นิลรัตน ณ อยุธยา ราชสกุลนี้ นับเป็นสกุลพระราชทานจากพระบาทสมเด็จพระมงกุฎเกล้าเจ้าอยู่หัว ลำดับที่ 2169 ในประเทศไทย เขียนได้เป็นตัวอักษรโรมันว่า "Nilaratna na Krungdeb" ผู้กราบบังคมทูลขอพระราชทาน คือ หม่อมราชวงศ์อวบ ตำแหน่งประจำหน้าที่การสมุหบาญชีกรม เสนาธิการทหารบก สำหรับบรรดาผู้ที่สืบสกุลโดยตรงลงมาจากพระเจ้าบรมวงศ์เธอ ชั้น 2 กรมหมื่นอลงกฎกิจปรีชา (พระองค์เจ้านิลรัตน์) พระโอรส-พระธิดา มีรายพระนามเท่าที่รวบรวมได้ ดังนี้- หม่อมเจ้าชายชุ่ม - หม่อมเจ้าชายโมรา (พ.ศ. 2385 - 28 เม.ย. 2430) - หม่อมเจ้าชายหยอย (พ.ศ. 2385 - 10 ก.ค. 2419) - หม่อมเจ้าหญิงทับทิม - หม่อมเจ้าหญิงมรกฎ (พ.ศ. 2394 - 3 มี.ค. 2452) เสกสมรสกับ หม่อมเจ้าชายอลงกรณ์ สุทัศน์ พระโอรสในพระเจ้าบรมวงศ์เธอชั้น๑ กรมหมื่นไกรสรวิชิต ต้นราชสกุลสุทัศน์ มีบุตร 2 คนคือ พระยาศรีวรวงศ์ (หม่อมราชวงศ์จิตร สุทัศน์) และพระยาสุรินทราชา (หม่อมราชวงศ์สิทธิ์ สุทัศน์) - หม่อมเจ้าชายพุฒ หรือ พุก (พ.ศ. 2398 - 29 มี.ค. 2437) - หม่อมเจ้าชายวิเชียร (พ.ศ. 2399 - 16 เม.ย. 2419) - หม่อมเจ้าหญิงแฉ่ง (พ.ศ. 2401 - 16 พ.ย. 2455) ชายาในพระเจ้าบรมวงศ์เธอชั้น๔ กรมหลวงพรหมวรานุรักษ์ ต้นราชสกุลเกษมสันต์ - หม่อมเจ้าหญิงสวัสดิ์ (พ.ศ. 2401 - 28 ม.ค. 2475) - หม่อมเจ้าหญิงสังวาล - หม่อมเจ้าหญิงจำเริญ พระราชทานเพลิง 16 เม.ย. 2457 - หม่อมเจ้าหญิงสะบาย - หม่อมเจ้าหญิงสุวรรณ (พ.ศ. 2407 - ?) ชายาในพระเจ้าบรมวงศ์เธอชั้น๔ กรมหลวงสรรพสาตรศุภกิจ ต้นราชสกุลทองแถม - หม่อมเจ้าหญิงจำรัส (พ.ศ. 2410 - 11 ต.ค. 2476) เป็น ชายาในพระเจ้าบรมวงศ์เธอชั้น๔ กรมพระสมมตอมรพันธ์ ต้นราชสกุลสวัสดิกุล - หม่อมเจ้าหญิงอึ่ง (? - 28 เม.ย. 2440) - หม่อมเจ้าชายบงกฎ - หม่อมเจ้าชายปรีชา - หม่อมเจ้าหญิงประทุม</doc>
