<doc id="831387" url="https://th.wikipedia.org/wiki?curid=831387" title="จุดยืนทางการเมืองของดอนัลด์ ทรัมป์">จุดยืนทางการเมืองของดอนัลด์ ทรัมป์ ดอนัลด์ ทรัมป์เป็นนักธุรกิจ นักการเมือง นักแสดง บุคคลโทรทัศน์ นักประพันธ์ชาวอเมริกัน และประธานาธิบดีสหรัฐอเมริกาคนปัจจุบัน ข้อเสนอของทรัมป์มีส่วนประกอบจากสเปกตรัมการเมือง (political spectrum) ทั้งหมด ตัวอย่างเช่น เขาเสนอการลดภาษีเงินได้อย่างมาก และการลดการกำกับซึ่งสอดคล้องกับนโยบายอนุรักษนิยม (พรรครีพับลิกัน) ร่วมกับการลงทุนโครงสร้างพื้นฐานอย่างสำคัญและการคุ้มครองสิทธิแก่ผู้สูงอายุ ซึ่งตรงแบบถือเป็นนโยบายเสรีนิยม (พรรคเดโมแครต) นโยบายต่อต้านโลกาภิวัฒน์ลัทธิคุ้มครองการค้าและการลดการเข้าเมืองข้ามเส้นแบ่งพรรค ทรัมป์เคยกล่าวว่าเขา "ยืดหยุ่นเต็มที่ในหลาย ๆ ประเด็น" "ประเด็นประจำตัว" ของทรัมป์คือการเข้าเมืองผิดกฎหมาย และโดยเฉพาะอย่างยิ่งการสร้างหรือขยายกำแพงระหว่างสหรัฐและเม็กซิโก ในเดือนตุลาคม 2559 การรณรงค์ของทรัมป์โพสต์ข้อเสนอนโยบายสิบสี่หมวดในเว็บไซต์ของเขา ระหว่างเดือนตุลาคม 2559 ทรัมป์ร่างขั้นตอนต่าง ๆ สำหรับ 100 วันแรกในตำแหน่ง จุดยืนการเมืองของทรัมป์ และคำอธิบายความเชื่อของเขาเปลี่ยนแปลงบ่อยครั้ง และมักไม่ซื่อสัตย์หรือขัดกันเอง โพลิติโก (Politico) อธิบายจุดยืนของเขาว่า "ช่างสรรหา ไม่มีแผนล่วงหน้าและมักขัดกันเอง" เอ็นบีซีนิวส์นับว่าตลอดช่วงการรณรงค์ ทรัมป์ "เปลี่ยน 141 ครั้งใน 23 ประเด็นสำคัญ" ในเดือนกรกฎาคม 2559 โพลิติแฟกต์ (PolitiFact) นับได้ 17 ครั้งที่ทรัมป์กล่าวสิ่งหนึ่งแล้วต่อมาปฏิเสธว่าเคยกล่าว ริชาร์ด เบิร์นชไตน์ (Richard Bernstein) ว่าทรัมป์เป็นนักโกหกใหญ่กว่านิกสัน และคำโกหกนั้นประกอบเป็นมุมมองการเมืองส่วนใหญ่ของทรัมป์ ""สิ่งที่เราเห็นมาตลอดการรณรงค์นั้นเป็นความรังเกียจความจริงอย่างเป็นโรค เป็นชนิดการโกหกและความสะดวกกับการโกหกอย่างที่เราไม่เคยเห็นมาก่อน ... ริชาร์ด นิกสันเทียบไม่ติดในแง่การโกหกเมื่อเทียบกับสิ่งที่เราเห็นจากดอนัลด์ ทรัมป์"</doc>
