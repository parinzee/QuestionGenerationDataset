<doc id="929747" url="https://th.wikipedia.org/wiki?curid=929747" title="ยูเอส-บังกลาแอร์ไลน์ เที่ยวบินที่ 211">ยูเอส-บังกลาแอร์ไลน์ เที่ยวบินที่ 211 ยูเอส-บังกลาแอร์ไลน์ เที่ยวบินที่ 211 (BS211/UBG211) เป็นเที่ยวบินระหว่างประเทศของสายการบินยูเอส-บังกลาแอร์ไลน์ ที่ได้ออกจากท่าอากาศยานนานาชาติชาห์จาลาร์, ธากา, ประเทศบังกลาเทศ และมีจุดหมายปลายทางที่ท่าอากาศยานนานาชาติตริภูวัน, กาฐมาณฑุ, ประเทศเนปาล ในวันที่ 12 มีนาคม พ.ศ. 2561 ซึ่งมีผู้โดยสารรวมทั้งหมด 67 คนในเที่ยวบินนี้อุบัติเหตุ อุบัติเหตุ. เที่ยวบินนี้ได้ออกจากท่าอากาศยานนานาชาติชาห์จาลาร์ ที่ตั้งอยู่ในเมืองหลวงของประเทศบังกลาเทศ เมื่อเวลา 12:52 น. ตามเวลาท้องถิ่น (6:52 น. ตามเวลาสากลเชิงพิกัด) ในเที่ยวบินนี้มีผู้โดยสารทั้งหมด 67 คน, ลูกเรือ 4 คน รวมเป็น 71 คน ที่กำลังมุ่งสู่ท่าอากาศยานนานาชาติตริภูวัน ที่ตั้งอยู่ในเมืองหลวงของประเทศเนปาล การออกเดินทางในเที่วยบินนี้เป็นไปอย่างราบรื่น ศูนย์หอบังคับการบินของท่าอากาศยานนานาชาติตริภูวันได้จัดเตรียมให้เครื่องบินลงจอดที่รันเวย์ 02 แต่ลูกเรือขอจอดที่รันเวย์ 20 ศูนย์หอบังคับการบินจึงได้เตรียมการที่รันเวย์ 20 ในเวลาต่อมาศูนย์หอบังคับการบินได้ถามไปยังลูกเรืออีกครั้งเพื่อความชัดเจน ลูกเรือได้ตอบว่า "ฉันต้องการที่จะจอดที่รันเวย์ 02" ในเวลา 14:18 น. ตามเวลาท้องถิ่น (08:30 น. ตามเวลาสากลเชิงพิกัด) ลูกเรือได้รายงานว่าเตรียมพร้อมในการลงจอดที่รันเวย์ 02 แล้ว ในขณะลงจอดเครื่องบินได้พุ่งชนกับรั้วกั้นของท่าอากาศยานอย่างรุนแรงก่อนไถลไปที่รันเวย์ เครื่องบินเกิดฉีกขาดเป็นสองท่อน และก็เกิดเหตุเพลิงไหม้ บุคคลที่เห็นเหตุการณ์ได้เล่าว่า "เครื่องบินไม่ได้บินตรงกับทางรันเวย์" หนึ่งในผู้รอดชีวิตได้เล่าว่า "เครื่องบินมีความผิดปกติขณะกำลังลงจอด" คนงานภาคพื้นดินเห็นเครื่องบินขับเซไปมา ผู้รอดชีวิตจำได้ว่าขณะเครื่องบินลงจอดได้กระแทกอย่างรุนแรง ทำให้เกิดเสียงดังสนั่นลูกเรือและผู้โดยสาร ลูกเรือและผู้โดยสาร. เที่ยวบินนี้มีผู้โดยสารที่เป็นผู้ใหญ่ 65 คน เด็ก 2 คน และลูกเรืออีก 4 คน รวมทั้งหมด 71 คน นักบินผู้ขับเครื่องบินเคยเป็นอดีตนักบินของกองทัพอากาศบังกลาเทศ และนักบินอีกคนเป็นผู้หญิงที่มีอยู่ในสายการบินไม่กี่คน อดีตนักบินของกองทัพอากาศบังกลาเทศมีประสบการณ์การบินมากถึง 22 ปี และเป็นหนึ่งในนักบินที่มีประสบการณ์ โดยที่เขามีชั่วโมงสะสมบนเครื่องบิน 1,700 ชั่วโมง ตอนที่เขาเข้ามาอยู่ในสายการบิน เขาบินไปกาฐมาณฑุ 100 ครั้ง เขารอดชีวิตจากอุบัติเหตุ แต่ไม่กี่ชั่วโมงต่อมา เขาก็เสียชีวิตเนื่องจากทนบาดแผลไม่ไหวการสอบสวน การสอบสวน. นายกรัฐมนตรีเนปาลได้เข้าดูที่เกิดเหตุเพื่อสังเกตการณ์และตรวจสอบการปฏิบัติการกู้ภัย เสียงบันทึกการสนทนาระหว่างนักบินกับหอบังคับการบินแสดงถึงไม่กี่นาทีก่อนเกิดเหตุว่ามีการเข้าใจผิดบางอย่างเรื่องทิศทางการบังคับเครื่องบิน เจ้าหน้าที่จากบังกลาเทศและผู้ผลิตเครื่องบินได้เข้ามามีส่วนรวมในการค้นหาร่วมกับสำนักงานการบินพลเรือนเนปาล ซึ่งตอนนี้ได้เจอกล่องดำแล้ว ทำให้เกิดข้อเท็จจริงมากมายและสาเหตุการเกิดอุบัติเหตุครั้งนี้หมายเหตุ</doc>
