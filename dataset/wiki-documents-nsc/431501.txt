<doc id="431501" url="https://th.wikipedia.org/wiki?curid=431501" title="กลุ่มคลื่น QRS">กลุ่มคลื่น QRS กลุ่มคลื่น QRS () เป็นกลุ่มของคลื่นซึ่งเป็นส่วนหนึ่งของคลื่นไฟฟ้าหัวใจ ส่วนใหญ่จะเห็นอยู่ตรงกลางของชุดคลื่นไฟฟ้าหัวใจ และเห็นได้เด่นชัดที่สุด กลุ่มคลื่นนี้สอดคล้องกับจังหวะ depolarization ของห้องหัวใจซ้ายล่างและขวาล่าง ปกติกินเวลาประมาณ 0.06 - 0.10 วินาที แต่อาจสั้นกว่านี้ได้ในเด็กหรือขณะออกแรง คลื่นไฟฟ้าหัวใจโดยปกติมีคลื่นที่เห็นได้อยู่ 5 ตัว ได้แก่คลื่น P, คลื่น T และกลุ่มคลื่น Q, R และ S ซึ่งกลุ่มคลื่น QRS นี้ แสดงถึงเหตุการณ์เดียวกันที่เกิดขึ้นพร้อมๆ กัน ส่วนใหญ่จึงถือว่าเป็นสิ่งเดียวกัน คลื่น Q คือคลื่นทิศเป็นลบ (หัวลง) ที่เกิดตามหลังคลื่น P คลื่น R คือคลื่นทิศเป็นบวกที่เกิดตามหลังมา และ คลื่น S คือคลื่นทิศเป็นลบที่ตามหลังคลื่น R จากนั้นเป็นคลื่น T ตามหลังคลื่น S และบางครั้งอาจมีคลื่น U ตามหลังได้อีก</doc>
