<doc id="882394" url="https://th.wikipedia.org/wiki?curid=882394" title="พระมหากษัตริย์ฮังการี">พระมหากษัตริย์ฮังการี พระมหากษัตริย์ฮังการี เป็นพระอิสริยยศของพระประมุขแห่งราชอาณาจักรฮังการีที่ใช้ระหว่างปี ค.ศ. 1000 (หรือ ค.ศ. 1001) ถึง ค.ศ. 1918 ต่อมาในปี ค.ศ. 1758 สมเด็จพระสันตะปาปาเคลเมนต์ที่ 13 ได้ประทานพระราชสมัญญา "พระมหากษัตริย์อัครทูต" แก่พระเจ้าอิชต์วานที่ 1 แห่งฮังการี นับแต่นั้นมาพระมหากษัตริย์ฮังการีทุกพระองค์ก็ใช้คำนี้เป็นพระอิสริยยศ จึงเรียกว่า "พระมหากษัตริย์อัครทูตแห่งฮังการี" มาจนถึงการเปลี่ยนแปลงการปกครองในปี ค.ศ. 1918การสถาปนา การสถาปนา. ก่อน ค.ศ. 1000 ฮังการียังไม่ได้รับการยอมรับเป็นราชอาณาจักร ผู้ปกครองฮังการีมีพระอิสริยยศเป็น "แกรนด์พรินซ์แห่งชาวฮังกาเรียน" จนกระทั่งแกรนด์พรินซ์อิชต์วานได้รับราชาภิเษกเป็นพระเจ้าอิชต์วานที่ 1 โดยความยินยอมจากจักรพรรดิออทโทที่ 3 แห่งจักรวรรดิโรมันอันศักดิ์สิทธิ์ และได้สวมมงกุฎที่สมเด็จพระสันตะปาปาซิลเวสเตอร์ที่ 2 ทรงส่งมาให้ นับแต่นั้นมาพระประมุขของฮังการีก็มีพระอิสริยยศเป็นพระมหากษัตริย์</doc>
