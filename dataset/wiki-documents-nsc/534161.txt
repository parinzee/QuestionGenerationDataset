<doc id="534161" url="https://th.wikipedia.org/wiki?curid=534161" title="สมเด็จพระราชินีเอ็มมาแห่งฮาวาย">สมเด็จพระราชินีเอ็มมาแห่งฮาวาย สมเด็จพระราชินีเอ็มมาลานี คาลานีคาอูมาคาอามาโน คาเลเลโอนาลานี นาเออาแห่งฮาวาย () (2 มกราคม 1836 - 25 เมษายน 1885) เป็นพระอัครมเหสีในพระเจ้าคาเมฮาเมฮาที่ 4 แห่งฮาวาย และเป็นสมเด็จพระราชินีแห่งราชอาณาจักรฮาวาย ตั้งแต่ปี ค.ศ. 1856 ไปสู่การสวรรคตใน ค.ศ. 1863ต้นพระชนม์ชีพ ต้นพระชนม์ชีพ. สมเด็จพระราชินีเอ็มมา เสด็จพระราชสมภพเมื่อวันที่ 2 มกราคม ค.ศ. 1836 ที่โฮโนลูลู ราชอาณาจักรฮาวาย ทรงเป็นธิดาในจอร์จ นาเอกับแฟนนี่ เคเคลาโอคาลานี พระบิดากับมารดาของพระองค์เป็นสมาชิกพระราชวงศ์ชั้นสูง พระองค์ทรงเป็นธิดาบุญธรรมของยัง รูกพระมาตุจฉาของพระองค์ และโทมัส รูกพระสวามี ตามราชประเพณีโบราณของฮาวาย บิดาของสมเด็จพระราชินีเอ็มมา เป็นโอรสในคาฮูมานูกับคูคาเอเลอิ พระราชตระกูลทางบิดาจึงเป็นเชื้อสายของพระราชวงศ์ชั้นสูง พระองค์ทรงมีความเกี่ยวดองกับสมเด็จพระราชินีคิโอปูโอลานิพระอัครมเหสีในพระเจ้าคาเมฮาเมฮาที่ 1 แห่งฮาวาย ทางมารดาของพระองค์ก็เป็นหลานสาวของจอห์น ยัง ที่ปรึกษาทางการทหารของพระเจ้าคาเมฮาเมฮาที่ 1 กับเจ้าหญิงคาโออานาเอฮาคูอาโทโอ พระองค์ทรงเติบโตในคฤหาสนภายใต้การอุปภัมภ์ของครอบครัวรูก ต่อมาพระองค์ก็ทรงเข้าศึกษาที่โรงเรียนหลวง (ฮาวาย) ซึ่งก่อตั้งโดยมิชชันนารีอเมริกัน ทำให้พระองค์สนิทกับพระบรมวงศานุวงศ์ฮาวายหลายพระองค์ ในระหว่างที่พระองค์ทรงศึกษาอยู่พระองค์ก็โปรดการอ่านหนังสือมาก ทั้งพระองค์ยังมีพรสวรรค์ทางดนตรีมากมาย พระองค์ทรงเป็นนักร้อง นักเล่นเปียโน และนักเต้นที่เป็นที่รู้จักกันดี พระองค์ก็ยังมีฝีมือในการเป็นนักขี่ม้าได้อย่างดีอภิเษกสมรสและครองราชย์ อภิเษกสมรสและครองราชย์. สมเด็จพระราชินีเอ็มมา ทรงหมั้นกับพระเจ้าคาเมฮาเมฮาที่ 4 แห่งฮาวายพระมหากษัตริย์ฮาวาย ระหว่างพิธีหมั้นชาวฮาวายกล่าวว่าพระองค์ไม่เหมาะที่จะเป็นสมเด็จพระราชินีแห่งฮาวาย และเชื้อสายของพระองค์ไม่เหมาะที่จะเป็นคู่อภิเษกสมรสของพระเจ้าคาเมฮาเมฮาที่ 4 ทำให้พระองค์เสียใจอย่างมากและกษัตริย์ก็ทรงพิโรธอย่างยิ่ง เมื่อ 19 มิถุนายน 1856 ทั้งสองพระองค์ก็ทรงอภิเษกสมรสอย่างเป็นทางการ สองปีต่อมาเมื่อ 20 พฤษภาคม 1858 สมเด็จพระราชินีเอ็มมา ก็ประสูติพระโอรส ทรงพระนามว่า เจ้าชายอัลเบิร์ต คาเมฮาเมฮา ในรัชสมัยของพระองค์และพระเจ้าคาเมฮาเมฮาที่ 4 ราชอาณาจักรฮาวายก็มีการพัฒนามากขึ้น พระองค์ทรงใส่ใจด้านการสาธารณสุขมาก พระองค์ทรงจัดตั้งโรงพยาบาลภายใต้การสนับสนุนของพระสวามี ในปี 1859 พระองค์ได้ทรงจัดตั้งโรงพยาบาลสมเด็จพระราชินีขึ้น เพื่อรักษาผู้ป่วยชาวฮาวาย โดยพระองค์ได้เสด็จออกเยี่ยมผู้ป่วยทุกวันในขณะที่เสด็จประทับอยู่ที่โฮโนลูลู ปัจจุบันโรงพยาบาลนี้ถูกเรียกว่าศูนย์การแพทย์สมเด็จพระราชินี เมื่อตอนที่เจ้าชายอัลเบิร์ตเสด็จพระราชสมภพ แมรี่ อัลเลนภรรยาของหัวหน้าผู้พิพากษาของศาลฎีกาอลิชา อัลเลน ก็คลอดบุตรชายชื่อ เฟรเดอริก ออกมาในวันเดียวกัน ทำให้ทั้งสองเป็นเพื่อนเล่นกันในเวลาต่อมา ในปี 1862 สมเด็จพระราชินีนาถวิกตอเรียแห่งสหราชอาณาจักรก็ทรงรับเจ้าชายอัลเบิร์ตเป็นพระราชโอรสบุญธรรม และได้ส่งถ้วยเลินมาเป็นของรับขวัญ ก่อนที่ถ้วยจะมาถึงเจ้าชายล้มป่วยลงในเดือนสิงหาคมและสภาพแย่ลง เจ้าชายสิ้นพระชนม์เมื่อวันที่ 27 สิงหาคม 1862 และพระราชสวามีของพระองค์สวรรคตในปีต่อมาสวรรคต สวรรคต. สมเด็จพระราชินีเอ็มมาแห่งฮาวาย เสด็จสวรรคตเมื่อวันที่ 25 เมษายน ค.ศ. 1885 ขณะมีพระชนมายุ 49 พรรษา ตอนแรกจะทำพิธีพระบรมศพที่บ้านของพระองค์ แต่สุดท้ายก็ย้ายไปที่โบสถ์เนื่องจากที่บ้านไม่กว้างขวางพอ พระบรมศพของพระองค์ได้รับการฝังเมื่อวันที่ 17 พฤษภาคม ค.ศ. 1885 ที่สุสานพระราชวงศ์ฮาวาย</doc>
