<doc id="192833" url="https://th.wikipedia.org/wiki?curid=192833" title="กันดั้มเซนติเนล">กันดั้มเซนติเนล กันดั้มเซนติเนล (ญี่ปุ่น:ガンダム・センチネル ;อังกฤษ:Gundam Sentinel) เป็นนิยายในกันดั้มซีรีส์ซึ่งใช้ศักราช Universal Century โดยเริ่มตีพิมพ์ในนิตยสาร Model Graphix ตั้งแต่เดือนกันยายน พ.ศ. 2530ถึงเดือนตุลาคม พ.ศ. 2531 ประพันธ์โดยมาซายะ ทาคาฮาชิและออกแบบเครื่องกลโดยฮาจิเมะ คาโทกิ ในเดือนตุลาคม พ.ศ. 2532 นิตยสาร Model Graphix ได้ทำการรวมเล่มและเพิ่มดีไซน์ซึ่งไม่ได้ปรากฏในฉบับดั้งเดิมเข้าไปเป็นนิยายประกอบภาพถ่ายความยาว 320 หน้าโดยใช้ชื่อว่า Gundam Wars III: Gundam Sentinel -The Battle of Real Gundam- และในเดือนมิถุนายน พ.ศ. 2533ก็ได้รับการเรียบเรียงและตีพิมพ์เป็นนิยายอีกครั้งโดยใช้ชื่อว่า คำสารภาพของอลิซ เนื้อเรื่องของกันดั้มเซนติเนลอยู่ในช่วงเวลาเดียวกับตอนท้ายของอะนิเมะ โมบิลสูทเซต้ากันดั้ม โดยตัวเอกของเรื่อง เรียว รูทซ์ เป็นสมาชิกของ หน่วยเฉพาะกิจอัลฟ่า ซึ่งตั้งขึ้นเพื่อกวาดล้างอดีตเจ้าหน้าที่ระดับสูงของสหพันธ์โลกซึ่งได้แยกตัวไปเป็นองค์กร นิวดีไซส์ (New Desides (มาจาก decision และ dissident) เพื่อสนับสนุนแนวคิดของทิทานส์ที่ให้สิทธิแก่มนุษย์โลกมากกว่าชาวอาณานิคม</doc>
