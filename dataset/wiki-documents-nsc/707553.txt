<doc id="707553" url="https://th.wikipedia.org/wiki?curid=707553" title="ฉันร้องไห้เป็นหมื่นครั้งเพื่อมาเจอเธอ">ฉันร้องไห้เป็นหมื่นครั้งเพื่อมาเจอเธอ "ฉันร้องไห้เป็นหมื่นครั้งเพื่อมาเจอเธอ" เป็นซิงเกิลลำดับที่ 3 ของวงดนตรีแนวร็อกค็อกเทล ร่วมกับนักดนตรีสามพี่น้อง วีทรีโอ เป็นเพลงแทร็กแรกจากสตูดิโออัลบั้มชุดที่ 4 เท็นเทาซันด์เทียส์ ที่ออกจำหน่ายเมื่อปี พ.ศ. 2554 ซิงเกิลนี้ออกจำหน่ายเมื่อวันที่ 2 มิถุนายน พ.ศ. 2554 จากค่ายจีนี่เรคคอร์ดส ในเครือจีเอ็มเอ็ม แกรมมี่ เพลงนี้ติดอันดับสูงสุดในอันดับที่ 1 เป็นเวลานานถึง 2 สัปดาห์ จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 26 มิถุนายน พ.ศ. 2554องค์ประกอบทางดนตรี องค์ประกอบทางดนตรี. เพลง "ฉันร้องไห้เป็นหมื่นครั้งเพื่อมาเจอเธอ" เป็นเพลงที่มีความหมายเดียวกันกับชื่ออัลบั้ม เท็นเทาซันด์เทียส์ ซิงเกิลนี้นับเป็นซิงเกิลแรกที่ไม่ได้เป็นเพลงช้า และเป็นหนึ่งในไม่กี่เพลงของวงที่ไม่ใช่เพลงอกหัก เพลงนี้มีเนื้อหาเกี่ยวกับเดินทางที่ผ่านความเจ็บปวดมากมาย ก่อนที่จะได้เจอกับความหมายของชีวิตที่ปลายทาง ซึ่งคือรักแท้ที่คุ้มค่าแม้ว่าจะต้องร้องไห้เสียน้ำตาเป็นหมื่นครั้งก็ตาม ภาคดนตรีของเพลงนี้ยังคงความเป็นคลาสสิกร็อกไว้อยู่ โดยการประยุกต์ใช้เครื่องสายตะวันตก เช่น ไวโอลิน และเชลโล โดยมีวงวีทรีโอมาช่วยเล่นดนตรีในส่วนของเครื่องสายชาร์ต</doc>
