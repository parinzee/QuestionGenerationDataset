<doc id="577460" url="https://th.wikipedia.org/wiki?curid=577460" title="บัณฑิตหน้าใส หัวใจว้าวุ่น">บัณฑิตหน้าใส หัวใจว้าวุ่น บัณฑิตหน้าใส หัวใจว้าวุ่น (ฮันกึล: 성균관 스캔들, ซองคยุนกวัน ซือแกนดึล) เป็นละครโทรทัศน์แนวย้อนยุคปนโรแมนติกคอมเมดี้ มีที่มาจากนิยายเรื่องหนึ่งที่ชื่อว่า "The Lives of Sungkyunkwan Confucian Scholars" เขียนโดย จอง อึนกวอล ซึ่งนำมาเขียนเป็นบทละครโดยคิมแทฮี กำกับโดย คิม วอนซอก และ ฮวาง อินฮยอก ออกอากาศทางสถานีโทรทัศน์ KBS2 ทุกวันจันทร์และอังคาร เวลา 21.55 น. ตั้งแต่วันจันทร์ที่ 30 สิงหาคม ถึงวันอังคารที่ 2 พฤศจิกายน พ.ศ. 2553 มีความยาว 16 ตอน ส่วนในประเทศไทยออกอากาศทางสถานีโทรทัศน์สีกองทัพบกช่อง 7 ทุกวันเสาร์-อาทิตย์ เวลา 09:15 – 11.00 น. ระหว่างวันเสาร์ที่ 6 สิงหาคม ถึงวันอาทิย์ที่ 25 กันยายน พ.ศ. 2554 ละครเรื่องนี้ได้รับกระแสตอบรับเป็นอย่างดีในประเทศเกาหลีใต้ ประเทศไทย และประเทศอื่นในเอเชียตะวันออกเฉียงใต้ โดยเฉพาะคู่ของยู อาอิน และซง จุงกิ ที่ได้รับรางวัล Best Couple Award จากสถานีโทรทัศน์ KBS2 และปาร์ค ยูชอน ที่ประสบความสำเร็จอย่างมากเนื้อเรื่องย่อ เนื้อเรื่องย่อ. คิม ยุนฮี หญิงสาวผู้ตกยาก ต้องปลอมเป็นชายเพื่อรับจ้างการสอบเข้าซองคยุนกวาน ที่เป็นมหาวิทยาลัยชื่อดังในสมัยโชซอนแหล่งอบรมบัณฑิตผู้ซึ่งจะสำเร็จการศึกษาและออกมาเป็นขุนนางรับใช้บ้านเมืองและประชาชน เพราะเธอต้องหาเงินเลี้ยงแม่ และคิม ยุนชิก น้องชายของเธอที่มีเจ็บป่วยตลอดเวลา ในการสอบครั้งนี้ทำให้เธอได้พบกับอี ซอนจุน ลูกชายรัฐมนตรีฝ่ายซ้ายแห่งราชสำนัก ซอนจุนเป็นคนซื่อตรง ยึดถือความถูกต้องเป็นที่สุด เขาจับได้ว่ายุนฮีโกงการสอบ ยุนฮีจึงหลบหนีไป แต่ว่าซอนจุนก็รู้สึกประทับใจในความสามารถของยุนฮี เขาพยายามตามหาเธอและให้เธอเข้าสอบอีกครั้ง ในที่สุดทั้งคู่ก็สอบผ่านและได้เข้าเรียนในซองคยุนกวาน โดยยุนฮี ต้องปลอมตัวเป็นชายและใช้ชื่อคิม ยุนชิก เพื่อเข้าเรียนในซองคยุนกวาน ฮา อินซู ลูกชายของท่านรัฐมนตรีกลาโหม ไม่ค่อยชอบหน้าซอนจุนและยุนชิกสักเท่าไหร่ ฮา อินซู จึงวางแผนที่จะกำจัดน้องใหม่ทั้งสอง ในขณะที่ซอนจุนและยุนชิกกลายเป็นเพื่อนรักกัน และยังนอนร่วมห้องเดียวกันอีกด้วย อย่างไรก็ตามมุน แจชิน เพื่อนสนิทอีดคนหนึ่งของทั้งคู่รู้ความจริงว่าคิม ยุนชิกเป็นผู้หญิง ความรู้สึกเดิมที่เคยมีก็เปลี่ยนไป ซอนจุนเองก็รู้สึกแปลกๆ กับคิม ยุนชิก เช่นกัน พร้อมกันนั้นเองกู ยงฮา เพื่อนสนิทอีกคนหนึ่งเริ่มสงสัยว่าลี ซอนจุน และมุน แจชิน แอบชอบคิม ยุนชิก จึงวางแผนลองใจทั้งคู่ เป็นเหตุทำให้ยุนชิกและซอนจุนผิดใจกัน เพื่อที่จะได้รู้ความรู้สึกที่แท้จริงและคลี่คลายเหตุการณ์ที่ยุ่งเหยิงในซองคยุนกวานในขณะนั้น ทั้งคู่ต้องฟันฝ่าอุปสรรคอีกมากมายนักแสดงนักแสดง. - พัค ยูชอน (ปาร์ค ยูชอน) แสดงเป็น คิม ซอนจุน - พัค มินยอง แสดงเป็น คิม ยุนฮี - ยู อาอิน แสดงเป็น มุน แจซิน - ซง จุงกิ แสดงเป็น กู ยงฮา - ซอ ฮโยริม แสดงเป็น ฮา ฮโยอึน - จอน แทซู แสดงเป็น ฮา อินซู - คัง ซอนพิล แสดงเป็น อิม บยองชุน - คิม ดงยุน แสดงเป็น ซอล โคบง - รยู ดัม แสดงเป็น ซุน ดล - ฮวาง ชันอู แสดงเป็น แบ แฮวอน - โจ ซองฮา แสดงเป็น พระเจ้าจองโจ - อี แจยง แสดงเป็น ฮา อูกยู - จาง เซฮยอน แสดงเป็น คิม อูทักเพลงประกอบเพลงประกอบ. - Sungkyungwan Scandal (성균관 스캔들) - ทงบังชินกิ - Found (찾았다) - JYJ (เจวายเจ) - Drawing you (그대를 그리다) - ยอนจอง - Too Love - คิม จุนซู - For you, it's seperating. For me, It's waiting. (너에겐 이별 나에겐 기다림) - คิม แจจุง - Seishun Scandal (청춘스캔들) - อี มินยอง - Sad To Say - ดงอุก - Love is (사랑이란) - จอง ซอนอา - Drawing you (그대를 그리다) (Acoustic Ver.) - นารา - For you, it's seperating. For me, It's waiting. (너에겐 이별 나에겐 기다림) (Voice Ver.) - เค (K) - Jawoonyeong (자운영) ดนตรี - Trouble Maker - ดนตรี - Yuseangdeureui Nanal (유생들의 나날) - ดนตรี</doc>
