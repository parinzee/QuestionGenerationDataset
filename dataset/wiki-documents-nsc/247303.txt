<doc id="247303" url="https://th.wikipedia.org/wiki?curid=247303" title="หินตา หินยาย">หินตา หินยาย หินตาหินยาย เป็นโขดหินขนาดใหญ่ที่มีรูปร่างแปลก ตั้งโดดเด่นอยู่ริมหาดละไม เป็นสถานที่ท่องเที่ยวยอดนิยมของเกาะสมุย? ถือได้ว่าเป็นปรากฎการณ์ธรรมชาติ บวกกับจินตนาการของมนุษย์ จนกลายเป็นสถานที่ท่องเที่ยวที่มีชื่อเสียง- หินตา เป็นหินแกรนิตที่มีลักษณะเหมือนอวัยวะเพศชายที่เกิดจากการกัดเซาะของน้ำทะเล สายลมและแสงแดดมาเป็นเวลานาน - หินยาย เป็นหินแกรนิตที่มีลักษณะเหมือนอวัยวะเพศหญิง เกิดจากการผุกร่อนของหน้าผาชายฝั่งทะเลที่ถูกคลื่นกัดเซาะเป็นระยะเวลานาน ความมหัศจรรย์ตามธรรมชาติแห่งนี้ ดึงดูดให้นักท่องเที่ยวทั้งชาวไทยและชาวต่างชาติได้แวะเวียนมาชม นอกจากนี้ บริเวณลานหินตาหินยาย ยังเป็นจุดชมพระอาทิตย์ตกที่สวยงามแห่งหนึ่งบนเกาะสมุย ตำนานหินตาหินยาย ยังมีตำนานท้องถิ่นเล่ากันมาว่า? นานมาแล้ว มีตายายคู่หนึ่ง ชื่อ ตาเครง และ ยายเรียม เป็นชาวปากพนัง จังหวัดนครศรีธรรมราช เดินทางโดยเรือใบเพื่อไปสู่ขอลูกสาวของตาม่องล่ายที่จังหวัดประจวบคีรีขันธ์ ให้กับลูกชาย ครั้นเรือแล่นมาถึงบริเวณแหลมละไม เกิดพายุใหญ่ทำให้เรือล่ม ทั้งตาและยายได้อธิษฐานว่าขอให้เกิดเป็นสัญลักษณ์ให้ตาม่องล่ายได้ทราบว่าตน ได้เดินทางมาแล้ว มิได้ผิดคำสัญญาแต่ประการใด แล้วทั้งตาและยายก็เสียชีวิตลงและคลื่นได้ซัดร่างขึ้นมาเกยชายหาด กลายเป็นหินตาและหินยายอย่างที่เห็นในปัจจุบัน นอกจากเดินเล่นรอบๆหินตาหินยายแล้ว บริเวณนี้ยังมีร้านสินค้าที่ระลึก ของฝากนานาชนิด รวมไปถึงร้านอาหาร ร้านกาแฟต่างๆ ให้คุณได้นั่งพักผ่อน ส่วนของฝากที่ขึ้นชื่อที่สุดในบริเวณนี้ ก็คือกาละแม ที่มีหลายร้านให้ได้เลือกซื้อเลือกชิมตามความพอใจ ซึ่งมันเป็นของฝากที่ขึ้นชื่อที่สุดอีกอย่างหนึ่งของเกาะสมุย ที่ทุกคนจะต้องซื้อติดไม้ติดมือ เพราะกาละแมที่ขายอยู่บริเวณหินตาหินยายอร่อยไม่เหมือนที่ไหน</doc>
