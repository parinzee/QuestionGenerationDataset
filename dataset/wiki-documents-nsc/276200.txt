<doc id="276200" url="https://th.wikipedia.org/wiki?curid=276200" title="ฟิลิปที่ 2 ดยุกแห่งออร์เลอ็อง">ฟิลิปที่ 2 ดยุกแห่งออร์เลอ็อง ฟิลิป ชาร์ล ดอร์เลอ็องส์ ดยุกแห่งออร์เลอ็อง () เป็นผู้สำเร็จราชการแผ่นดินแห่งฝรั่งเศสระหว่าง ค.ศ. 1715 จนถึง ค.ศ. 1723 เมื่อแรกเกิดฟิลิปมีบรรดาศักดิ์เป็นดยุกแห่งชาร์ทร์ เป็นบุตรของฟิลิปที่ 1 ดยุกแห่งออร์เลอ็อง ผู้เป็นพระอนุชาในพระเจ้าหลุยส์ที่ 14 แห่งฝรั่งเศส และเอลิสซาเบธ ชาร์ลอตต์ แห่งพาลาทิเนทจากราชวงศ์วิทเทลส์บัค ในปี ค.ศ. 1692 ฟิลิปสมรสกับฟรองซัวส์-มารีแห่งบูร์บองผู้เป็นพระราชธิดาองค์เล็กในพระเจ้าหลุยส์ที่ 14 กับมาดาม เดอ มงต์เตสปอง ฟิลิปได้รับการแต่งตั้งให้เป็นผู้สำเร็จราชการแผ่นดินแห่งฝรั่งเศสในพระเจ้าหลุยส์ที่ 15 จนเมื่อพระองค์ทรงบรรลุนิติภาวะในปี ค.ศ. 1723 สมัยการปกครองของฟิลิปเรียกว่า "สมัยผู้สำเร็จราชการ" (Régence) บางครั้งฟิลิปก็ได้รับการขนานนามในการอ้างอิงทางประวัติศาสตร์ว่า "ผู้สำเร็จราชการ" (le Régent)</doc>
