<doc id="937268" url="https://th.wikipedia.org/wiki?curid=937268" title="ฟลอริดาจอร์เจียไลน์">ฟลอริดาจอร์เจียไลน์ ฟลอริดาจอร์เจียไลน์ () เป็นนักร้องคู่แนวคันทรีชาวอเมริกัน ประกอบด้วยนักร้องนำ ไทเลอร์ ฮับบาร์ด และนักร้องสนับสนุน ไบรอัน เคลลีย์ ซิงเกิลเปิดตัว "ครูส" เป็นเพลงที่ได้รับความนิยมที่สุด ทำลายสถิติยอดขายได้สองสถิติ ได้แก่ ซิงเกิลถูกดาวน์โหลดมากกว่าเจ็ดล้านครั้ง กลายเป็นเพลงคันทรีเพลงแรกที่ได้รับการรับรองระดับเพชร เคยซิงเกิลดิจิทัลแนวคันทรีที่ขายดีที่สุดตลอดกาล ขึ้นอันดับหนึ่งนาน 24 สัปดาห์ จนกระทั่งถูกล้มสถิติด้วยเพลง "บอดีไลก์อะแบ็กโรด" ของแซม ฮันต์ ฟลอริดาจอร์เจียไลน์บุกเบิกแนวเพลงคันทรีแบบที่เรียกว่า "โบรคันทรี" (bro-country) ซึ่งมีองค์ประกอบของดนตรีแนวร็อกและฮิปฮอป และมีเนื้อหาเกี่ยวกับการสังสรรค์ การดื่ม การขับรถกระบะ และการดึงดูดแบบโรแมนติก ฟลอริดาจอร์เจียไลน์ ก่อตั้งในปี ค.ศ. 2010 ที่แนชวิลล์ รัฐเทนเนสซี และเริ่มจากการเป็นวงร้องคัฟเวอร์ ในเดือนธันวาคม ค.ศ. 2011 พวกเขาเซ็นสัญญากับค่ายบิกลาวด์เมาน์เทน อีพีชุดที่สองชื่อ อิตซ์จัสต์วอดวีดู ออกจำหน่ายในปี ค.ศ. 2012 ติดชาร์ตบิลบอร์ดอัลบั้มเพลงคันทรี หลายเดือนผ่านไป พวกเขาเซ็นสัญญากับสังกัดรีพับลิกแนชวิลล์ ส่วนหนค่งของกลุ่มบิกแมชีนเลเบลกรุป พวกเขาออกอัลบั้มที่สอง เอนีติงโกส์ ในวันที่ 14 ตุลาคม ค.ศ. 2014 อัลบั้มที่สาม ดิกยัวร์รูตส์ ออกจำหน่ายในวันที่ 26 สิงหาคม ค.ศ. 2016</doc>
