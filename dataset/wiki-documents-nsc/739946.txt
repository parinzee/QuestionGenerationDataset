<doc id="739946" url="https://th.wikipedia.org/wiki?curid=739946" title="ใยเสน่หา">ใยเสน่หา ใยเสน่หา เป็นละครโทรทัศน์ไทย แนวโรแมนติก - ดราม่า สร้างจากบทประพันธ์ของ ทมยันตี ถูกนำมาสร้างเป็นละครโทรทัศน์ ครั้งแรก ในปี พ.ศ. 2546 ผลิตโดย บริษัท บรอดคาซท์ ไทย เทเลวิชั่น จำกัด บทโทรทัศน์โดย คฑาหัสต์ บุศปะเกศ, สถาพร สุชาติ, ฉัตรา เติมวารี กำกับการแสดงโดย ปกาสิต กิ่งศักดิ์ นำแสดงโดย รวิชญ์ เทิดวงส์ และ ศิริลักษณ์ ผ่องโชคเรื่องย่อ เรื่องย่อ. ความผูกพันระหว่าง ปารินทร์ กับ การะบุหนิง เริ่มตั้งแต่เยาว์วัย และทั้งคู่ไม่นึกว่าความรู้สึกระหว่างกันจะเป็นเหมือนใยบางเบาที่ดึงรั้งให้ปารินทร์ต้องหวนคืนบ้านสวน บ้านริมคลองที่ให้ความรู้สึกว่าเป็นบ้านยิ่งกว่าที่ใดๆ ในโลกเพราะมี คุณคนเล็ก ยายตัวร้ายของ ปากิม อยู่ที่นั่น เพราะกำพร้าแม่ตั้งแต่เกิดทำให้คนทั้งบ้านดูแลรักใคร่ การะบุหนิง หรือ คุณคนเล็ก ยิ่งกว่าแก้วตาดวงใจ เป็นเสมือนไข่ขวัญของ แม่ละม่อม และ แม่ละม้าย สองศรีพี่น้อง ที่เฝ้าถนอมกล่อมเกลี้ยงเลี้ยงดูราวกับเป็นแม่ของคุณคนเล็กก็ไม่ปาน เท่ากับปลูกฝังความรู้สึกหวงแหนโลกในบ้านหลังนั้นจนไม่คิดจะแบ่งปันให้ใคร โดยเฉพาะกับปารินทร์ที่คุณคนเล็กรู้สึกว่ามาแย่งใครต่อใครของคุณคนเล็ก ไม่ว่าจะเป็น คุณกวัน ผู้เป็นพ่อ แม่ม่อมแม่ม้าย ต่างก็แบ่งความสนใจไปให้คนมาใหม่ จนมีคำพูดติดปากให้บาดใจคนฟังว่า "บ้านเลา พ่อเลา ตัวไปหาพ่อตัวสิ" ดังนั้นเมื่อ เปรมา ผู้เป็นแม่จากไปด้วยโรคหัวใจ ปารินทร์จึงไม่คิดจะอยู่บ้านยายตัวร้ายอีกต่อไป และไปอยู่กับพ่อของตัวเองที่ต่างประเทศตามคำไล่ส่งยามทะเลาะกันของคุณคนเล็ก หากเวลาที่ผ่านไปยิ่งทำให้ปารินทร์รู้สึกว่าไม่ว่าจะไปอยู่ที่ไหนก็ตาม ทุกครั้งที่คิดถึงบ้านในความทรงจำก็ไม่พ้นบ้านสวนของยายตัวร้ายนั่นเอง บ้านที่เป็นบ้านตามความหมายที่แท้จริง ปารินทร์จึงกลับประเทศไทยอีกครั้งเพื่อกลับบ้านและเป็นโอกาสที่ได้ทดแทนพระคุณของผู้เป็นลุงด้วยการมาช่วยกอบกู้วิกฤติของบริษัทที่กำลังจะโดนเทคโอเวอร์จากบริษัทต่างชาติ ซึ่งเป็นบริษัทที่ส่งปารินทร์มาดูแลการตกลงร่วมทุนนั่นเอง และที่สุดก็สามารถพาบริษัทพ้นวิกฤติไปได้ แม้จะเพราะส่วนหนึ่งมาจาก เจเนเวียฟ วอง หรือ จินนี่ ยายตัวแสบอีกคนที่ปารินทร์ต้องคอยวิ่งหนี จินนี่เป็นลูกสาวสุดรักของมาเฟียจีนในนิวยอร์ก ซึ่งปารินทร์บังเอิญช่วยเหลือผู้เป็นพ่อระหว่างหนีการไล่ล่า ทำให้รู้จักกับลูกชายลูกสาว สำหรับลูกชายเป็นเพื่อนที่ดีของปารินทร์ ส่วนลูกสาวสุดรักที่ทั้งพ่อและพี่ชายไม่เคยควบคุมได้ กลับยอมลงให้ปารินทร์แต่นั่นทำให้เขาปวดหัวที่สุด จินนี่หลงรักปารินทร์จนคนในบริษัทรู้กันหมดว่าปารินทร์คือว่าที่ลูกเขย เมื่อปารินทร์ต้องการกู้วิกฤติให้บริษัทพ่อของคุณคนเล็ก จินนี่ก็ทุ่มให้เต็มที่ และตามมาเมืองไทยเพื่อทำความรู้จักกับการะบุหนิง คนที่ปารินทร์มีเยื่อใยจนไม่สนใจหญิงอื่น เมื่อยายตัวร้ายเจอกับยายตัวแสบ การะบุหนิงต้องยอมรับว่าเพื่อนใหม่ร้ายกว่าตัวเธอ แต่ความแสบของจินนี่เป็นเพราะต้องการเรียกร้องความรักแบบเด็กๆ ที่ปารินทร์เข้าใจดีคอยห่วงใยทำให้จินนี่ติดปารินทร์ และมิตรภาพระหว่างกันของคุณคนเล็กกับจินนี่ทำให้จินนี่ยอมรามือเพื่อให้คนที่เธอรักทั้งคู่มีความสุขรายชื่อนักแสดงเพลงประกอบละครเพลงประกอบละคร. - พ.ศ. 2546 - เพลง สักวันหนึ่ง - ขับร้องโดย มาริสา สุโกศล หนุนภักดี (เพลงเปิดเรื่อง) - เพลง เธอเองจะได้ยินอะไรในใจฉันไหม? - ขับร้องโดย วิฑูร ศิลาอ่อน (เพลงปิดเรื่อง)</doc>
