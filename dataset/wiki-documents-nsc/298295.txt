<doc id="298295" url="https://th.wikipedia.org/wiki?curid=298295" title="เทวสถานอาร์ทีมิสแห่งเจราช">เทวสถานอาร์ทีมิสแห่งเจราช เทวสถานอาร์ทีมิสแห่งเจราช () เป็นเทวสถานโรมันที่ตั้งอยู่ที่เมืองเจราชในประเทศจอร์แดน ซากเทวสถานดังกล่าวยังคงแสดงให้เห็นว่าเป็นสิ่งก่อสร้างอันสำคัญที่สร้างเสร็จราวปี ค.ศ. 150 ในรัชสมัยของจักรพรรดิอันโตนินัส ไพอัส อาร์ทีมิสเป็นเทพีผู้พิทักษ์เมืองเจราชและเป็นเทพีผู้เป็นที่เคารพโดยประชากรเฮเลนนิสติคแห่งเจราช ขณะที่ประชากรเซมิติคจะสักการะเทพซูส ตัวเทวสถานตั้งเด่นอยู่บนจุดที่สูงสุดของตัวเมือง ด้านหน้าเป็นซุ้มหกเสา (Hexastyle) โดยมีเสา 12 ต้นรองรับน้ำหนักที่ 11 ต้นยังคงยืนอยู่ให้เห็น หัวเสาเป็นแบบโครินเธียนที่ยังคงอยู่ในสภาพดี สิ่งก่อสร้างมีทางเข้าสามทางที่ตกแต่งด้วยเสาอิงแบบโครินเธียน เทวสถานอาร์ทีมิสแห่งเจราชเป็นสิ่งก่อสร้างอันสวยงามและมีความสำคัญต่อเมืองเก่า ที่ตกแต่งด้วยแผ่นหินอ่อนและประติมากรรมลัทธินิยมภายในตัวเทวสถาน เมื่อต้นคริสต์ศตวรรษที่ 12 เทวสถานอาร์ทีมิสก็ถูกเปลี่ยนเป็นป้อมสำหรับกองทหารที่ไปประจำอยู่ในบริเวณนั้นโดยToghtekin สมเด็จพระเจ้าบอลวินด์ที่ 2 แห่งเยรุซาเล็มยึดและเผาป้อมในปี ค.ศ. 1121 ถึง ค.ศ. 1122 ผนังภายในยังแสดงรอยความเสียหายที่เกิดจากเพลิงไหม้ ในคริสต์ทศวรรษ 1930 ซากเทวสถานและโบราณสถานในบริเวณเจราชได้รับการขุดค้นศึกษาโดย ซี.เอส. ฟิชเชอร์และทีมงานระเบียงภาพ</doc>
