<doc id="273312" url="https://th.wikipedia.org/wiki?curid=273312" title="ธัญญาเรศ เองตระกูล">ธัญญาเรศ เองตระกูล ธัญญาเรศ เองตระกูล นามสกุลเดิมก่อนสมรส รามณรงค์ ชื่อเล่น ธัญญ่า เกิดวันที่ 26 พฤศจิกายน พ.ศ. 2519 เธอเกิดที่อินเดียน่าประเทศสหรัฐอเมริกา บิดาคือสุรพันธ์ รามณรงค์ มารดาคือ Jacklin ซึ่งเป็นชาวอเมริกันพื้นเพครอบครัวของคุณพ่อ คือคุณปู่ของคุณธัญญ่านั้นเป็นชาวปากพนัง จังหวัดนครศรีธรรมราช ธัญญ่าเป็นลูกสาวคนกลาง ในจำนวนพี่น้องทั้งหมด 3 คน โดยพี่ชายคือ แดนนี่ และน้องสาวคือ มัยร่า ซึ่งธัญญาเรศมีผู้จัดการส่วนตัว คือ สมเกียรติ คุณานิธิพงศ์,มีหลานสาวคืออริต์ตา รามณรงค์ และหลานชาย แดนอรุณ รามณรงค์ประวัติ ประวัติ. ช่วงประมาณ 4-6 ขวบ ครอบครัวของธัญญ่า ย้ายกลับจากสหรัฐอเมริกามาอยู่ประเทศไทย และเข้าวงการบันเทิงในช่วงชั้นประถม จากการชักชวนของญาติ ให้ไปร่วมรายการเซ็นทรัลบัณฑิตน้อย รวมถึงแสดงในละครสั้นของรายการ ทำให้เธอรู้สึกชอบในการแสดง จากนั้นเริ่มได้รับบทเด่นมากขึ้น ในละคร “ดวงใจแม่” ทางช่อง 5 จากนั้นเธอจึงมีงานแสดง ในละครโทรทัศน์อีกสามเรื่อง โดยหนึ่งในละครเหล่านั้นคือ ละครชุดเทียนนิรันดร์ รวมถึงมีงานถ่ายแบบ ในเสื้อผ้าของเด็กตามมา นอกจากนี้ยังมีงานโฆษณา โดยมีงานแป้งเด็กเซนต์ลุ๊ก เป็นผลงานโฆษณาชิ้นแรก ในอาชีพนักแสดงในช่วงวัยเด็ก ธัญญ่าหยุดงานในวงการบันเทิง ในช่วงที่เธอจบชั้นประถมปีที่ 6 เพราะรู้สึกเหนื่อยในการทำงาน และเริ่มต้นจัดฟัน ตั้งแต่จบประถม 6 ถึงช่วงชั้นมัธยมปีที่ 2 ทำให้ไม่รับงานในวงการบันเทิง อีกทั้งในช่วงย้ายโรงเรียนเข้าชั้นมัธยมที่โรงเรียนมาแตร์เดอีวิทยาลัย ก็อยากให้เวลากับการเรียน ที่ต้องตั้งใจยิ่งขึ้นมากกว่า โดยเธอกลับเข้าสู่วงการบันเทิง อีกครั้งในช่วงที่เรียนชั้นม 3 โดยเริ่มจากโฆษณานมเมจิ จบการศึกษา ประถม 1-4 โรงเรียนจินดานุกูล, ประถม 5-6 โรงเรียนพระมหาไถ่, มัธยมโรงเรียนมาแตร์เดอีวิทยา, จบปริญญาตรี คณะนิเทศศาสตร์ ในสาขาโทรทัศน์และวิทยุ กระจายเสียง มหาวิทยาลัยกรุงเทพ, จบปริญญาโท คณะวารสารศาสตร์และสื่อสารมวลชน มหาวิทยาลัยธรรมศาสตร์ (เอกการบริหารสื่อสารมวลชน) จากนั้นจึงเป็นนางแบบวัยรุ่น ที่มีงานโฆษณาตามมาเป็นจำนวนมาก เช่น ลูกอมมายมินท์, น้ำยาโกรกผม, กูลิโกะ และฮานามิ ส่งผลให้เธอเป็นที่รู้จักขึ้นมาในวงกว้าง ธัญญ่ามีงานโฆษณาตามมาแบบโดดเด่นอีกชิ้นคือ ครีมเฮสลีน สโนว์ และเริ่มมีงานด้านแสดงติดต่อให้เข้าไปทดสอบหน้ากล้อง เช่น ภาพยนตร์ท่านขุนน้อยน้อย ซึ่งได้รับคำชมจากคุณภาพแต่ธัญญ่าประสบความสำเร็จในฐานะนางเอกภาพยนตร์เต็มตัวจากเรื่อง โจ๋ไม่โจ๋...หัวใจให้โจ๋คู่กับ สายฟ้า เศรษฐบุตร และจากภาพยนตร์เรื่องนี้นั่นเอง ทำให้บริษัทไฟว์สตาร์ สนับสนุนเธออย่างเต็มที่ในภาพยนตร์วัยรุ่นหลายเรื่อง ของทางไฟว์สตาร์ในช่วงนั้น โดยเธอเป็นที่จดจำจากภาพยนตร์วัยรุ่นมากมายที่เธอรับบทนางเอกนำในความทรงจำของวัยรุ่น ที่ผ่านช่วง กระโปรงบานขาสั้น ที่ฮิตจนมีภาคต่อมาคือ กระโปรงบานขาสั้นภาค 2 (ตอน แอบดูบาบิคิว), ท่านขุนน้อย...น้อย, โจ๋ไม่โจ๋...หัวใจให้โจ๋, ม 6/2 ห้องครูวารี ซึ่งมีภาคที่สองตามมา คือ ม 6/2 ห้องครูวารี เทอม 2, ประถม มัธยม เปรี้ยวอมหวาน, ผู้ชายหัวใจไม่พายเรือ, ดอกไม้ไนน์มากับขาหมู, ปาฎิหารย์...โอม...สมหวัง และ ขอเก็บหัวใจเธอไว้คนเดียว หลังจากผ่านงานภาพยนตร์เป็นจำนวนมาก ธัญญ่าเริ่มเข้าสู่วงการโทรทัศน์ ในช่วงประมาณปี พ.ศ. 2539 โดยมักจะได้รับบทนางเอกวัยรุ่น ที่น่ารัก เรียบร้อย สดใส เช่นเดียวกับภาพจดจำของผู้ชม ในงานด้านภาพยนตร์ของเธอ แต่สิ่งที่ทำให้เธอก้าวข้ามผ่านข้อจำกัดของดาราวัยรุ่น และเติบโตในฐานะนักแสดง ที่มีฝีมือเป็นที่ยอมรับ คือการรับบทร้ายมากขึ้น ที่ขัดต่อภาพพจน์ของเธอ ซึ่งรับบทบาทนางเอกใสใสมาตลอด อีกทั้งธัญญ่ายังมีภาพพจน์ของสาวน้อยแสนดี จากการวางตัวได้ดี เรียบร้อย และไม่มีข่าวเสียหายมาตลอด โดยเธอพลิกมารับบทที่แรงขึ้น ในละคร ทองประกายแสด และบทนางร้ายเต็มรูปแบบ ในละคร สามีตีตรา และจากการพลิกบทบาทมาเล่นบทร้ายสุดขั้ว แต่แฝงมิติทางการแสดงทำให้ตัวละครสุดร้ายในเรื่องพลิกมาได้รับความเห็นใจ จากความบีบคั้นของตัวละคร ในละครสามีตีตรานี้เอง ทำให้เธอคว้ารางวัลนักแสดงสมทบยอดเยี่ยมจากการประกาศรางวัลโทรทัศน์ทองคำ และ top star award ประจำปี 2001 มาครองทั้งสองสถาบัน นอกจากนี้ในปี 2006 เธอยังได้รับรางวัลนักแสดงสมทบยอดเยี่ยมอีกครั้ง จากการประกาศผล top star award จากละคร เรือนรักเรือนทาส รวมถึงละครเรื่อง สาปภูษา ที่เธอแสดงไว้อย่างยอดเยี่ยม ทำให้ได้รับการเสนอชื่อเข้าชิงสาขานักแสดงนำยอดเยี่ยม จากโทรทัศน์ทองคำ รางวัลนาฏราช คมชัดลึกอวอร์ด เฉลิมไทยอวอร์ด และ สตาร์เอนเตอเทนเมนท์อวอร์ด โดยเธอเป็นนักแสดงอีกคนหนึ่งที่รับบทร้ายและบทดี สลับกันไปมาอยู่เสมอ และแม้จะพลิกมาเล่นบทร้าย เธอก็กลับมาเป็นนางเอก ได้อย่างไม่ขัดตาในการแสดงรวมถึงบางครั้งก็รับบทพิเศษ ที่ร้ายและดีในเรื่องเดียวกันอย่างสาปภูษา และ พรายปรารถนา นอกจากงานด้านการแสดง ไม่ว่าจะเป็นภาพยนตร์ ละครโทรทัศน์ ถ่ายแบบ และงานโฆษณา ที่มีมาตั้งแต่ยังเป็นเด็กเด็กแล้ว เธอยังมีงานพิธีกร ในรายการผู้หญิงต้องรู้ ผู้หญิงถึงผู้หญิงสวย (ยุติออกอากาศไปแล้ว) และ ดาวน์ทาวน์ รายการวาไรตี้ท่องเที่ยว ซึ่งร่วมเป็นผู้ผลิตรายการเอง และเป็นพิธีกรร่วมกัน กับ พิตต้า ณ พัทลุง ออกอากาศทุกวันหยุดนอกจากนี้งานมิวสิกวิดีโอ ชิ้นเด่นเด่นที่ผ่านมาของเธอ คือการเป็นนางเอกมิวสิกวิดีโอของ ธงไชย แมคอินไตย์ ในเพลงสุดฮิต เล่าสู่กันฟัง และเพลง เบอร์นี้...ไม่มีคนของเธอ ของ ปาน ธนพร สำหรับชีวิตในปัจจุบัน ยังคงมีผลงานในการแสดง โดยเฉพาะละครโทรทัศน์ งานพิธีกรและการถ่ายแบบ ด้านชีวิตครอบครัว หลังจากที่ได้สมรสกับร้อยโทสัณชัย เองตระกูล บุตรของนายสมใจนึก กับนางนุชนารถ เองตระกูล ทั้งสองได้สมรสกันเมื่อวันที่ 10 ธันวาคม พ.ศ. 2548 ที่โบสถ์อัสสัมชัญบางรัก มีบุตรสาว 1 คน ชื่อ ด.ญ.ลลียา เองตระกูล หรือ น้องลียา ซึ่งต่อมาในปี พ.ศ. 2553 ต้องตกเป็นข่าวดังจากกรณีการเผยแพร่คลิปเสียงการสนทนาของตนเองกับสามี (ร.ท.สัญชัย) ซึ่งเป็นการระบุว่าสัญชัย มีความสัมพันธ์กับสาวิกา ไชยเดช (พิ้งกี้) นักแสดงสาวที่มีข่าวก่อนหน้านั้น แต่ในตอนแรกพิ้งกี้ให้การปฏิเสธผลงานละครละครสั้นผลงาน. ละครสั้น. - 3 ซี้ 3 เส้าไม่เจ๊าแต่จ๊าบ - คู่วุ่นอลวนซิตคอมซิตคอม. - บริษัทหรรษา มหาชน คู่กับ ลีโอ พุฒ - เป็นต่อ (รับเชิญตอนคริสต์มาสต์) - ผู้กองเจ้าเสน่ห์ภาพยนตร์ภาพยนตร์. - โจ๋ไม่โจ๋หัวใจให้โจ๋ (2535) - หล่อ ซ่า เซอร์กับเธอผู้หวานใจ (2536) - ท่านขุนน้อยน้อย แห่งสยาม (2536) - แดดร้อน ลมแรง ความรักกำลังจะมา (2536) - กระโปรงบานขาสั้น (2536) - ม.6/2 ห้องครูวารี (2537) - กระโปรงบานขาสั้น เทอม 2 ตอนแอบดูบาบีคิว (2537) - ประถม มัธยม เปรี้ยวอมหวาน (2538) - ขอเก็บหัวใจเธอไว้คนเดียว (2538) - ผู้ชายหัวใจไม่พายเรือ (2538) - ม.6/2 ห้องครูวารีเทอม 2 (2539) - ดอกไม้ไนน์มากับขาหมู (2539) - ยุกยิกหัวใจหยิบกัน (2540) - ปาฏิหาริย์โอม+สมหวัง (2541)มิวสิกวิดีโอมิวสิกวิดีโอ. - เธอลำเอียง ของ อริสมันต์ พงษ์เรืองรอง (2532) - ยากยิ่งนัก ของ เรนโบว์ (2535) - พบรัก ของ เรนโบว์ (2535) - ลมหายใจของความคิดถึง ของ เรนโบว์ (2535) - เล่าสู่กันฟัง ของ ธงไชย แม็คอินไตย์ (2544) - สายเกินไป ของ ภูธเนศ หงษ์มานพ (2540) - เบอร์นี้...ไม่มีคนของเธอ ของ ปาน ธนพร (2551) - ยิ่งชังยิ่งเก็บไปฝัน ของ ตั๊กแตน ชลดาผลงานเพลงผลงานเพลง. - ทางรัก (ประกอบละครเรื่อง แก้ว) - วันที่อ่อนไหว (ประกอบละครเรื่อง แก้ว) - ถ้อยคำ (ประกอบละครเรื่อง แก้ว)พิธีกรพิธีกร. - ผู้หญิงถึงผู้หญิงสวย ช่อง 3 (รับเชิญ) - ผู้หญิงต้องรู้ ช่อง 3 - Dowtown ช่อง 5 ร่วมกับ พิตต้า ณ พัทลุง - ชิงร้อยชิงล้าน ซันไชน์ เดย์ ช่อง 3 ร่วมกับ ปัญญา นิรันดร์กุล (รับเชิญ) - ตื่นมาคุย - คุยแซ่บ Show ช่องวัน 31 ร่วมกับ ปิยะวัฒน์ เข็มเพชรพากย์เสียงพากย์เสียง. - พากย์เป็น เอลิซาเบ็ธ สวอร์นรางวัลรางวัล. - รางวัล TOP AWARDS 2001 ดาราสมทบหญิงยอดเยี่ยม จากละครเรื่อง สามีตีตรา ช่อง 3 - รางวัล TOP AWARDS 2006 ดาราสมทบหญิงยอดเยี่ยม จากละครเรื่อง เรือนรักเรือนทาส ช่อง 3 - รางวัล สตาร์เอ็นเตอร์เทรนเมนต์ 2006 นักแสดงสมทบหญิงยอดเยี่ยม จากละครเรื่อง "เรือนรักเรือนทาส" ช่อง 3 - รางวัล MThai Top Talk-About 2012 Top Talk About Lady - รางวัล Real Parenting Magazine : Mother of the Year 2012 - รางวัลมือตบจอมฉมังแห่งปี 2555 จากละครเรื่อง "แรงเงา" โดย ช่อง 8 Free TV variety 24 ชั่วโมง - รางวัล ท็อปอวอร์ด 2012 ดาราสมทบหญิงยอดเยี่ยม จากละครเรื่อง แรงเงา ช่อง 3 - รางวัล ดาราเดลี่ เดอะ เกรท อวอร์ดส์ ครั้งที่ 2 สาขา นักแสดงสีสันที่สุดแห่งปี จากละครเรื่อง แรงเงา ช่อง 3 - รางวัล The Nine Fever Awards ครั้งที่ 1 สาขา Drama Queen Fever จากละครเรื่อง แรงเงา ช่อง 3 - รางวัลนาฏราช ครั้งที่ 4 นักแสดงสมทบหญิงยอดเยี่ยม จากละครเรื่อง แรงเงา ช่อง 3 - รางวัลพิฆเนศวร ครั้งที่ 2 ประจำปี 2556 สาขานักแสดงสมทบหญิงดีเด่น จากละครเรื่องแรงเงา - รางวัลโทรทัศน์ทองคำ ครั้งที่ 27 นักแสดงสนับสนุนหญิงดีเด่น จากละครเรื่อง แรงเงา ช่อง 3 - รางวัล สยามดารา สตาร์ส อวอร์ดส์ 2013 สาขานักแสดงสนับสนุนหญิงดีเด่น จากละครเรื่อง แรงเงา ช่อง 3รางวัลที่เข้าชิงรางวัลที่เข้าชิง. - คมชัดลึก อวอร์ด สาขานักแสดงนำหญิงยอดเยี่ยม จากละครเรื่อง "สาปภูษา" - เฉลิมไทย จอแก้ว อวอร์ด สาขานักแสดงหญิงในบทนำแห่งปี จากละครประเภทชีวิต จากละครเรื่อง "สาปภูษา" - รางวัลโทรทัศน์ทองคำ ดารานำหญิงดีเด่น จากละครเรื่อง "สาปภูษา" - สตาร์เอนเตอร์เทนเมนต์อวอร์ดส รางวัลผู้แสดงนำหญิงยอดเยี่ยม จากละครเรื่อง "สาปภูษา" - รางวัลนาฏราช นักแสดงสมทบหญิงยอดเยี่ยม จากละครเรื่อง "สาปภูษา" - รางวัลคมชัดลึก อวอร์ด ครั้งที่ 10 สาขานักแสดงสมทบหญิงยอดเยี่ยม จากละครเรื่อง "แรงเงา"</doc>
