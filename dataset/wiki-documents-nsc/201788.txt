<doc id="201788" url="https://th.wikipedia.org/wiki?curid=201788" title="โดเวนวูล์ฟ">โดเวนวูล์ฟ AMX-014 โดเวนวูล์ฟ (ญี่ปุ่น:ドーベン・ウルフ ;อังกฤษ:Doven Wolf) เป็นโมบิลสูทตัวประกอบที่มีบทบาทในการ์ตูนญี่ปุ่น อะนิเมะซีรีส์โมบิลสูทกันดั้มดับเบิ้ลเซต้า ออกแบบโดย มิกะ อาคิทากะเนื้อเรื่อง เนื้อเรื่อง. โดเวนวูล์ฟเป็นหนึ่งในโมบิลสูทต้นแบบของนีโอซีอ้อนซึ่งพัฒนาที่ดาวเคราะห์น้อยแอ็กซิส โดยใช้ข้อมูลของไซโคกันดั้มมาร์คทูว์ซึ่งนีโอซีอ้อนยึดมาใช้งาน โดเวนวูล์ฟจึงมีจุดเด่นที่ติดตั้งอาวุธไว้เป็นจำนวนมากและนับเป็นโมบิลสูทรุ่นผลิตจำนวนมากที่มีพลังในการต่อสู้สูงทีเดียว นอกจากนี้โดเวนวูล์ฟยังเป็นโมบิลสูทที่มีระบบกึ่งไซคอมมิว (quasi-psycommu system) ที่สมบูรณ์แบบ ระบบนี้จะแสกนคลื่นสมองของนักบินเพื่อให้สามารถควบคุมอาวุธอินคอมซึ่งติดอยู่ด้านหลังได้ อินคอมนี้เมื่อใช้งานจะแยกไปจากโดเวนวูล์ฟโดยมีสายเคเบิลเชื่อมไว้ส่งสัญญาณและยิงบีมโจมตีศัตรูจากมุมต่างๆได้ ส่วนแขนของโดเวนวูล์ฟยังสามารถปล่อยแยกไปจากตัวเพื่อยิงโจมตีศัตรูได้ ซึ่งในแขนของโดเวนวูล์ฟจะมีแขนกลซึ่งใช้จับบีมเซเบอร์ไว้ป้องกันตัวในขณะที่ปล่อยแขนออกไป บีมไรเฟิลขนาดใหญ่ของโดเวนวูล์ฟยังสามารถเชื่อมต่อกับปืนมหาอนุภาคที่ส่วนท้องกลายเป็นเมก้าลันเชอร์ที่มีพลังทำลายสูงขึ้นหลายเท่าได้ เนื่องจากเป็นโมบิลสูทที่มีพลังในการต่อสู้สูงมาก โดเวนวูล์ฟจึงได้รับเลือกเป็นโมบิลสูทรุ่นผลิตจำนวนมากแทนซาคุทรีและนับเป็นโมบิลสูทรุ่นผลิตจำนวนมากซึ่งแข็งแกร่งที่สุดในขณะนั้น เมื่อเกรมี่ โตโต้ได้ก่อกบฏเพื่อชิงอำนาจจากฮามาน คานนั้น โดเวนวูล์ฟเป็นโมบิลสูทของหน่วยสเปซวูล์ฟที่มีราคัน ดาคารันเป็นหัวหน้าหน่วย ซึ่งหน่วยสเปซวูล์ฟได้สังหารหัวหน้าหน่วยรอยัลการ์ด คาร่า ซูน และ มัชชิมา เซโลที่ยังภักดีต่อฮามานได้ แต่ในที่สุดราคันเองก็ถูกดับเบิ้ลเซต้ากันดั้มของจูโด อชิตะทำลาย โดเวนวูล์ฟยังปรากฏตัวในภาพยนตร์คอมพิวเตอร์กราฟิกส์ขนาดสั้น กันดั้มอีโวลฟ์ตอนที่ 10กันดั้มมาร์คไฟฟ์ กันดั้มมาร์คไฟฟ์. ปรากฏตัวในนิยายประกอบภาพ กันดั้มเซนติเนล ออกแบบโดยมิกะ อาคิทากะ กันดั้มมาร์คไฟฟ์เป็นโมบิลสูทของสหพันธ์โลกซึ่งได้รับการพัฒนาโดยสถาบันวิจัยออกัสต้าโดยให้เป็นไซโคกันดั้มขนาดเล็กและให้คนธรรมดาสามารถควบคุมได้อย่างมีประสิทธิภาพด้วยระบบกึ่งไซคอมมิวสำหรับควบคุมอาวุธอินคอม กันดั้มมาร์คไฟฟ์เป็นโมบิลสูทที่มีสมรรถนะสูง โล่ของกันดั้มมาร์คไฟฟ์ติดตั้งท่อขับดันไว้คล้ายกับชิลด์บูสเตอร์ของกันดั้มเฮเซล บีมแคนน่อนด้านหลังของกันดั้มมาร์คไฟฟ์สามารถถอดออกมาใช้เป็นบีมเซเบอร์ได้ และยังสามารถติดมิสไซล์พ็อดไว้ที่ไหล่ได้อีกด้วย ในจำนวนกันดั้มมาร์คไฟฟ์ที่สร้างมาทั้งสามเครื่องนั้น เครื่องหนึ่งได้ถูกส่งไปให้กับกองกำลังนีโอซีอ้อนหลังจากที่ศึกกรีปส์ได้สิ้นสุดลง ซึ่งนีโอซีอ้อนด้ใช้ข้อมูลของกันดั้มมาร์คไฟฟ์ในการพัฒนาระบบกึ่งไซคอมมิวของโดเวนวูล์ฟ และอีกเครื่องประจำการกับกองยานของนายพลไบรอัน เอโนซึ่งได้รับคำสั่งให้ช่วยเสริมกำลังของหน่วยเฉพาะกิจอัลฟาในการกวาดล้างกลุ่มนิวดีไซส์ แต่นายพลไบรอันได้ทรยศไปเข้ากับกลุ่มนิวดีไซส์แทน และเบรฟ ค็อด ผู้นำของนิวดีไซส์ก็ได้ใช้กันดั้มมาร์คไฟฟ์เป็นโมบิลสูทประจำตัวในการต่อสู้ที่เอเยอร์ซิตี้บนดวงจันทร์ ซึ่งเบรฟได้ทำลายโมบิลสูทของหน่วยอัลฟาไปมากมายรวมถึงฟุลอาเมอร์ดับเบิ้ลเซต้าทั้งสามเครื่อง จนกระทั่งในการต่อสู้กับเอ็กตร้าออดินารี ซูพีเรียร์กันดั้ม แม้เบรฟจะมีฝีมือที่เหนือกว่าเรียว รูทซ์ซึ่งเป็นนักบินมาก แต่ก็พลาดท่าต่อปัญญาประดิษฐ์ของซูพีเรียร์กันดั้ม ALICEรูปแบบอื่นๆORX-012 กันดั้มมาร์คโฟว์ รูปแบบอื่นๆ. ORX-012 กันดั้มมาร์คโฟว์. ปรากฏตัวครั้งแรกในวิดีโอเกม เอสดีกันดั้มจีเจเนเรชันซีโร่ ออกแบบโดยจุนยะ อิชิงาคิ เป็นโมบิลสูทของทิทานส์ซึ่งพัฒนาโดยสถาบันวิจัยออกัสต้าและใช้ข้อมูลจากกันดั้มมาร์คทรีของแอนาไฮม์อิเล็กทรอนิก กันดั้มมาร์คโฟว์เป็นโมบิลสูทเครื่องแรกซึ่งมีระบบกึ่งไซคอมมิวที่สมบูรณ์และเป็นต้นแบบของกันดั้มมาร์คไฟฟ์</doc>
