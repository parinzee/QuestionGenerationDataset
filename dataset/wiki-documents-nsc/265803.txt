<doc id="265803" url="https://th.wikipedia.org/wiki?curid=265803" title="บาคารุดดิน ยูซุฟ ฮาบีบี">บาคารุดดิน ยูซุฟ ฮาบีบี บาคารุดดิน ยูซุฟ ฮาบีบี () หรือที่รู้จักกันในชื่อ บี. เจ. ฮาบีบี () ประธานาธิบดีคนที่สามของอินโดนีเซีย เข้ารับตำแหน่งแทนประธานาธิบดีในฐานะรองประธานาธิบดีหลังจากประธานาธิบดีซูฮาร์โตลาออกจากตำแหน่ง เขาได้รับการการศึกษาขั้นดุษฎีบัณฑิตด้านวิศวกรรมการบิน ทำงานด้านการบินกับบริษัททำกิจการอากาศยานในเยอรมันและดำรงตำแหน่งเป็นศาสตราจารย์ด้านการบินด้วยเช่นกัน จนกระทั่งได้รับเชิญจากซูฮาร์โตให้มาดำรงตำแหน่งรัฐมนตรีและรองประธานาธิบดี สมัยเป็นประธานาธิบดี ฮาบีบี ประสบกับปัญหาหลายประการ ได้แก่- การเรียกร้องให้ปฏิรูปการเมืองให้เป็นประชาธิปไตย - การโดนโจมตีว่าไม่สามารถก้าวพ้นจากอำนาจของซูฮาร์โตได้ - ฮาบีบีไม่มีฐานการเมืองมาสนับสนุนอย่างจริงจัง กล่าวคือ พรรคกอลคาร์ของอดีตประธานาธิบดีซูฮาร์โตก็ไม่ได้ให้การสนับสนุน กองทัพก็ไม่ให้การสนับสนุนด้วยเช่นกัน - มีเรื่องทุจริตอื้อฉาวเกิดขึ้นเกี่ยวกับธนาคารบาหลี ซึ่งมีการกล่าวหาว่าลูกชายของเขามีส่วนเกี่ยวข้อง แต่ประธานาธิบดีฮาบีบี ก็ได้รับเสียงชื่นชมจากนานาชาติในเรื่องการจัดการกับปัญหาติมอร์ตะวันออก โดยเขาเห็นสมควรว่าให้ชาวติมอร์ลงประชามติเลือกว่าจะอยู่กับอินโดนีเซียต่อไปหรือเป็นเอกราช ซึ่งท้ายที่สุด ชาวติมอร์ตะวันออกก็ต้องการเป็นอิสระ ฮาบีบีจึงให้เอกราชแก่ติมอร์ตะวันออก จนทำให้ชาวอินโดนีเซียส่วนใหญ่พอใจ เพราะเห็นว่าฮาบีบีสร้างความแตกแยกให้เกิดขึ้นในชาติ ในช่วงท้ายของการดำรงตำแหน่ง ฮาบีบีต้องการให้สภาที่ปรึกษาประชาชนเลือกให้เขาดำรงตำแหน่งประธานาธิบดีต่อไป แต่เขาไม่ได้รับการสนับสนุนจากสภา จึงถอนชื่อตนเองจากการขอรับการแต่งตั้งเป็นประธานาธิบดีใน 20 ตุลาคม พ.ศ. 2542</doc>
