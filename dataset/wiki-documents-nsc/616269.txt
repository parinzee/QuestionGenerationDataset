<doc id="616269" url="https://th.wikipedia.org/wiki?curid=616269" title="เซดด์">เซดด์ อันทอน ซาสลัฟสกี () หรือรู้จักในชื่อ เซดด์ () เกิดวันที่ 2 กันยายน ค.ศ. 1989 เป็นนักดนตรีชาวรัสเซีย-เยอรมัน โปรดิวเซอร์เพลงแนวอิเล็กทรอนิกส์ และดีเจ เขาเริ่มทำงานจากเพลงแนวอิเล็กโทรเฮาส์ แต่ต่อมาได้ขยับขยายมาทำแนวอื่นด้วย โดยได้รับอิทธิพลจากเพลงแนวโพรเกรสซีฟเฮาส์ ดั๊บสเตป และดนตรีคลาสสิก เซดด์เติบโตและเริ่มอาชีพของเขาที่เมืองไคเซอร์สเลาเทิร์น ประเทศเยอรมนี จนมาเป็นที่รู้จักจากเพลง "Clarity" ที่ได้ฟอกซ์ (Foxes) มาร่วมงาน ติดชาร์ตบิลบอร์ดฮอต 100สูงสุดอันดับ 8 และติดอันดับ 1 ชาร์ตยูเอสแดนซ์คลับซองส์ เขาได้รับรางวัลแกรมมี่ในสาขาบันทึกเพลงแดนซ์ยอดเยี่ยม จากงานแกรมมี่ครั้งที่ 56 จากเพลงที่กล่าวมาข้างต้น</doc>
