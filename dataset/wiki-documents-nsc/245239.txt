<doc id="245239" url="https://th.wikipedia.org/wiki?curid=245239" title="ฟลีตวูดแม็ก">ฟลีตวูดแม็ก ฟลีตวูดแม็ก เป็นวงดนตรีร็อกสัญชาติอังกฤษ/อเมริกัน ที่ประสบความสำเร็จทั้งในอังกฤษและสหรัฐอเมริกาประวัติ ประวัติ. ฟลีตวูดแม็ก ก่อตั้งขึ้นในปี ค.ศ. 1967 โดยปีเตอร์ กรีน มิค ฟลีตวูด และจอห์น แม็กวี ทั้งสามคนเป็นอดีตสมาชิกวงเดอะ บลูเบรกเกอร์สของอีริก แคลปตัน และจอห์น แมยอล ช่วงก่อตั้งวง ปีเตอร์ กรีนเป็นแกนหลัก ร่วมกับมิค ฟลีตวูด ที่ถูกจอห์น แมยอลไล่ออกจากวงเดอะ บลูเบรกเกอร์ส ส่วนจอห์น แม็กวีได้ปฏิเสธที่จะเข้าร่วมวงตั้งแต่แรก แต่ได้เปลี่ยนใจเข้าร่วมในปี 1968 และกลายเป็นหนึ่งในสองสมาชิกหลักของวงจนถึงปัจจุบัน รวมถึงเป็นที่มาของชื่อวง จากชื่อสกุล ฟลีตวูด-แม็กวี ในช่วงแรกของวง มีผลงานที่มีชื่อเสียง คือซิงเกิล Black Magic Woman แต่งโดยปีเตอร์ กรีน ในปี 1968 ต่อมาคาร์ลอส ซานตานาได้นำเพลงนี้ไปขับร้องใหม่ และประสบความสำเร็จ กลายเป็นเพลงที่มีชื่อเสียงที่สุดของวงซานตานา ฟลีตวูดมีสมาชิกเป็นหญิงสองคน คือ คริสตีน แม็กวี ภรรยาของจอห์น และ สตีวี นิกส์ อดีตแฟนสาวของลินซีย์ บักกิงแฮม นักดนตรีชาวอเมริกันที่มาร่วมงานในภายหลัง (ต่อมาสตีวีได้มีความสัมพันธ์กับมิค ฟลีตวูด ทำให้เกิดความร้าวฉานระหว่างสมาชิกในวง) ฟลีตวูดแม็ก ประสบความสำเร็จในวงกว้าง ระหว่างช่วงปี 1975 ถึง 1987 ในช่วงนี้สมาชิกในวงประกอบด้วยคู่รักสองคู่ คือ ลินซีย์กับสตีวี และจอห์นกับคริสตีน ผลงานประสบความสำเร็จทั้งในสหรัฐอเมริกาและอังกฤษ ได้แก่อัลบั้ม Fleetwood Mac (1975), Rumours (1977), Tusk (1979), Mirage (1982) และ Tango in the Night (1987) มีซิงเกิลที่ประสบความสำเร็จที่สุดคือเพลง Dreams ขึ้นถึงอันดับหนึ่งของนิตยสารบิลบอร์ดในปี 1977 และนำมาคัฟเวอร์โดยเดอะคอรร์ส ในปี 1998 เพลง Little Lies, Seven Wonders และ Big Love ในปี 1987 ลินซีย์ บักกิงแฮมลาออกจากวง พร้อมกับยุติความสัมพันธ์กับสตีวี ตามด้วยการหย่าร้างของคริสตีนกับจอห์น แต่ยังร่วมวงต่อไปจนถึงปี 1997 ในปี 1997 สมาชิกวงในชุดปี 1975-1987 ได้กลับมาร่วมงานกันอีกครั้ง และผลิตอัลบั้มบันทึกการแสดงสด ชื่อ The Chain เป็นอัลบั้มแรกที่ประสบความสำเร็จในรอบ 15 ปี หลังจากชุด Tango in the Night ขึ้นถึงอันดับหนึ่งในสหรัฐอเมริกา ปัจจุบัน ฟลีตวูดแม็ก ยังมีงานแสดงทัวร์คอนเสิร์ต โดยสมาชิกปัจจุบันประกอบด้วย สตีวี นิกส์, มิค ฟลีตวูด, จอห์น แม็กวี และลินซีย์ บักกิงแฮม และมีแผนการจะผลิตผลงานชุดใหม่ผลงานสตูดิโอผลงาน. สตูดิโอ. - 1968 Fleetwood Mac หรือ Peter Green's Fleetwood Mac - 1968 Mr. Wonderful - 1969 Then Play On - 1970 Kiln House - 1971 Future Games - 1972 Bare Trees - 1973 Penguin - 1973 Mystery to Me - 1974 Heroes Are Hard to Find - 1975 Fleetwood Mac หรือ The White Album - 1977 Rumours - 1979 Tusk - 1982 Mirage - 1987 Tango in the Night - 1990 Behind the Mask - 1995 Time - 2003 Say You Willบันทึกการแสดงสดบันทึกการแสดงสด. - 1980 Live - 1997 The Dance - 2004 Live In Bostonสมาชิก</doc>
