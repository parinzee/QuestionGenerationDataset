<doc id="449887" url="https://th.wikipedia.org/wiki?curid=449887" title="สิทธา สภานุชาติ">สิทธา สภานุชาติ สิทธา สภานุชาติ ชื่อเล่น เอี๊ยง เกิดเมื่อวันที่ 12 กันยายน พ.ศ. 2533 เป็นนักร้อง นักแสดงชายชาวไทย เป็นหนึ่งในศิลปินบอยแบนด์วง "รูกกีบีบี (Rookie BB)" สังกัดอาร์เอสประวัติ ประวัติ. สิทธา สภานุชาติ มีชื่อเล่นว่า เอี๊ยง หรือ เล่งเอี๊ยง ซึ่งแปลเป็นภาษาไทยว่าพระอาทิตย์ จบการศึกษาชั้นมัธยมศึกษา สายศิลป์-คำนวณ โรงเรียนสวนกุหลาบวิทยาลัย และจบปริญญาตรีที่คณะพาณิชยศาสตร์และการบัญชี มหาวิทยาลัยธรรมศาสตร์ เป็นนักเรียนแลกเปลี่ยนโครงการวายเอฟยู รุ่นที่13 แต่เดิมเป็นคนจังหวัดราชบุรีโดยกำเนิด และได้ย้ายมาอยู่ที่กรุงเทพมหานครขณะศึกษาอยู่ชั้นมัธยมศึกษาปีที่ 3 ด้านครอบครัวมีน้องสาว 1 คนอายุห่างกัน 5ปี ปัจจุบันมีผลงานด้านการแสดง ทางช่อง 8 ซึ่งก่อนหน้านี้เอี๊ยงไม่เคยมีประสบการณ์ในวงการบันเทิงเลย แต่ได้เข้าวงการบันเทิงเนื่องจากการไปเรียนร้องเพลงที่โรงเรียนร้องเพลงสยาม และทีมงานอาร์เอสได้ชักชวนให้ไปทำสัญญาเป็นนักแสดงกันในที่สุด ทำให้เอี๊ยงได้รับเชิญไปร่วมรายการของทางอาร์เอส ที่ออกอากาศทางช่อง 5 อีกหลายรายการ ก้าวเข้าสู่วงการเพลง จากการถูกคัดเลือกให้เข้ามาเป็นวงบอยแบนด์ในสังกัดอาร์เอส ขณะนั้นทำให้เอี๊ยงได้เป็นสมาชิกของวง "รูกกีบีบี (Rookie BB)" ประกอบสมาชิกสามคน ได้แก่ เอี๊ยง-สิทธา สภานุชาติ, ป๊อป-ศุภสิทธิ์ ชินวินิจกุล และ อาร์ม-วีรยุทธ จันทร์สุข มีผลงานตั้งแต่ พ.ศ. 2553-พ.ศ. 2556 ปัจจุบันไม่มีผลงานเพลงแล้วผลงานการแสดงผลงานเพลงละครโทรทัศน์ละครโทรทัศน์. - ละครโทรทัศน์ทั้งหมดด้านล่างนี้ออกอากาศทาง ช่อง 8มิวสิควีดีโอรางวัลที่ได้รับรางวัลที่ได้รับ. - รางวัล ไทยแลนด์ โมเดล สตาร์ อวอร์ด 2015 จากงาน เอเชียโมเดลอวอร์ด 2015 - รางวัล Star Idol แห่งปี จากงาน Kazz Awards 2015</doc>
