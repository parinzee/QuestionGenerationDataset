<doc id="394066" url="https://th.wikipedia.org/wiki?curid=394066" title="แคมป์เดวิด">แคมป์เดวิด แคมป์เดวิด () เป็นสถานที่เป็นส่วนตัว (retreat) ในชนบทของประธานาธิบดีแห่งสหรัฐอเมริกาและอาคันตุกะ ตั้งอยู่ในเนินเขาที่มีป่าไม้เบาบางห่างจากกรุงวอชิงตัน ดี.ซี. ไปทางเหนือ-ตะวันออกเฉียงเหนือราว 100 กิโลเมตร โดยกรรมสิทธิ์เป็นของอุทยานเขาคาทอกทิน (Catoctin Mountain Park) ในเฟรเดอริกเคาน์ตี รัฐแมริแลนด์ ใกล้กับเธอร์มอนต์ (Thurmont) ที่ระดับความสูงอย่างน้อย 1,850 ฟุต มีชื่ออย่างเป็นทางการว่า หน่วยสนับสนุนทางเรือเธอร์มอนต์ (Naval Support Facility Thurmont) และทางเทคนิคแล้วเป็นสถานที่ทางทหาร มีบุคลากรส่วนใหญ่มาจากกองทัพเรือสหรัฐและเหล่านาวิกโยธินสหรัฐ แต่เดิมรู้จักกันในชื่อ ไฮ-คาทอกทิน (Hi-Catoctin) แคมป์เดวิดสร้างขึ้นเป็นค่ายสำหรับเจ้าหน้าที่รัฐบาลกลางและครอบครัว โดย WPA เริ่มก่อสร้างใน ค.ศ. 1935 เปิดใน ค.ศ. 1938 ใน ค.ศ. 1942 ได้ถูกดัดแปลงเป็นสถานที่เป็นส่วนตัวของประธานาธิบดีโดยแฟรงกลิน ดี. โรสเวลต์ และเปลี่ยนชื่อใหม่เป็น แชงกรีลา แคมป์เดวิดได้ชื่อปัจจุบันจากดไวต์ ดี. ไอเซนฮาวร์ เพื่อเป็นเกียรติแก่บิดาและหลานชาย (grandson) ซึ่งทั้งคู่ชื่อเดวิด แคมป์เดวิดไม่เปิดแก่สาธารณะ อุทยานเขาคาทอกทินไม่ระบุตำแหน่งแคมป์เดวิดในแผนที่ทางการของอุทยานด้วยเหตุผลด้านความเป็นส่วนตัวและความมั่นคง</doc>
