<doc id="205567" url="https://th.wikipedia.org/wiki?curid=205567" title="น้ำตาลเคลือบ">น้ำตาลเคลือบ น้ำตาลเคลือบ () มีชื่อเรียกเป็นภาษาอังกฤษในหลากหลายชื่อด้วยตามแต่ผู้ผลิตจะเป็นผู้กำหนด อาทิ Coating sugar, Glazing Powder, Dipping Sugar, Honey Dip Sugar, Fondant sugar ซึ่งบางส่วนจะเป็นผลิตภัณฑ์ที่นำเข้าจากต่างประเทศ บางส่วนผลิตได้เองในประเทศไทย ผลิตภัณฑ์เหล่านี้ผลิตขึ้นเพื่อใช้เฉพาะในกลุ่มเครือข่ายฟาส์ตฟู้ดส์ จึงไม่มีจำหน่ายเป็นการทั่วไป น้ำตาลเคลือบเหล่านี้ถูกผลิตขึ้นโดยมีวัตถุประสงค์เพื่อใช้ในการเคลือบ หรือชุบผิวหน้าของผลิตภัณฑ์เบเกอรี่ โดยเหมาะอย่างยิ่งสำหรับโดนัท น้ำตาลเคลือบสามารถแยกย่อยออกเป็นสองประเภท ได้แก่ น้ำตาลเคลือบแบบใส และน้ำตาลเคลือบแบบหนา น้ำตาลเคลือบแบบใส มีคุณสมบัติหลักคือ เมื่อเคลือบหน้าผลิตภัณฑ์แล้ว จะยังคงเห็นสีผิวของผลิตภัณฑ์ ช่วยเพิ่มรสชาติ สร้างความหลากหลายให้แก่ผลิตภัณฑ์ สำหรับน้ำตาลเคลือบแบบหนา มีคุณสมบัติแตกต่างจากแบบใส กล่าวคือ ใช้เคลือบบนผิวหน้าโดนัท เพื่อสร้างลวดลาย และสีสันให้แก่ผลิตภัณฑ์ อย่างไรก็ตาม น้ำตาลเคลือบนั้นยังไม่เป็นที่นิยมมากนัก เนื่องจากหาซื้อได้ยาก ราคาแพง และมีขั้นตอนการใช้งานที่ยุ่งยาก</doc>
