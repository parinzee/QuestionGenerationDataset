<doc id="135177" url="https://th.wikipedia.org/wiki?curid=135177" title="บาราเฮียร์">บาราเฮียร์ บาราเฮียร์ () เป็นชื่อตัวละครตัวหนึ่งในปกรณัมชุด มิดเดิลเอิร์ธ ของ เจ. อาร์. อาร์. โทลคีน ปรากฏในเรื่อง ซิลมาริลลิออน เขาเป็นมนุษย์ แห่งแคว้นลาดรอส ชาวตระกูลเบออร์ เป็นที่รู้จักในปกรณัมในฐานะบิดาของเบเรน บาราเฮียร์เป็นบุตรของเบรกอร์ ผู้นำตระกูลเบออร์ ได้เข้าร่วมรบในสงครามดากอร์บราโกลลัค ในยุคที่หนึ่ง สงครามครั้งนั้นมอร์กอธมีชัยชนะเหนือทัพเอลฟ์และมนุษย์ในดินแดนทางตอนเหนือของเบเลริอันด์ อาณาจักรดอร์โธนิออน รวมทั้งแคว้นลาดรอส ถูกเพลิงลาวาเผาผลาญจนพินาศ พี่ชายของบาราเฮียร์คือ เบรโกลัส ซึ่งเวลานั้นเป็นผู้นำตระกูล ถูกสังหารในการศึก ส่วนตัวของบาราเฮียร์ติดพันอยู่ในแนวรบด้านตะวันตก และได้ให้ความช่วยเหลือแก่กษัตริย์ฟินร็อด เฟลากุนด์ ทำให้พระองค์มอบแหวนประจำราชวงศ์ให้ แหวนนี้ต่อมาเป็นที่รู้จักในชื่อ แหวนแห่งบาราเฮียร์ พร้อมทั้งทรงให้คำมั่นว่าจะให้ความช่วยเหลือทุกประการแก่บาราเฮียร์และทายาทของเขาต่อไปในอนาคต หลังสงครามบราโกลลัค ชาวตระกูลเบออร์ต้องอพยพลี้ภัย เอเมลเดียร์ ภรรยาของบาราเฮียร์ เป็นผู้นำประชาชนทั้งเด็กและสตรี เดินทางหลบหนีไปสู่แคว้นดอร์-โลมิน คงเหลือแต่บาราเฮียร์และสมัครพรรคพวกอีก 12 คน หลบหนีไปตั้งค่ายอยู่ที่ทะเลสาบ ทาร์นอายลูอิน แอบซุ่มซ่อนอยู่ในดอร์โธนิออน คอยขัดขวางทำลายแผนการของสมุนบริวารของมอร์กอธ จนกระทั่ง กอร์ลิม บริวารคนหนึ่งของบาราเฮียร์ ทรยศต่อพวกพ้อง ทำให้พวกเขาถูกสังหารทั้งหมด คงเหลือแต่ เบเรน บุตรแห่งบาราเฮียร์ เพียงคนเดียวแผนผังตระกูลเบออร์</doc>
