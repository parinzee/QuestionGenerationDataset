<doc id="361863" url="https://th.wikipedia.org/wiki?curid=361863" title="สกอตต์ คาร์สัน">สกอตต์ คาร์สัน สกอตต์ พอล คาร์สัน () เกิดเมื่อวันที่ 3 กันยายน ค.ศ.1985 (พ.ศ. 2528) เป็นนักฟุตบอลชาวอังกฤษ ปัจจุบันเล่นให้กับสโมสรฟุตบอลดาร์บี เคาน์ตีในฟุตบอลลีกแชมเปียนชิปของประเทศอังกฤษ ในตำแหน่งผู้รักษาประตู คาร์สัน เข้ามาอยู่ในศูนย์ฝึกเยาวชนของลีดส์ ยูไนเต็ดในปี ค.ศ.2002 และได้เล่นให้กับทีมชุดใหญ่ของลีดส์ ยูไนเต็ดเป็นครั้งแรกในนัดที่แข่งขันกับแมนเชสเตอร์ ยูไนเต็ดในเดือนกุมภาพันธ์ ปี 2004 ก่อนจะก้าวขึ้นไปเล่นให้กับทีมชาติอังกฤษชุดอายุต่ำกว่า 21 ปี ในเดือนเดียวกัน ในเดือนมกราคม ปี 2005 เขาย้ายไปร่วมสโมสรลิเวอร์พูล ในฐานะผู้รักษาประตูดาวรุ่งด้วยค่าตัว 750,000 ปอนด์ และมีชื่อติดทีมชาติอังกฤษชุดใหญ่ แต่ต้องตกเป็นตัวสำรองในสโมสร ทำให้ต้องย้ายไปเล่นให้กับทีมอื่นๆอย่าง เชฟฟิลด์ เวนส์เดย์, ชาร์ลตัน แอธเลติก และแอสตัน วิลลาด้วยสัญญายืมตัว เพื่อหาประสบการณ์</doc>
