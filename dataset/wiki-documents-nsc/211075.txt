<doc id="211075" url="https://th.wikipedia.org/wiki?curid=211075" title="สุทธิศักดิ์ สุจริตตานนท์">สุทธิศักดิ์ สุจริตตานนท์ สุทธิศักดิ์ สุจริตตานนท์ นักสร้างสรรค์โฆษณาชาวไทยที่ถูกจัดอันดับให้เป็นมือหนึ่งแห่งเอเชีย และเป็นคนไทยคนแรกที่ติดอันดับ 1 ใน 10 ของโลก (อันดับ 8 ในปี พ.ศ. 2549) สุทธิศักดิ์สร้างงานโฆษณาที่มีความคิดสร้างสรรค์อันสะดุดตาหลายต่อหลายชิ้น จนคว้ารางวัลโฆษณาระดับสูงสุดโลกจากเมืองคานส์ (Gold Lion) มาได้หลายรางวัล และถือว่าเป็นชาวไทยกลุ่มแรกที่สามารถสร้างชื่อเสียงให้ต่างชาติรู้จักได้ในเวทีโลกของสายสร้างสรรค์งานโฆษณาประวัติ ประวัติ. ประสบการณ์การทำงานทางด้านโฆษณากว่า 30 ปี ในปี พ.ศ. 2537 เขาพาทีมงานกวาดรางวัลผลงานโฆษณาระดับโลกที่เมืองคานส์ ประเทศฝรั่งเศส, Clio Awards, One Show Awards สหรัฐอเมริกา และ Asian Awards “Best of Show” จากภาพยนตร์โฆษณาแบล็คแคทชุด “ไอ้ฤทธิ์” สุทธิศักดิ์ได้เข้าร่วมงานที่บริษัท บีบีดีโอ กรุงเทพ จำกัด ตั้งแต่ปี พ.ศ. 2542 จนถึงปัจจุบัน และได้รับการจัดอันดับเป็นครีเอทีฟอันดับ 1 ของเอเชียโดยนิตยสาร Campaign Brief ออสเตรเรีย ในปี 2542 และ 2546 เขาได้รับรางวัลอันทรงเกียรติ Gold Lion, Gold Clio, Gold Pencil One Show และ Yellow Pencil D&AD มาประดับวงการโฆษณาไทย กิฟฟารีนชุด “มนุษย์สะดือ” ภาพยนตร์โฆษณา ยูนิฟ กรีนที ชุด “หนอน” และภาพโปสเตอร์ FedEx “Box” ก็คว้า Gold Lion เช่นกัน (รวมเวลา 9 ปี) ในตำแหน่ง ประธานและประธานกรรมการบริหารฝ่ายสร้างสรรค์ BBDO Bangkok และยังเป็นหนึ่งใน Worldwide Creative Committee ของ BBDO Network และได้รับการยกย่องเข้าสู่ทำเนียบ Hall of Fame โดยสมาคมผู้กำกับศิลป์บางกอกผลงานหนังสือผลงานหนังสือ. - เผยไต๋โฆษณา พิมพ์เมื่อปี พ.ศ. 2550 สำนักพิมพ์:สุดสัปดาห์สำนักพิมพ์</doc>
