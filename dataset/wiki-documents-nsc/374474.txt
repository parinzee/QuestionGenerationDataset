<doc id="374474" url="https://th.wikipedia.org/wiki?curid=374474" title="ฟอกแค้นจากนรก">ฟอกแค้นจากนรก ฟอกแค้นจากนรก () เป็นภาพยนตร์แอคชั่นจากสหรัฐอเมริกา ซึ่งเป็นภาพยนตร์เรื่องที่สองของพระเอกจอมบู๊ สตีเว่น ซีกัล โดยเล่นคู่กับ เคลลี เลอบรอก ซึ่งเป็นภรรยาในชีวิตจริงของเขาอีกด้วยโครงเรื่อง โครงเรื่อง. เมสัน สตอร์ม (ซีกัล) นายตำรวจแห่งลอสแอนเจลิส ได้เข้าไปสืบแผนการร้ายในท่าเรือแห่งหนึ่ง ซึ่งพวกผู้ก่อการร้ายได้นัดกันประชุมเกี่ยวกับแผนการที่จะสังหารวุฒิสมาชิก และให้เวอร์นอน เทรนด์ (แซดเลอร์) ได้ขึ้นดำรงตำแหน่งแทน สตอร์มแอบเห็นเหตุการณ์ทั้งหมด และได้ใช้กล้องวิดีโอถ่ายเก็บไว้เพื่อเป็นหลักฐานในการจับกุม แต่แล้วความโชคร้ายก็เกิดขึ้นกับสตอร์ม เมื่อสตอร์มได้โทรศัพท์ไปรายงานกับเพื่อนตำรวจเกี่ยวกับเรื่องคดีที่เกิดขึ้น และเรื่องราวก็เข้าถึงหูของเพื่อนตำรวจที่เป็นผู้สมรู้ร่วมคิดกับเทรนด์ จึงบุกมาทำร้ายสตอร์มและครอบครัวถึงที่บ้านหวังจะฆ่าปิดปากและทำลายหลักฐาน โดยภรรยาของสตอร์มได้ถูกยิงจนเสียชีวิต ลูกชายของสตอร์มหนีไปได้ ส่วนตัวสตอร์มเองถูกยิงจนอาการโคม่า และทุกคนก็คิดว่าสตอร์มเสียชีวิตไปแล้ว มีแต่หมวดโอมัลลี (คอฟฟิน) เพื่อนสนิทของสตอร์มเท่านั้นที่รู้ว่าสตอร์มยังมีชีวิตอยู่ จึงปิดเรื่องนี้ไว้เป็นความลับเพื่อความปลอดภัยของสตอร์ม และเก็บรักษาหลักฐานของสตอร์มเอาไว้ พร้อมทั้งดูแลซันนี่ ลูกชายของสตอร์มอีกด้วย 7 ปีต่อมา สตอร์มฟื้นขึ้นมาจากอาการโคม่าอย่างปาฏิหาริย์ โดยมีแอนเดรีย (เลอบรอก) นางพยาบาลที่คอยดูแลสตอร์มอย่างใกล้ชิด เขาได้ฝึกฝนการต่อสู้แบบตะวันออก และเตรียมพร้อมที่กลับมาล้างแค้นศัตรูของเขา รวมทั้งเปิดโปงความชั่วร้ายของวุฒิสมาชิกเทรนด์ที่เก็บเป็นความลับมานานถึง 7 ปีตัวละครหลักตัวละครหลัก. - สตีเว่น ซีกัล รับบทเป็น เมสัน สตอร์ม - เคลลี เลอบรอก รับบทเป็น แอนดี้ "แอนเดรีย" สจ๊วต - วิลเลี่ยม แซดเลอร์ รับบทเป็น เวอร์นอน เทรนด์ - เฟรดเดอริค คอฟฟิน รับบทเป็น เควิน โอมัลลี</doc>
