<doc id="450967" url="https://th.wikipedia.org/wiki?curid=450967" title="แจ็ก บัตแลนด์">แจ็ก บัตแลนด์ แจ็ก บัตแลนด์ (; เกิดวันที่ 10 มีนาคม ค.ศ. 1993) เป็นนักฟุตบอลอาชีพชาวอังกฤษ เล่นให้สโตกซิตี เป็นผู้รักษาประตู ติดทีมชาติอังกฤษ เนื่องจาก จอห์น รัดดี้ เจ็บ จึงได้ไปยูโร 2012 แทนในฐานะผู้รักษาประตูมือ 3ประวัติ ประวัติ. บัทแลนด์เกิดที่บริสตอล หลังจากเล่นให้คลีฟดอนยูไนเต็ด และสถาบันบริสตอล เขาเซ็นสัญญากับเบอร์มิงแฮมซิตีในฐานะนักเตะเยาวชนในปี 2007 และหลังจากออกจากโรงเรียนคลีฟดอน เขาได้รับทุนการศึกษาสองปี ในสถาบันการศึกษาของเยาวชนของสโมสร ในอายุ 16 ขวบ บัทแลนด์ลงเล่นให้ทีมสำรองและเซ็นสัญญาเป็นนักเตะอาชีพในระยะเวลา 2 ปีครึ่ง ในวันที่ 17 มีนาคม 2010 และได้เป็นผู้เล่นทีมเยาวชนยอดเยี่ยมของเบอร์มิงแฮมในฤดูกาล 2009-2010 เขาได้รับบาดเจ็บที่มือจนต้องผ่าตัดระยะหนึ่ง ต่อมาในเดือนเมษายนเขาหายเจ็บแล้วได้มีชื่อในทีมชุดใหญ่เป็นครั้งแรกในเกมพรีเมียร์ลีกที่พบกับ วูลฟ์แฮมป์ตันเนื่องจาก เบน ฟอสเตอร์ ได้รับบาดเจ็บและอาการเจ็บป่วยของ โคลิน ดอยล์ ต่อมาบัทแลนด์ได้รับเรียกติดทีมชาติอังกฤษชุดอายุไม่ต่ำกว่า 21 ปี แล้วได้เซ็นสัญญากับทีมในลีกทู คือ เชลท์แนม ในฐานะนักเตะยืมตัว เขาได้ลงเล่นนัดแรกในเกมที่พบ มัคเคิลสฟิลด์ ทาวน์ และเชลท์แนมชนะ 2-0 แล้วบัทแลนด์ได้ต่อสัญญากับเบอร์มิงแฮมถึงปี 2015 เขาได้รับรางวัลนักเตะยอดเยี่ยมลีกทูในเดือนพฤศจิกายน สุดท้ายทำคลีนชีตได้ถึง 7 จาก 12 นัด ต่อมาเชลท์แนมได้ยืมตัวเขาอีกครั้งจนจบฤดูกาล ได้ลงเล่น 12 นัด เขาได้กลับเบอร์มิงแฮมเนื่องจาก โบอาซ มายฮิลล์ ผู้รักษาประตูมือหนึ่งเจ็บย้ายร่วมสโตกซิตี ย้ายร่วมสโตกซิตี. บัตแลนด์ร่วมทีม สโตกซิตี ด้วยสัญญา 4 ปีครึ่ง ในวันที่ 31 มกราคม 2013 แต่สโตกซิตีให้เบอร์มิงแฮมซิตียึมตัวในอีกครึ่งฤดูกาลหลัง หลังจากกลับมาจากยึมตัวเขาพบว่าตัวเขาเป็นมือสาม รองจาก อัสเมียร์ เบโกวิช และ โธมัส โซเรนเซ่น, และเมื่อวันที่ 26 กันยายน เขาร่วมบาร์นสลีย์ ในสัญญายึมตัว ในฤดูกาล 2015–16 บัตแลนด์ได้รับเลือกให้เป็นแมนออฟเดอะแมตช์ในนัดที่สโตกซิตี เสมอ กับ นอริชซิตี ไป 1-1 และในนัดถัดมาที่สโตกซิตีบุกไปเยือน อาร์เซนอล ที่สนามเอมิเรตส์สเตเดียม ถึงแม้ว่าจะไม่ได้เป็นแมนออฟเดอะแมตช์ก็ตาม และถึงแม้ว่าสโตกซิตีจะแพ้ไป 2-0 แต่บัตแลนด์ก็เล่นได้อย่างยอดเยี่ยมผลงานทีมชาติ ผลงานทีมชาติ. บัทแลนด์ลงเล่นเกมแรกในทีมชาติในวันที่ 3 ตุลาคม 2008 สามารถทำคลีนชีตได้ในเกมที่พบกับไอร์แลนด์เหนือ ซึ่งอังกฤษชนะ 6-0 เขาได้เลื่อนขึ้นไปชุดยู 17 ในปี 2009 และเป็นตัวเป็นตัวจริงสำหรับทีม ซึ่งอังกฤษสามารถคว้าแชมป์ได้จากการชนะสเปน 2-1 ต่อมาเขาได้ติดทีมชาติชุดไปแข่งขันฟุตบอลยู 20 ชิงแชมป์โลก เขาสามารถเก็บคลีนชีตได้ทั้ง 3 นัดในรอบแบ่งกลุ่มช่วยให้ทีมผ่านเข้ารอบ 16 ทีม เขาพลาดเสียประตูครั้งเดียว เขาติดทีมชาติยู 21 ในวันที่ 1 กันยายน 2011 บัทแลนด์ติดทีมชาติเพราะ จอห์น รัดดี้ เจ็บ ทำให้ได้ไปยูโร 2012 แทนในฐานะผู้รักษาประตูมือ 3 แต่ในยูโร 2016 บัตแลนด์บาดเจ็บที่ข้อเท้า ทำให้อดไปร่วมแข่งขัน</doc>
