<doc id="31452" url="https://th.wikipedia.org/wiki?curid=31452" title="เขตบางนา">เขตบางนา เขตบางนา เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพใต้ สภาพทั่วไปเป็นเขตชุมชนเมืองหนาแน่นปานกลางผสมกับชุมชนการเกษตรที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันออกของแม่น้ำเจ้าพระยา (ฝั่งพระนคร) มีอาณาเขตติดต่อกับเขตต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตพระโขนง มีคลองบางอ้อ, ซอยสุขุมวิท 101/1 (วชิรธรรมสาธิต), ซอยวชิรธรรมสาธิต 32 (จุฬา 4), ซอยอุดมสุข 29 (พุทธวิถี 1) และถนนอุดมสุขเป็นเส้นแบ่งเขต - ทิศตะวันออก ติดต่อกับเขตประเวศและอำเภอบางพลี (จังหวัดสมุทรปราการ) มีคลองเคล็ดและคลองบางนา (สาหร่าย) เป็นเส้นแบ่งเขต - ทิศใต้ ติดต่อกับอำเภอบางพลี อำเภอเมืองสมุทรปราการ และอำเภอพระประแดง (จังหวัดสมุทรปราการ) มีแนวแบ่งเขตการปกครองระหว่างกรุงเทพมหานครกับจังหวัดสมุทรปราการ, ซอยลาซาล 8 แยก 6 (แบริ่ง 5), แนวแบ่งเขตการปกครองระหว่างกรุงเทพมหานครกับจังหวัดสมุทรปราการ, ซอยแบริ่ง 2 (สันติคาม), แนวแบ่งเขตการปกครองระหว่างกรุงเทพมหานครกับจังหวัดสมุทรปราการ, ซอยสุขุมวิท 70 (โปษยานนท์), ซอยจ่าโสด แยก 16 (โปษยานนท์), ซอยเชื่อมระหว่างซอยจ่าโสด แยก 16 กับซอยจ่าโสด แยก 14, ซอยจ่าโสด แยก 14 (เพี้ยนพิน 5), แนวแบ่งเขตการปกครองระหว่างกรุงเทพมหานครกับจังหวัดสมุทรปราการ และคลองวัดบางวัวเป็นเส้นแบ่งเขต - ทิศตะวันตก ติดต่อกับอำเภอพระประแดง (จังหวัดสมุทรปราการ) มีแนวกึ่งกลางแม่น้ำเจ้าพระยาเป็นเส้นแบ่งเขตประวัติ ประวัติ. ท้องที่เขตบางนาในอดีตมีฐานะเป็น ตำบลบางนา เป็นเขตการปกครองหนึ่งของอำเภอพระโขนง จังหวัดพระประแดง (เปลี่ยนชื่อมาจากนครเขื่อนขันธ์ตั้งแต่ปี พ.ศ. 2457) จนกระทั่งในปี พ.ศ. 2470 ทางราชการได้พิจารณาโอนตำบลบางนาไปขึ้นกับอำเภอสมุทรปราการ จังหวัดสมุทรปราการแทน เพื่อความสะดวกในการปกครอง แต่ในปี พ.ศ. 2472 ก็โอนกลับมาเป็นเขตการปกครองของอำเภอพระโขนง (ซึ่งได้ย้ายจากจังหวัดพระประแดงมาขึ้นกับจังหวัดพระนครอยู่ก่อนแล้ว) อีกครั้งหนึ่ง เนื่องจากตั้งอยู่ใกล้กันมากกว่าและประชาชนไปติดต่อธุระราชการได้สะดวกกว่า ต่อมาในท้องที่ตำบลบางนาเริ่มมีสภาพเป็นชุมชน ย่านการค้า อุตสาหกรรม และที่พักอาศัยหนาแน่นขึ้น ในการขยายเขตเทศบาลนครกรุงเทพครั้งที่ 2 เมื่อปี พ.ศ. 2498 ทางราชการจึงโอนพื้นที่บางส่วนของตำบลบางนาเข้าไปในท้องที่ด้วย ส่วนพื้นที่ที่อยู่นอกเขตเทศบาลนั้นได้กลายเป็นท้องที่ในเขตสุขาภิบาลประเวศซึ่งจัดตั้งขึ้นเมื่อปี พ.ศ. 2506 จนกระทั่งมีการขยายเขตเทศบาลนครกรุงเทพออกไปอีกเป็นครั้งที่ 3 เมื่อปี พ.ศ. 2507 จึงแยกไปรวมอยู่ในเขตเทศบาลทั้งตำบล ในปี พ.ศ. 2514 จังหวัดพระนครถูกรวมเข้ากับจังหวัดธนบุรี เปลี่ยนฐานะเป็นนครหลวงกรุงเทพธนบุรี และในปี พ.ศ. 2515 จึงเปลี่ยนแปลงฐานะเป็นกรุงเทพมหานคร ซึ่งได้ยกเลิกการปกครองแบบสุขาภิบาลและเทศบาล รวมทั้งเปลี่ยนคำเรียกเขตการปกครองใหม่จากอำเภอและตำบลเป็นเขตและแขวงตามลำดับ ตำบลบางนาจึงได้รับการเปลี่ยนแปลงฐานะเป็น แขวงบางนา ขึ้นกับเขตพระโขนง ภายหลังในเขตพระโขนงและเขตอื่น ๆ ของกรุงเทพมหานครมีความเจริญและมีประชากรหนาแน่นขึ้น จำเป็นต้องจัดขนาดพื้นที่และจำนวนประชากรในเขตต่าง ๆ ให้มีความเหมาะสมใกล้เคียงกัน เพื่อให้การปกครองและการอำนวยความสะดวกแก่ประชาชนเป็นไปอย่างมีประสิทธิภาพ ในวันที่ 14 ตุลาคม พ.ศ. 2540 กระทรวงมหาดไทยจึงประกาศเปลี่ยนแปลงพื้นที่เขตพระโขนง โดยแยกแขวงบางนาและบางส่วนของแขวงบางจากออกมาจัดตั้งเป็น เขตบางนา และในวันที่ 7 พฤศจิกายน ปีเดียวกัน กรุงเทพมหานครได้ประกาศตั้งแขวงบางนาเต็มพื้นที่เขตบางนาอย่างเป็นทางการ เพื่อความชัดเจนและประโยชน์ในด้านการปกครอง การบริหาร และการอำนวยความสะดวกแก่ประชาชน ประกาศทั้ง 2 ฉบับเริ่มมีผลบังคับใช้ในวันเดียวกันคือวันที่ 6 มีนาคม พ.ศ. 2541การแบ่งเขตการปกครอง การแบ่งเขตการปกครอง. วันที่ 26 กรกฎาคม พ.ศ. 2560 กรุงเทพมหานครได้ประกาศยุบแขวงบางนาและตั้งแขวงขึ้นใหม่ 2 แขวง โดยมีผลบังคับใช้ในวันเดียวกัน ส่งผลให้เขตบางนาในปัจจุบันประกอบด้วยแขวงดังต่อไปนี้ประชากรการคมนาคม การคมนาคม. ทางสายหลักในพื้นที่เขตบางนา ได้แก่- ถนนสุขุมวิท ตั้งแต่ซอยสุขุมวิท 101/1 ถึงซอยสุขุมวิท 107 (สุดเขตกรุงเทพมหานคร) - ถนนอุดมสุข ตั้งแต่แยกอุดมสุขถึงคลองเคล็ด - ถนนเทพรัตน ตั้งแต่แยกบางนาถึงคลองสาหร่าย (สุดเขตกรุงเทพมหานคร) - ถนนศรีนครินทร์ ตั้งแต่คลองเคล็ดจนสุดเขตกรุงเทพมหานคร - ถนนสรรพาวุธ ตั้งแต่แยกบางนาถึงแม่น้ำเจ้าพระยา - ถนนทางรถไฟสายเก่าปากน้ำ ตั้งแต่คลองบางอ้อจนสุดเขตกรุงเทพมหานคร - ทางพิเศษเฉลิมมหานคร ตั้งแต่คลองบางอ้อถึงแยกบางนา - ทางพิเศษบางนา-อาจณรงค์ ตั้งแต่คลองบางอ้อถึงแยกบางนา - ทางพิเศษบูรพาวิถี ตั้งแต่แยกบางนาถึงคลองบางนา (สุดเขตกรุงเทพมหานคร) ส่วนทางสายรองและทางลัด ได้แก่- ถนนลาซาล - ถนนลาซาล-แบริ่ง - ซอยสุขุมวิท 101/2 และซอยอุดมสุข 5 (ตลาดอุบลศรี) - ซอยวชิรธรรมสาธิต 14 และซอยอุดมสุข 19 (หมู่บ้านเจริญผล) - ซอยวชิรธรรมสาธิต 32 (จุฬา 4) และซอยอุดมสุข 29 (พุทธวิถี 1)- ซอยอุดมสุข 42 / ซอยบางนา-ตราด 19 (เชลียง 1) - ซอยอุดมสุข 56 / ซอยบางนา-ตราด 21 (เชลียง 7) - ซอยบางนา-ตราด 23 (สวนสวรรค์) - ซอยบางนา-ตราด 12 / ซอยลาซาล 29 (หมู่บ้านถาวรนิเวศน์ 2) - ซอยสรรพาวุธ 2 (เลียบทางด่วนบางนา) ระบบขนส่งมวลชน- รถไฟฟ้าบีทีเอส (สถานีอุดมสุข สถานีบางนา และสถานีแบริ่ง)สถานที่สำคัญสถานที่สำคัญ. - วัดบางนาใน - วัดบางนานอก - วัดศรีเอี่ยม - วัดผ่องพลอยวิทยาราม - ศูนย์แสดงสินค้าและการประชุมนานาชาติกรุงเทพ (ไบเทค) - ศูนย์พัฒนากีฬาราชนาวี บางนาสถานศึกษาสถานศึกษา. - โรงเรียนผ่องพลอยอนุสรณ์ (กทม.) - โรงเรียนเพี้ยนพินอนุสรณ์ (กทม.) - โรงเรียนรุ่งเรืองอุปถัมภ์ (กทม.) - โรงเรียนวัดบางนานอก (กทม. - โรงเรียนวัดบางนาใน (กทม.) - โรงเรียนศรีเอี่ยมอนุสรณ์ (กทม.) - โรงเรียนอำนวยกนกศิริอนุสรณ์ (กทม.)- โรงเรียนอรรถวิทย์ (สช.) - โรงเรียนรุ่งเรืองวิทยา (สช.) - โรงเรียนสรรพาวุธวิทยา (สช.) - โรงเรียนสิริรัตนาธร (สพฐ) - โรงเรียนลาซาล (เอกชน) - วิทยาลัยพณิชยการบางนา (อาชีวศึกษา) - วิทยาลัยเทคโนโลยีอรรถวิทย์พณิชยการ (อาชีวศึกษา) - วิทยาลัยเซาธ์อีสท์บางกอก (อยู่ในช่วงดำเนินการเปลี่ยนประเภทเป็นมหาวิทยาลัย)สโมสรกีฬาสโมสรกีฬา. - สโมสรฟุตบอลธนาคารกรุงเทพ - สโมสรฟุตบอลบางนา</doc>
