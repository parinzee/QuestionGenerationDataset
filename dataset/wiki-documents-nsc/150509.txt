<doc id="150509" url="https://th.wikipedia.org/wiki?curid=150509" title="พอล วอล์กเกอร์">พอล วอล์กเกอร์ พอล วิลเลียม วอล์กเกอร์ ที่ 4 (; 12 กันยายน ค.ศ. 1973 — 30 พฤศจิกายน ค.ศ. 2013) เป็นนักแสดงชาวอเมริกันและอดีตนายแบบ มีผลงานการแสดงที่เป็นที่รู้จักคือบทไบรอัน โอคอนเนอร์จาก เดอะฟาสต์แอนด์เดอะฟิวเรียส และเรื่อง Varsity Blues กับการว่ายน้ำและเล่นเซิร์ฟไปทั่วชายหาดต่าง ๆ ทางด้านใต้ของรัฐ การดำน้ำเป็นส่วนหนึ่งของเขาโดยแสดงในภาพยนตร์เรื่อง Into the Blue ในปี 2002 วอล์กเกอร์ ติด 1 ใน 50 หนุ่มหล่อสาวสวยที่สุดในโลกจากการจัดอันดับของนิตยสารพีเพิลประวัติ ประวัติ. พอล วอล์กเกอร์ เกิดที่รัฐแคลิฟอร์เนีย แม่เคยเป็นนางแบบ มีน้องชาย 2 คน ชื่อโคดี และ ดัสติน และน้องสาวอีก 1 คน ชื่อ คลาร่า มีลูกสาว 1 คน ชื่อมีโดว์ เรน (Meadow Rain) ซึ่งเกิดจากรีเบกก้า แมคเบรน แฟนเก่า ศึกษาที่โรงเรียนเดอะ คาร์เดน ลี ต่อด้วยอัลเฟรด โนเบิล สคูล และระดับไฮสคูลที่วิลเลจ คริสเตียน จบการศึกษาในปี 1991 หลังจากนั้นศึกษาต่อที่ วิทยาลัยทางตอนใต้ของแคลิฟอร์เนียหลายแห่ง สาขาชีววิทยาทางทะเล เริ่มเข้าวงการตั้งแต่เด็กด้วยการถ่ายแบบโฆษณา ต่อมาร่วมแสดงในละครซิตคอมเรื่อง Throb ช่วงคริสต์ทศวรรษที่ 80 เข้าสังกัดโมเดลลิ่งและมีผลงานภาพยนตร์เกรดบีอย่าง Monster in the Closet (1987) และ Tammy and the T-Rex (1994) และยังเล่นละครเช่น The Young and the Restless ในปี 1993 ในปี 1998 ได้มีผลงานการแสดงภาพยนตร์มากขึ้นเช่น Meet the Deedles Phil Deedle, Pleasantville, Skip Martin จนมีผลงานสร้างชื่อในปี 2001 กับภาพยนตร์เรื่อง Fast and the Furious และเรื่อง Joy Ride ในปีเดียวกัน และยังได้รับเสียงวิจารณ์ในทางที่ดี ต่อมา ปี 2003 ประสบความสำเร็จอีกรอบจาก 2 Fast 2 Furious และในปี 2004 กับภาพยนตร์เรื่อง Noel ช่วงต้นปี 2006 วอล์กเกอร์มีผลงาน 2 เรื่อง เป็นภาพยนตร์แนวแอ๊กชั่นสยองขวัญ Running Scared และภาพยนตร์แนวผจญภัยของบริษัทดีสนีย์เรื่อง Eight Below เรื่องนี้ทำรายได้สูงถึง 24 ล้านดอลลาร์ จากการเข้าฉายได้เพียง 4 วันที่อเมริกา ซึ่งก่อนหน้านี้ ภาพยนตร์เรื่อง Timeline และ Into the Blue ล้มเหลวในเรื่องรายได้และถูกวิพากษ์วิจารณ์อย่างหนัก ต่อมาปลายปี 2006 เขามีผลงานเรื่อง Flags of Our Fathers กำกับโดย คลินต์ อีสต์วู้ด ในปี 2008 มีผลงานเรื่อง The Heaven Projectการเสียชีวิตของพอล วอล์กเกอร์ การเสียชีวิตของพอล วอล์กเกอร์. เมื่อวันที่ 30 พฤศจิกายน พ.ศ. 2556 เวลาประมาณบ่ายโมงกว่า พอล วอล์กเกอร์ ได้เสียชีวิตลง เนื่องด้วยเกิดอุบัติเหตุทางรถยนต์ ซึ่งโฆษกส่วนตัวของพอลได้ออกมาระบุว่า พอล วอลเกอร์ เสียชีวิตจากอุบัติเหตุทางรถยนต์ที่แคลิฟอร์เนีย ซึ่งรายละเอียดเบื้องต้นบอกว่า พอล วอลเกอร์ เดินทางไปร่วมงานแสดงรถยนต์การกุศลที่จัดขึ้นเพื่อหาเงินช่วยเหลือผู้ประสบภัยใต้ฝุ่นไห่เหยี่ยนในฟิลิปปินส์ ของมูลนิธิ Reach Out Worldwide ที่เขาเป็นผู้ก่อตั้งเอง (ซึ่งก่อตั้งเมื่อปี 2010) และก่อนที่จะเข้างาน พอล กับเพื่อนได้ขึ้นไปทดลองรถ Porsche Carrera GT เพื่อทดสอบหมุนรถ โดยพอล วอล์กเกอร์ นั่งเป็นผู้โดยสารในปอร์เช่ คันนั้น ต่อมารถได้เกิดเสียหลักพุ่งชนกับต้นไม้ข้างทาง เกิดเพลิงลุกไหม้ท่วมทั้งตัวรถ ซึ่งเหตุดังกล่าวทำให้เขาและเพื่อนเสียชีวิตทั้งคู่ สิริอายุ 40 ปีผลงานภาพยนตร์</doc>
