<doc id="301693" url="https://th.wikipedia.org/wiki?curid=301693" title="พระเจ้าซีกิสมุนด์แห่งเบอร์กันดี">พระเจ้าซีกิสมุนด์แห่งเบอร์กันดี พระเจ้าซีกิสมุนด์แห่งเบอร์กันดี () เป็นพระมหากษัตริย์เบอร์กันดีตั้งแต่ปี ค.ศ. 516 จนกระทั่งเสด็จสวรรคตในปี ค.ศ. 524 ซีกิสมุนด์เป็นพระราชโอรสของกุนโดบาด ซีกิสมุนด์และโกโดมาร์พระอนุชาทรงพ่ายแพ้ในการต่อสู้ในยุทธการกับพระราชโอรสของพระเจ้าโคลวิสที่ 1 โกโดมาร์หนีรอดไปได้ แต่ซิจิสมุนด์ถูกจับไปเป็นเชลยโดยพระเจ้ากลอโดแมร์ พระมหากษัตริย์ออร์เลอ็อง กลอโดแมร์ปลุกปั่นกองทัพเบอร์กันดีในการกู้เบอร์กันดีคืนมาได้ ขณะเดียวกัน พระเจ้ากลอโดแมร์ก็สั่งให้ประหารชีวิตซีกิสมุนด์ และเดินทัพร่วมกับน้องชายธีโอโดริคที่ 1 พระมหากษัตริย์แห่งเมท์ซเข้ามายังเบอร์กันดีในปี ค.ศ. 524 ซีกิสมุนด์เป็นศิษย์ของอาวิตุสแห่งเวียน บิชอปแห่งเวียนผู้เปลี่ยนซีกิสมุนด์จากการถือลัทธิเอเรียสของบรรพบุรุษมานับถือศาสนาคริสต์อนุรักษนิยม ซิจิสมุนด์มีความศรัทธาอย่างแน่นแฟ้นจนก่อตั้งอารามอุทิศให้กับนักบุญโมริซที่อาโกนัมในวาเลส์ในปี ค.ศ. 515 ปีต่อมาซิจิสมุนด์ก็ขึ้นครองราชย์เป็นพระมหากษัตริย์แห่งราชอาณาจักรเบอร์กันดี ความยุ่งยากของซีกิสมุนด์เริ่มขึ้นไม่นานหลังจากที่เสด็จขึ้นครองราชย์เมื่อพระราชโอรสทรงเป็นปรปักษ์ต่อพระองค์และทรงดูแคลนพระมเหสีองค์ใหม่ ซิจิสมุนด์จึงสั่งให้สังหารพระราชโอรส หลังจากนั้นพระองค์ก็ทรงรู้สึกบาปจนต้องเสด็จไปทำสมาธีอยู่ที่อารามที่ทรงก่อตั้งขึ้น ในปี 523 ซีกิสมุนด์ก็ทรงนำทัพเบอร์กันดีในการต่อสู้กับชาวแฟรงก์ที่รุกรานเข้ามาที่นำโดยชิลเดอแบร์ตที่ 1, โคลแทร์ที่ 1 และ ทีโอเดอแบร์ตที่ 1 เมื่อต้องถอยหนี ซิจิสมุนด์ก็แต่งพระองค์ด้วยเครื่องทรงนักบวชและซ่อนตัวอยู่ในห้องไม่ไกลจากอารามแต่กระนั้นพระองค์ก็ทรงถูกโคลแทร์ที่ 1 จับได้และนำตัวไปยังออร์เลอ็องเพื่อไปปลงพระชนม์ หลังจากนั้นชาวเบอร์กันดีก็นับถือซีกิสมุนด์ว่าเป็นมรณสักขี พระอัฐิของพระองค์ต่อมาพบในบ่อที่คูลมิเยร์ที่ร่างของพระองค์ถูกโยนลงไป และในที่สุดซีกิสมุนด์ก็ได้รับการประกาศเป็นนักบุญ</doc>
