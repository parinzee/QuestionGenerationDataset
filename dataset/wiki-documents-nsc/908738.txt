<doc id="908738" url="https://th.wikipedia.org/wiki?curid=908738" title="มยองเมียะ">มยองเมียะ มยองเมียะ () เป็นเมืองเล็ก ๆ ที่ตั้งอยู่ในเขตอิรวดี ประเทศพม่า สมัยอาณาจักรหงสาวดี ช่วงคริสต์ศตวรรษที่ 13 เมืองนี้มีสมิงมังละเป็นเจ้าเมือง สมิงมังละเป็นพระสวามีของนางอุ่นเรือน พระขนิษฐาของพระเจ้าฟ้ารั่วและพระเจ้ารามประเดิด กษัตริย์พระองค์ที่ 1 และพระองค์ที่ 2 แห่งอาณาจักรหงสาวดี นอกจากนี้เมืองมยองเมียะยังเป็นบ้านเกิดของบุคคลสำคัญของพม่าถึง 2 คน คือ อู นุ นายกรัฐมนตรีคนแรกของพม่า และคีนจี นักการเมืองและนักการทูตคนสำคัญของพม่า มารดาของอองซาน ซูจี นอกจากนี้ยังเป็นหนึ่งในเมืองที่เคยมีการปลูกฝังลัทธิชาตินิยมต่อต้านอาณานิคมอังกฤษ จอร์จ ออร์เวลล์ นักเขียนชาวอังกฤษผู้โด่งดังเคยรับราชการเป็นตำรวจสมัยอาณานิคมในเมืองนี้เมื่อปี ค.ศ. 1924</doc>
