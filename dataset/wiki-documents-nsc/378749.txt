<doc id="378749" url="https://th.wikipedia.org/wiki?curid=378749" title="ราศี วัชราพลเมฆ">ราศี วัชราพลเมฆ ราศี ดิศกุล ณ อยุธยา เกิดวันที่ 5 ตุลาคม พ.ศ. 2521 เป็นนางแบบ,นักแสดงหญิงชาวไทยประวัติ ประวัติ. ราศี วัชราพลเมฆ (Rasee Wacharapolmek) ชื่อเล่น ออร์แกน (Organ) เกิดเมื่อวันที่ 5 ตุลาคม พ.ศ. 2521 สำเร็จการศึกษาระดับปริญญาตรี จากคณะมนุษยศาสตร์ เอกการท่องเที่ยวและการโรงแรม มหาวิทยาลัยกรุงเทพ เธอเข้าวงการโดยการเป็นนางแบบด้วยส่วนสูง 176 เซนติเมตร ปัจจุบันเป็นนักแสดง-นางแบบเป็นหลัก เป็นนักแสดงอิสระ ไม่มีสังกัด มีความสามารถพิเศษเล่นเครื่องดนตรีไทย ได้แก่ ขิม และเครื่องดนตรีสากล ได้แก่ อิเล็กโทน เปียโน กลองชุด นอกจากนี้ยังประกอบธุรกิจส่วนตัวเกี่ยวกับเสื้อผ้าเครื่องประดับ ร้าน ANGEL ตั้งอยู่ที่ crystalpark เฟส2 ด้านชีวิตส่วนตัว ราศี วัชราพลเมฆ ได้สมรสกับหม่อมราชวงศ์พันธุ์ดิศ ดิศกุล เมื่อ 23 พฤศจิกายน พ.ศ. 2557 หลังจากคบหาดูใจมามากกว่า 10 ปี โดยหม่อมราชวงศ์พันธุ์ดิศ ดิศกุล เป็นบิดาของหม่อมหลวงอรรถดิศ ดิศกุล (หมูตั้ง)เส้นทางอาชีพในวงการบันเทิง เส้นทางอาชีพในวงการบันเทิง. ราศี วัชราพลเมฆ ส่วนใหญ่จะเน้นงานการเดินแบบและถ่ายแบบเป็นหลัก ส่วนงานทางการแสดงและ พิธีกร อาจจะมีไม่มากนักเมื่อเปรียบเทียบกับนักแสดงทั่วๆไป แต่ก็มีให้เห็นเป็นระยะๆ อย่างต่อเนื่องงานเดินแบบ-ถ่ายแบบ งานเดินแบบ-ถ่ายแบบ. เข้าวงการโดยเริ่มต้นจากการเป็นนางแบบ ปีพ.ศ. 2540 เข้าประกวดเปรียว ซุปเปอร์โมเดล 1997 ได้เป็น สาวเปรียว รางวัลรองชนะเลิศอันดับ 1 จัดโดยนิตยสารเปรียวเป็นปีแรก จากนั้นก็เริ่มมีงานถ่ายแบบและเดินแบบเรื่อยมา พ.ศ. 2550-2551 ได้รับโอกาสร่วมงานเดินแฟชั่นโชว์ของพระเจ้าหลานเธอ พระองค์เจ้าสิริวัณณวรีนารีรัตน์ ในงานปารีสแฟชั่น วีค สปริง-ซัมเมอร์ 2008 และ 2009 นับเป็นความภาคภูมิใจและประทับใจหนึ่งในอาชีพเดินแบบของเธอ พ.ศ. 2552 ห้องเสื้อ THEATRE (เธียเตอร์) โดย ศิริชัย ทหรานนท์ ครบรอบ 25 ปี จัดงาน Now & Then Towards the Art Futurism 2009 ราศี วัชราพลเมฆ ได้เดินแบบในชุด “PICASSO” ผ้าตาข่ายพิมพ์ลายประดับเลื่อม สวมกับชุดกระโปรงยาวผ้าไหมออร์แกนดี้ตัดต่อผ้าไหมเมทัลลิก ถือเป็นการเดินแบบสุดแปลกซึ่งไม่เคยมีใครในวงการเดินแบบแนวนี้มาก่อน นางแบบสวมหน้ากากหล่อวาดหน้าตาบูดเบี้ยวโดยได้รับแรงบันดาลใจจากสไตล์การวาดภาพจิตรกรเอกของโลกปาโบล รุยซ์ ปิกัสโซ จนไม่มีใครสามารถดูออกและจดจำหน้าตาเดิมได้ เนื่องด้วยเหตุผลว่ามีกะโหลกศีรษะสวย และด้วยประสบการณ์คร่ำวอดในการเดินแบบมาอย่างยาวนาน ราศี วัชราพลเมฆ ร่วมกับ น้ำทิพย์ จงรัชตวิบูลย์ จึงได้รับความไว้วางใจจากกองประกวดนางสาวไทย ประจำปี 2555 ให้เป็นวิทยากรอบรมบุคลิกภาพ การเดินบนเวที แก่ผู้เข้าประกวด ที่ผ่านเข้ารอบสุดท้ายเพื่อตัดสินทั้ง 18 คน ให้มีการเดินที่สวยงาม กระฉับกระเฉง และมั่นใจ การเดินแบบครั้งแรกหลังจากดังเปรี้ยงจากกระแสละครสงครามนางงามซีซั่น 2 จบลง ราศี วัชราพลเมฆ ได้เดินแบบงานแฟชั่นโชว์ "เส้นทางผ้าไทย เส้นใยภูมิปัญญา เทิดไท้องค์องค์ราชินี" จัดโดยการท่องเที่ยวแห่งประเทศไทย ณ ลานพาร์ค พารากอน ในวันที่ 20 สิงหาคม 2559 เวลา 18.30 น. โดยเดินแบบให้กับคอลเลคชั่นชุดผ้าไทยของ Young Designer จากมหาวิทยาลัยศิลปากร เป็นงานเดินแบบครั้งแรกที่มีแฟนคลับ#ทีมเมียอลิส #ทีมเมียพี่แกน ไปให้กำลังใจ เป็นนางแบบคนเดียวในงานที่มีแฟนคลับยกชื่อป้ายไฟส่งเสียงเชียร์กรี๊ดดังสนั่นอยู่ข้างรันเวย์ และรุมล้อมขอถ่ายรูปอย่างล้นหลามหลังจบงานประหนึ่งราวกับมางานมินิคอนเสิร์ต น่าจะเป็นนางแบบคนแรกๆของไทยทีมีปรากฏการณ์เช่นนี้งานแสดง-พิธีกร งานแสดง-พิธีกร. สำหรับงานด้านการแสดงมีผลงานโดดเด่นแจ้งเกิดจากการแสดงละครโทรทัศน์เรื่องแรก คือ ละคร เรื่อง เลือดหงส์ (พ.ศ. 2544) จากบท “อพัชชา” เป็นนางร้ายของเรื่อง ร่วมด้วยนักแสดงหน้าใหม่ในตอนนั้นอีก 4 คน คือ บี น้ำทิพย์ จงรัชตวิบูลย์ เพื่อนสนิทและเป็นนางเอกของเรื่อง , ติว สันติภาพ สุวรรณพิมพ์ (พระเอก) , ป้อง ณวัฒน์ กุลรัตนรักษ์ และ กริช หิรัญพฤกษ์ แสดงซิตคอมเรื่องแรก เฮง เฮง เฮง รับบทเป็น “อาบุ๊ง” ลูกสาวนคนคนโตของอาฮวดและอาเจง แห่งบ้านตระกูลเฮง ด้วยระยะเวลาการแสดงยาวนานถึง 15 ปี (พ.ศ. 2545 -2559) จึงทำให้ผู้ชมละครรู้สึกรักและผูกพันกับตัวละครและจดจำบทบาทการแสดงของเธอได้เป็นอย่างดี นับว่าเป็นผลงานโดดเด่นอีกเรื่องหนึ่ง และอีกผลงานที่โดดเด่นเป็นที่รู้จักได้รับการกล่าวขานถึง คือละครซีรีส์ เรื่อง สงครามนางงาม (พ.ศ. 2557) รับบทเป็น อลิสา วชิรปัทมา หรือ “อลิส” ผู้ช่วยของ นัสริน รวิรังสี (รับบทโดยลูกเกด เมทินี กิ่งพโยม) ผู้จัดการกองประกวดนางงามเวที Miss Beauty & Talent Thailand 2014 ด้วยความทะเยอะทะยานทำให้ยอมทรยศเป็นหนอนบ่อนไส้คอยบอกข้อมูลสำคัญกับเวทีคู่แข่งแลกกับตำแหน่งผู้จัดการกองประกวด Miss Elegant Thailand แต่โดนหักหลัง สุดท้ายกลับใจเป็นคนดีช่วยกอบกู้สถานการณ์และได้รับการอภัยจากนัสรินให้ทำงานร่วมด้วยต่อไป และเมื่อมีการสร้าง สงครามนางงามซีซั่น 2 (พ.ศ. 2559) ทำให้ชื่อของ ออร์แกน ราศี กลับมาเป็นกระแสวิพากษ์วิจารณ์ได้รับความนิยมชื่นชมอย่างสูง โดยยังคงรับบทเป็น “อลิส” เช่นเดิม ได้เลื่อนตำแหน่งเป็นผู้จัดการกองประกวดนางงามเวที Miss Beauty & Talent Thailand 2016 โดยมีเป็นนัสริน (รับบทโดยลูกเกด เมทินี กิ่งพโยม) เป็นผู้อำนวยการกองประกวด ที่มาพร้อมกับปมแผลในใจที่รอวันถูกเปิดเผย ปมดังกล่าวนับเป็นการพลิกบทบาทเปลี่ยนแปลงครั้งสำคัญ คือรับบทแสดงเป็นหญิงรักหญิงหรือเลสเบี้ยนเรื่องแรกที่แอบมีใจหวั่นไหวให้กับลูกน้ำ หรือ อาโป กองสินแก้ว (รับบทโดย ซีแนน กุลธิดา พริ้งเกษมชัย) ผู้เข้าประกวดนางงามรุ่นน้องจนเลยเถิดมีความสัมพันธ์กันอย่างลึกซึ้ง แต่สุดท้ายเป็นเพียงการถูกหลอกใช้ และอลิสยังมีอดีตเคยเป็นตัวเก็งผู้เข้าประกวดนางงาม Miss Beauty & Talent Thailand 2001 แต่ก็ถูกแกล้งขัดขาให้ตกบันไดจากลดา โคมราตรี (รับบทโดย บี น้ำทิพย์ จงรัชตวิบูลย์) เพื่อนนางงามคนรักที่เข้าประกวดทำให้บาดเจ็บหลังหักไม่สามารถประกวดต่อได้ ซึ่งต่อมาลดากลับมาเจออลิสอีกในฐานะผู้อำนวยการกองประกวดแทนนัสรินที่ถูกรถชนต้องนอนพักรักษาตัวอยู่ในโรงพยาบาล นอกจากนี้ยังมีผลงานเป็นพิธีกรรายโทรทัศน์และอีเว้นบ้างเล็กน้อย ส่วนใหญ่จะเป็นแขกรับเชิญ รายการวาไรตี้ ทอลฺคโชว์ สัมภาษณ์ และร่วมเล่นเกมโชว์ ส่วนผลงานภาพยนตร์ ออร์แกน ราศีได้แสดงภาพยนตร์สั้น หรือ หนังสั้น เรื่อง "Lost and Love" กำกับโดย ณฐ ทองศรีพงศ์ แสดงประกบคู่กับ เอก จิรพัฒน์ สุตตปัญญา ในเรื่องยังมีคู่ สินจัย เปล่งพานิช และ พันโทวันชนะ สวัสดี แสดงร่วมด้วย ฉายครั้งแรกที่โรงภาพยนตร์สกาล่า วันเสาร์ที่ 14 มิถุนายน 2557 เพียงรอบเดียว ภาพยนตร์พูดถึงเกี่ยวกับความรักของคู่รัก 2 วัย คือ คู่รักรุ่นใหญ่ (สินจัย-พันโทวันชนะ) เป็นคนรักเก่าที่กลับมาพบกันอีกครั้ง และ คู่รักรุ่นเด็กวัยรุ่น (ราศี-จิรพัฒน์) ที่ออกเดทชมความงามยามค่ำคืนของกรุงเทพบริเวณเขตพระนครผลงานมิวสิกวิดีโอผลงาน. มิวสิกวิดีโอ. - เพลง "บอกอะไรป่านนี้" ของโบ สุนิตา ลีติกุล อัลบั้ม มิราเคิล (Sunita Miracle) พ.ศ. 2542 - เพลง "หมาเห่าเครื่องบิน" ของโลโซ อัลบั้ม โลโซ แลนด์ ( LOSO LAND) พ.ศ. 2544 - เพลง "คือฉันรักเธอ" ของแมว จิระศักดิ์ ปานพุ่ม อัลบั้ม อะเวก (CATAROCK No.4 AWAKE) พ.ศ. 2544ภาพยนตร์สั้น (Short film)ภาพยนตร์สั้น (Short film). - Lost and Love (2557) กำกับโดย ณฐ ทองศรีพงศ์ แสดงโดย สินจัย เปล่งพานิช, พันโทวันชนะ สวัสดี, จิรพัฒน์ สุตตปัญญา และ ราศี วัชราพลเมฆละครโทรทัศน์ละครโทรทัศน์. - เลือดหงส์ (แก้วล้อมเพชร) (ช่อง 5) (2544) - เมื่อวันฟ้าเปลี่ยนสี (ช่อง 5) (2548) - สองปรารถนา (ช่อง 5) (2553) (รับเชิญ) - สงครามนางงาม (ช่องวัน) (2557) - สงครามนางงาม 2 (ช่องวัน) (2559) - Club Friday Celeb's Stories ตอน แย่งชิง (จีเอ็มเอ็ม 25) (2560) - เมืองมายา Live (ช่องวัน) (2561) - กาหลมหรทึก (ช่องวัน) (2561) - บาปรัก (ช่องวัน) (2561)รายการโทรทัศน์ รายการโทรทัศน์. รายการดังกล่าวต่อไปนี้เป็นเพียงตัวอย่างผลงานรายการโทรทัศน์บางส่วนเท่านั้นที่ราศี วัชราพลเมฆมีส่วนร่วม ซึ่งจะทำให้รู้จักความรู้ ความสามารถ และทัศนคติของเธอในแง่มุมต่างๆเพิ่มขึ้นสื่อสิ่งพิมพ์ : Hard Copy และ Digital Publishing & Electronics Publishing สื่อสิ่งพิมพ์ : Hard Copy และ Digital Publishing & Electronics Publishing. Hard Copy- นิตยสาร HELLO! ปีที่ 11 ฉบับที่ 12 มิถุนายน 2559 เปิดเรือนหอสไตล์ยุโรป ม.ร.ว.พันธุ์ดิศ และออร์แกน ดิศกุล คณชายที่เคยดุมากๆ สารภาพ 'แกนทำให้ผมใจเย็นขึ้น' (ขึ้นปก) - นิตยสาร EP Emporium & Paragon ปีที่ 8 ฉบับที่ 28 พฤษภาคม-มิถุนายน 2558 NOTORIOUS แฟชั่น หัวข้อ#9 CRAZY (ด้านใน) - นิตยสาร ดิฉัน ปีที่ 38 ฉบับที่ 912 กุมภาพันธ์ 2558 (ปก แพทริเซีย ธัญชนก กู๊ด) / บทสัมภาษณ์ใน คอลัมน์ "ดิฉันเปิดอก : ราศี วัชราพลเมฆ วิวาห์หวานที่ริมหาดหัวหิน" - นิตยสาร HELLO! ปีที่ 10 ฉบับที่ 1 มกราคม 2558 EXCLUSIVE วิวาห์ฤดูหนาวริมทะเล ราชสกุลต้อนรับสะใภ้ซูเปอร์โมเดล ออร์แกน วัชราพลเมฆ & ม.ร.ว.พันธุ์ดิศ ดิศกุล เผยเหตุที่ต้องรอถึง 12 ปี (ขึ้นปก) - นิตยสาร ทีวีพูล ปีที่ 25 ฉบับที่ 1281 ธันวาคม 2557 Angel Or Devil? 'สงครามนางฟ้า'ฮอท'ลูกเกด-ออร์แกน' (ขึ้นปก คู่กับ เมทินี กิ่งโพยม) - นิตยสาร WE  ปีที่ 11 ฉบับที่ 121 พฤษภาคม 2557 ครบรอบ 10 ปี (ปก จุ๋ย วรัทยา นิลคูหา) / แฟชั่น หัวข้อ พาเรดชุดแต่งงานสวยมาก...ก ฉลอง WE 10 ขวบ (ด้านใน) - นิตยสาร VOGUE THAILAND ปีที่ 1 ฉบับที่ 12 มกราคม 2557 (ปก EVA HERZIGOVA) / แฟชั่น หัวข้อ VOGUE Beauty (ด้านใน) - นิตยสาร เปรียว ปีที่ 34 ฉบับที่ 711 พฤศจิกายน 2556 ครบรอบ 33 ปี (ปก อั้ม พัชราภา ไชยเชื้อ) / แฟชั่น หัวข้อ "The Legend" (ด้านใน คู่กับ สาวเปรียว แอม และ ซาร่า) - นิตยสาร VOLUME ปีที่ 6 ฉบับที่ 138 มกราคม 2554 CHINOI SERIE (ปก กรรณ ชลัช ปุณยาฤทธิ์ & กิ๊บซี่ วนิดา เติมธนาภรณ์) / แฟชั่น หัวข้อ "มารยา" (ด้านใน) - นิตยสาร IMAGE ปีที่ 23 ฉบับที่ 1 มกราคม 2553 THE WAY FORWARD (ปก ศรีริต้า เจนเซ่น) / แฟชั่น หัวข้อ "The Way Old Friends Do" (ด้านใน) - นิตยสาร กุลสตรี ปีที่ 39 ฉบับที่ 930 ตุลาคม 2552 สัมภาษณ์นางฟ้าทรงพลัง ขนิษฐา มะคงสุข แอร์สาวแชมป์เพาะกาย สูตรอาหารง่ายๆ สำหรับน้องหมา ฯลฯ (ขึ้นปก คู่กับ บี น้ำทิพย์ จงรัชตวิบูลย์) - นิตยสาร เพื่อนเดินทาง ปีที่ 1 ฉบับที่ 332 สิงหาคม 2550 FRANCE Discover Alsace and Rhone Alps Club Med Opio Strasbourg St.Paul de Vence Grasse St.Tropez Cannes Nice (ขึ้นปก) - นิตยสาร พลอยแกมเพชร ปีที่ 16 ฉบับที่ 379 พฤศจิกายน 2550 สายรัก...สายสวาท (ขึ้นปก) - นิตยสาร FOLO ปีที่ 1 ฉบับที่ 2 พฤษภาคม 2548 EDITION 2 SUMMER 2005 (ปกหลัง) - นิตยสาร IMAGE ปีที่ 18 ฉบับที่ 6 มิถุนายน 2548 THE WAY FORWARD (ปก ซอนย่า คูลลิ่ง วัชรสินธุ์) / แฟชั่น หัวข้อ "GEISHA" (ด้านใน) - นิตยสาร CENTRAL PREMIERE ปีที่ 16 ฉบับที่ 95 พฤษภาคม 2548 THE FASHION MAKERS (ขึ้นปก) - นิตยสาร แพรว ปีที่ 25 ฉบับที่ 594 พฤษภาคม 2547 หม่อมเจ้าสิริวัณวรี มหิดล กับผลงานออกแบบแฟชั่นฝีพระหัตถ์ RED HOBBY (ขึ้นปก) - นิตยสาร IMAGE ปีที่ 16 ฉบับที่ 10 ตุลาคม 2546 THE WAY FORWARD (ปก ศิลปินนักร้อง ค่าย GRAMMY]) / แฟชั่น หัวข้อ "BED & BREAKFAST" (ด้านใน) - นิตยสาร ขวัญเรือน ปีที่ 34 ฉบับที่ 742 : ปักษ์หลัง - ตุลาคม 2545 (ขึ้นปก คู่กับ เข็ม รุจิรา ช่วยเกื้อ) กับแฟชั่นสวย ๆ ด้วยผ้าแม่ฟ้าหลวง จากฝีมือการออกแบบของ 4 ดีไซเนอร์ จากห้องเสื้อ SANTINI, ACT-CLOTH, THE LEGEND และ JAKRARAT - นิตยสาร IMAGE ปีที่ 15 ฉบับที่ 7 กรกฎาคม 2545 THE WAY FORWARD (ขึ้นปก) / แฟชั่น หัวข้อ "Eastern Classic" (ด้านใน คู่ แอ๊นท์ ธรัญญา สัตตบุศย์) Digital Publishing & Electronics Publishing- นิตยสาร GQ Magazine : GQThailand.COM บทสัมภาษณ์สุดเอ็กซ์คลูซีฟ คอลัมน์ "GQ Let's talk with Bee + Organ" (Available Online 11 / 08 / 2016) - นิตยสาร Vogue Thailand January 2014 (e-books - PDF)โซเชียลมีเดียโซเชียลมีเดีย. - Official IG : https://www.instagram.com/organ_rasee - Organ Rasee (FANCLUB) Official Fanpage of Organ Rasee 1) IG : https://www.instagram.com/organfanclub 2) TWT : https://twitter.com/Organ_Fanclub 3)  FB : https://www.facebook.com/OrganFanclubOfficial 4) Youtube ORGAN FANCLUB CHANNEL : https://www.youtube.com/channel/UCNq3_ahc6HRUXb8bHc5uvpwรางวัลเกียรติยศรางวัลเกียรติยศ. - สาวเปรียว รางวัลรองชนะเลิศอันดับ 1 เปรียว ซุปเปอร์โมเดล 1997 จัดโดยนิตยสารเปรียว - รางวัลลูกตัวอย่างดีเด่น โครงการเฉลิมพระเกียรติองค์ราชัน เทิดทูนเกียรติ "แม่ของแผ่นดิน" ครั้งที่ 4 ประจำปีพุทธศักราช 2559 สาขาลูกดีเด่น (จัดมอบใน วันที่ 8 สิงหาคม 2559 ณ ศูนย์ประชุมสถาบันวิจัยจุฬาภรณ์)</doc>
