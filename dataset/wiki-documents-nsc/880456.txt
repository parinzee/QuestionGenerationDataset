<doc id="880456" url="https://th.wikipedia.org/wiki?curid=880456" title="เบ็นเท็น (ซีรีส์โทรทัศน์ พ.ศ. 2548)">เบ็นเท็น (ซีรีส์โทรทัศน์ พ.ศ. 2548) เบ็นเท็น (Ben 10 Classic) เป็นการ์ตูนทีวีแอนิเมชันของประเทศสหรัฐอเมริกา ผลิตโดย Man of Action (เป็นทีมประกอบด้วย Duncan Rouleau, Joe Casey, Joe Kelly และ Steven T. Seagle) สังกัด Cartoon Network Studios เบ็นเท็น ออกอากาศทุกเช้าวันเสาร์ 10 นาฬิกาในประเทศสหรัฐอเมริกา และในประเทศไทยฉายวันจันทร์ถึงวันศุกร์ในช่วงทูนามิ เวลา 18:00 น. ในช่วงเดือนธันวาคม พ.ศ. 2549 และเปลี่ยนเป็นวันจันทร์ถึงพฤหัสเวลาเดิม (เหตุเพราะวันศุกร์มีการฉายศุกร์หรรษา) ในช่วงเดือนมกราคม พ.ศ. 2550 ทางช่องการ์ตูนเน็ทเวิร์ค ทรูวิชั่นส์ช่อง 29 สำหรับระบบอนาล็อก และช่อง 52 สำหรับระบบดิจิตอล ปัจจุบันได้ฉายจนจบเรื่องไปแล้ว แต่ก็มีการฉายซ้ำอยู่ในช่วงเวลาต่างๆ เรื่องราวของเบ็นเท็น เริ่มจากตัวเอกของเรื่อง เบ็นจามิน "เบ็น" เทนนีย์สัน ขณะกำลังหยุดฤดูร้อนกลางป่า เขาได้บังเอิญไปเจอกับดาวตก ซึ่งเมื่อเขาเข้าไปดูก็พบว่ามันเป็นกระสวยจากอวกาศที่ตกลงมาบนโลก ข้างในนั้นบรรจุออมนิทริกซ์ ซึ่งเป็นกำไลข้อมือที่จู่ๆก็กระโดดเข้ามาติดแขนของเขาแบบไม่ยอมปล่อย ซึ่งออมนิทริกซ์นั้นมีพลังให้เบ็นสามารถเปลี่ยนร่างเป็นสิ่งมีชีวิตต่างดาวได้ถึง 10 แบบ (และเพิ่มขึ้นเรื่อยๆในอนาคต จนถึง 10,000 แบบ) ซึ่งแต่ละร่างจะมีลักษณะและพลังที่ต่างกันออกไป เบ็นได้ตัดสินใจใช้พลังที่เขาได้รับนี้ในการปกป้องผู้คนจากเหล่าร้ายมากหน้าหลายตา ตั้งแต่สัตวแพทย์สติเฟื่อง, จอมเวทย์ จนไปถึงผู้ควบคุมแมลง หรือเหล่ามนุษย์ต่างดาวในอวกาศที่มาวุ่นวายบนโลก ในขณะเดียวกันก็มีมนุษย์ต่างดาวนามวิวแก็กซ์วางแผนจะชิงออมนิทริกซ์เช่นกัน เบ็นจึงต้องปกป้องโลกทั้งจากวายร้ายบนโลกและวายร้ายจากนอกโลก จากนั้นเบ็นเท็นมีแฟนใหม่ชื้อว่า อุฟุฟวย จากนั้นทั้ง2คนได้ทำอะไรกันจนมีลูกชื้อว่า เบ็นอีลาเว่นร่างเอเลี่ยนของเบ็นและออมนิทริกซ์ ร่างเอเลี่ยนของเบ็นและออมนิทริกซ์. ออมนิทริกซ์เป็นอุปกรณ์ที่มีรูปร่างเหมือนนาฬิกาข้อมือ เมื่อปุ่มด้านข้างถูกกด ส่วนหน้าจะยื่นออกมาและเป็นหน้าปัดให้หมุนดูเงาของเอเลี่ยนที่ต้องการเลือกได้ จากนั้นก็กดลงไปเพื่อเปลี่ยนร่างเป็นเอเลี่ยนตัวนั้นๆได้ ออมนิทริกซ์เป็นอุปกรณ์ที่เสียหายค่อนข้างบ่อยและมีความลึกลับมาก ในบางตอนเบ็นจะกลายเป็นเอเลี่ยนที่เขาไม่ได้เลือกหรือบางครั้งก็เกิดผสมกันเป็นเอเลี่ยนสายพันธุ์ใหม่(ในตอนที่เบ็นงัดแงะออมนิทริกซ์ทำให้มันเสียจึงเกิดการผสมกันมั่ว) เมื่อถูกเอเลี่ยนแตะออมนิทริกซ์ ออมนิทริกซ์จะซึมซับ DNA ของเอเลี่ยนที่แตะมันและจะกลายเป็นสีเหลืองชั่วขณะ และทำให้เบ็นกลายร่างเป็นเอเลี่ยนตัวนั้นได้ ตอนแรกออมนิทริกซ์ มีเอเลี่ยนอยู่เพียง 10 ตัวแต่มันได้เพิ่มขึ้นเรื่อยๆจนถึง 10,000 ตัว ออมนิทริกซ์มีสีการทำงาน 5 สีคือ สีเขียวหมายถึงพร้อมใช้งาน สีแดงหมายถึงอยู่ระหว่างชาร์จพลังงาน สีเหลืองหมายถึงกำลังเพิ่มเอเลี่ยนพันธุ์ใหม่เข้าไปในออมนิทริกซ์ สีส้มหมายถึงออมนิทริกซ์เปิดระบบทำลายตนเอง สีน้ำเงินหมายถึงออมนิทริกซ์กำลังอัพเกรดตัวเองตัวละครตัวละครหลักตัวละคร. ตัวละครหลัก. - เบ็น เบ็นจามิน คาลบี้ เท็นนีย์สัน - เกวน เกวนโดลิน เท็นนีย์สัน - แม็กซ์ แม็กซ์เวลล์ เท็นนีย์สันเหล่าร้ายเหล่าร้าย. - วิวแก็กซ์ - เควิน อีธาน เลวิน - ดร.อานิโม - ซัส'สเคย์ยะ / โกสต์ฟรีค - ชามแคสเตอร์ - ดริสโคล / ฟอร์เอฟเวอร์คิงรายชื่อตอนภาพยนตร์เบ็นเท็น ภาพยนตร์. เบ็นเท็น. ภาพยนตร์เรื่องแรกของเบ็นเท็นเป็นภาพยนตร์แอนิเมชัน โดยมีเนื้อเรื่องในช่วงฤดูกาลที่ 3 ว่าเบ็นบังเอิญเปิดระบบทำลายตัวเองของออมนิทริกซ์ขึ้น เขาจึงต้องออกค้นหาผู้สร้างและหาทางหยุดการทำลายตัวเอง โดยได้รับความช่วยเหลือจากเทแทร็กซ์ (โฮเวอร์บอร์ด) ภาพยนตร์ได้ออกฉายในสหรัฐอเมริกาวันที่ 10 สิงหาคม ค.ศ. 2007 โดยและออกฉายร่วมกับภาพยนตร์เรื่องการผจญภัยของบิลลี่กับแมนดี้ ตอน ความแค้นของราชินีแมงมุม ส่วนในประเทศไทยภาพยนตร์เรื่องนี้ได้ฉายครั้งแรกวันที่ 23 พฤษภาคม พ.ศ. 2551 ทางศุกร์หรรษา เวลา 19:00 น.เบ็นเท็น ตอน แข่งขันกับเวลามีจำกัด 06.00-07.00 เบ็นเท็น ตอน แข่งขันกับเวลามีจำกัด 06.00-07.00. ภาพยนตร์เรื่องที่สองของเบ็นเท็นจะเป็นภาพยนตร์คนแสดงในชื่อ เบ็นเท็น ตอน แข่งขันกับเวลา โดยออกอากาศทางช่องการ์ตูนเน็ตเวิร์กในสหรัฐอเมริกาส่วนในประเทศไทยภาพยนตร์ได้ออกฉายทางการ์ตูนเน็ทเวิร์คป็อปคอร์น เนื้อเรื่องในภาพยนตร์จะกล่าวถึงหลังจบหน้าร้อน เบ็นและเกวนได้กลับมาเรียนหนังสือตามปกติ แต่ทว่ามนุษย์ต่างดาวที่ชื่อ อีออน เดินทางมายังโลกและมีเป้าหมายจะสร้างประตูเดินทางระหว่างจักรวาลของเขามายังโลกเพื่อยึดครองโลก ผู้ผลิตกล่าวว่าในเรื่องจะขยายเนื้อเรื่องในส่วนของเมืองที่เบ็นอยู่ ส่วนร่างเอเลี่ยนที่ปรากฏในเรื่องได้แก่ฮีทบลาสท์, ไดมอนด์เฮด, ไวลด์มัทท์และเกรย์แมตเตอร์ (มีเพียงไวลด์มัทท์ตัวเดียวที่ใช้ผู้พากย์เสียงเดียวกับการ์ตูนต้นฉบับ) นอกจากนั้นยังมีตัวละครจากการ์ตูนคนอื่นๆปรากฏตัวมาในเรื่องด้วยรายชื่อนักแสดงดีวีดี ดีวีดี. สำหรับในประเทศไทยนั้นลิขสิทธิ์ของเบ็นเท็นเป็นของบริษัท MVD จำกัด (เดิมชื่อ บริษัท แปซิฟิค มาร์เก็ตติ้ง แอนด์ เอนเตอร์เทนเมนท์ กรุป จำกัด)ภาคต่อ ภาคต่อ. ภาคต่ออย่างเป็นทางการของเบ็นเท็นมีชื่อว่าเบ็นเท็น: พลังเอเลี่ยน (Ben 10: Alien Force) ได้ออกอากาศในช่วงฤดูใบไม้ผลิปี ค.ศ. 2008 ที่สหรัฐอเมริกา ส่วนที่ประเทศไทยเริ่มฉายอย่างเป็นทางการตั้งแต่เดือนมกราคม พ.ศ. 2552 โดยภาคต่อนี้จะเป็นเรื่องราวหลังจากถอดออมนิทริกซ์ไปแล้ว5ปี ปู่แม็กหายตัวไปทำให้เบ็นต้องออกตามหา โดยที่มีเกวนกับเควินเป็นคนคอยช่วยเหลือ พวกเขาต้องตามหาปู่แม็กพร้อมกับต่อสู้กับเอเลี่ยนใหม่ที่เข้ามา ภาคล่าสุด ก็คือ ภาค Ultimate Alien โดยในภาคต่อนี้ ออกฉายในประเทศไทยจำนวน 52 ตอน โดย Omnitrix จะมีการปรับเปลี่ยน มีการปรับคุณสมบัติของ Alien ให้มีคุณสมบัติที่เพิ่มขึ้นจากตัว Alien ปกติ โดยจะเรียกคำกว่า Ultimate นำหน้าชื่อของ Alien ตัวนั้นๆ บางตัวจะมีการเปลี่ยนลักษณะต่างจากเดิมออกไปเลยเช่น Spider Monkey --- เมื่อกลายเป็น Ultimate Spider Monkey รูปลักษณ์ภายนอกจะเปลี่ยนไปมากวิดีโอเกม วิดีโอเกม. วิดีโอเกมของเบ็นเท็นภายใต้ชื่อ Ben 10: Protector of Earth พัฒนาโดย High Voltage Software วางจำหน่ายโดย D3 Publisher ในฤดูใบไม้ร่วงปี 2007 ลงให้กับเครื่องเพลย์สเตชัน 2, วี, เพลย์สเตชันพอร์เทเบิลและนินเทนโด ดีเอส โดยตัวเกมจะเป็นเกมแอ็กชั่น ผู้เล่นจะได้ควบคุมเบ็นกับเอเลี่ยนอีก 5 ร่าง ได้แก่โฟร์อาร์มส, ฮีทบลาสท์, แคนนอนโบลท์, ไวลด์ไวน์ และแอคเซลเลอเรท ส่วนวายร้ายที่ปรากฏมาในเกมได้แก่วิวแก็กซ์, เควิน, เฮ็กซ์,โกสท์ฟรีก,ดร.วิคเตอร์,แวร์วูล์ฟ,มัมมี่,ซิกซ์ซิกซ์,วัลเคนัส,แคลนซี่,ดร.แอนิโมและอัศวินอมตะผู้ให้เสียงพากย์</doc>
