<doc id="434186" url="https://th.wikipedia.org/wiki?curid=434186" title="การเลือกตั้งประธานาธิบดีรัสเซีย พ.ศ. 2555">การเลือกตั้งประธานาธิบดีรัสเซีย พ.ศ. 2555 การเลือกตั้งประธานาธิบดีรัสเซีย พ.ศ. 2555 มีขึ้นเมื่อวันที่ 4 มีนาคม พ.ศ. 2555 มีผู้สมัครลงทะเบียนอย่างเป็นทางการห้าคน สี่คนเป็นตัวแทนพรรคการเมืองจดทะเบียน ส่วนอีกหนึ่งคนไม่สังกัดพรรคการเมือง การเลือกตั้งนี้เลือกประธานาธิบดีซึ่งมีการยืดวาระเป็นหกปี ที่การประชุมพรรคยูไนเต็ดรัสเซียในกรุงมอสโกเมื่อวันที่ 24 กันยายน พ.ศ. 2554 ประธานาธิบดีรัสเซีย ดมิทรี เมดเวเดฟ ได้เสนอว่าผู้ดำรงตำแหน่งก่อนเขา วลาดีมีร์ ปูติน จะลงสมัครชิงตำแหน่งประธานาธิบดีใน พ.ศ. 2555 ข้อเสนอซึ่งปูตินยอมรับ ปูตินเองก็ได้เสนอเมดเวเดฟให้ถือตั๋วพรรคยูไนเต็ดรัสเซียในการเลือกตั้งสมาชิกสภาผู้แทนราษฎรในเดือนธันวาคม และเป็นนายกรัฐมนตรีรัสเซียหลังสิ้นสุดวาระดำรงตำแหน่งประธานาธิบดีของเขา ผู้สมัครไม่สังกัดพรรคทุกคนต้องลงทะเบียนภายในวันที่ 15 ธันวาคม และผู้สมัครที่ได้รับการเสนอชื่อจากพรรคการเมืองต้องลงทะเบียนภายในวันที่ 18 มกราคม รายชื่อสุดท้ายมีการประกาศเมื่อวันที่ 29 มกราคม วันที่ 2 มีนาคม ประธานาธิบดีดมิทรี เมดเวเดฟที่หมดวาระแถลงต่อประชาชนผ่านช่องโทรทัศน์แห่งชาติเกี่ยวกับการเลือกตั้งประธานาธิบดีที่ตามมา เขาเชิญชวนพลเมืองรัสเซียให้ออกเสียงในการเลือกตั้งที่จะจัดขึ้นในวันที่ 4 มีนาคม พ.ศ. 2555 นายกรัฐมนตรีวลาดีมีร์ ปูตินของรัสเซียได้รับคะแนนเสียง 63.64% โดยที่นับคะแนนเสียงแล้วเกือบ 100% ด้วยชัยชนะนี้ ทำให้เขาดำรงตำแหน่งประธานาธิบดีเป็นสมัยที่สาม</doc>
