<doc id="541651" url="https://th.wikipedia.org/wiki?curid=541651" title="ก้องนภา วัชรวิทย์">ก้องนภา วัชรวิทย์ ก้องนภา วัชรวิทย์ หรือ ก้องนภา ลูกทัพฟ้า เจ้าของฉายา ดิ เอ็กโซเซ่ เป็นอดีตแชมป์มวยไทยชาวไทย 4 รุ่น แห่งเวทีมวยราชดำเนิน และมีผลงานทำหน้าที่เป็นผู้ฝึกสอนวิชามวยไทยให้แก่ริดดิค โบว์ ทั้งนี้ ก้องนภา ยังได้รับการกล่าวว่าเป็นนักมวยไทยที่มีชื่อเสียง และได้รับการยอมรับในฐานะครูมวยอันดับต้น ๆ ในสหรัฐ อนึ่ง เขายังเคยทำหน้าที่เป็นนักกีฬามวยสากลสมัครเล่นทีมชาติไทย โดยได้รับรางวัลเหรียญเงิน จากการแข่งขันกีฬามวยสากลสมัครเล่นในซีเกมส์ ที่ประเทศฟิลิปปินส์ประวัติ ประวัติ. ก้องนภา มีชื่อจริงคือ นภดล ลำภา เกิดวันที่ 2 มีนาคม พ.ศ. 2511 เขาเริ่มหัดมวยครั้งแรกเมื่ออายุได้ 15 ปีจากอดีตนักมวยที่มีชื่อว่าสามพลัง เกียรตินักรบ และได้ชกเวทีมวยระดับภูธรประมาณสิบกว่าครั้ง ก่อนที่จะเดินทางสู่กรุงเทพมหานคร โดยในเวลาต่อมา เขาได้เป็นลูกศิษย์ของเพชรน้อย มหานาค ซึ่งเป็นทั้งหัวหน้าคณะและโปรโมเตอร์ ก้องนภาเคยปะทะกับนักมวยไทยที่มีชื่อเสียงแห่งยุคมาแล้วทั้งสิ้น ทั้งแดงน้อย ลูกพระบาท, พนมทวนเล็ก ห้าพลัง, ประสงค์เพชร ส.ธรรมรังสี, แสนเก่ง ปิ่นสินชัย, สมบัติ ส.ธนิกุล, แจ๊ค เกียรตินิวัฒน์, วันพิชิต แก่นนรสิงห์, ทวีชัย ว.ปรีชา, นำพล หนองกี่พาหุยุทธ, นำขบวน หนองกี่พาหุยุทธ, ไพโรจน์ ว.วราพล, เด่น เมืองสุรินทร์, ลั่นกรุง เกียรติเกรียงไกร, เป๊ปซี่ ปิยะพันธ์, สุวิทย์เล็ก ส.สกาวรัตน์, จอมโว เชิญยิ้ม, แสงเทียนน้อย ส.รุ่งโรจน์, โชคดี เพชรพญาไท, ราชศักดิ์ ส.วรพิน, ผาดโผน เดชฤทธา และนักมวยไทยอื่นอีกหลายราย ที่ซึ่งเขาได้รับค่าตัวกว่าแสนบาท ภายหลังจากชกครั้งสุดท้ายกับเด่น เมืองสุรินทร์ ก้องนภาได้รับการทาบทามจากขุนพล ช.โรจนชัย ซึ่งป็นน้องร่วมค่ายให้ไปเป็นผู้ฝึกสอนมวยไทยที่รัฐมินนิโซตา สหรัฐอเมริกา ก่อนมาฝึกสอนอยู่ที่รัฐเทนเนสซี และได้รับกรีนการ์ดเป็นชาวอเมริกันในเวลาต่อมา วันที่ 19 กรกฎาคม พ.ศ. 2551 ก้องนภาได้เข้าแข่งขันมวยไทยกับคู่ชกที่มีชื่อว่าเฮ็กเตอร์ เพนา ที่เพเชงการีสอร์ทแอนด์คาสิโน นอกจากนี้ ก้องนภามีลูกศิษย์เข้ารับการฝึกมวยไทยเป็นจำนวนมาก รวมถึงริดดิค โบว์ ที่เข้ารับการฝึกเป็นระยะเวลากว่า 1 เดือน ณ ค่ายมวยแก้วสัมฤทธิ์ฉายา ฉายา. ก้องนภาเป็นนักมวยไทยเจ้าของฉายา "ดิ เอ็กโซเซ่" ซึ่งมาจากชื่อเอ็กโซเซต์ เนื่องด้วยมีพลังแข้งซ้ายที่หนักหน่วงรุนแรง และรูปแบบการชกที่รวดเร็ว โดยได้รับการตั้งฉายาจากพิศณุ นิลกลัดชีวิตส่วนตัว ชีวิตส่วนตัว. ก้องนภามีบิดาชื่อลุย ลำภา มารดาชื่อลำไย ลำภา ซึ่งเขาเป็นบุตรคนที่ 3 จากจำนวนพี่น้อง 4 คนที่เป็นชายทั้งหมด และมีน้องชายเป็นนักมวยชื่อสามพลัง เกียรตินักรบเกียรติประวัติ เกียรติประวัติ. ก้องนภา เป็นผู้ครองแชมป์เวทีมวยราชดำเนิน 4 รุ่น ซึ่งได้แก่:- รุ่น 122 ปอนด์ จากการชนะแดงน้อย ลูกพระบาท - รุ่น 126 ปอนด์ จากการชนะน็อคพนมทวนเล็ก ห้าพลัง - รุ่น 130 ปอนด์ จากการชนะคะแนนประสงค์เพชร ส.ธรรมรังสี - รุ่น 140 ปอนด์ จากการชิงแชมป์ว่าง โดยชนะคะแนนแสนเก่ง ปิ่นสินชัยรางวัลที่ได้รับรางวัลที่ได้รับ. - มกราคม พ.ศ. 2561 : รางวัลผู้เผยแพร่มวยไทยในต่างแดน จากการกีฬาแห่งประเทศไทย หัวหมาก</doc>
