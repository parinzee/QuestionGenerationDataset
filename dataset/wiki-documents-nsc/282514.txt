<doc id="282514" url="https://th.wikipedia.org/wiki?curid=282514" title="วิทยาลัยชุมชนหนองบัวลำภู">วิทยาลัยชุมชนหนองบัวลำภู วิทยาลัยชุมชนหนองบัวลำภู เป็นสถาบันอุดมศึกษาของรัฐในกลุ่มสถาบันวิทยาลัยชุมชน ในสังกัดสำนักงานคณะกรรมการการอุดมศึกษา กระทรวงศึกษาธิการ จัดการศึกษาในระดับอนุปริญญา และหลักสูตรระยะสั้น จัดตั้งขึ้นตามมติคณะรัฐมนตรีวันที่ 19 กุมภาพันธ์ พ.ศ. 2545 พร้อมกับวิทยาลัยชุมชนอีก 9 แห่งทั่วประเทศ เมื่อวันที่ 17 เมษายน พ.ศ. 2545 โดยการคัดเลือกวิทยาลัยเทคนิคหนองบัวลำภู ให้ทำหน้าที่วิทยาลัยชุมชนควบคู่ไปกับภารกิจเดิม ปัจจุบันใช้สถานที่ของศูนย์ราชการจังหวัดหนองบัวลำภู อำเภอเมืองหนองบัวลำภู จังหวัดหนองบัวลำภู เป็นสถานที่ทำการของวิทยาลัยฯประวัติ ประวัติ. วิทยาลัยชุมชนหนองบัวลำภู แรกเริ่มจัดตั้งขึ้นตามนโยบายของรัฐบาล โดยยึดหลักการ "การศึกษาสร้างชาติ สร้างคน สร้างงาน" โดยเฉพาะในจังหวัดที่ขาดแคลนสถาบันอุดมศึกษา ในปี พ.ศ. 2545 ได้มีการจัดตั้งวิทยาลัยชุมชนขึ้นใน 10 จังหวัด จังหวัดหนองบัวลำภูเป็นจังหวัดหนึ่งที่ได้รับการจัดตั้ง ตามมติคณะรัฐมนตรีเมื่อวันที่ 19 กุมภาพันธ์ 2545 ในระยะเริ่มต้นจังหวัดหนองบัวลำภู ได้ขอความร่วมมือ สำนักงานศึกษาธิการจังหวัดหนองบัวลำภูเป็นผู้ดำเนินการโครงการจัดตั้งวิทยาลัยชุมชนจังหวัดหนองบัวลำภู ซึ่งมีการประชุมระดมความคิดเห็นจากทุกภาคส่วนโดยเฉพาะอย่างยิ่งจากหน่วยงานของกระทรวงศึกษาธิการ ประกอบด้วย วิทยาลัยเทคนิคหนองบัวลำภู โรงเรียนในสังกัดกรมสามัญศึกษาในจังหวัดทุกอำเภอ สำนักงานการศึกษานอกโรงเรียน และส่วนราชการที่เกี่ยวข้องที่ประชุมมีความเห็นร่วมกันมอบให้วิทยาลัยเทคนิคหนองบัวลำภูเป็นแม่ข่ายในการบริหารจัดการ และโรงเรียนในสังกัดกรมกรมสามัญศึกษา วิทยาลัยการอาชีพศรีบุญเรือง และ สำนักงานการศึกษานอกโรงเรียนเป็นเครือข่าย โดยมีคำสั่งแต่งตั้งให้ นายอำพล ดีรัศมี ผู้อำนวยการวิทยาลัยเทคนิคหนองบัวลำภู เป็นผู้อำนวยการสำนักงานวิทยาลัยชุมชนจังหวัดหนองบัวลำภู อีกตำแหน่งหนึ่ง ต่อมาเกษียณอายุราชการ มีนายไพบูลย์ พันธนิติ ผู้อำนวยการเทคนิคหนองบัวลำภู ปฏิบัติหน้าที่ผู้อำนวยการสำนักงานวิทยาลัยชุมชนจังหวัดหนองบัวลำภู อีกตำแหน่งแทน มีนายปรีชา รัตนสังข์ เป็นประธานคณะกรรมการสภา ต่อมาปี พ.ศ. 2546 กระทรวงศึกษาธิการได้ประกาศกฎกระทรวง ว่าด้วยการจัดการศึกษาระดับอุดมศึกษาต่ำกว่าปริญญารูปแบบวิทยาลัยชุมชน พ.ศ. 2546 จึงมีการดำเนินการให้ได้มาซึ่งคณะกรรมการสภาวิทยาลัยและผู้อำนวยการวิทยาลัยชุมชนหนองบัวลำภู (ตามกฎกระทรวงได้ตัดคำว่า “จังหวัด”ชื่อวิทยาลัยจึงเป็น“วิทยาลัยชุมชนหนองบัวลำภู”) จากการสรรหาที่ประชุมมีมติให้นายกิตติ ยศภา เป็นประธานคณะกรรมการสภาวิทยาลัย โดยมี ว่าที่ร้อยตรีวีระ บุราณรักษ์ เป็นผู้อำนวยการวิทยาลัยชุมชนหนองบัวลำภู และวิทยาลัยชุมชนเป็นสถานศึกษาอยู่ภายใต้สังกัดสำนักงานคณะกรรมการการอุดมศึกษา โดยมีการกำหนดกรอบอัตรากำลังซึ่งเป็นข้าราชการครู 16 อัตรา พนักงานราชการ 14 อัตรา เพื่อการบริหารงาน อีกทั้งยังมีการปรับเปลี่ยนรูปแบบการจัดการศึกษาจากแม่ข่ายเครือข่ายเป็นวิทยาลัยและหน่วยจัดการศึกษา และในวันที่ 14 กรกฎาคม 2547 วิทยาลัยได้ย้ายสำนักงานจากวิทยาลัยเทคนิคหนองบัวลำภูมาใช้สถานที่ตั้งสำนักงานแห่งใหม่เป็นศูนย์ราชการจังหวัดหนองบัวลำภู(อาคารอนาลโย ชั้น๒) มีหน่วยจัดการศึกษาประกอบด้วย วิทยาลัยเทคนิคหนองบัวลำภู วิทยาลัยการอาชีพศรีบุญเรือง  โรงเรียนสุวรรณคูหาพิทยาสรรพ์  โรงเรียนคำแสนพิทยาสรรค์  โรงเรียนนาวังศึกษาวิช  โรงเรียนโนนสังวิทยาคาร  โรงเรียนเทศบาลเมืองหนองบัวลำภู  สถานีตำรวจภูธรอำเภอศรีบุญเรือง องค์การบริหารส่วนตำบลโนนทัน เทศบาลตำบลกุดดินจี่ และสำนักงานการศึกษานอกโรงเรียนจังหวัดหนองบัวลำภู จากความต้องการของผู้เรียนในระดับอนุปริญญามีจำนวนมากทำให้วิทยาลัยจำเป็นต้องมีสถานที่รองรับผู้เรียน นายแพทย์ศราวุธ  สันตินันตรักษ์ ซี่งเป็นประธานคณะกรรมการสภาวิทยาลัยชุมชนหนองบัวลำภูขณะนั้น จึงมีนโยบายให้วิทยาลัยจัดหาสถานที่แห่งใหม่สำหรับการก่อสร้างอาคารวิทยาบริการ จึงได้มอบให้ผู้อำนวยการวิทยาลัยว่าที่ร้อยตรีวีระ บุราณรักษ์ ประสานหน่วยงานที่เกี่ยวข้อง เช่น สำนักงานที่ดินจังหวัด ธนารักษ์พื้นที่จังหวัด และผู้มีส่วนได้ส่วนเสียเพื่อให้ได้มาซึ่งสถานที่แห่งใหม่ จากการประสานและนำเสนอที่ประชุมคณะกรรมการสภาวิทยาลัยชุมชน ได้เห็นชอบและ    มีมติ ให้ใช้สถานที่บริเวณที่สาธารณะที่เรียกว่า “โคกหนองหมาจอก” ซึ่งอยู่ในความรับผิดชอบขององค์การบริหารส่วนตำบลบ้านพร้าว จำนวน 200 ไร่  และองค์การบริหารส่วนตำบลบ้านพร้าว พร้อมทั้งประชาชนในพื้นที่ เห็นชอบร่วมกันให้วิทยาลัยชุมชนหนองบัวลำภูใช้ประโยชน์ที่ดินดังกล่าวเป็นที่ตั้งวิทยาลัย ต่อมา พ.ศ. 2549 นายอดิศักดิ์ ศรีภูมั่น อาจารย์มหาวิทยาลัยราชภัฎอุดรธานี ได้เข้ามาปฏิบัติหน้าที่ผู้อำนวยการวิทยาลัยชุมชนหนองบัวลำภู และนายวีระชัย   กวีธีระวัฒน์ รองผู้อำนวยการวิทยาลัยชุมชนพิจิตร  ได้มาปฏิบัติหน้าที่รักษาราชการแทนผู้อำนวยการวิทยาลัยชุมชนหองบัวลำภู โดยมีนายพิศาล เชยคำแหง เป็นประธานสภาวิทยาลัยชุมชน ได้ประสานงาน และดำเนินการต่อในส่วนที่เกี่ยวข้องและใช้พื้นที่เป็นที่ตั้งวิทยาลัยชุมชนดังกล่าว และปี พ.ศ. 2553 นายไพบูลย์ พันธนิติ ได้รับการสรรหาเข้ามาดำรงตำแหน่งผู้อำนวยการวิทยาลัยหนองบัวลำภู ปัจจุบันวิทยาลัยชุมชนได้มีการบริหารงานภายใต้พระราชบัญญัติวิทยาลัยชุมชน พ.ศ. 2558 โดยมี  นายวิทวัส วทานิโยบล เป็นประธานสภาวิทยาลัย  ปัจจุบัน ผศ.นพพร โฆสิระโยธิน เป็นประธานสภาวิทยาลัยหนองบัวลำภู และมีนายพงษ์ศักดิ์ ศรีวรกุล มาดำรงตำแหน่งผู้อำนวยการวิทยาลัยชุมชนหนองบัวลำภู จนถึงปัจจุบัน  หลักสูตร หลักสูตร. วิทยาลัยชุมชนหนองบัวลำภู เปิดสอนหลักสูตรอนุปริญญา ดังนี้1. สาขาวิชาการศึกษาปฐมวัย (อ.ศษ.) 2. สาขาวิชาการปกครองท้องถิ่น (อ.ศศ.) 3. สาขาวิชาคอมพิวเตอร์ธุรกิจ (อ.บธ.)หน่วยจัดการศึกษา หน่วยจัดการศึกษา. วิทยาลัยชุมชนหนองบัวลำภู มีการจัดการเรียนการสอนในหน่วยจัดการศึกษาของวิทยาลัย จำนวน 12 แห่ง ได้แก่- หน่วยจัดการศึกษาวิทยาลัยเทคนิคหนองบัวลำภู - หน่วยจัดการศึกษาวิทยาลัยการอาชีพศรีบุญเรือง - หน่วยจัดการศึกษาเทศบาลเมืองหนองบัวลำภู - หน่วยจัดการศึกษาโรงเรียนคำแสนวิทยาสรรค์ - หน่วยจัดการศึกษาโรงเรียนนาวังศึกษาวิช - หน่วยจัดการศึกษาโรงเรียนสุวรรณคูหาพิยาสรรค์ - หน่วยจัดการศึกษาโรงเรียนโนนสัง - หน่วยจัดการศึกษาเทศบาลตำบลโนนสัง - หน่วยจัดการศึกษาบ้านพร้าว - หน่วยจัดการศึกษาบ้านโนนสมบูรณ์ - หน่วยจัดการศึกษาองค์การบริหารส่วนตำบลบ้านหนองห้า - หน่วยจัดการศึกษาเทศบาลตำบลนากลาง - หน่วยจัดการศึกษาสถานีตำรวจภูธรศรีบุญเรือง - หน่วยจัดการศึกษาเทศบาลตำบลกุดดินจี่ - หน่วยจัดการศึกษาองค์การบริหารส่วนตำบลโนนทัน - หน่วยจัดการศึกษาศูนย์พัฒนาเครือข่ายไหมฝ้าย</doc>
