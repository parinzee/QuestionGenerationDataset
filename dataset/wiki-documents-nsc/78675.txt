<doc id="78675" url="https://th.wikipedia.org/wiki?curid=78675" title="อัมพร แหวนเพชร">อัมพร แหวนเพชร อัมพร แหวนเพชร เป็นนักร้องลูกทุ่งหญิงเสียงดี ที่ร้องเพลงช้าได้ดีเป็นพิเศษ เธอมีผลงานออกมาหลายชุดแล้วทั้งในแบบผลงานเดี่ยว และผลงานกลุ่ม โดยมีผลงานเป็นที่รู้จักของแฟนเพลงหลายเพลงประวัติ ประวัติ. อัมพร แหวนเพชร มีชื่อจริงว่า สุภาภรณ์ เหรียญเพชร มีชื่อเล่นว่า เกด เกิดเมื่อวันพฤหัสบดีที่ 29 กรกฎาคม พ.ศ. 2514 ที่ อ. อู่ทอง จ.สุพรรณบุรี เป็นบุตรนายหก และนางหอม เหรียญเพชร มีพี่น้อง 4 คน โดยอัมพรเป็นน้องคนสุดท้อง ชีวิตในวัยเด็กพบกับความลำบากมาโดยตลอด เนื่องจากครอบครัวเป็นเกษตรกรยากจน ที่ไม่มีที่ทำกิน เธอต้องตื่นตั้งแต่เช้ามืด เพื่อช่วยทางบ้านเก็บพริกในไร่มาตั้งแต่จำความได้ อาหารการกินนานๆครั้งจึงจะได้กินดีๆกับเขา บ้านที่ใช้อยู่อาศัย ก็เรียกว่ากระต๊อบก็น่าจะได้ แต่อัมพร เป็นเด็กที่ชื่นชอบการร้องเพลงลูกทุ่งมาก โดยเธอบอกว่าเธอได้เชื้อมาจากแม่ที่ร้องเพลงได้เพราะมาก และมีเสียงเหมือนผ่องศรี วรนุชมาก แต่ไม่มีโอกาสเป็นนักร้องเพราะหนีตามพ่อของเธอมา จนกระทั่งเมื่อเรียนถึงชั้นประถมศึกษาปีที่ 4 ครูชนะ พุทธิมัย ครูประจำชั้นคนใหม่ของเธอได้เห็นแววในการเป็นนักเรียนของลูกศิษย์ จึงฝึกสอนให้ร้องเพลง และพาไปประกวดตามเวทีต่างๆ ทั้งระดับอำเภอ และจังหวัด แต่ด้วยความที่เป็นคนขี้อาย และร้องคล่อมจังหวะ เธอจึงตกรอบอยู่ร่ำไป ในที่สุดครูก็เบื่อท่จะผลักดัน พอจบชั้น ป.6อัมพร จึงกลับไปเป็นสาวชาวไร่พริก ไร่อ้อยตามเดิม ในช่วงอายุ 14 - 15 เมื่อมีเวลาว่าง อัมพรก็ไปฝึกร้องเพลงในวงดนตรีของญาติๆ และได้ร้องตามงานบวชงานแต่ง ได้รับค่าจ้างคืนละ 50 บาท แต่นานๆจะมีงานสักที เมื่อความสามารถในการร้องเพลงดีขึ้น เธอก็ไปร้องตามสวนอาหารเล็กๆในอำเภอ ได้ค่าจ้างวันละ 50 บาท ต่อมาขยับไปร้องระดับจังหวัด ได้ค่าจ้างเพิ่มเป็น 100 บาท ต่อมาก็เคยย้ายไปร้องถึงลพบุรี แต่การที่ชีวิตไม่ดีขึ้นเธอจึงตัดสินใจเลิกชีวิตนักร้อง และกลับมาเป็นสาวชาวไร่แตงกวา แต่ทำได้ไม่นาน ความยากเป็นนักร้องของเธอก็กลับมาอีก จึงตัดสินใจเดินทางเข้ากรุงเทพเป็นครั้งแรกในชีวิต และมาพักอยู่กับพี่สาว ซึ่งได้พาเธอมาสมัครเป็นนักร้องตามห้องอาหาร แต่สีสันต์และบรรยากาศของห้องอาหารในเมืองหลวงที่แตกต่างจากต่างจังหวัดอย่งมาก ทำให้เธอไม่กล้าร้อง และตัดสินใจจะเดินทางกลับบ้านที่ต่างจังหวัดเข้าสู่วงการ เข้าสู่วงการ. แต่พอดีพี่สาวของเธออ่านพบข่าวในหนังสือพิมพ์ว่า บริษัท ชัวร์ ออดิโอ จัดการประกวดเงาเสียง สุนารี ราชสีมา อัมพร ซึ่งชอบร้องเพลงของสุนารีอยู่แล้ว จึงตัดสินใจควักกระเป๋าซื้อเทปเปล่ามาอัดเสียงของตัวเอง และเทปของสุนารีเพื่อใช้ในการศึกษาแนวการร้อง ก่อนจะส่งเทปมาให้ทางบริษัทพิจารณา และปรากฏว่าเธอติด 1 ใน 16 คนสุดท้าย ได้เข้ามาร้องชิงชนะเลิศที่เวทีฟาร์มจระเข้สมุทรปราการ เมื่อ 16 มีนาคม 2538 (บางตำราบอกปี 2539) และก็ปรากฏว่าอัมพรคว้าชัยชนะบนเวทีประกวดเป็นครั้งแรกในชีวิต และต่อมาก็เข้าเป็นนักร้องอาชีพในสังกัดของชัวร์ ออดิโอ ก่อนที่จะมีผลชิ้นแรกชื่อ " นางรอ " ที่มีเพลงเอกคือ " นางรอ " ซึ่งร้องแก้เพลง "สั่งนาง" ของ มนต์สิทธิ คำสร้อย "ที่กำลังโด่งดังอย่างสุดๆในช่วงนั้นออกมา และนับตั้งแต่นั้น เธอก็ผลิตผลงานเพลงออกมามากมายหลายชุด จวบจนถึงปัจจุบันรายชื่ออัลบั้ม (ผลงานเดี่ยว) รายชื่ออัลบั้ม (ผลงานเดี่ยว). สังกัด ชัวร์ ออดิโอ ชุดที่ 1 นางรอ (กรกฎาคม 2539)- นางรอ - ผู้หวังดี - เห็นใจคนรักแม่ - ผิดซองเพราะลองใจ - คอยพี่ที่ไร่อ้อย - นี่หรือคำสัญญา - ใจฉันที่ร้องไห้ - น้ำตาหล่นเมื่อฝนมา - ขอผิดสัญญา - คอยพี่ที่คลองจินดา ชุดที่ 2 คิดถึงจริงหรือคะ (กันยายน 2540)- คิดถึงจริงหรือคะ - 13 ปีก็มีหัวใจ - รักแล้วต้องเศร้า - สาวทุ่งสง - รู้อยู่แก่ใจ - อดีตรักดอกคูน - กุหลาบตอบรัก - สาวห้วยกุดแดง - ถามจริงตอบตรง - อดีตรัก ว.ค. ชุดที่ 3 มือที่สาม (กุมภาพันธ์ 2543)- มือที่สาม - เมื่อไหร่จะบอกรัก - คอยพี่กลับสุพรรณ - เธอกับฉัน จันทร์กับฟ้า - คนลืมความเดิม - ขอใจไว้เวียงจันทร์ - สาวดอยคอย ต.ช.ด. - ดอกไม้ในป่าช้า - จากทั้งที่ยังรัก - ไปแล้วเมื่อไหร่ ชุดที่ 4 เขาชื่นเราช้ำ (1 ตุลาคม 2544)- เขาชื่นเราช้ำ - ตอบจดหมายฉบับสุดท้าย - สองหัวใจ - ส.ค.ส. จากคนเศร้า - ใครหนอจะรอคนเศร้า - สงสารคนเลว - พ่อแมวเซื่องซึม - คืนนี้เมื่อปีก่อน - รักฉันจริงหรือเปล่า - ขอพรหลวงพ่อ สังกัด ยูทู เรคคอร์ด อบรมตัวเอง (28 มิถุนายน 2547)- อบรมตัวเอง - นิ้วนางยังรอ - ขอเป็นที่ 2 - ขาดคนควงแขน - ไม่อยากเหมือนคนข้างบ้าน - คนไม่เคยพอ - เข็มทิศหัวใจ - อวยพรก่อนแต่ง - กอดรอยเก่า - แคร์ทำไมผู้ชาย - คำเคยได้ยิน - พันธุ์ดีมีมั้ยผลงานเพลงที่เป็นที่รู้จักผลงานเพลงที่เป็นที่รู้จัก. - ดอกไม้ในป่าช้า - อบรมตัวเอง - หัวใจขี้เหงา - คิดถึงจริงหรือคะ - นางรอ - มือที่สาม - แคร์ทำไมผู้ชาย</doc>
