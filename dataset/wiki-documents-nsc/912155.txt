<doc id="912155" url="https://th.wikipedia.org/wiki?curid=912155" title="เขาทิทลิส">เขาทิทลิส ทิทลิส () เป็นภูเขาในประเทศสวิตเซอร์แลนด์ ตั้งอยู่บริเวณพรมแดนระหว่างรัฐออบวัลเดินกับรัฐแบร์น มีความสูง 3,238 เมตรเหนือระดับน้ำทะเล สามารถขึ้นเขาแห่งนี้ได้โดยกระเช้าลอยฟ้าจากเมืองเอ็งเงิลแบร์กทางเหนือของภูเขา กระเช้าลอยฟ้าขึ้นเขาทิทลิสถือเป็นกระเช้าลอยฟ้าแห่งแรกของโลกที่สามารถหมุนรอบตัวเองได้ 360 องศา ที่ด้านบนมีสะพานแขวนคนเดินข้ามหุบเขาความยาว 98 เมตร ซึ่งเป็นสะพานแขวนที่อยู่สูงที่สุดในทวีปยุโรป สะพานแขวนแห่งนี้อยู่เหนือก้นหุบเขากว่า 500 เมตร</doc>
