<doc id="761964" url="https://th.wikipedia.org/wiki?curid=761964" title="ทะเลสาบโทะวะดะ">ทะเลสาบโทะวะดะ ทะเลสาบโทะวะดะ () เป็นทะเลสาบปล่องภูเขาไฟที่ใหญ่ที่สุดบนเกาะฮนชู ประเทศญี่ปุ่น ตั้งอยู่บริเวณรอยต่อระหว่างจังหวัดอะโอะโมะริกับจังหวัดอะกิตะ มีความสูงจากระดับน้ำทะเลราว 400 เมตร จุดที่ลึกที่สุดมีความลึก 327 เมตร โดยมีแหล่งน้ำออกคือแม่น้ำโอะอิระเซะ ซึ่งไหลออกสู่มหาสมุทรแปซิฟิก ทะเลสาบโทะวะดะถือเป็นทะเลสาบที่ใหญ่เป็นอันดับที่ 12 ของประเทศ และปัจจุบันทะเลสาบแห่งนี้ก็ถือเป็นส่วนหนึ่งในอุทยานแห่งชาติโทะวะดะ-ฮะชิมันไต ทะเลสาบโทะวะดะถือกำเนิดขึ้นจากการปะทุครั้งใหญ่สามครั้ง เมื่อ 55,000, 25,000 และ 13,000 ปีที่แล้ว การปะทุครั้งใหญ่ล่าสุดทำให้เกิดธารตะกอนภูเขาไฟ การปะทุครั้งสุดท้ายเกิดขึ้นเมื่อ พ.ศ. 1458 ซึ่งธารลาวาได้ทำลายล้างอาณาเขตโดยรอบอย่างหนัก และเถ้าภูเขาไฟก็ปกคลุมไปทั่วทั้งภาคโทโฮะกุ</doc>
