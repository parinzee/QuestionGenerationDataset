<doc id="487278" url="https://th.wikipedia.org/wiki?curid=487278" title="วงศ์ย่อยลิงโลกเก่า">วงศ์ย่อยลิงโลกเก่า วงศ์ย่อยลิงโลกเก่า () เป็นวงศ์ย่อยของสัตว์เลี้ยงลูกด้วยนมในอันดับวานร (Primates) ใช้ชื่อวงศ์ว่า Cercopithecinae จัดอยู่ในวงศ์ใหญ่ Cercopithecidae หรือ ลิงโลกเก่า ลิงที่อยู่ในวงศ์ย่อยนี้ั มีประมาณ 71 ชนิด 12 สกุล โดยจะปรับตัวให้อาศัยในแต่ละภูมิประเทศ ภูมิอากาศ บางชนิดมีหางยาวเหมาะกับการอาศัยบนต้นไม้ บางชนิดมีหางสั้นหรือกระทั่งไม่มีหางเลย แต่ทุกชนิดมีหัวแม่มือที่วิวัฒนาการมาเพื่อใช้สำหรับหยิบจับของต่าง ๆ และปีนป่าย รวมถึงบางชนิดสามารถเปลี่ยนสีตัวเองให้เข้มหรือสวยขึ้นได้ด้วยในฤดูผสมพันธุ์ อาศัยอยู่รวมกันเป็นฝูง และมีลำดับชั้นในฝูงตามลำดับอาวุโส อาศัยอยู่ในหลายภูมิประเทศ หลายภูมิอากาศ ทั้งป่าดิบ, ป่าฝน, สะวันนา, ภูเขาสูง หรือกระทั่งพื้นที่เป็นหิมะหรือน้ำแข็งอันหนาวเย็นในประเทศญี่ปุ่น ส่วนใหญ่กินอาหารได้หลากหลายทั้ง ผลไม้, ใบไม้, เมล็ดพืช, เห็ด, แมลง ตลอดจนแมงมุมขนาดเล็กและสัตว์ขนาดเล็ก ทุกชนิดมีถุงที่ข้างแก้มใช้เก็บอาหาร ระยะเวลาตั้งท้องเป็นเวลาประมาณ 6-7 เดือน หย่านมเมื่ออายุได้ 3-12 เดือน และโตเต็มที่ภายใน 3-5 ปี อายุขัยโดยเฉลี่ยบางชนิดอาจสูงได้ถึง 50 ปีการจำแนกการจำแนก. - วงศ์ลิงโลกเก่า Cercopithecidae- วงศ์ย่อย Cercopithecinae- เผ่า Cercopithecini- สกุล Allenopithecus - สกุล Miopithecus - สกุล Erythrocebus - สกุล Chlorocebus - สกุล Cercopithecus - เผ่า Papionini- สกุล Macaca - สกุล Lophocebus - สกุล Rungwecebus - สกุล Papio - สกุล Theropithecus - สกุล Cercocebus - สกุล Mandrillus - วงศ์ย่อย Colobinae- หมายเหตุ: บางข้อมูลจะแบ่งออกเป็น 11 สกุล</doc>
