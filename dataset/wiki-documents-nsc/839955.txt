<doc id="839955" url="https://th.wikipedia.org/wiki?curid=839955" title="ด่วนนรก ซอมบี้คลั่ง">ด่วนนรก ซอมบี้คลั่ง ด่วนนรก ซอมบี้คลั่ง (ภาษาอังกฤษ: Train to Busan) (ภาษาเกาหลี: 부산행, พูซันแฮง) เป็นภาพยนตร์เกาหลีแนวสยองขวัญ เขียนบทโดย พัค จงซอก และยอน ซังโฮ กำกับโดยยอน ซังโฮ ซึ่งเป็นผู้กำกับที่มีชื่อเสียงในด้านผลงานภาพยนตร์อนิเมชั่น และได้รับรางวัลจากเทศกาลหนังเมืองปูซานในผลงาน The King of Pigs และ The fake มีอี ดงฮา และจาง คยองอิก เป็นผู้อำนวยการสร้าง และค่ายผู้ผลิตและจำหน่ายภาพยนตร์เรื่องนี้ได้แก่ Next Entertainment World และ Red Peter filmโดยผู้กํากับ ยอน ซังโฮ ยังเผยว่า จะมีภาคต่อ โดยมีนักแสดงหน้าใหม่อย่าง ซง จุง กิ จาก descedent of the sun มารับบทเป็นหมอที่ต้องดูและซูันและคินค้นยาแก้สูตรใหม่ โดยภาคต่อจะเน้นไปเรื่องของ ซอมบี้ โดยจะมีตัวละครเก่าจากภาคแรก เช่น ซูอัน ซองคยอง ภาพยนตร์เรื่องนี้ได้รับแรงบันดาลใจมาจากเหตุการณ์ไวรัส Mers แพร่ระบาดอย่างหนักในเกาหลีระหว่างเดือนมิถุนายน ปี พ.ศ. 2558 และยังเป็นภาพยนตร์เรื่องแรกที่ใช้คนแสดงจริงของผู้กำกับยอนซังโฮอีกด้วย เนื้อหาของภาพยนตร์ว่าด้วยการแพร่ระบาดของเชื้อโรคประหลาด ที่ทำให้ผู้ติดเชื้อกลายเป็นซอมบี้ โดยสอดแทรกเรื่องราวปัญหาภายในครอบครัวนักธุรกิจที่แยกกันอยู่กับภรรยา และเหตุการณ์แวดล้อมที่สะท้อนสัญชาตญาณดิบของมนุษย์ในภาวะคับขันที่ต้องหนีเอาตัวรอด ภาพยนตร์เรื่องนี้ยังเป็นผลงานเรื่องแรกของกง ยู หลังจากว่างเว้นจากผลงานละครและภาพยนตร์ไปนานกว่า 3 ปี และนักแสดงมีชื่อเสียงอื่นๆ เช่น มา ดงซอก จอง ยูมี และนักแสดงเด็กอย่าง คิม ซูอัน ภาพยนตร์นี้เป็นหนึ่งในเรื่องที่ได้รับเลือกให้เข้าฉายในงานเทศกาลหนังเมืองคานส์ ครั้งที่ 69 ที่ประเทศฝรั่งเศส และเมื่อออกฉายก็ได้กลายเป็นภาพยนตร์ที่ประสบความสำเร็จมากที่สุดเรื่องหนึ่งในปีพ.ศ. 2559 ของผู้กำกับยอนซังโฮและของวงการภาพยนตร์เกาหลีเนื้อเรื่องย่อ เนื้อเรื่องย่อ. ซอซอกวู เป็นผู้จัดการกองทุนที่มุ่งกอบโกยผลประโยชน์ส่วนตนเป็นสำคัญ และไม่มีเวลาให้ครอบครัว เขาอาศัยอยู่ในโซลกับลูกสาวชื่อซอซูอัน และคุณย่า ในวันเกิดของซูอัน เธอขอร้องให้ซอกวูพาไปหาแม่ที่เมืองปูซาน ซึ่งเป็นเวลาเดียวกันกับที่เชื้อโรคประหลาดได้แพร่ไปทั่วเมือง และบนรถไฟขบวนที่สองพ่อลูกนั่งไปก็มีหญิงสาวติดเชื้อลอบขึ้นไปด้วย เพียงไม่นาน ผู้คนบนรถไฟต่างก็รับรู้ข่าวการแพร่ระบาดของเชื้อโรคจนเกิดความวุ่นวายขึ้นทุกหนแห่ง สถานการณ์เลวร้ายลงเมื่อหญิงสาวที่แอบขึ้นมาบนขบวนรถไฟกลายเป็นซอมบี้ไล่ล่าผู้โดยสาร แม้รถไฟจะยุติการเดินทางที่เมืองแทจอน แต่เมื่อลงจากรถไฟทุกคนกลับพบว่าเมืองทั้งเมืองเต็มไปด้วยฝูงซอมบี้ ผู้โดยสารที่เหลือรอดจึงจำใจต้องเดินทางต่อไป ซอกวูที่พยายามช่วยเหลือแต่ตัวเองและลูกสาว กลับต้องมาร่วมมือกับคนอื่นๆ เพื่อเอาชีวิตรอด เขาได้เห็นเบื้องลึกของมนุษย์ที่แสดงออกมาในภาวะคับขัน ได้เห็นความสูญเสีย ความรัก ความกลัว รวมถึงความบริสุทธิ์ของซูอัน ซึ่งผลักดันให้เขายอมแลกแม้กระทั่งสิ่งที่สำคัญที่สุดไปนักแสดงนักแสดง. - กง ยู รับบท ซอซอกวู ชายหนุ่มที่ทํางานเป็นผู้จัดการกองทุนและหย่ากับภรรยาเก่าอาศัยอยู่กับแม่ของเขาและซูอันแต่ซอกวูยุ่งมากและพาซูอันขึ้นรถไฟktxและเกิดเหตุการณ์ไม่คาดฝันเมื่อซอมบี้เต็มขบวนและพลัดกับซูอันโบกี้ที่13และซอกวูก็ใช้ไม้กระบองและโล่สู้กับมันและได้ไม้เบสบอลมา1อันและพอไปถึงโบกี้15ยงซอกก็ดันประตูเพื่อไม่ให้พวกเขาเข้าและซังฮวาฝากดูแลภรรยาด้วยและถูกยงซอกใส่ร้ายและหนีขึ้นรถไฟได้และต้องเจอกับยงซอกที่กลายเป็นซอมบี้จนสุดท้ายก็โดนกัดและฆ่ายงซอกได้และให้ซองคยองดูแลซูอันและสุดท้ายซอกวูก็กลายเป็นซอมบี้และนึกถึงความทรงจําดีดีของเขาและซูอันและซอกวูก็เสียสละตนเองกระโดดลงจากรถไฟ - มา ดงซอก รับบท ซังฮวา ผู้โดยสารรถไฟktxกําลังเป็นพ่อคนแต่เจอกับซอมบี้ฝูงใหญ่วิ่งมาและซังฮวาบอกให้ซองคยองภรรยาของเขาวิ่งและตอนแรกที่เจอกับซอกวูและเรียกซอกวูว่า บัดดี้ และซังฮวาได้ลุยกับซอมบี้ฝูงใหญ่และพอเจอกับครอบครัวก็ดีใจแต่ซังฮวาปิดไม่ทันแต่ซังฮวาโดนกัดก่อนซังฮวากลายเป็นซอมบี้เขาบอกให้ซอกวูดูแลซองคยองและคิดชื่อลูกออกว่า ริว ซือ ฮยอน และซอกวูกลายเป็นซอมบี้กันฝูงซอมบี้ที่จะกัดทุกคนและซังฮวาก็ล้มไป - จอง ยูมี รับบท ซองคยอง ภรรยาของซังฮวา - คิม ซูอัน รับบท ซอซูอัน ลูกสาวของซอกวู - คิม อึยซอง รับบท ยงซอก - ชเว วูชิก รับบท มินยองกุก - อัน โซฮี รับบท คิมจินฮเยการตอบรับ การตอบรับ. สภาภาพยนตร์เกาหลีรายงานว่าภาพยนตร์ ด่วนนรก ซอมบี้คลั่ง ได้รับความนิยมสูงสุดตั้งแต่วันแรกที่เข้าฉายในเกาหลี โดยมีผู้ชมในวันแรกถึง 858,659 คน และได้เข้าฉายใน 1,567 โรงภาพยนตร์ ซึ่งนับได้ว่าเป็นภาพยนตร์กาหลีที่มีจำนวนโรงภาพยนตร์การเข้าฉายมากที่สุดในประวัติศาสตร์ และทำรายรวมในเกาหลีใต้สูงถึง 80.46 ล้านเหรียญ หรือกว่า 2,700 ล้านบาท เช่นเดียวกับในประเทศไทย ซึ่งติดตามกระแสความนิยมตั้งแต่เปิดตัวในเกาหลี จนเมื่อเข้าฉายในประเทศไทยทำรายได้ในสัปดาห์แรก 18.0 ล้านบาท และในสัปดาห์ที่สองอีก 17.5 ล้านบาท มาเป็นอันดับที่ 1 และร่วงลงมาอยู่ในอันดับที่ 2 ในสัปดาห์ที่สาม ด้วยรายได้ 9.0 ล้านบาท รวมรายได้ตลอด 5 สัปดาห์กว่า 74 ล้านบาท (นับเฉพาะกรุงเทพฯ และปริมณฑล) ซึ่งนับเป็นภาพยนตร์เกาหลีที่ทำรายได้สูงสุดในประเทศไทย เช่นเดียวกับกระแสในมาเลเซียและสิงคโปร์ โดยนอกจากนี้ ภาพยนตร์ยังได้รับการรติดต่อซื้อลิขสิทธิ์จากค่ายภาพยนตร์ตะวันตกทั้งจากฮอลลีวูดและประเทศในยุโรปที่มีชื่อเสียงมากมาย เช่น 20 Century Fox Sony Pictures Canal Plus EuropaCorp เพื่อนำมาสร้างใหม่รางวัล รางวัล. ภาพยนตร์ด่วนนรก ซอมบี้คลั่ง ได้รับการเสนอชื่อเข้าชิงรางวัลหลายรายการ ในปี 2017 โดยเฉพาะรายการ Blue Dragon Film Awards เข้าชิงมากที่สุดถึง 10 รางวัล และ Asian Film Awards เข้าชิง 5 รางวัล และยังอยู่ในระหว่างการประกาศผลรอบสุดท้าย นอกจากนี้ยังถูกเสนอชื่อเข้าชิงและได้รับรางวัลในรายการ Buil Film Awards และ Korean Association of Film Critics Awards โดยรางวัลที่ได้รับมีดังนี้</doc>
