<doc id="188841" url="https://th.wikipedia.org/wiki?curid=188841" title="เทศบาลตำบลหนองไผ่ล้อม">เทศบาลตำบลหนองไผ่ล้อม เทศบาลตำบลหนองไผ่ล้อม ตั้งอยู่บนถนนพิบูลละเอียด ตำบลหนองไผ่ล้อม อำเภอเมืองนครราชสีมา จังหวัดนครราชสีมา เป็นเทศบาล 1 ใน 9 แห่งของเทศบาลในเขตอำเภอเมืองนครราชสีมา แต่เดิมเป็นองค์การบริหารส่วนตำบลหนองไผ่ล้อม ต่อมาเมื่อปี พ.ศ. 2547 จึงได้รับการยกฐานะขึ้นเป็นเทศบาลตำบลประวัติ ประวัติ. ตำบลหนองไผ่ล้อม เป็น ตำบลเก่าแก่ โดยที่เมื่อก่อนชาวบ้านอพยพมาตั้งบ้านเรือนบริเวณหนองน้ำกว้าง มีกอไผ่ขึ้นล้อมรอบ และชาวบ้านได้อาศัยหนองน้ำดังกล่าวเพื่อการอุปโภคบริโภค จึงเรียกว่า "บ้านหนองไผ่ล้อม" กองทัพที่มาจัดตั้งก็ได้อาศัยแหล่งน้ำดังกล่าวในการอุปโภค และเป็นแหล่งน้ำดิบเพื่อกรองเป็นน้ำบริโภค ใช้ในกิจการภายในกองทัพและครอบครัวพลเรือนเรื่อยมา ด้วยที่แหล่งน้ำดังกล่าว มีสัตว์น้ำและพืชทางน้ำ (ต้นบัว) อุดมสมบูรณ์ ทำให้มีชาวบ้านจากหลายถิ่นอพยพเข้ามาตั้งถิ่นฐานโดยรอบแหล่งน้ำแห่งนี้ ประกอบอาชีพจับสัตว์น้ำ และพืชน้ำ เพื่อบริโภคและนำออกขายในตัวอำเภอ เมื่อมีจำนวนชาวบ้านเพิ่มมากขึ้นขนาดของแหล่งน้ำที่กักเก็บก็เริ่มไม่พอ เพียงต่อชาวบ้านทั้งภายในกองทัพและโดยรอบแหล่งน้ำ จึงมีการขุดเพื่อเพิ่มระดับกักเก็บมาหลายครั้งโดยมี “ตาหลั่ว” ซึ่งเป็นอดีตข้าราชการในกองทัพภาคที่ 2 เป็นผู้ริเริ่มและแนะนำให้พัฒนาแหล่งน้ำแห่งนี้แก่ชาวบ้านและข้าราชการทหาร ที่อาศัยแหล่งน้ำอยู่เป็นประจำ จนกระทั่ง “ตาหลั่ว” เสียชีวิตลง จึงได้มีการตั้งชื่อแหล่งน้ำแห่งนี้เพื่อเป็นที่ระลึกและการจดจำแก่คนรุ่น หลังว่า “บุ่งตาหลั่ว” (เชื่อกันว่าการใช้คำว่า “บุ่ง” อาจแทนขนาดของ “บึง” แต่ไม่ใหญ่เท่า “อ่าง”) ปัจจุบันเทศบาลตำบลหนองไผ่ล้อมได้ยกฐานะจากองค์การบริหารส่วนตำบลเป็นเทศบาลตำบลหนองไผ่ล้อม ตามประกาศกระทรวงมหาดไทย เมื่อวันที่ 20 สิงหาคม 2547ข้อมูลพื้นฐานลักษณะภูมิประเทศ ข้อมูลพื้นฐาน. ลักษณะภูมิประเทศ. โดยทั่วไปมีรูปร่างลักษณะเป็นพื้นที่ราบลุ่มบริเวณกว้างออกไปทิศใต้ และ ทิศตะวันตก พื้นที่ส่วนใหญ่อยู่ในเขตของกองทัพภาคที่ 2 มีแหล่งกักเก็บน้ำขนาดใหญ่จำนวน 2 แห่ง คือพื้นที่และจำนวนประชากร พื้นที่และจำนวนประชากร. เมื่อปี พ.ศ. 2490 ตำบลหนองไผ่ล้อมมีหมู่บ้านจำนวนทั้งสิ้น 7 หมู่บ้าน โดยมีหมู่บ้านหลัก คือ บ้านบุ่งหมู่บ้านที่ 1 มีการกระจายตัวออกตามแนวถนนพิบูลละเอียด และ ถนนเดชอุดม และเนื่องจากการขยายเขตการปกครองของตำบลในเมือง และเทศบาลเมืองนครราชสีมาในสมัยนั้น ทำให้ในปัจจุบันตำบลหนองไผ่ล้อมมีเขตการปกครองเหลือเป็นหมู่บ้าน 3 หมู่บ้านประกอบด้วย โดยหมู่บ้านที่เหลือที่อยู่ตามแนวถนนเดชอุดม ได้ขึ้นกับเขตเทศบาลนครนครราชสีมา เทศบาลตำบลหนองไผ่ล้อม อยู่ห่างจากอำเภอเมืองนครราชสีมา 2.5 กิโลเมตร มีพื้นที่ประมาณ 17.89 ตารางกิโลเมตร หรือ 11,181 ไร่ คิดเป็นร้อยละ 2.35 ของเนื้อที่ทั้งอำเภอเมืองนครราชสีมา โดยพื้นที่ร้อยละ 80 ของเทศบาลตำบลหนองไผ่ล้อมทั้งหมด เป็นพื้นที่ของทางราชการทหาร มีจำนวนประชากร ณ เดือน ธันวาคม พ.ศ. 2553 ทั้งสิ้น 19,744 คน เป็นชาย 12,643 คน หญิง 7,101 คน จำนวนบ้าน 10,285 หลังอาณาเขตติดต่อ อาณาเขตติดต่อ. เทศบาลตำบลหนองไผ่ล้อม อยู่ในเขตการปกครองของอำเภอเมืองนครราชสีมา จังหวัดนครราชสีมา ตั้งอยู่ทางทิศตะวันตกเฉียงใต้ของอำเภอเมืองนครราชสีมา มีอาณาเขตติดต่อดังนี้- ทิศเหนือ มีพื้นที่ติดต่อกับ เทศบาลนครนครราชสีมา - ทิศตะวันออก มีพื้นที่ติดต่อกับ เทศบาลนครนครราชสีมา และ เทศบาลตำบลโพธิ์กลาง - ทิศตะวันตก มีพื้นที่ติดต่อกับ เทศบาลนครนครราชสีมา และ ตำบลหนองจะบก - ทิศใต้ มีพื้นที่ติดต่อกับ เทศบาลนครนครราชสีมา และ เทศบาลตำบลโพธิ์กลางชุมชนในเขตเทศบาล ชุมชนในเขตเทศบาล. เทศบาลตำบลหนองไผ่ล้อม มี 26 ชุมชน ดังนี้ชุมชนภายในค่ายสุรนารี (ทหารบก)ชุมชนภายในค่ายสุรนารี (ทหารบก). - ชุมชนทหาร ซบร.22(ส่วนที่ 1) - ชุมชนทหาร ซบร.22(ส่วนที่ 2) - ชุมชนทหาร พัน ขส.22(บชร.2) - ชุมชนทหารกองพันเสนารักษ์ที่ 22 - ชุมชนทหารพัน สบร.22(บชร.2) - ชุมชนแสดขาว(บชร.2) - ชุมชนกองทัพน้อยพัฒนา - ชุมชนทหาร ศปภอ.ทบ.2 - ชุมชนทหาร ป.พัน. 3 - ชุมชนทหาร ป.พัน 103 - ชุมชนทหาร ปตอ.พัน 2 - ชุมชนทหาร ส.พัน 3 - ชุมชนทหารกองพันทหารม้าที่ 8 - ชุมชนกองพันทหารสื่อสารที่ 22 - ชุมชนทหาร พล ร.3 (ส่วนที่ 1) - ชุมชนทหาร พล ร.3 (ส่วนที่ 2) - ชุมชนทหหาร ช.พัน 3 - ชุมชนทหารสุรนารีก้าวหน้า (ส่วนที่ 1) - ชุมชนทหารสุรนารีก้าวหน้า (ส่วนที่ 2)ชุมชนภายในกองบิน 1 (ทหารอากาศ)ชุมชนภายในกองบิน 1 (ทหารอากาศ). - ชุมชนทหารแดนนภา - ชุมชนครองฟ้า - ชุมชนอากาศโยธิน - ชุมชนพิทักษ์เวหาชุมชนภายนอกค่ายทหารชุมชนภายนอกค่ายทหาร. - บ้านบุ่ง (หมู่ที่ 1) - บ้านบุ่งตาหลั่ว (หมู่ที่ 2) - บ้านหนองนกยูง (หมู่ที่ 7)การคมนาคมและขนส่ง การคมนาคมและขนส่ง. ถนนสายหลักของเทศบาลตำบลหนองไผ่ล้อม คือ ถนนพิบูลละเอียด และมีถนนสายรอง คือถนนทางหลวงชนชท เดชอุดม-พิบูลละเอียด และถนนเลียบบุ่งตาหลั่วตอนล่าง ซึ่งเชื่อมต่อถึงกัน และยังเป็นเส้นทางที่เชื่อมต่อไปยังเขตเทศบาลนครนครราชสีมาอีกด้วย สำหรับถนนภายในเขตเทศบาลตำบลหนองไผ่ล้อม เป็นถนนคอนกรีตเสริมเหล็กและถนนลาดยางเป็นส่วนใหญ่ การขนส่งรถโดยสารประจำทางในเขตเทศบาลตำบลหนองไผ่ล้อม เป็นรถสองแถวขนาดเล็กจำนวน 3 สาย ได้แก่- สาย 11 ค่ายสุรนารี-ในเมือง เชื่อมกันระหว่างตำบลในเมือง กับ ตำบลหนองไผ่ล้อม (ค่ายสุรนารี) - สาย 11 ค่ายสุรธรรมพิทักษ์-ในเมือง เชื่อมระหว่าง ตำบลในเมือง ตำบลหนองไผ่ล้อม (ค่ายสุรนารี)และตำบลโพธิ์กลาง (ค่ายสุรธรรมพิทักษ์) - สาย 13 หนองไผ่ล้อม-สายตรง-ในเมือง เชื่อมระหว่าง ตำบลในเมือง กับ ตำบลหนองไผ่ล้อม (กองบิน 1)สถานให้บริการทางสาธารณสุขสถานให้บริการทางสาธารณสุข. - ศูนย์สาธารณสุขมูลฐานชุมชน (ศสมช.) จำนวน 1 แห่ง - โรงพยาบาลของรัฐบาล จำนวน 2 แห่ง - ร้านขายยาแผนปัจจุบัน จำนวน 1 แห่ง - อัตราการมีและใช้ส้วมราดน้ำ ร้อยละ 100ความปลอดภัยในชีวิตและทรัพย์สิน ความปลอดภัยในชีวิตและทรัพย์สิน. เทศบาลตำบลหนองไผ่ล้อม อยู่ในพื้นที่ความรับผิดชอบของสถานีตำรวจภูธรอำเภอเมืองนครราชสีมา สถานีดับเพลิงได้รับการสนับสนุนจากเทศบาลนครนครราชสีมา ในการป้องกันและบรรเทาอัคคีภัยและสาธารณภัย โดยเทศบาลตำบลหนองไผ่ล้อมมีรถน้ำเอนกประสงค์ จำนวน 4 คันสถานที่ใกล้เคียง</doc>
