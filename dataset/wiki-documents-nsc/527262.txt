<doc id="527262" url="https://th.wikipedia.org/wiki?curid=527262" title="จิโอวานนี เบนเวนูตี">จิโอวานนี เบนเวนูตี จิโอวานนี เบนเวนูตี (Giovanni Benvenuti) เป็นอดีตแชมป์โลกและอดีตนักกีฬาเหรียญทองโอลิมปิกชาวอิตาลีชาวอิตาลี เกิดเมื่อ 26 เมษายน พ.ศ. 2481 และเคยเป็นนักแสดงในช่วงเวลาสั้น ๆประวัติ ประวัติ. เบนเวนูตีเคยชกมวยสากลสมัครเล่นติดทีมชาติอิตาลีไปแข่งขันในกีฬาโอลิมปิก และได้เหรียญทองในรุ่นเวลเตอร์เวทในกีฬาโอลิมปิกที่กรุงโรม พ.ศ. 2503 ก่อนที่จะชกมวยสากลอาชีพใน พ.ศ. 2504 เบนเวนูตีประสบความสำเร็จได้ครองแชมป์อิตาลีรุ่นมิดเดิลเวทและได้ครองแชมป์โลกรุ่นจูเนียร์มิดเดิลเวท WBC และ WBA ก่อนจะเสียแชมป์ให้คิม กีซูเมื่อ 25 มิถุนายน พ.ศ. 2509 โดยเป็นฝ่ายแพ้คะแนนไปในการชก 15 ยกและเป็นการแพ้ครั้งแรกของเบนเวนูตีด้วย จากนั้น เบนเวนูตีก้าวขึ้นมาครองแชมป์โลกรุ่นมิดเดิลเวท WBC และ WBAเมื่อ 17 เมษายน พ.ศ. 2510 และเป็นฝ่ายชนะคะแนนอีมิล กริฟฟิท ได้ครองแชมป์โลก แต่ก็เสียแชมป์คืนให้กริฟฟิทในการชกแก้มือใหม่ เบนเวนูตีขอแก้มืออีกใน พ.ศ. 2511 และเป็นฝ่ายชนะคะแนน ได้ครองแชมป์โลกอีกสมัย เบนเวนูตีขึ้นชกป้องกันตำแหน่งไว้ได้ถึง 4 ครั้งรวมทั้งชนะน็อค ทอม บีเธีย นักมวยชาวออสเตรเลียที่เบนเวนูตีเคยแพ้น็อคในการชกนอกรอบก่อนหน้านี้ด้วย เบนเวนูตีเสียแชมป์โลกเมื่อ 7 พฤศจิกายน พ.ศ. 2513 โดยเป็นฝ่ายแพ้คะแนนคาร์ลอส มอนซอนจากอาร์เจนตินาไปอย่างบอบช้ำ เบนเวนูตีชกแก้มือกับมอนซอนอีกครั้ง เมื่อ 8 พฤษภาคม พ.ศ. 2514 แต่การชกจบลงอย่างรวดเร็วเพราะเบนเวนูตีสู้มอนซอนไม่ได้ ถูกไล่ถลุงอยู่ข้างเดียวจนกรรมการต้องยุติการชกในยกที่ 3 ให้มอนซอนเป็นฝ่ายชนะน็อคไป หลังจากการชกครั้งนี้ เบนเวนูตีจึงแขวนนวมไป</doc>
