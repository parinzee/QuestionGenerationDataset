<doc id="499485" url="https://th.wikipedia.org/wiki?curid=499485" title="เอ. เอ็ม. อาซาฮารี">เอ. เอ็ม. อาซาฮารี เชค อาซาฮารี บิน เชค มะฮ์มูด (Sheikh Azahari bin Sheikh Mahmud) หรือที่เป็นที่รู้จักกันในชื่อ เอ. เอ็ม. อาซาฮารี (A.M. Azahari) เป็นนักการเมืองชาวบรูไนและเป็นหัวหน้าพรรคประชาชนบรูไนที่ถูกยกเลิกหลังเหตุการณ์จลาจลเมื่อเดือนธันวาคม พ.ศ. 2505 เกิดที่เกาะลาบวนเมื่อ 3 กันยายน พ.ศ. 2471 (บางแหล่งระบุว่าเกิดเมื่อ พ.ศ. 2472) เป็นชาวมลายูเชื้อสายอาหรับ เมื่อบรูไนถูกญี่ปุ่นยึดครอง อาซาฮารีไปเรียนสัตวแพทย์ที่อินโดนีเซีย และเข้าร่วมการต่อต้านเนเธอร์แลนด์ด้วย หลังจากที่อาซาฮารีกลับสู่บรูไนใน พ.ศ. 2495 เขาเริ่มเล่นการเมืองใน พ.ศ. 2499 โดยจัดตั้งพรรคประชาชนเลียนแบบพรรคหัวรุนแรงในมลายา และได้รับความนิยมจากชาวบรูไนเชื้อสายมลายูมาก ในเดือนเมษายน พ.ศ. 2505 เขาได้เสนอญัตติให้หาทางให้บรูไนร่วมจัดตั้งสหพันธรัฐบอร์เนียวเหนือหรือกาลีมันตันเหนือโดยรวมกับซาราวะก์และซาบะฮ์แต่ไม่สำเร็จ เขาจึงลี้ภัยไปยังยะโฮร์บารู และได้รณรงค์ต่อต้านการที่บรูไนจะเข้าร่วมในสหพันธรัฐมาเลเซีย ขณะที่เกิดเหตุการณ์การปฏิวัติบรูไนใน พ.ศ. 2505 เขาอยู่ที่ฟิลิปปินส์ และได้ขอลี้ภัยไปอินโดนีเซียเมื่อการกบฏล้มเหลว เขาไม่มีบทบาทใด ๆ ในการเผชิญหน้าระหว่างอินโดนีเซียกับมาเลเซีย อาซาฮารีเสียชีวิตเมื่อ 3 กันยายน พ.ศ. 2545 ที่กาลีมันตัน ประเทศอินโดนีเซีย</doc>
