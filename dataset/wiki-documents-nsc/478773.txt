<doc id="478773" url="https://th.wikipedia.org/wiki?curid=478773" title="วันมาเลเซีย">วันมาเลเซีย วันมาเลเซีย ตรงกับวันที่ 16 กันยายนของทุกปี กำหนดขึ้นเพื่อเฉลิมฉลองการจัดตั้งสหพันธรัฐมาเลเซียเมื่อวันที่ 16 กันยายน ค.ศ. 1963 เป็นสัญลักษณ์ของการรวมตัวกันระหว่างมาลายา บอร์เนียวเหนือ (ปัจจุบันคือซาบะฮ์) ซาราวะก์ และสิงคโปร์เพื่อตั้งมาเลเซีย สหพันธรัฐใหม่นี้มีแผนจัดตั้งขึ้นในวันที่ 1 มิถุนายน ค.ศ. 1963 แต่ภายหลังถูกเลื่อนออกไปเป็นวันที่ 31 สิงหาคม ค.ศ. 1963 เพื่อให้ตรงกับวันฮาริ เมอเดกา หรือวันประกาศอิสรภาพ ปีที่หก หลายประเด็นเกี่ยวข้องกับการคัดค้านของอินโดนีเซียและฟิลิปปินส์ต่อการตั้งมาเลเซียชะลอการประกาศเป็นวันที่ 16 กันยายนของปีเดียวกัน การชะลอดังกล่าวยังมีขึ้นเพื่อให้คณะสหประชาชาติมีเวลาดำเนินการลงประชามติในบอร์เนียวเหนือ และซาราวะก์ว่าด้วยการเข้าร่วมสหพันธรัฐใหม่ของทั้งสองรัฐ การตั้งมาเลเซียเป็นไปได้ผ่านการประกาศใช้ร่างพระราชบัญญัติมาเลเซีย ต่อรัฐสภามาเลเซียเมื่อวันที่ 9 กรกฎาคม ค.ศ. 1963 และได้รับพระบรมราชานุญาตจากยังดีเปอร์ตวนอากงเมื่อวันที่ 29 สิงาหคม ค.ศ. 1963 ก่อนหน้าการตั้งมาเลเซีย ซาราวะก์ได้รับการบริหารชั่วคราวเมื่อวันที่ 22 กรกฎาคม ค.ศ. 1963 ขณะที่สิงคโปร์และบอร์เนียวเหนือเริ่มการบริหารชั่วคราวจากสหราชอาณาจักรเมื่อวันที่ 31 สิงหาคม ค.ศ. 1963 ตรงกับวันครบรอบ 6 ปี การประกาศเอกราชมาเลเซีย วันที่ 16 กันยายน เป็นวันหยุดราชการของสหพันธรัฐมาตั้งแต่ ค.ศ. 2010</doc>
