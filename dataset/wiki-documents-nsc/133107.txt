<doc id="133107" url="https://th.wikipedia.org/wiki?curid=133107" title="พลอย จริยะเวช">พลอย จริยะเวช พลอย จริยะเวช นักเขียนสไตล์ Informative Entertaining นักแปล และนักออกแบบคอนเซปต์ เกิดวันที่ 8 พฤศจิกายน พ.ศ. 2512 ที่กรุงเทพมหานคร บุตรสาวของ ศาสตราจารย์ ดร.ชัยอนันต์ สมุทวณิช อดีตผู้บังคับการวชิราวุธวิทยาลัย ผู้ว่าการการไฟฟ้าฝ่ายผลิตแห่งประเทศไทย ตุลาการศาลรัฐธรรมนูญ และวุฒิสมาชิก กับ นางสุภาธร สมุทวณิช เป็นบุตรคนกลางมีพี่ชายคือ นายพชร สมุทวณิช ผู้บริหารหนังสือพิมพ์ผู้จัดการ และน้องชายคือ นายพลาย สมุทวณิช สมรสกับ พันโทธีระ จริยะเวช นายทหารประจำกรมยุทธบริการ กองบัญชาการทหารสูงสุด พลอย จริยะเวช เริ่มเรียนชั้นอนุบาล จนถึงประถมศึกษาปีที่ 4 ที่โรงเรียนวัฒนาวิทยาลัย จากนั้นย้ายไปเรียนโรงเรียนสาธิต มศว ประสานมิตรอีกสองปี แล้วถูกส่งไปเรียนต่อที่ โรงเรียนสาธิต มศว.ปทุมวัน อีกสามปี สามารถสอบเข้า โรงเรียนเตรียมอุดมศึกษา สายศิลป์-ฝรั่งเศส แล้วสอบเทียบเพื่อเอนทรานซ์เข้า คณะนิติศาสตร์ จุฬาลงกรณ์มหาวิทยาลัย เอกกฎหมายธุรกิจ เมื่อสำเร็จปริญญาตรีแล้วได้เดินทางไปศึกษาต่อ สาขา Tourist Management ที่ Klessheim IHT เมืองซาลซ์เบิร์ก (Salzburg) ประเทศออสเตรีย เมื่อสำเร็จการศึกษาจากออสเตรียได้กลับประเทศไทย เข้าทำงานในบริษัทเอกชนและเปลี่ยนงานหลายแห่ง สุดท้ายได้ทำงานหน่วยงานรัฐในตำแหน่ง ผู้ช่วยวุฒิสมาชิก และเลขานุการตุลาการศาลรัฐธรรมนูญ พร้อมทั้งทำงานเขียนบทความลงตีพิมพ์ในนิตยสาร และหนังสือพิมพ์รายวันหลายฉบับ และมีผลงานแปลหนังสือพ็อกเก็ตบุ๊คหลายเล่ม ที่มีชื่อเสียงมากคือ บริดเจ็ท โจนส์ ไดอารี่ ล่าสุด พลอย จริยะเวช เป็นเจ้าของธุรกิจแนวใหม่คืองานออกแบบแนวคิด (Concept Design) ให้กับสินค้าและบริการที่ต้องการทำไลฟ์สไตล์มาร์เก็ตติ้ง โดยร่วมกับเพื่อนคือ เหมียว-ปิยะพรรณ อัตถากร หนิง-วศินี ตันติยาพงศ์ และ อ้น-ศุภศิริ สุ่มสวัสดิ์ เปิดบริษัทคอนเซปต์ดีไซเนอร์ชื่อ เออร์แบนนิสตา คอนเซปต์ สตูดิโอ (Urbanista Concept Studio)ประวัติการทำงาน ประวัติการทำงาน. พลอย จริยะเวช เริ่มทำงานที่บริษัทเอกชนแห่งหนึ่งในตำแหน่งเจ้าหน้าที่กฎหมาย จากนั้นเปลี่ยนงานอีกหลายแห่ง จนมาได้ตำแหน่งเจ้าหน้าที่อาวุโส ฝ่ายวาณิชธนกิจ ของ บริษัท เงินทุนหลักทรัพย์นครหลวงเครดิต จำกัด ต่อมาเกิดเหตุการณ์วิกฤติเศรษฐกิจ จึงตัดสินใจสมัครเข้าทำงานในหน่วยงานของรัฐ โดยรับตำแหน่งเป็น ผู้ช่วยวุฒิสมาชิก สังกัดวุฒิสภา และเลขานุการตุลาการศาลรัฐธรรมนูญ ควบคู่กับการเริ่มเขียนบทความลงนิตยสาร Corporate Thailand เขียนคอลัมน์ “ผู้หญิงมองกระแส” ให้กับหนังสือพิมพ์ผู้จัดการรายวัน โดยใช้นามปากกาว่า จารียา พลเวชช์ และเขียนคอลัมน์ “21st Century Woman” กับ “5 Passion” ให้กับนิตยสาร Image โดยชื่อจริงคือ พลอย จริยะเวช และต่อมารับเป็นบรรณาธิการหนังสือหลายเล่มเช่น ท่องเที่ยว และ Lifestyle พลอย จริยเวช ทำงานแปลโดยเริ่มจากเป็นผู้แปลบทพากย์ภาษาอังกฤษให้ยูทีวี (ปัจจุบันคือ UBC) และเป็นนักแปลอิสระให้กับนิตยสารสไตล์ต่างประเทศ อาทิเช่น ELLE , CLEO และ Cosmopolitan ต่อมามีผลงานแปลหนังสือแนวผู้หญิง (Chic Lit) หลายเล่ม เช่น คำสารภาพของสาวนักช้อป, สาวนักช้อปสละโสด, สาวนักช้อปปะทะพี่สาวผู้เกลียดการช้อป แต่ที่มีชื่อเสียงมากคือ บริดเจ็ท โจนส์ ไดอารี่ นิยายแปลเรื่องแรกที่ได้รับความนิยมอย่างสูง จนพิมพ์ซ้ำมากกว่า 20 ครั้ง นอกจากงานด้านหนังสือ พลอย จริยะเวช ยังรับเป็นวิทยากรพิเศษ เกี่ยวกับการท่องเที่ยวให้กับ การท่องเที่ยวแห่งประเทศไทย และการท่องเที่ยวนิวซีแลนด์ จากความรู้ที่ร่ำเรียนมาในสาขาวิชา Tourist Management และจากประสบการณ์การท่องเที่ยวทั้งในและต่างประเทศ จากความรู้ในเรื่องเทรนด์ไลฟ์สไตล์ใหม่ทั้งในและต่างประเทศ ที่มาจากการทำงานคอลัมน์นิสต์ กลายเป็นงานแนวใหม่ที่เรียกว่า Concept Designer หรือ "นักออกแบบแนวคิด" ซึ่งเป็นงานออกแบบสไตล์สินค้าและบริการ ที่เกิดจากการสะสมข้อมูลเกี่ยวกับธุรกิจ และลูกค้า นำมาผสมผสาน กับทิศทางกระแสโลก ที่เกี่ยวเนื่องกัน มีผลงานสินค้าและบริการที่ต้องการทำไลฟ์สไตล์มาร์เก็ตติ้ง เช่น งานออกแบบ เทวารัณย์สปา ในเครือโรงแรมดุสิตธานี งานออกแบบคอนเซปต์ ชื่อและบุคลิก ให้กับกลุ่มผลิตภัณฑ์ใหม่ประเภทสโตนแวร์และครีมแวร์ ของ "รอยัลปอร์ซเลน" (Royal Porcelain) งานออกแบบ คอนเซปต์ รูปแบบ และเนื้อหา ไกด์บุ๊คเชิงไลฟ์สไตล์ "Lifestyle Destination Guide: NYC" ของ การบินไทย และ งานออกแบบโบรชัวร์บัตรกรุงศรีจีอีการดำรงตำแหน่งที่สำคัญการดำรงตำแหน่งที่สำคัญ. - ผู้ช่วยวุฒิสมาชิก - เลขานุการตุลาการศาลรัฐธรรมนูญ สำนักงานศาลรัฐธรรมนูญ - กรรมการบริหาร บริษัท เทวารัณย์ สปา จำกัด ในเครือโรงแรมดุสิตธานี - Concept Director และหุ้นส่วน ของ เออร์แบนนิสตา คอนเซปต์ สตูดิโอ (Urbanista Concept Studio)ผลงานเขียนหนังสือผลงานเขียนหนังสือ. - เพลินกับพลอย - สอยกระแส โดย: พลอย จริยะเวช สำนักพิมพ์: แพรวสำนักพิมพ์ - สอยกระแส เล่มสอง โดย: พลอย จริยะเวช สำนักพิมพ์: แพรวสำนักพิมพ์ - 21 st Century Women - Lifestyle Essay - 95 Passions - 95 Passions: Home - หวานจับใจ so sweet - Mix&Match แต่งตัวดีอย่างมีสไตล์ (สำนักพิมพ์ : บลิส พับลิชชิ่ง) - Where&Why Hong Kong LIFESTYLE SHOPPING GUIDE (สำนักพิมพ์ : บลิส พับลิชชิ่ง) - Happy & Healthy สนุกกับการมีสุขภาพดีอย่างมีสไตล์ (สำนักพิมพ์ : บลิส พับลิชชิ่ง)ผลงานหนังสือแปลผลงานหนังสือแปล. - บริดเจ็ท โจนส์ ไดอารี่ (สำนักพิมพ์ : บลิส พับลิชชิ่ง) - คุณเก็บความลับได้ไหม (สำนักพิมพ์ : บลิส พับลิชชิ่ง) - คำสารภาพของสาวนักช้อปฯ (สำนักพิมพ์ : บลิส พับลิชชิ่ง) - สาวนักช้อปฯตะลุยนิวยอร์ก (สำนักพิมพ์ : บลิส พับลิชชิ่ง) - สาวนักช้อปฯสละโสด (สำนักพิมพ์ : บลิส พับลิชชิ่ง) - สาวนักช้อปฯปะทะพี่สาวผู้เกลียดการช้อป (สำนักพิมพ์ : บลิส พับลิชชิ่ง) - สาวนักช้อปฯและเบบี๋ของเธอ (สำนักพิมพ์ : บลิส พับลิชชิ่ง) - สาวออฟฟิศพิชิตงานบ้าน (สำนักพิมพ์ : บลิส พับลิชชิ่ง) - ยังจำได้ไหม (สำนักพิมพ์ : บลิส พับลิชชิ่ง)รางวัลเกียรติยศทางสังคม รางวัลเกียรติยศทางสังคม. พลอย จริยะเวช ได้รับรางวัล "เปรียว อวอร์ด 2005" ที่นิตยสารเปรียวมอบให้ 10 บุคคลคุณภาพแห่งปี ซึ่งประสบความสำเร็จในหน้าที่การงาน และเป็นที่รู้จักในแวดวงสังคมไทย โดยมีการเชิญบุคคลที่มีชื่อเสียงและประสบความสำเร็จ จากหลากหลายวิชาชีพมาทำหน้าที่เป็น คณะกรรมการคัดเลือก และตัดสิน ภายใต้หลักเกณฑ์สำคัญคือ จะต้องเป็นบุคคลที่มีคุณสมบัติพร้อม ทั้งเรื่องบุคลิกภาพ, สัมพันธภาพ, ความฉลาด, ความสง่างาม และมีชื่อเสียง เป็นที่ยอมรับในสังคม โดย พลอย จริยะเวช ได้รับรางวัลพร้อมกับผู้ได้รับรางวัลหญิง อีก 4 คน คือ- กอบกาญจน์ วัฒนวรางกูร ผู้บริหาร บริษัท โตชิบา ไทยแลนด์ จำกัด - แคทลีน มาลีนนท์ กิจโอธาน ผู้บริหาร บีอีซี เวิลด์ จำกัด (มหาชน) - นวลพรรณ ล่ำซำ กรรมการผู้จัดการ บริษัท เมืองไทยประกันภัย จำกัด - สุธาสินี พุทธินันทน์ นักร้องนักแสดง ทายาทของ เรวัติ พุทธินันทน์ และผู้ได้รับรางวัลชาย อีก 5 คน คือ- กรณ์ จาติกวณิช สมาชิกสภาผู้แทนราษฎร พรรคประชาธิปัตย์ อดีตนักบริหารธุรกิจการเงิน - สราวุฒิ มาตรทอง นักแสดงและนักเขียน - เรืองวิทย์ นันทาภิวัฒน์ กรรมการผู้จัดการ บริษัท หลักทรัพย์จัดการกองทุนอยุธยาเจเอฟ จำกัด - เจษฎ์ โทณะวณิก นักกฎหมายทรัพย์สินทางปัญญา - จิตตนาถ ลิ้มทองกุล ผู้บริหาร หนังสือพิมพ์ผู้จัดการ</doc>
