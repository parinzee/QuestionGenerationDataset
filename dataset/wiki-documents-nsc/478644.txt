<doc id="478644" url="https://th.wikipedia.org/wiki?curid=478644" title="วันชัย จิราธิวัฒน์">วันชัย จิราธิวัฒน์ วันชัย จิราธิวัฒน์ (30 ธันวาคม พ.ศ. 2470 - 15 กันยายน พ.ศ. 2555) ประธานกรรมการบริษัท กลุ่มเซ็นทรัล จำกัด, อดีตประธานกรรมการบริหารบริษัท โรงแรมเซ็นทรัลพลาซา จำกัด (มหาชน), อดีตประธานกรรมการบริษัท สรรพสินค้าเซ็นทรัล จำกัด และบริษัท เซ็นทรัลเทรดดิ้ง จำกัดประวัติ ประวัติ. วันชัย เกิดเมื่อวันศุกร์ที่ 30 ธันวาคม พ.ศ. 2470 เป็นบุตรคนที่ 2 ในจำนวน 8 คนของเตียง (บิดา; ถึงแก่กรรม) และหวาน (มารดา; ถึงแก่กรรม) จิราธิวัฒน์ วันชัยจบการศึกษาระดับประถม จากโรงเรียนวัดราชโอรส ระดับมัธยมศึกษาตอนต้น จากโรงเรียนอำนวยศิลป์ มัธยมตอนปลาย จากโรงเรียนอัสสัมชัญ และประกาศนียบัตรวิชาชีพ (ปวช.) จากโรงเรียนอัสสัมชัญพาณิชยการ นอกจากนี้ เขายังได้รับปริญญาดุษฎีบัณฑิตกิตติมศักดิ์ สาขาวิชาจิตวิทยา จากมหาวิทยาลัยรามคำแหง และมหาวิทยาลัยขอนแก่นด้วย ชีวิตครอบครัว วันชัยสมรสกับสุมาลี (สกุลเดิม: ด่านภัทรกุล; อดีตผู้จัดการฝ่ายการเงิน บจก.เซ็นทรัลเทรดดิง ถึงแก่กรรมราวเดือนกันยายน พ.ศ. 2544) มีธิดา 1 คนคือ จินตนา จิราธิวัฒน์ (สมรสกับฉัตรชัย บุญรัตน์ มีบุตร-ธิดา 3 คน) และบุตรอีก 4 คนคือ วัฒน์, กอบชัย (สมรสกับนลินี อรรถกระวีสุนทร มีบุตร-ธิดา 2 คน), ศักดิ์ชัย (สมรสกับสุรางค์รัตน์ วิทยะเวทิน มีธิดา 1 คน) และพิชัย จิราธิวัฒน์ วันชัยถึงแก่กรรมเนื่องจากมะเร็งที่ต่อมลูกหมาก เมื่อเวลา 07:19 น. ของวันเสาร์ที่ 15 กันยายน พ.ศ. 2555 กำหนดบำเพ็ญกุศลโดยสวดพระอภิธรรมเป็นเวลา 7 วัน จนถึงวันศุกร์ที่ 21 กันยายน ที่ศาลา 10 (มณเฑียร) วัดเทพศิรินทราวาสการทำงานและสังคม การทำงานและสังคม. ตลอดระยะการทำงาน วันชัยมีตำแหน่งทางธุรกิจที่สำคัญประกอบด้วย ประธานกรรมการบริหารบริษัท โรงแรมเซ็นทรัลพลาซา จำกัด (มหาชน), ประธานกรรมการบริษัท สรรพสินค้าเซ็นทรัล จำกัด และบริษัท เซ็นทรัลเทรดดิง จำกัด โดยดำรงตำแหน่งสูงสุด จนกระทั่งก่อนถึงแก่กรรมคือ ประธานกรรมการบริษัท กลุ่มเซ็นทรัล จำกัด นอกจากนั้น ยังเคยรับตำแหน่งทางการเมืองที่สำคัญคือ ที่ปรึกษารัฐมนตรีว่าการกระทรวงมหาดไทย, ที่ปรึกษารัฐมนตรีว่าการกระทรวงแรงงานและสวัสดิการสังคม และที่ปรึกษาคณะกรรมาธิการการท่องเที่ยว ของสภาผู้แทนราษฎร ตลอดจนเคยดำรงตำแหน่งทางสังคม การศึกษา และองค์กรสาธารณกุศลหลายแห่ง กล่าวคือ นายกกิตติมศักดิ์ถาวร สมาคมไหหลำแห่งประเทศไทย, กรรมการที่ปรึกษา สมาคมการค้าไหหลำ, อุปนายกสมาคมวัฒนธรรมและเศรษฐกิจไทย-จีน, กรรมการสมาคมส่งเสริมการลงทุนการค้าไทย-จีน, ที่ปรึกษาคณะกรรมการนักเรียนเก่าอำนวยศิลป์ (รุ่นลมหวน), ประธานมูลนิธิเตียง จิราธิวัฒน์ (พ.ศ. 2535 – พ.ศ. 2555 ), ประธานกรรมการกิตติมศักดิ์ถาวร มูลนิธิส่งเสริมศีลธรรม, รองประธาน มูลนิธิโรงพยาบาลเทียนฟ้า และอุปนายก สมาคมโรงพยาบาลเทียนฟ้ามูลนิธิเครื่องราชอิสริยาภรณ์ เครื่องราชอิสริยาภรณ์. วันชัยเคยเข้ารับพระราชทานเครื่องราชอิสริยาภรณ์ ดังต่อไปนี้- เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นปฐมดิเรกคุณาภรณ์ (ป.ภ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตราภรณ์ช้างเผือก (ต.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตราภรณ์มงกุฎไทย (ต.ม.)</doc>
