<doc id="943204" url="https://th.wikipedia.org/wiki?curid=943204" title="ยาน บาร์เทเลมี">ยาน บาร์เทเลมี ยาน บาร์เทเลมี (Yan Bartelemí) ชื่อจริง ยาน บาร์เทเลมี วาเรลา (Yan Bartelemí Varela )¬ นักมวยสากลสมัครเล่นชาวคิวบา เกิดเมื่อ 5 มีนาคม พ.ศ. 2523 ที่ มาทันซัส ประเทศคิวบา ติดทีมชาติคิวบาเข้าแข่งขันในรายการสำคัญหลายรายการ ทั้งมวยสากลสมัครเล่นชิงแชมป์โลก มวยสากลสมัครเล่นเวิลด์คัพ และยังได้เหรียญทองโอลิมปิกด้วย บาร์เทเลมีเข้าแข่งขันกีฬาโอลิมปิก พ.ศ. 2547 ที่เอเธนส์ ประเทศกรีซ รอบแรก ชนะอาร์เอสซี มิเกล แองเจล มีรันดา จากเวเนซุเอลา ยก 4 เมื่อ 18 สิงหาคม รอบสอง ชนะสุบรรณ พันโนน จากไทย เมื่อ 21 สิงหาคม รอบก่อนรองชนะเลิศ ชนะ ฮอม มูวอน จากเกาหลีใต้ เมื่อ 24 สิงหาคม รอบรองชนะเลิศ ชนะ โจว ซื่อหมิง จากจีน เมื่อ 27 สิงหาคม รอบชิงชนะเลิศ ชนะ อาตากูน ยัลเชอกายา จากตุรกี เมื่อ 29 สิงหาคม ได้เหรียญทอง บาร์เทเลมีหันมาชกมวยสากลอาชีพใน พ.ศ. 2550 และได้ครองแชมป์ WBC ละตินรุ่นแบนตัมเวทเมื่อ พ.ศ. 2552 และแขวนนวมไปเมื่อ พ.ศ. 2558 โดยไม่มีโอกาสชิงแชมป์โลก</doc>
