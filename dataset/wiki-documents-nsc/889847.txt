<doc id="889847" url="https://th.wikipedia.org/wiki?curid=889847" title="ฟอสเตอร์เดอะพีเพิล">ฟอสเตอร์เดอะพีเพิล ฟอสเตอร์เดอะพีเพิล () เป็นกลุ่มดนตรีสัญชาติอเมริกันแนวอินดีป็อป ก่อตั้งวงในลอสแอนเจลิส รัฐแคลิฟอร์เนีย ในปี ค.ศ. 2009 สมาชิกปัจจุบันประกอบด้วย นักร้องนำ มาร์ก ฟอสเตอร์, มือกีตาร์ ฌอน คิมิโน, มือคียบอร์ด ไอซอม อินนิส และมือกลอง มาร์ก พอนเชียส ฟอสเตอร์ได้ก่อตั้งวงขึ้นในปี ค.ศ. 2009 หลังจากใช้เวลาหลายปีในการเป็นนักดนตรีและทำจิงเกิลสำหรับการค้าในลอสแอนเจลิส พอวงมีเพลงไวรัล "Pumped Up Kicks" ที่ประสบความสำเร็จในปี ค.ศ. 2010 ก็ได้เซ็นสัญญากับสตาร์ไทม์อินเตอร์เนชันแนล และมีฐานแฟนเพลงมากขึ้น จากการที่วงแสดงในคลับและปรากฏตัวในเทศกาลดนตรี หลังจากออกอัลบั้มแรกชุด Torches ในเดือนพฤษภาคม ค.ศ. 2011 เพลง "Pumped Up Kicks" ก็โด่งดังข้ามไปบนวิทยุในช่วงกลางปี ค.ศ. 2011 จนในที่สุดสามารถไต่ชาร์ตบิลบอร์ดฮอต 100 สูงสุดอันดับ 3 ในอัลบั้มยังมีซิงเกิ้ล "Helena Beat" และ "Don't Stop (Color on the Walls)" วงยังได้รับการเสนอชื่อเข้าชิงรางวัลแกรมมี 3 ครั้งจากอัลบั้ม Torches และซิงเกิ้ล "Pumped Up Kicks" หลังจากออกทัวร์สนับสนุนอัลบั้ม Torches นาน 2 ปี วงออกอัลบั้มชุดที่ 2 ชื่อ Supermodel ในเดือนมีนาคม ค.ศ. 2014 มีซิงเกิ้ลแรก "Coming of Age" ในเดือนกรกฎาคม ค.ศ. 2017 วงออกอัลบั้มชุดที่ 3 Sacred Hearts Club และยังได้เพิ่มสมาชิก ไอซอม อินนิส และ ฌอน คิมิโน ที่เคยมีสมาชิกวงร่วมทัวร์ มาเป็นสมาชิกอย่างเป็นทางการผลงานผลงาน. - Torches (2011) - Supermodel (2014) - Sacred Hearts Club (2017)</doc>
