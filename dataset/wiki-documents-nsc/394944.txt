<doc id="394944" url="https://th.wikipedia.org/wiki?curid=394944" title="พระเทพมงคลรังษี (ดี พุทฺธโชติ)">พระเทพมงคลรังษี (ดี พุทฺธโชติ) หลวงปู่ดี พุทธโชติ (29 มกราคม พ.ศ. 2416 - 19 มิถุนายน พ.ศ. 2510) วัดเทวสังฆาราม ศิษย์ผู้สืบทอดวิชาจากหลวงปู่ยิ้ม วัดหนองบัว และหลวงพ่อเปลี่ยน วัดใต้ ท่านโดดเด่นทางด้านเมตตามหานิยมดังมีคำขวัญของชาวเมืองกาญจน์ว่า ถ้าเจ้าชู้ต้องวัดเหนือ ถ้าเป็นอ้ายเสือต้องวัดใต้ วัดเหนือก็หมายถึงหลวงปู่ดี วัดเหนือนั่นเองประวัติ ประวัติ. หลวงปู่ดี ท่านเกิดเมื่อวันที่ 29 มกราคม พ.ศ. 2416 ตรงกับรัชสมัยของพระบาทสมเด็จพระจุลจอมเกล้าเจ้าอยู่หัว ณ บ้านทุ่งสมอ อำเภอพนมทวน จังหวัดกาญจนบุรี เป็นบุตรของคุณพ่อเทศ และคุณแม่จันทร์ เอกฉันท์ มีพี่น้องร่วมบิดามารดา 9 คน ท่านเป็นลูกคนที่ 7 บรรพชาเป็นสามเณรเมื่อปี พ.ศ. 2434 ณ วัดทุ่งสมอ โดยมีท่านอาจารย์รอดซึ่งมีศักดิ์เป็นปู่ของท่าน เป็นพระอุปัชฌาย์ บวชเป็นสามเณรอยู่เป็นเวลาอยู่ 6 เดือนก็ลาสิกขาบท ต่อมาเมื่อมีอายุครบเกณฑ์จึงได้อุปสมบทเป็นพระภิกษุเมื่อปี พ.ศ. 2437 ณ วัดทุ่งสมอ โดยมีพระครูวิสุทธิรังษี (ช้าง) วัดบ้านทวน เป็นพระอุปัชฌาย์ พระอาจารย์รอด วัดทุ่งสมอ เป็นพระกรรมวาจาจารย์ ท่านถึงแก่มรณภาพเมื่อปี พ.ศ. 2510 รวมสิริอายุได้ 94 ปี 73 พรรษาสมณศักดิ์สมณศักดิ์. - พ.ศ. 2458 เป็นพระครูสัญญาบัตรที่ พระครูอดุลยสมณกิจ - 8 มิถุนายน พ.ศ. 2490 เป็นพระราชาคณะชั้นสามัญที่ พระวิสุทธิรังษี ชินศาสนโสภี สังฆปาโมกข์ - 5 ธันวาคม พ.ศ. 2500 เป็นพระราชาคณะชั้นราชที่ พระมงคลรังษีวิสุทธิ์ พุทธิธรรมคุณาทร ยติคณิสสร บวรสังฆาราม คามวาสี - 5 ธันวาคม พ.ศ. 2507 เป็นพระราชาคณะชั้นเทพที่ พระเทพมงคลรังษี กาญจนบุรีธรรมธัช รัตตัญญูสุนทร ยติคณิสสร บวรสังฆาราม คามวาสีวัตถุมงคล วัตถุมงคล. หลังจากนั้นท่านได้เริ่มสร้างวัตถุมงคลที่โด่งดังมีดังนี้1. พระบูชา ภปร. กฐินต้น หน้าตัก 9 นิ้ว วัดเทวสังฆาราม ปี 2506 2. พระบูชา ภปร. กฐินต้น หน้าตัก 5 นิ้ว วัดเทวสังฆาราม ปี 2506 ทองเหลืองรมดำ 3. รูปหล่อขนาดบูชาหลวงปู่ดี รุ่นแรก ปี 2510 หน้าตักนิ้ว 4. เหรียญพระพุทธชินราช เนื้อเงินและเนื้อทองแดง 5. พระกริ่งอุปคุตพุทธโชติ มีเนื้อทองแดงและทองเหลือง 6. เหรียญหลวงปู่ดี รุ่นแรก ปี 2507 เนื้ออัลปาก้า ฯลฯ</doc>
