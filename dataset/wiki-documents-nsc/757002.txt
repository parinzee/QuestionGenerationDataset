<doc id="757002" url="https://th.wikipedia.org/wiki?curid=757002" title="ศุนทัร ปิจไช">ศุนทัร ปิจไช ปิจไช ศุนทรราชัน (; เกิด 12 กรกฎาคม ค.ศ. 1972) หรือรู้จักกันในชื่อ ศุนทัร ปิจไช () เป็นบุคคลเชื้อสายอินเดีย ประธานเจ้าหน้าที่ผู้บริหารของบริษัทกูเกิล ต่อจากแลร์รี่ เพจ ซึ่งเป็นคนที่ใกล้ชิดกับปิจไชมากที่สุด เดิมปิจไชเคยเป็นหัวหน้าฝ่ายผลิตภัณฑ์ต่างๆ ของกูเกิลและเป็นผู้ที่อยู่เบื้องหลังความสำเร็จของ Chrome ปิจไชได้เข้ามาร่วมงานในกูเกิลตั้งแต่ปี 2004ประวัติ ประวัติ. ปิจไชเกิดในรัฐทมิฬนาฑู ประเทศอินเดีย จบการศึกษาระดับปริญญาตรีสาขาเทคโนโลยีจาก Indian Institute of Technology Kharagpur หลังจากนั้น ปิจไชศึกษาระดับปริญญาโทที่มหาวิทยาลัยสแตนฟอร์ด และ Wharton School ในเพนซิลเวเนีย ซึ่งเป็นที่ที่เขาได้รับทุนการศึกษา Siebel Scholar และทุน Palmer Scholar ปี 2004 ปิจไชเริ่มงานกับ Google ในตำแหน่ง Vice President of Product Management ดูแลทีมงานพัฒนา Google Chrome และระบบปฏิบัติการ ด้วยระยะเวลาไม่นานนัก ปิจไชก็ได้รับมอบหมายให้ดูแลรับผิดชอบหลาย Project มากขึ้น แต่โดยทั่วไปแล้วก็ยังเกี่ยวข้องกับบริการใน Google search ตั้งแต่ Firefox, Google Toolbar, Desktop Search, และ Gadget ต่างๆ ของ Google เดือนกันยายนปี 2008 ปิจไชเป็นผู้อยู่เบื้องหลังการเปิดตัวที่ถือได้ว่าประสบความสำเร็จของ Chrome และในปี 2012 เขาก็รับหน้าที่เป็นผู้ดูแล Google Apps หลังจาก Dave Girouard แยกตัวออกไปตั้งบริษัทของตัวเอง และหลังจากนั้นไม่นาน ปิจไชก็ได้เข้ามาดูแล Android หลังจากผู้ร่วมก่อตั้งและซีอีโอแอนดี รูบินก้าวลงจากตำแหน่งในปี 2013 โดย Chris Beckmann อดีต Product Manager ของ Google กล่าวชื่นชมความสามารถของปิจไชว่าเขามีศักยภาพในการเป็นผู้นำทีมที่แข็งแกร่งไปพิชิต Project ที่ยากๆ ได้โดยไม่ย่อท้อ ปิจไชะเลือกคนเข้ามาในทีมเอง เป็นคนสอนงานและยังเป็นคนที่สร้างความแข็งแกร่งให้กับทีมด้วย โดยสรุปแล้ว ชื่อเสียงใน Google ของปิจไช เรียกได้ว่าเป็นสุดยอดทั้งในด้านการจัดการบริการต่างๆ ของ Google และ Software engineering เพื่อสร้างคุณภาพให้กับการ Search ซึ่งถือเป็นหัวใจสำคัญของ Google และนอกจากนี้ Beckman ยังบอกอีกว่าปิจไชมักหลีกเลี่ยงการสร้างความขัดแย้งในออฟฟิศ และเขาจะทำให้ประเด็นความขัดแย้งเหล่านั้นมาเป็นตัวผลักดันให้งานของเขาประสบความสำเร็จ</doc>
