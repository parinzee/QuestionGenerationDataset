<doc id="275856" url="https://th.wikipedia.org/wiki?curid=275856" title="กันดั้มเวอร์เชีย">กันดั้มเวอร์เชีย GN-005 กันดั้มเวอร์เชีย( ;) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มดับเบิลโอ ออกแบบโดยทาคายูกิ ยานาเซะเนื้อเรื่อง เนื้อเรื่อง. กันดั้มเวอร์เชียเป็นหนึ่งในกันดั้มรุ่นที่สามของเซอเลสเทียลบีอิง กันดั้มเวอร์เชียมีจุดเด่นที่เป็นกันดั้มซึ่งมีเกราะหนาที่สุดในกันดั้มรุ่นที่สามและยังสามารถกระจายอนุภาคGNออกมาเพื่อสร้างบาเรียร์GNฟิลด์ได้ ทำให้มีพลังป้องกันสูงมาก นอกจากนั้นยังเป็นกันดั้มที่ติดอาวุธที่มีพลังทำลายสูงสุดในบรรดากันดั้มรุ่นที่สาม โดยใช้อาวุธหลักเป็นGNบาซูก้าที่ใช้ยิงลำแสงอานุภาพสูง ซึ่งGNบาซูก้านี้สามารถเพิ่มพลังทำลายได้โดยเปิดส่วนหน้าอกและเชื่อมGNบาซูก้ากับGNไดรฟ์โดยตรง ซึ่งในสภาพนี้เรียกว่า เบิร์สท์โหมด แต่เบิร์สท์โหมดนี้ใช้พลังงานในการยิงต่อนัดสูงมาก จึงไม่สามารถยิงได้ต่อเนื่อง ส่วนด้ามจับของGNบาซูก้านั้นสามารถถอดแยกจากตัวปืนได้ ซึ่งใช้เหมือนรีโมตบังคับการยิงขณะที่ติดGNบาซูก้าไว้ด้านหลัง กันดั้มเวอร์เชียยังมีGNแคนน่อนแบบสองลำกล้องที่ไหล่ทั้งสองข้าง และมีGNบีมเซเบอร์เป็นอาวุธในระยะประชิด จุดอ่อนของกันดั้มเวอร์เชียอยู่ที่ใช้อาวุธหนักซึ่งไม่สามารถยิงได้ต่อเนื่องและเป็นกันดั้มที่มีความคล่องแคล่วต่ำสุดในบรรดากันดั้มรุ่นที่สาม กันดั้มเวอร์เชียเป็นกันดั้มประจำตัวของกันดั้มไมสเตอร์ ทิเอเรีย เออเดร ชื่อเวอร์เชียนั้นมาจากเทวทูตคณะหนึ่งของศาสนาคริสต์กันดั้มนันดาเลห์ กันดั้มนันดาเลห์. แท้จริงแล้วรูปร่างหนาใหญ่ของกันดั้มเวอร์เชียนั้นเป็นเกราะเสริม ซึ่งเมื่อถอดเกราะนี้ออกก็จะกลายเป็น GN-004 กันดั้มนาดเลห์ ( ;) ซึ่งมีลักษณะเด่นที่สายไฟสำหรับเชื่อมต่อกับเกราะจะสยายออกจากส่วนหัวเหมือนเส้นผม และด้วยรูปร่างที่ผอมเพรียวทำให้ดูคล้ายกับผู้หญิง กันดั้มนาดเลห์นั้นติดอาวุธไว้เป็นGNบีมเซเบอร์และสามารถใช้GNแคนน่อนสองลำกล้องของเกราะเวอร์เชียเป็นอาวุธมือถือได้ นอกจากนั้นยังมีGNบีมเซเบอร์และโล่ซึ่งเป็นอาวุธมาตรฐาน คุณสมบัติพิเศษอีกอย่างของกันดั้มนาดเลห์ก็คือระบบไทรอัลซิสเต็ม ซึ่งเป็นระบบที่ออกแบบไว้ใช้ป้องกันกรณีที่ศัตรูสามารถขโมยเอากันดั้มไปใช้ ซึ่งไทรอัลซิสเต็มนี้จะสามารถหยุดการทำงานของโมบิลสูทใดๆที่ใช้ระบบปฏิบัติการซึ่งเชื่อมระบบเข้ากับซูเปอร์คอมพิวเตอร์ เวดา ของเซอเลสเทียลบีอิงได้ เมื่ออัลเลฮานโดร คอนเนอร์และริบบอน อัลมาร์คได้ทรยศเซอเลสเทียลบีอิงนั้น ริบบอนได้ตัดการเชื่อมต่อระบบของกันดั้มจากเวดา ทำให้ทิเอเรียไม่สามารถใช้ไทรอัลซิสเต็มได้อีก และในที่สุดก็ได้รับความเสียหายอย่างหนักในการต่อสู้กับจิงซ์ของแพททริก คอร์ลาซาวร์ ในมังงะ กันดั้ม 00F ฟอน สปาค สมาชิกขององค์กรเฟเรชเตซึ่งคอยสนับสนุนเซอเลสเทียลบีอิงอย่างลับๆ ได้เก็บเอา GNไดรฟ์ของกันดั้มนาดเลห์ไป และต่อมาได้ใช้กับกันดั้มเซราวี ชื่อของนาดเลห์มาจากชื่อของชนชั้นนาร์ดเลห์ของอินเดียนแดงเผ่านาวาโจ ซึ่งเป็นชนชั้นที่ผู้ชายจะแต่งกายเหมือนผู้หญิงและถือว่าเป็นกลุ่มบุคคลชั้นสูงและจะทำหน้าที่สำคัญมากต่อเผ่าเซราวีกันดั้ม เซราวีกันดั้ม. GN-008 เซราวีกันดั้ม (; ) เป็นกันดั้มประจำตัวของทิเอเรียใน กันดั้มดับเบิลโอ ฤดูกาลที่สองและนับเป็นรุ่นพัฒนาของกันดั้มเวอร์เชีย เซราวีกันดั้มยังคงลักษณะของกันดั้มเวอร์เชียไว้ แต่ได้ปรับปรุงอาวุธให้สามารถต่อสู้กับศัตรูจำนวนมากได้ดีกว่าเดิม โดยเปลี่ยนGNแคนน่อนเป็นแบบลำกล้องเดี่ยวแต่ติดไว้ที่ไหล่และเข่ารวมสี่กระบอก GNบาซูก้าทูว์นั้นสามารถแยกออกจากกันเป็นสองกระบอกซึ่งสามารถยิงได้อย่างต่อเนื่องเหมือนบีมไรเฟิล และในสภาพนี้ยังสามารถประกอบกับGNแคนน่อนเพื่อเพิ่มพลังทำลายเป็น บัสเตอร์แคนน่อน ได้ด้วย GNแคนน่อนทั้งสี่กระบอกยังสามารถเปลี่ยนสภาพเป็นแขนและมือแบบโมบิลสูทซึ่งจะใช้บีมเซเบอร์เป็นอาวุธได้ เซราวีกันดั้มจึงสามารถใช้บีมเซเบอร์ได้หกเล่มพร้อมๆกันทำให้ความสามารถในการต่อสู้ระยะประชิดสูงขึ้นมาก ระบบกระจายอนุภาคของเซราวีกันดั้มยังได้รับการปรับปรุงให้มีประสิทธิภาพมากกว่าเดิมซึ่งทำให้เซราวีกันดั้มสามารถยิงอาวุธพร้อมกับใช้GNฟิลด์ได้ นอกจากนั้นยังมี เฟซเบิร์สท์โหมด ซึ่ งทำงานโดยเปิดหน้ากันดั้มที่อยู่ด้านหลังเพื่อกระจายอนุภาค เฟซเบิร์สท์โหมดนี้จะเพิ่มกำลังของGNฟิลด์และยังใช้เพิ่มพลังทำลายของอาวุธได้ โดยสามารถรวมบีมของGNแคนน่อนทั้งสี่เป็นลำแสงเดียวได้และGNบาซูก้าทูว์จะสามารถยิงเป็นพลังงานทรงกลมแทนลำแสงได้ด้วย ในช่วงท้ายเรื่อง เซราวีกันดั้มได้รับการปรับปรุงอีกครั้งเป็น GN-008GNHW/B (GN Heavy Weapons Beam) โดยเพิ่มGNบีมแคนน่อนไว้ที่เอวสองกระบอก ที่ไหล่และขาติดตั้งอุปกรณ์เพิ่มกำลังของGNฟิลด์ และมีGNเวอเนียร์เสริมการขับเคลื่อนอยู่ด้านหลังเซราฟิมกันดั้ม เซราฟิมกันดั้ม. แบ็คแพ็คของเซราวีกันดั้มนั้นสามารถถอดแยกออกจากเซราวีและแปลงสภาพเป็น GN-009 เซราฟิมกันดั้ม (; )ได้ เมื่อทิเอเรียจะใช้งานเซราฟิมกันดั้มห้องควบคุมก็จะย้ายไปที่แบ็คแพ็คและแยกจากเซราวีกันดั้ม โดยGNแคนน่อนที่ไหล่จะกลายเป็นแขนของเซราฟิมกันดั้มซึ่งมีนิ้วโป้งทั้งสองด้าน ในสภาพนี้เซราวีกันดั้มจะยังทำงานด้วยอนุภาคGNที่เก็บไว้ในGNคอนเดนเซอร์ ซึ่งทิเอเรียสามารถควบคุมเซราวีกันดั้มจากระยะไกลได้ เซราฟิมกันดั้มสามารถต่อสู้ได้โดยใช้GNบาซูก้าทูว์ของเซราวีและบีมเซเบอร์กับGNแคนน่อนที่ติดไว้ เซราฟิมกันดั้มยังมีไทรอัลฟิลด์ซึ่งพัฒนามาจากไทรอัลซิสเต็มของนาดเลห์แต่มีขอบเขตที่กว้างกว่ามาก หลังจากที่เซราวีกันดั้มได้รับการปรับปรุงแล้วก็ต้องปลดGNเวอเนียร์เสริมการขับเคลื่อนออกไปก่อนจึงจะใช้งานเซราฟิมกันดั้มได้ ในการต่อสู้กับอินโนเวเตอร์ ทิเอเรียถูกริบบอน อัลมาร์คยิงเสียชีวิตในเวดา แต่ก่อนตายเขาก็ได้ย้ายจิตของตนไปยังเวดาแล้ว ทิเอเรียที่กลายเป็นหนึ่งเดียวกับเวดาได้ใช้ไทรอัลฟิลด์ของเซราฟิมกันดั้มบังคับให้โมบิลสูททั้งหมดของอินโนเวเตอร์ที่เชื่อมระบบกับเวดาหยุดทำงาน แต่ในที่สุดเซราฟิมกันดั้มก็ถูก CB-0000G/C รีบอร์นส์กันดั้ม ของริบบอนซึ่งไม่ได้เชื่อมระบบกับเวดาเหมือนเครื่องอื่นๆยิงทำลาย ชื่อเซราฟิมนั้นมาจากเทวทูตซึ่งเป็นคณะสูงสุดของศาสนาคริสต์กันดั้มพลูโทเน กันดั้มพลูโทเน. GNY-004 กันดั้มพลูโทเน (; )เป็นกันดั้มรุ่นที่สองของเซอเลสเทียลบีอิงซึ่งเป็นเครื่องต้นแบบของกันดั้มเวอร์เชียและกันดั้มนาดเลห์ รวมทั้งยังเป็นโมบิลสูทที่มีบทบาทสำคัญอย่างมากในเนื้อเรื่องของนิยายประกอบภาพ กันดั้ม 00P และมังงะ กันดั้ม 00F กันดั้มพลูโทเนนั้นได้รับการออกแบบให้ใช้ทดสอบระบบของGNฟิลด์บาเรียร์และไทรอัลซิสเต็ม เนื่องจากข้อมูลการใช้งานพลูโทเนนั้นสำคัญมากจึงออกแบบให้มีโครงสร้างเป็นแบบคอร์ไฟเตอร์ โดยส่วนห้องควบคุมสามารถแยกออกมาจากตัวเครื่องและแปลงสภาพเป็นยานพานักบินและGNไดรฟ์หนีไปในยามคับขันได้ ในเนื้อเรื่องของภาค 00P ซึ่งเป็นเหตุการ 15 ปีก่อนเนื้อเรื่องหลักนั้น กันดั้มพลูโทเนเป็นกันดั้มประจำตัวของกันดั้มไมสเตอร์ ชาล อคุสติกา ซึ่งเป็นตัวเอกของเรื่อง ในตอนจบของฤดูกาลแรก กันดั้มพลูโทเนเกิดขัดข้องและGNไดรฟ์ได้กระจายอนุภาคGNปริมาณมหาศาลออกมา ชาลนั้นรอดมาได้โดยกันดั้มไมสเตอร์รุ่นพี่ทั้งสองคือ มาเลเน วลัดดี กับ รุยโด เรโซแนนซ์ได้ช่วยเธอที่สลบอยู่ในคอร์ไฟเตอร์ได้ แต่ทั้งคู่ก็เสียชีวิตจากอาการอนุภาคGNเป็นพิษ และชาลเองก็มีแผลเป็นขนาดใหญ่ที่ใบหน้าและผมของเธอก็กลายเป็นสีเงินไป ในภาคกันดั้ม 00F กันดั้มพลูโทเนก็เป็นกันดั้มเพียงเครื่องเดียวของเฟเรชเตที่นำมาใช้งานโดยไม่ได้ดัดแปลงเป็นแบบ F และเป็นกันดั้มที่ฟอน สปาคชอบนำไปใช้มากที่สุด เนื่องจากไม่ได้สวมหน้ากากเพื่อปิดบังว่าเป็นกันดั้ม ฟอนจึงสัญญากับเวดาไว้ว่าจะฆ่าคนนอกทุกคนที่ได้เห็นกันดั้มพลูโทเนเพื่อเป็นการปิดความลับแทน จนกระทั่งฟอนได้ใช้กันดั้มพลูโทเนต่อสู้กับทีมทรินิตี้ที่พยายามชิงGNไดรฟ์ไป แต่พลาดท่าถูกจุดชนวนปลอกคอระเบิดจนบาดเจ็บสาหัส ฮาโร่ของฟอน ฮานาโยจึงได้บังคับให้กันดั้มพลูโทเนระเบิดตัวเองแล้วใช้คอร์ไฟเตอร์พาฟอนกับGNไดรฟ์หนีออกมา ในเวลาต่อมา ปรากฏว่าอินโนเวเตอร์ได้เอาซากของพลูโทเนไปสร้างใหม่ เป็น GNY-004B แบล็คพลูโทเน โดยใช้GNไดรฟ์เทาเป็นแหล่งพลังงานแทน และในเรื่องสั้นชุด กันดั้ม 00V ยังได้เปิดเผยว่าอินโนเวเตอร์ได้ใช้ข้อมูลของกันดั้มพลูโทเนสร้างเป็น GNZ-001 กรัมกันดั้ม ซึ่งเป็นเครื่องต้นแบบของโมบิลสูท GNZซีรีส์ในเวลาต่อมา ชื่อพลูโทเนมาจากเทพพลูโตในตำนานโรมัน และเป็นตัวแทนของไพ่ทาโรต์ จัดจ์เมนท์รูปแบบอื่นๆGN-005/PH กันดั้มเวอร์ชิวฟิซิคัล รูปแบบอื่นๆ. GN-005/PH กันดั้มเวอร์ชิวฟิซิคัล. ปรากฏตัวในนิยายประกอบภาพ กันดั้ม 00P ฤดูกาลที่สอง ซึ่งเป็นเรื่อง 5 ปีก่อนภาคหลัก เนื่องจากในขณะนั้น เซอเลสเทียลบีอิงยังใช้GNคอนเดนเซอร์ที่ด้อยประสิทธิภาพกว่าในภาคหลักมาก เกราะกันดั้มเวอร์เชียซึ่งในขณะนั้นใช้ชื่อว่า เวอร์เชียพาร์ติเคิล ที่ต้องใช้อนุภาคGNมากจึงไม่สามารถต่อสู้ได้อย่างมีประสิทธิภาพ จึงได้พัฒนาเกราะแบบที่สองคือเวอร์เชียฟิซิคัลขึ้น เกราะแบบนี้จะใช้GNฟิซิคัลบาซูก้าซึ่งยิงกระสุนธรรมดาแทนบีม ส่วนGNแคนน่อนถูกแทนที่ด้วยGNบีมแคนน่อนขนาดใหญ่กระบอกเดียว ที่แขนขวาติดตั้งจรวดGNแพนเซอร์เฟาสท์ และที่เกราะขาจะติดตั้งGNมิสไซล์ไว้ภายในและจะสร้างGNฟิลด์ด้วยเครื่องปล่อยอนุภาคด้านข้างเท่านั้น แต่หลังจากที่เซอเลสเทียลบีอิงพัฒนาGNคอนเดนเซอร์ที่สามารถเก็บอนุภาคได้มากพอแล้ว เกราะเวอร์เชียฟิซิคัลก็ไม่มีความจำเป็นอีกGN-004/te-A02 กันดั้มนันดาเลห์อาควอส GN-004/te-A02 กันดั้มนันดาเลห์อาควอส. ปรากฏตัวในเรื่องสั้นชุด กันดั้ม 00V กันดั้มนาดเลห์นั้นสามารถติดตั้งอุปกรณ์เสริม te-A02 (trial enhance Akwos unit 02) เพื่อเพิ่มประสิทธิภาพของไทรอัลซิสเต็มให้สูงขึ้น โดยติดเสาอากาศไว้ตามส่วนต่างๆรอบตัวและเสริมเกราะตามส่วนต่างๆ อาวุธหลักของนาดเลห์อาควอสก็คือดาบGNแมสค์ซอร์ด ที่มีลักษณะคล้ายหน้าของกันดั้ม ซึ่งดาบนี้ปกติจะเป็นดาบที่แผ่อนุภาคGNออกมาเป็นดาบคลื่นความถี่สูงเหมือนGNซอร์ดของกันดั้มเอกเซีย แต่สามารถใช้ประกอบกับโล่และกางใบมีดออกเป็นเสาอากาศVฟินขนาดใหญ่เพื่อส่งสัญญาณหรือกระจายอนุภาคGNได้ แต่เนื่องจากเสาอากาศขนาดใหญ่ที่แขนและขาของนาดเลห์อาควอสนั้นเปราะบางมากจึงไม่เหมาะกับการต่อสู้นักGN-008GNHW/3G เซราวีกันดั้ม GN-008GNHW/3G เซราวีกันดั้ม. ปรากฏตัวในเรื่องสั้นชุด กันดั้ม 00V รูปแบบการปรับปรุงแบบแรกของเซราวีกันดั้มที่เซอเลสเทียลบีอิงออกแบบไว้เพื่อใช้ในการต่อสู้กับอินโนเวเตอร์ ซึ่งแบบ3Gนี้จะติดโมบิลสูทแบบไร้คนบังคับ GN-00902 เซม เข้าไปที่แบ็คแพ็คเซราฟิม เซมนี้ใช้พื้นฐานของเซราฟิมกันดั้มและสามารถควบคุมผ่านเวดาขณะที่ใช้ไทรอัลฟิลด์ เมื่อแยกจากเซราวีแล้ว เซมจะช่วยเพิ่มประสิทธิภาพของไทรอัลฟิลด์ทำให้มีขอบเขตที่กว้างขึ้นอีกมาก นอกจากGNแคนน่อนและGNบีมเซเบอร์แล้ว เซมยังมีปืนกลบีมและโล่ติดไว้และเซราวีก็สามารถใช้งานอาวุธของเซมได้ แต่เนื่องจากทิเอเรียยังไม่สามารถติดต่อกับเวดาได้ เซมจึงไม่สามารถใช้ประโยชน์ได้มาก ทีมวิศวกรของเซอเลสเทียลบีอิงจึงได้เปลี่ยนเป็นแบบBที่ปรากฏในเรื่องแทนGNY-0042-874 กันดั้มอาร์เทมี GNY-0042-874 กันดั้มอาร์เทมี. ปรากฏตัวในนิยายประกอบภาพ กันดั้ม 00P ฤดูกาลที่สอง กันดั้มอาร์เทมีสร้างขึ้นหลังจากที่กันดั้มไมสเตอร์ เกรฟ วิโอเลนโตถูกฮิกซาร์ เฟอมีซึ่งเป็นคู่หูยิงเสียชีวิต ทำให้เซอเลสเทียลบีอิงทราบว่ามีคนทรยศอยู่ในองค์กร กันดั้มอาร์เทมีใช้ไทรอัลซิสเต็มที่ย้ายมาจากกันดั้มพลูโทเนเพื่อใช้ป้องกันกรณีที่ศัตรูอาจนำกันดั้มไปใช้ เนื่องจากสร้างอย่างเร่งด่วน กันดั้มอาร์เทมีจึงมีรูปร่างที่เล็กกว่าปกติ รูปร่างของอาร์เทมีได้รับการออกแบบให้คล้ายกับผึ้ง โดยมีGNไดรฟ์ที่ส่วนก้นเหมือนเหล็กไนและมีอาวุธควบคุมระยะไกลGNบิทเป็นปีกสี่ข้าง กันดั้มอาร์เทมีใช้อาวุธหลักเป็นGNสเปรย์กันซึ่งเป็นบีมไรเฟิลขนาดเล็กที่มีเสาอากาศขนาดใหญ่สองข้างเพื่อใช้เพิ่มประสิทธิภาพของไทรอัลซิสเต็ม กันดั้มอาร์เทมีเป็นกันดั้มประจำตัวของกันดั้มไมสเตอร์ 874 (ฮานาโย) ชื่ออาร์เทมีนั้นมาจากเทพีอาร์เทอมีสในตำนานกรีก</doc>
