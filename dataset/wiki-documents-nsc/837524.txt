<doc id="837524" url="https://th.wikipedia.org/wiki?curid=837524" title="เจลลีร็อกเกต">เจลลีร็อกเกต เจลลีร็อกเกต () วงดนตรีดรีมป๊อบและอิเล็กทรอนิกส์ร็อคสัญชาติไทย เป็นวงดนตรีอิสระ แต่งเพลงและทำดนตรีเองทุกขั้นตอน สมาชิก 3 คน เป็นผู้หญิงทั้งหมด ประกอบด้วย ปั้น - นลพรรณ อัมพุช นักร้องนำ, ภัค - ณภัค นิธิพัสกร ทำหน้าที่แต่งเพลงกับเล่นคีย์บอร์ด และ โม - ชุติกาญจน์ อิสสระเสรี มือกีต้าร์ แต่งเพลง และ Mixing Engineer ของวงประวัติ ประวัติ. จุดเริ่มต้นของวงเกิดขึ้นในปี พ.ศ. 2556 ด้วยการนำเพลงสากลที่มีชื่อว่า Empire State of Mind ของ Alicia Keys มาขับร้องในแบบฉบับของตัวเอง คำว่า Jelly Rocket มีที่มาจากการที่สมาชิกในวงชอบทานไอศกรีม เริ่มมีผลงานครั้งแรกในปี พ.ศ. 2557 จากเพลง How Long เป็นเพลงที่แต่งโดยภัค พูดถึงการคิดถึงใครสักคนและไม่ได้พบกันเป็นเวลานาน โดยแต่งเนื้อร้องเป็นภาษาอังกฤษทั้งหมด เพราะเห็นว่าการเขียนเพลงเป็นภาษาไทยค่อนข้างยากในเรื่องของวรรณยุกต์และสระ เพลงนี้ถูกนำมาเป็นเพลงประกอบโฆษณาที่ชื่อว่า "Lalin" ต่อมาได้ปล่อยเพลงที่มีเนื้อร้องเป็นภาษาไทย ชื่อเพลง ลืม จากนั้นได้ปล่อยเพลงออกมาเรื่อยๆ เช่น อิ่มใจ, เจ้าเหมียว, Under the Mistletoe เป็นเพลงประกอบโฆษณาของขวัญ The Gift ต่อมาได้เข้าร่วมโครงการของ "Converse Rubber Tracks Bangkok" เป็นโครงการที่เปิดโอกาสให้นักดนตรีหน้าใหม่จากทั่วโลกได้ทำงานกับมืออาชีพทางดนตรี โดยทางวง Jelly Rocket ได้อัดเสียงร้องในเพลง Stay กับค่าย Smallroom เป็นอีกหนึ่งเพลงที่มีเนื้อร้องเป็นภาษาอังกฤษ ต่อมาในปี พ.ศ. 2558 ช่วงปลายเดือนมกราคม เพลง "ลืม" ถูกนำมาถ่ายทอดในรูปแบบมิวสิกวิดีโอ พูดถึงความรักที่ไม่สมหวัง และในปี พ.ศ. 2559 ช่วงปลายเดือนกันยายน เพลง Stay ถูกนำมาเรียบเรียงดนตรีใหม่และถ่ายทอดในรูปแบบมิวสิกวิดีโอ พูดถึงเวลาที่ใกล้จะหมดแล้ว แต่ยังอยากให้เขาอยู่กับเราต่อ ช่วงปลายเดือนพฤศจิกายนปีเดียวกัน เพลง This is Real ถูกนำมาถ่ายทอดในรูปแบบมิวสิกวิดีโอ เป็นเพลงที่มีเนื้อร้องเป็นภาษาอังกฤษเกี่ยวกับความรักของหนุ่มสาวที่ไม่มีทางเป็นไปได้ แต่ก็ปล่อยให้ความรักเกิดขึ้นโดยไม่สนใจสิ่งรอบกาย จากนั้นทางวงได้มีการเปิดจองอัลบั้มรวมเพลงภาษาอังกฤษขึ้นมาอีกด้วย วันที่ 14 มกราคม พ.ศ. 2560 ได้มีการจัดคอนเสิร์ตของตัวเองเป็นครั้งแรกโดยใช้ชื่อว่า "Lucid Dream Concert" ที่ Live RCA กรุงเทพมหานคร โดยการร่วมมือกับ Malama Collective พร้อมกับการจำหน่ายอัลบั้มเต็มเป็นครั้งแรก โดยใช้ชื่ออัลบั้มว่า Lucid Dream ช่วงกลางเดือนกุมภาพันธ์ได้ปล่อยเพลง เก็บไว้ ซึ่งพูดถึงภาพเรื่องราวเก่าๆ เป็นความโหดร้ายที่ไม่อาจลืมเธอ ทำได้เพียงเก็บซ่อนความรู้สึกเอาไว้ไม่กล้าบอกใคร โดยเป็นการถ่ายทอดในรูปแบบมิวสิกวิดีโอ ซึ่งส่วนใหญ่เป็นภาพบรรยากาศและความทรงจำจากสถานที่ต่างๆ ตอนที่วง Jelly Rocket ไปแสดงคอนเสิร์ตที่ประเทศญี่ปุ่นสมาชิกสมาชิก. - ปั้น - นลพรรณ อัมพุช เกิดเมื่อ 22 กุมภาพันธ์ พ.ศ. 2536 สำเร็จการศึกษาจากคณะนิเทศศาสตร์ จุฬาลงกรณ์มหาวิทยาลัย เคยเข้าร่วมแข่งขันประกวดร้องเพลง รายการ The Winner is Thailand เมื่อปี พ.ศ. 2557 - ภัค - ณภัค นิธิพัสกร มีชื่อเดิมว่า จุฑาภัคธ ตั้งไพบูลเวชกิจ เกิดเมื่อ 25 ธันวาคม พ.ศ. 2535 สำเร็จการศึกษาจากวิทยาลัยดุริยางคศิลป์ สาขาวิชาดนตรีแจ๊ส (เกียรตินิยมอันดับหนึ่ง) มหาวิทยาลัยมหิดล เป็นผู้อยู่เบื้องหลังและเล่นเปียโนประกอบเพลง กาลเวลาพิสูจน์คน ให้กับวง Cocktail - โม - ชุติกาญจน์ อิสสระเสรี เกิดเมื่อ 15 มีนาคม พ.ศ. 2535 สำเร็จการศึกษาจากวิทยาลัยดุริยางคศิลป์ สาขาวิชาเทคโนโลยีดนตรี มหาวิทยาลัยมหิดล นอกจากเป็นนักดนตรีแล้วยังรับราชการตำรวจด้วยอัลบั้มอัลบั้ม. - Lucid Dream (ออกจำหน่าย 14 มกราคม พ.ศ. 2560) สังกัด อิสระ1. How Long 2. Stay 3. อิ่มใจ 4. ลืม 5. This is Real 6. จางหายไป 7. เจ้าเหมียว 8. ไม่พอ 9. เก็บไว้ 10. พักสักทีซิงเกิ้ลเพลงคอนเสิร์ตคอนเสิร์ต. - Lucid Dream Concert (14 มกราคม พ.ศ. 2560) สถานที่: Live RCA, กรุงเทพมหานครผลงานอื่นผลงานอื่น. - Jelly Rocket นำเพลง ย้อนเวลา ของวง Scrubb และวง Scrubb ได้นำเพลง ลืม ของวง Jelly Rocket มาขับร้องในแบบฉบับของตัวเอง เป็นการร่วมมือกันระหว่างศิลปินรุ่นพี่และรุ่นน้อง ต่างค่าย ต่างแนว เพื่อเปิดมุมมองและแลกเปลี่ยนความคิดทางดนตรีในชื่อ "Fungjai Crossplay" - Jelly Rocket เคยเล่นดนตรีเป็นวงเปิดให้กับวง Yellow Fang ที่เมืองชิบูย่า ประเทศญี่ปุ่น และได้รับเชิญให้เข้าร่วมแสดงในงาน "Asia Music Festival" ที่เมืองฮะมะมะสึ ประเทศญี่ปุ่น - Jelly Rocket ขับร้องเพลง How Long ประกอบละครชุดเรื่อง "Dreamtective" ซึ่งออกอากาศในปี พ.ศ. 2561 - ในปีพ.ศ. 2561 Jelly Rocket ได้เข้าชิงรางวัลศิลปินหน้าใหม่ยอดเยี่ยม จากสีสัน อะวอร์ดส์ ครั้งที่ 29รางวัลรางวัล. - Popular Artist (ศิลปินยอดนิยม) จากงานประกาศรางวัล "Fungjai Awards 2016" - Popular Album (อัลบั้มยอดนิยม) จากงานประกาศรางวัล "Fungjai Awards 2017"</doc>
