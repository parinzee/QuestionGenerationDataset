<doc id="77217" url="https://th.wikipedia.org/wiki?curid=77217" title="วอร์ลอร์ดต้าไห่ อินฟินิตี้">วอร์ลอร์ดต้าไห่ อินฟินิตี้ ต้าไห่อินฟินิตี้ เป็นตัวละครจากเรื่อง วอร์ลอร์ด จ้าวนักรบกลียุคอดีตอันปวดร้าว อดีตอันปวดร้าว. ต้าไห่อินฟินิตี้เป็นผู้นำของชนเผ่าอินฟินิตี้ผู้ครอบครองทะเลใต้ ชนเผ่าอินฟินิตี้ร่อนเร่อยู่ในทะเลเพื่อตามหาสุสานโบราณของบรรพชน บรรพชิตสุดขั้ว ที่จารึกยอดวิชาดั้งเดิมของสำนักอินฟินิตี้และสำนักสุดขั้วเอาไว้ก่อนที่ชนรุ่นหลังจะแบ่งแยกออกเป็นสองสำนัก ในวัยหนุ่มต้าไห่เป็นสหายกับไป่มู่เปียน วอร์ลอร์ดพยัคฆ์สมุทรในขณะนั้น แต่ในการประลองทดสอบฝีมือของทั้งสองครั้งหนึ่ง ไป่มู่เปียนได้ใช้เคล็ดอสูรล๊อคฟ้าจำกัดพลังของต้าไห่ไว้ที่ 19 ชั้นบรรยากาศ เพื่อไม่ให้ต้าไห่เป็นอุปสรรคที่รังควานต่อบุตรชายทั้งสองของตนได้ในอนาคต โดยไป่มู่เปียนได้ถอนตัวจากทุกตำแหน่งเป็นการชดเชยให้แก่การทรยศต่อผู้เคยยึดถือเขาเป็นสหาย หลังจากนั้นต้าไห่ที่ถูกจำกัดขอบเขตของพลังจึงเอาดีด้านกระบวนท่าและกลับไปท้าทายไป่มู่เปียนอีกครั้ง แต่กลับเจอแต่ไป่เจิ้นผู้รับตำแหน่งแทน ทั้งสองจึงประลองกันหลายวันหลายคืนผลที่ปรากฏคือพ่ายแพ้ย่อยยับ ต้าไห่ยิ่งจมปลักอยู่ในความท้อแท้สิ้นหวัง เอาแต่ดื่มสุราและพาลลงกับลูกเมียของตน ต่อมาภรรยาของต้าไห่พยายามไขปริศนาของวอร์ลอร์ดพันทัพเพื่อหวังฟื้นฟูพลังให้ต้าไห่ จึงลักลอบเข้าไปค้นหาเครื่องแปลภาษาโบราณในนครพยัคฆ์สมุทรแห่งที่หนึ่งก่อนจะถูกไป่เจิ้นพบเห็นและจับกุมตัวไว้ พร้อมกับอหังการลูกชายของต้าไห่ที่แอบติดตามแม่ของตนมา ไป่เจิ้นเชิญต้าไห่มาพบเพื่อไกล่เกลี่ยปัญหาแต่ต้าไห่กลับสังหารภรรยาในฝ่ามือเดียว อหังการจึงจากไปพร้อมคำมั่นว่าจะสังหารต้าไห่ด้วยมือตนเองให้จงได้ ครอบครัวของเขาจึงแตกแยกนับแต่นั้น ต้าไห่ที่จำต้องสังหารภรรยาเพื่อศักดิ์ศรีของชนเผ่าจมอยู่ในความโศกเศร้ากับกองสุราอยู่หลายปีก่อนจะยืนหยัดกลับมาเป็นต้าไห่คนเดิมได้อีกครั้ง ต้าไห่ได้พบกับหวู่หนานและถูกชะตาจนรับเป็นบุตรบุญธรรม ในศึกเกาะพันทัพต้าไห่ปกป้องหวู่หนานจนตัวเองบาดเจ็บสาหัส ช่วงนั้นเองที่ดาบใหญ่หรืออหังการในอดีตเข้ามาปกป้องต้าไห่และชนเผ่าอินฟินิตี้ไม่ให้มีผู้ใดรุกราน หลังจากนั้นเมื่อหวู่หนานกลับมาจากสุสานโบราณต้าไห่จึงมอบตำแหน่งวอร์ลอร์ดอินฟินิตี้ใหแก่หวู่หนานก่อนจะปลีกตัวไปฝึกยอดวิชาดั้งเดิมที่สุสานโบราณนั้นพ่อลูกชำระแค้น พ่อลูกชำระแค้น. ต่อมาขณะที่หวู่หนานกำลังแก้ปัญหาด้วยการเจรจากับฝ่ายไป่มู่เปียนและกองทัพจากดวงจันทร์ที่ก่อสงครามแย่งชิงดาวพุธกัน ต้าไห่ก็กลับมาพร้อมด้วยพลังที่เขาพึงมีและเหนือกว่าในอดีตหลายเท่าตัว ต้าไห่ต่อสู้กับไป่มู่เปียนสาเหตุที่ทำให้ครอบครัวของเขาแตกแยก ด้วยวิชาอรหันต์สุดขั้วไม้ตายของบรรพชิตสุดขั้วในอดีตและท่าไม้ตายหมื่นม้าพันทัพ ได้เล่นงานไป่มู่เปียนจนบาดเจ็บสาหัสก่อนที่ดาบใหญ่ผู้ซึ่งกลายเป็นบุตรบุญธรรมของมู่เปียนจะเข้าช่วยเหลือ ในที่สุดสองพ่อลูกก็ได้เวลาชำระบุญคุณความแค้นทั้งมวลที่ดาวพุธนี้ ต้าไห่รับมือดาบมารแห่งยุคทั้งสามดาบของดาบใหญ่เอาไว้ได้ แต่ดาบใหญ่กลับใช้พลังจนหมดสิ้นเรี่ยวแรงจะยืนหยัด วินาทีที่ต้าไห่จะทำลายสมองของดาบใหญ่ ดาบใหญ่เค้นพลังขั้นสูงสุดมาใช้ได้อีกครั้งกระชากดาบสำนึกหวังแทงทะลุตัวเองให้ตายพร้อมต้าไห่ ต้าไห่เห็นเช่นนั้นจึงเข้าขวางไว้ดาบใหญ่ฉวยโอกาสจากช่องโหว่นั้นแทงทะลุตัวต้าไห่และสับเป็นชิ้นๆ ก่อนตายหวู่หนานได้ใช้เคล็ดอสูรเปลี่ยนแปลงการรับรู้ทำให้ต้าไห่เห็นภาพของดาบใหญ่ที่สำนึกผิดที่ฆ่าพ่อของตนเอง และยกโทษให้ต้าไห่ทั้งหมด ต้าไห่จึงจากไปพร้อมกับรอยยิ้มเพราะเชื่อว่าบุตรชายของตนให้อภัยต่อบาปทุกสิ่งที่ได้กระทำ ชีวิตของต้าไห่ผู้เคยไร้เทียมทานในช่วงเวลาหนึ่งก็จบลงในลักษณะนี้</doc>
