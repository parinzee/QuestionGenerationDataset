<doc id="291679" url="https://th.wikipedia.org/wiki?curid=291679" title="ฟริตซ์ ชวิกกี">ฟริตซ์ ชวิกกี ฟริตซ์ ชวิกกี (; 14 กุมภาพันธ์ ค.ศ. 1898 - 8 กุมภาพันธ์ ค.ศ. 1974) เป็นนักดาราศาสตร์ชาวสวิส ทำงานเกือบตลอดชีวิตที่สถาบันเทคโนโลยีแคลิฟอร์เนีย หรือแคลเทค ที่ประเทศสหรัฐอเมริกา มีส่วนในการสนับสนุนทฤษฎีและการสังเกตการณ์ทางดาราศาสตร์ที่สำคัญหลายประการ เช่น การใช้กล้องโทรทรรศน์ชมิดท์ (Schmidt telescopes) ในการสำรวจซูเปอร์โนวา ร่วมกับวอลเตอร์ บาด และเสนอให้ใช้ซูเปอร์โนวาเป็นเทียนมาตรฐาน (เขาเป็นคนคิดคำว่า ซูเปอร์โนวา ด้วย) เขาได้ตั้งสมมุติฐานเกี่ยวกับการแปรสภาพของดาวฤกษ์จากดาวฤกษ์ธรรมดาไปเป็นดาวนิวตรอน รวมถึงสมมุติฐานเกี่ยวกับต้นกำเนิดของรังสีคอสมิก</doc>
