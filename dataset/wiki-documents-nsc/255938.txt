<doc id="255938" url="https://th.wikipedia.org/wiki?curid=255938" title="เจคอบ แบล็ค">เจคอบ แบล็ค เจคอบ แบล็ค () เป็นหนึ่งในสามตัวละครหลักในชุดนิยายทไวไลท์ ของสเตฟานี่ เมเยอร์ ผู้ที่มารับบทนี้คือ เทย์เลอร์ เลาต์เนอร์ หนุ่มเผ่าอินเดีนยแดงควิลยูตลูกชายคนเดียวของ บิลลี่ แบล็คเพื่อนของชาร์ลี สวอน พ่อของเบลล่า เจคอบเป็นเพื่อนตั้งแต่เด็กของเบลล่า นางเอกของเรื่องทุกครั้งที่เธอมาเยี่ยมพ่อของเธอที่ฟอร์ค วอชิงตัน เขาเป็นผู้สอนเบลล่าขี่มอเตอร์ไซค์และเป็นกำลังใจสำคัญให้เบลล่ายามที่เอ็ดเวิร์ดทิ้งเธอไป แท้จริงแล้วเจค็อบนั้นเป็นมนุษย์หมาป่าในกลุ่มที่มีแซมเป็นจ่าฝูง ร่วมกับเพื่อนมนุษย์หมาป่า ได้แก่ ควิลอาทีร่า เอ็มบรีน่า พอล และจาเร็ด โดยทุกครั้งที่เขาโกรธเขาก็จะกลายเป็นมนุษย์หมาป่า เจคอบเกลียดเอ็ดเวิร์ด คัลเลนเพื่อนชายของเบลล่าและครอบครัวแวมไพร์ของเขา หรือที่เจคอบเรียกว่าพวกเนื้อเย็นหรือปลิงดูดเลือด เพราะแวมไพร์นั้นเป็นศัตรูเก่าของเขามาช้านาน แท้จริงแล้วเจคอบนั้นตกหลุมรักเบลล่ามานาน ซึ่งยิ่งเป็นเหตุผลให้เขาเกลียดเอ็ดเวิร์ดมากยิ่งขึ้นและกลายเป็นจุดเริ่มของรักสามเศร้าระหว่างแวมไพร์ มนุษย์หมาป่า และมนุษย์ เจคอปควรเป็นจ่าฝูงแทนแซมเพราะเจคอปเป็นหลานของหัวหน้าใหญ่บทบาทในหนังสือแรกรัตติกาล บทบาทในหนังสือ. แรกรัตติกาล. เจคอบมีบทเล็กๆในเล่มแรกของหนังสือชุดนี้ เขาเป็นลูกชายของบิลลี่ แบล๊ค ซึ่งเป็นเพื่อนเก่าแก่ของครอบครัวสวอน เมื่อเบลล่าใช้เขาเพื่อหาข้อมูลของ เอ็ดเวิร์ด คัลเลนและครอบครัวของเขา เจคอบก็บอกเธอเกี่ยวกับเผ่าควิลลิวย์และทำให้เธอเริ่มรู้ว่าเอ็ดเวิร์ดเป็นแวมไพร์ เบลล่าเริ่มจะชอบเจคอบและเขาก็สนใจเธอด้วยนวจันทรา นวจันทรา. เมื่อเอ็ดเวิร์ดจากไปในนวจันทรา ในช่วงเวลาวันและเดือนที่ย่ำแย่ของเบลล่า เธอได้พบมิตรภาพที่ค่อยๆปรากฏขึ้นอย่างช้าๆ จากเจคอบ มิตรภาพเริ่มเติบโตและแข็งแรงขึ้น แต่ว่าเจคอบต้องการพัฒนามิตรภาพนั้นเป็นความรักแต่เบลล่าก็ไม่ได้ตอบสนองอะไร เจคอบเป็นสมาชิกเผ่าควิลลิวย์ ที่มีการสืบสายเลือดต่อๆกันมาในการเปลี่ยนร่างเป็นหมาป่า เผ่าควิลลิวย์และแวมไพร์เป็นศัตรูกันและเจคอบจะแปลงร่างเมื่อต้องเผชิญหน้ากับแวมไพร์เขาต้องเข้าไปในป่ากับฝูงของเขาเพื่อไล่ล่าแวมไพร์ในอาณาเขตของเขา เมื่อเบลล่าต้องเผชิญหน้ากับแวมไพร์ลอเรนท์โดยลำพังในลานโล่ง เธอได้รับการช่วยเหลือจากเจคอบและฝูงหมาป่า พวกนั้นล่าและฆ่าลอเรนท์ เบลล่า ต้องการทำเรื่องที่เสี่ยงอันตรายเพื่อที่จะได้รู้สึกว่าเอ็ดเวิร์ดอยู่ใกล้ๆ เธอตัดสินใจกะทันหันที่จะกระโดดหน้าผาและเกือบจะจมน้ำ แต่เจคอบช่วยชีวิตเธอไว้ได้ หลังจากนั้นเอ็ดเวิร์ดเข้าใจผิดเชื่อว่าเบลล่าตายไปแล้ว เบลล่า และอลิส น้องสาวของเอ็ดเวิร์ด ก็รีบเร่งที่จะไปอิตาลีเพื่อหยุดเอ็ดเวิร์ดไม่ให้ฆ่าตัวตาย ทิ้งให้เจคอบเสียใจและโกรธมาก เจคอบก็เลยรังเกียจเอ็ดเวิร์ดเพราะเมื่อเอ็ดเวิร์ดกลับมา และเบลล่าก็ยังตัดสินใจที่จะกลับไปหาเขาทั้งที่ก่อนหน้านั้นเขาทิ้งเธอไป เจคอบก็เลยมาเตือนเอ็ดเวิร์ดเกี่ยวกับสนธิสัญญาที่เผ่าของเขามีกับครอบครัวคัลเลน ซึ่งระบุว่าครอบครัวคัลเลนจะไม่ได้รับอนุญาตให้กัดมนุษย์คราสสยุมพร คราสสยุมพร. ในคราสสยุมพร เจคอบพยายามทำตัวห่างเหินกันเบลล่า โดยไม่ยอมโทรศัพท์กลับไปหาเมื่อเธอโทรมา และพยายามที่จะไม่คิดถึงเธอ เพราะโกรธเรื่องที่เบลล่ามีแผนที่จะเป็นแวมไพร์ หลังจากนั้นเจคอบก็ต้องกลับไปพัวพันกับเบลล่าและเอ็ดเวิร์ดอีกเมื่อแวมไพร์วิคตอเรียกลับมา เขาก็ได้สารภาพกับเบลล่าว่าจริงๆแล้วเค้าคิดถึงเธอและหวังว่าเขาจะยังเป็นเพื่อนเธออยู่ เมื่อเอ็ดเวิร์ดเห็นด้วย เบลล่าก็เริ่มที่จะไปหาเจคอบอีกเป็นประจำ ในคราวนี้ เจคอบบอกเบลล่าว่าเขารักเธอและเขาต้องการให้เธอเลือกเขามากกว่าเอ็ดเวิร์ด เบลล่าพยายามปกป้องความรู้สึกของตัวเองจากคำสารภาพของเขาและบอกเขาว่าเธอคิดกับเขาแค่เพื่อน เขาก็เลยบังคับจับเธอมาจูบ เธอไม่พอใจมาก เธอก็เลยต่อยเข้าไปที่หน้าเขาทำให้มือเธอหักแต่ไม่สามารถทิ้งแม้แต่รอยขีดข่วนไว้ให้เขาได้เลย เจคอบกับฝูงของเขาและครอบครัวคัลเลนร่วมกันต่อสู่กับ วิคตอเรียและกองทัพแวมไพร์เกิดใหม่ที่เธอสร้างขึ้นมา ก่อนการสู้รบ เจคอบได้ยินเอ็ดเวิร์ดกับเบลล่าคุยกันเรื่องการหมั้น ทำให้เขาโกรธมาก เจคอบขู่ว่าจะฆ่าตัวตาย เบลล่าต้องการที่จะหยุดเขาจากการฆ่าตัวตายเลยต้องยอมจูบเขา และกลายเป็นว่ามันเป็นการจูบอย่างดูดดื่ม หลังจากนั้นเธอก็รู้ตัวว่าจริงๆ แล้วเธอรักเจคอบด้วยเหมือนกัน แต่ว่าเธอรักเอ็ดเวิร์ดมากกว่า และได้มีข้อความมาถึงเจคอบ เจคอบโกรธและเสียใจที่เบลล่าตัดสินใจจะเปลี่ยนเป็นแวมไพร์ เขาก็เลยหนีไป และแปลงร่างอยู่ในรูปของหมาป่า เพื่อหนีจากความเจ็บปวดของเขารุ่งอรุโณทัย รุ่งอรุโณทัย. เจคอบกลับมาหลังจากที่เขาวิ่งหนีหายไป (ในร่างหมาป่า) เพื่อมาร่วมงานแต่งงานของเบลล่าและเอ็ดเวิร์ดในรุ่งอรุโณทัย แต่ก็ยังคงทุกข์ทรมานใจกับการตัดสินใจของเธอ เขาบอกเบลล่าว่าเขาต้องการให้เธอมีความสุข เขาเกรี้ยวกราดขึ้นอย่างไม่ตั้งใจเมื่อเบลล่าบอกเขาว่า เธอและเอ็ดเวิร์ดมีแผนที่จะมีเพศสัมพันธ์ กันก่อนที่เธอจะกลายเป็นแวมไพร์เพราะเขารู้ว่าเอ็ดเวิร์ดแข็งแรงมาก ถ้าหากทำอย่างนั้นเอ็ดเวิร์ดอาจจะฆ่าเธอโดยไม่ตั้งใจก็ได้ เมื่อเบลล่าและเอ็ดเวิร์ดกลับมาจากฮันนีมูน ในส่วนนี้จะเป็นการเล่าเรื่องผ่านความคิดของเจคอบ (ซึ่งเล่มก่อนๆ จะเล่าเรื่องผ่านความคิดของเบลล่า) เขาได้รู้ว่าเธอท้อง เป็นลูกครึ่งแวมไพร์ของเธอและเอ็ดเวิร์ด ลูกครึ่งแวมไพร์ทำให้เธอดูอ่อนแอและหมดสภาพ เมื่อเขาบอกกับฝูงว่าเบลล่าท้อง แซมผู้เป็นจ่าฝูงก็วางแผนที่จะโจมตีพวกคัลเลน เป้าหมายคือการฆ่าเบลล่าและทารกเพราะเขาเชื่อว่าเด็กอาจนำภัยคุกคามมาสู่พวกเขา แต่เจคอบรู้สึกว่าพวกคัลเลนเป็นผู้บริสุทธิ์ในเรื่องนี้เขาจึงฝ่าฝืนคำสั่งของแซมและแยกตัวเองออกจากฝูง การกระทำครั้งนี้ทำให้เขาได้เป็นจ่าฝูงโดยมีเซ็ธและลีอาห์ เคลียวอเตอร์ เข้าร่วมในฝูงใหม่ของเขาและทั้งคู่ก็ได้ช่วยเหลือเจคอบและคัลเลนในการปกป้องเบลล่า หลังจากที่เรเนสเม ลูกสาวของเบลล่าและเอ็ดเวิร์ดเกิด เกือบจะทันที เจคอบได้ผูกวิญญาณกับเรเนสเมอย่างไม่ทันตั้งตัวซึ่งเป็นเรื่องราวของพวกเซฟ-ซิฟเตอร์ที่จะได้เจอคู่แท้ก็คือเรเนสเมนั้นเอง และแล้วความบาดหมางระหว่างเจคอบและพวกคัลเลนก็หมดไป เขาและเอ็ดเวิร์ดก็ดูเหมือนจะเป็นพี่น้องกันได้ลักษณะนิสัยของตัวละครลักษณะทางกายภาพ ลักษณะนิสัยของตัวละคร. ลักษณะทางกายภาพ. เจคอบมีผิวสีน้ำตาลแดง ผมสีดำและตาสีดำเข้ม ในทไวไลท์,อธิบายลักษณะของเขาว่าสูง 6 ฟุต2 นิ้ว อายุ14 ไว้ผมยาวถึงไหล่ ในคราสสยุมพร เจคอบสูง 6 ฟุต 7 นิ้ว และมีกล้ามเนื้อมากขึ้น ในนวจันทรา,หลังจากที่เขาเปลี่ยนร่างเป็นหมาป่าได้ เขาตัดผมที่ยาวของเขาออก หลังจากนั้นเขาไว้ผมยาวอีกครั้งในคราสสยุมพร เพราะคิดว่าเบลล่าชอบคนไว้ผมยาว และนั้นจะทำให้ร่างหมาป่าของเขามีขนยาวและเยอะกว่าหมาป่าตัวอื่น เขาบอกว่า คิดว่ามันอาจจะทำให้ดูหล่อมากเพราะครั้งนึงเบลล่าเคยบอกว่า "ดูสวยดี" เขาจะสวมเพียงกางเกงยีนส์ตัดขาหรือกางเกงขาสั้น เป็นอย่างนั้นตั้งแต่เสื้อผ้าเสียหายบ่อยๆในการที่เขาแปลงร่างเป็นหมาป่า ในร่างหมาป่าเจคอบมีขนสีน้ำตาลแดงบุคลิกภาพและความสามารถพิเศษ บุคลิกภาพและความสามารถพิเศษ. เบลล่า อธิบายไว้ว่า เจคอบเป็นคนที่ "มีความสุข" และเขาก็ยังแผ่ความสุขนี้ไปถึงคนที่อยู่รอบ ๆ ตัวเขา คาเรคเตอร์ของเจคอบที่ปรากฏในนวจันทรา เขาเป็นคนยิ้มแย้มแจ่มใส่ น่าหลงใหล กล้าหาญ แต่ใจร้อน เจคอบสามารถกลายร่างเป็นหมาป่ายักษ์ได้ และในบางครั้งที่เขาโกรธก็จะเปลี่ยนร่างอย่างไม่ตั้งใจ ร่างกายของเขาจะมีอุณหภูมิอุ่นกว่ามนุษย์ทั่วไป โดยประมาณ 108.9 องศาฟาเรนไฮน์ (42.7 องศาเซลเซียส) ซึ่งช่วยให้เขาต้านทานอากาศหนาวเย็นได้ดี ร่างกายของเขายังรักษาตัวเองได้ไวอีกด้วย เขาสามารถสื่อสารกับฝูงของเขาทางจิตเมื่อเขาอยู่ในรูปหมาป่า เขามีร่างกายที่แข็งแรง และมีความรวดเร็วกว่ามนุษย์ อายุของพวกมนุษย์หมาป่าจะไม่เพิ่มขึ้นเมื่อเขายังกลายร่างเป็นหมาป่า การเติบโตทางร่างกายของเจคอบทำให้เขาเหมือนมีอายุ 25 พวกมนุษย์หมาป่าจะผูกวิญาญาณกับใครซักคนหนึ่งที่เป็นคู่แท้และจะต้องทำทุกอย่างที่คู่ต้องการ ไม่ว่าจะเป็นการปกป้องคุ้มครอง ความรัก เจคอบผูกวิญญาณกับเรเนสเม ลูกของเอ็ดเวิร์ดและเบลล่าใน รุ่งอรุโณทัย</doc>
