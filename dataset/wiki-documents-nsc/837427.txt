<doc id="837427" url="https://th.wikipedia.org/wiki?curid=837427" title="พรหมลิขิต">พรหมลิขิต พรหมลิขิต สตูดิโออัลบั้มเต็มชุดที่ 10 ของวง แกรนด์เอ็กซ์ ออกวางแผงเมื่อปลายเดือนตุลาคม พ.ศ. 2525 ภายใต้สังกัดทีเอสอีกรุ๊ป อัลบั้มชุดนี้ได้วางแผงหลังจากที่อัลบั้ม นิจนิรันดร์ วางแผงเพียง 1 เดือนโดยทางวงได้ต้อนรับสมาชิกใหม่คืออ๊อด ศรายุทธ สุปัญโญ อดีตสมาชิกวง ดิ โอเรียนทัล ฟังค์ ซึ่งเคยมาช่วยเล่นคีย์บอร์ดในเพลง ไกลตา ใกล้ใจ ในสตูดิโออัลบั้มเต็มชุดที่ 4 อัลบั้ม เขิน เมื่อ พ.ศ. 2523 โดยการเข้ามาของเขาได้นำแนวเพลงใหม่คือ ฟิวชั่น แจ๊ซ มาใช้ในการทำอัลบั้มซึ่งอัลบั้มชุดนี้ทางวงแกรนด์เอ็กซ์ยังคงนำเพลงของสุนทราภรณ์จำนวน 8 เพลงมาทำดนตรีและเรียบเรียงเสียงประสานใหม่พร้อมกับบรรจุเพลงใหม่ของทางวงเข้าไปอีก 2 เพลงโดยได้จัดคอนเสิร์ตเปิดอัลบั้มเมื่อวันที่ 26 ตุลาคม พ.ศ. 2525 ที่ ศูนย์เยาวชนไทย-ญี่ปุ่น ดินแดง เมื่อแรงโปรโมทอัลบั้มพรหมลิขิตเริ่มซาลงทางวงแกรนด์เอ็กซ์จึงได้เข้าสตูดิโอเพื่อทำอัลบั้มชุดใหม่คืออัลบั้ม เพชร สตูดิโออัลบั้มเต็มชุดที่ 12 ที่วางแผงเมื่อเดือนกันยายน พ.ศ. 2526 แต่ระหว่างทำอัลบั้มชุดเพชรทางวงได้วางแผงอัลบั้มบันทึกการแสดงสดวาเลนไทน์ เลเซอร์คอนเสิร์ตเป็นการคั่นเวลาระยะสั้น ๆ ก่อนจะได้ฟังเพลงในอัลบั้มเพชรเพลงในอัลบั้มเพลงในอัลบั้ม. - ฟลอร์เฟื่องฟ้า - สู่อนาคต - เดียวดาย - หนึ่งในดวงใจ - คิดถึง - ยามรัก - ลืมเสียเถิดอย่าคิดถึง - สุขกันเถอะเรา - พรหมลิขิต - กังหันต้องลม</doc>
