<doc id="299103" url="https://th.wikipedia.org/wiki?curid=299103" title="เคน มาสเตอร์">เคน มาสเตอร์ เคน มาสเตอร์ (; ) เป็นตัวละครหลักจากเกมสตรีทไฟท์เตอร์ ผู้ใช้ศิลปะการต่อสู้ผสมผสานระหว่าง คาราเต้และยูโด (ในเนื้อเรื่องคืออันซัทสึเคน) เคนเป็นสหาย,คู่ปรับและศิษย์ร่วมสำนักเดียวกันกับ ริว ซึ่งเป็นตัวเอกของเรื่อง โดยมีมีรูปแบบการโจมตีคล้ายกัน (ในขณะที่เคนเน้นการใช้หมัดมังกรทะยานฟ้า ส่วนริวเน้นการโจมตีโดยใช้คลื่นพลัง) นอกจากนี้ เคน ยังถือเป็นหนึ่งในตัวละครจากเกมที่มีคนรู้จ้กกันมากที่สุดสำหรับผู้ที่ชื่นชอบการเล่นเกมด้วยเช่นกันประวัติตามท้องเรื่อง ประวัติตามท้องเรื่อง. เคน มาสเตอร์ เป็นบุตรชายของมหาเศรษฐีอสังหาริมทรัพย์ บิดาของเขามีความปรารถนาที่จะให้บุตรชายของตนเป็นผู้มีวินัย จึงได้ส่งบุตรชายของตนไปฝึกวิชาที่ประเทศญี่ปุ่นร่วมกับริว โดยมีผู้สอนเป็นอาจารย์วิชาคาราเต้ลึกลับนามว่าโกเค็น ในเบื้องต้น เคนต้องการเดินทางกลับอเมริกา แต่หลังจากการฝึกฝนแล้วเขามีความเคารพรักต่ออาจารย์ รวมทั้งกลายมาเป็นเพื่อนรักของริวและสหายคู่ปรับกันในเวลาต่อมา เมื่อริวอายุได้ 23 ปี โกเค็นได้ตัดสินใจส่งศิษย์ทั้งสองของตนออกไปค้นหานักสู้ที่มีฝีมือ และตัดสินใจว่าการฝึกสอนได้จบลงแต่เพียงเท่านี้ ซึ่งสมควรออกจากสำนักเพื่อมุ่งสู่โลกภายนอกต่อไป ริวตัดสินใจเดินทางท่องโลกเพื่อฝึกฝนวิชาการต่อสู้ต่อไป ในขณะที่เคนมีความสุขที่จะเดินทางกลับสู่สหรัฐอเมริกา หลังจากที่เคร่งเครียดจากการฝึกฝนกับอาจารย์ของตน นั่นทำให้เคนได้รู้ถึงความหมายของคำว่าการนอบน้อม ภายหลังจากกลับมาที่บ้านเกิดของตน เคนได้เข้าร่วมการแข่งขันศิลปะการต่อสู้ที่แตกต่างกันหลายรายการ และส่วนมากเขามักจะเป็นฝ่ายได้รับชัยชนะข้อมูลจำเพาะข้อมูลจำเพาะ. - ชื่อ : เคน มาสเตอร์ (Ken Masters) - สัญชาติ : - วันเดือนปีเกิด : 14 กุมภาพันธ์ ค.ศ. 1965 (วันวาเลนไทน์) - ส่วนสูง : 175 เซนติเมตร - น้ำหนัก : 83 กิโลกรัม - กรุ๊ปเลือด : B - สิ่งที่ชอบ : สเก็ตบอร์ด, พาสต้า - สิ่งที่เกลียด : อุเมะโบชิ (บ๊วยดอง), โซพโอเปร่าท่าไม้ตายท่าไม้ตาย. - ท่าไม้ตาย : ฮาโดเคน(หมัดพลังคลื่น), โชริวเคน(หมัดมังกรทะยานฟ้า), ทัทสึมากิ เซนปุคาคุ(ลูกเตะพายุหมุน) - ซูเปอร์คอมโบ : โชริวเรปปะ(หมัดมังกรบดขยี้), ชินริวเคน(หมัดเทพมังกร), ชิปปุจินไรคาคุ(ลูกเตะพายุคลั่ง)ข้อมูลเพิ่มเติมข้อมูลเพิ่มเติม. - เจิ้ง อี้เจี้ยน เคยรับบทเป็นเคน ในภาพยนตร์ฮ่องกงเรื่อง บันล็อก ผู้ชายทะลุเวลา (Futurecops) - ท่าไม้ตายโชริวเคนของเคนและริว เคยถูกเป็นท่าพิเศษของเอ็กซ์ใน ร็อคแมน X2 เช่นเดียวกันได้รวมไปถึงอาวุธ ไรซิ่งไฟเออร์ ของ แมกมาร์ด ดรากูน ซึ่งเป็นบอสจากร็อคแมน X4 ที่สามารถใช้ท่าไม้ตายนี้ได้เช่นกัน ซึ่งท่าของไรซิ่งไฟเออร์มีความคล้ายคลึงกับโชริวเคนเป็นอย่างมาก นอกจากนี้ท่าไม้ตายฮาโดเคนของริวและเคนเป็นท่าพิเศษของเอ็กซ์ใน ร็อคแมน X ภาคแรก เช่นเดียวกัน</doc>
