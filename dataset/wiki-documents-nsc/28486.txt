<doc id="28486" url="https://th.wikipedia.org/wiki?curid=28486" title="พระยานรรัตนราชมานิต (ตรึก จินตยานนท์)">พระยานรรัตนราชมานิต (ตรึก จินตยานนท์) มหาเสวกตรี พระพระยานรรัตนราชมานิต (ฉายาเมื่อบวชเป็นพระภิกษุ: ธมฺมวิตกฺโก ภิกฺขุ) เป็นอดีตมหาดเล็กในรัชสมัยพระบาทสมเด็จพระมงกุฎเกล้าเจ้าอยู่หัว ภายหลังได้อุปสมบทเป็นพระภิกษุ จำพรรษา ณ วัดเทพศิรินทราวาส ราชวรวิหาร ตราบจนมรณภาพประวัติปฐมวัย ประวัติ. ปฐมวัย. พระยานรรัตนราชมานิต มีนามเดิมว่า ตรึก จินตยานนท์ เป็นบุตรของพระนรราชภักดี (ตรอง จินตยานนท์ - ภายหลังบวชเป็นพระภิกษุ ฉายา สทฺธมฺมวิจาโร) และนางนรราชภักดี (พุก จินตยานนท์) มีพี่น้องรวมทั้งสิ้น 5 คน เกิดเมื่อวันที่ 5 กุมภาพันธ์ พ.ศ. 2440 ที่กรุงเทพมหานคร วัยถึงขั้นสมควร เล่าเรียนหนังสือที่โรงเรียนวัดเบญจมบพิตร หรือโรงเรียนมัธยมวัดเบญจมบพิตรในปัจจุบัน จนสอบได้ชั้นสูงสุดข้าราชการพลเรือน ข้าราชการพลเรือน. ภายหลังจากที่ท่านได้จบการศึกษาจากโรงเรียนข้าราชการพลเรือน ได้รับประกาศนียบัตรวิชารัฐประศาสนศาสตร์ ในสมัยนั้นแล้ว ท่านได้เข้าร่วมซ้อมรบในฐานะเสือป่า โดยรับหน้าที่เป็นคนส่งข่าว ซึ่งในการซ้อมรบนี้เองได้เปลี่ยนวิถีชีวิต จากความตั้งใจที่จะเป็นข้าราชการฝ่ายปกครองของรัฐ มาเป็นข้าราชสำนักในพระบาทสมเด็จพระมงกุฎเกล้าเจ้าอยู่หัว ท่านเป็นผู้ที่ได้รับการไว้วางพระราชหฤทัยเป็นอย่างมาก ตั้งแต่เมื่อครั้งยังรับราชการเป็นมหาดเล็กห้องบรรทม กระทั่ง ได้รับการแต่งตั้งบรรดาศักดิ์เป็นพระยานรรัตนราชมานิต ซึ่งแปลว่า "คนดีที่พระเจ้าแผ่นดินทรงยกย่องนับถือ" ตลอดระยะเวลา 10 ปี ที่ท่านได้รับราชการสนองพระเดชพระคุณอย่างใกล้ชิด ประวัติการรับราชการของพระยานรรัตนราชมานิตโดยละเอียดมีดังนี้- 24 กุมภาพันธ์ พ.ศ. 2457 - โปรดเกล้าฯ ให้รับราชการในกรมมหาดเล็ก แผนกตั้งเครื่อง ยศ มหาดเล็กวิเศษ - 1 เมษายน พ.ศ. 2458 - เงินเดือน 40 บาท - 30 พฤศจิกายน พ.ศ. 2459 - รับพระราชทานยศ รองหุ้มแพร มีบรรดาศักดิ์เป็น นายรองเสนองานประภาษ เงินเดือน 60 บาท - 1 เมษายน พ.ศ. 2459 - ย้ายไปอยู่กองห้องที่พระบรรทม - 30 สิงหาคม พ.ศ. 2459 - รับพระราชทานยศ หุ้มแพร มีบรรดาศักดิ์เป็น นายเสนองานประภาษ - 1 กันยายน พ.ศ. 2459 - เงินเดือน 100 บาท - 31 ธันวาคม พ.ศ. 2461 - รับพระราชทานยศ จ่า มีบรรดาศักดิ์เป็น นายจ่ายง - 1 มกราคม พ.ศ. 2460 - เงินเดือน 200 บาท - 31 ธันวาคม พ.ศ. 2461 - รับพระราชทานยศ รองหัวหมื่น มีบรรดาศักดิ์เป็น หลวงศักดิ์นายเวร - 1 มกราคม พ.ศ. 2461 - เงินเดือน ๓๐๐ บาท - 1 เมษายน พ.ศ. 2463 - เงินเดือน 340 บาท - 10 พฤศจิกายน พ.ศ. 2464 - รับพระราชทานบรรดาศักดิ์เป็น เจ้าหมื่นสรรเพธภักดี - 1 เมษายน พ.ศ. 2465 - เงินเดือน 500 บาท - 1 ธันวาคม พ.ศ. 2465 - เจ้ากรมห้องที่พระบรรทม - 30 ธันวาคม พ.ศ. 2465 - รับพระราชทานบรรดาศักดิ์เป็น พระยานรรัตนราชมานิต - 1 กรกฎาคม พ.ศ. 2467 - องคมนตรีในรัชกาลที่ 6 - 1 มกราคม พ.ศ. 2467 - รับพระราชทานยศ จางวางตรี - 24 มีนาคม พ.ศ. 2468 - อุปสมบทถวายเป็นพระราชกุศล ในพระราชพิธีถวายพระเพลิงพระบรมศพ พระบาทสมเด็จพระมงกุฎเกล้าเจ้าอยู่หัว - 1 เมษายน พ.ศ. 2468 - เงินเดือน 700 บาท - 1 เมษายน พ.ศ. 2468 - โปรดเกล้าฯ ให้ยุบเลิกตำแหน่งหน้าที่ราชการกรมมหาดเล็กหลวง ให้รับพระราชทานบำนาญเดือนละ 84 บาท 66 2/3 สตางค์ - 4 เมษายน พ.ศ. 2469 - องคมนตรีในรัชกาลที่ 7บวชอุทิศถวายเป็นพระราชกุศล บวชอุทิศถวายเป็นพระราชกุศล. ท่านได้ปฏิบัติหน้าที่ด้วยความวิริยะ สุจริต และกตัญญูกตเวที อย่างยากที่จะหาผู้ใดเสมอเหมือน ดังที่ท่านเคยกล่าวถึงความภักดีต่อองค์สมเด็จพระเจ้าอยู่หัว ว่า "ต้องตายแทนกันได้" ความกตัญญูกตเวทีที่ท่านได้แสดงนี้ ได้ประจักษ์ชัดเมื่อท่านได้บวชอุทิศถวายเป็นพระราชกุศลในวันถวายพระเพลิงพระบรมศพพระบาทสมเด็จพระมงกุฎเกล้าเจ้าอยู่หัว เมื่อวันที่ 24 มีนาคม พ.ศ. 2468 ณ วัดเทพศิรินทราวาส ราชวรวิหาร โดยมีสมเด็จพระพุทธโฆษาจารย์ (เจริญ ญาณวโร) เป็นอุปัชฌาย์ ท่านดำรงเพศสมณะด้วยความเคร่งครัดต่อศีล เป็นผู้ที่บริสุทธิ์ปราศจากมลทินด่างพร้อยทั้งกาย ใจ เป็นผู้ปฏิบัติดี ปฏิบัติชอบ มีปฏิปทาที่มั่นคง เด็ดเดี่ยว เป็นที่ยอมรับ และได้รับความเคารพนับถือจากพุทธศาสนิกชนว่า ท่านเป็นพระแท้ ที่หาได้ยากยิ่ง เป็นตัวอย่างของสงฆ์ผู้ทรงศีลบริสุทธิ์ ไม่ใฝ่หาลาภสักการะ ไม่ใฝ่หาชื่อเสียงเกียรติคุณ เป็นผู้ปฏิบัติตรงต่อ พระธรรมวินัย มีความกตัญญูเป็นเลิศ ยากที่จะหาผู้ใดทัดเทียมได้มรณภาพ มรณภาพ. พระพระยานรรัตนราชมานิต มรณภาพเมื่อวันที่ 8 มกราคม พ.ศ. 2514 สิริอายุ 74 ปี พรรษา 46คำสอน คำสอน. "ด้วยอานุภาพของไตรสิกขา คือ "ศีล สมาธิ ปัญญา" จึงจะชนะ ข้าศึก คือ กิเลสอย่างหยาบ อย่างกลาง อย่างละเอียดได้ ผู้ศึกษาปฏิบัติตามไตรสิกขา คือ "ศีล สมาธิ ปัญญา" บริบูรณ์ สมบูรณ์แล้ว ผู้นั้นจึงเป็นผู้พ้นจากทุกข์ทั้งปวงได้เป็นแน่นอน ไม่ต้องสงสัยเลย "เครื่องราชอิสริยาภรณ์เครื่องราชอิสริยาภรณ์. - 21 มกราคม พ.ศ. 2457 - เหรียญราชรุจิทอง รัชกาลที่ 6 - 2 มกราคม พ.ศ. 2458 - เหรียญรัตนาภรณ์ รัชกาลที่ 6 ชั้นที่ 5 - 31 ธันวาคม พ.ศ. 2459 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นเบญจมาภรณ์มงกุฎสยาม บ.ม. - 18 เมษายน พ.ศ. 2460 - เครื่องราชอิสริยาภรณ์วชิรมาลา ว.ม.ล. - 31 ธันวาคม พ.ศ. 2460 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นเบญจมาภรณ์ช้างเผือก บ.ช. - 31 ธันวาคม พ.ศ. 2461 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นจัตุรถาภรณ์มงกุฎสยาม จ.ม. - 11 พฤศจิกายน พ.ศ. 2464 - เหรียญรัตนาภรณ์ รัชกาลที่ 6 ชั้นที่ 3 - 11 พฤศจิกายน พ.ศ. 2465 - เครื่องราชอิสริยาภรณ์จุลจอมเกล้า ชั้นตติยจุลจอมเกล้าวิเศษ ต.จ.ว. - 10 พฤศจิกายน พ.ศ. 2466 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า ท.จ. - 10 พฤศจิกายน พ.ศ. 2468 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นประถมาภรณ์มงกุฎสยาม ป.ม. - 25 กุมภาพันธ์ พ.ศ. 2468 - เหรียญบรมราชาภิเษกทอง รัชกาลที่ 7 - 4 เมษายน พ.ศ. 2475 - เหรียญเฉลิมพระนคร 150 ปี</doc>
