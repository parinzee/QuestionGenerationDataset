<doc id="368228" url="https://th.wikipedia.org/wiki?curid=368228" title="เหตุระเบิดรถไฟฟ้าใต้ดินมินสค์ พ.ศ. 2554">เหตุระเบิดรถไฟฟ้าใต้ดินมินสค์ พ.ศ. 2554 เหตุระเบิดรถไฟฟ้าใต้ดินมินสค์ พ.ศ. 2554 เกิดขึ้นเมื่อวันที่ 11 เมษายน พ.ศ. 2554 ซึ่งทำให้มีอย่างน้อย 12 คนเสียชีวิต และอีก 204 คนได้รับบาดเจ็บ หลังเกิดเหตุระเบิดแรงดันสูงในรถไฟฟ้าใต้ดินมินสค์ ประเทศเบลารุส เหตุระเบิดเกิดขึ้นที่สถานีกลาง ออคต์ยาเบอร์สคายา เมื่อเวลา 17.55 น. ตามเวลาท้องถิ่น แต่เดิมสาเหตุของการระเบิดนี้ยังไม่แน่ชัด แต่มีการพบระเบิดบรรจุตะปูและตลับลูกปืน ประธานาธิบดีเบลารุส อเล็กซานเดอร์ ลูกาเชนโก ยืนยันว่าเหตุระเบิดดังกล่าวมีเป้าหมายที่จะบ่อนทำลายสันติภาพและเสถียรภาพและพูดเป็นนัยว่าต่างชาติอาจเข้ามาเกี่ยวข้องกับเหตุระเบิดดังกล่าวด้วย แต่ก็ออกคำสั่งให้มีการสืบสวนฉุกเฉินในคลังเก็บอาวุธภายในประเทศ สำนักงานอัยการได้เริ่มการสืบสวนทางอาญาและจัดเหตุการณ์ดังกล่าวว่าเป็นเหตุก่อการร้าย ผู้ต้องสงสัยสองคนถูกจับกุมเมื่อวันที่ 13 เมษายน ซึ่งยอมรับสารภาพว่าเป็นผู้วางระเบิด แต่ยังไม่ได้รับการระบุเอกลักษณ์จากทางการ ด้านแรงจูงใจยังไม่ปรากฏชัดเจน ตามผลการสืบสวน ระเบิดที่ใช้นั้นมีลักษณะเฉพาะตัวและเจ้าหน้าที่สืบสวนต่างชาติก็ได้แสดงความสนใจในระเบิดอย่างมากสถานการณ์ สถานการณ์. เหตุระเบิดเกิดขึ้นเมื่อเวลาประมาณ 18.00 น. ระหว่างช่วงเวลาเร่งด่วนที่สถานีออคต์ยาเบอร์สคายา ซึ่งทำหน้าที่เป็นสถานีเดียวที่เปลี่ยนเส้นทางระหว่างสองเส้นทางในรถไฟฟ้าใต้ดินมินสค์ สถานีออคต์ยาเบอร์สคายา เช่นเดียวกับเกือบทุกสถานีในมินสค์ มีชานชาลาเกาะกลาง และระหว่างเกิดเหตุระเบิดขึ้นนั้น รถไฟนั้นตั้งอยู่บนรางรถไฟทั้งสองด้าน ตามผลการสืบสวนเบื้องต้น ระเบิดถูกพบใต้ม้านั่งที่ติดกับรางรถไฟข้าเข้า ระเบิดเกิดระเบิดขึ้นติดกับโบกี้คันที่สองของรถไฟขาเข้า ขณะที่เกิดระเบิดขึ้นนั้น มีประชาชนอย่างน้อย 300 คนอยู่ในพื้นที่ และรถไฟขาออกเดินทางออกจากสถานีโดยไม่มีการหยุด พยานระบุว่า มี "แสงวาบและเสียงระเบิด" ขณะที่ผู้โดยสารออกจากรถไฟซึ่งเพิ่งจะมาถึงสถานี มีรายงานว่าระเบิดถูกห่อด้วยตะปูและตลับลูกปืนซึ่งเทียบเท่ากับทีเอ็นทีหนัก 5 กิโลกรัมเหยื่อ เหยื่อ. เหยื่อที่ได้รับบาดเจ็บถูกส่งตัวไปยังโรงพยาบาลห้าแห่งในมินสค์ ในหมู่ผู้ได้รับบาดเจ็บนั้น 22 คนมีอาการสาหัส และอีก 30 คนได้รับบาดเจ็บปานกลาง ครอบครัวของผู้ที่เสียชีวิตในเหตุระเบิดจะได้รับเงินช่วยเหลือเทียบเท่า 10,000 ดอลลาร์สหรัฐ นอกเหนือจากการชดเชยเป็นตัวเงินแล้ว ครอบครัวจะได้รับการปรึกษาจากนักสังคมสงเคราะห์และจิตแพทย์ วันไว้อาลัยแห่งชาติได้รับการประกาศไว้เมื่อวันที่ 13 เมษายนปฏิกิริยาต่อเหตุการณ์ปฏิกิริยาต่อเหตุการณ์. - องค์การระหว่างประเทศ - สหประชาชาติ โดยเลขาธิการสหประชาชาติ นายบัน คี มูน ได้กล่าวว่า "ข้าพเจ้าไม่ทราบเกี่ยวกับแรงจูงใจในสิ่งที่เกิดขึ้น แต่ข้าพเจ้าได้รับรายงานว่าเหตุการณ์นี้เกิดขึ้นเป็นการกระทำโดยเจตนาถ้ารู้อย่างนี้แล้วมันคือสิ่งที่ยอมรับไม่ได้แล้วจะต้องถูกลงโทษ อะไรก็ตามถ้าเราใช้ความรุนแรง มันคือสิ่งที่ไม่เหมาะสมเลย" - สหภาพยุโรป ประธานรัฐสภายุโรป ได้แสดงความเสียใจต่อเหตุการณ์ที่เกิดขึ้น - องค์การความร่วมมือและความมั่นคงในยุโรป (The Organization for Security and Co-operation in Europe- OSCE) ประธานองค์การ OSCE ได้แสดงความเสียใจต่อเหตุการณ์ที่เกิดขึ้น - องค์การสนธิสัญญาความมั่นคงร่วมกัน (Collective Security Treaty Organization- CSTO) ประธานองค์การ CSTO ได้แสดงความเสียใจต่อเหตุการณ์ที่เกิดขึ้น- เจ้าหน้าที่ของรัฐ - ประเทศอาร์มีเนีย นายเซอร์จ ซาร์คสยัน ประธานาธิบดีอาร์มีเนีย ได้แสดงความเสียใจต่อเหตุการณ์ที่เกิดขึ้นและพร้อมให้ความช่วยเหลือด้านการรักษาผู้บาดเจ็บโดยให้การรักษาในโรงพยาบาลที่กรุงเยเรวาน เมืองหลวงของประเทศ - ประเทศจีน โฆษกกระทรวงต่างประเทศ (ประเทศจีน) กล่าวว่า "จีนขอประณามการกระทำดังกล่าวและจีนสนับสนุนความพยายามของผู้นำของเบลารุสเพื่อต่อสู้กับการก่อการร้าย" - ประเทศเอสโตเนีย นายโทมัส เฮนดริค อิลเวส ประธานาธิบดีเอสโตเนีย ได้ส่งจดหมายแสดงความเสียใจไปถึงไปถึงประธานาธิบดีลูคาเชนโก ผู้นำเบลารุส - ประเทศจอร์เจีย เลขานุการด้านข่าวสารของประธานาธิบดีจอร์เจีย ได้กล่าวว่า "ประธานาธิบดีจอร์เจียและประชาชนชาวจอร์เจียรู้สึกเห็นใจอย่างสุดซึ้งกับญาติและเพื่อนที่ถูกฆาตกรรมในการโจมตีของผู้ก่อการร้าย - ประเทศอิสราเอล รัฐมนตรีว่าการกระทรวงต่างประเทศ (ประเทศอิสราเอล) ได้แสดงความเสียใจและจะส่งทีมงานผู้เชี่ยวชาญในการต่อต้านการก่อการร้ายของสำนักงานด้านความปลอดภัยอิสราเอล - ประเทศคาซัคสถาน รัฐมนตรีว่าการกระทรวงต่างประเทศ (ประเทศคาซัคสถาน) ได้แสดงความเสียใจและแสดงความมั่นใจว่าจะสามารถหาผู้ที่กระทำความผิดในคราวนี้มาลงโทษตามกฎหมายได้ - ประเทศคีร์กีซสถาน รองนายกรัฐมนตรีคีร์กีซสถานกล่าวว่า "การก่อการร้ายในเบลารุสจะไม่มีผลต่อการตัดสินใจของคีร์กีซสถานในการเข้าร่วมเป็นสมาชิกของสหภาพศุลกากร ของประเทศรัสเซีย เบลารุส และคาซัคสถาน - ประเทศลัตเวีย นายวาลดีส ซาตเลอร์ส ประธานาธิบดีลัตเวีย ได้แสดงความเสียใจต่อเหตุการณ์ที่เกิดขึ้นสำหรับชาวเบลารุสในเหตุการณ์นี้โดยเฉพาะอย่างยิ่ง ประธานาธิบดีได้แสดงความกังวลสำหรับบรรดาผู้ที่ได้รับบาดเจ็บและเสียชีวิตและได้หวังว่าผู้บาดเจ็บในครั้งนี้จะหายโดยเร็ว</doc>
