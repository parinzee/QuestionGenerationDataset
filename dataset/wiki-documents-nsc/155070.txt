<doc id="155070" url="https://th.wikipedia.org/wiki?curid=155070" title="ริค มากราโม จูเนียร์">ริค มากราโม จูเนียร์ ริค มากราโม จูเนียร์ () หรือ เรนาโต มากราโม นักมวยสากลชาวฟิลิปปินส์ เกิดเมื่อ 6 พฤศจิกายน พ.ศ. 2504 สถิติการชก 61 ครั้ง ชนะ 34 (น็อค 9) เสมอ 5 แพ้ 22ประวัติ ประวัติ. ริค มากราโม จูเนียร์ขึ้นชกมวยสากลอาชีพครั้งแรกเมื่อ 28 กุมภาพันธ์ พ.ศ. 2525 ชนะน็อค แมนนี่ โอกายอน ยก 1 จากนั้นก็ขึ้นชกชนะเป็นส่วนใหญ่ เคยชกชนะ แดน เนียเตส นิค เซียนทอย ผลัดแพ้ชนะกับไฮเม่ อาลีควิน และเคยชกแพ้แมนนี่ เมลชอร์ และเจอร์รี่ พีญาโลซา มากราโมเคยมาชกในไทย แพ้คะแนน ชนะ ป.เปาอินทร์ เมื่อ พ.ศ. 2534 และได้ชิงแชมป์เงารุ่นฟลายเวท WBC เมื่อ 20 มีนาคม พ.ศ. 2535 แพ้น็อค ฉัตรชัย อีลิทยิม ยก 8 หลังจากนั้น มากราโมมาชกนอกรอบในไทยบ่อยครั้งระหว่าง พ.ศ. 2535- 2537 โดย แพ้น็อค โตโต้ ป.พงษ์สว่าง ยก 8 แพ้น็อค จ้าวสิงห์ทอง นครหลวงโปรโมชั่นยก 5 แพ้คะแนน พะเนียง พูนธรัตน์ และแพ้น็อค พิชิต ช.ศิริวัฒน์ ยก 3 มากราโมได้ครองแชมป์ฟิลิปปินส์รุ่นไลท์ฟลายเวทเมื่อ 30 พฤศจิกายน พ.ศ. 2537 เมื่อเป็นฝ่ายชนะคะแนนโดยเทคนิค จอห์น เมดินา ป้องกันตำแหน่งไว้ได้ 1 ครั้ง มากราโมก็ขึ้นชิงแชมป์โลกรุ่นไลท์ฟลายเวท WBO เมื่อ 28 มกราคม พ.ศ. 2538 ที่สกอตแลนด์ ซึ่งมากราโมเป็นฝ่ายแพ้คะแนน พอล เวียร์ ไม่ได้แชมป์ หลังจากชิงแชมป์โลกไม่สำเร็จ มากราโมไปชกนอกรอบที่ญี่ปุ่น แพ้คะแนน ชิโร ยาชิโร จากนั้นชกชนะน็อค โตโต้ ป.พงษ์สว่าง ยก 4 ที่ฟิลิปปินส์ มากราโมได้ชิงแชมป์ OPBF รุ่นไลท์ฟลายเวทกับชิโร ยาชิโร ที่ญี่ปุ่นเมื่อ 3 กุมภาพันธ์ พ.ศ. 2539 ซึ่งผลปรากฏว่าเสมอกันไป มากราโมได้ชิงแชมป์ OPBF ที่ว่างอีกครั้งในอีก 5 เดือนต่อมา แต่ทำได้เพียงแพ้คะแนนโดยเทคนิค ทากาชิ ชิโอฮาม่า ต่อมา มากราโมได้ชิงแชมป์ PABA รุ่นไลท์ฟลายเวทเมื่อ 12 มกราคม พ.ศ. 2540 ที่ไทย แต่ก็เป็นฝ่ายแพ้คะแนนพะเนียง พูนธรัตน์ มากราโมขึ้นชกแก้มือกับพะเนียงอีกครั้งในอีก 2 เดือนต่อมาแต่ก็เป็นฝ่ายแพ้คะแนนอีก มากราโมได้ชิงแชมป์เงารุ่นไลท์ฟลายเวท WBC อีกครั้งเมื่อ 17 กันยายน พ.ศ. 2540 แต่ก็เป็นฝ่ายแพ้น็อค ยัง ซางอิก ยก 8 ที่เกาหลีใต้ หลังจากนั้น มากราโมไม่ได้ขึ้นชิงแชมป์ใดๆอีกเลย ได้ไปชกนอกรอบกันจาคอป มัตลาลาก็เป็นฝ่ายแพ้คะแนน หลังจากที่เสียแชมป์ฟิลิปปินส์รุ่นไลท์ฟลายเวทไปเมื่อ 28 ตุลาคม พ.ศ. 2541 โดยแพ้คะแนน โลลิโต โลรัวแล้ว มากราโมก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นไลท์ฟลายเวท (2537 – 2541) - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นฟลายเวท WBC เมื่อ 20 มีนาคม 2535 แพ้น็อค ฉัตรชัย อีลิทยิม ยก 8 ที่ กทม. - ชิงแชมป์โลกรุ่นไลท์ฟลายเวท WBO เมื่อ 5 เมษายน 2538 แพ้คะแนน พอล เวียร์ ที่ อังกฤษ - ชิงแชมป์ OPBF รุ่นไลท์ฟลายเวทเมื่อ 3 กุมภาพันธ์ 2539 เสมอกับ ชิโร ยาชิโร ที่ ญี่ปุ่น - ชิงแชมป์ OPBF รุ่นไลท์ฟลายเวทเมื่อ 17 กรกฎาคม 2539 แพ้คะแนน ทากาชิ ชิโอฮามา ที่ ญี่ปุ่น - ชิงแชมป์ PABA รุ่นไลท์ฟลายเวทเมื่อ 12 มกราคม 2540 แพ้คะแนน พะเนียง พูนธรัตน์ ที่ ฉะเชิงเทรา - ชิงแชมป์เงารุ่นไลท์ฟลายเวท WBC เมื่อ 17 กันยายน พ.ศ. 2540 แพ้น็อค ยัง ซังอิก ยก 8 ที่เกาหลีใต้</doc>
