<doc id="665201" url="https://th.wikipedia.org/wiki?curid=665201" title="สตรีทไฟท์เตอร์ V">สตรีทไฟท์เตอร์ V สตรีทไฟท์เตอร์ V (; ) เป็นเกมต่อสู้จากซีรีส์สตรีทไฟท์เตอร์ ที่ได้รับการเปิดตัวในเดือนกุมภาพันธ์ ค.ศ. 2016 ในระบบเพลย์สเตชัน 4 และไมโครซอฟท์ วินโดวส์ กับการเปิดตัวภายหลังในระบบลินุกซ์ และจะมีการเล่นข้ามแพลตฟอร์มระหว่างวินโดวส์และเวอร์ชันเพลย์สเตชัน 4 คล้ายกับเกมก่อนหน้านี้ในซีรีส์ สตรีทไฟท์เตอร์ V เป็นเกมต่อสู้ระบบฉายด้านข้าง เกมนี้ยังทำการเปิดตัว "วี-เกจ" ซึ่งจะเพิ่มขึ้นเมื่อผู้เล่นถูกโจมตีและเพิ่มสามทักษะใหม่ โดยมี 16 ตัวละครในช่วงแรก ซึ่งในจำนวนนั้น จะมี 4 ตัวละครใหม่ของซีรีส์ ส่วนโหมดเนื้อเรื่องและตัวละครที่เพิ่มเติมจะได้รับผ่านการอัปเดตและมีเนื้อหาที่ดาวน์โหลดได้ อ้างตามแคปคอม เกมภาคนี้รองรับระบบคอนโซลสำหรับเพลย์สเตชัน 4 แต่เพียงผู้เดียว ในฐานะที่โซนีและแคปคอมมี"วิสัยทัศน์เหมือนกันสำหรับศักยภาพในการเติบโตของเกมต่อสู้" ซึ่งเกมได้รับการขับเคลื่อนโดยซอฟต์แวร์เฟรมเวิร์กอันเรียลเอนจิน 4 และมีการทดสอบเบตาก่อนที่จะทำการเปิดตัว ครั้นเมื่อเปิดตัว เกมนี้ก็ได้รับคำวิจารณ์โดยรวมในเชิงบวก พร้อมกับนักวิจารณ์ที่ยกย่องด้านกราฟิกของเกมและรูปแบบการเล่น แต่ก็มีการวิพากษ์วิจารณ์ถึงเนื้อหาและตัวละครที่ขาดหายไป เช่นเดียวกับปัญหาทางด้านเทคนิคเช่นเซิร์ฟเวอร์เสียในช่วงเปิดตัวและมีอาการบั๊ก ในขณะที่ทางแคปคอมคาดหวังว่าเกมนี้จะมียอดจำหน่ายอย่างน้อย 2 ล้านชุดก่อนสิ้นปีงบประมาณ ค.ศ. 2016 ของบริษัท แต่ก็พลาดต่อเป้าหมายดังกล่าว ที่สามารถทำได้เพียง 1.4 ล้านชุด ณ วันที่ 31 มีนาคม ค.ศ. 2016รูปแบบการเล่น รูปแบบการเล่น. สตรีทไฟท์เตอร์ V เป็นเกมต่อสู้ฉายด้านข้างเช่นเดียวกับภาคก่อน ซึ่งมีนักสู้สองฝ่ายที่ใช้การโจมตีสารพัดรูปแบบ เกมนี้มีมาตรวัด EX ที่เริ่มนำมาใช้ในสตรีทไฟท์เตอร์ III ซึ่งช่วยเพิ่มพลังในการใช้ท่าไม้ตายหรือสะสมไว้เพื่อใช้ท่าไม้ตายสุดยอดได้ ในขณะที่ระบบโฟกัสแอทแทคที่มีอยู่ในภาคก่อนได้ถูกลบออกไป สิ่งใหม่สำหรับภาคนี้คือ "วี-เกจ" ที่จะเพิ่มขึ้นก็ต่อเมื่อผู้เล่นถูกโจมตี และเสริมสามเทคนิคใหม่ ได้แก่: วี-สกิล, วี-รีเวอร์แซล และวี-ทริกเกอร์ ซึ่งวี-สกิล เป็นทักษะการโจมตีแบบพิเศษที่ไม่ซ้ำกันในแต่ละตัวละคร ตัวอย่างเช่น ริวสามารถหลบหลีกการโจมตีในขณะที่เวก้า (เอ็ม.ไบสัน ในเวอร์ชันภาษาอังกฤษ) สามารถสะท้อนวิถีการยิงออกไปได้ โดยบางส่วนจะสร้างวี-เกจ เมื่อดำเนินการเสร็จเรียบร้อยแล้ว สำหรับวี-รีเวอร์แซล จะให้ผู้เล่นใช้ในส่วนของวี-เกจได้ทำการโต้กลับในขณะถูกโจมตี และท้ายสุด คือวี-ทริกเกอร์ ที่ใช้วี-เกจทั้งหมดเพื่อให้ผู้เล่นใช้ความสามารถพิเศษได้ เช่น เพิ่มความแรงชั่วคราวสำหรับคลื่นพลังของริว หรือเพิ่มจำนวนการกระหน่ำโจมตีให้แก่ชุนลี นอกจากนี้ มาตรวัดการมึนงง (Stun Meter) ที่ได้มีการนำเสนอในสตรีทไฟท์เตอร์ III ก็จะแสดงให้เห็นอยู่ใต้แถบพลังของเกมนี้ โดยมาตรวัดดังกล่าวจะเพิ่มขึ้นเมื่อถูกโจมตีอย่างต่อเนื่องและตัวละครจะมีอาการมึนเมื่อเต็มแถบ ดังนั้น มันจึงเป็นการส่งเสริมให้ผู้เล่นมีความอุกอาจเมื่อมาตรวัดของอีกฝ่ายใกล้จะเต็ม เกมนี้ยังมีจุดเด่นตรงที่ตัวละครมีปฏิสัมพันธ์ในฉากต่อสู้ ที่จะแสดงเพิ่มหากเป็นฝ่ายแพ้ที่บริเวณมุมของฉากตัวละคร ตัวละคร. เกมภาคนี้ได้ทำการเปิดตัว 16 ตัวละคร โดยมีสี่ตัวละครใหม่ของซีรีส์ และภายหลังจากการเปิดตัว ได้มีการเพิ่มตัวละคร และเพิ่มรูปแบบการเล่นไปจากเดิม โดยได้มีการวางแผนที่จะเพิ่มหกตัวละครในปี ค.ศ. 2016 ตัวละครเสริมเหล่านี้ จะสามารถเลือกซื้อผ่านระบบไมโครทรานสแอคชัน ได้แก่: "เซนนี" โดยซื้อผ่านสกุลเงินในโลกแห่งความจริง หรือ "ไฟต์มันนี" ที่ได้รับผ่านการเล่นเกม รายชื่อต่อไปนี้ ตัวละครใหม่จะเขียนด้วยอักษรตัวหนา, ในขณะที่ตัวละครที่ต้องซื้อจะระบุในอักษรตัวเอน ซึ่งสี่ตัวละครใหม่ประกอบด้วย เนคอลลี ที่มีลักษณะเหมือนนักรบแอซเท็กจากประเทศที่ไม่รู้จัก โดยแสวงหาดวงจิตที่แข็งแกร่งของฝ่ายตรงข้าม, ราชิด ซึ่งเป็นชาวเอเชียตะวันออกกลางที่มีความสามารถในการควบคุมสายลม และกำลังตามหาเพื่อนที่หายไปจากการลักพาตัวโดยเวก้ากับองค์กรชาโดลู, ลอรา มะสึดะ เธอเป็นนักสู้ชาวบราซิลและเป็นพี่สาวของฌอน มะสึดะ นักสู้ผู้เจนศึกจากสตรีทไฟท์เตอร์ III โดยเธอเป็นผู้ใช้วิชาบราซิลเลี่ยน ยูยิสสู และไฟฟ้าในการโจมตี และฟาง สมาชิกใหม่แห่งชาโดลูแกรนด์มาสเตอร์ ซึ่งมีช่วงการโจมตียาวกับการเคลื่อนไหวที่ไหลลื่น และมีความสามารถในการวางยาพิษใส่ฝ่ายตรงข้ามเนื้อเรื่องย่อ เนื้อเรื่องย่อ. หลายปีให้หลังจากที่แนชถูกเวก้าสังหาร เขาก็ได้ฟื้นตื่นขึ้นมาจากหลุมฝังศพ และได้รับคำแนะนำจากผู้หญิงคนหนึ่งที่ชื่อเฮเลน โดยเธอได้รื้อฟื้นความทรงจำเกี่ยวกับไกล์ผู้เป็นอดีตสหายศึกที่จะสามารถช่วยในการกำจัดเวก้า ในขณะเดียวกัน องค์กรชาโดลูได้เริ่มแผนลับที่เรียกกันว่า "ปฏิบัติการห่วงโซ่" (Operation C.H.A.I.N.S) ด้วยการเปิดตัวดาวเทียมเจ็ดดวงในวงโคจรที่เรียกว่า "แบล็คมูน" (Black Moons) ส่วนราชิดก็ได้แทรกตัวเข้าไปในสำนักงานใหญ่ของชาโดลูเพื่อตามหาเพื่อนที่ถูกพวกมันลักพาตัว ทว่า เขาก็ถูกพบตัวและพ่ายแพ้ต่อฟาง ผู้ขโมยไอเท็มที่มีลักษณะคล้ายตัวหมากรุก และใช้มันเพื่อทำให้แบล็คมูนซึ่งเป็นอาวุธพัลส์แม่เหล็กไฟฟ้าเหนือนครนิวยอร์กระเบิด หลังจากความพยายามที่จะหยุดยั้งเวก้าและสมุนของมันในนครนิวยอร์กไม่ประสบผลสำเร็จ ไกล์ และชุนลี ก็ต้องมาเผชิญกับแนช ซึ่งได้พยายามช่วงชิงชื้นส่วนที่มีลักษณะคล้ายตัวหมากรุก แล้วหนีไปไม่นานหลังจากนั้น ต่อมา แนชก็ได้พบกับเฮเลน ผู้ทำการหว่านล้อมราชิดและจูริในการสร้างพันธมิตรกับพวกเธอ เพื่อนำชิ้นส่วนที่คล้ายหมากรุกไปใช้ในการหยุดยั้งปฏิบัติการห่วงโซ่ โดยเผยให้เห็นว่าพวกเขามีกุญแจที่จะควบคุมแบล็คมูน และมอบหมายให้ใครคนหนึ่งเก็บรักษาเพื่อป้องกันไม่ให้ถูกนำไปใช้ ในขณะที่วัตถุประสงค์ขององค์กรชาโดลูคือการใช้แบล็คมูนในการแผ่ความหวาดกลัวและสิ้นหวังต่อผู้คนทั่วโลก ซึ่งเป็นแหล่งที่มาของไซโคพาวเวอร์สำหรับเวก้า และพวกมันตั้งใจที่จะสูบฉีดพลังงานนี้ เพื่อที่จะทำให้เวก้า รวมถึงกองกำลังของเขาอยู่ยงคงกระพัน ในการครอบครองข้อมูลเดียวกัน คารินได้เรียกนักสู้จากทั่วโลกมาช่วยในการรวบรวมชิ้นส่วนก่อนหน้าองค์กรชาโดลู ทุกคนต่างตอบรับคำเรียกร้องจากคาริน ยกเว้นริว ผู้ทำการฝึกฝนเพิ่มเติมเพื่อทำการกักขังพลังซะสึอิโนะฮะโดตามคำเสนอแนะของเคน ในฐานะของนักสู้ที่เดินทางไปทั่วโลกในการค้นหาชิ้นส่วนดังกล่าว พวกเขาได้ถูกโจมตีอีกครั้งโดยเนคอลลีการพัฒนา การพัฒนา. สตรีทไฟท์เตอร์ V ได้รับการพัฒนาโดยแคปคอมและดิมพ์ส เกมนี้ได้รับการเผยแพร่อย่างไม่เป็นทางการบนวิดีโอยูทูบเมื่อวันที่ 5 ธันวาคม ค.ศ. 2014 แต่ก็ถูกลบลงในช่วงไม่นาน ซึ่งเกมนี้ได้รับการเปิดตัวอย่างเป็นทางการในวันถัดมา ที่งานเพลย์สเตชันเอ็กซพีเรียนซ์ 2014 และได้มีการประกาศการรองรับในระบบเพลย์สเตชัน 4 และไมโครซอฟท์ วินโดวส์ เกมนี้ได้สร้างขึ้นโดยใช้ซอฟต์แวร์เฟรมเวิร์กอันเรียลเอนจิน 4 และจะมีรูปแบบการเล่นข้ามแพลตฟอร์มการเซ็นเซอร์ การเซ็นเซอร์. ในระหว่างขั้นทดลอง (เบตา) ของเกม การเปลี่ยนแปลงที่ได้รับการแนะนำในภาพการเคลื่อนไหวบางส่วน โดยเห็นได้ชัดในการลดลงของเนื้อหาทางเพศ กล่าวคือ ได้มีการเปลี่ยนมุมในฉากออกโรงของแคมมี ซึ่งแต่เดิมมีการให้มองที่เป้าของเธอ และฉากที่อาร์.มิกะ ตบก้นของเธอในช่วงใช้สุดยอดท่าไม้ตายได้ถูกปรับเปลี่ยนให้เลื่อนพ้นไปจากจอ การตอบรับต่อการเปลี่ยนแปลงเป็นแบบผสม บางคนรู้สึกว่ามันทำให้ห่างไปจากบุคลิกของตัวละคร ในขณะที่บางคนชื่นชมในการเปลี่ยนแปลง, บางคนรู้สึกว่าต้นฉบับมีความ "คร่ำครึ" ในการนำเสนอผู้หญิง และบางคนสนับสนุนให้การเปลี่ยนแปลงในตัวละครอื่น ๆ เพิ่มขึ้น ส่วนทางแคปคอมได้ปฏิเสธที่จะแสดงความคิดเห็นเกี่ยวกับการเปลี่ยนแปลงที่เฉพาะเจาะจง โดยเพียงแต่ระบุว่าเกมนี้ยังคงอยู่ในช่วงพัฒนา และเมื่อเป็นเช่นนี้ จึงได้มีการคาดหวังถึงการเปลี่ยนแปลงโดยทั่วไปการตอบรับคำวิจารณ์ตอบรับ การตอบรับ. คำวิจารณ์ตอบรับ. สตรีทไฟท์เตอร์ ได้รับคำวิจารณ์โดยรวมในเชิงบวก โดยเว็บไซต์เมทาคริติก ให้ 77/100 คะแนนสำหรับเวอร์ชันเพลย์สเตชัน 4 ในขณะที่เวอร์ชันไมโครซอฟท์ วินโดวส์ ได้ 76/100 คะแนนยอดจำหน่าย ยอดจำหน่าย. ในเดือนพฤษภาคม ค.ศ. 2015 ทางบริษัทแคปคอมได้ประกาศถึงความหวังที่จะจำหน่ายเกมนี้ไม่น้อยกว่า 2 ล้านชุดทั่วโลกก่อนสิ้นปีงบประมาณของบริษัท ในประเทศญี่ปุ่น สตรีทไฟท์เตอร์ ทำยอดเป็นอันดับสี่ของตาราง ด้วยจำนวน 42,000 ชุดในสัปดาห์แรกการจัดการแข่งขัน การจัดการแข่งขัน. สตรีทไฟท์เตอร์ V ทำลายสถิติของอีโวลูชันแชมเปียนชิพซีรีส์สำหรับเกมเดียวที่มีผู้เข้าลงทะเบียนมากกว่า 4,000 คน ส่วนวันที่ 1 กรกฎาคม ได้มีผู้ลงทะเบียนเข้าร่วมกว่า 5,000 คน</doc>
