<doc id="751425" url="https://th.wikipedia.org/wiki?curid=751425" title="ช่องจราจร">ช่องจราจร ช่องจราจร หรือ เลน () เป็นส่วนหนึ่งของช่องเดินรถหรือช่องถนนหนึ่งที่กำหนดให้ยานพาหนะวิ่งภายในเขต เพื่อที่จะควบคุมและเป็นแนวทางให้กับผู้ขับขี่ และลดความขัดแย้งในการจราจร ถนนสาธารณะส่วนใหญ่ (ทางหลวง) มีช่องจราจรอย่างน้อยสองช่องจราจร โดยใช้หนึ่งช่องต่อหนึ่งทิศทาง คือ ไปและกลับ ช่องจราจรจะถูกแบ่งโดยเครื่องหมายจราจรบนพื้นทาง บนถนนที่มีช่องจราจรหลายช่อง และยุ่งยากกว่าถนนสองช่องจราจรก็จะถูกกำหนดด้วยเครื่องหมายจราจรบนพื้นทางเช่นกัน ทางหลวงขนาดใหญ่มักจะมีช่องจราจรมากกว่าสองช่องจราจรขึ้นไปและถูกแบ่งคั่นตรงกลางด้วยเกาะกลางถนน ถนนและสะพานบางแห่งที่มีปริมาณการจราจรต่ำมากจะมีความกว้างน้อยกว่า และมีเพียงช่องจราจรเดียว ยานพาหนะที่กำลังเดินทางมาในทิศทางตรงข้ามต้องชะลอหรือหยุดรถ เพื่อให้ยานพาหนะอีกคันสามารถผ่านไปได้ โดยในพื้นที่ชนบทมักเป็นถนนที่ผ่านป่า พื้นที่เกษตร และมักเป็นทางลูกรัง ส่วนในพื้นที่เขตเมือง ที่เรียกว่าตรอกหรือซอยนั้นก็มักจะมีเพียงช่องจราจรเดียวเช่นกัน ถนนที่มีช่องจราจรเดียวมักจะเรียกว่า การจราจรทางเดียว</doc>
