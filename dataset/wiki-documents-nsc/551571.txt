<doc id="551571" url="https://th.wikipedia.org/wiki?curid=551571" title="อีซาเบลแห่งอารากอน สมเด็จพระราชินีแห่งโปรตุเกส">อีซาเบลแห่งอารากอน สมเด็จพระราชินีแห่งโปรตุเกส พระนางอีซาเบลแห่งอารากอน สมเด็จพระราชินีแห่งโปรตุเกส (; ) ชาวโรมันคาทอลิกเรียกว่านักบุญเอลิซาเบธแห่งโปรตุเกส (St. Elizabeth of Portugal) เป็นพระราชธิดาในพระเจ้าเปโดรที่ 3 แห่งอารากอน ทรงถูกส่งมาอภิเษกสมรสกับพระเจ้าดีนีชแห่งโปรตุเกสเมื่อพระชนมายุได้เพียง 10 พรรษา พระนางมีความศรัทธาต่อนิกายโรมันคาทอลิกอย่างแรงกล้า ทรงทำวัตรทุกวัน ถือการอดอาหาร และร่วมพิธีมิสซาวันละสองครั้ง ในช่วงบั้นปลายพระชนม์ชีพพระนางทรงเข้าเป็นสมาชิกคณะชั้นสามของนักบุญฟรังซิสตราบจนสวรรคตในวันที่ 4 กรกฎาคม ค.ศ. 1336 และได้รับการประกาศเป็นนักบุญโดยสมเด็จพระสันตะปาปาเออร์บันที่ 8 ในวันที่ 25 พฤษภาคม ค.ศ. 1625 มีวันฉลองตรงกับวันที่ 4 กรกฎาคมของทุกปี</doc>
