<doc id="517673" url="https://th.wikipedia.org/wiki?curid=517673" title="ซ็อนมี">ซ็อนมี อี ซ็อน-มี (; เกิด 2 พฤษภาคม ค.ศ. 1992) เป็นที่รู้จักในชื่อ ซ็อนมี () เป็นนักร้องชาวเกาหลีใต้ เธอเปิดตัวเมื่อ ค.ศ. 2007 ในฐานะสมาชิกวงวันเดอร์เกิลส์ และออกจากวงในเดือนมกราคม ค.ศ. 2010 เพื่อศึกษาต่อในมหาวิทยาลัย หลังจากห่างหายจากวงการเพลงไปนานร่วม 3 ปีซ็อนมีก็หวนกลับเข้าวงการอีกครั้งหนึ่งในฐานะศิลปินเดี่ยวในเดือนสิงหาคม ค.ศ. 2013 กับซิงเกิลแรก "ทเวนตีโฟร์อาเวอส์" เพลงขึ้นสูงสุดที่อันดับที่ 2 บนแกออนดิจิทัลชาร์ต ในเกาหลีใต้ และอันดับที่ 3 บน บิลบอร์ด โคเรียเคป็อปฮอต 100 เธอเปิดตัวด้วยอีพีชื่อ ฟูลมูน ในปี ค.ศ. 2014 อัลบั้มเปิดตัวที่อันดับที่ 12 และซิงเกิลนำในชื่อเดียวกันติดอันดับที่ 2 บนแกออนดิจิทัลชาร์ต และอันดับที่ 3 บน บิลบอร์ด โคเรียเคป็อปฮอต 100 และยังติดอันดับที่ 13 บน บิลบอร์ด เวิลด์ดิจิทัลซองส์ ในสหรัฐอเมริกา ในปี ค.ศ. 2015 วันเดอร์เกิลส์กลับสู่วงการเพลงอีกครั้งหลังจากห่างหายไปนานร่วม 2 ปีโดยให้สมาชิกหันมาเล่นเครื่องดนตรีอย่างจริงจัง และซ็อนมีจะกลับมาร่วมวงอีกครั้ง หลังจากออกจากวงในปี ค.ศ. 2010 หลังจากนั้นวันเดอร์เกิลส์ก็ยุบวงหลังจากที่เธอและเยอึนตัดสินใจไม่ต่อสัญญากับสังกัดเจวายพีเอนเตอร์เทนเมนต์ประวัติ ประวัติ. ซ็อนมีเกิดเมื่อวันที่ 2 พฤษภาคม ค.ศ. 1992 ในเมืองอิกซัน จังหวัดช็อลลาเหนือ เธอจบการศึกษาจากโรงเรียนประถมฮวังนัม และระดับมัธยมศึกษาจากโรงเรียนช็องดัม และระดับปริญญาตรีที่มหาวิทยาลัยทงกุก สาขาวิชาดนตรี เธอใช้นามสกุลของพ่อเลี้ยงขณะศึกษาอยู่ในมหาวิทยาลัยและได้รวมชื่อและนามสกุลเดิมของเธอกลายเป็น อี ซ็อน-มีอาชีพ2007–2012: การพักงานจากวันเดอร์เกิลส์ อาชีพ. 2007–2012: การพักงานจากวันเดอร์เกิลส์. ซ็อนมีเปิดตัวในฐานะสมาชิกของวงวันเดอร์เกิลส์ โดยเป็นนักร้องนำของกลุ่ม โดยเปิดตัวเป็นอย่างเป็นทางการในรายการ มิวสิกคอร์ ทางช่องเอ็มบีซี เมื่อวันที่ 10 กุมภาพันธ์ 2007 วันเดอร์เกิร์ลประสบความสำเร็จอย่างสูงจากเพลง "โนบอดี" ซึ่งทำให้วงกลายเป็นที่รู้จักในอเมริกา ในขณะนั้นเอง ซ็อนมีตัดสินใจพักกิจกรรมโปรโมตกับวันเดอร์เกิร์ลเพื่อกลับมาศึกษาต่อที่ประเทศเกาหลีใต้ ทั้งนี้ยังไม่ได้มีการระบุว่าเธอออกจากการเป็นสมาชิกวันเดอร์เกิร์ล ในวันที่ 13 มกราคม 2012 ทางต้นสังกัดออกมาเปิดเผยว่า "ซ็อนมียังเป็นศิลปินอยู่ในสังกัดเจวายพีเอนเตอร์เทนเมนต์" ซ็อนมีได้กลับมาในวงการเคป็อปอีกครั้ง หลังจากที่พักงานจากการโปรโมตในนามวันเดอร์เกิลส์ ในปี 2010 เพื่อไปศึกษาต่อในมหาวิทยาลัย ในปี 2012 ทางต้นสังกัดของเธอได้ออกมาประกาศว่า ซ็อนมียังอยู่กับเจวายพีเอนเตอร์เทนเมนต์เหมือนเดิม และซ็อนมียังคงฝึกซ้อมในฐานะเด็กฝึกหัด2013 – 2017: การกลับมาและหมดสัญญา 2013 – 2017: การกลับมาและหมดสัญญา. ในปี 2013 ซ็อนมีกลับมาในฐานะศิลปินเดี่ยว เมื่อวันที่ 11 สิงหาคม ทางเจวายพีได้ปล่อยทีเซอร์เพลง 24 hours ส่วนวันที่ 20 สิงหาคม ทางเจวายพีได้ปล่อยมิวสิกวิดีโอเพลง "ทเวนตีโฟร์อาเวอส์" โดยคัมแบ็กครั้งแรกวันที่ 22 สิงหาคม ในรายการ เอ็ม เคาต์ดาวน์ ในเดือนกุมภาพันธ์ 2014 ซ็อนมีเปิดตัวอีพีชุดแรกชื่อ ฟูลมูน โดยมีซิงเกิลนำเป็นชื่อเดียวกับอัลบั้ม ในอัลบั้มนี้ยังมีเพลงที่แต่งโดยเยอึน และยูบินก็มาร่วมร้องเพลงในอัลบั้มนี้ด้วยเช่นกัน หลังจากห่างหายจากวงการไป 2 ปี วันเดอร์เกิลส์กลับมาอีกครั้งกับอัลบั้ม รีบูต ซึ่งเป็นเวลาเดียวกับที่ซ็อนเยและโซฮีประกาศออกจากวง แต่ต่อมาซ็อนมีได้กลับมาร่วมงานกับวงอีกครั้ง โดยซ็อนมีให้สัมภาษณ์กับสื่อเกาหลีว่า "ตั้งแต่ก่อนเตรียมโซโล่เดบิวต์แล้ว ฉันมักจะพูดกับเมมเบอร์และคุณพัก จิน-ย็องเสมอว่าเป้าหมายสุดท้ายของฉันคือ วันเดอร์เกิลส์" ในเดือนมกราคม 2017 วันเดอร์เกิลส์ได้ยุบวงเนื่องจากซ็อนมีและเยอึนไม่ต่อสัญญากับทางเจวายพี และในวันที่ 10 กุมภาพันธ์ วันเดอร์เกิลล์ได้ปล่อยซิงเกิลสุดท้ายชื่อ "Draw Me" ในวันครบรอบปีที่ 10 ของวงนับตั้งแต่เปิดตัวมา2017–ปัจจุบัน เซ็นสัญญากับค่ายใหม่ 2017–ปัจจุบัน เซ็นสัญญากับค่ายใหม่. เมื่อวันที่ 14 มีนาคม 2017 มีการเปิดเผยว่าซ็อนมีได้เซ็นสัญญาใหม่กับค่ายเมกอัสเอนเตอร์เทนเมนต์ในปลายเดือนกุมภาพันธ์ ต้นสังกัดเดียวกับพัก ว็อน และ เออร์บันซาคาปา โดยซ็อนมีกล่าวว่า "การเริ่มต้นใหม่ในต้นสังกัดใหม่เป็นการแสดงให้แฟน ๆ เห็นด้านใหม่ของฉัน และความจริงจังต่อความรักในดนตรี ฉันยังคงขอบคุณอดีตต้นสังกัดของฉัน รวมถึงแฟน ๆ และผู้คนที่คอยสนับสนุนฉันมาจนถึงทุกวันนี้" หลังจากนั้นมีการเปิดเผยว่าซ็อนมีจะปล่อยซิงเกิลออกมาในวันที่ 22 สิงหาคม ซึ่งเป็นการกลับมาในรอบ 3 ปีในฐานะศิลปินเดี่ยว ซิงเกิลชื่อ "กาชีนา" เขียนโดยเท็ดดี พัก และผลิตโดยเดอะแบล็กเลเบิลผลงานเพลงอีพีผลงานเพลง. อีพี. - ฟูลมูน (2014)ซิงเกิลรางวัลและการเสนอชื่อเข้าชิงรายการเพลงรางวัลและการเสนอชื่อเข้าชิง. รายการเพลง. - อินกีกาโย | 2014- โชว์แชมป์เปียน | 2017- เอ็ม เคานต์ดาวน์ | 2017</doc>
