<doc id="10840" url="https://th.wikipedia.org/wiki?curid=10840" title="พอดแคสต์">พอดแคสต์ พอดแคสติง () คือขั้นตอนของการเผยแพร่เสียง รวมไปถึงการพูดคุย เล่าเรื่อง สนทนาเรื่องต่างๆ ผ่านทางระบบอินเทอร์เน็ต เริ่มได้รับความนิยมในช่วงปลายปี พ.ศ. 2547 โดยผู้รับฟังสามารถสมัครที่จะเลือกรับฟังเสียงหรือเพลง (โดยปกติจะเป็นในลักษณะ MP3) ผ่านทางระบบฟีด (feed) โดยตัวฟีดนี้จะทำงานอัตโนมัติ เพื่อทำการดาวน์โหลดไฟล์มัลติมีเดียต่าง ๆ เข้าสู่ คอมพิวเตอร์ หรือเครื่องเล่นเพลงแบบพกพา (หรือที่เรียกว่า MP3 เพลเยอร์) จุดเริ่มต้นเมื่อเดือนเมษายน ปี พ.ศ. 2547 โดยความคิดของอดัม เคอรรี่ ร่วมกับเดฟ วินเนอร์ สร้างโปรแกรม iPodder ขึ้นมา เพื่อเป็นการนำข้อมูลเสียงจากอินเทอร์เน็ตผ่านโปรแกรมบรรจุลงไปที่เครื่องเล่น MP3 ชื่อ ไอพอดชื่อพอดแคสติง ชื่อพอดแคสติง. ที่มาของชื่อ "พอดแคสติง" นั้น มีการอ้างไว้หลายแหล่งต่าง ๆ กัน เช่น- พอดแคสติง (Podcasting) เป็นคำผสมของ ไอพอด (iPod - เครื่องเล่นเพลงขนาดพกพา) กับ บรอดแคสติง (Broadcasting - การแพร่สัญญาณ) ทั้งนี้มักจะเข้าใจกันผิดว่า การรับพอดแคสติงต้องใช้ไอพอดเสมอ ซึ่งไม่จำเป็น อย่างไรก็ตาม สตีฟ จ็อบส์เจ้าของบริษัทแอปเปิลผู้ผลิตไอพอด ก็ใช้โอกาสนี้ โฆษณาลูกเล่นใหม่ของไอพอดว่า Podcasting (มาจากคำว่า Broadcasting รวมกับ iPod ) - POD เป็นคำย่อจาก "Personal On-Demand" เมื่อรวมกับ Broadcasting ก็กลายเป็น PODcasting หมายถึงการแพร่สัญญาณส่วนบุคคลตามสะดวก - POD ย่อมาจาก Point of Distributed หมายถึง จุดกระจายสัญญาณ หรึอ - POD ย่อมาจาก Personal Option Digitalการทำงาน การทำงาน. ตัวพอดแคสติงนั้นทำตัวเป็นสื่อกลางระหว่างตัวสื่อกับผู้ใช้งานอีกทีหนึ่ง ระบบพอดแคสติงนั้นทำงานโดยใช้ RSS 2.0 หรือ RDF เพื่อเก็บคำอธิบายสื่อในรูปแบบ XML ซึ่งเป็นมาตรฐานไฟล์ข้อมูลแบบเปิด การทำงานของพอดแคสติงมีขั้นตอนคือ ผู้ใช้เรียก URL ของพอดแคสติงในซอฟต์แวร์รับพอดแคสติง (Podcasting Reader หรือ RSS Reader) เพื่อดูดัชนีหรือสารบัญของพอดแคสติง โดยตัวรับจะอ่านคำอธิบายสื่อจาก URL ดังกล่าว ซึ่งจะมีรายละเอียดเช่น ชื่อรายการ ชื่อผู้จัดทำ วันที่จัดทำ ฯลฯ และแสดงให้ผู้ใช้ดู จากนั้นผู้ใช้จะเลือกสื่อชิ้นที่ต้องการ เมื่อผู้ใช้ได้ร้องขอสื่อ ตัวรับก็จะทำการดาวน์โหลดสื่อจากต้นทางมาไว้ที่เครื่องของผู้ใช้ รูปแบบไฟล์ที่นิยมใช้ในการจัดเก็บและเผยแพร่พอดแคสติงมากที่สุดคือ MP3 ตามด้วย AAC โดยมี bit rate ที่ 32 kbps ขึ้นไปตัวอย่างโปรแกรมที่ใช้งานพอดแคสติงตัวอย่างโปรแกรมที่ใช้งานพอดแคสติง. - ไอทูนส์ iTunes - iPodder</doc>
