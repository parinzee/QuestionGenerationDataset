<doc id="906541" url="https://th.wikipedia.org/wiki?curid=906541" title="องค์การบริหารส่วนตำบลแคนเหนือ">องค์การบริหารส่วนตำบลแคนเหนือ องค์การบริหารส่วนตำบลแคนเหนือ เป็นองค์กรปกครองส่วนท้องถิ่นแห่งหนึ่งในอำเภอบ้านไผ่ จังหวัดขอนแก่น ห่างจากตัวอำเภอบ้านไผ่ 7.5 กิโลเมตร  มีพื้นที่ทั้งหมด 22,625 ไร่ หรือ 36.27 ตารางกิโลเมตรข้อมูลทั่วไป ข้อมูลทั่วไป. อาณาเขต องค์การบริหารส่วนตำบลแคนเหนือ ตั้งอยู่ทางทิศใต้ของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ เทศบาลเมืองบ้านไผ่ - ทิศใต้ ติดต่อ องค์การบริหารส่วนตำบลบ้านหัน (อำเภอโนนศิลา) - ทิศตะวันออก ติดต่อ องค์การบริหารส่วนตำบลบ้านลาน - ทิศตะวันตก ติดต่อ องค์การบริหารส่วนตำบลหนองน้ำใส ประวัติ ตำบลแคนเหนือ นับว่าเป็นตำบลเก่าแก่แห่งหนึ่งของอำเภอบ้านไผ่ ซึ่งก่อตั้งมานานแล้ว ประมาณ 280 ปี เหตุที่ได้ชื่อว่าแคนเหนือ เนื่องจากมีหมู่บ้านหนึ่งมีต้นแคน อยู่เป็นจำนวนมากอยู่ทางทิศเหนือของหมู่บ้าน "ต้นแคนเป็นต้นไม้ยืนต้นขนาดใหญ่ใบทรงเป็นพุ่ม" ชาวบ้านจึงตั้งชื่อว่าบ้านแคนเหนือ และตั้งเป็นชื่อของตำบลแต่นั้นมา แต่เดิมขึ้นอยู่กับปกครองอำเภอชนบท จังหวัดขอนแก่น ต่อมาเมื่อปี พ.ศ. 2482 ตำบลบ้านไผ่ ได้แยกออกมาจากอำเภอชนบท และตั้งเป็นอำเภอขึ้น ตำบลแคนเหนือ จึงโอนมาขึ้นกับปกครองอำเภอบ้านไผ่ ซึ่งในขณะนั้นมีตำบลแคนเหนือ ปกครองทั้งหมด 46 หมู่บ้าน ต่อมามีการแยกเป็นตำบลบ้านหัน (อำเภอโนนศิลา) และแยกหมู่บ้านเรื่อยมาตั้งแต่ พ.ศ.  2492 ต่อมาเมื่อวันที่ 5 กรกฎาคม พ.ศ. 2516 ทางราชการได้ประกาศจัดตั้งเป็น สภาตำบลแคนเหนือ จนกระทั่งเมื่อวันที่ 16 ธันวาคม พ.ศ. 2539 ได้มีประกาศกระทรวงมหาดไทย ให้จัดตั้งขึ้นเป็น องค์การบริหารส่วนตำบลแคนเหนือ จนถึงปัจจุบันการปกครอง การปกครอง. องค์การบริหารส่วนตำบลแคนเหนือ ครอบคลุมพื้นที่บางส่วนของตำบลแคนเหนือ จำนวน 9 หมู่บ้าน (นอกเขตเทศบาลเมืองบ้านไผ่) ดังนี้- หมู่ที่ 1 บ้านแคนเหนือ - หมู่ที่ 2 บ้านดอนหมากพริก - หมู่ที่ 3 บ้านหนองคูณ - หมู่ที่ 4 บ้านเหล่าหลวง - หมู่ที่ 5 บ้านห้วยชัน - หมู่ที่ 6 บ้านหนองจ้าเมือง - หมู่ที่ 7 บ้านโคกโก - หมู่ที่ 8 บ้านลิ้นฟ้า - หมู่ที่ 9 บ้านโคกกลาง</doc>
