<doc id="709468" url="https://th.wikipedia.org/wiki?curid=709468" title="ฝ่าแป้ง">ฝ่าแป้ง ฝ่าแป้ง ดับยาง หรือฉับแป้ง ภาษากะเหรี่ยงเรียกสะกอปรื๋อ เป็นไม้พุ่ม ลำต้นและกิ่งก้านที่ยังอ่อนมีขนหนาแน่น ใบเดี่ยว ผิวใบด้านบนและด้านล่างมีขนหนาแน่น ดอกช่อ ก้านช่อดอกมีขนหนาแน่น กลีบดอกเป็นสีขาว ผลอ่อนสีเขียวอ่อน ผิวเป็นมัน เมื่อแก่เป็นสีม่วงดำหรือสีดำ เป็นพืชท้องถิ่นในอเมริกาเหนือและอเมริกาใต้ แล้วจึงแพร่กระจายไปยังส่วนต่างๆของโลก ใบใช้ขยำแล้วล้างทำความสะอาดจานชาม เพราะมียางลื่นมือ เปลือกใช้รักษาโรคผิวหนัง ใบพอกแผล แก้น้ำร้อนลวก</doc>
