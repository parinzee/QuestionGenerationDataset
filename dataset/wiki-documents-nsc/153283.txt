<doc id="153283" url="https://th.wikipedia.org/wiki?curid=153283" title="พระเจ้าวรวงศ์เธอ พระองค์เจ้าอรพัทธ์ประไพ">พระเจ้าวรวงศ์เธอ พระองค์เจ้าอรพัทธ์ประไพ พระเจ้าวรวงศ์เธอ พระองค์เจ้าอรพัทธ์ประไพ (30 พฤษภาคม พ.ศ. 2423 — 7 กรกฎาคม พ.ศ. 2473) เป็นพระธิดาในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงศ์ กับ หม่อมราชวงศ์สว่าง จักรพันธุ์ ประสูติเมื่อวันที่ 30 พฤษภาคม พ.ศ. 2423 มีอิสริยยศเมื่อแรกประสูติเป็นหม่อมเจ้า พระบาทสมเด็จพระจุลจอมเกล้าเจ้าอยู่หัว ทรงพระกรุณาโปรดเกล้าฯ สถาปนาเป็น พระวรวงศ์เธอ พระองค์เจ้า เมื่อ พ.ศ. 2436 และสถาปนาเป็น พระเจ้าวรวงศ์เธอ พระองค์เจ้า ในปี พ.ศ. 2443 พระบาทสมเด็จพระจุลจอมเกล้าเจ้าอยู่หัว ทรงสู่ขอพระเจ้าวรวงศ์เธอ พระองค์เจ้าอรพัทธประไพ พระธิดาองค์ใหญ่ในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงศ์ พระราชทานอภิเษกสมรสให้เป็นพระชายาในพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ ทรงเป็นคู่สมรสพระราชทานคู่แรก ที่ได้รับพระราชทานน้ำพระมหาสังข์ แต่ทรงมีชีวิตร่วมกันเพียงไม่นานก็หย่าขาดจากกัน พระเจ้าวรวงศ์เธอ พระองค์เจ้าอรพัทธ์ประไพ สิ้นพระชนม์เมื่อวันที่ 7 กรกฎาคม พ.ศ. 2473 สิริพระชันษา 50 ปีพระเกียรติยศพระอิสริยยศพระเกียรติยศ. พระอิสริยยศ. - หม่อมเจ้าอรพัทธ์ประไพ จักรพันธุ์ (30 พฤษภาคม พ.ศ. 2423 — พ.ศ. 2436) - พระวรวงศ์เธอ พระองค์อรพัทธ์ประไพ (พ.ศ. 2436 — พ.ศ. 2443) - พระเจ้าวรวงศ์เธอ พระองค์เจ้าอรพัทธ์ประไพ (พ.ศ. 2443 — 7 กรกฎาคม พ.ศ. 2473)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - เหรียญรัตนาภรณ์ รัชกาลที่ 5 ชั้นที่ 3 (จ.ป.ร.3)</doc>
