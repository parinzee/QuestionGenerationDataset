<doc id="335242" url="https://th.wikipedia.org/wiki?curid=335242" title="เศรษฐีไซ่ง่อน">เศรษฐีไซ่ง่อน เศรษฐีไซ่ง่อน (ชื่อวิทยาศาสตร์: Ophiopogon jaburan Lodd) เป็นพืช ปลูกเป็นไม้ประดับกลุ่มว่านเศรษฐี มักตั้งโชว์ในห้องรับแขกเป็นเกียรติแก่เจ้าของบ้าน จัดเป็นประเภทไม้ล้มลุก แตกกอ ความสูง 0.35 เมตร ขนาดทรงพุ่ม 0.3 เมตร ลำต้นเป็นเหง้าอยู่ใต้ดิน รากเหมือนแฝกหอม ใบสีเขียวและขาว ใบมีรูปแคบยาว เหมือนว่านเศรษฐีขอดทรัพย์ แต่ปลายใบไม่ขอด ขนาดกว้าง 1-2 เซนติเมตร ยาว40-50 เซนติเมตรปลายใบแหลม โคนใบแคบ ขอบใบเรียบเป็นเส้นขาว ด้านบนเส้นกลางใบ และเส้นใบเป็นร่องเล็กน้อย สีขาวหม่น แผ่นใบสีเขียว ดอกออกสีขาวชูก้านขึ้นสูง ชอบแสงปานกลางถึงแสงแดดจัด ขยายพันธุ์โดยการแยกหน่อ หรือใช้ต้นอ่อนที่เกิดจากไหลไปปลูกใหม่</doc>
