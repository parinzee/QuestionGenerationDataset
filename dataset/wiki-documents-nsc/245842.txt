<doc id="245842" url="https://th.wikipedia.org/wiki?curid=245842" title="กั๊กกะกาวน์">กั๊กกะกาวน์ ภาพยนตร์เรื่อง กั๊กกะกาวน์ นำเสนอผ่านมุมมองที่ 'เข้าถึง' ความรู้สึกของ 'ความเหงา' ที่วัยรุ่นและใครหลายๆ คนต้องเผชิญ การตั้งคำถามกับ 'ชีวิต' และ 'ความรัก' ผ่านตัวละคร ป่าน (เจ้นท์ - พัชรา บูรณะวิมลวรรณ) นศ.แพทย์ ชั้นปี 4 ที่กำลังตามหาว่าจริงๆ แล้ว ชีวิตในแต่ละวันนั้น เธออยู่เพื่ออะไร - ท่ามกลางความเหงานั้น เธอรอคอยอะไร หรือใครบางคนอยู่... แล้วช่วงชีวิตหนึ่ง ก็ทำให้ป่านพบกับ นิค (ศรุต ชัชวาล) ช่างภาพอิสระ อารมณ์ศิลปิน ที่อาศัยอยู่ห้องตรงข้ามกับเธอ หลายครั้งที่เจอกัน ไม่มีใครกล้าเริ่มบทสนทนา จนวันหนึ่งที่นิคเอ่ยปากคุย ทั้งสองจึงเริ่มต้นที่จะมีช่วงเวลาดีๆ ด้วยกัน ทั้งสองเริ่มเรียนรู้กันและกัน เธอ สอนให้ เขา ได้เรียนรู้ที่จะเข้าใจผู้อื่น.. แต่ เขา สอนให้ เธอ ได้เรียนรู้การใช้ชีวิตอยู่ในโลกใบนี้ และรู้จักกับคำว่า “รัก” ที่จะไม่มีวันเลือนไปจากความทรงจำ... “ความเหงาทำร้ายใครหลายๆ คน แต่บางครั้ง มันก็พาให้ใครบางคนมาพบกัน” กั๊กกะกาวน์ ผลงานภาพยนตร์ก้าวแรก ที่เต็มไปด้วยพลังสร้างสรรค์อันเต็มเปี่ยม ของนักศึกษาชั้นปี 4 วิชาเอกภาพยนตร์ จากมหาวิทยาลัยธรรมศาสตร์กว่า 20 หัวใจ ที่มุ่งมั่นที่จะเดินทางบนแผ่นฟิล์ม พวกเขาเลือกที่จะตามหา 'โอกาส' ที่จะทำให้ภาพยนตร์สารนิพนธ์ ซึ่งเป็นโปรเจกต์สุดท้ายที่พวกเขาจะได้ทำร่วมกัน ภายในรั้วมหาวิทยาลัยของพวกเขา ไม่ได้เป็นเพียงแค่ 'หนังนักศึกษา' ธรรมดาๆ ที่จำกัดคนดูเพียงกลุ่มแคบๆ โดยมีหัวหอกหลักอย่าง วิทิต คำสระแก้ว, ฤทธิชัย สิริประสิทธิ์พงศ์ ที่หนังสั้นของพวกเขาเคยได้รับรางวัลช้างเผือก จากมูลนิธิหนังไทย เขียนบทและกำกับภาพยนตร์ และทำหน้าที่โปรดิวเซอร์โดย นิหน่า - สุฐิตา เรืองรองหิรัญญา ที่หลายคนรู้จักในฐานะนักร้อง กุญแจสำคัญที่ทำให้ความมุ่งมั่นของพวกเขา ไปเข้าตาผู้กำกับและโปรดิวเซอร์มือทองอย่าง ปรัชญา ปิ่นแก้ว ที่มีส่วนสำคัญในการเป็นที่ปรึกษา และสนับสนุนในส่วนงานด้านโปรดักชั่น รวมไปถึงรุ่นพี่รุ่นน้องในคณะ ที่ต่างร่วมช่วยปลุกปั้นให้หนังเรื่องนี้กลายเป็น 'หนังใหญ่' ที่ใครหลายคนต้องจับตามอง รวมไปถึงการผลักดันให้ภาพยนตร์เรืองนี้ ได้เข้าไปอยู่ในโปรแกรมฉายของค่ายหนัง สหมงคลฟิล์ม อินเตอร์เนชั่นแนล ได้เป็นผลสำเร็จ และละลายเส้นแบ่งกั้น 'ความเป็นมืออาชีพ' และ 'มือสมัครเล่น' อย่างสิ้นเชิง ภาพยนตร์เรื่อง กั๊กกะกาวน์ อำนวยการสร้างโดย สมศักดิ์ เตชะรัตนประเสริฐ ควบคุมการสร้างโดย ปรัชญา ปิ่นแก้ว, สุกัญญา วงศ์สถาปัตย์, นิหน่า - สุฐิตา เรืองรองหิรัญญา กำกับภาพยนตร์โดย วิทิต คำสระแก้ว, ฤทธิชัย สิริประสิทธิ์พงศ์ บทภาพยนตร์โดย วิทิต คำสระแก้ว, บุญชัย กัลยาศิริ กำกับภาพโดย นิกร ศรีพงศ์วรกุล ออกแบบงานสร้างโดย วัลลภ รุ่งกำจัด กำกับศิลป์โดย บุญชัย กัลยาศิริ กั๊กกะกาวน์ นำแสดงโดย ศรุต ชัชวาล (จากมิวสิควีดีโอเพลง 'รับรอง' ของ พลสันต์, โฆษณาบัตรเครดิต), พัชรา บูรณะวิมลวรรณ, สมชาย ศักดิกุล (สยิว, มนต์รักทรานซิสเตอร์, โหมโรง, 15 ค่ำเดือน11, สายล่อฟ้า) ร่วมด้วย ฐิตาพันธ์ หาญฤทธิ์รงค์, วรดร สัตยกมลฉัตร, พงศธร จงวิลาสนักแสดงนักแสดง. - ศรุต ชัชวาล แสดงเป็น นิค - พัชรา บูรณะวิมลวรรณ แสดงเป็น ป่าน - พงศธร จงวิลาส แสดงเป็น เผือก - วรดร สัตยกมลฉัตร แสดงเป็น แบงค์ - สมชาย ศักดิกุล แสดงเป็น อาจารย์ สมชาย - ฐิตาพันธ์ หาญฤทธิ์รงค์ แสดงเป็น นุช - นิธิ จันทวิมล แสดงเป็น พ่อของป่าน - ศศิกานต์ กลิ่นทอง แสดงเป็น แม่ของป่าน</doc>
