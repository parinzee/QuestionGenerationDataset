<doc id="492575" url="https://th.wikipedia.org/wiki?curid=492575" title="วัดศรีพุยางวนาราม">วัดศรีพุยางวนาราม วัดศรีพุยางวนาราม ตั้งอยู่ที่ บ้านเก่าพุยาง หมู่ 6 ตำบลยางหัก อำเภอปากท่อ จังหวัดราชบุรี เดิมเมื่อเป็นสำนักสงฆ์ใช้ชื่อว่า จรูญศรีสว่างใจ วัดตั้งอยู่ท่ามกลางขุนเขาและธรรมชาติที่มีความสวยงาม มีทิวทัศน์ที่น่าชื่นชม เพราะมีเขาล้อมรอบคล้ายกับกลีบแห่งดอกบัว มีอุโบสถที่ตั้งอยู่บนเขาที่มีความสวยงาม ในปัจจุบันวัดนี้เป็นที่นิยมของพุทธศาสนิกชนทั้งในประเทศและต่างประเทศ เช่น ชาวเวียดนาม ที่นิยมเดินทางมายังวัดแห่งนี้เพื่อเจริญจิตตภาวนาและปฏิบัติธรรม การเดินทางไปยังวัดนั้นสะดวกจากถนนสายเพชรเกษมตรงสี่แยกปากท่อ (แยกจะอยู่ตรงข้ามกับเส้นทางที่จะเข้าไปยังที่ว่าการอำเภอปากท่อ) ตามเส้นทางนี้จะขึ้นไปโป่งกระทิง ส่วนแยกเข้าวัดจะอยู่ช่วงหลักกิโลเมตรที่ 25 และจะตามถนนเส้นทางแยกนี้เข้าไปอีก 4 กิโลเมตร</doc>
