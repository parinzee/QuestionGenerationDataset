<doc id="419843" url="https://th.wikipedia.org/wiki?curid=419843" title="ซิลิคอนแวลลีย์">ซิลิคอนแวลลีย์ ซิลิคอนแวลลีย์ () เป็นคำที่ใช้เรียกส่วนใต้ของพื้นที่อ่าวซานฟรานซิสโก สหรัฐอเมริกา ซึ่งมีจุดเด่นที่เป็นที่ตั้งสำนักงานใหญ่ของบริษัทเทคโนโลยีที่ใหญ่ที่สุดของโลก นอกจากนี้ ยังเป็นที่ตั้งของมหาวิทยาลัยสแตนฟอร์ดซึ่งเป็นมหาวิทยาลัยชั้นนำทางด้านเทคโนโลยีและธุรกิจอีกด้วย ชื่อซิลิคอนแวลลีย์นั้นหมายถึงผู้บุกเบิกและผู้ผลิตซิลิคอนชิปจำนวนมากในบริเวณดังกล่าว แต่ได้กลายมาเป็นหมายถึงธุรกิจไฮเทคทั้งหมดในพื้นที่แทน ปัจจุบันมักใช้เป็นนามนัยแทนภาคไฮเทคของสหรัฐอเมริกา แม้การพัฒนาศูนย์เศรษฐกิจไฮเทคอื่น ๆ ทั่วสหรัฐอเมริกาและทั่วโลก ซิลิคอนแวลลีย์ยังคงเป็นศูนย์กลางนวัตกรรมและการพัฒนาไฮเทคชั้นนำ คิดเป็นหนึ่งในสามของมูลค่าการร่วมลงทุนทั้งหมดในสหรัฐอเมริกา และยังคงเป็นที่ที่มีการเติบโตและเป็นที่สนใจของผู้คนหลากหลาย ทั้งผู้ประกอบการธุรกิจ นักลงทุน และแรงงานในตลาดงานสายเทคโนโลยี ในทางภูมิศาสตร์ ซิลิคอนแวลลีย์ครอบคลุมพื้นที่หุบเขาซานตาคลาราทั้งหมด รวมทั้งนครซานโฮเซ (และชุมชนติดกัน), คาบสมุทรทางใต้, และอ่าวตะวันออกทางใต้.</doc>
