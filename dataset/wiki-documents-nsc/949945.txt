<doc id="949945" url="https://th.wikipedia.org/wiki?curid=949945" title="ณรงค์วิทย์ เตชะธนะวัฒน์">ณรงค์วิทย์ เตชะธนะวัฒน์ ณรงค์วิทย์ เตชะธนะวัฒน์ (ชื่อเล่น หนึ่ง) เป็นนักร้อง นักแต่งเพลง โปรดิวเซอร์ชาวไทย ปัจจุบันเป็นเจ้าของค่ายเพลงแชนเดลเดเลียร์ (Chandelier) ค่ายที่ผลิตเพลงให้ละครทางช่อง 3 ณรงค์วิทย์ จบการศึกษาระดับปริญญาตรีจากคณะนิเทศศาสตร์ มหาวิทยาลัยกรุงเทพ สาขาวิชาโฆษณา เริ่มต้นการเขียนเพลงตอนเรียนอยู่ปี 2 กับค่ายบัตเตอร์ฟลาย แม้ไม่มีพื้นฐานด้านดนตรี โดยแต่งเพลงแรกให้กับวงออโต้บาห์น จากนั้นในปี พ.ศ. 2537 เป็นนักแต่งเพลงให้ค่ายอาร์เอส และในปี พ.ศ. 2543 เป็นโปรดิวเซอร์และนักแต่งเพลงให้กับแกรมมี่ มีผลงานที่รู้จักในโปรเจกต์ สลีปเลสโซไซตี (Sleepless Society) ที่มีเพลงดังอย่าง "เรื่องบนเตียง" ของบอย พีซเมกเกอร์, "Music Lover" ของมาช่า วัฒนพานิช และ "คนที่ไม่เข้าตา" ของแคลอรี่ส์ บลาห์ บลาห์ เพลงดังตอนที่อยู่แกรมมี่เช่น "เสียงของหัวใจ" ของแอน ธิติมา, "เพื่อนสนิทคิดไม่ซื่อ" ของไอซ์ ศรัณยู, "รักแท้อยู่เหนือกาลเวลา" ประกอบละครเรื่อง สุภาพบุรุษจุฑาเทพ เป็นต้น จนปี 2556 หลังจากอยู่แกรมมี่นาน 13 ปี จึงลาออกมาทำงานกับทางช่อง 3 โดยเข้ามาทำเพลงประกอบละคร เช่นเพลง "ความรักเปลี่ยนแปลงฉัน" ประกอบละครเรื่อง ธาราหิมาลัย โดยณรงค์วิทย์เป็นผู้ขับร้องเอง เพลง "เจ็บนี้จำจนตาย" ประกอบละคร สุดแค้นแสนรัก" ขับร้องโดยนัดดา วิยกาญจน์ผลงานอัลบั้มผลงานอัลบั้ม. - Sleepless Society by Narongvit 1-3 - DiY by Narongvit - 4 หัวใจแห่งขุนเขา by Narongvit - Re-feel by Narongvit - The Rising Sun by Narongvitรางวัลรางวัล. - พ.ศ. 2540 รางวัลพระพิฆเนศทองพระราชทาน เพลงไทยสากลยอดนิยม เพลง ยิ่งรักเธอ (โดม ปกรณ์ ลัม) - พ.ศ. 2554 รางวัลโทรทัศน์ทองคำ ประเภท เพลงนำละครดีเด่น เพลง ให้รักเดินทางมาเจอกัน จากละคร 4 หัวใจแห่งขุนเขา - พ.ศ. 2554 รางวัลนาฏราช ประเภท เพลงละครยอดเยี่ยม เพลง ให้รักเดินทางมาเจอกัน จากละคร 4 หัวใจแห่งขุนเขา - รางวัล Bang award สาขา Favorite soundtrack เพลง ให้รักเดินทางมาเจอกัน จากละคร 4 หัวใจแห่งขุนเขา - พ.ศ. 2555 รางวัล สีสัน อะวอร์ดส์ ประเภทโปรดิวเซอร์ยอดเยี่ยม จากอัลบั้ม Strike ศิลปิน มานิดา เรืองศรี - พ.ศ. 2557 รางวัลนาฏราช เพลงประกอบละครยอดเยี่ยม เพลง รักแท้เหนือกาลเวลา จากละคร สุภาพบุรุษจุฑาเทพ - พ.ศ. 2557 รางวัลโทรทัศน์ทองคำครั้งที่ 28 ประเภทเพลงละครดีเด่น เพลง รักแท้อยู่เหนือกาลเวลา เรื่องคุณชายปวรรุจ</doc>
