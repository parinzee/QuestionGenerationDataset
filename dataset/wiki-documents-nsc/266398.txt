<doc id="266398" url="https://th.wikipedia.org/wiki?curid=266398" title="เภา สารสิน">เภา สารสิน พลตำรวจเอก เภา สารสิน (18 กรกฎาคม พ.ศ. 2472 - 7 มีนาคม พ.ศ. 2556) อดีตรองนายกรัฐมนตรี, อดีตรัฐมนตรีว่าการกระทรวงมหาดไทย และอดีตอธิบดีกรมตำรวจ ในระหว่างปี พ.ศ. 2530 - พ.ศ. 2532ครอบครัว ครอบครัว. พลตำรวจเอก เภา สารสิน เกิดเมื่อวันที่ 18 กรกฎาคม พ.ศ. 2472 ที่กรุงเทพมหานคร เป็นบุตรของนายพจน์ สารสิน อดีตนายกรัฐมนตรี กับ ท่านผู้หญิงสิริ สารสิน สมรสกับท่านผู้หญิงถวิกา สารสิน (สกุลเดิม สุจริตกุล) บุตรีของพระยาอุดมราชภักดี (โถ สุจริตกุล) อดีตอธิบดีกรมชาวที่ และคุณหญิงเชิด อุดมราชภักดี มีบุตรด้วยกัน 3 คน คือ- กลินท์ สารสิน สมาชิกสภาขับเคลื่อนการปฏิรูปประเทศ ประธานกรรมการหอการค้าไทย คณะกรรมการนโยบายเขตพัฒนาเศรษฐกิจพิเศษ - พลตำรวจตรี ชินภัทร สารสิน - กนิษฐ์ สารสิน พิธีกรรายการโทรทัศน์ ปัจจุบันพลตำรวจเอกเภา สารสิน เสียชีวิตแล้วการศึกษา การศึกษา. พลตำรวจเอก เภา สารสิน สำเร็จการศึกษาชั้นมัธยมศึกษา จากโรงเรียนวชิราวุธวิทยาลัย เมื่อปี พ.ศ. 2489 สำเร็จชั้นมัธยมศึกษาชั้นสูง (High School) จาก Wilbraham Academy ประเทศสหรัฐอเมริกา ในปี พ.ศ. 2491 จากนั้นจึงเข้าศึกษาต่อระดับอุดมศึกษาจนได้รับปริญญาตรีทางวิทยาศาสตร์ สาขาเคมี (Chemistry) จากมหาวิทยาลัยจอห์นส์ฮอปกินส์ ประเทศสหรัฐอเมริกา ในปี พ.ศ. 2498 สำเร็จการศึกษาปริญญาตรีทางอาชญาวิทยา (Criminology) จากมหาวิทยาลัยแคลิฟอร์เนีย ประเทศสหรัฐอเมริกา และ พ.ศ. 2522 สำเร็จการศึกษาวิทยาลัยป้องกันราชอาณาจักร รุ่นที่ 21การทำงานการรับราชการ การทำงาน. การรับราชการ. พล.ต.อ.เภา เริ่มรับราชการประจำกองวิทยาการ กรมตำรวจ เมื่อวันที่ 4 มกราคม 2497 และได้เจริญก้าวหน้าในหน้าที่การงานเรื่อยมา- 5 ต.ค. 2503 ผู้กำกับการ 1 กองพิสูจน์หลักฐาน - 22 มี.ค. 2509 รองหัวหน้ากองพิสูจน์หลักฐาน - 28 ก.ย. 2514 หัวหน้ากองพิสูจน์หลักฐาน - พ.ศ. 2516 ได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 - 27 ก.ย. 2517 ผู้ช่วยผู้บัญชาการตำรวจสอบสวนกลาง - 20 ก.ค. 2519 รองผู้บัญชาการตำรวจสอบสวนกลาง - 2 มิ.ย. 2521 - 4 ม.ค. 2526 เลขาธิการคณะกรรมการป้องกันและปราบปรามยาเสพติด - 27 ก.ย. 2525 ผู้บัญชาการตำรวจสอบสวนกลาง - 2 ต.ค. 2527 ผู้ช่วยอธิบดีกรมตำรวจ - 2 ต.ค. 2529 รองอธิบดีกรมตำรวจ - 2 ต.ค. 2530 อธิบดีกรมตำรวจงานการเมือง งานการเมือง. พล.ต.อ.เภา สารสิน ได้รับแต่งตั้งเป็นรองนายกรัฐมนตรีและรัฐมนตรีว่าการกระทรวงมหาดไทย ในรัฐบาลนายอานันท์ ปันยารชุน 2 สมัยถึงแก่กรรม ถึงแก่กรรม. พลตำรวจเอก เภา สารสิน ป่วยด้วยโรคหลายชนิด โดยเฉพาะโรคเลือด เข้ารักษาตัวที่โรงพยาบาลศิริราช ตั้งแต่วันที่ 12 มกราคม 2556 จนกระทั่งถึงแก่อนิจกรรมด้วยโรคติดเชื้อในกระแสโลหิต เมื่อวันพฤหัสบดีที่ 7 มีนาคม 2556 เวลา 20.55 น. ณ หออภิบาลการหายใจ ตึกอัษฎางค์ ชั้น 2 โรงพยาบาลศิริราช ในการนี้ พระบาทสมเด็จพระเจ้าอยู่หัวทรงพระกรุณาโปรดเกล้าฯ ให้ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ไปในการพระราชทานน้ำหลวงอาบศพ พลตำรวจเอก เภา สารสิน ณ ศาลาบัณณรศภาค วัดเบญจมบพิตรดุสิตวนาราม เขตดุสิต กรุงเทพมหานคร ในวันศุกร์ที่ 8 มีนาคม 2556 เวลา 18.00 น. และทรงพระกรุณาโปรดเกล้าฯ รับศพไว้ในพระบรมราชานุเคราะห์ พร้อมทั้งพระราชทานพระพิธีธรรมสวดพระอภิธรรมศพ มีกำหนด 7 คืน ระหว่างวันที่ 8 - 14 มีนาคม 2556 เวลา 19.00 น. และสวดพระอภิธรรมศพ ระหว่างวันที่ 15 - 21 มีนาคม 2556 เวลา 19.00 น. และพระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ไปในการพระราชทานเพลิงศพ ณ เมรุหลวงหน้าพลับพลาอิศริยาภรณ์ วัดเทพศิรินทราวาส ในวันที่ 16 มิถุนายน 2556 เวลา 17. 30 น.เครื่องราชอิสริยาภรณ์เครื่องราชอิสริยาภรณ์. - เหรียญจักรมาลา</doc>
