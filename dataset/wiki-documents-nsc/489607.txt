<doc id="489607" url="https://th.wikipedia.org/wiki?curid=489607" title="นกทึดทือพันธุ์เหนือ">นกทึดทือพันธุ์เหนือ นกทึดทือพันธุ์เหนือ (; หรือ Bubo zeylonensis) เป็นนกเค้าแมวชนิดหนึ่ง พบในเขตอบอุ่นและเขตร้อนชื้นตามไหล่ทวีปเอเชียและหมู่เกาะลักษณะ ลักษณะ. นกทึดทือพันธุ์เหนือเป็นนกเค้าแมวขนาดใหญ่ยาวประมาณ 55 เซนติเมตร หนัก 2-2.5 กิโลกรัม ตัวผู้เล็กกว่าตัวเมียเล็กน้อย ลำตัวใหญ่คล้ายนกเค้าใหญ่ แต่แข้งเปลือยไม่มีขนปกคลุม สีเหลืองแกมเขียว ปากเทาแกมเขียว ตาเหลือง หัวและกระหม่อมมีลายขีดสีเข้ม ลำตัวด้านบนน้ำตาลเข้มแกมเทาเล็กน้อย ลำตัวด้านล่างน้ำตาลแกมส้ม มีลายขีดบางๆจากแกนขนสีดำและมีลายขวางบางๆจากลายขนสีคล้ำ คอแกมขาว หน้าผากและโคนปากไม่มีขนสีขาว เสียงร้องทุ้มต่ำดัง "ฮูป-ฮูป-ฮู" สองเพศมีลักษณะคล้ายกันชนิดย่อย ชนิดย่อย. มีชนิดย่อยสามถึงสี่ชนิดที่เป็นที่ยอมรับ:- K. z. zeylonensis – นกทึดทือพันธุ์เหนือศรีลังกา. ประเทศศรีลังกา. - K. z. leschenault – นกทึดทือพันธุ์เหนือธรรมดา เอเชียใต้ถึงประเทศพม่า (ยกเว้นภาคตะวันออกเฉียงเหนือ) และ ประเทศไทย อาจรวมชนิด orientalis มีขนาดใหญ่กว่าและสีจางกว่า zeylonensis - K. z. semenowi – นกทึดทือพันธุ์เหนือตะวันตก เลแวนต์ (อาจสูญพันธุ์แล้ว) และตอนใต้ของอานาโตเลียตลอดไปจนถึงเมโสโปเตเมีย (ข้อมูลเก่า) ถึงประเทศปากีสถาน สีซีดกว่า leschenault อาจแยกมาตั้งชนิดใหม่ได้ - K. z. orientalis – นกทึดทือพันธุ์เหนือตะวันออก ภาคตะวันออกเฉียงเหนือของประเทศพม่า, เวียดนาม และภาคตะวันออกเฉียงใต้ของจีน ยังเป็นที่สงสัยว่าต่างจาก leschenault หรือไม่ สีเข้มกว่า leschenault</doc>
