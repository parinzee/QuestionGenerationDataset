<doc id="45219" url="https://th.wikipedia.org/wiki?curid=45219" title="โรงเรียนดาราวิทยาลัย">โรงเรียนดาราวิทยาลัย โรงเรียนดาราวิทยาลัย หรือในอดีตคือ โรงเรียนสตรีพระราชชายา เคยเป็นโรงเรียนสตรีเอกชนประจำจังหวัดเชียงใหม่ พระบาทสมเด็จพระจุลจอมเกล้าเจ้าอยู่หัวโปรดเกล้าฯ พระราชทานให้ใช้ชื่อ ตามพระนามเจ้าดารารัศมี พระราชชายา ปัจจุบันเป็นโรงเรียนขนาดใหญ่และเก่าแก่ในจังหวัดเชียงใหม่ โรงเรียนแห่งนี้มีอายุแล้ว ปีประวัติ ประวัติ. คณะอเมริกันเพรสไบทีเรียนมิชชันนารี ส่งมิชันนารีเข้ามาประกาศเผยแพร่คริสต์ศาสนาในประเทศไทยในปี ค.ศ.1840 (พ.ศ. 2383) โดยเริ่มต้นที่กรุงเทพฯ และขยายตัวออกสู่ภูมิภาคโดยเริ่มต้นที่จังหวัดเพชรบุรี ต่อมาในปี ค.ศ.1867 (พ.ศ. 2410) ศาสนาจารย์ ดร.แมคกิลวารี และภรรยา คือ นางโซเฟีย บรัดเลย์ แมคกิลวารีได้ขึ้นมาทำงานที่จังหวัดเชียงใหม่ มณฑลพายัพ ปี ค.ศ.1875 (พ.ศ. 2418) นางโซเฟีย บรัดเลย์ แมคกิลวารี เห็นว่าผู้หญิงเชียงใหม่ขาดการศึกษาและขาดโอกาสที่จะได้รับการศึกษา ไม่มีโรงเรียนสำหรับผู้หญิง จึงนำเด็กหญิงมาสอนในบ้าน สอนภาษาไทย การเย็บปักถักร้อย พระคัมภีร์ การดูแลบ้านเรือน ปี ค.ศ.1878 (พ.ศ. 2421) โรงเรียนดาราวิทยาลัยได้เริ่มก่อตั้งขึ้นเป็นครั้งแรก โดยนางโซเฟีย บรัดเลย์ แมคกิลวารี (แม่ครูหลวง) ปี ค.ศ.1879 (พ.ศ. 2422) คณะมิชชันนารีส่ง Miss Edna Sarah Cole และ Miss Mary Margaretta Campbell มารับผิดชอบและจัดระบบโรงเรียนผู้หญิง ( Chiang Mai Girls'School) ที่นางแมคกิลวารีตั้งขึ้น วันที่ 2 พฤศจิกายน ค.ศ.1909 (พ.ศ. 2452) พระราชชายาเจ้าดารารัศมี ได้เสด็จเยี่ยมโรงเรียนนี้และผู้บริหารโรงเรียนได้ทูลขอพระราชทานชื่อของโรงเรียน วันที่ 5 พฤศจิกายน ค.ศ.1909 (พ.ศ. 2452) พระราชชายาเจ้าดารารัศมี ได้มีโทรเลขถึงพระบาทสมเด็จพระจุลจอมเกล้าเจ้าอยู่หัว ปรึกษาเรื่องชื่อของโรงเรียนผู้หญิงและพระบาทสมเด็จพระจุลจอมเกล้าเจ้าอยู่หัว ได้ทรงมีพระราชโทรเลขตอบกลับมาในวันที่ 6 พฤศจิกายน ค.ศ.1909 (พ.ศ. 2452) ให้เรียกชื่อโรงเรียนผู้หญิงว่า "โรงเรียนพระราชายา" (Prarachaya School) ปี ค.ศ.1918 (พ.ศ. 2461) มีประกาศใช้พระราชบัญญัติโรงเรียนราษฎร์ฉบับแรกของประเทศไทย ผู้จัดการและครูใหญ่ของโรงเรียนพระราชชายาคือ Miss Julia A. Hatch ได้ทำเรื่องถึงเสนาบดีกระทรวงธรรมการขอ "ดำรง" โรงเรียนพระราชายาเป็นโรงเรียนราษฎร์ของคณะมิชชันนารีที่ตั้งมาก่อนการประกาศใช้พระราชบัญญัติโรงเรียนราษฎร์ พ.ศ. 2461 เป็นโรงเรียนที่ให้การศึกษาแก่นักเรียนหญิง ตั้งอยู่ที่บ้านสันป่าข่อย ตำบลวัดสระเกษ (วัดเกตในปัจจุบัน) ปี ค.ศ.1924 (พ.ศ. 2466) Miss Julia A.Hatch ในฐานะผู้จัดการ ได้ทำหนังสือถึงเสนาบดีกระทรวงศึกษาธิการ 2 ฉบับ ฉบับแรก ขออนุญาตเปลี่ยนชื่อ "โรงเรียนพระราชายา" เป็น "โรงเรียนดาราวิทยาลัย แผนกประถม" เสนาบดีกระทรวงศึกษาธิการ ตอบรับทราบเมื่อวันที่ 25 เมษายน ค.ศ.1924 (พ.ศ. 2466) และมีประกาศกระทรวงศึกษาธิการ เมื่อวันที่ 1 พฤษภาคม ค.ศ.1924 (พ.ศ. 2466) อีกฉบับขอตั้งโรงเรียนอีกแห่งหนึ่งที่มีชื่อเรียกว่า "ดาราวิทยาลัย" โดยมี Miss Julia A. Hatch เป็นผู้จัดการ และมี Miss Lucy Niblock เป็นครูใหญ่ ตั้งอยู่ที่บ้านหมู่ที่ 1 ถนนแก้วนวรัฐ ตำบลวัดสระเกษ (วัดเกตในปัจจุบัน) อำเภอเมือง จังหวัดเชียงใหม่ เสนาบดีกระทรวงศึกษาธิการ ตอบรับเมื่อวันที่ 19 มิถุนายน ค.ศ.1924 (พ.ศ. 2466) และมีประกาศกระทรวงศึกษาธิการเมื่อวันที่ 24 มิถุนายน ค.ศ.1924 (พ.ศ. 2466) ปี ค.ศ.1941 (พ.ศ. 2484) โรงเรียนดาราวิทยาลัยได้รับการรับรองวิทยฐานะจากกระทรวงศึกษาธิการ และในช่วงสงครามโลกครั้งที่สอง โรงเรียนทั้งสองแห่งถูกรัฐบาลยึด เดือนสิงหาคม ค.ศ.1945 (พ.ศ. 2488) สงครามยุติ มิชชันนารีกลับเมืองไทย ดร. Kennel E. Well เป็นผู้รับอำนาจจากคณะมิชชันนารีในการทวงทรัพย์สิน คือโรงเรียนและโรงพยาบาลในเขตภาคเหนือคืนจากรัฐบาล Miss Helen F. Mcclure เดินทางมาถึงเชียงใหม่เมื่อวันที่ 30 กันยายน ค.ศ.1946 (พ.ศ. 2489) Miss Lucy Niblock เดินทางมาถึงเชียงใหม่เมื่อเดือนมกราคม ค.ศ. 1947 (พ.ศ. 2490) โรงเรียนดาราวิทยาลัยเปิดดำเนินการเมื่อวันที่ 17 พฤษภาคม ค.ศ.1946 (พ.ศ. 2489) โดยมีครูบัวชม อินทะพันธุ์ เป็นครูใหญ่ มีนักเรียน 350 คน โรงเรียนเปิดดำเนินการในลักษณะโรงเรียนไปจนกระทั่งประมาณ ปี ค.ศ.1968 (พ.ศ. 2511) จึงได้มีการปิดโรงเรียนดาราวิทยาลัยแผนกประถม คงไว้แต่โรงเรียนดาราวิทยาลัยในปัจจุบัน ปี ค.ศ.1990 (พ.ศ. 2533) อาจารย์สมศรี ไชยเศรษฐ ผู้จัดการ และอาจารย์สมปรารถนา บุณยเกียรติ ครูใหญ่ โรงเรียนดาราวิทยาลัยได้ทำเรื่องนำเสนอมูลนิธิแห่งสภาคริสตจักรใรประเทศไทย ขออนุมัติให้โรงเรียนดาราวิทยาลัยเปิดสอนระบบสหศึกษา และได้รับการอนุมัติให้เปิดในปี ค.ศ.1991 (พ.ศ. 2534) โดยเปิดทีละชั้นเรียน ปี ค.ศ.2005 (พ.ศ. 2548) โรงเรียนดาราวิทยาลัยเปิดสอนโครงการ การเรียนภาษาต่างประเทศโดยเจ้าของภาษา (Native Speaker Program) ปัจจุบัน โรงเรียนดาราวิทยาลัย มีอายุ ปี และเป็นโรงเรียนที่ก่อตั้งมานานที่สุดในจังหวัดเชียงใหม่ และในภาคเหนือของประเทศไทยธงและตราสัญลักษณ์ธงและตราสัญลักษณ์. - ธงประจำโรงเรียน : ธงประจำโรงเรียน เป็นธงรูปสี่เหลี่ยมผืนผ้าสีแดง มุมบนด้านซ้ายมีดาวห้าแฉกดวงใหญ่สีขาว ตรากลางดาวเป็นตัวอักษรสีแดงว่า "ดว" มีรัศมีสีขาวล้อมรอบ และรัศมีด้านล่างเป็นรูปดาวดวงเล็ก ๆ กระจายอยู่- พื้นธงสีแดง หมายถึง สีพระโลหิตของพระเยซูคริสต์ที่ถูกตรึงบนไม้กางแขน เพื่อทรงไถ่โทษประชากรโลกด้วยความรัก และความรักนี้เป็นแรงศรัทธาให้มิชชันนารีเข้ามาดำเนินการก่อตั้งโรงเรียน และสั่งสอนอบรมนักเรียนด้วยความเสียสละทั้งกาย และใจ และแม้กระทั่งชีวิตเพื่อให้สังคมได้มีการพัฒนาในด้านต่าง ๆ - ดาวน้อยใหญ่ หมายถึง พระนามของสมเด็จพระราชชายาเจ้าดารารัศมี ผู้ประทานนามแก่โรงเรียน ดารารัศมี มีความหมายว่า แสงแห่งดวงดาว จึงใช้ดาวสีขาวเป็นสัญลักษณ์ที่อาจจะเปรียบนักเรียนดาราวิทยาลัยเป็นเสมือน ดวงดาวที่ส่องสว่างอยู่ในท้องฟ้าอันกว้างใหญ่ และจะส่องแสงประกายเจิดจรัสอยู่นานเท่านาน นอกจากนี้ยังเปรียบถึงดวงดาวที่ปรากฏในวันที่พระเยซูคริสต์มาบังเกิดในโลก และคณะมิชชันนารีผู้ก่อตั้ง ได้ดำเนินตามคำสอนของพระเยซูคริสต์ โดยออกไปช่วยเหลือผู้ด้อยโอกาสที่ต่าง ๆ ทั่วโลก - อักษร "ดว" เป็นชื่อย่อของโรงเรียน "ดาราวิทยาลัย" - ตราสัญลักษณ์ประจำโรงเรียนที่ถูกต้อง : - รูปดาว เป็นดาวห้าแฉก อยู่ตรงกลาง และมีรัศมีห้าเส้น ดาวหมายถึงชื่อของของโรงเรียนคือดารา ซึ่งเป็นพระนามของพระราชชายาเจ้าดารารัศมี ที่พระราชทานให้แก่โรงเรียน และยังเกี่ยวพันถึงศาสนาคริสต์ ซึ่งเป็นจุดเริ่มต้น ว่าในวันที่พระกุมารเยซูมาบังเกิดในโลกมีดาวประหลาดปรากฏขึ้นบนท้องฟ้า อันเป็นสัญลักษณ์ว่าได้มีเหตุการณ์อันนำมาซึ่งความปิติยินดีมาให้แก่ชาวโลก เนื่องด้วยพระผู้ช่วยให้รอดมาบังเกิดบนโลก ซึ่งก็เป็นความจริงว่าบรรดามิชชันนารีที่เดินทางเข้ามาสอนศาสนาคริสต์ในดินแดนแห่งนี้ ได้นำความเชื่อในคริสต์ศาสนา "ดาว" จึงถูกนำมาเป็นสัญลักษณ์ของโรงเรียน- ตัวเลข 2421 คือ ปีพุทธศักราชที่โรงเรียนก่อตั้ง- ลายรดน้ำ เป็นการนำเอาวัฒนธรรมของภาคเหนือซึ่งมีความอ่อนช้อย งดงามมาล้อมรอบดาวไว้ อันหมายถึงความยิ่งใหญ่ ผู้ออกแบบตราสัญลักษณ์ของโรงเรียนคือ คุณครูสวาท กีรติปาลหลักสูตร หลักสูตร. เปิดทำการสอนตั้งแต่ ชั้นเตรียมอนุบาล จนถึง มัธยมศึกษาปีที่ 6 ดำเนินการเรียนการสอนตามหลักสูตรการศึกษาขั้นพื้นฐานพุทธศักราช 2544 โดยในรายวิชาภาษาอังกฤษได้มีหลักสูตรพิเศษที่เรียนกับเจ้าของภาษาโดยเฉพาะในรายวิชาภาษาอังกฤษ เรียกว่า โปรแกรม NP และในระดับช่วงชั้นที่ 3 ม.1-ม.3 ได้มีการบรรจุวิชาภาษาจีนไว้เป็นวิชาเรียนในรายวิชาเสริมทักษะภาษาต่างประเทศโดยนักเรียนทุกคนจะได้เรียนในรายวิชานี้เนื่องจากเห็นความสำคัญของภาษาจีนที่จะมีความสำคัญมากในอนาคตมัธยมปลาย มัธยมปลาย. แผนกมัธยมศึกษาตอนปลายมีแผนการเรียน ดังนี้- วิทยาศาสตร์ - คณิตศาสตร์ - อังกฤษ - คณิตศาสตร์ - อังกฤษ - ฝรั่งเศส - อังกฤษ - เยอรมัน - อังกฤษ - ญี่ปุ่น - อังกฤษ - จีน แผนการเรียนใหม่เพิ่มขึ้นมาในปี 2558 สำหรับชั้น ม.4- อังกฤษ - เทคโนโลยี การแต่งกาย- ชุดนักเรียน- ผู้หญิง เสื้อสีขาว กระโปรงสีแดง รองเท้าสีขาว โบสีขาวหรือสีแดงก็ได้ - ผู้ชาย เสื้อสีขาว กางเกงสีดำ รองเท้าสีดำ - ชุดพละ- ผู้หญิง เสื้อสีขาวหรือเสื้อกีฑาสี กางเกงวอร์มสีแดง รองเท้าสีขาว - ผู้ชาย เสื้อสีขาวหรือเสื้กกีฑาสี กางเกงวอร์มสีดำ รองเท้าสีดำ - ชุดพื้นเมือง- ผู้หญิง เสื้อสีขาว ผ้าซิ่นลายสีแดงสลับดำ รองเท้าพื้นเมืองที่โรงเรียนมีให้ - ผู้ชาย เสื้อสีขาว กางเกงสะดอสีแดงเลือดหมู รองเท้าพื้นเมืองที่โรงเรียนมีให้บุคคลมีชื่อเสียงที่จบการศึกษาจากโรงเรียนดาราวิทยาลัยแวดวงบันเทิงบุคคลมีชื่อเสียงที่จบการศึกษาจากโรงเรียนดาราวิทยาลัย. แวดวงบันเทิง. - หมอนก ทันตแพทย์หญิงกนกรัตน์ เทโวขัติ (Big Brother) อัจฉริยะข้ามคืน คนที่ 4 - นิว นภัสสร ภูธรใจ (นิว จิ๋ว) ดารานักร้องชื่อดัง - นุกนิก ฐิตินันท์ สุขสม The Star 3 - หนูสิ สิริรัตน์ เรืองศรี (Miss Thailand World 2010) - แป้ง ณัฐณิชา ทิพยมณฑล The Star 4 - มด กนกวรรณ ธนันไชย Dutchie Girl 2005 - แนท นันทฉัตร อนุวงศ์เจริญ Dutchie Girl 2007 - นายสลิล สุภาวงศ์ (ออคโต้ นักร้องวงBROTHER ค่าย RS) - เหวยเหวย ปภัสสร ฮัน (20 คนสุดท้าย AF8) - ใบเฟิร์น ภาวีญา ทองคำโฮ้ง ( KPN7) - แซมมี่ ศิรภัสสร อัฒยกร Miss Tiffany Universe 2011 และ Miss International Queen 2011 - กวาง พรภัสสร อัตถปัญญาพล รอง Miss Universe Thailand 2012 - พลอย ภัทรากร ตั้งศุภกุล นักแสดง สังกัดสถานีโทรทัศน์ไทยทีวีสีช่อง 3แวดวงวิชาการและการศึกษาแวดวงวิชาการและการศึกษา. - ดร.ศิริลักษณ์ เฟื่องกาญจน์ อดีต ผ.อ.โรงเรียนปรินส์รอยแยลส์วิทยาลัย และ ผ.อ.โรงเรียนวัฒนาวิทยาลัยคนปัจจุบัน - ดร วีณา หาญใจ ผ.อ.โรงเรียนวิชชานารี จังหวัดลำปาง คนปัจจุบัน - ดร.สนธยา เซ็นนันท์ อดีต ผ.อ.โรงเรียนเชียงใหม่คริสเตียน - ผศ.ดร. อภินภัส รุจิวัตร์ เจ้าของรางวัลนักวิทยาศาสตร์ดีเด่นแห่งชาติ พ.ศ. 2549สาขาเคมี - รศ.ดร.บุษบง จำเริญดารารัศมี รองคณบดีฝ่ายวิชาการคณะแพทยศาสตร์ มช. - ครู สมศรี ไชยเศรษฐ์ อดีตผู้อำนวยการโรงเรียนดาราวิทยาลัยปีการศึกษา2524-2545และผู้จัดการโรงเรียนเชียงใหม่คริสเตียน คนปัจจุบัน - ดร.รัศมี แดงสุวรรณ ผู้อำนวยการโรงเรียนดาราวิทยาลัย ปีการศึกษา2545-2551โรงเรียนรางวัลพระราชทานโรงเรียนรางวัลพระราชทาน. - โรงเรียนรางวัลพระราชทาน ระดับมัธยมศึกษา (ขนาดใหญ่) ประจำปีการศึกษา 2539 - โรงเรียนรางวัลพระราชทาน ระดับก่อนประถม (ขนาดใหญ่) ประจำปีการศึกษา 2547 - โรงเรียนรางวัลพระราชทาน ระดับประถมศึกษา (ขนาดใหญ่) ประจำปีการศึกษา 2550กิจกรรมสำคัญกิจกรรมสำคัญ. - วันพระราชชายา ตรงกับวันที่ 9 ธันวาคม มีกิจกรรมงานสังสรรค์ที่เรียกกว่า "ดาราไนท์" ในตอนกลางคืน โดยที่ศิษย์เก่าจะมารวมตัวกันอีกครั้งหนึ่ง - พิธีจบหลักสูตร หรือเรียกว่า Baccalaureate หรือ "วันแบ็ก" ตามความนิยมของนักเรียน ซึ่งในงานนี้จะจัดขึ้นให้แก่นักเรียนชั้นมัธยม 3 และมัธยม 6 ที่จะจบ จัดขึ้นในแบบของศาสนาคริสต์โปรเตสแตนท์ในเดือนกุมภาพันธ์</doc>
