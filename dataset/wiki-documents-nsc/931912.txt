<doc id="931912" url="https://th.wikipedia.org/wiki?curid=931912" title="โอเวอร์วอตช์เวิลด์คัพ 2018">โอเวอร์วอตช์เวิลด์คัพ 2018 การแข่งขันโอเวอร์วอตช์เวิลด์คัพ 2018 คือการแข่งขันกีฬาอีสปอตส์ประเภทเกม โอเวอร์วอตช์ ที่กำลังจะเกิดขึ้น จัดตั้งโดยบลิซซาร์ดเอ็นเตอร์เทนเมนต์ซึ่งเป็นผู้พัฒนาเกมดังกล่าวขึ้น โดยมี 20 ทีมเข้าแข่งขันในรอบแบ่งกลุ่ม ไม่รวมเจ้าภาพทั้งสี่ประเทศ ได้แก่ สหรัฐอเมริกา เกาหลีใต้ ไทย และฝรั่งเศส โดยการแข่งขันจะถูกแบ่งออกเป็น 5 ช่วงเวลาคือ ช่วงที่ 1 การคัดเลือก ตั้งแต่เดือนมีนาคมถึงเมษายน ช่วงที่ 2 การสร้างคณะกรรมการ เดือนพฤษภาคม ช่วงที่ 3 การพิสูจน์ความสามารถผู้เล่น เดือนมิถุนายนถึงกรกฎาคม ช่วงที่ 4 การแข่งขันรอบแบ่งกลุ่ม เดือนสิงหาคมถึงกันยายน และช่วงที่ 5 การแข่งขันรอบแปดทีมสุดท้าย เดือนพฤศจิกายนช่วงที่ 1 การคัดเลือกประเทศ ช่วงที่ 1 การคัดเลือกประเทศ. การคัดเลือกประเทศ (Country Qualification) จะทำการคัดเลือกผู้เล่นที่มีค่าการประเมินทักษะ (Skill rating หรือ SR) 150 อันดับแรกของประเทศ โดยประเทศที่มีค่าเฉลี่ย SR สูงที่สุด 20 ประเทศแรกจะได้รับการเชิญให้เข้าร่วมการแข่งขัน โดยในปีนี้มีเจ้าภาพรอบแบ่งกลุ่ม 4 ประเทศ ได้แก่ ฝรั่งเศส เกาหลีใต้ ไทย และสหรัฐอเมริกา ซึ่งประเทศดังกล่าวนี้จะได้รับสิทธิในเข้าร่วมการแข่งขันโดยอัตโนมัติ โดยหากทีมของเจ้าภาพนั้นมีค่าเฉลี่ย SR อยู่ภายใน 20 อันดับแรก ประเทศที่อยู่ในอันดับถัดไป (อันดับที่ 21) จะถูกเชิญเข้าร่วมการแข่งขันเจ้าภาพ เจ้าภาพ. โดยเมืองที่ใช้ในการแข่งขันในรอบแบ่งกลุ่ม ได้แก่ อินช็อน ประเทศเกาหลีใต้, กรุงเทพมหานคร ประเทศไทย, ลอสแอนเจลิส สหรัฐอเมริกา และปารีส ประเทศฝรั่งเศส โดยใช้สถานที่ดังต่อไปนี้ในการจัดการแข่งขัน- สตูดิโอพาราไดซ์ (Studio Paradise) ตั้งอยู่ในเขตจุง (중구) มหานครอินช็อน ประเทศเกาหลีใต้ ในพื้นที่ที่เรียกว่าพาราไตซ์ซิตี เป็นโรงแรมและรีสอร์ทที่รวบรวมทั้งศิลปะและความบันเทิงเข้าไว้ด้วยกัน ซึ่งทีมที่จะเข้าร่วมการแข่งขันในรอบแบ่งกลุ่มที่นี่ได้แก่ ทีมชาติเกาหลีใต้ ทีมชาติรัสเซีย ทีมชาติญี่ปุ่น ทีมชาติฟินแลนด์ ทีมชาติจีนไทเป และทีมชาติฮ่องกง - บลิซซาร์ดอารีน่าลอสแอนเจลิส (Blizzard Arena Los Angeles) ตั้งอยู่ในเมืองเบอร์แบงก์ รัฐแคลิฟอร์เนีย สหรัฐ เป็นสถานที่จัดการแข่งขันอีสปอร์ต ซึ่งทีมที่จะเข้าร่วมการแข่งขันในรอบแบ่งกลุ่มที่นี่ได้แก่ ทีมชาติสหรัฐ ทีมชาติแคนาดา ทีมชาติบราซิล ทีมชาติออสเตรีย ทีมชาติสวิตเซอร์แลนด์ และทีมชาตินอร์เวย์ - รอยัลพารากอนฮอลล์ ตั้งอยู่บนชั้น 5 ของสยามพารากอน เขตปทุมวัน กรุงเทพมหานคร ประเทศไทย เป็นสถานที่พบปะอันล้ำสมัย (Ultramodern) ในกลางกรุงเทพมหานคร ซึ่งทีมที่จะเข้าร่วมการแข่งขันในรอบแบ่งกลุ่มที่นี่ได้แก่ ทีมชาติไทย ทีมชาติจีน ทีมชาติออสเตรเลีย ทีมชาติสเปน ทีมชาติสวีเดน และทีมชาติเดนมาร์ก - อีสแพซ กร็อง อาร์ช (Espace Grande Arche) ตั้งอยู่ในเขตเทศบาลปูว์โต (Puteaux) ย่านลาเดฟ็องส์ ปารีส ประเทศฝรั่งเศสการจัดคุณสมบัติของประเทศหรือดินแดนช่วงที่ 2 การสร้างคณะกรรมการ ช่วงที่ 2 การสร้างคณะกรรมการ. การสร้างคณะกรรมการ (Committee Creation) ในปีนี้มีการปรับเปลี่ยนวิธีการสรรหาให้ได้มาซึ่งคณะกรรมการการแข่งขันประจำชาติ (National Competition Committee) ของประเทศที่ผ่านเข้าร่วมการแข่งขัน โดยจะประกอบไปด้วยบุคคลสามบุคคล ได้แก่ ผู้จัดการทั่วไป ผู้ฝึกสอน และผู้นำชุมชน ซึ่งจะถูกสร้างขึ้นจากกระบวนการดังนี้- ผู้จัดการทั่วไป (General Manager หรือ GM) ผู้จัดการทั่วไปจะถูกเลือกโดยบลิซซาร์ด ผ่านการสมัคร โดยจะมีการสำรวจความเหมาะสมและคุณสมบัติในแต่ละประเทศ - ผู้ฝึกสอน (Coach) แบ่งเป็นสองระยะ ระยะแรก ผู้เล่นใดที่มีบัญชีผู้เล่นที่อยู่ในสถานะดี สามารถสมัครเข้าเป็นตำแหน่งผู้ฝึกสอนทีมชาติได้ โดยผู้สมัครจะได้รับยูอาร์แอลเฉพาะสำหรับแชร์ ให้กับผู้เล่น 150 อันดับแรกของประเทศ (ตาม SR) จากถิ่นพำนักของผู้สมัคร เพื่อให้ผู้เล่นลงชื่อรับรองได้ ระยะที่สอง ผู้จัดการแข่งขันจะเปิดเผยผู้สมัครที่ได้คะแนนโหวตสูงสุดสามอันดับแรกในแต่ละประเทศ และจะมีการลงคะแนนอีกครั้งภายในบรรดาผู้เล่น 150 อันดับแรก ซึ่งผู้เล่นจะลงคะแนนเพียงครั้งเดียว - ผู้นำชุมชน (Community Lead) แบ่งเป็นสองระยะ ระยะแรก ขั้นตอนจะคล้ายกับผู้ฝึกสอน แต่การลงคะแนนเสียงจะเปิดให้ผู้เล่นทุกคนในประเทศได้ลงคะแนน ระยะที่สอง จะมีการประกาศผู้ที่มีคะแนนนำสิบอันดับแรก และเปิดให้ผู้เล่นทั่วไปได้ลงคะแนนเสียงเป็นครั้งสุดท้าย โดยมีการประกาศรายชื่อคณะกรรมการการแข่งขันประจำชาติอย่างเป็นทางการในวันที่ 31 พฤษภาคม 2561สมาชิกคณะกรรมการการแข่งขันประจำชาติช่วงที่ 3 การพิสูจน์ความสามารถผู้เล่น ช่วงที่ 3 การพิสูจน์ความสามารถผู้เล่น. การพิสูจน์ความสามารถผู้เล่น (Player Tryouts) จะทำการพิสูจน์ความสามารถตั้งแต่วันที่ 1 มิถุนายน ถึง 5 กรกฎาคม 2561 โดยหมายรวมถึงผู้เล่นในโอเวอร์วอตช์ลีกด้วย โดยจะสามารถเข้าร่วมแข่งขันในฐานะพลเมืองประเทศของตนเองได้ บัญชีรายชื่อผู้เล่นของแต่ละประเทศที่คณะกรรมการส่งไปอาจมีจำนวนได้ถึง 12 คน บลิซซาร์ดจะทำงานร่วมกับผู้เล่นและคณะกรรมเพื่อทำการระบุตัวผู้เข้าแข่งขันจำนวนเจ็ดคนที่จะเดินทางไปทำการแข่งขันในรอบถ่ายทอดสด</doc>
