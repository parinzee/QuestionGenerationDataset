<doc id="932663" url="https://th.wikipedia.org/wiki?curid=932663" title="คณะพยาบาลศาสตร์ มหาวิทยาลัยเชียงใหม่">คณะพยาบาลศาสตร์ มหาวิทยาลัยเชียงใหม่ คณะพยาบาลศาสตร์ มหาวิทยาลัยเชียงใหม่ เป็นสถาบันการศึกษาพยาบาลศาสตร์ในสังกัดของมหาวิทยาลัยเชียงใหม่ ตั้งอยู่ภายในบริเวณเดียวกับโรงพยาบาลมหาราชนครเชียงใหม่(โรงพยาบาลสวนดอก) คณะแพทยศาสตร์ มหาวิทยาลัยเชียงใหม่ และใกล้กับสถาบันวิจัยวิทยาศาสตร์สุขภาพ และคณะเทคนิคการแพทย์ มหาวิทยาลัยเชียงใหม่ คณะพยาบาลศาสตร์ ได้จัดการเรียนการสอนหลักสูตรระดับประกาศนียบัตร ระดับปริญญาตรี ระดับปริญญาโท และระดับปริญญาเอก ทั้งในหลักสูตรภาษาไทย(Regular programs) และหลักสูตรนานาชาติ(International programs) โดยปัจจุบัน มีนักศึกษาและศิษย์เก่าทั้งในประเทศไทยและจากต่างประเทศเข้ารับการศึกษาและสำเร็จการศึกษาจากคณะพยาบาลศาสตร์ มหาวิทยาลัยเชียงใหม่ประวัติความเป็นมา ประวัติความเป็นมา. คณะพยาบาลศาสตร์ มหาวิทยาลัยเชียงใหม่ มีประวัติความเป็นมายาวนานกว่า 58ปี นับตั้งแต่รัฐบาลมีดำริให้ก่อตั้ง"โรงเรียนแพทย์"ขึ้นในส่วนภูมิภาคในปีพ.ศ.2499 คณะรัฐมนตรีในขณะนั้นได้มีมติให้สร้างโรงเรียนแพทย์แห่งที่สาม(ถัดจากคณะแพทยศาสตร์ศิริราชพยาบาล และคณะแพทยศาสตร์โรงพยาบาลจุฬาลงกรณ์)ขึ้นในส่วนภูมิภาค โดยได้เลือกให้จัดตั้งโณงเรียนแพทย์แห่งใหม่นี้ขึ้นที่จังหวัดเชียงใหม่ และให้อนู่ในสังกัดของมหาวิทยาลัยแพทยศาสตร์และการสาธารณสุข(ต่อมาเปลี่ยนชื่อเป็น มหาวิทยาลัยมหิดล) ในขณะนั้นเองมหาวิทยาลัยแพทยศาสตร์ได้เสนอให้จัดตั้ง“โรงเรียนพยาบาลผดุงครรภ์และอนามัย” ขึ้นพร้อมกัน และได้จัดเตรียมบุคคลากรทางด้านวิชาการด้วยการรับสมัครพยาบาลทั่วไปเพื่อสอบคัดเลือกไปศึกษาต่อในประเทศสหรัฐอเมริกาด้วยทุนจากองค์การบริหารวิเทศกิจของสหรัฐอเมริกา (United States Organization Mission; USOM) ปี พ.ศ.2502 ได้มีพระราชกฤษฎีกาจัดตั้งคณะแพทยศาสตร์เชียงใหม่ ในมหาวิทยาลัยแพทยศาสตร์ และให้โรงเรียนพยาบาลผดุงครรภ์และอนามัยเป็นแผนกวิชาด้านการพยาบาลเรียกชื่อว่า “แผนกพยาบาลผดุงครรภ์และอนามัย” เริ่มต้นเปิดสอนหลักสูตรประกาศนียบัตรผู้ช่วยพยาบาล ในปี พ.ศ. 2503 หลักสูตรอนุปริญญาพยาบาลและอนามัยในปี พ.ศ. 2504 และหลักสูตรประกาศนียบัตรผดุงครรภ์ ในปี พ.ศ. 2507 เมื่อรัฐบาลได้ก่อตั้งมหาวิทยาลัยเชียงใหม่ขึ้นในปีพ.ศ.2508 คณะแพทยศาสตร์โรงพยาบาลนครเชียงใหม่ได้ถูกโอนย้ายจากสังกัดของมหาวิทยาลัยแพทยศาสตร์ให้มาอยู่ในสังกัดของมหาวิทยาลัยเชียงใหม่ และได้เปลี่ยนชื่อเป็นคณะแพทยศาสตร์ มหาวิทยาลัยเชียงใหม่ แผนกวิชาการพยาบาลผดุงครรภ์และอนามัยจึงเปลี่ยนสถานะเป็นแผนกวิชาหนึ่งของคณะแพทยศาสตร์ มหาวิทยาลัยเชียงใหม่ และหลังจากนั้นในปีพ.ศ.2509 แผนกวิชาการพยาบาลผดุงครรภ์และอนามัยได้เปิดสอนในระดับปริญญตรี วิทยาศาสตร์บัณฑิต(การพยาบาล) ในปีพ.ศ.2511 แผนกวิชาพยาบาลผดุงครรภ์และอนามัยได้เปลี่ยนชื่อเป็นภาควิชาพยาบาลผดุงครรภ์และอนามัย คณะแพทยศาสตร์ มหาวิทยาลัยเชียงใหม่ พ.ศ. 2514 มหาวิทยาลัยเชียงใหม่ มีมติให้ภาควิชาต่างๆ ที่กำลังดำเนินการจัดตั้งเป็นคณะ ดำเนินงานในฐานะโครงการจัดตั้งคณะ เพื่อให้มีความคล่องตัวขึ้นมากกว่าเมื่อเป็นภาควิชา ภาควิชาพยาบาลฯ จึงมีชื่อว่า “โครงการจัดตั้งคณะพยาบาลศาสตร์” ไปด้วย (คำสั่งมหาวิทยาลัย ที่ 462/2514 ลงวันที่ 22 กรกฎาคม 2514) และในวันที่ 15 สิงหาคม พ.ศ.2515 คณะกรรมการบริหารสภาการศึกษาแห่งชาติมีมติอนุมัติให้จัดตั้งเป็นคณะพยาบาลศาสตร์ มหาวิทยาลัยเชียงใหม่ จึงได้ถือเอาวันที่ 15 สิงหาคม 2515 เป็นวันสถาปนาคณะพยาบาลศาสตร์ มหาวิทยาลัยเชียงใหม่ ในปีพ.ศ.2551 มหาวิทยาลัยเชียงใหม่ได้แยกตัวออกจากส่วนราชการเป็นมหาวิทยาลัยในกำกับของรัฐบาล จึงทำให้คณะพยาบาลศาสตร์ มหาวิทยาลัยเชียงใหม่เปลี่ยนสภาพจากส่วนงานราชการเป็นส่วนงานในกำกับของรัฐบาลหลักสูตรที่เปิดสอนหลักสูตรที่เปิดสอน. - หลักสูตรประกาศนียบัตรผู้ช่วยพยาบาล - หลักสูตรการพยาบาลเฉพาะทาง (ระยะสั้น)- สาขาการพยาบาลผู้ป่วยโรคติดเชื้อและการควบคุมการติดเชื้อ - สาขาเวชปฏิบัติทั่วไป - สาขาการพยาบาลอาชีวอนามัยและสิ่งแวดล้อม - สาขาบริหารการพยาบาล - สาขาการพยาบาลเวชปฏิบัติทางตา - สาขาการพยาบาลผู้ป่วยมะเร็ง - สาขาการพยาบาลผู้สูงอายุ - หลักสูตรระดับปริญญาตรี 2 หลักสูตร- หลักสูตรพยาบาลศาสตร์บัณฑิต (หลักสูตรปกติ) - หลักสูตรพยาบาลศาสตร์บัณฑิต (หลักสูตรนานาชาติ) - หลักสูตรระดับปริญญาโท 10 หลักสูตร- หลักสูตรพยาบาลศาสตรมหาบัณฑิต  การพยาบาลเด็ก - หลักสูตรพยาบาลศาสตรมหาบัณฑิต  การพยาบาลจิตเวชและสุขภาพจิต - หลักสูตรพยาบาลศาสตรมหาบัณฑิต  การพยาบาลผู้สูงอายุ - หลักสูตรพยาบาลศาสตรมหาบัณฑิต  การบริหรการพยาบาล - หลักสูตรพยาบาลศาสตรมหาบัณฑิต  การพยาบาลผู้ใหญ่และผู้สูงอายุ - หลักสูตรพยาบาลศาสตรมหาบัณฑิต  การพยาบาลอาชีวอนามัย - หลักสูตรพยาบาลศาสตรมหาบัณฑิต  การพยาบาลผู้ป่วยโรคติดเชื้อและการควบคุมการติดเชื้อ - หลักสูตรพยาบาลศาสตรมหาบัณฑิต  การผดุงครรภ์ - หลักสูตรพยาบาลศาสตรมหาบัณฑิต  การพยาบาลเวชปฏิบัติชุมชน - หลักสูตรพยาบาลศาสตรมหาบัณฑิต  (หลักสูตรนานาชาติ)  จำนวน 3 แขนงวิชา- การบริหารการพยาบาล - การพยาบาลผู้ใหญ่ - การพยาบาลแม่และเด็ก - หลักสูตรระดับปริญญาเอก 2 หลักสูตร- หลักสูตรปรัชญาดุษฏีบัณฑิต  สาขาวิชาพยาบาลศาสตร์ (หลักสูตรปกติ) - หลักสูตรปรัชญาดุษฏีบัณฑิต  สาขาวิชาพยาบาลศาสตร์ (หลักสูตรนานาชาติ)หน่วยงานและภาควิชา หน่วยงานและภาควิชา. ในปัจจุบัน คณะพยาบาลศาสตร์ มหาวิทยาลัยเชียงใหม่ได้แบ่งส่วนงานออกเป็น4ส่วนงานหลัก ได้แก่- สำนักงานคณะพยาบาลศาสตร์- งานการเงิน การคลัง และพัสดุ - งานนโยบายและแผน และการประกันคุณภาพการศึกษา - งานบริการการศึกษาและพัฒนาคุณภาพนักศึกษา - งานบริหารงานวิจัย บริการวิชาการ และวิเทศสัมพันธ์ - งานบริการทั่วไป - สำนักวิชาพยาบาลศาสตร์ แบ่งออกเป็น 8 กลุ่มวิชา ได้แก่- กลุ่มวิชาการพยาบาลศัลยศาสตร์ - กลุ่มวิชาการพยาบาลสาธารณสุข - กลุ่มวิชาการพยาบาลกุมารเวชศาสตร์ - กลุ่มวิชาการพยาบาลจิตเวชและสุขภาพจิต - กลุ่มวิชาการพยาบาลพื้นฐาน - กลุ่มวิชาการพยาบาลสูติศาสตร์และนรีเวชวิทยา - กลุ่มวิชาการพยาบาลอายุรศาสตร์ - กลุ่มวิชาบริหารการพยาบาล - ศูนย์ความเป็นเลิศทางการพยาบาล- ศูนย์พัฒนาคุณภาพการศึกษาพยาบาลและนวัตกรรม (Center for Quality Development in Nursing Education and Innovation: CNEI) - ศูนย์วิจัยทางการผดุงครรภ์  (Midwifery Research Center: MRC) - ศูนย์พัฒนาระบบสุขภาพชุมชน(Center of Community Health System Development: CCSD ) - ศูนย์สร้างเสริมสุขภาพ อาชีวอนามัยและความปลอดภัยในคนทำงานภาคเหนือ (The Center for Occupational Health and Safety for Workers in the Northern Region: COHSN) - ศูนย์การดูแลทางสุขภาพจิต (Center for Mental Health and Psychiatric Care: MHCC) - ศูนย์นโยบายและผลลัพธ์ทางการพยาบาล (Nursing Policy and Outcome Center: NPOC) - ศูนย์วิจัยและนวัตกรรมด้านการดูแลผู้สูงอายุ (Center for Research and Innovation in Elderly Care: CRIEC ) - ศูนย์พัฒนางานวิจัยด้านสุขภาพทางเพศและอนามัยเจริญพันธุ์ (Center for Developing Research on Sexual and     Reproductive Health: SH-RH ) - ศูนย์พัฒนาระบบและกลไกการดูแลเด็กและวัยรุ่น (Center of system and mechanism development for children       and adolescents care: CdCaC ) - ศูนย์บริการพยาบาล- หอพักนักศึกษาในกำกับ คณะพยาบาลศาสตร์ มหาวิทยาลัยเชียงใหม่ - หลักสูตรอบรมระยะสั้นและระยะยาวต่างๆรายนามหัวหน้าแผนกวิชา หัวหน้าภาควิชา และคณบดีสถานที่ภายในคณะพยาบาลศาสตร์ มหาวิทยาลัยเชียงใหม่หอพักนักศึกษาพยาบาล 1 สถานที่ภายในคณะพยาบาลศาสตร์ มหาวิทยาลัยเชียงใหม่. หอพักนักศึกษาพยาบาล 1. หอพักนักศึกษาพยาบาล 1 เป็นอาคารหอพักนักศึกษา4ชั้น มีรูปทรงเหมือนตัว T เปิดให้สำหรับนักศึกษาพยาบาลชั้นปีที่ 2, 3 และ4 พักอาศัย มีทั้งห้องแบบ3คน 4คน และ2คน เดิมเป็นอาคารหอพักพยาบาล1 โรงพยาบาลนครเชียงใหม่ อยู่บริเวณใกล้เคียงกับอาคารเฉลิมพระบารมี ศูนย์บริการเทคนิคการแพทย์คลินิก อาคาร2 อาคาร4 คณะพยาบาลศาสตร์ และกลุ่มอาคารหอพักพยาบาลของโรงพยาบาล ภายในชั้นล่างประกอบไปด้วยร้านค้า ร้านสะดวกซื้อ สโมสรนักศึกษาคณะพยาบาลศาสตร์ ศูนย์ITSC ห้องอาหารคณะพยาบาลศาสตร์ สนามบาสเกตบอลคณะพยาบาลศาสตร์ ซึ่งเป็นที่นิยมของผู้ป่วย ญาติผู้ป่วย แพทย์ พยาบาล และบุคคลากรของโรงพยาบาลมหาราชนครเชียงใหม่(โรงพยาบาลสวนดอก) มีประเพณีสำคัญคือประเพณีเดินหอซึ่งเป็นประเพณีที่จัดขึ้นเพื่อต้อนรับนักศึกษาใหม่ในระดับปริญญาตรีในวันแรกเข้าหอพักนักศึกษาในกำกับ 2 (หอพยาบาล) หอพักนักศึกษาในกำกับ 2 (หอพยาบาล). เป็นอาคารหอพักความสูง7ชั้นในกำกับของคณะพยาบาลศาสตร์ที่ดำเนินการบริการโดยศูนย์บริการพยาบาล มีการบริหารงานที่เป็นอิสระจากคณะพยาบาลศาสตร์ เปิดให้บริการแก่นักศึกษาเพศหญิงจากทุกคณะวิชาในมหาวิทยาลัยเชียงใหม่ ให้บริการห้องพักแบบ3คน ทั้งห้องพัดลมและห้องปรับอากาศ เป็นโครงการหอพักชุดเดียวกับหอพักนักศึกษาในกำกับ1 (หอสีชมพู) และหอพักนักศึกษาในกำกับ3 (หอแม่เหียะ) ของมหาวิทยาลัยเชียงใหม่ บริเวณชั้น 1 ประกอบไปด้วยร้านค้า ศูนย์บริการไปรษณีย์ ร้านสะดวกซื้อ และร้านอาหาร เป็นที่นิยมของผู้ป่วย ญาติผู้ป่วย แพทย์ พยาบาล และบุคคลากรของโรงพยาบาลมหาราชนครเชียงใหม่เช่นเดียวกันกับหอพักนักศึกษาพยาบาล 1อาคาร 1 คณะพยาบาลศาสตร์ (N1) อาคาร 1 คณะพยาบาลศาสตร์ (N1). เป็นอาคารสูง 6 ชั้น อยู่บริเวณติดกับถนนสุเทพและหอผู้ป่วยฟื้นฟู และอาคารศรีพัฒน์ โรงพยาบาลมหาราชนครเชียงใหม่ ภายในอาคารประกอบไปด้วยห้องประชุม ห้องบรรยาย สำนักงานกลุ่มวิชาต่างๆ และสำนักงานสมาคมพยาบาลแห่งประเทศไทย สาขาภาคเหนือลานดอกปีบ ลานดอกปีบ. คือลานหญ้าระหว่างอาคาร1 อาคาร3 และอาคารเรียนรวมคณะพยาบาลศาสตร์-เทคนิคการแพทย์ มักใช้เป็นสถานที่จัดกิจกรรมสำคัญเช่น งานรดน้ำดำหัวอาจารย์อาวุโสอาคาร 3 คณะพยาบาลศาสตร์ (N3) หรือ อาคารเทพกวี อาคาร 3 คณะพยาบาลศาสตร์ (N3) หรือ อาคารเทพกวี. เป็นอาคารสูง 6 ชั้น อยู่บริเวณเดียวกับอาคาร1 และอาคารNT ภายในประกอบไปด้วยห้องบรรยาย สมาคมศิษย์เก่าคณะพยาบาลศาสตร์ และสำนักงานกลุ่มวิชาต่างๆของคณะอาคารเรียนรวมคณะพยาบาลศาสตร์-เทคนิคการแพทย์ (NT) อาคารเรียนรวมคณะพยาบาลศาสตร์-เทคนิคการแพทย์ (NT). เป็นอาคารสูง 5 ชั้น อยู่บริเวณเดียวกันกับอาคาร1 และอาคาร3 และใกล้กับอาคารสงฆ์อาพาตและหอผู้ป่วยฟื้นฟู มีทางเดินยกระดับเชื่อมกับอาคาร1 อาคาร3 และอาคารเรียนของคณะเทคนิคการแพทย์ และภายในอาคารประกอบไปด้วยห้องบรรยาย สโมสรนักศึกษาคณะเทคนิคการแพทย์ และสำนักงานกลุ่มวิชาการพยาบาลสาธารณสุขอาคาร 2 คณะพยาบาลศาสตร์ (N2) อาคาร 2 คณะพยาบาลศาสตร์ (N2). เป็นอาคารสูง6ชั้น ภายในอาคารประกอบไปด้วยพิพิธพันธ์ประวัติคณะพยาบาลศาสตร์ มหาวิทยาลัยเชียงใหม่ มูลนิธิพยาบาลศาสตร์ มหาวิทยาลัยเชียงใหม่ ร้านกาแฟ ห้องสมุดคณะพยาบาลศาสตร์ ศูนย์ ITSC ห้องประชุมวิจิตร ศรีสุพรรณ ห้องบรรยายศตวรรษที่21 และห้องฝึกปฏิบัติการพยาบาลสำหรับการเรียนการสอนในรายวิชาปฏิบัติการอาคาร 4 คณะพยาบาลศาสตร์ (N4) อาคาร 4 คณะพยาบาลศาสตร์ (N4). เป็นอาคารสูง 5 ชั้น ภายในอาคารประกอบไปด้วยสำนักงานคณบดี คณะพยาบาลศาสตร์ สำนักงานศูนย์บริการพยาบาล สำนักงานศูนย์ความเป็นเลิศทางการพยาบาล ห้องปฏิบัติการคอมพิวเตอร์ ห้องประชุม ห้องบรรยายกลุ่มเล็ก ลานกิจกรรม และลานจอดรถสำหรับบุคคลากรหอพักพยาบาล 3 หอพักพยาบาล 3. เป็นอาคารหอพักสูง 4 ชั้น อยู่บริเวณติดกับหอพักนักศึกษาพยาบาล 1 ใช้เป็นที่พักอาศัยสำหรับอาจารย์พยาบาล บริเวณชั้น 1 จะมีทางเชื่อมติดกับส่วนหอพักนักศึกษาชายแฟลตพยาบาล แฟลตพยาบาล. เป็นอาคารหอพักสูง4ชั้น ใช้เป็นที่พักอาศัยสำหรับอาจารย์พยาบาลและครอบครัว อยู่บริเวณเดียวกับกลุ่มอาคารหอพักพยาบาลของโรงพยาบาลมหาราชนครเชียงใหม่ ที่ชั้น 1 มีศูนย์ส่งเสริมสุขภาพ (Fitness) ของคณะพยาบาลศาสตร์ไว้ให้บริการอาคาร 55 ปี พยาบาล มช อาคาร 55 ปี พยาบาล มช. เป็นอาคารหอพักความสูง4ชั้น สำหรับนักศึกษาในหลักสูตรนานาชาติพักอาศัย อยู่บริเวณระหว่างหอพักในกำกับ 2 และกลุ่มอาคารหอพักพยาบาลของโรงพยาบาลมหาราชนครเชียงใหม่</doc>
