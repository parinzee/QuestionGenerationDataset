<doc id="710243" url="https://th.wikipedia.org/wiki?curid=710243" title="ชิต มั่นศิลป์ สินาดโยธารักษ์">ชิต มั่นศิลป์ สินาดโยธารักษ์ พลโท ชิต มั่นศิลป์ สินาดโยธารักษ์ (พ.ศ. 2439 - พ.ศ. 2532) เป็นอดีตรัฐมนตรีว่าการกระทรวงกลาโหม รัฐมนตรีว่าการกระทรวงมหาดไทย รัฐมนตรีช่วยว่าการกระทรวงกลาโหม และรัฐมนตรีประวัติ ประวัติ. พลโท ชิต มั่นศิลป์ สินาดโยธารักษ์ เกิดเมื่อ พ.ศ. 2439 สมรสกับสนอง สินาดโยธารักษ์ มีบุตร-ธิดา 5 คนคือ นางสนิท สืบแสง, นางวรพรรณ อมาตยกุล, นางสินี โคล, พลโท อนุชิต สินาดโยธารักษ์,และ นางสาวสุนง สินาดโยธารักษ์ พลโท ชิต มั่นศิลป์ จบการศึกษาจากโรงเรียนนายร้อยทหารบก แล้วเข้ารับราชการในกองทัพบก ขณะมียศ พันตรี ได้รับพระราชทานบรรดาศักดิ์เป็น หลวงสินาดโยธารักษ์ รับราชการจนมียศสูงสุดที่ พลโท พ.ศ. 2487 พลโท ชิต มั่นศิลป์ ได้รับการแต่งตั้งเป็นรัฐมนตรีไม่ได้ประจำกระทรวงในรัฐบาลพันตรี ควง อภัยวงศ์ ต่อมาได้ย้ายไปเป็นรัฐมนตรีช่วยว่าการกระทรวงกลาโหม และลาออกพร้อมคณะรัฐมนตรี ในพ.ศ. 2488 ได้รับการแต่งตั้งเป็นรัฐมนตรีว่าการกระทรวงกลาโหมในรัฐบาลนายทวี บุณยเกตุ และได้ดำรงตำแหน่งต่อมาในรัฐบาลหม่อมราชวงศ์เสนีย์ ปราโมช ก่อนจะลาออกไปเมื่อวันที่ 14 ตุลาคม พ.ศ. 2488 เนื่องจากสุขภาพไม่ดี เมื่อพ.ศ. 2489 ได้รับการแต่งตั้งเป็นรัฐมนตรีว่าการกระทรวงกลาโหมอีกครั้งในรัฐบาลพันตรี ควง อภัยวงศ์ และลาออกพร้อมคณะรัฐมนตรี เมื่อพ.ศ. 2490 ได้รับการแต่งตั้งเป็นรัฐมนตรีว่าการกระทรวงมหาดไทย และลาออกพร้อมคณะรัฐมนตรีเมื่อพ.ศ. 2491 นอกจากนี้ยังได้รับการแต่งตั้งเป็นสมาชิกวุฒิสภาในวุฒิสภาไทย ชุดที่ 2 พลโท ชิต มั่นศิลป์ สินาดโยธารักษ์ ถึงแก่อสัญกรรมเมื่อ พ.ศ. 2532 สิริอายุ93ปี พระราชทานเพลิงศพ ณ เมรุวัดมกุฏกษัตริยาราม เมื่อวันที่ 7 สิงหาคม พ.ศ. 2532เครื่องราชอิสริยาภรณ์</doc>
