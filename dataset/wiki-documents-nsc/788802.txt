<doc id="788802" url="https://th.wikipedia.org/wiki?curid=788802" title="เรซิเดนต์อีวิล 7: ไบโอฮาซาร์ด">เรซิเดนต์อีวิล 7: ไบโอฮาซาร์ด เรซิเดนต์อีวิล 7 ไบโอฮาซาร์ด () เป็นวิดีโอเกมสยองขวัญเอาชีวิตรอด เกมยิงมุมมองบุคคลที่หนึ่ง พัฒนาและจำหน่ายโดยแคปคอม เกมเตรียมออกจำหน่ายบนไมโครซอฟท์ วินโดวส์ เพลย์สเตชัน 4 และเอกซ์บอกซ์ วัน รุ่นเพลย์สเตชัน 4 รองรับอุปกรณ์เพลย์สเตชัน วีอาร์ ด้วย ภาคนี้เป็นเกมลำดับที่สิบเอ็ดในเกมชุดเรซิเดนต์อีวิล และเป็นเกมภาคแรกที่เล่นในมุมมองบุคคลที่หนึ่ง เกมออกจำหน่ายทั่วโลกในเดือนมกราคม ค.ศ. 2017 เรซิเดนต์อีวิล 7 ถูกประกาศครั้งแรกในช่วงการนำเสนอของโซนี ในงานอี3 2016 ในวันนั้นเอง มีตัวอย่างเกมชื่อว่า ออกจำหน่ายในเพลย์สเตชันสโตร์ ตัวอย่างเกมนี้ทีมงานตั้งใจแสดงทิศทางในการพัฒนาเกม และไม่ใช่ส่วนหนึ่งในเกมตัวเต็มเนื้อเรื่อง เนื้อเรื่อง. เนื้อเรื่องเกิดขึ้นในปี ค.ศ. 2017 ประมาณ 4 ปีหลังเหตุการณ์ของเรซิเดนต์อีวิล 6 ในเมืองสมมุติชื่อดัลวี รัฐลุยเซียนา ในตอนใต้ของสหรัฐอเมริกา เกมเสนอตัวเอกคนใหม่ชื่อ อีธาน วินเทอส์ พลเรือนที่มีทักษะการต่อสู้น้อยกว่าตัวละครหลักของเรซิเดนต์อีวิลตัวอื่น ๆ อีธานกำลังตามหาภรรยาชื่อ มีอา ที่หายไป นำเขาไปสู่คฤหาสน์ร้างแห่งหนึ่ง ซึ่งเป็นบ้านของตระกูลเบเคอร์ แม้ว่าเกมจะมีส่วนเชื่อมโยงกับเกมภาคเก่า แต่เกมจะนำเสนอตัวละครใหม่ทั้งหมด ชื่อเกมภาคนี้เป็นครั้งแรกที่มีชื่อ "เรซิเดนต์อีวิล" และ "ไบโอฮาซาร์ด" ซึ่งเป็นชื่อตามภูมิภาคที่จำหน่ายเกม และกล่าวกันว่าจะเป็นคำบอกใบ้ถึงเบื้องหลังของโครงเรื่องในเกม</doc>
