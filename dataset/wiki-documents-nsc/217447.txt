<doc id="217447" url="https://th.wikipedia.org/wiki?curid=217447" title="โรงเรียนสุเหร่าสามอิน">โรงเรียนสุเหร่าสามอิน โรงเรียนสุเหร่าสามอิน เป็นโรงเรียนที่มีการเรียนการสอนในระดับ อนุบาล 1 จนถึงชั้นประถมศึกษาปีที่ 6 เป็นโรงเรียนของ รัฐ ตั้งอยู่ที่ ถนนปรีดีพนมยงค์หรือสุขุมวิท71 แขวงคลองตันเหนือ เขตวัฒนา โรงเรียนสุเหร่าสามอินมีผลงานในการเข้าร่วมการแข่งขันการทำอาหารกับโครงการไฮน์เชฟจูเนีย และเคยได้รับรางวัลชนะเลิศจากการเข้าร่วมโครงการ นอกจากนี้ยังมีผลงานในด้านการแสดงทางนาฏศิลป์ไทย และการกีฬาประวัติโรงเรียน ประวัติโรงเรียน. เริ่มจัดตั้งเมื่อวันที่ 1 กรกฎาคม พ.ศ. 2476 นับถึงปัจจุบันเป็นเวลาเกือบ 70 ปี โดย ฮัจยีอิบรอเฮม บุญมาเลิศ และ ฮัจยะซัยหนับ บุญมาเลิศ เจ้าของที่ดินเป็นผู้อนุญาตให้สร้างโรงเรียน สุเหร่าสามอินบนที่ดิน 350 ตารางวา โดยสอนตั้งแต่ชั้นประถมศึกษาปีที่ 1 ถึงชั้นประถมศึกษาปีที่ 4 มี นายพร เสนละมัยเป็นครูใหญ่ ปัจจุบันสอนถึงชั้นประถมศึกษาปีที่ 6 สภาพบริเวณโรงเรียนตั้งอยู่ติด ถนน มีรั้วคอนกรีตรอบทั้ง 4 ด้าน พื้นสนามโรงเรียนเป็นคอนกรีต มีเนื้อที่ประมาณ 300 ตารางเมตร บริเวณโรงเรียนไม่มีต้นไม้ใหญ่ที่ให้ร่มเงามีไม้ดอก และไม้ประดับอยู่บนอาคารเรียนทุกชั้นให้ความสวยงามได้เป็นอย่างดี สนามจัดเป็นสนามวอลเล่ย์บอล สนามเซปักตะกร้อ สนามแบดมินตันสนามแชร์บอล และสนามฟุตบอล ที่ค่อนข้างสมบูรณ์ในบริเวณเดียวกัน มีอาคารเรียนเป็นตึก 4 ชั้น จำนวน 2 หลัง เรือนกิจกรรมสหการโรงเรียน 1 หลังบ้านพักนักการภารโรง 2หลังมีห้องน้ำนักเรียนอยู่ด้านล่างของบ้านพักนักการภารโรงขนาด 6 ห้องทั้ง 2 หลังมีที่ปัสสาวะสำหรับนักเรียนชาย จำนวน 10 ที่ มีห้องประกอบการอาหารขนาด 24 ตารางเมตร บริเวณที่ประกอบอาหารค่อนข้างแคบ และ ไม่สามารถขยายอาคารสถานที่ได้อีก ชุมชนบ้านสามอิน ประชากรส่วนใหญ่มีที่อยู่เป็นหลักแหล่งนับถือศาสนาอิสลามและ มีคณะกรรมการบริหารชุมชนอย่าง ถูกต้อง ส่วนที่มีการ โยกย้ายตามการประกอบอาชีพ จะเป็นผู้ที่อยู่ต่างจังหวัด และนับถือศาสนาพุทธ นักเรียนส่วนมากมาจากครอบครัวที่มีรายได้น้อย ผู้ปกครองมีอาชีพรับจ้าง นักเรียนมีความเอาใจใส่ต่อ การเล่าเรียนดีผล การเรียนของนักเรียนอยู่ในระดับน่าพอใจ</doc>
