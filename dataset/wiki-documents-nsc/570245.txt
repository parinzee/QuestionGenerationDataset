<doc id="570245" url="https://th.wikipedia.org/wiki?curid=570245" title="ถนนคนเดินเชียงราย">ถนนคนเดินเชียงราย ถนนคนเดินเชียงราย หรือ “กาดเจียงฮายรำลึก” มีกำหนดการเปิดในวันที่ 1 พฤศจิกายน พ.ศ. 2551 และมีทุกวันเสาร์ ตั้งแต่เวลา 17.00 - 24.00 น. ณ บริเวณ ถนนธนาลัยตั้งแต่สี่แยกสำนักงานยาสูบเชียงราย ไปจนถึงสี่แยกธนาคารออมสิน สาขาเชียงราย ด้วยระยะทางประมาณ 1.5 กิโลเมตร เพื่อส่งเสริมการท่องเที่ยวในเขตเมืองเชียงรายอย่างต่อเนื่องเป็นประจำทุกเดือน กลุ่มผู้ผลิตสินค้า OTOP และผลิตภัณฑ์ชุมชน มีสถานที่จำหน่ายสินค้า มีรายได้เพิ่มขึ้นสำหรับการจัดแบ่งพื้นที่ของถนนคนเดิน สำหรับการจัดแบ่งพื้นที่ของถนนคนเดิน. ซึ่งจะมีการจัดพื้นที่ 3 โซน ดังนี้- โซนแรก เริ่มตั้งแต่สี่แยกธนาคารออมสิน สาขาเชียงราย ถึง สี่แยกศาลจังหวัดเชียงราย เป็นโซนที่จัดให้เป็นแหล่งรวมของชุมชน OTOP ชั้นนำของจังหวัดเชียงราย สินค้าโครงการหลวง สินค้าและผลิตภัณฑ์ของชาวเขา - โซนที่ 2 เริ่มจากสี่แยกศาลจังหวัดเชียงราย ถึง สี่แยกสวนตุงและโคมจังหวัดเชียงราย มีการจำหน่ายสินค้างานทำมือ และหัตถกรรม งานฝีมือทั้งจากเยาวชนและประชาชน และบริเวณหน้าสวนตุงและโคม จัดให้มีลานกิจกรรม ข่วงผญา (แปลว่า ดินแดนแห่งปัญญา) ซึ่งเป็นลานการแสดงภูมิปัญญาท้องถิ่นของคนเชียงราย ที่หาดูได้ยากในปัจจุบัน เช่น หมอเมือง ฟ้อนรำตบมะผาบ (ฟ้อนเจิง) ตีกลองสะบัดชัย เป็นต้น ส่วนบริเวณถนนด้านข้างสวนตุง (ทิศตะวันตก) เป็นกิจกรรมสปานวดแผนไทยและสมุนไพรไทย และจุดบริการ - โซนที่ 3 เริ่มต้นสี่แยกสวนตุงและโคม จังหวัดเชียงราย ถึง สี่แยกสำนักงานยาสูบเชียงราย มีการแสดงนิทรรศการต่างๆ ของภาครัฐและเอกชน จำหน่ายสินค้าเบ็ดเตล็ด และของตกแต่งบ้านที่สวยงาม</doc>
