<doc id="7345" url="https://th.wikipedia.org/wiki?curid=7345" title="ศูนย์นิทรรศการและการประชุมไบเทค">ศูนย์นิทรรศการและการประชุมไบเทค ศูนย์นิทรรศการและการประชุมไบเทค ( เป็นศูนย์ประชุมและศูนย์แสดงสินค้าขนาด 50,400 ตารางเมตร เปิดให้บริการเมื่อ พ.ศ. 2540 ตั้งอยู่ ณ เลขที่ 88 ถนนเทพรัตนและถนนสุขุมวิท แขวงบางนาใต้ เขตบางนา กรุงเทพมหานคร ในปี พ.ศ. 2549 ไบเทคได้รับการจัดลำดับจากผู้จัดงานทั่วโลกให้เป็น 1 ใน 5 ของศูนย์แสดงนิทรรศการและการประชุมที่ดีที่สุดในเอเชีย-แปซิฟิก (ผลสำรวจในนิตยสารซีอีไอฉบับ Industry Survey 2549) และในปี พ.ศ. 2550 ไบเทคได้รับรางวัลชนะเลิศด้านการปฏิบัติการระดับโลก จากสมาพันธ์อุตสาหกรรมการแสดงสินค้าโลก (UFI)ประวัติ ประวัติ. ศูนย์นิทรรศการและการประชุมไบเทค เริ่มก่อสร้างเมื่อ พ.ศ. 2538 และเสร็จสมบูรณ์ในปี พ.ศ. 2540 มีการจัดงานครั้งแรกเมื่อเดือนกันยายนปีเดียวกันโครงสร้างและสถานที่ โครงสร้างและสถานที่. ศูนย์นิทรรศการและการประชุมไบเทคตั้งอยู่บนพื้นที่รวม 170 ไร่ (275,000 ตารางเมตร) ในจำนวนนี้เป็นพื้นที่จัดงาน 31.5 ไร่ (50,400 ตารางเมตร) ประกอบด้วย- พื้นที่แสดงสินค้านอกอาคาร 4,800 ตารางเมตร สำหรับจัดกิจกรรมนอกอาคารหรือการแสดงสินค้าที่มีความสูงเป็นพิเศษ - พื้นที่โถงรับรองกว่า 8,000 ตารางเมตรอยู่บริเวณด้านหน้าติดกับโถงนิทรรศการ - พื้นที่โถงนิทรรศการชั้นเดียวแบบไร้เสาค้ำยัน 10 ห้อง (EH 98-100 EH 101-104 EH 105 EH 106 และ EH 107) - ห้องประชุม สามารถปรับเปลี่ยนขนาดได้ตามความเหมาะสม พร้อมด้วยระบบแสง-เสียง รองรับผู้เข้าร่วมการประชุมได้ 20,000 คน และผู้เข้าร่วมชมงานกว่า 100,000 คนต่อวัน- ห้องแกรนด์ฮอลล์ 3 ห้อง และไบเทคฮอลล์ 3 ห้อง ซึ่งสามารถรวมเป็น 1 ห้องใหญ่ - ห้องประชุมสัมมนาขนาดเล็ก จำนวน 28 ห้อง สามารถจัดที่นั่งได้ตั้งแต่ 60 ถึง 480 ที่นั่ง - คูหาจัดงานมาตรฐาน (3 × 3 เมตร) 2,000 คูหา มีท่อสาธารณูปโภคจำนวน 2,000 ท่อจากใต้พื้นต่อตรงถึงคูหา - ศูนย์บริการธุรกิจ ให้บริการอินเทอร์เน็ตแบบไร้สาย ถ่ายเอกสาร พิมพ์เอกสาร ไปรษณีย์ จองที่พักและตั๋วเครื่องบิน รับฝากกระเป๋า ให้เช่าห้องประชุมย่อย บริการอุปกรณ์เครื่องใช้สำนักงาน เป็นต้น - ห้องผู้สื่อข่าว สำหรับเขียนและส่งข่าว ในอนาคตไบเทคจะเพิ่มเติมส่วนของฮอลล์และห้องประชุมด้วยพื้นที่อีกไม่ต่ำกว่า 10,000 ตารางเมตรเพื่อรองรับการแสดงสินค้าที่เพิ่มขึ้น นอกจากนี้ยังมีโครงการที่จะเพิ่มสิ่งอำนวยความสะดวกเช่น โรงแรม อาคารสำนักงานภิรัช ทาวเวอร์ แอท ไบเทค (อาคารสมัชชาวานิช 4) ห้างสรรพสินค้า และพื้นที่จอดรถ เพื่อรองรับรถไฟฟ้าบีทีเอสสถานีบางนาที่กำลังจะมาถึงไบเทคในปี พ.ศ. 2554 ไบเทคมีพื้นที่จอดรถทั้งภายในและภายนอกรวมกันทั้งสิ้นจำนวน 5,000 คัน แบ่งเป็นภายในอาคารจำนวน 1,500 คัน และภายนอกอาคารจำนวน 3,000 คัน มีพื้นที่จอดรถยนต์โดยสารขนาดใหญ่และรถบรรทุก 500 คัน ทางเข้า-ออกไบเทคมี 3 ช่องทางได้แก่ ด้านถนนบางนา-ตราด (กม.1) 2 ช่องทางและด้านถนนสุขุมวิท 1 ช่องทาง สามารถเดินทางมาไบเทคด้วยรถไฟฟ้าบีทีเอส (สถานีบางนา) , รถยนต์ส่วนตัว ทางเส้นบางนา-ตราดหรือ ลงจากทางด่วนบางนาแล้วกลับรถที่สะพานกลับรถ, รถประจำทาง ทางเข้า-ออกที่ 1 และ 2 สามารถเดินทางโดยรถประจำทางสาย 180, 365, 1141 ซึ่งจะจอดรถโดยสารที่ถนนบางนา-ตราด ทางเข้า-ออกที่ 3 สามารถเดินทางโดยรถประจำทางสาย 2, 23, 45, 102, 116, 129, 142, 507, 508, 511, 536 ซึ่งจะจอดรถโดยสารที่ถนนสุขุมวิทรางวัลที่ได้รับรางวัลที่ได้รับ. - พ.ศ. 2552 - เข้าร่วมโครงการ Green Meeting ของสำนักงานส่งเสริมการจัดประชุมและนิทรรศการ (สสปน.) - พ.ศ. 2550 - รางวัลชนะเลิศระดับโลกด้านปฏิบัติการยอดเยี่ยมจากสมาพันธ์การแสดงสินค้าระดับโลก จาก UFI : The Global Association of the Exhibition industry. - พ.ศ. 2549 - ได้รับการลงคะแนนเสียงให้เป็นหนึ่งในห้าของศูนย์การประชุมนิทรรศการที่ดีที่สุดในเอเชียแปซิฟิค จาก CEI : Magazine industry survey 2006 - พ.ศ. 2547 - รางวัลสถานที่จัดงานยอดเยี่ยม จากนิตยสารประเทศออสเตรเลีย CIM : Convention and Incentive Marketing magazine - พ.ศ. 2547 - รางวัลสถานที่จัดงาน Incentive ยอดเยี่ยมประจำปี 2547 จาก TICA (Thailand Incentive and Convention Association) - พ.ศ. 2545 - ได้รับการลงคะแนนเสียงให้เป็นหนึ่งในสามของศูนย์การประชุมนิทรรศการที่ดีที่สุดในเอเชียแปซิฟิค จาก CEI : Magazine industry survey 2002 - พ.ศ. 2549 - ได้รับรองตราสัญลักษณ์ Q-Mark ทางด้านการให้บริการสถานที่อาคารศูนย์นิทรรศการและการประชุมศูนย์แสดงสินค้า รวมทั้งการบริการ อาหารและเครื่องดื่ม และการบริการสนับสนุนต่าง ๆ ในบริเวณศูนย์นิทรรศการและการประชุมไบเทค ทั้งองค์กร จาก คณะกรรมการร่วม สภาหอการค้าแห่งประเทศไทย สภาอุตสาหกรรมแห่งประเทศไทย และสมาคมธนาคารไทย</doc>
