<doc id="938890" url="https://th.wikipedia.org/wiki?curid=938890" title="แยกบางลำพู">แยกบางลำพู แยกบางลำพู () เป็นทางแยกในลักษณะสี่แยกในพื้นที่บางลำพู แขวงชนะสงคราม เขตพระนคร กรุงเทพมหานคร เป็นจุดตัดกันของถนนพระสุเมรุ, ถนนสามเสน และถนนจักรพงษ์ โดยถือว่าเป็นจุดเริ่มต้นของถนนสามเสนและถนนจักรพงษ์ ในอดีต บริเวณทางแยกทางฝั่งถนนพระสุเมรุนี้เป็นที่ตั้งห้างนิวเวิลด์ ห้างสรรพสินค้าขนาดใหญ่ที่เปิดดำเนินกิจการมาตั้งแต่ปี พ.ศ. 2526 แต่ทว่าประสบปัญหาโครงสร้างของตัวอาคารและไม่ได้รับอนุญาตให้ต่อเติม แต่ทางเจ้าของกิจการก็ยังคงฝ่าฝืนเปิดดำเนินกิจการและแอบต่อเติมมาโดยตลอด ต่อมาห้างนิวเวิลด์ได้เกิดไฟไหม้เมื่อปี พ.ศ. 2542 และปี พ.ศ. 2547 ก็เกิดเหตุอาคารถล่มจากการรื้อถอน ทั้งสองเหตุการณ์มีผู้เสียชีวิต และได้รับบาดเจ็บ ต่อมาตัวอาคารห้างได้ถูกปิดร้าง แต่ทว่าที่บริเวณชั้นล่างที่กลายเป็นบ่อน้ำขัง ก็มีการปล่อยปลาลงไปเพื่อให้กินลูกน้ำ จนกลายเป็นสถานที่ท่องเที่ยวที่โด่งดังไปทั่วโลก ก่อนจะถูกปิดตายอย่างถาวรมาตั้งแต่วันที่ 30 มิถุนายน พ.ศ. 2557 จนถึงปัจจุบัน</doc>
