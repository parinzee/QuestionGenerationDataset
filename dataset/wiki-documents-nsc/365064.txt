<doc id="365064" url="https://th.wikipedia.org/wiki?curid=365064" title="การเดินทางของกัลลิเวอร์">การเดินทางของกัลลิเวอร์ การเดินทางของกัลลิเวอร์ () เป็นนวนิยายโดยโจนาทาน สวิฟต์ นักเขียนและนักบวชชาวไอริช ตีพิมพ์ครั้งแรกในปี ค.ศ. 1726 และปรับปรุงแก้ไขในฉบับตีพิมพ์ ค.ศ. 1735 เป็นวรรณกรรมเสียดสีพฤติกรรมมนุษย์ วิจารณ์สังคม การเมืองอังกฤษ และล้อเลียนวรรณกรรมแนวผจญภัยที่เป็นที่นิยมในขณะนั้น เช่นเรื่อง โรบินสัน ครูโซ (1719) นวนิยายเรื่องนี้มีชื่อเต็มว่า Travels into Several Remote Nations of the World, in Four Parts. By Lemuel Gulliver, First a Surgeon, and then a Captain of Several Ships แบ่งออกเป็น 4 ภาค กล่าวถึงการผจญภัยของเลอมูเอล กัลลิเวอร์ นายแพทย์ที่ชื่นชอบการเดินทางทางเรือ โดยสารเรือข้ามสมุทรไปยังดินแดนต่างๆ โดยเฉพาะภาคแรกซึ่งกัลลิเวอร์เรืออัปปางและไปอยู่ในดินแดนของคนแคระ และภาคสองในดินแดนของยักษ์- ภาค 1 การผจญภัยในอาณาจักรลิลลิพุต และเบลฟุสคู - ภาค 2 การผจญภัยในอาณาจักรบรอบ์ดิงแนก - ภาค 3 การผจญภัยในเกาะลาพูตา, อาณาจักรบาลนิบารี, เกาะลักก์แนกก์, เกาะกลับบ์ดับดริบ และญี่ปุ่น - ภาค 4 การผจญภัยในเมืองม้า ฮวินเนม สวิฟต์เขียนนวนิยายเรื่องนี้โดยใช้นามปากกา เลอมูเอล กัลลิเวอร์ โดยเขียนในลักษณะบันทึกประจำวันของตัวผู้เขียนเอง</doc>
