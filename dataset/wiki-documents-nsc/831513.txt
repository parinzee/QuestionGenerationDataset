<doc id="831513" url="https://th.wikipedia.org/wiki?curid=831513" title="คาร์ทามิน">คาร์ทามิน คาร์ทามิน () เดิมเรียก คาร์ทามีน (carthamine) เป็นรงควัตถุสีแดงที่ได้จากดอกคำฝอย ใช้ในการย้อมสีและผสมอาหาร เมื่อใช้เป็นวัตถุเจือปนอาหารจะรู้จักในชื่อ แนเชอรัลเรด 26 (Natural Red 26) คาร์ทามินใช้เป็นสีย้อมมาตั้งแต่สมัยอียิปต์โบราณ ใช้ย้อมสีในอุตสาหกรรมพรมในทวีปยุโรปและใช้เป็นเครื่องสำอางของเกอิชาและนักแสดงคะบุกิในญี่ปุ่น โดยเรียกว่า เบะนิ คาร์ทามินประกอบไปด้วยสองแชลโคนอยด์จับกันทำให้มีสีแดง ได้จากชีวสังเคราะห์ของแชลโคน (2,4,6,4'-เตตระไฮดรอกซีแชลโคน) กับกลูโคสสองโมเลกุล จะได้แซฟเฟลอร์เยลโลว์เอและแซฟเฟลอร์เยลโลว์บี ซึ่งเกิดปฏิกิริยาออกซิเดชันได้พรีคาร์ทามินและคาร์ทามินในที่สุด</doc>
