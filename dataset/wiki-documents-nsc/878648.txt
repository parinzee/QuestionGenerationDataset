<doc id="878648" url="https://th.wikipedia.org/wiki?curid=878648" title="แผ่นจานทองคำของวอยเอจเจอร์">แผ่นจานทองคำของวอยเอจเจอร์ แผ่นจานทองคำของวอยเอจเจอร์ คือแผ่นบันทึกที่ติดอยู่กับยานสำรวจอวกาศ 2 ลำ ภายใต้โครงการวอยเอจเจอร์ที่ปล่อยขึ้นสู่อวกาศในปี ค.ศ. 1977 ภายในบันทึกภาพและเสียงที่แสดงให้เห็นถึงความหลากหลายของชีวิตและวัฒนธรรมบนโลก สำหรับสิ่งมีชีวิตนอกโลกหรือมนุษย์ในอนาคตที่อาจค้นพบ แผ่นจานทองคำจัดเป็นแคปซูลเวลาชนิดหนึ่ง ปัจจุบัน ยานสำรวจวอยเอจเจอร์ 1 ที่มีแผ่นจานทองคำฯ ติดอยู่เป็นวัตถุที่มนุษย์ประดิษฐ์ขึ้นที่อยู่ไกลจากโลกมากที่สุด ซึ่งยานฯ นี้ได้เดินทางถึง interstellar space หรือ อวกาศที่อยู่ระหว่างดาวฤกษ์แล้ว และแม้ว่ายานสำรวจทั้งสองจะไม่มุ่งหน้าไปยังดาวฤกษ์ใดเป็นการเฉพาะ แต่อีกประมาณ 40,000 ปี ยานวอยเอจเจอร์ 1 จะอยู่ห่างจากดาว Gliese 445 ในกลุ่มดาวยีราฟ ในระยะ 1.6 ปีแสง คาร์ล เซแกน ประธานคณะทำงานคัดเลือกเนื้อหากล่าวว่า ยานอวกาศจะถูกพบและบันทึกจะถูกเล่นเฉพาะในกรณีที่มีอารยธรรมท่องอวกาศขั้นสูงในพื้นที่ระหว่างดวงดาว แต่การปล่อย 'ขวด' นี้ลงใน 'มหาสมุทร' ของจักรวาลอธิบายถึงบางสิ่งที่มีความหวังอย่างมากเกี่ยวกับชีวิตบนโลกใบนี้ (The spacecraft will be encountered and the record played only if there are advanced space-faring civilizations in interstellar space, but the launching of this 'bottle' into the cosmic 'ocean' says something very hopeful about life on this planet.เนื้อหาตัวอย่างข้อความเสียงที่บันทึก เนื้อหา. ตัวอย่างข้อความเสียงที่บันทึก.  </doc>
