<doc id="140185" url="https://th.wikipedia.org/wiki?curid=140185" title="ศึกชิงแหวนวิเศษ">ศึกชิงแหวนวิเศษ ศึกชิงแหวนวิเศษ (J.R.R. Tolkien's The Lord of the Rings) เป็นภาพยนตร์แนวแฟนตาซี กำกับโดย ราล์ฟ บาคชิ ฉายในปี ค.ศ. 1978 ในลักษณะภาพยนตร์กึ่งแอนิเมชัน โดยดัดแปลงจากบทประพันธ์ของ เจ. อาร์. อาร์. โทลคีน เรื่อง เดอะลอร์ดออฟเดอะริงส์ ครึ่งเรื่องแรก เรื่องราวในภาพยนตร์เกิดขึ้นบนดินแดนในจินตนาการ มิดเดิลเอิร์ธ เกี่ยวกับการเดินทางของคณะพันธมิตรแห่งแหวน ซึ่งประกอบด้วยเหล่าฮอบบิท เอลฟ์ มนุษย์ คนแคระ และพ่อมด เพื่อเดินทางไปในภารกิจการนำแหวนเอกธำมรงค์ไปทำลาย แหวนนี้สร้างโดยจอมมารเซารอนโดยบรรจุอำนาจอันชั่วร้ายของมันลงไปด้วย การทำลายจอมมารเซารอนจึงทำได้โดยการทำลายแหวนเอกเสียในเปลวไฟที่หลอมสร้างแหวนนั้นขึ้นมา ภาพยนตร์เรื่องนี้สร้างโดยใช้เทคนิคโรโตสโคป (rotoscoping) คือการถ่ายฉากภาพยนตร์ไปก่อนโดยมีตัวบุคคลแสดง แล้วนำมาปรับแต่งโดยวาดภาพทับลงไปตามฉากเหล่านั้น ภาพยนตร์ประสบความสำเร็จทางด้านการเงินดีพอสมควร (ลงทุนเพียง 4 ล้านเหรียญ แต่ทำรายได้ประมาณ 30 ล้านเหรียญ) แต่ในด้านคำวิจารณ์ออกมาไม่ใคร่ดีนัก และผู้จำหน่ายปฏิเสธที่จะให้ทุนในการสร้างภาคต่อ อย่างไรก็ดีภาพยนตร์เรื่องนี้ได้ทำให้เกิดกระแสความสนใจในผลงานของโทลคีนขึ้นมาอย่างมาก ทำให้เกิดการดัดแปลงบทประพันธ์ชุดนี้ในครั้งต่อๆ มานักแสดงนักแสดง. - Christopher Guard ให้เสียงเป็น โฟรโด แบ๊กกิ้นส์ - William Squire ให้เสียงเป็น แกนดัล์ฟ - Michael Scholes ให้เสียงเป็น แซมไวส์ แกมจี - John Hurt ให้เสียงเป็น อารากอร์น - Simon Chandler ให้เสียงเป็น เมอเรียด็อค แบรนดี้บั๊ก - Dominic Guard ให้เสียงเป็น เปเรกริน ตุ๊ก - Norman Bird ให้เสียงเป็น บิลโบ แบ๊กกิ้นส์ - Michael Graham Cox ให้เสียงเป็น โบโรเมียร์ - Anthony Daniels ให้เสียงเป็น เลโกลัส - David Buck ให้เสียงเป็น กิมลี - Peter Woodthorpe ให้เสียงเป็น กอลลัม - Fraser Kerr ให้เสียงเป็น ซารูมาน - Philip Stone ให้เสียงเป็น เธโอเดน - Michael Deacon ให้เสียงเป็น เวิร์มทัง - André Morell ให้เสียงเป็น เอลรอนด์ - Alan Tilvern ให้เสียงเป็น เจ้าของโรงเตี๊ยม - Annette Crosbie ให้เสียงเป็น กาลาเดรียล - John Westbrook ให้เสียงเป็น ทรีเบียร์ดการถ่ายทำดนตรี การถ่ายทำ. ดนตรี. ดนตรีประกอบภาพยนตร์ประพันธ์โดย Leonard Rosenman ซึ่งเดิม บาคชิต้องการให้บรรจุดนตรีของ เล็ด เซพเพลิน ลงไปด้วย แต่ติดปัญหาเรื่องลิขสิทธิ์ ดนตรีประกอบเรื่องนี้ได้จัดทำเป็นแผ่น double LP โดย แฟนตาซีเร็คคอร์ด ในปี ค.ศ. 1978 ประกอบด้วยเพลงประกอบสี่ฉาก คือ ฉากฮอบบิทเดินทางออกจากฮอบบิตัน ฉากภูตแหวนที่เมืองบรี ฉากแกนดัล์ฟกับบัลร็อก และฉากการเดินทางไปกับออร์ค ดนตรีประกอบชุดนี้ได้บันทึกเสียงอีกครั้งเป็นแผ่นคอมแพ็คดิสค์พร้อมโบนัสแทร็ค ออกจำหน่ายในปี ค.ศ. 2001</doc>
