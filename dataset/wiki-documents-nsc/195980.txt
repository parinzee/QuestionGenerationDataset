<doc id="195980" url="https://th.wikipedia.org/wiki?curid=195980" title="ธงชาติสาธารณรัฐสังคมนิยมโซเวียตลัตเวีย">ธงชาติสาธารณรัฐสังคมนิยมโซเวียตลัตเวีย ธงชาติสาธารณรัฐสังคมนิยมโซเวียตลัตเวีย ธงผืนนี้ประกาศใช้อย่างเป็นทางการเมื่อวันที่ 17 มกราคม พ.ศ. 2496 มีลักษณะเป็นธงพื้นสีแดง ที่มุมบนธงมีรูปค้อนเคียวกับดาวแดงขอบเหลือง มีแถบคลื่นสีน้ำเงินโดยมีแถบเล็กสีขาว-น้ำเงิน-ขาว วางซ้อน ซึ่งแถบสีที่ได้กล่าวมาแล้ว วางที่ด้านล่างสุดของธง. แต่เดิมแล้ว ลัตเวียโซเวียตมีธงผืนแรกเมื่อ พ.ศ. 2460 - พ.ศ. 2461 ใช้เป็นธงของคณะกรรมาธิการแรงงาน การทหาร และ ดินแดนโพ้นทะเลโซเวียตในลัตเวีย (Iskolat) มีลักษณะเป็นธงแถบแนวนอนสองสี คือแถบสีแดง-ขาว-แดง ที่ตรงกลางธงในแถบสีขาว มีดาวห้าแฉกสีแดงวาง ธงผืนที่ 2 ประกาศใช้เมื่อ พ.ศ. 2462 - พ.ศ. 2463 เป็นธงของสาธารณรัฐโซเวียตสังคมนิยมลัตเวีย มีลักษณะเป็น ธงพื้นสีแดง ที่มุมบนคันธง มีตัวอักษรสีทองเขียนเป็นอักษรละตินว่า LSPR ซึ่งย่อมาจาก (Latvijas Sociālistiskā Padomju Republika) ธงผืนที่ 3 ประกาศใช้เมื่อ 25 สิงหาคม พ.ศ. 2483 - พ.ศ. 2496 ธงมีลักษณะเหมือนธงผืนที่ 2 แต่มีการเปลี่ยนแปลงตัวอักษรเป็นอักษรละติน ด้วยแบบอักษรแซนด์-เซอร์ริฟ เขียนตัวย่อว่า LPSR ซึ่งย่อมาจาก (Latvijas Padomju Sociālistiskā Republika) โดยใต้ตัวอักษรมีรูปค้อนเคียวสีทองวาง ส่วนธงทหารโซเวียตลัตเวีย มีลักษณะเหมือนธงผืนที่ 2 โดยที่ตรงกลางธงมีตราแผ่นดินของโซเวียตลัตเวียในยุคแรกพร้อมแสงรัศมีสีทอง เหนือตราแผ่นดินเขียนว่า "MOSTEES" และใต้ตราแผ่นดินเขียนว่า "Wake up! people thrown down into damnation!"</doc>
