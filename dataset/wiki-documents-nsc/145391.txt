<doc id="145391" url="https://th.wikipedia.org/wiki?curid=145391" title="โนล">โนล โนล () เป็นสารานุกรมออนไลน์ ให้บริการโดยกูเกิล มีเนื้อหาหลากหลายทั้งด้านวิทยาศาสตร์ การแพทย์ ประวัติศาสตร์ และบันเทิง บทความแต่ละชิ้นดูแลโดยผู้เขียนหลัก กูเกิลประกาศโครงการนี้ต่อสาธารณะครั้งแรกเมื่อวันที่ 13 ธันวาคม พ.ศ. 2550 ชื่อ knol ย่อมาจาก "unit of knowledge" (หน่วยความรู้) บีบีซีรายงานว่า ผู้เชี่ยวชาญหลายคนเห็นว่าโนลเป็นความพยายามของกูเกิลที่จะแข่งกับวิกิพีเดีย โนลมีพื้นฐานเป็น เว็บ 2.0 ในแต่ละบทความจะมีผู้รับผิดชอบหลักหนึ่งคน ผู้ใช้อื่นที่จะมาร่วมแก้ไขจะต้องได้รับอนุญาตจากผู้รับผิดชอบหลัก โดยอาจจะมีการให้คะแนนบทความโดยผู้อ่าน และในหัวข้อเดียวกันอาจจะมีหลายบทความก็ได้ ปัจจุบัน เว็บไซต์ปิดตัวลงแล้ว ในวันที่ 1 พฤษภาคม พ.ศ. 2555</doc>
