<doc id="937038" url="https://th.wikipedia.org/wiki?curid=937038" title="CYP2C8">CYP2C8 ไซโทโครม P450 2C8 (; ชื่อย่อ: CYP2C8; ) เป็นเอนไซม์ในมหาสกุลไซโทโครม P450 ซึ่งระบบออกซิเดชันอเนกประสงค์ของร่างกาย โดย CYP2C8 มีหน้าที่ในการกระตุ้นให้เกิดเมแทบอลิซึมของสารกลุ่มซีโนไบโอติคส์ในร่างกาย และยังสามารถแสดงคุณสมบัติเป็นอีพอกซีจีเนส ซึ่งจะมีประโยชน์ในการเมแทบอไลซ์กรดไขมันไม่อิ่มตัวสายยาว อย่างกรดอะราคิโดนิก กรดไอโคซาเพนทาอีโนอิก กรดดอคโคซาเฮกซาอีโนอิก และกรดลิโนเลอิก ให้อยู่ในรูปที่มีฤทธิ์ทางชีวภาพ ทั้งนี้ เอนไซม์ CYP2C8 ถูกควบคุมโดยยีน CYP2C8 ซึ่งอยู่บนโครโมโซมคู่ที่ 10 โลคัส 10q23.3 และถือเป็นส่วนหนึ่งของกลุ่มยีน cytochrome Pลิแกนด์ของ CYP2C8 ลิแกนด์ของ CYP2C8. ลิแกนด์ของ CYP2C8 มีอยู่หลายชนิด ซึ่งสามารถแบ่งออกได้เป็น 3 กลุ่มหลัก คือ ลิแกนด์ที่เป็นสารซับสเตรต สารเหนี่ยวนำ (enzyme inducer) และสารยับยั้ง (enzyme inhibitor) ดังแสดงรายละเอียดในตารางด้านล่าง โดยความแรงของการเป็นสารยับยั้งนั้นสามารถออกได้เป็น 3 กลุ่มย่อย ได้แก่- สารยับยั้งอย่างแรง (Strong inhibitor) คือ สารที่เมื่อยับยั้งการทำงานของเอนไซม์แล้วทำให้ค่า AUC ในกระแสเลือดของซับสเตรตเพิ่มขึ้นอย่างน้อย 5 เท่าจากปกติ หรือลดการกำจัดซับสเตรตออกจากร่างกายได้มากกว่าร้อยละ 80 - สารยับยั้งปานกลาง (Moderate inhibitor) คือ สารที่เมื่อยับยั้งการทำงานของเอนไซม์แล้วทำให้ค่า AUC ในกระแสเลือดของซับสเตรตเพิ่มขึ้นอย่างน้อย 2 เท่าจากปกติ หรือลดการกำจัดซับสเตรตออกจากร่างกายได้ร้อยละ 50–80 - สารยับยั้งอย่างอ่อน (Weak inhibitor) คือ สารที่เมื่อยับยั้งการทำงานของเอนไซม์แล้วทำให้ค่า AUC ในกระแสเลือดของซับสเตรตเพิ่มขึ้นอย่างน้อย 1.25 เท่าจากปกติ แต่น้อยกว่า 2 เท่า หรือลดการกำจัดซับสเตรตออกจากร่างกายได้ร้อยละ 20–50คุณสมบัติการเป็นอีพอกซีจีเนส คุณสมบัติการเป็นอีพอกซีจีเนส. CYP2C8 ถือเป็นโปรตีนอีกชนิดหนึ่งในไซโทโครม P450 ที่สามารถแสดงคุณสมบัติเป็นอีพอกซีจีเนส ซึ่งถือเป็นเอนไซม์ที่สำคัญที่คอยตอบสนองต่อกรดไขมันไม่อิ่มตัวสายยาวภายในร่างกาย โดยตำแหน่งพันธะคู่ (เช่น อัลคีน) ของกรดไขมันดังกล่าวซึ่งถือเป็นส่วนหนึ่งของโครงสร้างจำพวกอีพอกไซด์นั้นถือเป็นส่วนที่ช่วยกระตุ้นให้ CYP2C8 ตอบสนองต่อกรดไขมันเหล่านี้ สารเมแทบอไลต์ที่เกิดขึ้นจากการเมแทบอลิซึมกรดไขมันไม่อิ่มตัวสายยาวชนิดต่างๆ ด้วย CYP2C8 ได้แก่- กรดอะราคิโดนิก ได้สารเมแทบอไลต์เป็นสารกลุ่มกรดอีพอกซีไอโคซาตริอีโนอิก หรือ EET - กรดลิโนเลอิก ได้สารเมแทบอไลต์เป็นกรด 9,10-epoxy octadecaenoic (หรือเรียกโดยย่อว่า กรดเวอร์โนลิก, กรดลิโนเลอิก 9:10-ออกไซด์, หรือ leukotoxin) และ 12,13-epoxy-octadecaenoic (หรือเรียกโดยย่อว่า กรดโคโรนาริก, linoleic acid 12,13-oxide, หรือ isoleukotoxin) - กรดดอคโคซาเฮกซาอีโนอิก ได้สารเมแทบอไลต์เป็นสารจำพวกกรดอีพอกซีดอคโคซาเพนทาอีโนอิก (หรือเรียกโดยย่อว่า EDPs) - กรดไอโคซาเพนทาอีโนอิก ได้สารเมแทบอไลต์เป็นสารจำพวกกรดอีพอกซีไอโคซาเตตราอีโนอิก (epoxyeicosatetraenoic acids: EEQs) นอกจาก CYP2C8 แล้ว CYP2C9, CYP2C19, CYP2J2 และอาจรวมถึง CYP2S1 ถึงเป็นเอนไซม์สำคัญที่เป็นแหล่งสร้าง EET ซึ่งอาจรวมถึง EEQs, EDPs, และอีพอกไซด์ของกรดไลโนเลอิก</doc>
