<doc id="278888" url="https://th.wikipedia.org/wiki?curid=278888" title="โรงเรียนสาธิตมหาวิทยาลัยศรีนครินทรวิโรฒ ประสานมิตร">โรงเรียนสาธิตมหาวิทยาลัยศรีนครินทรวิโรฒ ประสานมิตร โรงเรียนสาธิตมหาวิทยาลัยศรีนครินทรวิโรฒ ประสานมิตร เป็นโรงเรียนสาธิตในสังกัดคณะศึกษาศาสตร์ มหาวิทยาลัยศรีนครินทรวิโรฒ ตั้งอยู่เลขที่ 174 ซอยสุขุมวิท 23 แขวงคลองเตยเหนือ เขตวัฒนา กรุงเทพมหานคร โรงเรียนสาธิตมหาวิทยาลัยศรีนครินทรวิโรฒ ประสานมิตร ได้พัฒนาจากโรงเรียนประสานมิตร ซึ่งเป็นโรงเรียนมัธยมวิสามัญศึกษาในบริเวณโรงเรียนฝึกหัดครูชั้นสูงเป็นระบบโรงเรียนสาธิต เพื่อเป็นสถานที่ปฏิบัติงานในการฝึกสอนระดับมัธยมศึกษาของนิสิตหลักสูตรการศึกษาบัณฑิต มหาวิทยาลัยศรีนครินทรวิโรฒ และต่อมาได้ตั้งโรงเรียนประถมสาธิต วิทยาลัยวิชาการศึกษา เพิ่มเป็นสถานที่ปฏิบัติงานในการฝึกสอนระดับประถมศึกษา และได้มีการพัฒนามาจนถึงปัจจุบัน โรงเรียนสาธิตมหาวิทยาลัยศรีนครินทรวิโรฒ ประสานมิตร มีการแบ่งหน่วยงานออกเป็น 2 หน่วยงาน คือ โรงเรียนสาธิตมหาวิทยาลัยศรีนครินทรวิโรฒ ประสานมิตร (ฝ่ายมัธยม) และ โรงเรียนสาธิตมหาวิทยาลัยศรีนครินทรวิโรฒ ประสานมิตร (ฝ่ายประถม)สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน รูปกราฟเอ็กโปเน็นเชี่ยลที่เขียนแทนสมการทางคณิตศาสตร์ y=e หมายถึง การเพิ่มหรือการงอกงาม และเป็นตราสัญลักษณ์เดียวกันกับตราสัญลักษณ์ประจำมหาวิทยาลัยศรีนครินทรวิโรฒ - ปรัชญา การศึกษาคือความเจริญงอกงาม - ปณิธาน ฝ่ายมัธยมคือ รอบรู้วิชาการ ชำนาญเทคโนโลยี มีวินัยและคุณธรรม เป็นแกนนำสังคม (ฝ่ายมัธยม) และ คุณธรรมนำปัญญา ก้าวหน้ากล้าคิด ร่วมจิตสาธารณะ (ฝ่ายประถม) - สีประจำโรงเรียน เทา-แดง- สีเทา หมายถึง สมอง - สีแดง หมายถึง ความกล้าหาญ - สีเทา สีแดง หมายถึง ความกล้าที่จะคิด ทั้งสองสีนี้เป็นสีประจำมหาวิทยาลัยศรีนครินทรวิโรฒ- ต้นไม้ประจำโรงเรียน ต้นกัลปพฤกษ์ - เพลงประจำโรงเรียน มาร์ชสาธิตประสานมิตร (ฝ่ายมัธยม) และ ประถมสาธิต (ฝ่ายประถม) = ประวัติโรงเรียน = โรงเรียนสาธิตมหาวิทยาลัยศรีนครินทรวิโรฒ ประสานมิตร ได้รับการจัดตั้งจากกระทรวงศึกษาธิการในวันที่ 3 กรกฎาคม พ.ศ. 2495 ในบริเวณโรงเรียนฝึกหัดครูชั้นสูง ถนนประสานมิตร อำเภอพระโขนง จังหวัดพระนคร โดยใช้ชื่อว่า โรงเรียนประสานมิตร เป็นโรงเรียนมัธยมวิสามัญศึกษา สังกัดกองโรงเรียนรัฐบาล กรมวิสามัญศึกษา โดยมีอาจารย์พนัส หันนาคินทร์ เป็นอาจารย์ใหญ่คนแรก เมื่อโรงเรียนฝึกหัดครูชั้นสูงได้รวมกับวิทยาลัยวิชาการศึกษาในปี พ.ศ. 2498 โรงเรียนประสานมิตรได้โอนมาสังกัดวิทยาลัยวิชาการศึกษา และได้เปลี่ยนแปลงระบบเป็นโรงเรียนสาธิต และใช้ชื่อว่า โรงเรียนมัธยมสาธิต วิทยาลัยวิชาการศึกษา ประสานมิตร ต่อมาในวันที่ 13 มีนาคม พ.ศ. 2499 วิทยาลัยวิชาการศึกษาได้จัดตั้ง โรงเรียนประถมสาธิต วิทยาลัยวิชาการศึกษา รับนักเรียนตั้งแต่ชั้นเด็กเล็กถึงชั้นประถมปีที่ 4 โดยมีมีรองศาสตราจารย์ไพเราะ ตัณฑิกุล เป็นอาจารย์ใหญ่คนแรก ในปี พ.ศ. 2517 วิทยาลัยวิชาการศึกษาได้รับการปรับฐานะขึ้นเป็นมหาวิทยาลัยศรีนครินทรวิโรฒ ทำให้โรงเรียนสาธิตทั้ง 2 แห่ง ได้เปลี่ยนชื่อเป็น โรงเรียนมัธยมสาธิตมหาวิทยาลัยศรีนครินทรวิโรฒ ประสานมิตร และ โรงเรียนประถมสาธิตมหาวิทยาลัยศรีนครินทรวิโรฒ ประสานมิตร ตามลำดับ โดยสังกัดในคณะศึกษาศาสตร์ มหาวิทยาลัยศรีนครินทรวิโรฒ ประสานมิตร ในปี พ.ศ. 2534 มหาวิทยาลัยศรีนครินทรวิโรฒได้รวมการบริหารของโรงเรียนมัธยมสาธิตมหาวิทยาลัยศรีนครินทรวิโรฒ ประสานมิตร และ โรงเรียนประถมสาธิตมหาวิทยาลัยศรีนครินทรวิโรฒ ประสานมิตร เข้าเป็นโรงเรียนเดียวกันใช้ชื่อว่า โรงเรียนสาธิตมหาวิทยาลัยศรีนครินทรวิโรฒ ประสานมิตร มีรองศาสตราจารย์ประกิจ รัตนสุวรรณ เป็นผู้อำนวยการ จนกระทั่งในปี พ.ศ. 2538 มหาวิทยาลัยได้มีมติแยกการบริหารเป็น 2 โรงเรียนอีกครั้ง โดยกำหนดให้มีผู้อำนวยการโรงเรียนสาธิตฝ่ายมัธยมและผู้อำนวยการโรงเรียนสาธิตฝ่ายประถม และให้ใช้ชื่อว่า โรงเรียนสาธิตมหาวิทยาลัยศรีนครินทรวิโรฒ ประสานมิตร (ฝ่ายมัธยม) และ โรงเรียนสาธิตมหาวิทยาลัยศรีนครินทรวิโรฒ ประสานมิตร (ฝ่ายประถม)ศิษย์เก่าที่มีชื่อเสียงศิษย์เก่าที่มีชื่อเสียง. - หม่อมเจ้าจุฑาวัชร มหิดล (จุฑาวัชร วิวัชรวงศ์) พระราชโอรสใน สมเด็จพระเจ้าอยู่หัวมหาวชิราลงกรณบดินทรเทพยวรางกูร - ชลิตา เฟื่องอารมย์ นักแสดง - อัลเบิร์ท เดมอน นักร้อง - ตุล ไวฑูรเกียรติ กวี-นักร้อง - สันต์ ภิรมย์ภักดี นักธุรกิจ นักร้อง - ปิยนาถ โชติกเสถียร นักดนตรี - อธิชัย โปษยานนท์ นักธุรกิจ นักดนตรี - หม่อมหลวงณัฏฐกรณ์ เทวกุล พิธีกร - สายทิพย์ มนตรีกุล ณ อยุธยา ประธานกรรมการบริหารร่วม บริษัท จีเอ็มเอ็มแกรมมี่ จำกัด (มหาชน) - วิโรจ อิ่มพิทักษ์ อดีตอธิการบดีมหาวิทยาลัยเกษตรศาสตร์และผู้ริเริ่มโครงการบัณฑิตยุคใหม่ของมหาวิทยาลัยเกษตรศาสตร์ - บัณฑูร ล่ำซำ ประธานเจ้าหน้าที่บริหารธนาคารกสิกรไทย - ภูริ หิรัญพฤกษ์ นักแสดง - ลลนา ก้องธรนินทร์ นางสาวไทยประจำปี พ.ศ. 2549 - อิทธิ พลางกูร อดีตนักดนตรีวงเดอะ เบลสส์ - สุรนันทน์ เวชชาชีวะ อดีตรัฐมนตรีประจำสำนักนายกรัฐมนตรี - ธิดา ถาวรเศรษฐ ประธานที่ปรึกษาแนวร่วมประชาธิปไตยต่อต้านเผด็จการแห่งชาติ - วัลลภ ยังตรง อดีตสมาชิกสภาผู้แทนราษฎรจังหวัดสมุทรปราการ พรรคไทยรักไทย - สิรินทร์ยา สัตยาศัย นางสาวไทยประจำปี พ.ศ. 2547 - วรันธร เปานิล อดีตนักร้องเกิร์ลกรุ๊ป วง Chilli White Choc สังกัดค่าย Kamikaze ในเครือ RS - สหรัฐต์ หิรัญญ์ธนภูวดล นักร้องผู้ชนะเลิศการแข่งขันรายการเดอะสตาร์ 5 - กฤษฎา พรเวโรจน์ นักแสดง - ปานเลขา ว่านม่วง มิสไทยแลนด์เวิลด์ประจำปี พ.ศ. 2528 - กรุณ ซอโสตถิกุล นักร้อง - ณัฏฐนันท์ พูลสวัสดิ์ นักแสดง - ชัยพล จูเลี่ยน พูพาร์ต นักแสดง - นาวิน เยาวพลกุล นักร้อง - ยุรนันท์ ภมรมนตรี สมาชิกสภาผู้แทนราษฎรระบบบัญชีรายชื่อพรรคเพื่อไทย - พรชิตา ณ สงขลา นักแสดง - ฐรินดา กรรณสูต ดารา นักแสดง - เผ่าทอง ทองเจือ นักประวัติศาสตร์และนักโบราณคดี - อารักษ์ อมรศุภศิริ อดีตสมาชิกวง สะเลอ, ศิลปิน, นักแสดง - ธิติพันธุ์ อนะวัชพงษ์ นักดนตรีวง สะเลอ - ชาลิดา วิจิตรวงศ์ทอง ดารา นักแสดงช่อง 3 - อิสระ ฮาตะ พิธีกร ราการ VRZO - ภัทร์พิชชา เทวัญอุทัยวงศ์ ศิลปินจาก AF9 - สริตา เอี่ยมวสันต์ นักแสดง - กันต์ ชุณหวัตร นักแสดงจากซีรีส์HORMONES วัยว้าวุ่น - อวัช รัตนปิณฑะ นักแสดงจากซีรีส์HORMONES วัยว้าวุ่น - เสฎฐวุฒิ อนุสิทธิ์ นักแสดงจากซีรีส์HORMONES วัยว้าวุ่น - ภัทรารวีย์ เบ้าสุวรรณ (เบสท์) รองอันดับ 2 มิสทีนไทยแลนด์ 2013 - กันต์ธีร์ ปิติธัญ (ซีดี) ผู้เข้าร่วมการแข่งขัน เดอะสตาร์ ค้นฟ้าคว้าดาว ปี 10 - เกวลิน พูลภีไกร (เกรซ) ผู้เข้าร่วมการแข่งขัน เดอะสตาร์ ค้นฟ้าคว้าดาว ปี 11 - ชวิน ลิขิตเจริญพงษ์ นักแสดง - ปรมะ อิ่มอโนทัย (ปั้นจั่น) นักร้อง,นักแสดง - พล นพวิชัย (พีท) นักร้อง,นักแสดง - จิดาภา ศิริบัญชาวรรณ (จิด้า) ศิลปินสังกัด MBO Teen Entertainment ในเครือ GMM Grammy - อถรรพันธ์ พูลสวัสดิ์ นักแสดงสังกัดGMMศิษย์ปัจจุบันที่มีชื่อเสียงศิษย์ปัจจุบันที่มีชื่อเสียง. - ระดับดาว ศรีระวงศ์ (มาตัง) แชมป์ เดอะสตาร์ ค้นฟ้าคว้าดาว ปี 11 - จิดาภา จงสืบพันธ์ (มิวสิค) แชมป์ เดอะเทรนเนอร์ ปั้นฝันสนั่นเวทีปี 5 - ธีธัช รัตนศรีทัย (ข้าวปั้น) แชมป์ ผู้เข้าร่วมการประกวดเดอะเทรนเนอร์ ปั้นฝันสนั่นเวทีปี 1และนักแสดงในสังกัดนาดาวบางกอก - อาภัสรา เลิศประเสิรฐ (โยโกะ) นักแสดงสังกัดGMM</doc>
