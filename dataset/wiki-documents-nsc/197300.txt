<doc id="197300" url="https://th.wikipedia.org/wiki?curid=197300" title="สมเด็จพระจักรพรรดิเฮลี เซลาสซีที่ 1 แห่งเอธิโอเปีย">สมเด็จพระจักรพรรดิเฮลี เซลาสซีที่ 1 แห่งเอธิโอเปีย เฮลี เซลาสซีที่ 1 (ภาษาอังกฤษ:Haile Selassie I) (ภาษาเกเอซ: แปลว่า "ผู้เป็นพลังแห่งตรีเอกานุภาพ" 23 กรกฎาคม ค.ศ. 1892 - 27 สิงหาคม ค.ศ. 1975) เฮลี เซลาสซี ที่ 1 (Haile Selassie I) เดิมชื่อตาฟารี มาคอนเนน (Tafari Makonnen) เป็นผู้สำเร็จราชการของเอธิโอเปีย ตั้งแต่ปี ค.ศ. 1916 ถึง ค.ศ. 1930 และยังเป็นสมเด็จพระจักรพรรดิแห่งจักรวรรดิเอธิโอเปีย ตั้งแต่ปี ค.ศ. 1930 ถึง ค.ศ. 1974 อีกด้วย พระองค์เป็นรัชทายาทสืบเชื้อสายมาจากสมัยคริสต์ศตวรรษที่ 13 ซึ่งเป็นเชื้อสายที่สืบย้อนไปถึงกษัตริย์โซโลมอนและราชินีชีบา พระองค์ยังจัดเป็นบุคคลสำคัญของทั้งประวัติศาสตร์เอธิโอเปียและประวัติศาสตร์แอฟริกาด้วย ในการประชุมองค์การสันนิบาตชาติเมื่อปี ค.ศ. 1936 สมเด็จพระจักรพรรดิเฮลี ได้ให้การกล่าวหา อิตาลี เกี่ยวกับการใช้อาวุธเคมีในช่วง สงครามอิตาลี-อะบิสซิเนียครั้งที่สอง ด้วยมุมมองที่แข็งกร้าวประกอบกับบุคลิกที่เป็นสากลของพระองค์ จึงนำพา เอธิโอเปีย เป็นสมาชิกรุ่นก่อตั้งของ สหประชาชาติ ในเวลาต่อมา พระองค์เป็นสัญลักษณ์ของความเป็นพระเจ้าในร่างมนุษย์ในขบวนการราสตาฟารี ซึ่งมีผู้คนผู้นับถือประมาณ 600,000 คน พวกราสตาฟารียังเรียกพระองค์ด้วยชื่ออื่นด้วยได้แก่ ฮิม, ญาฮ์, ราส ตาฟารี และ ญาฮ์ ราสตาฟารีเครื่องราชอิสริยาภรณ์ เครื่องราชอิสริยาภรณ์. จักรวรรดิเอธิโอเปีย- ประธานแห่งราชอิสริยาภรณ์ของจักรวรรดิเอธิโอเปีย:- เครื่องราชอิสริยาภรณ์ดาราแห่งเอธิโอเปีย - เครื่องราชอิสริยาภรณ์โซโลมอน - เครื่องราชอิสริยาภรณ์ตราโซโลมอน - เครื่องราชอิสริยาภรณ์ราชินีชีบา - เครื่องราชอิสริยาภรณ์เมเนลิคที่ 2 ต่างประเทศ</doc>
