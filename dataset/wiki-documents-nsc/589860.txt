<doc id="589860" url="https://th.wikipedia.org/wiki?curid=589860" title="เด็กสาวกับเสียงเพรียกแห่งพิภพเทพา">เด็กสาวกับเสียงเพรียกแห่งพิภพเทพา เด็กสาวกับเสียงเพรียกแห่งพิภพเทพา (, ) เป็นภาพยนตร์แอนิเมชั่นของญี่ปุ่นแนวแฟนตาซี กำกับโดยมาโกโตะ ชิงไก ภาพยนตร์ฉายเป็นครั้งแรกในญี่ปุ่น เมื่อ 7 พฤษภาคม พ.ศ. 2554 และมีการวางจำหน่ายเป็น DVD และ บลู-เรย์ ในญี่ปุ่นเมื่อ 25 พฤศจิกายน พ.ศ. 2554เนื้อเรื่อง เนื้อเรื่อง. อาสึนะ เด็กสาวชั้นมัธยมปลาย ผู้สูญเสียบิดาและอยู่อาศัยกับแม่ที่เป็นนางพยาบาล เมื่อมีเวลาว่าง อาสึนะชอบที่จะไปยังก้อนหินขนาดใหญ่บนเนินเขาหลังบ้าน และใช้วิทยุแร่ในการรับสัญญาณฟังเสียงเพลงประหลาดที่ไพเราะอย่างยิ่ง วันหนึ่ง ระหว่างทางจากโรงเรียนกลับไปยังบ้านของเธอ ขณะที่เธอกำลังข้ามสะพานเธอได้พบกับสิ่งมีชีวิตลึกลับขนาดตัวเท่าช้างตัวย่อมๆ มันพยายามจะเข้าโจมตี แต่แล้วเด็กหนุ่มปริศนาก็ปรากฏตัวและสังหารมัน อาสึนะกล่าวของคุณเด็กหนุ่มคนนั้น เขามีชื่อว่า ชุน ชุนพาอาสึนะมาส่งยังก้อนหินขนาดใหญ่หลังบ้านของเธอ อาสึนะได้เปิดเสียงเพลงประหลาดนั้นให้ชุนฟัง แล้วชุนก็ได้บอกแก่อาสึนะว่า ตนเองนั้นมาจากต่างแดน ดินแดนที่มีชื่อว่า "อการ์ธา" และมาที่นี่เพื่อต้องการค้นหาบางสิ่ง แล้วชุนก็อวยพรแก่อาสึนะด้วยการจุมพิตที่หน้าผาก อาสึนะรีบบอกลาชุนพร้อมกับกล่าวว่า วันพรุ่งนี้จะมาหา และก็จากไป ชุนที่ตอนนี้อยู่คนเดียวทอดมองไปยังหมู่ดวงดาวพร้อมกับสายตาที่ละทิ้งทุกสิ่งอย่าง เช้าวันต่อมา แม่ของอาสึนะบอกแก่เธอว่า พบร่างของเด็กหนุ่มปริศนาเสียชีวิตอยู่ในแม่น้ำ อาสึนะไม่อยากจะคิดว่านั่นคือชุน ที่โรงเรียน อ.โมริซะกิ ได้สอนเกี่ยวกับดินแดนของความตาย นามว่า "อกาธาร์" ชื่อนี้เองทำให้อาสึนะเกิดความสนใจอย่างมาก หลังจากเลิกเรียน อาสึนะไปยังบ้านของอ.โมริซากิ เพื่อขอรายละเอียดของอกาธาร์ หลังจากฟังเรื่องราวของอกาธาร์ อาสึนะรีบไปยังภูเขาหลังบ้านและออกตามหาชุนแต่ก็ไม่พบ จนเวลาล่วงเลยมาถึงค่ำ เธอกลับมายังก้อนหินก้อนนั้น และพบกับเด็กหนุ่มที่มีลักษณะและหน้าตาเหมือนชุน ตอนแรกอาสึนะคิดว่านั่นคือชุน เด็กหนุ่มคนนั้นปฏิเสธว่าตนเองไม่ใช่ชุน ทันใดนั้น ก็มีกองกำลังที่เรียกตัวเองว่า อาร์ก แองเจิล เข้าล้อมทั้งสองคน ชินรีบพาอาสึนะหนีเข้าไปยังเส้นทางใต้ก้อนหินก้อนนั้น แต่แล้ว ทั้งคู่ก็ถูกตามทันในที่ๆมีแผ่นหินขนาดใหญ่ขวางอยู่ หัวหน้าหน่วยของอาร์กแองเจิลสั่งอาสึนะนำคริสตัลของบิดาเธอไปสัมผัสกับหินแผ่นนั้น เมื่อคริสตัลสัมผัสกับแผ่นหิน แผ่นหินก็หายไปและเผยเส้นทางไปสู่อกาธาร์ เมื่อเห็นดังนั้น หัวหน้าหน่วยพาอาสึนะก้าวเข้าไปภายในประตูนั้น และเขาได้กล่าวหักหลังลูกน้องของเขา ประตูกำลังปิดลง ชินจึงรีบเข้าไปยังภายในประตูนั้น และแล้วประตูก็ปิดลง โดยที่ทิ้งทหารของอาร์กแองเจิ้ลไว้ภายนอกประตู หัวหน้าหน่วยถอดหมวกและผ้าคลุมหน้าออก เผยให้เห็นใบหน้าของ อ.โมริซะกิ เขากล่าวว่าแค่อยากจะไปยังอกาธาร์ และคืนชีพให้ภรรยาเขา เด็กหนุ่มชาวอกาธาร์บอกอยากจะทำอะไรก็ตามใจ เขารับเอาคริสตัลคลาวิสของอาสึนะไป และแนะนำตัวแก่อาสึนะว่าตัวเองชื่อ ชิน เป็นน้องชายของชุน และชุนได้ตายไปแล้ว เพราะฝ่าผืนกฎขึ้นไปยังโลกเบื้องบน หลังจากกล่าวจบ ชินก็เขาก็มุ่งหน้าเข้าไปยังอกาธาร์ ทิ้งไว้เพียงทั้งสอง อ.โมริซากิได้บอกลาแก่อาสึนะ และกำลังจะออกเดินทาง แต่อาสึนะได้กล่าวว่าขอไปด้วย ดังนั้นแล้ว ทั้งสองจึงมุ่งหน้าสู่ดินแดนอกาธาร์ตัวละครหลักตัวละครหลัก. - อาสึนะ วาตาเสะ () - เด็กสาว ผู้มีความเป็นผู้ใหญ่มากกว่าวัย เนื่องจากสูญเสียบิดา เธอมักจะชอบใช้วิทยุแร่และคริสตัลของพ่อ ในการฟังเสียงเพลงปริศนาที่แสนไพเราะ - รีวจิ โมริซะกิ () - อาจารย์ที่พึ่งย้ายเข้ามาใหม่ เขารอบรู้เกี่ยวกับเรื่องของอกาธาร์เป็นที่สุด และปรารถนาจะไปยังดินแดนแห่งนั้นเพื่อฟื้นคืนชีพให้ภรรยาของเขาที่ตายไป - ชุน คานาอัน ปรีเซส () - เด็กหนุ่มปริศนาจากดินแดนที่มีนามว่า อกาธาร์ - ชิน คานาอัน ปรีเซส () - น้องชายของชุน เขาได้รับคำสั่งจากผู้เฒ่าของหมู่บ้านให้ไปชิงคริสตัลมาจากอาสึนะและโมริซากิ ที่กำลังเปินทางสู่ใจกลางอกาธาร์</doc>
