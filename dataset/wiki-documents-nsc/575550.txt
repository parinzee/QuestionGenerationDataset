<doc id="575550" url="https://th.wikipedia.org/wiki?curid=575550" title="เทศบาลตำบลบึงกาฬ">เทศบาลตำบลบึงกาฬ บึงกาฬ เป็นเทศบาลตำบลแห่งหนึ่งในอำเภอเมืองบึงกาฬ จังหวัดบึงกาฬ เป็นเทศบาลตำบลแห่งเดียวในประเทศไทยที่เป็นศูนย์กลางทางเศรษฐกิจของจังหวัด มีพื้นที่ครอบคลุมบางส่วนของตำบลบึงกาฬและบางส่วนของตำบลวิศิษฐ์ประวัติ ประวัติ. เทศบาลตำบลบึงกาฬ เมื่อก่อนเคยเป็นสุขาภิบาลต่อมาได้เปลี่ยนแปลงฐานะเป็นเทศบาลตำบลเมื่อ พ.ศ. 2542 และมีผลใช้บังคับตั้งแต่วันที่ 25 พฤษภาคม พ.ศ. 2542 และตั้งอยู่ในอำเภอบึงกาฬ และอยู่ภายใต้การปกครองของจังหวัดหนองคาย ต่อมาได้มีการจัดตั้งจังหวัดบึงกาฬขึ้น ทำให้เทศบาลตำบลบึงกาฬย้ายมาอยู่ในเขตจังหวัดบึงกาฬที่ตั้งและอาณาเขต ที่ตั้งและอาณาเขต. ปัจจุบันเทศบาลตำบลบึงกาฬมีพื้นที่ครอบคลุมพื้นที่หมู่ 1, 2, 3 ของตำบลบึงกาฬ และหมู่ที่ 1, 7 ของตำบลวิศิษฐ์ ตั้งอยู่ริมฝั่งแม่น้ำโขงตรงกันข้ามกับเมืองปากซัน แขวงบอลิคำไซ ประเทศลาว เทศบาลตำบลบึงกาฬเป็นพื้นที่ราบ มีพื้นที่ทั้งหมด 1.18 ตารางกิโลเมตร หรือ 737.5 ไร่ และอยู่ห่างจากจังหวัดหนองคาย 136 กิโลเมตร มีอาณาเขตติดต่อ ดังนี้- ทิศเหนือ ติดกับแม่น้ำโขง - ทิศตะวันตก ติดกับตำบลวิศิษฐ์ - ทิศตะวันออก ติดกับตำบลบึงกาฬ - ทิศใต้ ติดกับตำบลบึงกาฬการคมนาคม การคมนาคม. เทศบาลตำบลบึงกาฬ เริ่มจากอำเภอเมืองบึงกาฬ มีสายบึงกาฬ–กรุงเทพฯ, สายบึงกาฬ–หนองคาย, สายบึงกาฬ–พังโคน–อุดรธานี และสายบึงกาฬ–นครพนม ในเขตเทศบาลมีถนนทั้งหมดรวมระยะทาง 13.65 กิโลเมตร แบ่งเป็นจำนวน 29 เส้น โดยได้ดำเนินการก่อสร้างเป็นถนนคอนกรีตเสริมเหล็กครบทุกสายแล้วศาสนาศาสนา. - ประชากรที่นับถือศาสนาพุทธในเขตเทศบาลตำบลบึงกาฬ ร้อยละ 85 ของจำนวนประชากรทั้งหมดภายในเขตเทศบาลตำบลบึงกาฬ - ประชากรที่นับถือศาสนาอื่น ๆ ในเขตเทศบาลตำบลบึงกาฬ ร้อยละ 15 ของจำนวนประชากรทั้งหมดภายในเขตเทศบาลตำบลบึงกาฬ - วัดภายในเขตเทศบาล มี 3 แห่ง คือ วัดภูมิบาลวัฒนา (วัดเหนือ), วัดบุพพราชสโมสร (วัดกลาง) และวัดศรีโสภณธรรมทาน (วัดใต้)</doc>
