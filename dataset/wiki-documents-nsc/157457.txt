<doc id="157457" url="https://th.wikipedia.org/wiki?curid=157457" title="3 หนุ่ม 3 มุม ทูไนท์">3 หนุ่ม 3 มุม ทูไนท์ 3 หนุ่ม 3 มุม ทูไนท์ เป็นรายการวาไรตี้และทอล์กโชว์ของบริษัท เอ็กแซ็กท์ และ ซีเนริโอ ที่ต่อเนื่องมาจากรายการ 3 หนุ่ม 3 มุม วาไรตี้ โดยเริ่มออกอากาศเมื่อเดือนมกราคม พ.ศ. 2551 ทางสถานีวิทยุโทรทัศน์กองทัพบกช่อง 5 ทุกวันพุธ เวลา 22.20-23.10 น. โดยออกอากาศครั้งแรกเมื่อวันที่ 16 มกราคม พ.ศ. 2551 สิ้นสุดเดือน มกราคม พ.ศ. 2553 โดยมีพิธีกรเดิม คือ กบ-ทรงสิทธิ์ รุ่งนพคุณศรี, แท่ง-ศักดิ์สิทธิ์ แท่งทอง และ มอส-ปฏิภาณ ปฐวีกานต์ การเปลี่ยนรูปแบบรายการจาก 3 หนุ่ม 3 มุม วาไรตี้ มาเป็น 3 หนุ่ม 3 มุม ทูไนท์ ทำให้รูปแบบรายการมีความหลากหลายเพิ่มขึ้น สามารถพูดคุยได้ถึงเรื่องราวที่เป็นผู้ใหญ่มากขึ้นกว่า 3 หนุ่ม 3 มุม วาไรตี้ ที่ออกอากาศในช่วงกลางวันพิธีกรพิธีกร. - ทรงสิทธิ์ รุ่งนพคุณศรี - ศักดิ์สิทธิ์ แท่งทอง - ปฏิภาณ ปฐวีกานต์รูปแบบรายการ รูปแบบรายการ. รายการ 3 หนุ่ม 3 มุม ทูไนท์ มีการจัดเป็น 3-4 ฟอร์แมต ส่วนแรกของรายการจะเป็นการพูดคุยของ 3 หนุ่ม กบ แท่ง มอส โดยจะกล่าวถึงเหตุการณ์ปัจจุบัน เรื่องราวอัปเดต และบางครั้งก็จะมีการปล่อยมุกตลกสั้นๆด้วย ส่วนนี้จะแตกต่างจากรายการวาไรตี้และทอล์คโชว์อื่น เพราะจะเน้นความสำคัญของส่วนนี้ไม่น้อย เนื่องจากทั้ง 3 พิธีกร เป็นทั้งพระเอก นักร้อง รวมทั้งนักแสดงซิทคอมอยู่แล้ว การพูดคุยและปล่อยมุกตลกนี้จึงกินเวลาไม่ต่ำกว่า 6 นาทีในช่วงเปิดรายการ ส่วนที่สองจะมีลักษณะหลากหลาย แตกต่างกันไปแต่ละสัปดาห์ อาจจะเป็น การสัมภาษณ์แขกรับเชิญกลุ่มแรก, การทำรายการนอกสตูดิโอ, หรือ ตลกสถานการณ์จำลอง แสดงโดยแขกรับเชิญร่วมกับพิธีกร ส่วนที่ 3 และ 4 จะเป็นการสัมภาษณ์แขกรับเชิญหลัก อาจจะแทรกด้วยการแสดงของแขกรับเชิญ หรือเป็นการร้องเพลงของร่วมกันระหว่าง 3 พิธีกร และแขกรับเชิญนั้นๆ</doc>
