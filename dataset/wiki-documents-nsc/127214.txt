<doc id="127214" url="https://th.wikipedia.org/wiki?curid=127214" title="สุรันต์ จันทร์พิทักษ์">สุรันต์ จันทร์พิทักษ์ ทันตแพทย์ สุรันต์ จันทร์พิทักษ์ สมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ เป็นน้องชายของเภสัชกร วิลาศ จันทร์พิทักษ์ ส.ส.กทม. เขต 31 สังกัดพรรคประชาธิปัตย์ประวัติ ประวัติ. สุรันต์ จันทร์พิทักษ์ เกิดเมื่อวันที่ 1 กุมภาพันธ์ พ.ศ. 2499 สำเร็จการศึกษาระดับมัธยมปลายจากโรงเรียนเตรียมอุดมศึกษา ปริญญาตรีจาก คณะวิทยาศาสตร์ และ คณะทันตแพทยศาสตร์ มหาวิทยาลัยเชียงใหม่ ปริญญาโท สาธารณสุขศาสตรมหาบัณฑิต จากมหาวิทยาลัยมหิดลงานการเมือง งานการเมือง. ท.พ.สุรันต์ มีประสบการณ์การเมืองด้วยการเป็นสมาชิกสภากรุงเทพมหานคร (สก.) ในเขตบางกอกใหญ่ สังกัดพรรคประชาธิปัตย์มาอย่างยาวนานถึง 8 ปี 2 สมัย (พ.ศ. 2541 และ พ.ศ. 2545) ในการเลือกตั้งปี พ.ศ. 2548 ท.พ.สุรันต์ ได้ลาออกจากตำแหน่ง สก. เพื่อลงสมัครเป็นสมาชิกสภาผู้แทนราษฎร (ส.ส.) ในเขต 32 กรุงเทพมหานคร ซึ่งประกอบด้วยเขตภาษีเจริญ เฉพาะแขวง และเขตบางกอกใหญ่ แทนนายวิลาศ พี่ชายที่ย้ายไปลงในเขตธนบุรีและคลองสานแทนที่ นายปราโมทย์ สุขุม ที่เลิกเล่นการเมืองไป ซึ่ง ท.พ.สุรันต์ ต้องพบกับ นายมานะ คงวุฒิปัญญา ผู้สมัครจากพรรคไทยรักไทย ผลการเลือกตั้ง นายมานะได้รับเลือกไปด้วยคะแนน 46,127 ขณะที่ ท.พ.สุรันต์ได้ 37,252 ต่อมา ท.พ.สุรันต์ ยังคงดำเนินกิจกรรมทางการเมืองกับทางพรรคประชาธิปัตย์อยู่ และลงสมัครรับเลือกตั้งอีกครั้งในปลายปี พ.ศ. 2550 และได้รับเลือกตั้งในที่สุด ในการเลือกตั้ง พ.ศ. 2554 ท.พ.สุรันต์ ได้ลงสมัครรับเลือกตั้งในเขต 24 (เขตธนบุรี) และได้รับเลือกตั้งเป็น ส.ส.อีกหนึ่งสมัยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
