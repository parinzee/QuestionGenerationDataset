<doc id="665173" url="https://th.wikipedia.org/wiki?curid=665173" title="พระพรหมเสนาบดี (พิมพ์ ญาณวีโร)">พระพรหมเสนาบดี (พิมพ์ ญาณวีโร) พระพรหมเสนาบดี (พิมพ์ ญาณวีโร) (นามเดิม :พิมพ์ บุญรัตนาภรณ์) (17 กันยายน พ.ศ. 2488 - ปัจจุบัน) เป็นพระราชาคณะเจ้าคณะรอง เจ้าอาวาสวัดปทุมคงคาราชวรวิหาร และเจ้าคณะภาค 7ชาติภูมิ ชาติภูมิ. พระพรหมเสนาบดี นามเดิมว่าพิมพ์ บุญรัตนาภรณ์ เกิดเมื่อวันอาทิตย์ที่ 17 กันยายน พ.ศ. 2488 ตรงกับวันขึ้น 1 ค่ำ เดือน 10 ปีระกา ที่บ้านเลขที่ 106 หมู่ที่ 3 ตำบลโรงเข้ อำเภอบ้านแพ้ว จังหวัดสมุทรสาคร บิดาชื่อนายบุญ บุญรัตนาภรณ์ มารดารชื่อนางสวย บุญรัตนาภรณ์อุปสมบท อุปสมบท. พระพรหมเสนาบดีอุปสมบทเป็นพระภิกษุ เมื่อวันอังคารที่ 26 กรกฎาคม พ.ศ. 2509 ตรงกับวันขึ้น 9 ค่ำ เดือน 8-8 ปีมะเมีย ณ วัดนาสาร ตำบลนาสาร อำเภอบ้านนาสาร จังหวัดสุราษฎร์ธานี โดยมีพระเทพรัตนกวี (เกตุ ธมฺมวโร) อดีตเจ้าคณะจังหวัดสุราษฎร์ธานี วัดไตรธรรมาราม อำเภอเมืองสุราษฎร์ธานี จังหวัดสุราษฎร์ธานี เป็นพระอุปัชฌาย์ พระครูโสภิตคุณานันท์ อดีตเจ้าคณะอำเภอบ้านนาสาร วัดนาสาร อำเภอบ้านนาสาร จังหวัดสุราษฎร์ธานี เป็นพระกรรมวาจาจารย์ และพระครูพิศาลคุณาภรณ์ ที่ปรึกษาเจ้าคณะอำเภอบ้านนาสาร วัดอภัยเขตตาราม อำเภอบ้านนาสาร จังหวัดสุราษฎร์ธานี เป็นพระอนุสาวนาจารย์ ได้รับฉายาว่า "ญาณวีโร"วิทยฐานะวิทยฐานะ. - พ.ศ. 2500 - สำเร็จประถมศึกษาปีที่ 4 จากโรงเรียนบางห้าตำลึง (สายบุญเรืองราษฎร์รังสรรค์) อำเภอบางคนที จังหวัดสมุทรสงคราม - พ.ศ. 2512 - สอบได้นักธรรมชั้นเอก วัดคลองวาฬ สำนักเรียนคณะจังหวัดประจวบคีรีขันธ์ - พ.ศ. 2520 - สำเร็จปริญญาตรี (ฺB.A.) จากมหาวิทยาลัยนาลันทา ประเทศอินเดีย - พ.ศ. 2522 - สำเร็จปริญญาโท (M.A.) จากมหาวิทยาลัยมคธ ประเทศอินเดีย - พ.ศ. 2532 - สอบได้เปรียญธรรม 7 ประโยค สำนักเรียนวัดปทุมคงคา กรุงเทพมหานครความรู้พิเศษความรู้พิเศษ. - มีความชำนาญพิมพ์ดีดไฟฟ้าภาษาไทย - ภาษาอังกฤษ - ใช้โปรแกรมคอมพิวเตอร์โปรแกรมสำเร็จรูป - เป็นผู้ออกแบบโปรแกรมสมณศักดิ์ที่คณะสงฆ์ใช้หาข้อมูลในการพิจารณาสมณศักดิ์ในปัจจุบันนี้ - เป็นผู้ทรงจำพระปาติโมกข์และสวดพระปาฏิโมกข์ประจำงานปกครองงานปกครอง. - เป็นเจ้าอาวาสวัดปทุมคงคาราชวรวิหาร เมื่อ พ.ศ. 2536 - เป็นพระอุปัชฌาย์ วิสามัญ - เป็นเจ้าคณะเขตสัมพันธวงศ์ - เป็นเจ้าสำนักเรียนวัดปทุมคงคา - เป็นรองเจ้าคณะภาค 7 - เป็นเจ้าคณะภาค 7 เมื่อ 31 มีนาคม พ.ศ. 2558งานการศึกษางานการศึกษา. - เป็นเจ้าสำนักเรียนวัดปทุมคงคา จัดการเรียนการสอนพระปริยัติธรรมทั้งแผนกบาลีนักธรรม และธรรมศึกษาตรี โท เอก - จัดนิตยภัตถวายครูสอนบาลี นักธรรม ธรรมศึกษา ครูสอนศีลธรรม ประจำวัดปทุมคงคาตลอดปี จัดอุปกรณ์การเรียน การสอน ทั้งคอมพิวเตอร์ เครื่องถ่ายเอกสาร และมอบรางวัลแก่นักเรียนผู้สอบบาลี นักธรรมได้ในสนามหลวงเป็นประจำทุกปี - นับตั้งแต่เป็นเจ้าสำนักเรียนวัดปทุมคงคา พ.ศ. 2536 เป็นต้นมา มีนักเรียนบาลีสอบได้ ป.ธ.9 จำนวน 9 รูป - จัดสอนธรรมศึกษาโรงเรียนวัดปทุมคงคา โรงเรียนมัธยมวัดสิงห์ โรงเรียนปทุมคงคา (เอกมัย) และโรงเรียนศึกษานารีวิทยา บางเขนเกียรติคุณเกียรติคุณ. - พ.ศ. 2531 - ได้รับรางวัลเสาเสมาธรรมจักร ด้านเผยแพร่หลักธรรม - พ.ศ. 2554 - ได้รับถวายรางวัลพุทธคุณูปการ กาญจเกียรติคุณ - พ.ศ. 2554 - ได้รับปริญญาดุษฎีบัณฑิตกิตติมศักดิ์ สาขาจัดการเชิงพุทธ มหาวิทยาลัยมหาจุฬาลงกรณราชวิทยาลัยสมณศักดิ์สมณศักดิ์. - พ.ศ. 2530 - เป็นพระครูสัญญาบัตร ผู้ช่วยเจ้าอาวาสพระอารามหลวงชั้นเอก ที่ พระครูศรีปริยัติยาภรณ์ - พ.ศ. 2532 - เป็นพระราชาคณะชั้นสามัญที่ พระสุธีปริยัตยาภรณ์ - พ.ศ. 2537 - เป็นพระราชาคณะชั้นราชที่ พระราชรัตนดิลก ตรีปิฎกวราลงกรณ์ มหาคณิสสร บวรสังฆาราม คามวาสี - พ.ศ. 2545 - เป็นพระราชาคณะชั้นเทพที่ พระเทพรัตนสุธี ศรีธรรมสาธก ตรีปิฎกวราลงกรณ์ มหาคณิสสร บวรสังฆาราม คามวาสี - พ.ศ. 2553 - เป็นพระราชาคณะชั้นธรรมที่ พระธรรมคุณาภรณ์ บวรศีลสมาจารวินิฐ วรกิจจานุกิจดิลก ตรีปิฎกวราลงกรณ์ มหาคณิสสร บวรสังฆาราม คามวาสี - พ.ศ. 2557 - เป็นพระราชาคณะเจ้าคณะรองที่ พระพรหมเสนาบดี ศรีสังฆโสภณ วิมลศีลาจาร ศาสนภารธุราทร ตรีปิฎกวราลงกรณ์ มหาคณิสสร บวรสังฆาราม คามวาสี</doc>
