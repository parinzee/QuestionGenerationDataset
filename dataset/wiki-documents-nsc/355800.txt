<doc id="355800" url="https://th.wikipedia.org/wiki?curid=355800" title="โรงเรียนพิบูลมังสาหาร">โรงเรียนพิบูลมังสาหาร โรงเรียนพิบูลมังสาหาร (อักษรย่อ : พ.ม. / P.M.) เป็นโรงเรียนมัธยมศึกษาขนาดใหญ่พิเศษ ประเภทสหศึกษา สังกัดองค์การบริหารส่วนจังหวัดอุบลราชธานี กรมส่งเสริมการปกครองท้องถิ่น กระทรวงมหาดไทย จัดการศึกษาในระดับมัธยมศึกษา สายสามัญ ตั้งแต่ระดับชั้นมัธยมศึกษาปีที่ 1-6 ตามหลักสูตรของกระทรวงศึกษาธิการ เป็นโรงเรียนประจำอำเภอ (โรงเรียนยอดนิยม) และเป็นโรงเรียนอันดับ 1 ขององค์การบริหารส่วนจังหวัดอุบลราชธานี โรงเรียนพิบูลมังสาหาร ตั้งอยู่เลขที่ 29/3 ถนนเทศบาล 2 ตำบลพิบูล อำเภอพิบูลมังสาหาร จังหวัดอุบลราชธานี มีเนื้อที่ 51 ไร่ประวัติ ประวัติ. โรงเรียนพิบูลมังสาหาร ได้รับอนุมัติจัดตั้งจากกระทรวงศึกษาธิการ ตามคำสั่งกระทรวงศึกษาธิการที่ 6816/2506 เริ่มเปิดทำการเรียนการสอน เมื่อวันที่ 17 พฤษภาคม พ.ศ. 2506 ในระดับชั้นมัธยมศึกษาปีที่ 1 มีจำนวนนักเรียนทั้งสิ้น 49 คน เป็นนักเรียนชาย 24 คน นักเรียนหญิง 25 คน ซึ่งการจัดตั้งโรงเรียนมัธยมศึกษาตอนต้น สายสามัญ ประจำอำเภอ เป็นความคิดเริ่มของคณะกรรมการการศึกษาอำเภอพิบูลมังสาหาร โดยมีผู้ปกครองนักเรียน ข้าราชการครู พ่อค้า และประชาชน ร่วมกันบริจาคทรัพย์เพื่อก่อสร้างอาคารเรียนหลังแรก เป็นอาคารไม้ 2 ชั้น 4 ห้องเรียน รวมเป็นเงินก่อสร้าง 90,000 บาท ทั้งนี้ไม่ได้รับเงินสมทบจากทางราชการเลย โดยบริเวณสถานที่ตั้งของโรงเรียนเป็นพื้นที่สาธารณประโยชน์ มีเนื้อที่ 51 ไร่ และอีกหนึ่งแปลงบริเวณพื้นที่สาธารณประโยชน์หนองโจด ตำบลโพธิ์ไทร อำเภอพิบูลมังสาหาร มีเนื้อที่ 58 ไร่ ซึ่งกระทรวงมหาดไทยได้อนุมัติให้โรงเรียนใช้ประโยชน์เพื่อการศึกษา ในปี พ.ศ. 2506 เดิมโรงเรียนมีชื่อว่า "โรงเรียนพิบูลประชาสรรค์" เริ่มเปิดทำการ เมื่อวันที่ 27 สิงหาคม พ.ศ. 2506 และถือว่าเป็นวันสถาปนาโรงเรียน ในปี พ.ศ. 2507 นายเชื้อ สาริมาน รองปลัดกระทรวงศึกษาธิการในขณะนั้น ได้เปลี่ยนชื่อโรงเรียนใหม่ว่า "โรงเรียนพิบูลราษฏร์รังสรรค์"' ในปี พ.ศ. 2511 กรมสามัญศึกษา ได้กำหนดให้โรงเรียนในสังกัด ซึ่งเป็นโรงเรียนประจำอำเภอ ให้ใช้ชื่ออำเภอเป็นชื่อโรงเรียน ดังนั้น โรงเรียนจึงได้เปลี่ยนชื่อใหม่ว่า "โรงเรียนพิบูลมังสาหาร" ในปี พ.ศ. 2512 โรงเรียนเข้าโครงการพัฒนาการศึกษาโรงเรียนมัธยมแบบประสมแบบที่ 2 (คมส.2) รุ่นที่ 5 ในปี พ.ศ. 2514 โรงเรียนเข้าโครงการมัธยมศึกษาเพื่อพัฒนาชนบท (คมช.) รุ่นที่ 8 เมื่อวันที่ 12 กุมภาพันธ์ พ.ศ. 2514 ในปี พ.ศ. 2520 โรงเรียนได้เปิดสอนในระดับมัธยมศึกษาตอนปลาย ในปี พ.ศ. 2526 สภาตำบลโพธิ์ไทร ได้รับบริจาคที่ดินบริเวณหนองโจด บ้านสนามชัย ตำบลโพธิ์ไทร อำเภอพิบูลมังสาหาร จังหวัดอุบลราชธานี ให้โรงเรียน 58 ไร่ ในปี พ.ศ. 2545 เปิดการสอนตามหลักสูตรการศึกษาขั้นพื้นฐาน ในปี พ.ศ. 2547 สังกัดสำนักงานเขตพื้นที่การศึกษาอุบลราชธานี เขต 3 ในปี พ.ศ. 2549 ถ่ายโอนภารกิจไปสังกัดองค์การบริหารส่วนจังหวัดอุบลราชธานี ในปี พ.ศ. 2550 ถ่ายโอนโรงเรียนไปสังกัดองค์การบริหารส่วนจังหวัดอุบลราชธานี ในปี พ.ศ. 2553 โรงเรียนพิบูลมังสาหารเข้ารับการประเมินการประกันคุณภาพภายนอก และผ่านการประเมินรับรองจากสำนักงานรับรองมาตรฐานและประเมินคุณภาพการศึกษา (องค์การมหาชน) ในปี พ.ศ. 2554 โรงเรียนพิบูลมังสาหารจัดหลักสูตรการเรียนการสอน โดยใช้หลักสูตรสถานศึกษาขั้นพื้นฐานโรงเรียนมาตรฐานสากล (World Class Standard School) ตามหลักสูตรแกนกลางการศึกษาขั้นพื้นฐาน พุทธศักราช 2551 โรงเรียนพิบูลมังสาหาร เปิดทำการเรียนการสอนในระดับชั้นมัธยมศึกษาปีที่ 1-6 ซึ่งได้รับการพัฒนาให้ก้าวหน้ามาเป็นลำดับจนถึงปัจจุบันสัญลักษณ์ประจำโรงเรียนตราสัญลักษณ์โรงเรียน สัญลักษณ์ประจำโรงเรียน. ตราสัญลักษณ์โรงเรียน. สัญลักษณ์ของโรงเรียนพิบูลมังสาหารคือ "หินพระปรมาภิไธย" พระบาทสมเด็จพระปรมินทรมหาภูมิพลอดุลยเดชและสมเด็จพระนางเจ้าสิริกิติ์ พระบรมราชินีนาถ ในวโรกาสเสด็จเยือนอำเภอพิบูลมังสาหาร เมื่อวันที่ 17 พฤศจิกายน พ.ศ. 2498 อันเป็นเครื่องหมายแห่งความเป็นสิริมงคลของชาวอำเภอพิบูลมังสาหาร วงกลม เป็นสัญลักษณ์แห่งความสามัคคีกลมเกลียวเป็นน้ำหนึ่งใจเดียวกัน สลักชื่อ โรงเรียนพิบูลมังสาหาร และคติพจน์ อตฺตานํ ทมยนฺติ สุพฺพตา มีความหมายว่า ผู้ประพฤติดี ย่อมฝึกตน ดอกบัวบาน เป็นสัญลักษณ์ของจังหวัดอุบลราชธานี อันเป็นเป็นเครื่องหมายแห่งการเกิดของความรู้ ตราสัญลักษณ์และความหมาย สะท้อนให้เห็นแนวปรัชญาการศึกษาของสถาบันแห่งนี้ ซึ่งมุ่งฝึกฝนอบรมเด็กและเยาวชนที่เข้ามาเป็นศิษย์ ให้เกิดการพัฒนาทางการศึกษา มีจิตใจที่หนักแน่น มีสติปัญญา เป็นบุคคลแห่งการเรียนรู้อันได้แก่ ความขยันหมั่นเพียรใฝ่เรียนรู้ มีความรู้คู่คุณธรรม รู้รักสามัคคีเกื้อกูลสังคม มีจิตใจหนักแน่นมั่นคง เสมือนหินพระปรมาภิไธยที่พระบาทสมเด็จพระปรมินทรมหาภูมิพลอดุลยเดชและสมเด็จพระนางเจ้าสิริกิติ์ พระบรมราชินีนาถได้พระราชทานไว้พระพุทธรูปประจำโรงเรียนพระพุทธรูปประจำโรงเรียน. - "พระศรีทศพลญาณ" จัดสร้างในโอกาสครบรอบ 30 ปี วันสถาปนาโรงเรียนพิบูลมังสาหาร ในปี พ.ศ. 2536สีประจำโรงเรียนสีประจำโรงเรียน. - สีเทา หมายถึง ความเฉลียดฉลาดและสติปัญญา- สีแดง หมายถึง ความกล้าหาญและเข้มแข็งอักษรย่ออักษรย่อ. - พ.ม. หมายถึง โรงเรียนพิบูลมังสาหารคติพจน์คติพจน์. - "อตฺตานํ ทมยนฺติ สุพฺพตา" ความหมาย : ผู้ประพฤติดี ย่อมฝึกตนปรัชญาปรัชญา. - "การศึกษาเป็นการพัฒนาชีวิตและสังคม" ความหมาย : นักเรียนโรงเรียนพิบูลมังสาหารทุกคน ต้องได้รับการฝึกฝนตนเอง ให้เป็นคนใฝ่เรียนใฝ่รู้ ศึกษาหาความรู้ตลอดเวลา เพื่อเป็นฐานในการพัฒนาชีวิตและสังคมที่ดีต่อไปคำขวัญคำขวัญ. - "ความรู้ดี มีจรรยา พลานามัยสมบูรณ์ เกื้อกูลสังคม"อัตลักษณ์อัตลักษณ์. - "เก่งสื่อสาร ขยันออม พร้อมรักษ์สะอาด งามมารยาทไทย"ต้นไม้ประจำโรงเรียนต้นไม้ประจำโรงเรียน. - ต้นไทรเงิน, ต้นกันเกราเพลงประจำโรงเรียนเพลงประจำโรงเรียน. - มาร์ชโรงเรียนพิบูลมังสาหาร ผู้ประพันธ์ คำร้อง-ทำนอง : คุณครู วีระพล เวชพันธุ์ (ปี พ.ศ. 2515)วิสัยทัศน์ (Vision)วิสัยทัศน์ (Vision). - มุ่งมั่นพัฒนาผู้เรียนให้มีคุณภาพ เสริมสร้างศักยภาพด้านวิชาการ สืบสานวัฒนธรรมไทย ก้าวไกลสู่มาตรฐานสากลพันธกิจ (Mission) พันธกิจ (Mission). 1. ส่งเสริมให้ครูจัดการเรียนการสอนด้วยกระบวนการวิจัย 2. ส่งเสริมให้ครูทุกคนจัดกระบวนการเรียนรู้ที่เน้นผู้เรียนเป็นสำคัญ 3. สนับสนุน ส่งเสริมให้มีการผลิต การใช้สื่อนวัตกรรมและเทคโนโลยีอย่างมีคุณภาพ 4. ส่งเสริมด้านคุณธรรม จริยธรรมและสืบสานวัฒนธรรมไทย 5. พัฒนาผู้เรียนให้มีความรู้ ความสามารถตามจุดมุ่งหมายของหลักสูตรและมีศักยภาพในการแข่งขัน 6. ส่งเสริมการออกกำลังกายและรู้จักดูแลรักษาสุขภาพของตนเอง 7. พัฒนาครูและบุคลากรทางการศึกษาให้มีคุณภาพ เป็นครูมืออาชีพ 8. พัฒนาแหล่งเรียนรู้ภายในโรงเรียนให้มีคุณภาพและเหมาะสมต่อการเรียนรู้ 9. จัดการศึกษาโดยใช้โรงเรียนเป็นฐานมุ่งมั่นพัฒนาผู้เรียนให้มีคุณภาพ เสริมสร้างศักยภาพด้านวิชาการก้าวไกลอาคารเรียนและอาคารอื่นๆอาคารเรียนและอาคารอื่นๆ. - อาคาร 1 ทองกวาว - อาคาร 2 พุทธรักษา - อาคาร 3 ภูแก้ว - อาคาร 4 นวรัช - อาคาร 5 กันเกรา - อาคาร 6 พิกุลแก้ว - อาคาร 7 เพชรบงกช - อาคาร 8 โกมุท - อาคาร 9 อุบลมาศ - อาคาร 10 อุบลมณี - อาคารห้องสมุด IT - อาคารอุตสาหกรรม - อาคารคหกรรม - อาคารศิลปะ - อาคารพยาบาล - อาคารหอประชุมราษฎร์รังสรรค์ - อาคารหอประชุมศรีวนาลัย - อาคารหอประชุมหลังใหม่ - อาคารโรงอาหาร - โดมอเนกประสงค์ - ศาลาแห่งความฮักแพงทำเนียบผู้บริหารโรงเรียน ทำเนียบผู้บริหารโรงเรียน. นับตั้งแต่ก่อตั้งโรงเรียนจนถึงปัจจุบัน โรงเรียนพิบูลมังสาหาร มีรายนามผู้บริหารดังต่อไปนี้</doc>
