<doc id="796613" url="https://th.wikipedia.org/wiki?curid=796613" title="โซเดียมออกซาเลต">โซเดียมออกซาเลต โซเดียมออกซาเลต () หรือ ไดโซเดียมออกซาเลต (disodium oxalate) เป็นเกลือโซเดียมของกรดออกซาลิก มีสูตรเคมีคือ NaCO มีลักษณะเป็นผงผลึกสีขาว ไม่มีกลิ่น สลายตัวที่อุณหภูมิระหว่าง 250–270°C เตรียมได้จากปฏิกิริยาระหว่างกรดออกซาลิกกับโซเดียมไฮดรอกไซด์ที่อัตราส่วน 1:2 หรือสลายโซเดียมฟอร์เมตที่ความร้อนสูงกว่า 360°C โซเดียมออกซาเลตใช้ในงานด้านไพโรเทคนิก โดยจะให้สีของไฟเป็นสีเหลือง และใช้ในการไตเตรตสารละลายโพแทสเซียมเปอร์แมงกาเนต ตามสมการ: โซเดียมออกซาเลตมีความเป็นพิษเช่นเดียวกับสารกลุ่มออกซาเลตอื่น ๆ มีค่า LD ในผู้ใหญ่ประมาณ 10-30 กรัม (143-428 มิลลิกรัม/กิโลกรัม) หากรับประทานเข้าไปจะทำให้เกิดอาการแสบร้อน อาเจียนเป็นเลือด ชัก ระบบหมุนเวียนโลหิตล้มเหลว นอกจากนี้โซเดียมออกซาเลตยังมีคุณสมบัติในการดึงไอออนของแคลเซียมออกจากพลาสมาของเลือดและทำให้เลือดไม่จับตัวเป็นก้อน</doc>
