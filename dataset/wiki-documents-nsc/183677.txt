<doc id="183677" url="https://th.wikipedia.org/wiki?curid=183677" title="เทียนชัย ศิริสัมพันธ์">เทียนชัย ศิริสัมพันธ์ พลเอก เทียนชัย สิริสัมพันธ์ อดีตรองนายกรัฐมนตรี อดีตรัฐมนตรีว่าการกระทรวงศึกษาธิการ และอดีตหัวหน้าพรรคราษฎรประวัติ ประวัติ. เทียนชัย เกิดเมื่อวันที่ 19 มีนาคม พ.ศ. 2467 สำเร็จการศึกษาวิทยาศาสตรบัณฑิต (ทบ.) จากโรงเรียนนายร้อยพระจุลจอมเกล้า และวิทยาลัยป้องกันราชอาณาจักร (วปอ. รุ่นที่ 16) พลเอก เทียนชีย สมรสกับคุณหญิงประพาฬสิทธิ์ สิริสัมพันธ์ มีบุตรธิดา คือ พลตรีสิทธิชัย สิริสัมพันธ์ พลตรีหญิงสุนันทา วีระบูล พลเอกวุฒิชัย สิริสัมพันธ์ และนางศจีจันท สนิทธรรมยุติการทำงาน การทำงาน. พลเอก เทียนชัย เริ่มรับราชการเป็นทหาร สังกัดกองทัพบก ได้รับแต่งตั้งเป็นผู้บัญชาการหน่วยรบพิเศษป่าหวาย และเป็นผู้ก่อตั้งหน่วยทหารหน่วยนี้ ต่อมาได้รับตำแหน่งเจ้ากรมรักษาดินแดน และรองผู้บัญชาการทหารบก ในระหว่างรับราชการทหาร ได้รับมอบหมายให้ปฏิบัติหน้าที่ปราบสลัดอากาศ และยับยั้งการปฏิวัติรัฐประหารหลายครั้ง โดยครั้งสำคัญ คือ กบฏทหารนอกราชการ (กบฏ 9 กันยา) ซึ่งพันเอก มนูญ รูปขจร นายทหารนอกประจำการ ได้นำกำลังทหารเข้ายึดกองบัญชาการทหารสูงสุด และประกาศให้ พลเอกเสริม ณ นคร เป็นหัวหน้าคณะปฏิวัติยึดอำนาจจากรัฐบาลของพลเอกเปรม ติณสูลานนท์ นายกรัฐมนตรี ซึ่งอยู่ระหว่างการไปราชการต่างประเทศ พร้อมกับพลเอกอาทิตย์ กำลังเอก ผู้บัญชาการทหารสูงสุด และผู้บัญชาการทหารบก ซึ่งพลเอก เทียนชัย ศิริสัมพันธ์ ในฐานะรองผู้บัญชาการทหารบก ได้รวมตัวกันต่อต้าน และควบคุมสถานการณ์ไว้ได้ในเวลาต่อมา หลังจากเกษียณราชการได้เข้าทำงานทางการเมือง จนได้รับตำแหน่งรองนายกรัฐมนตรี และดำรงตำแหน่งรัฐมนตรีว่าการกระทรวงศึกษาธิการ นอกจากนั้นยังได้รับแต่งตั้งเป็นสมาชิกวุฒิสภา ที่ปรึกษารัฐมนตรีช่วยว่าการกระทรวงพาณิชย์ และเขาเคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 พลเอก เทียนชัย ได้รับแต่งตั้งเป็นรองประธานกรรมการโอลิมปิกแห่งประเทศไทย และมีความสนใจในด้านกีฬามวยไทย จนได้รับแต่งตั้งเป็นประธานสหพันธ์สหพันธ์สมาคมมวยไทยสมัครเล่นนานาชาติ และเป็นประธานที่ปรึกษาของสมาคมครูมวยไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2533 - เครื่องราชอิสริยาภรณ์อันมีศักดิ์รามาธิบดี ชั้น ๒ มหาโยธิน - พ.ศ. 2532 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ - พ.ศ. 2501 - เหรียญรัตนาภรณ์ รัชกาลที่ 9 ชั้นที่ 2 - พ.ศ. 2497 - เหรียญจักรมาลา</doc>
