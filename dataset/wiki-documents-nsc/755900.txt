<doc id="755900" url="https://th.wikipedia.org/wiki?curid=755900" title="จีดีเอช ห้าห้าเก้า">จีดีเอช ห้าห้าเก้า จีดีเอช ห้าห้าเก้า () หรือที่นิยมเรียกตามชื่อย่อว่า จีดีเอช เป็นบริษัทผลิตและจำหน่ายภาพยนตร์ไทย เกิดขึ้นหลังการปิดตัวของ จีเอ็มเอ็ม ไท หับ ในเดือนพฤศจิกายน 2558 จนกระทั่งเมื่อต้นเดือนธันวาคม พ.ศ. 2558 จีเอ็มเอ็ม แกรมมี่ ได้ประกาศความร่วมมือกับ หับโห้หิ้นบางกอก จัดตั้งบริษัทใหม่ขึ้นมาดำเนินการแทนด้วยทุนจดทะเบียน 150 ล้านบาท ในชื่อ จีดีเอช ห้าห้าเก้า และเปิดทำการเป็นทางการวันแรก เมื่อวันที่ 5 มกราคม พ.ศ. 2559ประวัติพ.ศ. 2558–2559: เปิดตัวในนาม จีดีเอช ห้าห้าเก้า ประวัติ. พ.ศ. 2558–2559: เปิดตัวในนาม จีดีเอช ห้าห้าเก้า. จีดีเอช ห้าห้าเก้า เกิดขึ้นจากการร่วมทุนระหว่าง บริษัท จีเอ็มเอ็ม แกรมมี่ จำกัด (มหาชน) และบริษัท หับ โห้ หิ้น บางกอก จำกัด หลังการปิดตัวของจีเอ็มเอ็ม ไท หับ หรือ จีทีเอช โดยจดทะเบียนบริษัทเมื่อวันที่ 14 ธันวาคม พ.ศ. 2558 ด้วยทุนจดทะเบียน 150,000,000 บาท ภายใต้สัดส่วนการถือครองหุ้นเท่าเดิม คือจีเอ็มเอ็ม แกรมมี่ ถือครอง 51% และ หับโห้หิ้น บางกอก ถือครอง 15% แต่เปลี่ยนสัดส่วนหุ้นของ ไท เอ็นเตอร์เทนเมนต์ มาให้บุคคลากรอื่น ๆ ภายในบริษัทถือหุ้นแทน 57 ราย คิดเป็น 34% ของทั้งบริษัท จิระ มะลิกุล อธิบายเพิ่มเติมว่าจีดีเอช ย่อมาจาก Gross Domestic Hapiness ที่หมายถึง หน่วยวัดความสุขของผู้ชมและคนทำงาน ส่วนตัวเลข 559 คือตัวเลขวันเปิดทำการวันแรกคือวันที่ 5 มกราคม พ.ศ. 2559 และยังพ้องกับจำนวนผู้ถือหุ้นใหม่ทั้ง 59 คนด้วย อนึ่ง จีดีเอช ห้าห้าเก้า ได้ใช้สำนักงานหลักเป็นที่ตั้งเดิมของหับโห้หิ้นฟิล์มและจีทีเอช แต่ได้ขยายบริษัทเพิ่มเติมภายในพื้นที่ใกล้เคียง หลังการก่อตั้งบริษัท จีดีเอช ห้าห้าเก้า ได้ซีรีส์จำนวน 4 เรื่องทันที ได้แก่ ซีรีส์ ไดอารี่ตุ๊ดซี่ส์ ออกอากาศทางช่องจีเอ็มเอ็ม 25 เมื่อวันที่ 23 มกราคม 2559 ซีรีส์ ไอซียู พยาบาลพิเศษ..เคสพิศวง ออกอากาศทางช่องจีเอ็มเอ็ม 25 เมื่อวันที่ 7 พฤษภาคม 2559 ซีรีส์แก๊สโซฮัก รักเต็มถึง ออกอากาศทางไลน์ทีวีเมื่อวันที่ 6 กุมภาพันธ์ 2559 และซีรีส์ มาลี เพื่อนรัก...พลังพิสดาร 2 ที่ยังไม่มีกำหนดออกอากาศ และยังได้ผลิตภาพยนตร์ต่อเนื่องอีกสองเรื่อง เรื่องแรกเป็นแนวรัก-ชีวิต เรื่อง แฟนเดย์..แฟนกันแค่วันเดียว กำกับโดยบรรจง ปิสัญธนะกูล บริษัทได้จัดแถลงข่าวภาพยนตร์เมื่อวันที่ 5 สิงหาคม 2559 ณ ควอเทียร์ ซีเนอาร์ต ศูนย์การค้าเอ็มควอเทียร์ และจัดฉายรอบสื่อมวลชนในวันที่ 29 สิงหาคม 2559 ณ พารากอนซีนีเพล็กซ์ ศูนย์การค้าสยามพารากอน ภาพยนตร์ได้รับการตอบรับอย่างดี ฉายวันแรกสามารถทำรายได้ 8.28 ล้านบาท ติดอันดับ 1 ของบอกซ์ออฟฟิสประเทศไทย 3 สัปดาห์ ทำรายได้รวม 110.91 ล้านบาท ส่วนด้านรางวัล แฟนเดย์..แฟนกันแค่วันเดียว ได้รับเสนอชื่อเข้าชิงภาพยนตร์ยอดเยี่ยมจากหลายสถาบัน รวมถึงยังได้รับรางวัลภาพยนตร์ยอดนิยมจากสตาร์พิกส์อวอร์ด และอีกเรื่องหนึ่งเป็นแนววัยรุ่น-สยองขวัญ เรื่อง K1189B54N กำกับโดย ภาคภูมิ วงศ์ภูมิ เนื่องจากการสวรรคตของพระบาทสมเด็จพระปรมินทรมหาภูมิพลอดุลยเดช จีดีเอช ห้าห้าเก้าร่วมกับสิงห์ คอร์เปอเรชัน ได้ผลิตภาพยนตร์เรื่อง พรจากฟ้า โดยได้รับแรงบันดาลใจจากเพลงพระราชนิพนธ์ในพระบาทสมเด็จพระปรมินทรมหาภูมิพลอดุลยเดช ผ่านการเล่าเรื่องราวของหนุ่มสาว 3 คู่ที่มีลักษณะในการใช้ชีวิตที่แตกต่างกันไป ภาพยนตร์เรื่องดังกล่าวเข้าฉายอย่างไม่เป็นทางการตั้งแต่วันที่ 29 พฤศจิกายน และเข้าฉายอย่างเป็นทางการตั้งแต่วันที่ 1 ธันวาคม อีกทั้งยังออกอากาศทางโทรทัศน์ผ่านทางช่องวันในเครือของจีเอ็มเอ็ม แกรมมี่ เป็นการฉายทางโทรทัศน์โดยที่การเผยแพร่ในโรงภาพยนตร์ก็ยังดำเนินอยู่ การฉายภาพยนตร์ พรจากฟ้า ยังทำให้แผนงานภาพยนตร์เรื่อง K1189B54N ต้องเลื่อนจากแผนเดิมอย่างไม่มีกำหนดจากเดิมที่จะฉายในเดือนธันวาคมพ.ศ. 2560: ภาพยนตร์ไทยแห่งปี ฉลาดเกมส์โกง พ.ศ. 2560: ภาพยนตร์ไทยแห่งปี ฉลาดเกมส์โกง. ภาพยนตร์ที่ออกฉายในปี พ.ศ. 2560 เรื่องแรกของบริษัท เรื่อง ฉลาดเกมส์โกง ที่ได้แรงบันดาลใจจากเรื่องจริง เริ่มจากจิระ มะลิกุล หนึ่งในผู้อำนวยการสร้างเสนอแนวคิดเรื่องการโกงข้อสอบให้กับนัฐวุฒิ พูนพิริยะ เพื่อนำไปสร้างเป็นภาพยนตร์เรื่องใหม่ของเขา โดยเล่าเรื่องของนักเรียนชั้นมัธยมปลายกลุ่มหนึ่งที่คิดหารายได้จากการโกงข้อสอบ ฉลาดเกมส์โกง ได้รับการตอบรับอย่างดี เป็นภาพยนตร์ไทยที่ทำรายได้สูงสุดในต่างประเทศ ทำลายสถิติภาพยนตร์ไทยเรื่อง องค์บาก ที่ทำรายได้ในต่างประเทศ 515 ล้านบาท และ ชัตเตอร์ กดติดวิญญาณ ที่ทำรายได้ในต่างประเทศ 231 ล้านบาท เมื่อปี พ.ศ. 2547 และสร้างสถิติเป็นภาพยนตร์ไทยที่สามารถคว้ารางวัลได้มากที่สุดบนเวทีรางวัลภาพยนตร์แห่งชาติ สุพรรณหงส์ จำนวนทั้งสิ้น 12 รางวัล จากการถูกเสนอชื่อเข้าชิง 16 รางวัล (15 สาขา) ในขณะที่ภาพยนตร์แนวสยองขวัญเรื่อง เพื่อน..ที่ระลึก ภาพยนตร์เรื่องที่ 2 ของปีที่ออกฉายในเดือนกันยายน ทำรายได้มาเป็นอันดับสามของบ็อกซ์ออฟฟิศในประเทศไทยในสามวันแรก หลังจากที่ภาพยนตร์ดังกล่าวได้เข้าฉายในโรงภาพยนตร์เป็นเวลากว่า 1 เดือน ทำให้ภาพยนตร์เรื่องนี้ปิดโปรแกรมฉายไปที่รายได้ 34.70 ล้านบาทพ.ศ. 2561–ปัจจุบัน:ผู้กำกับในสังกัดนักแสดงในสังกัดผลงานภาพยนตร์ละครโทรทัศน์/ซีรีส์/ซิตคอมรายการโทรทัศน์ผลงาน. รายการโทรทัศน์. - ผลิตในนาม จีดีเอช - รายการท่องเที่ยว- ไดอารี่ตุ๊ดซิ่ง อรรถรสทัวร์นัวเกาหลี - ทุกวันเสาร์ 22:30 - 23:30 น. ทางช่อง GMM 25 (ผลิตร่วมกับ ARGO TEAM) - ปกิณกะ- Project Nine ๙ ต่อไป - ทุกวันเสาร์ 15:00 - 16:00 น. ทางช่อง GMM 25- ผลิตในนาม ภาพดีทวีสุข - ข่าวและสาระเชิงข่าว- The Weekly Summary 7 วัน..ทันข่าว - ทุกวันอาทิตย์ 18:30 - 20:00 น. ทางช่อง GMM 25 - สำนักข่าวเยาวชน S.U.N. Reports - ทุกวันเสาร์ 09:00 - 10:00 น. ทางช่อง GMM 25 - HEADLINE TODAY - ทุกวันจันทร์-ศุกร์ 19.00 น. ทางไลน์ทูเดย์ และไลน์ทีวี (ผลิตร่วมกับฝ่ายข่าวช่องวัน) - HEADLINE THAILAND - ทุกวันเสาร์ 10.00 น. ทางไลน์ทูเดย์ และไลน์ทีวี (ผลิตร่วมกับฝ่ายข่าวช่องวัน)- สารคดี- LET ME GROW พลิกชีวิตเด็กติดเกม - ทุกวันเสาร์ 22:30 - 23:00 น. ทางช่อง GMM 25 (ผลิตร่วมกับซีเนฮ่า) - Silent Dreams นักเตะหัวใจไม่ไร้เสียง - ทุกวันเสาร์ 22:30 - 23:00 น. ทางช่อง GMM 25 - เด็กเตะฝัน Road to Munich - ทุกวันเสาร์และอาทิตย์ 23:00 - 00:00 ทางช่อง PPTV HD 36- ปกิณกะ- จุกจิกหน้าจอ on Line TV - ทุกวันจันทร์ 19:00 น. ทางไลน์ทีวี- ผลิตในนาม งานดีทวีสุข - ปกิณกะ- ปลวกขึ้นบ้าน - ทุกวันเสาร์ 15:00 - 16:00 น. ทางช่อง GMM 25 - นี่เพื่อนเอง - ทุกวันเสาร์ 15:00 - 16:00 น. ทางช่อง GMM 25- ผลิตในนาม นาดาวบางกอก - รายการท่องเที่ยว- Hang Over Thailand 2016 - ทุกวันอาทิตย์ 11:00 น.ทางช่อง GMM 25 - Game of Teens - ทุกวันอาทิตย์ 11:00 น.ทางช่อง GMM 25</doc>
