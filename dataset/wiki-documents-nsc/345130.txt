<doc id="345130" url="https://th.wikipedia.org/wiki?curid=345130" title="กง">กง กง (ชื่อวิทยาศาสตร์: Hanguana malayana) เป็นพืชใบเลี้ยงเดี่ยวอยู่ในวงศ์กง เป็นพืชจำพวกไม้ล้มลุก เมื่อโตเต็มที่อาจสูงถึง 2 เมตร มีไหลลอยน้ำได้ ใบเป็นรูปใบหอกเรียว ยาว 20-120 เซนติเมตร ปลายใบแหลมยาว โคนใบรูปลิ่ม แผ่นใบค่อนข้างหนา เส้นแขนงใบเรียงขนานกัน มีเส้นแขนงใบย่อยตัดขวางจำนวนมาก กาบใบยาวหุ้มลำต้น ก้านใบช่วงล่างยาวกว่าช่วงปลายต้น ช่อดอกแบบแยกแขนง ยาวได้ถึง 120 เซนติเมตร ดอกของกงจะออกเดี่ยว ๆ หรือเป็นกระจุกเล็ก ๆ บนช่อแยกแขนง มีกลีบรวม 6 กลีบ วงนอก 3 กลีบ ยาว 2-2.5 มิลลิเมตร วงใน 3 วงยาวกว่าวงนอกเล็กน้อย มีสีเหลืองอมเขียวหรือสีขาว มีจุดสีแดงด้านใน เกสรเพศผู้ติดอยู่ที่โคนกลีบรวม ยาวประมาณ 0.3 เซนติเมตร เกสรเพศผู้ที่เป็นหมันขนาดเล็กในดอกเพศเมีย เกสรเพศเมียติดทน ส่วนผล เมื่อสุกจะมีสีแดง รูปรี ยาวประมาณ 2 เซนติเมตร ต้นกงมีการกระจายพันธุ์กว้าง พบตั้งแต่ประเทศศรีลังกา เวียดนาม และแถบคาบสมุทรมลายู ส่วนในประเทศไทยพบเฉพาะภาคใต้ ขึ้นในน้ำตามลำห้วย ป่าพรุ ที่ชื้นแฉะ หรือขึ้นตามพื้นดินที่ลาดชันในป่าดิบชื้น ขึ้นตั้งแต่ระดับน้ำทะเลจนถึงประมาณ 700 เมตรชื่อพ้องและชื่อท้องถิ่น ชื่อพ้องและชื่อท้องถิ่น. ต้นกงมีชื่อพ้องหลายชื่อ รวมถึงในประเทศไทยมีการเรียกชื่อแตกต่างกันในแต่ละที่ ดังนี้- ชื่อพ้อง- Veratrum malayanum (Jack, 1820) - Hanguana kassintu (Blume, 1827) - Susum anthelminthicum (Blume in J.J.Roemer & J.A.Schultes, 1830) - Veratronia malayana (Jack, Miq., 1859) - Susum minus (Miq., 1861) - Susum kassintu (Blume, Kurz, 1873) - Susum malayanum (Jack, Planch., 1892) - Susum malayanum f. aquatica (Backer, 1924) - Hanguana aquatica (Kaneh., 1935) - Hanguana anthelminthica (Blume, Masam., 1942) - ชื่อท้องถิ่น- กง - นครศรีธรรมราช - บากง - มลายูใต้, มลายู, นราธิวาส - ปรง - ภาคกลาง, สมุทรสาคร - ปรง - ปัตตานี</doc>
