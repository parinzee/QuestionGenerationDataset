<doc id="76153" url="https://th.wikipedia.org/wiki?curid=76153" title="จอมคนแผ่นดินเดือด">จอมคนแผ่นดินเดือด จอมคนแผ่นดินเดือด (; พินอิน: Biān huāng chuánshuō; คำแปล - ตำนานแผ่นดินร้าง) เป็นนิยายกำลังภายใน แต่งโดยหวงอี้ ฉบับภาษาไทยแปลและเรียบเรียงโดย น.นพรัตน์ จัดพิมพ์โดย สำนักพิมพ์สยามอินเตอร์บุ๊คส์ เริ่มตีพิมพ์ในประเทศไทย พ.ศ. 2549 มีความยาวทั้งสิ้น 23 เล่ม เนื้อเรื่องจับความช่วงปลายของราชวงศ์จิ้นตะวันตก และก่อนช่วงราชวงศ์เหนือ-ใต้ของประเทศจีน ตัวเอกเอี้ยนเฟยซึ่งอาศัยอยู่ในเมืองเปียนฮวน ซึ่งเป็นเขตแดนร้างกันชนระหว่างแผ่นดินเหนือของเผ่านอกด่าน และแผ่นดินใต้ของชาวฮั่นเนื้อเรื่องย่อ เนื้อเรื่องย่อ. เนื้อหาเกี่ยวกับเหตุการณ์ที่ดำเนินไปในประวัติศาสตร์ที่เริ่มจับความช่วงสงครามแม่น้ำเฝยสุ่ย โดยการรุกรานลงใต้ของราชวงศ์เฉียนฉินของฝูเจียนต่อราชวงศ์จิ้น โดยผู้ที่รับมือศึกครั้งนี้คือผู้นำกองกำลังเป่ยฝู่ เซี่ยเสียน ซึ่งผู้ที่วิเคราะห์กลยุทธสงครามครั้งนี้จนได้ชัยคือเซี่ยอานแห่งราชวงศ์จิ้น การศึกครั้งนี้ส่งผลให้การรวมประเทศจีนให้เป็นปึกแผ่นต้องใช้เวลายาวนานถึง 270 ปี โดยสุยเหวินตี้ได้เป็นผู้รวบรวมแผ่นดินจีนให้เป็นปึกแผ่นในปีค.ศ.583 (พ.ศ. 1126) ความพ่ายแพ้ของฝูเจียนเป็นจุดเริ่มต้นของการก่อร่างสร้างตัวของผู้ก่อตั้งราชวงศ์เหนือและใต้ในอนาคตทั้งสองคนคือทัวปากุยและหลิวอวี้ โดยมีเขตแดนร้างเมืองเปียนฮวนเป็นจุดศูนย์กลางในการดำเนินเรื่อง และมีเอี้ยนเฟยผู้เป็นสหายของทั้งสองเป็นคนดำเนินเรื่องรายชื่อตัวละครรายชื่อตัวละคร. - เอี้ยนเฟย - หลิวอวี้ - ทัวปากุย - จี้เชียนเชียน - สั้งหวีเถียน - เกาเอี่ยน - ศาสดาฟ้าซุนเอิน - มู่หยงฉุย - มู่หยงจ้าน - เจียงเหวินชิง - อิ่นชิงหยา - สุมาเต้าจื่อ - หวนเสียน - เซี่ยอาน - เซี่ยเสียน - หลิวเหลาจือ - เหอเชียน - สุมาหยวนเสียน - จั่วขวงเซิง - อันอี้ฉิง</doc>
