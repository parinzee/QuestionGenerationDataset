<doc id="828664" url="https://th.wikipedia.org/wiki?curid=828664" title="วสันต์ สมานสินธุ์">วสันต์ สมานสินธุ์ วสันต์ สมานสินธุ์ ( , เกิด 13 พฤศจิกายน 2535 ) นักฟุตบอลอาชีพชาวไทยจาก จังหวัดระยอง ในตำแหน่ง กองกลาง ปัจจุบันลงเล่นให้กับสโมสร เอสซีจี เมืองทอง ยูไนเต็ด วสันต์หรือเจ้าเกมส์เริ่มฝึกฟุตบอลในสมัยที่ศึกษาอยู่ที่ โรงเรียนอัสสัมชัญธนบุรี ก่อนจะได้เข้ามาร่วมอะคาเดมี่ของสโมสร เอสซีจี เมืองทอง ยูไนเต็ด แต่ไม่มีโอกาสได้ก้าวขึ้นมาสู่ทีมชุดใหญ่จึงถูกปล่อยให้ ภูเก็ต เอฟซี และอีกหลายสโมสรยืมตัวก่อนจะได้กลับมาร่วมทีมใน ฤดูกาล 2559 ในสมัยที่ ธชตวัน ศรีปาน เป็นหัวหน้าผู้ฝึกสอน โดยวสันต์ได้ประเดิมสนามในนามทีมชุดใหญ่เมื่อวันที่ 20 สิงหาคม พ.ศ. 2559 ในนัดที่ทีมกิเลนผยองเปิดบ้านเอาชนะทีมโลมาสีน้ำเงิน พัทยา เอ็นเอ็นเค ยูไนเต็ด ไป 4 - 1 โดยเจ้าตัวได้ลงมาเป็นตัวสำรองแทน ชนาธิป สรงกระสินธ์ ในนาทีที่ 81 ในฤดูกาล 2560 วสันต์ได้ย้ายไปร่วมทีม นครปฐม ยูไนเต็ด ด้วยสัญญายืมตัวหลังจากเป็นเพียงแค่ตัวสำรอง</doc>
