<doc id="558948" url="https://th.wikipedia.org/wiki?curid=558948" title="เกาะดีเซปชัน">เกาะดีเซปชัน เกาะดีเซปชัน () เป็นเกาะในหมู่เกาะเซาท์เชตแลนด์ ใกล้กับคาบสมุทรแอนตาร์กติก ที่ได้รับคำพูดเชิงประชดว่าเป็นท่าเรือที่ปลอดภัยที่สุดในแอนตาร์กติก เกาะเป็นหลุมปล่องภูเขาไฟที่ยังคงปะทุอยู่ ที่มีความกว้างถึง 5 ไมล์ทะเล เคยก่อให้เกิดความเสียหายกับสถานีทดลองทางวิทยาศาสตร์ในปี ค.ศ. 1967 และ 1969 ก่อนหน้านี้เคยเป็นที่ตั้งของสถานีล่าวาฬ ปัจจุบันเป็นสถานที่ท่องเที่ยว และด่านหน้าของสถานีทดลองวิทยาศาสตร์ ซึ่งมีทีมวิจัยจากอาร์เจนตินาและสเปน ก่อนหน้านี้มีหลายประเทศถือสิทธิ์การปกครอง แต่ปัจจุบันปกครองโดยระบบสนธิสัญญาแอนตาร์กติกา บริเวณรอบ ๆ เกาะดีเซปชันซึ่งยังมีภูเขาไฟที่ยังคงปะทุอยู่ โดยมีหมอก คือ ควันจากภูเขาไฟลอยคุกรุ่นอยู่ตลอดเวลา ทำให้อุณหภูมิที่นี่แปลกไปกว่าที่อื่น ๆ ในแอนตาร์กติกา คือ อากาศอบอุ่น และทำให้อุณหภูมิของน้ำรอบ ๆ เกาะอุ่นไปไกลถึง 5 กิโลเมตรจากชายฝั่ง จนสามารถลงไปเล่นน้ำด้วยตัวเปล่าได้</doc>
