<doc id="224964" url="https://th.wikipedia.org/wiki?curid=224964" title="ไตรทิพย์สุดา วิเศษกุล">ไตรทิพย์สุดา วิเศษกุล คุณหญิงไตรทิพย์สุดา วิเศษกุล ท.จ. หรือ ท่านหญิงไตรทิพย์สุดา วิเศษกุล (พระนามเดิม: หม่อมเจ้าไตรทิพย์สุดา เกษมสันต์; ประสูติ: 30 มกราคม พ.ศ. 2452 - สิ้นชีพิตักษัย: 21 มกราคม พ.ศ. 2557) หรือ ท่านหญิงไอซ์ เป็นพระธิดาลำดับที่ 53 ในพระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ ลำดับที่ 5 ที่ประสูติในหม่อมอั๋น เกษมสันต์ ณ อยุธยา มีพระพี่น้องร่วมพระมารดา 5 พระองค์ คือ หม่อมเจ้าวิมลมาศ (พ.ศ. 2437- 2539), หม่อมเจ้าวรรณวิจิตร (พ.ศ. 2441-2535), หม่อมเจ้าลักษณากร (พ.ศ. 2445-2520), หม่อมเจ้าพรพิพัฒน์ (พ.ศ. 2447-2528) และหม่อมเจ้าเกษมพันธ์พิสุทธ์ เกษมสันต์ (พ.ศ. 2457-2473) หม่อมเจ้าไตรทิพย์สุดา ทรงกราบบังคมทูลลาออกจากฐานันดรศักดิ์ เมื่อวันที่ 26 มีนาคม พ.ศ. 2478 เพื่อทรงสมรสกับสุรินทร์ วิเศษกุล (อดีตปลัดกระทรวงคมนาคม) มีบุตรสองคนคือ สมเกษม วิเศษกุล และวลัยทิพย์ ชาติสุวรรณ ท่านหญิงไตรทิพย์สุดาสิ้นชีพิตักษัย ณ โรงพยาบาลเลิดสิน เมื่อวันที่ 21 มกราคม พ.ศ. 2557 ด้วยพระชันษา 104 ปี มีการสวดพระอภิธรรมที่วัดพระศรีมหาธาตุวรวิหาร บางเขน ถึง 28 มกราคม และพระราชทานเพลิงพระศพในวันที่ 29 มกราคมปีเดียวกัน ทั้งนี้ท่านหญิงไตรทิพย์สุดาจึงเป็นเจ้านายที่พระชันษายืนยาวที่สุด รองจาก หม่อมเจ้าพงศ์พิศมัย เกษมสันต์ ซึ่งสิ้นชีพิตักษัยเมื่อวันที่ 23 พฤศจิกายน พ.ศ. 2551 พระชันษา 109 ปีเครื่องราชอิสริยาภรณ์</doc>
