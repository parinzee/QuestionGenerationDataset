<doc id="553532" url="https://th.wikipedia.org/wiki?curid=553532" title="โรงเรียนเฉลิมพระเกียรติสมเด็จพระศรีนครินทร์ นครศรีธรรมราช">โรงเรียนเฉลิมพระเกียรติสมเด็จพระศรีนครินทร์ นครศรีธรรมราช โรงเรียนเฉลิมพระเกียรติสมเด็จพระศรีนครินทร์ นครศรีธรรมราช () เป็นโรงเรียนประจำอำเภอเฉลิมพระเกียรติ จังหวัดนครศรีธรรมราช ประเภทโรงเรียนมัธยมศึกษา สังกัดสำนักงานเขตพื้นที่การศึกษามัธยมศึกษาเขต 12ประวัติ ประวัติ. โรงเรียนเฉลิมพระเกียรติสมเด็จพระศรีนครินทร์ นครศรีธรรมราช ยกฐานะขึ้นมาจากโรงเรียนเชียรใหญ่ สาขาสวนหลวง เปิดทำการสอนเมื่อวันที่ 8 พฤษภาคม พ.ศ. 2536 รับนักเรียนได้จำนวน 2 ห้องเรียน จำนวน 85 คน มีนายโชคดี ทัศนโกวิท ผู้ช่วยผู้อำนวยการโรงเรียนเชียรใหญ่ทำหน้าที่ประสานงานโรงเรียนสาขา ต่อมาเมื่อวันที่ 25 พฤษภาคม พ.ศ. 2539 ประกาศจัดตั้ง“โรงเรียนเฉลิมพระเกียรติสมเด็จพระศรีนครินทรา บรมราชชนนี” และวันที่ 18 สิงหาคม 2539 ประกาศเปลี่ยนชื่อเป็น“โรงเรียนเฉลิมพระเกียรติสมเด็จพระศรีนครินทร์ นครศรีธรรมราช” โดยได้รับพระราชทานนามจากพระบาทสมเด็จพระปรมินทรมหาภูมิพลอดุลยเดช เพื่อเฉลิมพระเกียรติสมเด็จพระศรีนครินทราบรมราชชนนีข้อมูลทั่วไปข้อมูลทั่วไป. - สัญลักษณ์ : อักษรพระนามาภิไธย "ส" สีแดง "ว" สีเหลือง อยู่เหนือตรากรมสามัญศึกษาสีน้ำเงิน และมีชื่อโรงเรียนสีแดงอยู่ในโบว์สีเหลือง - สีประจำ : แดง น้ำเงิน - คำขวัญ : รักศักดิ์ศรี มีคุณธรรม นำวิชาการ สืบสานงานพระราชดำริ - คติพจน์ : นิมิตตํ สาธุรูปานํ กตญญูกตเวทิตา (ความกตัญญูเป็นเครื่องหมายของคนดี) - อัตลักษณ์ : มารยาทงาม มีความกตัญญู - เอกลักษณ์ : สถานศึกษาส่งเสริมคุณธรรม สืบสานงานพระราชดำริ - พระพุทธรูป : พระพุทธรูปปางถวายเนตร - ต้นไม้ : ต้นประดู่แดง</doc>
