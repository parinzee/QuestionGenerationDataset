<doc id="178114" url="https://th.wikipedia.org/wiki?curid=178114" title="สามก๊ก ขุนศึกเลือดมังกร">สามก๊ก ขุนศึกเลือดมังกร สามก๊ก ขุนศึกเลือดมังกร (, ) ภาพยนตร์จีนอิงประวัติศาสตร์ สร้างจากวรรณกรรมชิ้นเอกของจีนเรื่อง สามก๊ก นำแสดงโดย หลิวเต๋อหัว, แม็กกี้ คิว, หงจินเป่า, แวนเนส วู, แอนดี้ อัง, ตี้หลุง กำกับการแสดงโดย แดเนียล ลี ความยาว 102 นาที ออกฉายเมื่อวันที่ 3 เมษายน พ.ศ. 2551 (ค.ศ. 2008) ในประเทศไทยฉายวันที่ 24 เมษายน พ.ศ. 2551เรื่องย่อ เรื่องย่อ. จูล่ง (หลิวเต๋อหัว) วีรบุรุษขุนศึกจากเมืองเสียงสาน ผู้ต่อสู้เพื่อบ้านเกิดเมืองนอนของตนเองด้วยฝีมือ ความห้าวหาญ และคุณธรรม จนกลายเป็นจอมขุนพลผู้เกรียงไกร หนึ่งใน 5 ทหารเสือของเล่าปี่แห่งจ๊กก๊ก และกลายเป็นวีรบุรุษที่เป็นที่รู้จักและได้รับการยกย่องนับถือมากที่สุดคนหนึ่งของแผ่นดิน จูล่งผ่านการสู้รบในสมรภูมิมาตั้งแต่หนุ่มจนบั้นปลายชีวิต โจอิง (แม็กกี้ คิว) หลานสาวของโจโฉ ขุนพลหญิงผู้เก่งกาจได้ยกทัพมาท้าดวลกับจูล่งเพื่อเป็นการล้างแค้นให้กับวุยก๊กของตน และนี่คือ การต่อสู้ครั้งสุดท้ายของจูล่ง ซึ่งทำให้ผู้ชมไม่ทราบว่าจูล่งตายหรือไม่นักแสดงนักแสดง. - หลิวเต๋อหัว เป็น จูล่ง - หงจินเป่า เป็น หลอผิงอัน - แม็กกี้ คิว เป็น โจอิง - Pu Cunxin เป็น จูกัดเหลียง - Andy On เป็น เตงจี๋ - Yu Rongguang เป็น ฮันเต๊ก - Elliot Ngok เป็น เล่าปี่ - ตี้หลุง เป็น กวนอู - เฉินจื้อฮุ่ย เป็น เตียวหุย - แวนเนส วู เป็น กวนซิง - หลิวสงเหยิน เป็น โจโฉ - Ding Haifeng เป็น เตียวเปา - Jiang Hongbo เป็น ภรรยาของจูล่ง - Wang Hongtao เป็น ฮองตง - Menghe Wuliji เป็น ม้าเฉียว - Liang Yujin เป็น กำฮูหยิน - ไป่ จิง เป็น บิฮูหยิน - Hong Tianming เป็น ฮันเอ๋ง - Yang Jian เป็น ฮันเอี๋ยว - Cheng Guohui เป็น ฮันเขง - Zhang Mang เป็น ฮันกี๋ - Hu Jingbo เป็น เล่าเสี้ยนเสียงวิพากษ์วิจารณ์ เสียงวิพากษ์วิจารณ์. สามก๊ก ขุนศึกเลือดมังกร เป็นสามก๊กฉบับภาพยนตร์เรื่องหนึ่งที่ออกฉายในปี พ.ศ. 2551 เช่นเดียวกับ สามก๊ก โจโฉแตกทัพเรือ ของจอห์น วู แต่ได้รับเสียงวิจารณ์ไปทางลบ เนื่องจากภาพยนตร์เรื่องนี้เจาะเฉพาะตัวละครเอกคือ จูล่ง เพียงคนเดียว โดยเล่าเรื่องราวของจูล่งตั้งแต่หนุ่มยันแก่ อีกทั้งเนื้อเรื่องก็มิได้เป็นไปตามวรรณกรรมด้วย มีตัวละครหลายตัวที่ถูกแต่งขึ้นมา เช่น โจอิง หรือ หลอผิงอัน เป็นต้น อีกทั้งหลายส่วนในเรื่องก็ไม่เป็นไปตามวรรณกรรม เช่น ชุดเกราะของจูล่งที่ในวรรณกรรมระบุว่าสวมเกราะสีเงิน แต่ในภาพยนตร์กลับสวมเกราะที่มีลักษณะคล้ายเกราะของซามูไรมากกว่า จึงทำให้ในเว็บไซต์ IMDb ให้เครดิตภาพยนตร์เรื่องนี้เพียง 5.7 ดาว จาก 10 ดาวเท่านั้น</doc>
