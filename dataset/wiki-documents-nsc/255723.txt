<doc id="255723" url="https://th.wikipedia.org/wiki?curid=255723" title="เคธี เบตส์">เคธี เบตส์ แคธลีน ดอยล์ "เคธี" เบตส์ () เกิดเมื่อวันที่ 28 มิถุนายน ค.ศ. 1948 เป็นนักแสดงและผู้กำกับชาวอเมริกัน เธอมีบทบาทเล็กในทั้งในภาพยนตร์และโทรทัศน์ ก่อนที่จะมีชื่อเสียงจากผลงานการแสดงภาพยนตร์เรื่อง Misery (1990) ที่เธอได้รับรางวัลทั้งรางวัลออสการ์และรางวัลลูกโลกทองคำในสาขานักแสดงนำหญิงยอดเยี่ยม หลังจากนั้นแสดงนำใน Fried Green Tomatoes (1991) และ Dolores Claiborne (1995) ก่อนที่จะมารับบทมอลลี บราวน์ ในภาพยนตร์เรื่อง ไททานิก ซึ่งเป็นตัวละครทีมีชีวิตจริงจากประสบอุบัติเหตุเรืออาร์เอ็มเอส ไททานิก ล่ม ในปี 1912 หลังจากนั้นเธอจึงเริ่มบทบาทเป็นผู้กำกับโดยเฉพาะทางโทรทัศน์เป็นส่วนใหญ่ เธอยังได้รับรางวัลแซกอวอร์ดส จากการแสดงในภาพยนตร์เรื่อง Primary Colors (1998) ซึ่งเธอยังได้รับการเสนอชื่อเข้าชิงรางวัลออสการ์ในสาขานักแสดงสมทบหญิงยอดเยี่ยม เธอยังได้รับการเสนอชื่อเข้าชิงรางวัลออสการ์ในสาขานักแสดงสมทบหญิงยอดเยี่ยมจากเรื่อง About Schmidt (2002) ส่วนผลงานด้านโทรทัศน์ เธอเคยได้รับการเสนอชื่อเข้าชิงรางวัลเอมมีมาแล้ว 7 ครั้ง เธอป่วยเป็นโรคมะเร็งรังไข่ในปี 2003 ซึ่งเธอกล่าวว่าเธอได้หายเป็นปกติแล้ว</doc>
