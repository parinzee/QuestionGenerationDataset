<doc id="17348" url="https://th.wikipedia.org/wiki?curid=17348" title="แมจิก จอห์นสัน">แมจิก จอห์นสัน เออร์วิน "แมจิก" จอห์นสัน () เกิดเมื่อวันที่ 14 สิงหาคม ค.ศ. 1959 เป็นนักบาสเกตบอลชาวอเมริกัน เขาเป็นนักบาสที่มีชื่อเสียงโด่งดังที่สุดคนหนึ่งในลีกบาสเก็ตบอลอาชีพอย่าง เอ็นบีเอ ด้วยความสูงถึง 6 ฟุต 9 นิ้ว หนัก 255 ปอนด์ เออร์วิน จอห์นสัน เป็นผู้เล่นตำแหน่ง พอยท์การ์ด ที่ตัวสูงที่สุดคนหนึ่งเลยทีเดียว ทั้งๆที่ปกติตำแหน่งนี้เหมาะกับคนตัวเล็กๆเพราะจำเป็นที่จะต้องเลี้ยงลูกครองบอล ซึ่งปกติคนตัวสูงๆจะทำไม่ได้ดีนัก แต่สำหรับ แมจิก จอห์นสัน คนนี้แล้ว มันไม่ใช่อุปสรรคสำหรับเขาเลย ด้วยความสามารถของเขาที่หาจับตัวได้ยาก เออร์วิน จอห์นสัน ได้ฉายา แมจิก ซึ่งก็สมควรจะถูกขนานนามอย่างนั้น เพราะการที่สามารถควบคุมบอลได้คล่องแล้วราวกับคนตัวเล็กๆ, ความสามารถที่ไม่มีใครเทียบได้ และ นิสัยอารมณ์ดี ทั้งหมดนี้จึงไม่แปลกที่เขาจะเป็นฮีโร่ในดวงใจของเด็กๆหรือเหล่านักบาสทั่วโลก ในสมัยที่ แมจิก จอห์นสัน เล่นให้กับมหาวิทยาลัยอย่าง มหาวิทยาลัยมิชิแกนสเตต แมจิก จอห์นสัน เป็นเหมือนกับคู่แข่งกับตำนานอีกคนอย่าง แลรี่ เบิร์ด ทั้งคู่สู้กันมาตั้งแต่เกมระดับ เอ็นซีดับเบิลเอ (NCAA ลีกระดับมหาวิทยาลัย) จนกระทั่งไปถึง เอ็นบีเอ เลยทีเดียว โดย แมจิก จอห์นสัน ถูกดราฟท์โดยทีมชื่อดังอย่าง ลอสแอนเจลิส เลเกอรส์ ในปี 1991 เขาออกมาประกาศว่าเขาเป็นหนึ่งในผู้ที่ติดเชื้อเอชไอวี พร้อมยอมรับว่ามีเพศสัมพันธ์กับหญิงสาวมากหน้าหลายตา แต่ภรรยาและลูกของเขามีผลการตรวจเลือดเป็นลบ (Negative) จากนั้นก็เขาได้ประกาศรีไทร์ ปัจจุบันเขายังมีร่างกายแข็งแรง และยังทำหน้าที่รณรงค์การป้องกันโรคเอดส์ตลอดมารางวัลเกียรติยศรางวัลเกียรติยศ. - พาทีมสหรัฐอเมริกาคว้าเหรียญทองโอลิมปิก - พาทีม เลเกอรส์คว้าแชมป์ 5 สมัย - ได้รางวัล เอ็นบีเอ ไฟนอล เอ็มวีพี 3 ครั้ง - เอ็นบีเอ เอ็มวีพี 3 ครั้ง - ติดทีม ออล สตาร์ 12 ครั้ง - ออล สตาร์ เอ็มวีพี 2 ครั้ง - ถูกคัดเลือกให้เป็นหนึ่งใน 50 นักบาสยอดเยี่ยมในประวัติศาสตร์ของ เอ็นบีเอ</doc>
