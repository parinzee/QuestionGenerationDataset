<doc id="560194" url="https://th.wikipedia.org/wiki?curid=560194" title="กีฬามหาวิทยาลัยแห่งประเทศไทย ครั้งที่ 42">กีฬามหาวิทยาลัยแห่งประเทศไทย ครั้งที่ 42 กีฬามหาวิทยาลัยแห่งประเทศไทย ครั้งที่ 42 หรือ นนทรีเกมส์ จัดที่จังหวัดนครปฐม โดยมีมหาวิทยาลัยเกษตรศาสตร์เป็นเจ้าภาพจัดการแข่งขันเพื่อเฉลิมฉลองวาระที่มหาวิทยาลัยเกษตรศาสตร์ ครบรอบ 72 ปี ระหว่างวันที่ 15 - 24 มกราคม พ.ศ. 2558 โดยมหาวิทยาลัยเกษตรศาสตร์เคยเป็นเจ้าภาพเดี่ยวมาก่อนหน้านี้แล้ว 2 ครั้ง ณ มหาวิทยาลัยเกษตรศาสตร์ วิทยาเขตบางเขน 1 ครั้ง คือ กีฬามหาวิทยาลัยแห่งประเทศไทย ครั้งที่ 20 ระหว่างวันที่ 8 - 15 มกราคม พ.ศ. 2536 และ ณ มหาวิทยาลัยเกษตรศาสตร์ วิทยาเขตกำแพงแสน 1 ครั้ง คือ กีฬามหาวิทยาลัยแห่งประเทศไทย ครั้งที่ 26 นนทรีเกมส์ ระหว่างวันที่ 29 มกราคม - 5 กุมภาพันธ์ พ.ศ. 2542การพัฒนาและเตรียมการการเสนอตัวเป็นเจ้าภาพ การพัฒนาและเตรียมการ. การเสนอตัวเป็นเจ้าภาพ. เนื่องจากมหาวิทยาลัยเกษตรศาสตร์มีความพร้อมด้านบุคลากรที่มีประสบการณ์ในการจัดการแข่งขันกีฬาและได้รับเชิญให้เป็นกรรมการกีฬาระดับชาติและนานาชาติหลายครั้ง และมีความพร้อมในการเป็นเจ้าภาพในด้านต่าง ๆ ทั้งสนามการแข่งขัน การคมนาคม การบริการ อาหาร สิ่งอำนวยความสะดวกภายในมหาวิทยาลัย สถานที่พักสำหรับเจ้าหน้าที่และนักกีฬา ดังนั้น คณะกรรมการบริหารกีฬามหาวิทยาลัยแห่งประเทศไทยมีมติให้มหาวิทยาลัยเกษตรศาสตร์เป็นเจ้าภาพในการจัดการแข่งขันกีฬามหาวิทยาลัยแห่งประเทศไทย ครั้งที่ 42 การรับเป็นเจ้าภาพในการจัดการแข่งขันในครั้งนี้นับเป็นครั้งที่ 3 ของมหาวิทยาลัยเกษตรศาสตร์ และ ครั้งที่ 2 ของวิทยาเขตกำแพงแสน ก่อนหน้านี้ซึ่งเคยรับเป็นเจ้าภาพมาก่อนแล้วในกีฬามหาวิทยาลัยแห่งประเทศไทย ครั้งที่ 20(พ.ศ. 2536) ณ วิทยาเขตบางเขน กรุงเทพมหานคร และครั้งที่ 26 (พ.ศ. 2542) ณ วิทยาเขตกำแพงแสนที่พัก ที่พัก. มหาวิทยาลัยเกษตรศาสตร์ วิทยาเขตกำแพงแสน ได้จัดห้องพักบริการนักกีฬาโดยใช้หอพักนิสิตไว้บริการ แบ่งออกเป็น 2 ประเภท คือ ห้องธรรมดาและห้องปรับอากาศ และจัดให้นักกีฬาและเจ้าหน้าที่เข้าพักจำนวน 4 - 7 คนต่อห้อง ตามขนาดและสิ่งอำนวยความสะดวกของแต่ละห้อง นักกีฬาและเจ้าหน้าที่ที่เข้าพักในหอพักนั้นจะต้องปฏิบัติตามข้อกำหนดการเข้าพักในหอพักสำหรับนักกีฬาและเจ้าหน้าที่ เช่น ต้องแสดงบัตรประจำตัวทุกครั้งในการเข้าหอพัก กลับเข้าหอพักได้ไม่เกินเวลา 24.00 น. ถ้ากลับหลัง 24.00 น. ผู้เข้าพักต้องลงบันทึกที่โต๊ะเจ้าหน้าที่ประจำหอพักทุกครั้ง สำหรับกรณีเกิดเหตุฉุกเฉินสามารถแจ้งเจ้าหน้าที่ประจำหอพักซึ่งปฏิบัติงานให้บริการประจำที่ชั้นล่างของหอพักได้ตลอด 24 ชั่วโมง โดยผู้ฝ่าฝืนข้อกำหนดการเข้าพักในหอพักสำหรับนักกีฬาและเจ้าหน้าที่นั้น ฝ่ายที่พักจะตัดสิทธิ์การพักของผู้พักโดยทันทีการคมนาคม การคมนาคม. มหาวิทยาลัยเกษตรศาสตร์ วิทยาเขตกำแพงแสน ตั้งอยู่ในอำเภอกำแพงแสน จังหวัดนครปฐม โดยมีพื้นที่ของวิทยาเขตอยู่ในตำบลกำแพงแสน ตำบลทุ่งบัว และตำบลรางพิกุล จำนวน 7,951 ไร่ 3 งาน ในอดีตพื้นที่ตำบลที่วิทยาเขตกำแพงแสนตั้งอยู่คือตำบลทุ่งกระพังโหม ซึ่งภายหลังได้มีการแบ่งแยกตำบล วิทยาเขตกำแพงแสนจึงได้อยู่ในเขตการปกครองส่วนท้องถิ่นของ องค์การบริหารส่วนตำบลกำแพงแสน จังหวัดนครปฐมและพื้นที่บางส่วนอยู่ในองค์การบริหารส่วนตำบลทุ่งบัว และองค์การบริหารส่วนตำบลรางพิกุล จังหวัดนครปฐมรถยนต์ส่วนตัว/รถยนต์เช่าเหมารถยนต์ส่วนตัว/รถยนต์เช่าเหมา. - จากกรุงเทพมหานคร กิโลเมตรที่ 0 อนุสาวรีย์ชัยสมรภูมิ เดินทางโดยใช้เส้นทางผ่านถนนราชวิถี - ข้ามสะพานกรุงธน (ซังฮี้)- ถนนสิรินธร - ทางหลวงแผ่นดินหมายเลข 381 (ถนนบรมราชชนนี หรือ ถนนปิ่นเกล้า-นครชัยศรี) - (แยกบรมราชชนนี-เพชรเกษม) - ทางหลวงแผ่นดินหมายเลข 4 (ถนนเพชรเกษม) - ทางหลวงแผ่นดินหมายเลข 321 (ถนนมาลัยแมน) - อำเภอกำแพงแสน - มหาวิทยาลัยเกษตรศาสตร์ วิทยาเขตกำแพงแสน - จากกรุงเทพมหานคร กิโลเมตรที่ 0 อนุสาวรีย์ชัยสมรภูมิ เดินทางโดยใช้เส้นทางที่ 2 โดยผ่านทางหลวงแผ่นดินหมายเลข 1 (ถนนพหลโยธิน)- แยกเกษตร (มหาวิทยาลัยเกษตรศาสตร์ วิทยาเขตบางเขน) - ถนนงามวงค์วาน - ถนนรัตนาธิเบศ - ทางหลวงแผ่นดินหมายเลข 9 (ถนนกาญจนาภิเษก หรือ ถนนวงแหวนรอบนอก) - ถนนกรุงเทพฯ - สุพรรณบุรี (ช่วงบางบัวทอง-แยกนพวงค์) - แยกนพวงค์ - บางเลน - แยกกำแพงแสน - ถนนมาลัยแมน (ทางหลวงแผ่นดินหมายเลข 321) - มหาวิทยาลัยเกษตรศาสตร์ วิทยาเขตกำแพงแสนรถยนต์โดยสารประจำทางรถยนต์โดยสารประจำทาง. - รถที่ผ่านด้านทางหลวงแผ่นดินหมายเลข 321 (ถนนมาลัยแมน) รถยนต์โดยสารประจำทาง สาย 88 กรุงเทพฯ-สุพรรณบุรี, สาย 994 กรุงเทพฯ-ด่านช้าง สาย กรุงเทพฯ-บางลี่(สองพี่น้อง), สาย กรุงเทพฯ-โรงเรียนการบินกำแพงแสน และรถตู้โดยสารประจำทางร่วมบริการวิทยาเขตบางเขน-วิทยาเขตกำแพงแสน และ รถยนต์โดยสารจากนครราชสีมา - หัวหิน - รถที่ผ่านด้านทางหลวงแผ่นดินหมายเลข 456 รถยนต์โดยสารประจำทาง สาย กรุงเทพฯ-ด่านเจดีย์สามองค์ (เข้าผ่านมหาวิทยาลัย) - รถที่ผ่านแบบเฉียดๆ แต่ก็สามารถนั่งรถต่อเข้ามหาวิทยาลัยมาได้ ได้แก่ รถโดยสาย ได้แก่ รถโดยสารเชียงใหม่ - หัวหิน, พิษณุโลก - เกาะสมุยรถไฟโดยสาร รถไฟโดยสาร. การเดินทางด้วยรถไฟสามารถกระทำได้โดยใช้บริการของการรถไฟแห่งประเทศไทย (รฟท.)- รถไฟโดยสารสายสุพรรณบุรีที่ผ่านด้านหลังมหาวิทยาลัย สามารถขึ้น-ลงได้ที่ สถานีรถไฟทุ่งบัว (มีมาจากสุพรรณบุรี 1 ขบวน/วัน และมาจากกรุงเทพมหานคร 1 ขบวน/วัน การเดินทางจะต้องนัดหมาย/มีผู้ไปรับ มิฉะนั้นจะไม่สะดวกในการเดินทางต่อไปยังบริเวณอื่น เนื่องจากพื้นที่ค่อนข้างจะกว้างขวางเป็นอย่างมาก)- รถไฟโดยสารสายใต้ สามารถลงจากขบวนรถไฟเพื่อนั่งรถ/เดิน/วิ่งไปต่อรถได้ที่ สถานีรถไฟนครปฐม และ สถานีพระราชวังสนามจันทร์ - รถไฟโดยสารสายตะวันตก สามารถลงจากขบวนรถไฟเพื่อนั่งรถ/เดิน/วิ่งไปต่อรถได้ที่ สถานีรถไฟนครปฐม และ สถานีรถไฟพระราชวังสนามจันทร์สัญลักษณ์และสัตว์นำโชคตราสัญลักษณ์ สัญลักษณ์และสัตว์นำโชค. ตราสัญลักษณ์. นำดอกนนทรีมาจัดวางองค์ประกอบพร้อมกับลายเส้น ตัวเลข 42 แสดงการเคลื่อนไหวเพื่อสื่อถึงการแข่งขันกีฬามหาวิทยาลัยแห่งประเทศไทย ครั้งที่ 42 ซึ่งมหาวิทยาลัยเกษตรศาสตร์ วิทยาเขตกำแพงแสน เป็นเจ้าภาพ ห่วงเจ็ดห่วง หมายถึง มิตรภาพและความสามัคคีของสถาบันอุดมศึกษาทั่วประเทศ 7 กลุ่มที่เข้าร่วมการแข่งขันกีฬาครั้งนี้ ออกแบบโดย นายปิยะรัฐ จันทร์อ่อน ผู้ที่ชนะเลิศจากการประกวดตราสัญลักษณ์ครั้งนี้ สีที่ใช้มีความหลากหลายเพื่อสื่อถึง สีสัน ความสนุกสนานที่หลายสถาบันได้เข้า ร่วมการแข่งขันกีฬา- สีเหลือง มาจากดอกนนทรี - สีเขียว เป็นสีประจำมหาวิทยาลัยเกษตรศาสตร์ - สีชมพู มาจากดอกชมพูพันธ์ทิพย์ - สีฟ้าอมเขียว เป็นสีที่แสดงถึงความสมบูรณ์ของธรรมชาติของสถาบัน โดยรวมทั้งผืนน้ำและป่าไม้ - สีเทา เป็นสีแห่งความเป็นกลาง หมายถึงความเป็นกลางของเจ้าภาพ ซึ่งสื่อความหมายว่า สิ่งที่นักกีฬาจากทุกสถาบันที่จะได้รับมากกว่าเกมส์การแข่งขัน คือ ความรัก ความสามัคคี ความมีน้ำใจนักกีฬา รู้แพ้ รู้ชนะ รู้อภัย เรียนรู้การทำงานเป็นทีม และเรียนรู้วัฒนธรรมระหว่างเพื่อนต่างสถาบัน สร้างความประทับใจต่อกันแม้การแข่งขันจะสิ้นสุดลง ประกอบด้วยทัพนักกีฬา 114 สถาบันอุดมศึกษาที่จะมาร่วมแข่งขันในครั้งนี้สัตว์นำโชค สัตว์นำโชค. สัตว์นำโชค คือ 'น้องแสนรัก' เป็นโคพันธุ์กำแพงแสน เป็นวัวสายพันธุ์ที่ได้รับการปรับปรุงพันธุ์โดยมหาวิทยาลัยเกษตรศาสตร์ วิทยาเขตกำแพงแสน นิสัยน่ารักน่าเอ็นดู แข็งแรง ร่าเริง สนุกสนาน เป็นมิตรกับทุกคน เป็นที่มาของชื่อแสนรัก โดย "แสน" มาจากคำว่า กำแพงแสน และ "รัก" มาจากคำว่า น่ารักสถาบันที่เข้าร่วม สถาบันที่เข้าร่วม. สถาบันการศึกษาที่ส่งนักกีฬาเข้าร่วมการแข่งขันกีฬามหาวิทยาลัยแห่งประเทศไทย ครั้งที่ 42 มีจำนวนทั้งสิ้น 114 สถาบันสนามแข่งขัน สนามแข่งขัน. การแข่งขัน กีฬามหาวิทยาลัยแห่งประเทศไทย ครั้งที่ 42 ได้วางแผนกำหนดให้ใช้สนามกีฬาที่มีอยู่ในมหาวิทยาลัยเกษตรศาสตร์ ให้เกิดความลงตัวและคุ้มค่ามากที่สุด ได้แก่ สนามกีฬากลางมหาวิทยาลัยเกษตรศาสตร์ วิทยาเขตกำแพงแสน แห่งที่ 2, สนามกีฬากลางมหาวิทยาลัยเกษตรศาสตร์ วิทยาเขตกำแพงแสน แห่งที่ 1 และสนามกีฬากลางโรงเรียนสาธิตแห่งมหาวิทยาลัยเกษตรศาสตร์ วิทยาเขตกำแพงแสน, ศูนย์วิจัยและพัฒนาการศึกษา, อาคารพละศึกษา 1, อาคารพละศึกษา 2, สนามกอล์ฟมหาวิทยาลัยเกษตรศาสตร์ วิทยาเขตกำแพงแสน, สระว่ายน้ำมหาวิทยาลัยเกษตรศาสตร์ วิทยาเขตกำแพงแสน, อาคารศูนย์มหาวิทยาลัย, อาคารศูนย์เรียนรวม 1 - 2 เป็นต้นการแข่งขันชนิดกีฬาการแข่งขัน. ชนิดกีฬา. - กรีฑา - ว่ายน้ำ - บาสเกตบอล - ฟุตบอล - วอลเลย์บอล - เทควันโด - คาราเต้-โด - ดาบสากล - ลีลาศ- เรือพาย - ซอฟท์บอล - รักบี้ฟุตบอล - วอลเลย์บอลชายหาด - เทเบิลเทนนิส - ยูโด - แบดมินตัน - มวยสากลสมัครเล่น - มวยไทยสมัครเล่น- ยิงปืน - กอล์ฟ - เซปักตะกร้อ - แฮนด์บอล - เปตอง - เทนนิส - ครอสเวิร์ด - หมากกระดาน - ดาบไทย- ฟุตซอล - บริดจ์ - ขี่ม้า - ฮอกกี้ กีฬาสาธิต- ปีนหน้าผา - กีฬาทางอากาศตารางการแข่งขันสิ่งอำนวยความสะดวก สิ่งอำนวยความสะดวก. มหาวิทยาลัยเกษตรศาสตร์ วิทยาเขตกำแพงแสน มีสิ่งอำนวยความสะดวกครบครันตามการดำรงชีวิตขั้นพื้นฐานแก่นักกีฬา และผู้เข้าร่วม ได้แก่ โรงอาหาร ธนาคาร ที่ทำการไปรษณีย์ สัญญาณโครงข่ายวิทยุโทรศัพท์ทุกโครงข่ายหลัก เป็นต้นโรงอาหารโรงอาหาร. - โรงอาหารกลาง (Kasetsart Food Centre) หรือ KFC. ตั้งอยู่ใกล้อาคารศูนย์เรียนรวม 1 และไม่ไกลจากสระว่ายน้ำ และอาคารพละศึกษามากนัก - โรงอาหารหอพัก (โรงอาหารสนามหลวง) ตั้งอยู่ใจกลางของกลุ่มอาคารหอพักนิสิต ซึ่งจะให้ความสะดวกในการรับประทานอาหารหลังจากตื่นนอนตอนเช้า ก่อนไป/กลับจากเรียนของนิสิต ทำให้นักกีฬาสะดวกหลังตื่นนอนเช่นกัน - ศูนยอาหารอาคารศูนย์มหาวิทยาลัย ตั้งอยู่ภายในอาคารศูนย์มหาวิทยาลัย - ตลาดนัดที่ทำการไปรษณีย์มหาวิทยาลัยเกษตรศาสตร์ วิทยาเขตกำแพงแสน ที่ทำการไปรษณีย์มหาวิทยาลัยเกษตรศาสตร์ วิทยาเขตกำแพงแสน. ไปรษณีย์มหาวิทยาลัยเกษตรศาสตร์ วิทยาเขตกำแพงแสน เปิดให้บริการในวันจันทร์ - วันศุกร์ ยกเว้นวันหยุดราชการธนาคาร ธนาคาร. มหาวิทยาลัยเกษตรศาสตร์ วิทยาเขตกำแพงแสน มีธนาคารตั้งสาขาบริการธุรกรรมการเงิน และตู้บริการเงินสดอัตโนมัติ- สำนักงานสาขาของธนาคาร ได้แก่ ธนาคารไทยพาณิชย์ จำกัด (มหาชน) สาขากำแพงแสน (มหาวิทยาลัยเกษตรศาสตร์) เป็นต้น - ตู้บริการเงินสดอัตโนมัติ มีบริการ ได้แก่ ธนาคารไทยพาณิชย์ จำกัด (มหาชน), ธนาคารกรุงเทพ จำกัด (มหาชน), ธนาคารกรุงไทย จำกัด (มหาชน), ธนาคารกรุงศรีอยุธยา จำกัด (มหาชน), ธนาคารทหารไทย จำกัด (มหาชน) เป็นต้นสถานีบริการเชื้อเพลิง สถานีบริการเชื้อเพลิง. สถานีบริการเชื้อเพลิง มีบริการน้ำมันเชื้อเพลิงสำเร็จรูป ได้แก่ น้ำมันดีเซล น้ำมันแก๊สโซฮอล เป็นต้น เปิดบริการจำนวน 1 สถานีบริการ โดยสหกรณ์เชื้อเพลิงมหาวิทยาลัยเกษตรศาสตร์ จำกัด ตั้งอยู่ใกล้ประตูเข้า-ออกด้านโรงเรียนสาธิตแห่งมหาวิทยาลัยเกษตรศาสตร์ วิทยาเขตกำแพงแสน ศูนย์วิจัยและพัฒนาการศึกษาร้านค้าสะดวกซื้อร้านค้าสะดวกซื้อ. - สหกรณ์ร้านค้ามหาวิทยาลัยเกษตรศาสตร์ วิทยาเขตกำแพงแสน จำกัด เปิดบริการ 2 สาขา - ร้าน 7-11 ของบริษัท ซีพีออล จำกัด (มหาชน) เปิดบริการ 2 สาขาโครงข่ายวิทยุโทรศัพท์ โครงข่ายวิทยุโทรศัพท์. ภายในมหาวิทยาลัยเกษตรศาสตร์ วิทยาเขตกำแพงแสน มีการติดตั้งเสาสัญญาณวิทยุโทรศัพท์ เพื่อการใช้งานโทรศัพท์เคลื่อนที่ ในรูปแบบ 2G บนความถี่ 850 MHz., 900 MHz., 1800 MHz., 1900 MHz. และระบบ 3G บนความถี่ 850 MHz., 2100 MHz.สรุปเหรียญการแข่งขัน สรุปเหรียญการแข่งขัน. สรุปเหรียญการแข่งขันกีฬามหาวิทยาลัยแห่งประเทศไทย ครั้งที่ 42 ได้แก่</doc>
