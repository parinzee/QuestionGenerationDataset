<doc id="37751" url="https://th.wikipedia.org/wiki?curid=37751" title="สเก็ตช์อัป">สเก็ตช์อัป สเก็ตช์อัป (SketchUp) ซอฟต์แวร์ในการพัฒนาวัตถุ 3 มิติ ใช้ในงานสถาปัตยกรรม วิศวกรรม ออกแบบผลิตภัณฑ์ ออกแบบเกม และงานออกแบบอื่น ทำงานผ่านระบบ 2 มิติ ออกแบบโดยบริษัท @Last Software สำนักงานใหญ่ที่ เมืองโบลเดอร์ ในรัฐโคโลราโด สหรัฐอเมริกา เป็นที่รู้จักในช่วงต้นปี พ.ศ. 2544 ถึงวันที่ 14 มีนาคม พ.ศ. 2549 บริษัทกูเกิล ได้เข้าซื้อซอฟต์แวร์นี้ และมีการเชื่อมต่อโมเดลของสเก็ตช์อัปให้ใช้งานร่วมกับซอฟต์แวร์ กูเกิลเอิร์ธ ปัจจุบัน บริษัททริมเบิล นาวิเกชั่น ได้เข้าซื้อกิจการของ สเก็ตซ์อัป และได้มีการพัฒนาเป็น สเก็ตซ์อัป รุ่น 2013 ข้อดีของสเก็ตช์อัปคือ การใช้งานที่ง่ายและสะดวกเปรียบเทียบกับซอฟต์แวร์ 3 มิติตัวอื่น ปัจจุบัน สเก็ตช์อัป มีอยู่ 2 รุ่น คือ "กูเกิล สเก็ตช์อัป" สามารถโหลดใช้ได้ฟรี ผ่านทางเว็บกูเกิล และรุ่นที่เสียเงินซื้อ คือ "สเก็ตช์อัป โปร" โดยรุ่นนี้จะคำสั่งเพิ่มเติม เช่น การเซฟแอนิเมชันคุณสมบัติ คุณสมบัติ. คุณสมบัติหลักของซอฟต์แวร์ได้แก่- การสร้างวัตถุ 3 มิติ จาก การวาด 2 มิติ - การใส่และเปลี่ยนวัสดุโดยการเลือกจากกล่องข้อมูล - การใส่เงาให้วัตถุตามตำแหน่งของดวงอาทิตย์ ตามวันเวลาใดๆ ของปี - คำสั่งเพิ่มเติมสามารถเขียนเพิ่มและเรียกใช้ผ่านทาง ภาษารูบี้ นอกจากนี้โมเดลที่ผู้ใช้แต่ละคนสร้าง สามารถมาแชร์ออนไลน์และสามารถนำมาใช้งานบนกูเกิลเอิร์ธได้ผ่านทาง เว็บไซต์ของ "กูเกิล 3D แวร์เฮาส์" (Google 3D Warehouse)</doc>
