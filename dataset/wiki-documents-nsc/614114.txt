<doc id="614114" url="https://th.wikipedia.org/wiki?curid=614114" title="ปลาฟันสุนัข">ปลาฟันสุนัข ปลาฟันสุนัข () เป็นสกุลของปลาน้ำจืดสกุลหนึ่ง ใช้ชื่อสกุลว่า Hydrolycus (/ไฮ-โดร-ไล-คัส/) ในวงศ์ปลาฟันสุนัข (Cynodontidae) โดยคำว่า Hydrolycus มาจากภาษากรีกคำว่า Hydro (ὕδωρ) หมายถึง "น้ำ" และ lycus (Λύκος) หมายถึง "สุนัข" หรือ "หมาป่า" อันอธิบายถึงลักษณะฟันของปลาในสกุลนี้ เป็นปลากินเนื้อ มีส่วนหัวใหญ่ ปากกว้าง ภายในปากเต็มไปด้วยฟันแหลมคมที่เมื่อหลุดหรือหักไปแล้วสามารถงอกใหม่ทดแทนได้ พบกระจายพันธุ์ในทวีปอเมริกาใต้ โดยเฉพาะอย่างยิ่งฟันหน้าคู่ล่างที่แหลมคมและยาวกว่าซี่อื่น ๆ อย่างเห็นได้ชัด ใช้สำหรับกัดถุงลมของปลาตัวอื่นที่เป็นเหยื่อ เพื่อให้เหยื่อนั้นว่ายน้ำทรงตัวไม่ได้และลอยตัวขึ้นเหนือน้ำ จากนั้นจึงตามไปจัดการ และจากเขี้ยวที่ยาวนั้นขากรรไกรบนจึงมีร่องพิเศษใช้สำหรับเก็บเขี้ยวคู่นี้ แบ่งออกได้เป็น 4 ชนิด- Hydrolycus armatus (ปลาอามาทัสหางดำ) - Hydrolycus scomberoides (ปลาสคอมบีรอยด์) - Hydrolycus tatauaia (ปลาทาทูเอีย หรือปลาอามาทัสหางแดง) - Hydrolycus wallacei</doc>
