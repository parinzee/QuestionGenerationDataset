<doc id="952381" url="https://th.wikipedia.org/wiki?curid=952381" title="การเห็นแกว่ง">การเห็นแกว่ง การเห็นแกว่ง เป็นความผิดปกติในการเห็นที่วัตถุต่าง ๆ ในลานสายตาดูเหมือนจะแกว่งไกว (ซึ่งเป็นอัตวิสัยเท่านั้นคือไม่เป็นจริง) ความรุนแรงเริ่มตั้งแต่เพียงมองไม่ชัด จนกระทั่งถึงเห็นวัตถุแกว่งไปมาอย่างรวดเร็วเป็นจังหวะ เป็นความพิการที่ประสบโดยคนไข้โรคทางประสาทเป็นจำนวนมาก ซึ่งอาจเป็นผลของความไม่เสถียรของลูกตาที่เกิดจากปัญหาระบบกล้ามเนื้อตา ทำให้ไม่สามารถทรงภาพให้นิ่งที่จอตา การเปลี่ยนการส่งกระแสประสาทเนื่องกับ vestibulo-ocular reflex เพราะโรคในระบบการทรงตัว (เช่นในหูชั้นใน) ก็อาจก่ออาการนี้เมื่อขยับศีรษะอย่างรวดเร็ว อาการอาจมีเหตุจากการเคลื่อนไหวตานอกอำนาจจิตใจ เช่น อาการตากระตุก (pathologic nystagmus) หรือการทำงานประสานที่บกพร่องของเปลือกสมองส่วนการเห็น (โดยเฉพาะเพราะสารพิษ) และเป็นอาการหนึ่งของกลุ่มอาการ superior canal dehiscence syndrome คนไข้อาจเวียนศีรษะและคลื่นไส้ อาการนี้สามารถใช้แสดงพิษจากยาปฏิชีวนะ aminoglycoside การเห็นแกว่งถาวร (permanent oscillopsia) อาจเกิดจากความพิการของระบบกล้ามเนื้อที่รักษาเสถียรภาพของการเห็น ส่วน การเห็นแกว่งกำเริบ (paroxysmal oscillopsia) อาจเกิดจากการทำงานเกินปกติของระบบกล้ามเนื้อตาหรือระบบการทรงตัวนอกประสาทกลางvestibulo-ocular reflex vestibulo-ocular reflex. คนไข้ที่มีระบบการทรงตัวเสียหาย โดยเฉพาะที่เกี่ยวกับ vestibulo-ocular reflex อาจไม่สามารถตรึงตาที่วัตถุต่าง ๆ เมื่อศีรษะขยับ ซึ่งทำให้รู้สึกเหมือนโลกกำลังขยับ ถ้ามีความเสียหายในซีกร่างกายเดียว คนไข้ปกติจะฟื้นสมรรถภาพการตรึงตาที่วัตถุ แต่ถ้ามีความเสียหายในระบบทั้งสองข้าง ก็อาจทำให้รู้สึกอย่างนี้อย่างถาวร เพราะระบบควบคุมกล้ามเนื้อตาไม่ได้ข้อมูลเกี่ยวกับการเคลื่อนไหวศีรษะที่ปกติจะได้จากระบบการทรงตัว ดังนั้น จึงไม่สามารถชดเชยการตรึงตาเนื่องกับการเคลื่อนไหวได้เชิงอรรถและอ้างอิง</doc>
