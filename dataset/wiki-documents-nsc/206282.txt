<doc id="206282" url="https://th.wikipedia.org/wiki?curid=206282" title="ชิงร้อยชิงล้าน ครั้งหนึ่งในชีวิต">ชิงร้อยชิงล้าน ครั้งหนึ่งในชีวิต ชิงร้อยชิงล้าน ครั้งหนึ่งในชีวิต เป็นรายการเกมโชว์ที่ปรับรูปแบบชิงร้อยชิงล้าน Top Secret ออกอากาศเมื่อวันที่ 15 มิถุนายน พ.ศ. 2537 - 27 ธันวาคม พ.ศ. 2538 ออกอากาศทุกวันพุธตั้งแต่เวลา 22.15-23.15 น. ทางสถานีโทรทัศน์สีกองทัพบกช่อง 7ประวัติ ประวัติ. หลังจากชิงร้อยชิงล้าน Top Secret นั้นได้ถูกเปลี่ยนชื่อเป็น ชิงร้อยชิงล้าน ครั้งหนึ่งในชีวิต แต่ฉากและกฎกติกาเกมทั้งหมดยังคงเป็นชิงร้อยชิงล้าน Top Secret ในปี 2537 อยู่เหมือนเดิม โดยนำความลับของดาราในแง่มุมที่เป็นประโยชน์เป็นอุทาหรณ์และให้แง่คิดแก่ผู้ชมมาตั้งเป็นคำถาม นอกจากการเล่าเรื่องของดาราอย่างสนุกสนานก็ยังเพิ่มสีสันด้วยการให้ หม่ำ จ๊กมกสวมบทบาทเป็นดาราคนนั้น และกลายเป็นสีสันที่อยู่ถึงปัจจุบัน ในยุคของ ชิงร้อยชิงล้าน ครั้งหนึ่งในชีวิต ปัญญามักสวมเสื้อสูทสีเขียวบ่อยครั้ง ยกเว้นช่วงพระราชพิธีพระบรมศพ สมเด็จพระศรีนครินทราบรมราชชนนี ที่ปัญญาจะสวมเสื้อสูทสีดำ (ช่วงระหว่าง 26 กรกฎาคม พ.ศ. 2538 - 25 ตุลาคม พ.ศ. 2538)เกมในชิงร้อยชิงล้าน ครั้งหนึ่งในชีวิต เกมในชิงร้อยชิงล้าน ครั้งหนึ่งในชีวิต. ในเกมชิงร้อยชิงล้าน ครั้งหนึ่งในชีวิตนั้นกฎกติกายังคงใช้รูปแบบเดียวกันกับ ชิงร้อยชิงล้าน Top Secret ในปี 2537จริงหรือไม่ จริงหรือไม่. เกมจริงหรือไม่ เป็นเกมที่นำเอาประสบการณ์ชีวิตในแง่มุมต่างๆของดาราที่เป็นผู้เข้าแข่งขันในเกม ไม่ว่าจะเป็น ความชอบ งานอดิเรก ของสะสมส่วนตัว หรือแม้กระทั่งประสบการณ์ลี้ลับ และเฉียดความตาย โดยเรื่องราวเหล่านี้ จะถูกนำมาใช้เป็นเกมการแข่งขันในรูปแบบตอบคำถาม โดยในการแข่งขัน ทีมที่จะเป็นผู้ตอบคำถาม คือทีมฝ่ายตรงข้ามที่ไม่ใช่เจ้าของเรื่อง ซึ่งให้ทีมเจ้าของเรื่องเลือกสมาชิกคนใดคนหนึ่งของทีมตรงข้ามมาเป็นผู้ตอบให้ทายว่าคำถามในข้อนั้นเป็นเรื่องจริง หรือไม่จริง หลังจากที่ตอบแล้ว ทีมเจ้าของเรื่องนั้นจะเป็นผู้เฉลยว่าคำถามนั้นเป็นเรื่องจริงหรือไม่ ถ้าทีมฝ่ายตรงข้ามตอบถูกก็จะได้คะแนนไป แต่ถ้าตอบผิด ทีมเจ้าของเรื่องจะได้คะแนน ทั้งนี้ เกมจริงหรือไม่ จะมีคำถามทั้งหมด 6 ข้อ ซึ่งแต่ละทีมจะมีโอกาสตอบคำถามทั้งหมด 3 ข้อด้วยกันซึ่งจะมีข้อละ 1 คะแนนส่วน 2 ข้อสุดท้ายมีข้อละ 2 คะแนน และเป็นการสลับกับตอบคำถามไประหว่างสองทีม โดยในแต่ละข้อ หลังจากที่มีการเฉลยคำตอบแล้ว ก็จะมีการพูดคุยกับดาราเจ้าของเรื่องเกี่ยวกับเรื่องที่ตั้งเป็นคำถามนั้นๆ บางครั้งอาจมีการสาธิตโชว์เรื่องนั้นให้ดูในรายการ หากเป็นเรื่องความสามารถ หรือมีการนำของสะสมต่างๆ มากมายที่เป็นของดารามาแสดงในรายการ ในกรณีที่คำถามเกี่ยวข้องกับของสะสมของดารา ทั้งนี้ การพูดคุยกับดารา ยังมีหม่ำ จ๊กมกและเอ๊ดดี้ ผีน่ารักมาสร้างสีสันเสียงหัวเราะให้ท่านผู้ชมได้รับความสนุกสนานกันอีกด้วย อีกทั้ง ทีมใดก็ตามที่สามารถสะสมคะแนนจนครบ 8 คะแนน จะได้รับเงินรางวัลพิเศษ 30,000 บาท จากผู้สนับสนุนรายการด้วยรอบตัดสิน รอบตัดสิน. ในเกมนี้เป็นการตัดสินให้ผู้เข้าแข่งขันเข้าสู่รอบ Jackpot โดยจะมีแผ่นป้ายของผู้สนับสนุนรายการ 12 แผ่นป้าย ซึ่งมี 9 แผ่นป้ายที่มีคะแนน 1-9 ส่วนอีก 3 ป้าย คือรูปใบหน้าของคุณปัญญา ,คุณมยุรา และคุณหม่ำ โดยถ้าเจอป้ายปัญญาหรือป้ายมยุรามีค่า 10 คะแนน (แต่ในกรณีที่เปิดแผ่นป้ายเดียว ป้ายมยุราจะสามารถชนะป้ายปัญญา) และป้ายหม่ำเป็นป้ายตกรอบ (ป้ายหม่ำนั้น ในกรณีที่ทีมผู้เข้าแข่งขันสามารถเลือกเปิดได้ 2 แผ่นป้าย ถึงจะสามารถเปิดเจอป้ายใดๆก็ตาม แม้กระทั่งมยุรา แต่ถ้าอีกแผ่นป้ายหนึ่งเปิดเจอหม่ำ จะถือว่าตกรอบทันทีเช่นเดียวกัน) ในเกมเปิดแผ่นป้ายคะแนนนี้ จะมีการดูคะแนนจากรอบเกมจริงหรือไม่ด้วย ทีมที่มีคะแนนสะสมจากเกมจริงหรือไม่มากที่สุด จะได้เลือก 2 แผ่นป้าย ส่วนอีกทีมหนึ่งจะได้เลือกเปิด 1 แผ่นป้าย (แต่ถ้ามีคะแนนเสมอกัน ทั้งสองฝ่ายจะได้เลือกเปิดคนละ 1 แผ่นป้ายเท่านั้น) ทั้งนี้ ในการเล่นเกม ทีมที่เปิดป้ายได้คะแนนรวมมากที่สุดจะเข้ารอบทันที แต่ถ้ามีคะแนนเท่ากัน ทีมที่เปิดได้ 2 ป้าย จะเข้ารอบทันที อย่างไรก็ดี ในเกมนี้ ในทีมที่สามารถเปิดได้ 2 แผ่นป้าย หากสามารถเปิดแผ่นป้ายได้เป็นปัญญาและมยุราคู่กัน ทีมนั้นจะได้รับรางวัลพิเศษ เป็นเงินรางวัล 100,000 บาท และเมื่อทีมที่สามารถเลือกเปิดป้าย 2 แผ่นป้ายและเปิดป้ายคะแนนรวมคะแนนเท่ากันเป็น 10 คะแนนพอดีโดยที่ไม่เกิน 10 (เช่นเปิดได้ 4 และ 6 ,3 และ 7 ,2 และ 8 ,1 และ 9) หรือเปิดป้ายปัญญา-มยุราแต่อย่างใดก็จะได้รับรางวัลพิเศษคือแพคเกจทัวร์เดินทางไปยัง น้ำตกหวางกว่อฉู้ เขตปกครองตนเองกว่างซีจ้วง ประเทศจีน จากบริษัทนำเที่ยววีคเอนด์ ทัวร์อีกด้วย (รางวัลพิเศษจะเห็นได้ชัดในช่วงปี 2538 จนถึงยุค Super Game)ประตูหม่ำ ประตูหมื่น ประตูหม่ำ ประตูหมื่น. ในเกมนี้ประตูหม่ำ ประตูหมื่น นั้นเป็นเกมสำหรับทีมของผู้เข้าแข่งขันที่ตกรอบเท่านั้นโดยจะให้ดารา 1 ใน 3 คนไปอยู่ในประตู แล้วให้ดารา 2 คน ที่อยู่ด้านนอกเป็นผู้ทายว่าเพื่อนร่วมทีมของตน อยู่ในประตูใด เช่นเดียวกับก่อนหน้านี้ ทว่าถ้าดาราเปิดประตูเจอดาราด้วยกันจะได้เงินรางวัล 10,000 บาท และถ้าดาราเปิดประตูเจอหม่ำ จ๊กมก จะไม่ได้เงินรางวัลอะไรเลยรอบสุดท้าย รอบสุดท้าย. รอบสุดท้าย (Jackpot) ของชิงร้อยชิงล้าน ครั้งหนึ่งในชีวิตนั้น ยังคงใช้ในการเปิดป้ายอยู่เช่นเดียวกันกับชิงร้อยชิงล้าน Top Secret โดยจะมีแผ่นป้ายของผู้สนับสนุนรายการทั้ง 12 แผ่นป้ายด้วยกัน โดยจะมีแผ่นป้าย 0 6 แผ่นป้าย มีเงินรางวัล 10,000 บาท และแผ่นป้ายรูป หม่ำ จ๊กมก 6 แผ่นป้าย (ผู้สนับสนุนในการแจกเงินรางวัล 2,000,000 บาทคือ แชมพูสูตรเย็นตรางู) โดยในการเปิดแผ่นป้ายหม่ำ จ๊กมกนั้น จะมีแผ่นป้ายหม่ำ จ๊กมกสระผม (หม่ำ หัวเย็น) 3 แผ่นป้ายที่มีเงินรางวัล 20,000 บาท และแผ่นป้ายหม่ำ จ๊กมกโดนผึ้งต่อย (หม่ำ สกปรก) 3 แผ่นป้ายเป็นแผ่นป้ายเปล่าไม่มีเงินรางวัลแต่อย่างใด แต่ถ้าเปิดป้าย 0 จะได้รับเงินรางวัล 2,000,000 บาทโดยจะให้คนละ 1,000,000 บาทให้กับทีมผู้เข้าแข่งขันและผู้โชคดีที่มาจากการจับรางวัลซึ่งเป็นชิ้นส่วนของผู้สนับสนุนรายการที่ผู้ชมทางบ้านส่งมาร่วมสนุกนั่นเอง ถ้าเปิดเจอหม่ำครบ 6 แผ่นป้ายจะะได้เงินรางวัลใหญ่ที่ 2 เป็น 1000000 ได้แค่ฝ่ายเดียว ส่วนผู้โชคดีรับ 10000 บาท ถ้าเจอ 0 3ป้าย กับหม่ำอีก 3 ป้าย รับเงินรางวัลสูงสุดรางวัลที่ 3 เป็น 90000 บาท (ผู้สนับสนุนในการชิงโชคคือ ซอสหอยนางรมตรา ง่วนเชียง) ซึ่งในรอบนี้มีผู้ทำ Jackpot แตกทีมแรกและทีมเดียว คือทีมของ แดนนี่ ศรีภิญโญ ,มณฑล จิรา และเจสัน ยัง เป็นการเปิดได้ป้าย 0 6 แผ่นป้ายผู้เข้าแข่งขัน ผู้เข้าแข่งขัน. ในชิงร้อยชิงล้าน ครั้งหนึ่งในชีวิตนั้นจะมีทีมละ 2 ทีมด้วยกันแต่ละทีมจะมี 3 คนต่อสัปดาห์โดยแต่ละทีมจะมีชื่อทีมด้วยกันและทีมที่มาอยู่ในรายการทั้งสองฝ่ายจะเป็นทีมชายและทีมหญิงเป็นต้น</doc>
