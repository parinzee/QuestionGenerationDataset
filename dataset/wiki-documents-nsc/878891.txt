<doc id="878891" url="https://th.wikipedia.org/wiki?curid=878891" title="แสบเสน่หา">แสบเสน่หา แสบเสน่หา เป็นละครโทรทัศน์ไทยแนวโมเดิร์นดราม่า-โรแมนติก-คอมเมดี เป็นเรื่องสุดท้ายในละครชุด เสน่หา Diary ผลิตโดย บริษัท เดอะ วัน เอ็นเตอร์ไพรส์ จำกัด สร้างจากเค้าโครงเรื่องของ ถกลเกียรติ วีรวรรณ, พิมพ์มาดา พัฒนอลงกรณ์, พิมสิรินทร์ พงษ์วานิชสุข, วีรพล บุญเลิศ, จักรกริช สุพัฒน์ผล, สรวิชญ์ ภิญโญมิตร บทโทรทัศน์โดย พิมพ์มาดา พัฒนอลงกรณ์, พิมสิรินทร์ พงษ์วานิชสุข, วีรพล บุญเลิศ, จักรกริช สุพัฒน์ผล, สรวิชญ์ ภิญโญมิตร กำกับการแสดงโดย ธนวัจน์ ปัญญารินทร์ นำแสดงโดย ธนทัต ชัยอรรถ, หนึ่งธิดา โสภณ, ศรัณยู วินัยพานิช, อริสรา ทองบริสุทธิ์, เรวิญานันท์ ทาเกิด และนักแสดงชั้นนำอีกมากมาย ออกอากาศทาง ช่องวัน ทุกวันจันทร์-อังคาร เวลา 20:15 - 22:00 น. เริ่มออกอากาศตอนแรก วันที่ 8 สิงหาคม พ.ศ. 2560 – 29 สิงหาคม พ.ศ. 2560เรื่องย่อ เรื่องย่อ. ปีย์ หนุ่มหล่อ แสนดี เป็นที่หมายปองของสาวๆ แต่เขาไม่เคยชายตามองใคร นอกจาก มุกลิน เพื่อนสาวที่เขารู้จักมาตั้งแต่ ม.4 มุกเป็นคนน่ารัก เข้าใจและใส่ใจดูแลปีย์ทุกอย่าง ทั้งคู่คบกันมานานถึง 10 ปี แล้วในที่สุดปีย์กับมุกก็ตัดสินใจแต่งงานกัน แต่การสร้างครอบครัวมันไม่ง่ายอย่างที่คิด ในคืนก่อนแต่งงานเพียง 1 เดือน เคน ต้น ปาล์ม แก็งค์เพื่อนสนิทได้ลากฤๅษีจำศีลอย่างปีย์ออกมาเที่ยว เพื่อให้ปีย์ได้ใช้ชีวิตโสดให้เต็มที่ก่อนเข้าสู่ประตูวิวาห์ คืนนั้นปีย์สนุกสุดเหวี่ยง จนพาผู้หญิงมานอนที่คอนโด!! มุกมาพบสภาพปีย์ที่นอนอยู่กับผู้หญิงถึงกับช็อคและโกรธมาก เพื่อนๆ พยายามให้ปีย์ไปง้อมุก แต่ปีย์กลับตอบมาว่าไม่เคยคิดว่าชีวิตจะมีอะไรสนุกๆ ที่เขาไม่เคยเจอมาก่อน ทำให้ปีย์ตัดสินใจขอเลื่อนงานแต่งงานระหว่างเขากับมุกออกไป มุกลินโกรธมากขอยกเลิกงานแต่งงานทันที!! 2 ปีผ่านไป... มุกหายไปจากชีวิตของปีย์ ปีย์ใช้ชีวิตหนุ่มโสดอย่างเต็มที่ เค้ามีสาวๆ ในสต็อกมากมาย รวมทั้ง ส้ม แอร์โฮสเตสสาวผู้น่ารัก ใสซื่อ และ แพม นางแบบสาวสุดเปรี้ยว ปีย์ใช้ชีวิตเพลย์บอยโดยไม่สนใจสร้างครอบครัวจน ดร.อาทร พ่อของปีย์หนักใจ เพราะลึกๆแล้วหมออาทรเองก็ยังเสียดายผู้หญิงดีๆ อย่างมุกลิน แต่โชคชะตากลับเล่นตลก เพราะในงานแต่งงานของเคน ปีย์ได้พบกับมุกอีกครั้ง ปีย์จำมุกแทบไม่ได้ เพราะมุกสวยและดูดีขึ้นมาก บีน่า เพื่อนสนิทของมุกได้เล่าเรื่องราวของมุกให้ปีย์ฟัง และได้พูดถึงแฟนใหม่ของมุกว่า ถ้าปีย์รู้ว่าผู้ชายคนนั้นเป็นใครปีย์จะยิ่งอึ้งกว่านี้แน่ และแล้วสิ่งที่ปีย์แอบสงสัยก็กระจ่าง เมื่อบริษัทออกแบบและตกแต่งภายในของปีย์ ถูกเชิญไปเสนอแบบให้กับโครงการสร้างหมู่บ้าน ในเครือ "สิรินกรุ๊ป" ซึ่งมี จอมทัพ นั่งแท่นผู้บริหาร และเป็นแฟนใหม่ของมุกนั่นเอง!! ด้วยความหมั่นไส้มุกที่ชอบเยาะเย้ยว่าเลิกกับปีย์แล้วชีวิตดี๊ดี ปีย์จึงตัดสินใจรับงานนี้ การกลับมาเจอกันอีกครั้งระหว่างปีย์และมุก ทำให้เขาเห็นความเปลี่ยนแปลงของอดีตคนรักหลายอย่าง จนปีย์เริ่มรู้สึกว่าอยากกลับไปมีมุกลินเหมือนวันเก่า ส่วนแพมก็หึงเมื่อได้รู้ว่าปีย์กับมุกลินเคยเป็นแฟนกันมาก่อน แต่เมื่อได้เจอกับจอมทัพนักธุรกิจหนุ่มแสนรวย แพมก็เริ่มเบนเข็มไปชอบจอมทัพ แพมใช้เสน่ห์หลอกล่อให้จอมทัพตกหลุม จนแอบลักลอบมีอะไรกันโดยมุกลินไม่รู้ แต่สุดท้ายก็ไม่รอดสายตาปีย์เขาขอให้แพมเลิกกับจอมทัพ แต่แพมกลับขอเลิกกับปีย์เพื่อเลือกจอมทัพ ปีย์ไปคุยกับจอมทัพให้เลิกทำแบบนี้ เพราะไม่อยากเห็นมุกเสียใจอีก จอมทัพรับปากแต่สุดท้ายกลับทำไม่ได้! ปีย์จึงตัดสินใจเอาเรื่องนี้ไปบอกมุก และเดินหน้าขอโอกาสในการดูแลมุกอีกครั้ง เพราะความเจ็บที่ยังฝังอยู่ในใจทำให้มุกลินไม่ยอมใจอ่อน สุดท้าย ปีย์...ชายหนุ่มที่เคยหลงไปกับ "เสน่หา" ชั่วข้ามคืน จะมีโอกาสได้รับความรักที่มีค่าจาก มุกลิน อีกครั้งหรือไม่?รายชื่อนักแสดงนำรายชื่อนักแสดงนำ. - ธนทัต ชัยอรรถ รับบทเป็น ปีย์ มุจลิน (ปีย์) หนุ่มหล่อ คารมดี ช่างพูดช่างเอาใจผู้หญิง เป็นที่หมายปองของสาวๆตั้งแต่สมัยเรียน ปัจจุบันเป็นสถาปนิกมีบริษัทเป็นของตัวเอง แม้ปีย์จะมีสาวๆ เข้ามาให้เลือกมากมาย แต่ปีย์ก็เลือกมุกลินแฟนที่คบกันมาตั้งแต่มัธยม ปีย์ตัดสินใจที่จะแต่งงานกับมุกลินเพื่อสร้างครอบครัว แต่พอใกล้วันจะแต่งงานปีย์ดันเผลอใจไปมีอะไรกับผู้หญิงคนอื่น ทำให้ปีย์มีความคิดว่าโลกนี้ยังมีอะไรมากสำหรับหนุ่มโสด- หนึ่งธิดา โสภณ รับบทเป็น มุกลิน เลิศเมธี (มุก) สาวสวย น่ารัก ฉลาด เป็นคนละเอียดอ่อน มุกลินรักเดียวใจเดียว คบกับปีย์มาตั้งแต่สมัยเรียนจนจะแต่งงานกัน แต่เธอจับได้ว่าปีย์มีคนอื่น แถมยังถูกขอเลื่อนการแต่งงานออกไป ทำให้มุกเธอเสียใจมาก แต่เธอก็เข้มแข็งลุกขึ้นมาเปลี่ยนแปลงตัวเอง เป็นมุกลินคนใหม่ เป็นสาวทันสมัยที่ดูฉลาดปราดเปรียว และพร้อมจะเริ่มต้นชีวิตใหม่กับ “จอมทัพ” ชายหนุ่มที่เธอคิดว่าเขาคือคนเพอร์เฟคที่เธอเลือกดีแล้ว- ศรัณยู วินัยพานิช รับบทเป็น จอมทัพ สิรินธาดา (จอม) นักธุรกิจหนุ่มรูปหล่อ แสนดี เจ้าของบริษัทอสังหาริมทรัพย์ จอมทัพเป็นผู้ชายที่เพอร์เฟค เพียบพร้อมในทุกๆ ด้าน ไม่ว่าจะเป็นเรื่องงานหรือเรื่องส่วนตัว ชอบจัดการทุกอย่างที่อยู่รอบตัว เพราะเค้าเชื่อว่าทุกอย่างที่เค้าจัดการให้ดีที่สุด- อริสรา ทองบริสุทธิ์ รับบทเป็น พัชราภรณ์ (แพม) นางแบบสาวเปรี้ยวสุดฮ็อต เป็นคนฉลาด ไม่ยอมคน ใจร้อน เอาแต่ใจ ชอบที่จะเป็นคนสำคัญและอยู่เหนือทุกคน ชอบแสดงความเป็นเจ้าของ อยากได้อะไรต้องได้- เรวิญานันท์ ทาเกิด รับบทเป็น ศุภามล (ส้ม) แอร์โฮสเตสสาวสวยผู้น่ารัก ใสซื่อ เป็นหนึ่งในสต็อคสาวๆ ที่ปีย์คบ ทุกๆครั้งที่รถไฟชนกัน ปีย์จะใช้ความเจ้าเล่ห์ เสน่ห์แพรวพราวบวกกับคารมหลอกล่อทำให้ส้มกลับมาเชื่อใจได้ใหม่ทุกครั้ง- เกรียงไกร อุณหะนันทน์ รับบทเป็น ดร.อาทร มุจลิน หรือ อาหมอ (พ่อของปีย์) - รัศมีแข ฟ้าเกื้อล้น รับบทเป็น บีน่า (เบิ้ม) - ณัฏฐ์ปวินท์ กุลกัลยาดี รับบทเป็น เคน - รัชพงศ์ ทิวะธนเศรษฐ์ รับบทเป็น ต้น - พงศ์กฤษฏิ์ ศิริเบ็ญจา รับบทเป็น ปาล์ม - ปิยะ ชนะสัตรู รับบทเป็น พงศ์ คนขับรถส่วนตัวของคุณจอมนักแสดงรับเชิญนักแสดงรับเชิญ. - พรพรรณ ฤกษ์อัตการ รับบทเป็น ลิลลี่ - ณวัฒน์ กุลรัตนรักษ์ รับบทเป็น ดนตร์ แสนโกสินทร์ - รับบทเป็น จ๋า (ภรรยาของเคน) - ยงศิลป์ วงศ์พนิตนนท์ รับบทเป็น ปิย์ (วัยรุ่น) - ด.ช.ภคพล ตัณฑ์พาณิชย์ รับบทเป็น ปิย์ (วัยเด็ก) - วรินท์น่า ธรรมนิธิรัตน์ รับบทเป็น มุก (วัยรุ่น) - ด.ญ.ซาช่า คริสเตนเซ่น รับบทเป็น มุก (วัยเด็ก) - ด.ช.อิทธิ์พัทธ์ เล็กอุทัยวรรณ รับบทเป็น จอม (วัยเด็ก)เพลงประกอบละครเพลงประกอบละคร. 1. เพลง รักแท้หรือแพ้ใจ - ขับร้องโดย ธนทัต ชัยอรรถ (เพลงเปิดเรื่อง) 2. เพลง แพ้เธอ - ขับร้องโดย ธนทัต ชัยอรรถ (เพลงปิดเรื่อง)ประกอบส่วนหนึ่งในตอนประกอบส่วนหนึ่งในตอน. - เพลง เสน่หา ขับร้องโดย รวิสรารัตน์ พิบูลภานุวัธน - เพลง เสน่หา - ขับร้องโดย นันทิดา แก้วบัวสาย (อยู่ในอัลบั้ม U-CHORUS PROJECT ดาวร้อยเดือน 1) - เพลง หยุด - ขับร้องโดย Groove Ridersการตอบรับเรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 7 ตอนที่ได้ออกอากาศไป (เมื่อวันที่ 8 สิงหาคม พ.ศ. 2560 – 29 สิงหาคม พ.ศ. 2560) Nielsen ได้วัดค่าเฉลี่ยเรตติ้งละครจากคนทั่วประเทศไทยอยู่ที่ 1.34ข้อมูลการออกอากาศข้อมูลการออกอากาศ. - ละคร เสน่หา Diary ตอน แสบเสน่หา ตอนที่ 7 (ตอนอวสาน) เมื่อวันที่ 29 สิงหาคม พ.ศ. 2560 เริ่มออกอากาศเร็วกว่าเวลาปกติคือเวลา 20.07 และจบเร็วกว่าเวลาปกติคือเวลา 21.57 น.</doc>
