<doc id="388211" url="https://th.wikipedia.org/wiki?curid=388211" title="การตรวจด้วยการยกขาขึ้นตรง ๆ">การตรวจด้วยการยกขาขึ้นตรง ๆ การตรวจด้วยการยกขาขึ้นตรง ๆ (straight leg raising) หรืออาการแสดงของลาเซก (Lasegue's sign), การตรวจของลาเซก หรืออาการแสดงของลาซาเรวิก เป็นการตรวจร่างกายทางการแพทย์อย่างหนึ่ง เพื่อตรวจว่าผู้ป่วยปวดหลังมีสาเหตุมาจากหมอนรองกระดูกเคลื่อนหรือไม่ ซึ่งส่วนใหญ่จะเป็นการตรวจการเคลื่อนของหมอนรองกระดูกสันหลังที่ตำแหน่ง L5 (เส้นประสาทไขสันหลังระดับเอว (lumbar) เส้นที่ 5), S1 (เส้นประสาทไขสันหลังระดับก้นกบ (sacral) เส้นที่ 1) และ S2 (เส้นที่ 2)วิธีตรวจ วิธีตรวจ. ให้ผู้ป่วยนอนหงายราบบนเตียงตรวจ ผู้ตรวจยกขาของผู้ป่วยขึ้นตรงๆ โดยไม่ให้เข่างอ ในสถานการณ์ที่ไม่สะดวก เช่น การตรวจผู้ป่วยจำนวนมากในเวลาจำกัด อย่างในการตรวจผู้ป่วยนอกของโรงพยาบาลทั่วไป ผู้ตรวจอาจตรวจในท่านั่ง และยกขาผู้ป่วยขึ้นตรง ๆ โดยไม่ให้เข่างอ วิธีนี้สะดวกกว่า แต่มีความไวลดลงการแปลผล การแปลผล. ถือว่าผลบวกเมื่อมีอาการปวดตามแนวเส้นประสาทไซติกาเมื่อยกขาขึ้นสูงระหว่าง 30-70 องศา ค่านี้มีความไว 91% และความจำเพาะ 26%: หากยกขาอีกข้างขึ้นตรงๆ แล้วมีอาการปวดตามแนวเส้นประสาทไซติกาที่ขาข้างที่ไม่ได้ยก (cross straight leg raising) จะมีความไว 29% และความจำเพาะ 88%</doc>
