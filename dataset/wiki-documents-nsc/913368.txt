<doc id="913368" url="https://th.wikipedia.org/wiki?curid=913368" title="การนองเลือด B-R5RB">การนองเลือด B-R5RB การนองเลือดของ B-R5RB หรือ การต่อสู้ของ B-R5RB เป็นการต่อสู้ขนาดใหญ่เสมือนจริงในเกมออนไลน์เล่นตามบทบาทแนวอวกาศชื่อ อีฟออนไลน์ และอาจเป็นการต่อสู้ระหว่างผู้เล่นกับผู้เล่นที่ใหญ่ที่สุดในประวัติศาสตร์ โดยแบ่งออกเป็นสองฝ่าย คือ CFC/Rus (ย่อมาจาก Pitting the Clusterfuck Coalition and Russian alliance) กับ N3/PL (N3 and Pandemic Legion) ใช้เวลาทั้งหมด 21 ชั่วโมง มีผู้เข้าร่วม 7,548 คนโดยเฉลี่ย และมีผู้เล่นมากกว่า 2,670 คนในระบบดาว B-R5RB ในเวลาเดียวกัน การสูญเสียนับเป็นจำนวนเงินได้มากกว่า 11 ล้านล้านไอเอสเค (ISK; หน่วยเงินในอีฟออนไลน์) ซึ่งแปลงเป็นจำนวนเงินในโลกจริงได้ประมาณ 300,000 ถึง 330,000 ดอลลาร์ หน่วยเงินไอเอสเคนี้สามารถได้มาจากการซื้อของในเกมด้วยเงินจริง โดย 600 ล้านไอเอสเคจะเท่ากับ 20 ดอลลาร์โดยประมาณ</doc>
