<doc id="782044" url="https://th.wikipedia.org/wiki?curid=782044" title="ผู้ดีเก่า">ผู้ดีเก่า ผู้ดีเก่า () เป็นชนชั้นทางสังคมที่จัดอยู่ในประเภทชนชั้นสูง หมายถึงกลุ่มบุคคลที่ร่ำรวยจากการสืบทอดมรดกของตระกูล หรืออาจหมายถึงชนชั้นปกครองที่สูญเสียอำนาจปกครองเหลือเพียงแต่ทรัพย์สมบัติเท่านั้น เช่นขุนนางสยามจำนวนมากได้สูญเสียอำนาจไปหลังการปฏิวัติสยาม จากชนชั้นขุนนางก็จะกลายเป็นชนชั้นผู้ดีเก่า ในศตวรรษที่ 20 ได้เกิดชนชั้นผู้ดีเก่าขึ้นจำนวนมากจากการเปลี่ยนแปลงการเมืองการปกครองไปสู่ระบอบเสรีนิยม ผู้ดีเก่าที่มีธุรกิจส่วนตัวหรือสามารถบริหารสินทรัพย์ให้เกิดรายได้อาจสามารถรักษาสถานะและหน้าตาทางสังคมและส่งต่อความมั่งคั่งได้ยันรุ่นลูกรุ่นหลาน ขณะเดียวกัน ผู้ดีเก่าจำนวนไม่น้อยที่เมื่อหมดอำนาจแล้วจำเป็นต้องขายสมบัตินำเงินมาใช้จ่าย พวกผู้ดีเก่าส่วนมากมักจะติดวิถีชีวิตฟุ่มเฟือย ทำให้สมบัติลดลงเรื่อยๆ ท้ายที่สุดรุ่นลูกรุ่นหลานอาจเกิดมาเป็นชนชั้นกลาง หรือแย่ที่สุดเป็นกรรมกร เป็นการสืบทอดชนชั้นที่ตกจากชนชั้นเดิม</doc>
