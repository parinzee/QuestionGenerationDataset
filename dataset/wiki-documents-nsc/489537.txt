<doc id="489537" url="https://th.wikipedia.org/wiki?curid=489537" title="พฤณท์ สุวรรณทัต">พฤณท์ สุวรรณทัต พลเอก พฤณท์ สุวรรณทัต อดีตรัฐมนตรีช่วยว่าการกระทรวงคมนาคม ในรัฐบาลยิ่งลักษณ์ ชินวัตร ชุดที่ 3 อดีตที่ปรึกษาศูนย์รักษาความสงบ ในรัฐบาล ยิ่งลักษณ์ ชินวัตร เป็นอดีตผู้บัญชาการทหารกองพลที่ 1 รักษาพระองค์ และเป็นนักเรียนเตรียมทหารรุ่นที่ 10ประวัติ ประวัติ. พล.อ.พฤณท์ เกิดเมื่อวันที่ 24 เมษายน พ.ศ. 2495 เป็นบุตรคนที่สามของ พล.อ.ทวนทอง สุวรรณทัต อดีตปลัดกระทรวงกลาโหม มีพี่น้อง 5 คน ได้แก่ พลเอกพฤทธิ์ สุวรรณทัต และคุณหญืงพร้อมพงศ์ พลเอกพฤกษ์ สุวรรณทัต พลเอกพฤณฑ์ สุวรรณทัต พลเอกพฤษภะ สุวรรณทัต ตุลาการทหารสูงสุด พลโท พันลึก สุวรรณทัต ราชองครักษ์เวร จบการศึกษาจากโรงเรียนเตรียมทหาร รุ่นที่ 10 (ตท.10) เป็นเพื่อนร่วมรุ่นกับ พ.ต.ท.ทักษิณ ชินวัตร อดีตนายกรัฐมนตรี, พล.อ.ทรงกิตติ จักกาบาตร์, พล.อ.อนุพงษ์ เผ่าจินดา, พล.ร.อ.กำธร พุ่มหิรัญ เป็นต้น และเป็นลูกพี่ลูกน้องกับ พล.อ.อ.สุกำพล สุวรรณทัต รัฐมนตรีว่าการกระทรวงกลาโหม ชีวิตครอบครัว พล.อ.พฤณท์ สมรสกับนางธาราณี สุวรรณทัต มีบุตรสาว 2 คน คนหนึ่งคือ นางสาวปาลิตา สุวรรณทัต แฟนสาวของนายพานทองแท้ ชินวัตรการทำงาน การทำงาน. พล.อ.พฤณท์ เคยดำรงตำแหน่งผู้บัญชาการกองพลที่ 1 รักษาพระองค์ (พล.1 รอ.), หัวหน้าฝ่ายเสนาธิการ (เสธ.) ประจำรัฐมนตรีว่าการกระทรวงกลาโหม และกรรมการบริษัท วิทยุการบินแห่งประเทศไทย จำกัด ต่อมาเมื่อวันที่ 27 ตุลาคม พ.ศ. 2555 ได้รับโปรดเกล้าฯ แต่งตั้งเป็นรัฐมนตรีช่วยว่าการกระทรวงคมนาคม ในสมัยที่ยิ่งลักษณ์ ชินวัตร เป็นนายกรัฐมนตรีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญราชการชายแดน (ช.ด.) - เหรียญจักรมาลา (ร.จ.ม.)</doc>
