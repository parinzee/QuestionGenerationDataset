<doc id="878806" url="https://th.wikipedia.org/wiki?curid=878806" title="ทำเนียบนายกรัฐมนตรีไรช์">ทำเนียบนายกรัฐมนตรีไรช์ ทำเนียบนายกรัฐมนตรีไรช์ () คือชื่อที่ใช้เรียกสำนักงานและที่พำนักประจำตำแหน่งนายกรัฐมนตรีเยอรมนี (ไรชส์คันซเลอร์) ในยุคไรช์เยอรมันระหว่างค.ศ. 1871 ถึง 1945 ทำเนียบนายกรัฐมนตรีไรช์แห่งแรกตั้งอยู่ที่อดีตวังของเจ้าชายอันโทน รัดซีวี ในกรุงเบอร์ลิน ต่อมาในปี 1938 อดอล์ฟ ฮิตเลอร์ ได้สั่งให้สถาปนิกคนโปรด อัลแบร์ท ชเปียร์ สร้างอาคารทำเนียบแห่งใหม่ขึ้นทางตะวันตกของทำเนียบหลังเก่าและให้แล้วเสร็จภายในหนึ่งปี ฮิตเลอร์ระบุว่าทำเนียบแห่งเก่านั้นคับแคบไม่เหมาะเป็นศูนย์กลางการปกครองของไรช์มหาเยอรมัน ไรชส์คันซไลหลังใหม่เป็นอาคารขนาดใหญ่โตมโหฬารมาก มีการเกณฑ์คนงานกว่า 4,000 คนทำงานสลับกะเพื่อสร้างไรชส์คันซไลหลังใหม่ให้เสร็จทันตามกำหนด มันสร้างเสร็จก่อนกำหนดเพียงสองวันซึ่งสร้างชื่อเสียงให้ชเปียร์อย่างมากว่าเป็นนักวางแผนและนักจัดการที่ดี ไรชส์คันซไลหลังใหม่ใช้งบประมาณไปทั้งหมด 90 ล้านไรชส์มาร์ค (36 ล้านดอลลาร์สหรัฐ) ทั้งทำเนียบหลังเก่าและหลังใหม่มีสวนคั่นอยู่ตรงกลาง ซึ่งเป็นที่ตั้งของบังเกอร์หลบภัยใต้ดินขนาดใหญ่ที่ชื่อว่า ฟือเรอร์บุงเคอร์ เป็นสถานที่ที่ฮิตเลอร์ทำการฆ่าตัวตายเมื่อ 30 เมษายน ค.ศ. 1945 เมื่อสงครามโลกครั้งที่สองในยุโรปยุติในเดือนพฤษภาคม 1945 โซเวียตก็สั่งให้กองทัพแดงในเบอร์ลินทำลายอาคารไรชส์คันซไล หินอ่อนสีน้ำตาลแดงที่ได้จากการทำลายไรชส์คันซไลถูกนำไปสร้างเป็นอนุสรณ์สถานทหารโซเวียตที่สวนเทร็พทัวร์ (Treptower Park) ในกรุงเบอร์ลินตะวันออก ส่วนทำเนียบนายกรัฐมนตรีเยอรมนีในปัจจุบันมีชื่อเรียกอย่างง่ายๆว่า คันซเลอร์อัมท์ (Kanzleramt "สำนักนายกรัฐมนตรี") ซึ่งสร้างเสร็จเมื่อค.ศ. 2001ระเบียงภาพ</doc>
