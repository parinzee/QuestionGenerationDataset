<doc id="869707" url="https://th.wikipedia.org/wiki?curid=869707" title="มูโกงาโอกะยูเอ็งโมโนเรล">มูโกงาโอกะยูเอ็งโมโนเรล มูโกงาโอกะยูเอ็งโมโนเรล () เป็นระบบรถไฟรางเดี่ยวเอกชนสายสั้น ที่เชื่อมการเดินทางระหว่างสถานีมูโกงาโอกะยูเอ็งกับสวนสนุกมูโกงาโอกะยูเอ็งประวัติ ประวัติ. บริษัทรถไฟฟ้าโอดากีวได้เปิดการเดินรถไฟฟ้าสายโอดาวาระจากโตเกียวถึงโอดาวาระ และสถานีมูโกงาโอกะยูเอ็งเมื่อปี พ.ศ. 2470 แต่เดิมจะมีเส้นทางรถไฟขนาดเล็กผ่านไปสวนสนุกที่อยู่ไม่ไกลสถานีนัก ต่อมาได้มีแผนที่จะสร้างถนนใหญ่เชื่อมต่อ แต่ท้ายที่สุดแล้วจึงมีมติที่จะสร้างรถไฟรางเดี่ยวเพื่อเชื่อมการเดินทางแทน ในการก่อสร้างนี้ใช้งบประมาณทั้งหมด 200 ล้านเยน (550,000 ดอลลาร์สหรัฐเมื่อปี พ.ศ. 2509) ระยะทาง 1.1 กิโลเมตร ถือเป็นเส้นทางรถไฟรางเดี่ยวสายแรกที่ก่อสร้างโดยบริษัทนิฮง-ล็อกฮีดโมโนเรล ซึ่งเป็นบริษัทร่วมทุนของบริษัทล็อกฮีดและบริษัทคาวาซากิการบินและอวกาศ การเดินทางใช้เวลาเพียงสามนาที มีรถรางเดี่ยวทำการขบวนเดียว ตู้โดยสารสองตู้ วิ่งทุก 15 นาทีในเวลาที่สวนสนุกเปิดทำการ ราคาตั๋ว 100 เยนสำหรับตั๋วเที่ยวเดียว และราคา 150 เยนหากเป็นตั๋วไปกลับ ผู้คนในท้องถิ่นจึงนิยมโดยสารรถไฟรางเดี่ยวนี้เพราะค่าตั๋วถูกกว่าค่ารถประจำทางที่มีราคา 200 เยน ปลายยุค 1990 (ราว พ.ศ. 2533) รถไฟรางเดี่ยวนี้มีผู้โดยสารใช้บริการเพียงวันละ 900 คน ในเดือนกุมภาพันธ์ พ.ศ. 2543 พบความเสียหายของขบวนรถ เจ้าของบริษัทรถไฟฟ้าโอะดะกีวจึงยุติการเดินรถและตัดสินใจที่จะไม่จ่ายค่าชดเชยราว 380 ล้านเยน ไม่นานหลังจากนั้นสวนสนุกก็ปิดกิจการลงในปี พ.ศ. 2545</doc>
