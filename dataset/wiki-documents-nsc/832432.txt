<doc id="832432" url="https://th.wikipedia.org/wiki?curid=832432" title="เจ้าพระตา">เจ้าพระตา เจ้าพระตา เป็นเจ้าผู้ครองนครเขื่อนขันธ์กาบแก้วบัวบาน (หนองบัวลำภู) ระหว่าง พ.ศ. 2311 - พ.ศ. 2314 สืบเชื้อสายเจ้าปางคำ จากราชวงศ์เชียงรุ่งสิบสองปันนา เป็นพระบิดาเจ้าพระวิไชยราชสุริยวงศาขัติยราช เจ้าผู้ครองอาณาจักรล้านช้างจำปาศักดิ์ องค์ที่ 3 และเป็นพระบิดาเจ้าพระประทุมวรราชวงศา เจ้าเมืองอุบลราชธานี คนที่ 1ประวัติ ประวัติ. เจ้าพระตา เป็นเจ้าเมืองหนองบัวลำภูสืบต่อจากเจ้าปางคำ โดยเมืองหนองบัวลำภูมีฐานะเป็นเมืองหน้าด่านของอาณาจักรล้านช้าง และถูกยกฐานะเป็นเมืองเว้นส่วยในรัชกาลพระเจ้าสุริยวงศาธรรมิกราช เจ้าพระตา มักปรากฏชื่อพร้อมกับพระอนุชาคือ เจ้าพระวอชิงบัลลังก์ให้พระเจ้าศิริบุญสาร ชิงบัลลังก์ให้พระเจ้าศิริบุญสาร. ในปี พ.ศ. 2296 เจ้าองค์บุญ และเจ้า โอรสพระเจ้าองค์หล่อ ได้หนีภัยจากการยึดอำนาจของพระยาเมืองแสน อัครมหาเสนาบดี ที่เข้ายึดราชบัลลังก์ภายหลังการสิ้นพระชนม์ของพระเจ้าองค์หล่อ โดยเจ้าทั้งสองหนีมาพึ่งเจ้าพระตาและเจ้าวอ และได้ขอให้ช่วยชิงราชสมบัติจากพระยาเมืองแสน และสถาปนาเจ้าองค์บุญเป็นพระเจ้าสิริบุญสาร ดังปรากฏในพงศาวดารหัวเมืองมณฑลอีสาณของหม่อมอมรวงษ์วิจิตร ความว่า "จุลศักราช ๑๑๒๙ ปีกุญนพศก พระเจ้าองค์หล่อผู้ครองกรุงศรีสัตนาคนหุตถึงแก่พิราไลย หามีโอรสที่จะสืบตระกูลไม่ แสนท้าวพระยาแลนายวอ นายตา จึ่งได้พร้อมกันเชิญกุมารสองคน ซึ่งเปนเชื้อวงษ์พระเจ้ากรุงศรีสัตนาคนหุตคนเก่า อันได้หนีไปอยู่กับนายวอ นายตา เมื่อพระเจ้าองค์หล่อยกกำลังมาจับพระยาเมืองแสนฆ่านั้น ขึ้นครองกรุงศรีสัตนาคนหุต "</doc>
