<doc id="607973" url="https://th.wikipedia.org/wiki?curid=607973" title="โรงเรียนเทศบาลแหลมฉบัง 1">โรงเรียนเทศบาลแหลมฉบัง 1 โรงเรียนเทศบาลแหลมฉบัง 1 () เป็นโรงเรียนในสังกัดสำนักงานเทศบาลนครแหลมฉบัง อำเภอศรีราชา จังหวัดชลบุรี กรมส่งเสริมการปกครองท้องถิ่น เขตพื้นที่การศึกษาประถมศึกษาชลบุรีเขต 3 เปิดสอนในระดับชั้น อนุบาลและปฐมวัย 1 - 3 และประถมศึกษาปีที่ 1 - 6ประวัติโรงเรียน ประวัติโรงเรียน. รัฐบาลได้เริ่มโครงการการพัฒนาพื้นที่บริเวณชายฝั่งทะเลตะวันออก ได้เริ่มวางแผนพัฒนา ตั้งแต่ ปี พ.ศ. 2524 เพื่อกระจายความเจริญเติบโตจากกรุงเทพมหานครไปสู่ภูมิภาค เรียกว่า "โครงการอีสเทิร์นซีบอร์ด" จึงมีโครงการจัดสร้างเมืองใหม่แหลมฉบัง โดยมีระบบสาธารณูปโภคที่ดีพร้อมจัดวาง ผังเมืองเฉพาะมีระบบบริการต่าง ๆ ภายในเขตเมืองใหม่ให้ครบถ้วนสมบูรณ์ เพื่อเป็นการรองรับ จึงได้เวรคืนที่ดินสำหรับจัดเป็นสถานศึกษาด้วย เพราะคาดว่าในชุมชนเมืองใหม่แหลมฉบังจะมีประชาชนอพยพเข้ามาอยู่เป็นจำนวนมาก "โรงเรียนเทศบาลแหลมฉบัง" จึงถูกกำหนดให้จัดสร้างขึ้นพร้อม ๆ กับการจัดตั้งเทศบาลตำบลแหลมฉบัง เมื่อวันที่ 3 มกราคม พ.ศ. 2535 เพื่อรองรับการขยายตัวของชุมชนเมืองใหม่ ซึ่งคาดว่าสถานศึกษาเดิมที่มีอยู่ไม่เพียงพอประกอบกับการให้การศึกษาแก่ประชาชนเป็นหน้าที่ของเทศบาลที่จะต้องจัดให้ประชาชนในเขตเทศบาล ตาม พ.ร.บ.เทศบาล พ.ศ. 2496 งบประมาณและแบบก่อสร้าง รัฐบาลจัดสรรงบประมาณเงินอุดหนุน จำนวน 8,900,000 บาท (แปดล้านเก้าแสนบาทถ้วน) เพื่อก่อสร้างโรงเรียนเทศบาลแหลมฉบัง ซึ่งประกอบด้วย การออกแบบก่อสร้างอาคารเรียนและอาคารประกอบ ดำเนินการโดยกองช่าง เทศบาลตำบลแหลมฉบัง เมื่อปี พ.ศ. 2535 เมื่อสำนักงบประมาณอนุมัติแบบ และงบประมาณการก่อสร้าง ได้เป็นจำนวนเงินทั้งหมดเพียง 8,665,000 บาท (แปดล้านหกแสนหกหมื่นห้าพันบาทถ้วน) โดยแยกได้ดังนี้ โดยได้งบประมาณผูกพันระหว่างปี พ.ศ. 2534 และ พ.ศ. 2535 ในปี พ.ศ. 2534 ได้งบประมาณ จำนวน 7,880,000 บาท แต่เบิกในปี พ.ศ. 2534 และปี พ.ศ. 2535 ได้งบประมาณ จำนวน 785,000 บาท สภาพพื้นที่เดิมก่อนก่อตั้งโรงเรียน เป็นสภาพพื้นที่เวรคืน แปลงที่ ศษ. 1.4 และรอบ ๆ เป็นที่ทำนา เดิมมีสภาพเป็นที่ราบลุ่มน้ำท่วมขังตลอดทั้งปี มีลำห้วยบ้านนาไหลผ่านทางทิศตะวันออกเฉียงใต้ ดังนั้น เทศบาลจึงต้องทำโครงการของรับเงินอุดหนุน เพื่อถมดินก่อนการก่อสร้างโรงเรียน เป็นเงิน 2,000,000 บาท (สองล้านบาทถ้วน) ซึ่งจะต้องถมดินสูง 2.5 เมตร ความลาดเอียง 1:1.5 เป็นพื้นที่ ทั้งหมดจำนวน 6,750 ตารางเมตร แบ่งถมเป็น 2 แปลง เพื่อก่อสร้างอาคารเรียน โรงอาหาร และส้วม แปลงหนึ่ง และก่อสร้างบ้านพักครูอีกแปลงหนึ่ง เทศบาลได้รับเงินอุดหนุนเพื่อถมดิน เมื่อวันที่ 30 กันยายน พ.ศ. 2535 โดยทำสัญญาถมดิน กับบริษัทบ้านไร่การโยธา สัญญาเลขที่ 36/2535 เมื่อวันที่ 30 กันยายน พ.ศ. 2535 เป็นเงิน 1,995,000 บาท ระยะดำเนินการ 45 วัน การดำเนินงานเรียบร้อยตามสัญญา ส่วนการก่อสร้างโรงเรียนได้งบประมาณ เมื่อวันที่ 30 กันยายน พ.ศ. 2535 เช่นกัน โดยทำสัญญาการก่อสร้างกับบริษัท BTCM เลขที่สัญญา 73/2535 เมื่อวันที่ 30 กันยายน พ.ศ. 2535 เป็นเงิน 8,775,000 บาท ระยะเวลาดำเนินการ 180 วัน การก่อสร้างแล้วเสร็จตามสัญญา แม้การก่อสร้างโรงเรียนจะแล้วเสร็จเรียบร้อยตามสัญญา แต่ยังไม่สามารถเปิดดำเนินการเรียนการสอนได้ เนื่องจากองค์ประกอบอื่นๆ ซึ่งจำเป็นในโรงเรียนยังไม่พร้อม ตั้งแต่บุคลากร วัสดุครุภัณฑ์ อุปกรณ์ต่าง ๆ และยังไม่มีนักเรียน โรงเรียนเทศบาลแหลมฉบัง แห่งนี้เป็น โรงเรียนแห่งแรกของเทศบาลตำบลแหลมฉบัง ในระยะแรกนี้การคมนาคมการเดินทางเข้า-ออกโรงเรียนยังเป็นไปด้วยความยากลำบาก เพราะถนนตามโครงการของเมืองใหม่แหลมฉบัง ยังไม่แล้วเสร็จตามแผน กองการศึกษาได้ดำเนินการรายงานการจัดตั้งโรงเรียนประถมศึกษาต่อจังหวัดชลบุรี เมื่อวันที่ 21 ธันวาคม พ.ศ. 2536 จังหวัดชลบุรีได้อนุมัติตั้งชื่อโรงเรียนตามหนังสือที่ ชบ 0016/30830 ลงวันที่ 12 ตุลาคม พ.ศ. 2536 ใช้ชื่อโรงเรียนว่า "โรงเรียนเทศบาลแหลมฉบัง" เทศบาลตำบลแหลมฉบัง ได้ประกาศจัดตั้ง โรงเรียนเทศบาลแหลมฉบัง ตามประกาศ ณ วันที่ 14 ธันวาคม พ.ศ. 2536 เปิดทำการเรียนการสอนให้การศึกษาแก่เด็กก่อนเกณฑ์และในเกณฑ์การศึกษาภาคบังคับ ได้เข้าเรียนโดยทั่วถึงกัน และจัดการศึกษาปีการศึกษาละ 2 ภาคเรียน ทั้งนี้ตั้งแต่ ปีการศึกษา พ.ศ. 2537 เป็นต้นไป การดำเนินการเปิดทำการเรียนการสอน หลังจากการก่อสร้างได้เรียบร้อยตั้งแต่วันที่ 28 มีนาคม พ.ศ. 2536 จึงกำหนดทำการเรียนการสอนในวันที่ 16 พฤษภาคม พ.ศ. 2537 กองการศึกษาได้ทำการรับสมัครนักเรียนตั้งแต่วันที่ 14 ธันวาคม พ.ศ. 2536 และจะสิ้นสุดการรับสมัครในวันที่ 29 เมษายน พ.ศ. 2537รายนามผู้บริหารเกียรติประวัติและความภาคภูมิใจของโรงเรียนเกียรติประวัติและความภาคภูมิใจของโรงเรียน. - ปี 2549 เข้ารับประทานโล่รางวัลโรงเรียนส่งเสริมสิ่งแวดล้อมดีเด่น "โครงการลดโลกร้อนด้วยมือเรา" กับทูลกระหม่อมหญิงอุบลรัตนราชกัญญา สิริวัฒนาพรรณวดี - ปี 2549 เข้ารับรางวัลพระราชทานรางวัลโรงเรียนรางวัลพระราชทาน ปีการศึกษา 2549 ประเภทประถมศึกษาขนาดใหญ่ กับสมเด็จพระเทพรัตนราชสุดาฯ สยามบรมราชกุมารี - ปี 2553 เข้ารับรางวัลพระราชทานรางวัลโรงเรียนรางวัลพระราชทาน ปีการศึกษา 2553 ประเภทประถมศึกษาขนาดใหญ่ กับสมเด็จพระเทพรัตนราชสุดาฯ สยามบรมราชกุมารี - ปี 2557 เข้ารับรางวัลพระราชทานรางวัลโรงเรียนรางวัลพระราชทาน ปีการศึกษา 2557 ประเภทประถมศึกษาขนาดใหญ่ กับสมเด็จพระเทพรัตนราชสุดาฯ สยามบรมราชกุมารีสถานที่โดยรอบ สถานที่โดยรอบ. สถานที่ตั้ง โรงเรียนเทศบาลแหลมฉบัง 1 ตั้งอยู่ในพื้นที่เวรคืนของ สำนักผังเมืองในที่ดินแปลงที่ ศษ.1.4 (สถาบันการศึกษา) จำนวนเนื้อที่ประมาณ 16 ไร่ 2 งาน 67 ตารางวา กองช่าง เทศบาลตำบลแหลมฉบังดำเนินการทำหนังสือขอรับความเห็นชอบการใช้ที่ราชพัสดุบริเวณเมืองใหม่แหลมฉบังจากผู้ว่าราชการจังหวัดชลบุรี เมื่อวันที่ 30 ตุลาคม พ.ศ. 2535</doc>
