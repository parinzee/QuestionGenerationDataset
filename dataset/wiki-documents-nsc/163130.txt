<doc id="163130" url="https://th.wikipedia.org/wiki?curid=163130" title="โฮเซ โบนียา">โฮเซ โบนียา โฮเซ โบนียา () นักมวยสากลชาวเวเนซุเอลา เกิดเมื่อ 19 พฤศจิกายน พ.ศ. 2510 ที่เมืองเอลตีเกร รัฐอันโซอาเตกี ประเทศเวเนซุเอลา เสียชีวิตด้วยโรคหอบหืดเมื่อ 14 มิถุนายน พ.ศ. 2545 รวมอายุได้ 35 ปี สถิติการชก 33 ครั้ง ชนะ 27 (น็อก 14) เสมอ 1 แพ้ 5ประวัติ ประวัติ. โบนีญาขึ้นชกมวยสากลครั้งแรกเมื่อ 10 มีนาคม พ.ศ. 2533 ชนะคะแนน อเล็กซิส ดิแอซ ที่ เวเนซุเอลา จากนั้นขึ้นชกชนะรวด จนได้ชิงแชมป์เวเนซุเอลารุ่นฟลายเวทเมื่อ 20 พฤศจิกายน พงศ. 2535ซึ่งโบนีญาชนะคะแนน เอดิสัน ทอร์เรสได้แชมป์มาครอง จากนั้น โบนีญาขึ้นชิงแชมป์ WBA Fedelatin รุ่นฟลายเวทเมื่อ 17 เมษายน พ.ศ. 2536 ชนะคะแนน ฮูลิโอ กูดิโน ได้แชมป์มาครอง ป้องกันตำแหน่งไว้ได้สองครั้ง ก่อนจะเสียแชมป์ แพ้น็อค เฮซุส โรฮาส ยก 11 เมื่อ 26 พฤศจิกายน พ.ศ. 2536 จากนั้น โบนีญาลดรุ่นลงไปชิงแชมป์ WBA Fedelatin รุ่นมินิมัมเวท ปรากฏว่าแพ้น็อค โรเซนโด อัลวาเรซ ยก 11 เมื่อ 23 กันยายน พ.ศ. 2537 จากนั้น ขึ้นชิงแชมป์เวเนซุเอลารุ่นฟลายเวทเมื่อ 20 พฤษภาคม พ.ศ. 2538 ก็เป็นฝ่ายแพ้น็อค กิลเบอร์โต กอนซาเลซ ยก4 จากนั้น โบนีญาลดรุ่นไปชิงแชมป์เวเนซุเอลารุ่นไลท์ฟลายเวท เมื่อ 15 มิถุนายนพ.ศ. 2539 ปรากฏว่าชนะคะแนน คาร์ลอส อัลเบอร์โต โรดริเกวซได้แชมป์มาครอง ป้องกันตำแหน่งไว้ได้ 1 ครั้ง ก็ได้เดินทางมาชิงแชมป์โลกรุ่นฟลายเวท WBA เมื่อ 24 พฤศจิกายน พ.ศ. 2539 ซึ่งเป็นฝ่ายชนะคะแนน แสน ส.เพลินจิตไปอย่างเป็นเอกฉันท์ จากนั้น ชกป้องกันตำแหน่งไว้ได้ 3 ครั้ง ก่อนจะเสียแชมป์ แพ้คะแนน ฮูโก ราฟาเอล โซโต เมื่อ 29 พฤษภาคม พ.ศ. 2541 ต่อมา ขึ้นชิงแชมป์เฉพาะกาลรุ่นฟลายเวท WBA เมื่อ 3 ตุลาคม พ.ศ. 2541 ก็เป็นฝ่ายแพ้คะแนน เมาริซิโอ พาสตราน่า ไป โบนีญายังขึ้นชกต่อมาอีกระยะหนึ่ง หลังจากที่ชิงแชมป์ WBA Fedelatin รุ่นฟลายเวท ชนะคะแนน โฮเซ่ เด เฮซุส โลเปซ เมื่อ 9 ตุลาคม พ.ศ. 2542 ก็ไม่ได้ขึ้นชกมวยอีกจนเสียชีวิตใน พ.ศ. 2545 รวมอายุได้ 34 ปีเกียรติประวัติเกียรติประวัติ. - แชมป์เวเนซุเอลารุ่นฟลายเวต (2535 – 2538) - แชมป์ WBA Fedelatin รุ่นฟลายเวต- ชิง 17 เมษายน 2536 ชนะคะแนน ฮูลีโอ กูดีโน ที่เวเนซุเอลา - ป้องกันแชมป์ครั้งที่1, 17 กรกฎาคม 2536 ชนะน็อก จอร์จ บลังโก ยก 9 ที่เวเนซุเอลา - ป้องกันแชมป์ครั้งที่2, 23 ตุลาคม 2536 ชนะคะแนน วิกตอร์ ฮูโก ฟูเอนเตียลบา ที่เวเนซุเอลา - เสียแชมป์ 26 พฤศจิกายน 2536 แพ้น็อก เฮซุส โรฮัส ยก 11 ที่เวเนซุเอลา - แชมป์เวเนซุเอลารุ่นไลต์ฟลายเวต (2539) - แชมป์โลกรุ่นฟลายเวต WBA- ชิง 24 พฤศจิกายน 2539 ชนะคะแนน แสน ส.เพลินจิต ที่อุบลราชธานี - ป้องกันแชมป์ครั้งที่1, 25 กุมภาพันธ์ 2540 ชนะน็อก ฮิโรกิ อิโอกะ ยก 7 ที่ญี่ปุ่น - ป้องกันแชมป์ครั้งที่2, 23 สิงหาคม 2540 ชนะคะแนน เอบันเฮลีโอ เปเรซ ที่เวเนซุเอลา - ป้องกันแชมป์ครั้งที่3, 22 พฤศจิกายน 2540 ชนะน็อก เคอิจิ ยามากูชิ ยก 6 ที่ญี่ปุ่น - เสียแชมป์ 29 พฤษภาคม 2541 แพ้คะแนน อูโก ราฟาเอล โซโต ที่สหรัฐ - แชมป์ WBA Fedelatin รุ่นซูเปอร์ฟลายเวต- ชิง 9 ตุลาคม 2542 ชนะคะแนน โฮเซ เด เฮซุส โลเปซ ที่เวเนซุเอลา - เคยชิงแชมปต่อไปนี้แต่ไม่สำเร็จ- ชิงแชมป์ WBA Fedelatin รุ่นมินิมัมเวต แพ้น็อก โรเซนโด อัลบาเรซ ยก 11 ที่เวเนซุเอลา - ชิงแชมป์โลกเฉพาะกาลรุ่นฟลายเวต WBA เมื่อ 3 ตุลาคม 2541 แพ้คะแนน เมารีซีโอ ปัสตรานา ที่เวเนซุเอลา</doc>
