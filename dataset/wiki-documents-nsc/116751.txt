<doc id="116751" url="https://th.wikipedia.org/wiki?curid=116751" title="เกิดวังปารุสก์">เกิดวังปารุสก์ เกิดวังปารุสก์ เป็นงานทรงนิพนธ์ใน พระเจ้าวรวงศ์เธอ พระองค์เจ้าจุลจักรพงษ์ เป็นหนังสืออัตชีวประวัติของพระองค์ มีเนื้อหาที่สอดแทรกเกร็ดประวัติศาสตร์ตลอดจนขนบธรรมเนียมประเพณีต่าง ทรงเล่าถึงสภาพชีวิตภายในราชสำนักตั้งแต่ พ.ศ. 2450-2492 ซึ่งเป็นเรื่องเกี่ยวกับการเมืองไทยในปลายรัชกาลที่ 5 ถึง รัชกาลที่ 9 รวมทั้งกล่าวถึงสภาพภูมิประเทศ การศึกษาและพระศาสนา นอกจากนี้ยังได้รวบรวมเรื่องราวเกี่ยวกับพระราชวงศ์ของประเทศอังกฤษ ตลอดจนพระราชพิธี พระราชวงศ์และประเพณีต่าง ๆ ของประเทศอื่น ๆ ในทวีปยุโรปและที่สำคัญยิ่งคือ การเป็นผู้จัดการแข่งรถ ซึ่งสร้างชื่อเสียงและเกียรติยศมาสู่ประเทศไทย เกิดวังปารุสก์ ยังทำยอดจำหน่ายติดอันดับขายดีหรือ "เบสท์เซลเลอร์" มียอดจำหน่ายนับหมื่นเล่ม ยังเป็นที่รู้จักกันดีในหมู่ชาวต่างชาติในภาคภาษาอังกฤษว่า Brought Up in England ที่แปลว่า "เติบโตในอังกฤษ" เรื่องดังกล่าว ผู้นิพนธ์ยังได้ระบายความคับแค้นใจส่วนพระองค์หลายประการในฐานะที่พ่อเป็นเจ้าฟ้าและมีหม่อมแม่เป็นแหม่ม นอกจากขายดีแล้ว ยังสร้างเสียงวิพากษ์วิจารณ์อย่างรวดเร็วและปริศนา ถึงขนาดมีผู้ถกกันว่า ที่แต่งขึ้นมา บ้างก็ว่า เป็นการทวงวังปารุสก์ จึงใช้ชื่อว่า เกิดวังปารุสก์ แต่ไม่ใช่เช่นนั้น เพราะผู้ประพันธ์กล่าวว่า "วังปารุสก์เป็นศูนย์กลางอันสำคัญของรัฐบาลในสมัยเปลี่ยนแปลงการปกครอง พ.ศ. 2475 และต่อมาน่าจะมีคนรู้จักวังมากกว่ารู้จักข้าพเจ้า จึงเห็นว่า วังปารุสก์ จะสะดุดใจคน" ในการพิมพ์ครั้งที่ 1 ประกอบด้วย- เล่ม 1 สมัยสมบูรณาญาสิทธิราชย์ พิมพ์ครั้งที่ 1 สนพ.อุดม พ.ศ. 2493 - เล่ม 2 สมัยประชาธิปไตย พิมพ์ครั้งที่ 1 สนพ.อุดม พ.ศ. 2494 - เล่ม 3 สมัยยุทธภัย พิมพ์ครั้งที่ 1 สนพ.อุดม พ.ศ. 2496 - เล่ม 4 ภาคผนวก อักษรานุกรม ของ เกิดวังปารุสก์เล่ม 1 สมัยสมบูรณาญาสิทธิราชย์</doc>
