<doc id="855217" url="https://th.wikipedia.org/wiki?curid=855217" title="หม่อมเจ้าพระสังวรวรประสาธน์ (เล็ก)">หม่อมเจ้าพระสังวรวรประสาธน์ (เล็ก) หม่อมเจ้าพระสังวรวรประสาธน์ พระนามเดิม หม่อมเจ้าเล็ก เป็นพระราชาคณะฝ่ายมหานิกายประวัติ ประวัติ. หม่อมเจ้าพระสังวรวรประสาธน์ มีพระนามเดิมว่า หม่อมเจ้าเล็ก ประสูติเมื่อปีจอ พ.ศ. 2345 เป็นพระโอรสในพระสัมพันธวงศ์เธอ พระองค์เจ้าปาน กรมหมื่นนราเทเวศร์ (ต้นราชสกุลปาลกะวงศ์) ประสูติแต่หม่อมทองสุก หม่อมเจ้าเล็ก ปาลกะวงศ์ ทรงผนวชในรัชสมัยพระบาทสมเด็จพระพุทธเลิศหล้านภาลัย ถึงรัชสมัยพระบาทสมเด็จพระจอมเกล้าเจ้าอยู่หัว ทรงได้รับการแต่งตั้งเป็นพระราชาคณะที่ หม่อมเจ้าพระสังวรวรประสาธน์ และเป็นเจ้าอาวาสวัดอมรินทรารามวรวิหาร ทรงถวายตาลปัตรแฉกงาปรุ ซึ่งพระบาทสมเด็จพระนั่งเกล้าเจ้าอยู่หัวทรงพระกรุณาโปรดเกล้าฯ ให้สร้างขึ้นลักษณะอย่างพัดด้ามจิ้ว รูปกลมมนอย่างพัดหน้านาง ยอดพัด และส้นพัด แกะลายบัว เหมือนพัดแฉก ใช้เป็นตาลปัตรสำหรับพระราชาคณะในราชตระกูลฝ่ายวิปัสสนาธุระ เดิมทรงเตรียมถวายพระเจ้าน้องยาเธอ พระองค์เจ้าอำไพ ซึ่งทรงผนวชอยู่ แต่ทรงลาผนวชเสียก่อน หม่อมเจ้าพระสังวรประสาธน์ทรงถือเป็นพระองค์แรก จนสิ้นชีพิตักษัยในปี พ.ศ. 2426</doc>
