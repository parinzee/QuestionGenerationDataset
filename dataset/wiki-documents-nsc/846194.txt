<doc id="846194" url="https://th.wikipedia.org/wiki?curid=846194" title="สยามสแควร์ (ภาพยนตร์ พ.ศ. 2560)">สยามสแควร์ (ภาพยนตร์ พ.ศ. 2560) สยามสแควร์ () คือ ภาพยนตร์ไทยแนวกึ่งสยองขวัญกึ่งข้ามพ้นวัย ของบริษัท สหมงคลฟิล์ม อินเตอร์เนชั่นแนล จำกัด ออกฉายในปี พ.ศ. 2560 กำกับโดย ไพรัช คุ้มวัน เขียนบทโดย เอกราช มอญวัฒ ธีปนันท์ เพ็ชรศรี ชาญชนะ หอมทรัพย์ และไพรัช คุ้มวัน นำแสดงโดย อิษยา ฮอสุวรรณ มรกต หลิว และพลอย ศรนรินทร์ เล่าเรื่องของวัยรุ่น 10 คนที่เข้าไปพัวพันกับเรื่องเล่าเกี่ยวกับวิญญาณเด็กสาว และต้องเผชิญกับเหตุการณ์ลึกลับน่าสะพรึงกลัว ที่เกิดขึ้นหลังเหตุการณ์ไฟดับในคืนหนึ่งที่สยามสแควร์นักแสดงนักแสดง. - อิษยา ฮอสุวรรณ แสดงเป็น เมย์ - มรกต หลิว แสดงเป็น จุ๊บเล็ก/ดาว (ตอนสาว) - พลอย ศรนรินทร์ แสดงเป็น นิด - ธนบดี ใจเย็น แสดงเป็น เติร์ก - ณัฐสิทธิ์ โกฏิมนัสวนิชย์ แสดงเป็น ม่อน - ปุริม รัตนเรืองวัฒนา แสดงเป็น หมูหวาน - อติคุณ อดุลโภคาธร แสดงเป็น นิวตัน - มนภัทร เตชะกำพุ แสดงเป็น ปอนด์ - ธัญญวีร์ ชุณหสวัสดิกุล แสดงเป็น เฟิร์น - อนงค์นาถ ยูสานนท์ แสดงเป็น มีน - สุนิตย์ นภาศรี แสดงเป็น ดาว - สุทธิพงศ์ ทัดพิทักษ์กุล แสดงเป็น ดร. มานพ - สุธีร์ รติวัฒน์บุญญา แสดงเป็น วิญญาณเด็กสาวเพลงประกอบเพลงประกอบ. - "ในลิ้นชัก" – วงกอหญ้าการผลิต การผลิต. ภาพยนตร์เรื่องนี้เป็นโครงการที่ริเริ่มโดยกลุ่ม "ฮิดเดนเอเจนดา" ซึ่งเป็นกลุ่มครีเอทีฟของสหมงคลฟิล์ม และเป็นผลงานการกำกับภาพยนตร์ขนาดยาวเรื่องแรกของไพรัช คุ้มวันบทภาพยนตร์ บทภาพยนตร์. บทภาพยนตร์เรื่องนี้เขียนโดย เอกราช มอญวัฒ และธีปนันท์ เพ็ชรศรี โดยมีไพรัช คุ้มวัน และชาญชนะ หอมทรัพย์ ทำหน้าที่แก้ไขเพิ่มเติมรายละเอียดของบท โดยเฉพาะการเพิ่มเติมอารมณ์ร่วมและประสบการณ์ส่วนตัวที่ไพรัชมีต่อสยามสแควร์ทั้งในยุคของเขาและในยุคปัจจุบันลงไป จนได้เป็นบทฉบับสมบูรณ์"สยามสแควร์" "สยามสแควร์". ภาพยนตร์เรื่องนี้เป็นภาพยนตร์เรื่องที่สามของสหมงคลฟิล์ม ถัดจาก สยามสแควร์ (ศุภักษร, พ.ศ. 2527) และ รักแห่งสยาม (ชูเกียรติ ศักดิ์วีระกุล, พ.ศ. 2550) ที่ใช้สยามสแควร์เป็นฉากหลังหลักในการดำเนินเรื่อง โดยเรื่องนี้เลือกเล่าถึงสถานที่ดังกล่าวด้วยมิติของภาพยนตร์สยองขวัญภายใต้แนวคิดหลักที่ว่า "สยามสแควร์มีผี" ด้วยการใช้ภาพและบรรยากาศของสยามสแควร์ยามค่ำคืนที่ทั้งเงียบเหงาและน่ากลัว ต่างจากตอนกลางวันที่มีสีสันและผู้คนพลุกพล่าน นอกจากนี้ ผู้สร้างยังต้องการนำเสนอว่า สยามสแควร์มีการเปลี่ยนแปลงและเปลี่ยนผ่านทั้งคนและสถานที่อยู่เสมอ ภาพยนตร์เรื่องนี้จึงเปรียบเสมือนการเติมเต็มไตรภาคสยามสแควร์ต่อจากอีกสองเรื่องที่กล่าวถึงข้างต้น ด้วยการทำหน้าที่เป็นสมุดบันทึกช่วงเวลาหนึ่งของสยามสแควร์ รวมถึงบรรยากาศและความคิดของผู้คนในอีกยุคสมัยที่ภาพยนตร์กล่าวถึงเอาไว้ตัวละคร ตัวละคร. สำหรับการเล่าเรื่องของตัวละครวัยรุ่นทั้งสิบคน ซึ่งเป็นตัวละครหลักของภาพยนตร์เรื่องนี้ ไพรัชให้สัมภาษณ์กับไบโอสโคปทางเว็บไซต์เอ็มไทยว่า ตนได้วิธีการมาจากภาพยนตร์วัยรุ่นญี่ปุ่นเรื่อง เดอะคิริชิมะทิง (ไดฮะจิ โยะชิดะ, พ.ศ. 2555) ที่สามารถเล่าเรื่องตัวละครหลาย ๆ ตัวให้มีความสำคัญเท่า ๆ กันได้เป็นอย่างดี โดยตัวละครทุกตัวต่างก็มีเส้นเรื่องเป็นของตัวเองการเข้าฉาย การเข้าฉาย. ภาพยนตร์เรื่องนี้เข้าฉายในประเทศไทยอย่างเป็นทางการเมื่อวันที่ 30 มีนาคม พ.ศ. 2560 (โดยมีการจัดฉายรอบพิเศษ "เด็กสยามดูก่อน" ในวันที่ 25 มีนาคม ของปีเดียวกัน ณ โรงภาพยนตร์ลิโด้ กรุงเทพมหานครฯ) และเข้าฉายในระดับนานาชาติครั้งแรกในสายประกวดของเทศกาลภาพยนตร์ตะวันออกไกลครั้งที่ 19 ณ เมืองอูดิเน ประเทศอิตาลี และภาพยนตร์เรื่องนี้ได้กลับมาฉายในโรงภาพยนตร์อีกครั้งจากการโหวตของเว็บไซต์ เมเจอร์ ซีนีเพล็กซ์ โดยจะเข้าฉายในวันที่ 29 กันยายน 2560 ที่โรงภาพยนตร์ พารากอน ซีนีเพล็กซ์ โดยเข้าฉายเพียงแค่วันเดียวและรอบเดียว</doc>
