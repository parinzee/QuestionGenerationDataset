<doc id="760703" url="https://th.wikipedia.org/wiki?curid=760703" title="มหาวิทยาลัยอินโดนีเซีย">มหาวิทยาลัยอินโดนีเซีย มหาวิทยาลัยอินโดนีเซีย () เป็นสถาบันอุดมศึกษาแห่งแรกของอินโดนีเซีย ตั้งอยู่ใจกลางกรุงเดป๊อคและจาการ์ตา จัดตั้งโดยรัฐบาลอาณานิคมของเนเธอร์แลนด์ และถือว่าเป็นรากฐานของการพัฒนาการศึกษาในระดับอุดมศึกษาของอินโดนีเซียปัจจุบัน ทำให้มหาวิทยาลัยอินโดนีเซียเป็นมหาวิทยาลัยที่มีชื่อเสียงมากที่สุดในอินโดนีเซีย จากการจัดอันดับมหาวิทยาลัยโลกของคอกโครัลลีไซมอนส์ มหาวิทยาลัยอินโดนีเซียอยู่ในอันดับที่ 358 ของโลก และอันดับที่ 1 ของอินโดนีเซียประวัติ ประวัติ. มหาวิทยาลัยอินโดนีเซียได้รับการก่อตั้งในสมัยที่อินโดนีเซียเป็นอาณานิคมหมู่เกาะอินเดียตะวันออกของเนเธอร์แลนด์ ณ กรุงปัตตาเวีย (จาการ์ตาในปัจจุบัน) โดยเริ่มแรกมีฐานะเป็นโรงเรียนฝึกสอนด้านการแพทย์ซึ่งถือว่าเป็นศาสตร์ใหม่สำหรับชาวชวาในขณะนั้น ต่อมารัฐบาลอินโดนีเซียได้ขยายวิทยาเขตของมหาวิทยาลัยอินโดนีเซีย โดยวิทยาเขตกลางจาการ์ตาเปิดสอนในคณะแพทยศาสตร์ นิติศาสตร์ และอักษรศาสตร์ วิทยาเขตโบโกร์เปิดสอนในคณะสัตวแพทยศาสตร์และพืชกรรมศาสตร์ (agronomy) วิทยาเขตบันดุงเปิดสอนในคณะวิศวกรรมศาสตร์ คณิตศาสตร์ และวิทยาศาสตร์ธรรมชาติ วิทยาเขตซูราบายาเปิดสอนในคณะแพทยศาสตร์และทันตแพทยศาสตร์ วิทยาเขตมากัสซาร์เปิดสอนในด้านเศรษฐศาสตร์ ปัจจุบันวิทยาเขตนอกจาการ์ตาได้ยกระดับเป็นมหาวิทยาลัย เช่น- วิทยาเขตบันดุง ยกฐานะเป็นสถาบันเทคโนโลยีบันดุง - วิทยาเขตโบโกร์ ยกฐานะเป็นสถาบันการเกษตรโบโกร์ - วิทยาเขตซูราบายา ยกฐานะเป็นมหาวิทยาลัยไอร์ลังกา - วิทยาเขตมากัสซาร์ ยกฐานะเป็นมหาวิทยาลัยฮาซานุดดินคณะสาขาวิชาที่เปิดสอน คณะสาขาวิชาที่เปิดสอน. ในปัจจุบันเปิดสอนทั้งสิ้น 14 คณะ- คณะแพทยศาสตร์ - คณะทันตแพทยศาสตร์ - คณะคณิตศาสตร์และวิทยาศาสตร์ธรรมชาติ - คณะวิศวกรรมศาสตร์ - คณะนิติศาสตร์ - คณะเศรษฐศาสตร์และธุรกิจ - คณะมนุษยศาสตร์ - คณะจิตวิทยา - คณะสังคมศาสตร์และรัฐศาสตร์ - คณะวิทยาการคอมพิวเตอร์ - คณะสาธารณสุขศาสตร์ - คณะพยาบาลศาสตร์ - คณะเภสัชศาสตร์ - คณะบริหารศาสตร์ - หลักสูตรบัณฑิตศึกษา - หลักสูตรวิชาชีพ (อาชีวศึกษา)</doc>
