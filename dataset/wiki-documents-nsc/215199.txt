<doc id="215199" url="https://th.wikipedia.org/wiki?curid=215199" title="สำนักพิมพ์บรรลือสาส์น">สำนักพิมพ์บรรลือสาส์น สำนักพิมพ์บรรลือสาส์น เป็นสำนักพิมพ์ที่มีบทบาทในด้านการ์ตูนไทย จากการจัดพิมพ์นิยายชุดและหนังสือการ์ตูนยอดนิยมหลายชุดทั้งในอดีตและปัจจุบัน เช่น หัสนิยายชุด พล นิกร กิมหงวน ขายหัวเราะ มหาสนุก ปังปอนด์ หนูหิ่นอินเตอร์ เป็นต้น และเป็นผู้บุกเบิกการทำภาพยนตร์แอนิเมชั่น 3 มิติ เป็นรายแรกของประเทศไทยประวัติ ประวัติ. สำนักพิมพ์บรรลือสาส์นก่อตั้งโดยบันลือ อุตสาหจิต เมื่อปี พ.ศ. 2498 ที่ถนนนครสวรรค์ ใกล้สะพานผ่านฟ้าลีลาศ จังหวัดพระนคร ในระยะแรกสำนักพิมพ์ได้จัดพิมพ์และจัดจำหน่ายนวนิยายของทมยันตี,แก้วเก้า หนังสือเพลงลูกทุ่งและเพลงลูกกรุง และหนังสือการ์ตูนชุดต่างๆ เช่น สิงห์เชิ้ตดำ, หนูป้อม - ลุงเป๋อ, หนูจ๋า, เบบี้, หัสนิยายชุด พล นิกร กิมหงวน และอื่นๆ โดยทางสำนักพิมพ์ได้ทาบทามให้ เสถียร หาญคุณตุละ เจ้าของนามปากกา "จิงโจ้" มาเป็นนักเขียนภาพประกอบและนักเขียนการ์ตูนรายแรกของสำนักพิมพ์ หลังจากนั้นจึงมีนักเขีบนคนอื่นๆ ได้แก่ เศก ดุสิต, จำนูญ เล็กสมทิศ (จุ๋มจิ๋ม), วัฒนา เพชรสุวรรณ (วัฒนา, อาวัฒน์, ตาโต) เข้ามาร่วมงานด้วยกัน ส่วนด้านการตลาดนั้น บันลือ อุตสาหจิตได้ลงทุนเป็นผู้บุกเบิกการตลาดด้วยตัวเอง เดินทางสำรวจและเยี่ยมเยียนลูกค้าตามจังหวัดต่างๆ ทำให้สำนักพิมพ์จึงประสบความสำเร็จ ทั้งด้านคุณภาพการจัดทำและการจัดจำหน่ายในระยะเวลาไม่นานนัก ในปี พ.ศ. 2516 วิธิต อุตสาหจิต บุตรชายคนโตของบันลือ (ขณะนั้นอายุได้ 18 ปี) ในฐานะบรรณาธิการ ได้ให้กำเนิดนิตยสารการ์ตูนชื่อ "ขายหัวเราะ" ซึ่งเป็นหนังสือการ์ตูนตลกรูปแบบการ์ตูนแก๊กแบบ 3 ช่องจบ โดยรวบรวมผลงานจากนักเขียนการ์ตูนหลายคนไว้ในเล่มเดียว นิตยสารดังกล่าวได้รับความนิยมจากผู้อ่านเป็นอย่างยิ่ง ทำให้ในปี พ.ศ. 2518 วิธิตจึงได้ออกนิตยสารการ์ตูนอีกเล่มหนึ่งชื่อ "มหาสนุก" ซึ่งมีรูปแบบเนื้อหาที่คล้ายกันกับขายหัวเราะ แต่ได้มีการเพิ่มการ์ตูนเรื่องสั้นไว้ในนิตยสารฉบับนี้ด้วย นิตยสารทั้งสองเล่มได้กลายเป็นแหล่งสร้างสรรค์นักเขียนการ์ตูนรุ่นใหม่ เช่น นิพนธ์ เสงี่ยมศักดิ์ (นิค), ภักดี แสนทวีสุข (ต่าย), ผดุง ไกรศรี (เอ๊าะ) ฯลฯ และการ์ตูนยอดนิยมชุดต่างๆ เช่น ปังปอนด์, สาวดอกไม้กะนายกล้วยไข่, หนูหิ่นอินเตอร์ และยังคงได้รับความนิยมต่อเนื่องมาจนถึงปัจจุบัน ในปี พ.ศ. 2523 บรรลือสาส์นได้ผลิตรายการ 3 โลกการ์ตูน ป้อนให้กับทางสถานีวิทยุโทรทัศน์ไทยทีวีสีช่อง 3 ออกอากาศทุกวันหลังข่าวทุกช่วง ปัจจุบันสำนักพิมพ์บรรลือสาส์นใช้ชื่อว่า "บริษัท บันลือ พับลิเคชั่นส์ จำกัด" ในเครือบรรลือกรุ๊ป มีที่ตั้งปัจจุบันอยู่ที่ 959 ซอยสุทธิพร ถนนประชาสงเคราะห์ แขวงดินแดง เขตดินแดง กรุงเทพมหานครบริษัทในเครือบันลือกรุ๊ปบริษัทในเครือบันลือกรุ๊ป. - บริษัท บันลือ พับลิเคชันส์ จำกัด (มหาชน) - ผลิตผลงานต่างๆ ออกสู่ตลาดหนังสือทั้งในประเทศและต่างประเทศ - บริษัท บรรลือสาส์น จำกัด - ตั้งเมื่อ พ.ศ. 2533 ดูแลการจัดจำหน่ายหนังสือแก่ลูกค้าทั่วประเทศ - บริษัท บันลือบุ๊คส์ จำกัด - ผู้แทนจำหน่ายหนังสือในเครือบันลือกรุ๊ป - บริษัท วิธิตา จำกัด - ตั้งเมื่อ พ.ศ. 2544 เป็นบริษัทผลิตงานแอนิเมชั่น ภาพยนตร์ดิจิตอล และโมบายล์คอนเทนต์ - บริษัท มาโชบิส จำกัด - ตั้งเมื่อ พ.ศ. 2544 ดูแลด้านธุรกิจลิขสิทธิ์ และบริหารงานทางด้านการตลาดทั้งหมดของบริษัทในเครือนักเขียนการ์ตูนในสังกัดนักเขียนการ์ตูนในสังกัด. - วัฒนา (วัฒนา เพ็ชรสุวรรณ, นามปากกาอื่น: ตาโต) - จุ๋มจิ๋ม (จำนูญ เล็กสมทิศ) - ต่าย (ภักดี แสนทวีสุข) - นิค (นิพนธ์ เสงี่ยมศักดิ์) - ต้อมป๊าด (สุพล เมนาคม) (เสียชีวิต) - เฟน (อารีเฟน ฮะซานี) - หมูนินจา (สุชาติ พรหมรุ่งโรจน์) (เสียชีวิต) - ปุ๋ย (ศุภมิตร จันทร์แจ่ม) - ขวด (ณรงค์ จรุงธรรมโชติ) - เอ๊าะ (ผดุง ไกรศรี) - โย่ง (อัครเดช มณีพันธุ์) - ก๊อก (พิชิต สรรพพันธ์) - น็อต (พรพล สำหรับสุข) - ดั๊มพ์ (พนัส คุ้มคำมี) - ป้อม (ศุภชัย ลัทธิรมย์)- โดด (สมพงษ์ สุวรรณดี) - เอ๊ะ (ภูวดล ปุณยประยูร) - จ๊ะโอ๋ (นิวัฒน์ ทองสุข) - ไก่ (ธรรมรัตน์ รมย์นุกูล) - เด่น (จักรพงศ์ กว้างขวาง) - วุ่น (พิรุณ บุญประเสริฐ) - ก้าง (พรพิทักษ์ ประเสริฐ) - วิรัตน์ (วิรัตน์ ยืนยงพัฒนากิจ) - มังกร (มังกร สรพล) - ยุง (จีรพงษ์ ศรนคร) - น้อยหน่า (สุริยา อุทัยรัศมี) - เดอะดวง (วีระชัย ดวงพลา) - ต้น (จักรพันธ์ ห้วยเพชร) - บอย (นามปากกาอื่น : ไอ้บอย) - ม่อนหนังสือการ์ตูนหนังสือรายสัปดาห์หนังสือการ์ตูน. หนังสือรายสัปดาห์. - ขายหัวเราะ - มหาสนุกหนังสือรายเดือนหนังสือรายเดือน. - เบบี้ - หนูจ๋า - หนูหิ่นอินเตอร์ - ไอ้ตัวเล็ก - สาวดอกไม้กะนายกล้วยไข่หนังสือ 4 สีหนังสือ 4 สี. - หนูหิ่น in the city - รามาวตาร - สามก๊ก มหาสนุก - ปังปอนด์ The comics - ซน แสบ ใส แต่ใจเดียวกัน - ศึกมหาภารตะสมุดภาพ</doc>
