<doc id="229819" url="https://th.wikipedia.org/wiki?curid=229819" title="สงครามปีศาจโจรสลัดสยองโลก">สงครามปีศาจโจรสลัดสยองโลก สงครามปีศาจโจรสลัดสยองโลก () เป็นภาพยนตร์ผจญภัยในปี 2006 ในชุด ไพเรตส์ออฟเดอะแคริบเบียน เป็นภาคต่อของภาพยนตร์ในปี 2003 ชื่อ คืนชีพกองทัพโจรสลัดสยองโลก ถือเป็นภาพยนตร์เรื่องแรกจากทางวอลต์ดิสนีย์พิกเจอร์สที่ได้เปลี่ยนมาใช้โลโก้ปัจจุบัน ภาพยนตร์กำกับโดย กอร์ เวอร์บินสกี เขียนบทโดยเท็ด เอลเลียตและเทอร์รี รอสซิโอ อำนวยการสร้างโดยเจอร์รี บรักไฮเมอร์ ภาพยนตร์ได้รางวัลรางวัลออสการ์ สาขาเทคนิคพิเศษยอดเยี่ยม แต่ยังได้รับการเสนอชื่อเข้าชิงรางวัลออสการ์ ในสาขาอื่นๆ อีก 3 สาขา (แต่ไม่ได้รับรางวัล) ได้แก่ กำกับศิลป์ยอดเยี่ยม, ลำดับเสียงยอดเยี่ยม และบันทึกเสียงยอดเยี่ยม เนื้อเรื่องเป็นเรื่องราวหลังการจากไปของกัปตัน แจ็ก สแปร์โรว์ (จอห์นนี เดปป์) ที่มีหนี้ต่อเดวี่ โจนส์ (บิลล์ ไนกี) ที่ค้างไว้ ขณะที่วิล เทอร์เนอร์ (ออร์แลนโด บลูม) และเอลิซาเบธ สวอนน์ (คีร์รา ไนท์ลีย์) ที่ถูกลอร์ด คัตเลอร์ เบกเค็ตต์ (ทอม ฮอล์แลนเดอร์) จับตัวไป หลังจากช่วยการหลบหนีโทษประหารของแจ็ก สแปร์โรวื ภาพยนตร์ถ่ายต่อเนื่อง 2 ภาคกับภาค 3 ตั้งแต่ปี 2005 และออกฉายในออสเตรเลียและสหราชอาณาจักรเมื่อวันที่ 6 กรกฎาคม ค.ศ. 2006 ส่วนในสหรัฐอเมริกาและแคนาดาออกฉายวันที่ 7 กรกฎาคม ค.ศ. 2006 ภาพยนตร์ได้รับเสียงวิจารณ์ทั้งด้านบวกด้านลบผสมกันไป โดยชื่นชมในส่วนของสเปเชียลเอฟเฟกต์ และติเรื่องเนื้อเรื่องที่สับสนและความยาวของหนัง สงครามปีศาจโจรสลัดสยองโลก ทำรายได้เปิดตัวใน 3 วันแรกทำลายสถิติ ด้วยสัปดาห์เปิดตัวทำรายได้ที่ 136 ล้านเหรียญสหรัฐในสหรัฐอเมริกา และกลายเป็นภาพยนตร์เรื่องที่ 3 ที่สามารถทำรายได้เกิน 1 พันล้านเหรียญสหรัฐทั่วโลก ตามหลัง ไททานิก และ และถือเป็นภาพยนตร์ของวอลต์ดิสนีย์พิกเจอร์สที่ประสบความสำเร็จที่สุด</doc>
