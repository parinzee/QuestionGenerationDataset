<doc id="245840" url="https://th.wikipedia.org/wiki?curid=245840" title="อเวจี">อเวจี อเวจี หรือ อวิจี (บาลี, สันสกฤต อวีจิ; ตรงกับ และ ตรงกับ ) คือ ชื่อของนรกซึ่งเป็นหนึ่งใน มหานรก 8 ขุม มีปรากฏเป็นบันทึกในคัมภีร์ทางพระพุทธศาสนา โดยอเวจีมหานรกนั้น เป็นนรกขุมลึกที่สุด ตามรากศัพท์ภาษาบาลีและสันสกฤต "อวีจิ" แปลว่า "ปราศจากคลื่น"หรือ"ไม่มีการหยุดพัก" (ลงโทษไม่มีการพัก) เป็นนรกขุมที่ต่ำที่สุดที่ผู้กระทำอนันตริยกรรมจะไปเกิด อนันตริยกรรมหรือคุรุกรรมที่ทำให้เกิดในนรกภูมินี้ ได้แก่1. มาตุฆาต - ฆ่ามารดา 2. ปิตุฆาต - ฆ่าบิดา 3. อรหันตฆาต - ฆ่าพระอรหันต์ 4. โลหิตุปบาท - ทำร้ายพระพุทธเจ้าจนถึงพระโลหิตห้อ เช่น กรณีของพระเทวทัตที่ประทุษร้ายต่อสมเด็จพระสมณโคดมสัมมาสัมพุทธเจ้า โดยการกลิ้งก้อนศิลาลงจากเขาคิชฌกูฏ 5. สังฆเภท - ยุยงหมู่สงฆ์ให้แตกกัน พระพุทธศาสนาสอนว่าการเกิดอยู่ในนรกภูมิก็เพียงชั่วเวลาที่สมควรแก่การชดใช้กรรมที่ได้กระทำลงไป การเกิดในอเวจีมหานรกก็เช่นเดียวกัน ผู้ที่ไปเกิดในภพภูมิดังกล่าวย่อมมีวันหลุดพ้นไปได้ อย่างไรก็ตามระยะเวลาการชดใช้กรรมในอเวจีมหานรกนั้นยาวนานกว่านรกภูมิอื่นๆ และอาจมากถึง 10 ปี บางสูตรยังกล่าวว่าสัตว์นรกในภูมินี้อาจเวียนว่ายตายเกิดในอเวจีมหานรกอยู่มากมายหลายกัลป์ โดยเมื่อสิ้นกัลป์หนึ่งก็เกิดใหม่ในภูมิเดิมอยู่ จึงเป็นที่มาของชื่อ 無間道 ในภาษาจีน ซึ่งแปลว่า เส้นทางที่ไม่สิ้นสุด</doc>
