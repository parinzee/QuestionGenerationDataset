<doc id="257103" url="https://th.wikipedia.org/wiki?curid=257103" title="โรงเรียนจุฬาภรณราชวิทยาลัย สตูล">โรงเรียนจุฬาภรณราชวิทยาลัย สตูล กระทรวงศึกษาธิการได้จัดตั้งโรงเรียนจุฬาภรณราชวิทยาลัย สตูล ขึ้นเมื่อวันที่ 20 พฤษภาคม 2537 ซึ่งเป็นโรงเรียนหนึ่งในจำนวน 12 โรง ที่จัดตั้งขึ้นเนื่องในวโรกาสที่ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงเจริญพระชนมายุครบ 3 รอบ ในวันที่ 4 กรกฎาคม 2536 ด้วยสำนึกในพระมหากรุณาธิคุณที่ทรงมีต่องานด้านวิทยาศาสตร์เทคโนโลยี และสิ่งแวดล้อม รวมทั้งพัฒนาคุณภาพชีวิตประชากรของประเทศ ประกอบกับภาวะที่ประเทศชาติต้องการบุคลากรที่มีความรู้ความสามารถด้านวิทยาศาสตร์เทคโนโลยี และสิ่งแวดล้อมไปช่วยพัฒนาในโครงการต่าง ๆ ของรัฐ กระทรวงศึกษาธิการจึงได้จัดตั้งโรงเรียนเพื่อเฉลิมพระเกียรติพระองค์ท่าน โดยมีเป้าหมายในการก่อตั้งโรงเรียนเขตการศึกษาละ 1 โรง รวมทั้งหมด12 โรง เพื่อปลูกฝังและส่งเสริมพร้อมทั้งให้โอกาสแก่เยาชนที่มีความสนใจ มีความสามารถทางด้านวิทยาศาสตร์เทคโนโลยี และสิ่งแวดล้อม ได้ฝึกฝนด้านนี้เป็นพิเศษตั้งแต่เยาว์วัย โรงเรียนจุฬาภรณราชวิทยาลัย สตูล เป็นโรงเรียนสหศึกษา เปิดรับนักเรียนประจำทั้งระดับชั้นมัธยมศึกษาตอนต้นและชั้นมัธยมศึกษาตอนปลาย ตั้งปีการศึกษา 2538 โดยในระยะแรกกำหนดให้เรียนที่ วิทยาลัยเกษตรกรรมสตูล อำเภอควนกาหลง จังหวัดสตูล เนื่องจากอาคารยังไม่แล้วเสร็จ และในวันที่ 4 ธันวาคม 2538 ได้ย้ายมาเรียนในสถานที่ปัจจุบันยุคบุกเบิก "ต้นกล้าแคแสด" ยุคบุกเบิก "ต้นกล้าแคแสด". ปี พ.ศ. 2537 สำนักงานสามัญศึกษา ( สศจ. ) จังหวัดสตูล ได้รับหนังสือด่วนจากกรมสามัญศึกษา ว่าให้ดำเนินการหาที่ดินว่างเนื้อที่ประมาณ 50 ไร่ สักหนึ่งแปลงเพื่อจัดตั้งเป็นโรงเรียนวิทยาศาสตร์เฉลิมพระเกียรติองค์สมเด็จเจ้าฟ้าจุฬาภรณ์วลัยลักษณ์ อัครราชกุมารี ของเขตการศึกษา 2 (ยะลา,ปัตตานี,นราธิวาส,สตูล) ขณะนั้น มีท่าน ผอ.อรุณ คงทน เป็นผู้อำนวยการสามัญศึกษาจังหวัด มีอาจารย์ยงยศ ใจสมุทร และ อาจารย์รัชนี งะสมัน เป็นผู้ช่วยผู้อำนวยการสามัญศึกษาจังหวัด</doc>
