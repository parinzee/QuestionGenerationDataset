<doc id="283632" url="https://th.wikipedia.org/wiki?curid=283632" title="พระพุทธเฉลิมสิริราช วัดศรีดอนชัย">พระพุทธเฉลิมสิริราช วัดศรีดอนชัย พระพุทธเฉลิมสิริราช เป็นพระพุทธรูปปางลีลา ที่มีความสูง 59 ศอก เป็นพระพุทธรูปที่สูงและใหญ่ที่สุดในภาคเหนือ สร้างขึ้นเมื่อวันที่ 17 มิถุนายน พ.ศ. 2536 และแล้วเสร็จในปี พ.ศ. 2538 โดยศรัทธาของประชาชน ร่วมกับนายเคบัคกลิม ชาวจีน จากประเทศมาเลเซีย เพื่อถวายเป็นพระราชกุศลเนื่องในวโรกาสที่พระบาทสมเด็จพระเจ้าอยู่หัวภูมิพลอดุลยเดช ทรงครองราชย์ครบ 50 ปี โดยจังหวัดลำพูน กราบบังคมทูลขอพระราชทานนามพระพุทธรูป ซึ่งพระบาทสมเด็จพระเจ้าอยู่พระราชทานนาม ประดิษฐาน ณ วัดศรีดอนชัย วัดสังกัดคณะสงฆ์มหานิกาย ตั้งอยู่หมู่ที่ 10 บ้านสันมะนะ ตำบลบ้านธิ อำเภอบ้านธิ จังหวัดลำพูน วัดศรีดอนชัย ว่า "พระพุทธเฉลิมสิริราช"การเดินทาง การเดินทาง. การเดินทางจากตัวเมืองลำพูน สามารถเดินทางไปตามทางหลวงหมายเลข 11 (เชียงใหม่-ลำปาง) ระหว่างกิโลเมตรที่ 76-77 จะมีทางแยกเข้าไปประมาณ 2 กิโลเมตรสถานที่ใกล้เคียงสถานที่ใกล้เคียง. 1. วัดพระธาตุดอยเวียง อยู่ขวามือก่อนถึงอ่างเก็บน้ำแม่ธิ ประมาณ 1 กิโลเมตร สันนิษฐานว่าสร้างขึ้นในสมัยพระนางจามเทวี ราว พ.ศ. 1220 2. น้ำตกห้วยหก น้ำตกธรรมชาติขนาด 7 ชั้นที่มีความสวยงาม อยู่ลึกเข้าไปในอ่างเก็บน้ำแม่ธิ ใช้ระยะทางเดินเท้าประมาณ 5 กิโลเมตร 3. วัดพระธาตุดอยห้างบาตร ตำบลห้วยยาบ อำเภอบ้านธิ จังหวัดลำพูน 4. อ่างเก็บน้ำแม่ธิ แหล่งน้ำขนาด 5 ล้านลูกบาศก์เมตร สันยาว 470 เมตร สร้างขึ้นตามพระราชดำริของพระบาทสมเด็จพระเจ้าอยู่หัว และเสด็จเปิดเมื่อปี พ.ศ. 2530</doc>
