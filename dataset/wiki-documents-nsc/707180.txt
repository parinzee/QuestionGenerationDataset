<doc id="707180" url="https://th.wikipedia.org/wiki?curid=707180" title="ลิขิตรัก ข้ามเวลา">ลิขิตรัก ข้ามเวลา ระวังสับสนกับซีรีส์: ลิขิตรักข้ามเวลา ลิขิตรัก ข้ามเวลา (; ฮันกึล: 시월애; ฮันจา: 時越愛; อาร์อาร์: Siworae; คำแปล: "ความรักอยู่เหนือกาลเวลา") ภาพยนตร์เกาหลีในแนวรักโรแมนติกแฟนตาซี ออกฉายในปี ค.ศ. 2000เนื้อเรื่อง เนื้อเรื่อง. ซัง-ฮุล สถาปนิกหนุ่มได้ย้ายเข้ามาอยู่ในบ้านหลังหนึ่งริมทะเล ที่ชื่อว่า "อิล มาเร" บ้านหลังนี้เคยเป็นบ้านของป้าซัง-ฮุลมาก่อน จึงไม่มีใครเคยย้ายเข้ามาอยู่ก่อนหน้านี้ แต่แล้วเขาก็ต้องแปลกใจ เมื่อเปิดดูในตู้จดหมายหน้าบ้าน พบจดหมายฉบับหนึ่งลงในปี ค.ศ. 1999 ลงชื่อว่า อึน-จู ซัง-ฮุลคิดว่านี่เป็นการล้อเล่น เพาะว่าห้วงเวลาที่เขาอยู่นั้นคือปี ค.ศ. 1997 วันหนึ่งซัง-ฮุล ได้รับลูกสุนัขหลงทางมา และทำให้เขาเริ่มเข้าใจในจดหมายของอึน-จู เหตุการณ์ประหลาดทำให้ทั้งคู่พบว่า ตู้จดหมายบ้านอิล มาเร เป็นรอยต่อระหว่างช่วงเวลา ทว่าทั้งคู่ไม่อาจพบกันในจุดร่วมเวลาเดียวกันได้ แม้จะมีใจให้กันก็ตามนักแสดงนักแสดง. - จวน จี-ฮุน... อึน-จู, นักแสดงสาวที่กลายมาเป็นนักพากย์ อาศัยอยู่ในห้วงเวลาของปี ค.ศ. 1999 - ลี จุง-แจ...ซัง-ฮุล, สถาปนิกหนุ่มที่อาศัยอยู่ในบ้านอิล มาเร ในห้วงเวลาปี ค.ศ. 1997การสร้างและความสำเร็จ การสร้างและความสำเร็จ. คำว่า "Il Mare" เป็นภาษาอิตาเลียนแปลว่า "ทะเล" อันสื่อหมายถึง สถานที่เกิดเหตุในเรื่อง โดยภาพยนตร์ถ่ายทำที่เกาะคังฮวา และเกาะเชจู ทางตอนใต้ของคาบสมุทรเกาหลี ภาพยนตร์เมื่อออกฉายประสบความสำเร็จมาก และเป็นภาพยนตร์ที่สร้างชื่อเสียงให้กับจวน จี-ฮุน จนทางบริษัทวอร์เนอร์บราเธอร์สของฮอลลีวูดขอซื้อลิขสิทธิ์ไปสร้างใหม่ในชื่อ "The Lake House" ออกฉายในปี ค.ศ. 2006 นำแสดงโดย คีอานู รีฟส์ และแซนดรา บูลล็อก</doc>
