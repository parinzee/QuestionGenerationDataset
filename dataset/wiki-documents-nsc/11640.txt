<doc id="11640" url="https://th.wikipedia.org/wiki?curid=11640" title="แกรนด์เธฟต์ออโต">แกรนด์เธฟต์ออโต แกรนด์เธฟต์ออโต () คือชุดวิดีโอเกม พัฒนาโดยร็อกสตาร์ เกม และผลิตโดยร็อกสตาร์ นอร์ธ เปิดตัวครั้งแรกในปี พ.ศ. 2540 เกมชุดดังกล่าวประกอบด้วยเกมภาคหลัก 10 เกมและภาคเสริม 4 เกม เกมชุดแกรนด์เธฟต์ออโตเริ่มเป็นที่นิยมตั้งแต่เกมแกรนด์เธฟต์ออโต 3 (Grand Theft Auto III) เป็นต้นมา ทุกเกมล้วนเป็นเกมยอดนิยมและเป็นที่กล่าวขวัญ เกมชุดนี้ได้รางวัลมาหลายรางวัล และเกมในชุดนี้มักได้ตำแหน่งเกมแห่งปีจากหลายสถาบันนักวิจารณ์เกม และทำให้เกมนี้มีดาราฮอลลีวูดหลายคนเข้ามาร่วมให้เสียงในเกม เช่นซามูเอล แอล. แจ็กสัน, เบิร์ต เรย์โนลส์ เป็นต้น ถ้าไม่รวมถึงเกมชุด GTA ที่ถูกนำเข้ามาในประเทศไทย (เช่น ในเพลย์สเตชัน 2, แกรนด์เธฟต์ออโต III ภาคที่ได้รับการเซ็นเซอร์แล้วจากประเทศออสเตรเลีย) และเกมละเมิดลิขสิทธิ์ ไม่มีบริษัทซอฟต์แวร์บริษัทใดเลยในประเทศไทยที่ผลิตเกมชุดดังกล่าว อาจเป็นเพราะเนื้อหาของเกมนั้นรุนแรงและขัดต่อธรรมเนียมประเพณีไทยมากเกินไป (เกมนี้นำเสนอธุรกิจขายยาเสพติด, การค้าประเวณี โดยเฉพาะการขโมยยานพาหนะต่างๆ ซึ่งเป็นส่วนหลักของเกม) แต่เกมนี้ก็ยังได้รับนิยมสูงในแวดวงนักเล่นเกม แม้ว่าจะเป็นเกมก็อปปีก็ตาม ไม่ต่างจากต่างประเทศมากนัก ในต่างประเทศตั้งแต่ GTA3 เป็นต้นมา เกมนี้ได้คำวิพากษ์วิจารณ์อย่างมากเนื่องจากเนื้อเรื่องที่ว่าตัวละครเอกเป็นอาชญากร ต่างจากเกมส์อื่นที่ตัวละครเอกมักจะเป็นวีรบุรุษ ความโดดเด่นโดยภาพรวมของเกมชุดนี้คือ ผู้เล่นสามารถทำกิจกรรมต่างๆได้อย่างอิสระภายในเมืองขนาดใหญ่ ตั้งแต่การใช้ชีวิตตามปกติไปจนถึงการก่ออาชญากรรม ไม่ว่าจะเป็นการทำอาชีพสุจริตเสริมรายได้ การขโมยรถ การก่อคดีต่างๆ อีกทั้งยังเป็นเกมที่มีการผสมผสานกันอย่างลงตัวระหว่างเกมแนวขับรถกับเกมแนวยิงปืนมุมมองแบบบุคคลที่สามเนื้อหาของเกมโดยรวม เนื้อหาของเกมโดยรวม. ทุกเกมในชุดนี้อนุญาตให้ผู้เล่นเล่นบทเป็นอาชญากรในเมืองใหญ่ โดยมีอิทธิพลเล็กน้อย หรือไม่มีเลยในช่วงแรก และผู้เล่นจะต้องใขว่คว้า และเสาะแสวงหาอิทธิพลผ่านองค์กรอาชญากรรมไปตลอดเกม ภารกิจหลายๆ ภารกิจในเกมมักตั้งอยู่ในสภาพแวดล้อมที่ทรุดโทรมและเป็นแหล่งอาชญากรรมในเมือง จุดมุ่งหมายก็มักจะเกี่ยวกับการก่ออาชญากรรม ซึ่งจำเป็นที่จะต้องทำให้สำเร็จเพื่อดำเนินเนื้อเรื่องในเกมต่อไป เช่นการปล้นธนาคาร, การลอบสังหาร และอาชญากรรมอื่น ๆ แต่ก็จะมีการขับรถแท็กซี่การขับรถพยาบาล การดับเพลิง การบริหารธุรกิจค้าประเวณี การแข่งรถ และการหัดขับเครื่องบิน เป็นภารกิจเสริมด้วย เกมชุด GTA เป็นที่กล่าวถึงในด้านการที่อนุญาตให้ผู้เล่นมีเสรีภาพในการตัดสินใจว่าจะทำสิ่งใดก่อนสิ่งใดหลัง ซึ่งต่างจากเกมแนวแอ็คชั่นอื่นๆ ที่แต่ละภารกิจจะอยู่ในเฉพาะพื้นที่หนึ่งๆ ตามที่ผู้พัฒนาสร้างไว้เท่านั้น แต่ใน GTA ผู้เล่นสามารถเลือกภารกิจที่ผู้เล่นต้องการจะทำก่อนได้ และทางที่ผู้เล่นเลือกจะส่งผลต่อการเปลี่ยนแปลงไปของเนื้อเรื่องในเกม เมื่อเนื้อเรื่องดำเนินไปผู้เล่นจะพบกับอารมณ์ขัน มุขตลก เพลง และตัวช่วยลดความตึงเครียดในเกมต่างๆ ซึ่งเป็นจุดดึงดูดของเกมนี้ อีกทั้งเนื้อที่ที่กว้างใหญ่ในเกมซึ่งทำให้ผู้เล่นสามารถตระเวนไปทั่วในจุดไหนก็ได้ในเกม อาคารในเมืองที่สามารถปฏิสัมพันธ์ได้จำนวนมาก และภารกิจย่อยต่างๆ ตั้งแต่เกม GTA3 เนื้อเรื่องของมันกลายเป็นจุดเด่นอีกจุดหนึ่งของเกม พร้อมทั้งเสียงพากย์ของดาราหรือผู้พากย์ที่มีคุณภาพสูง และเสียงจากสถานีวิทยุซึ่งสามารถฟังผ่านทางพาหนะต่างๆ ได้ ทั้งหมดนี้เป็นการผสมผสานกันให้ได้สภาพแวดล้อมให้เหมือนส่วนทรุดโทรมของเมืองให้มากที่สุด และเป็นการล้อเลียนเมืองใหญ่ ๆ ในสหรัฐอเมริกาที่มีอยู่จริงประวัติของเกม ประวัติของเกม. ประวัติของเกม (ในปัจจุบัน) สามารถแบ่งได้เป็น 5 ยุคได้แก่แกรนด์เธฟต์ออโต แกรนด์เธฟต์ออโต. เป็นยุคที่เกมแรกในชุดออกสู่ตลาดมืด คือเกมดั้งเดิม แกรนด์เธฟต์ออโต (Grand Theft Auto) ทั้งใน PC ระบบ วินโดวส์ และเพลย์สเตชัน 1 ใน พ.ศ. 2540 รวมถึงเวอร์ชันเกมบอยคัลเลอร์ซึ่งวางตลาดในเวลาต่อมา ในเกมภาคแรกนี้ มีภาคเสริมอยู่ 2 ภาคด้วยกัน ได้แก่- (พ.ศ. 2542) ภาคเสริมของเกมดั้งเดิม เวลาในเกมอยู่ในปี พ.ศ. 2512 ในกรุงลอนดอน ออกจำหน่ายทั้งทาง PC และเพลย์สเตชัน - (พ.ศ. 2542) ภาคเสริมของภาคเสริมแรก GTA: London, 1969 อีกที เวลาในเกมอยู่ในปี พ.ศ. 2504 ในกรุงลอนดอน มีให้โหลดฟรีในเวอร์ชัน PCแกรนด์เธฟต์ออโต 2 แกรนด์เธฟต์ออโต 2. แกรนด์เธฟต์ออโต 2 (Grand Theft Auto 2) ออกจำหน่ายทั้งทาง PC, เพลย์สเตชัน และดรีมคาสท์ ในปี พ.ศ. 2542หรือ 1999 เกมนี้พัฒนาคุณภาพของภาพขึ้นมาจากภาคที่แล้ว และเปลี่ยนแปลงการเล่นของผู้เล่น ให้ขึ้นอยู่กับอิทธิพลในองค์กรอาชญากรรมแต่ละองค์กรที่ผู้เล่นสังกัดอยู่ เวอร์ชันเกมบอยคัลเลอร์ถูกผลิตขึ้นในเวลาต่อมาแกรนด์เธฟต์ออโต III แกรนด์เธฟต์ออโต III. เกมภาคที่สาม (พ.ศ. 2544) แกรนด์เธฟต์ออโต III (Grand Theft Auto III) นำเสนอรูปแบบมุมมองบุคคลที่สาม เป็นครั้งแรกในเกมชุดนี้ จากที่เกมภาคที่ผ่านมาเป็นมุมมองจากด้านบน โหมดผู้เล่นหลายคนนั้นได้ถูกนำออกไป แต่ GTA3 ก็มุ่งไปพัฒนาในด้านอื่นๆ เช่นการให้เสียง และการดำเนินเรื่องเป็นต้น แกรนด์เธฟต์ออโต III ประสบความสำเร็จมากในต่างประเทศ และเป็นเกมยอดนิยมเกมแรกในชุด แกรนด์เธฟต์ออโต III ดึงดูดคำวิพากษ์วิจารณ์ในทางบวกอย่างมาก โดยได้คำวิจารณ์ว่าเป็นการเปิดมิติใหม่ให้กับวงการเกม แม้จะถูกวิพากย์วิจารณ์บ้างเนื่องจากเนื้อหาที่รุนแรงของมัน และเกมภาคต่อๆ มาก็เป็นเช่นเดียวกัน- บริษัทร็อกสตาร์ นอร์ธ พัฒนาวิดีโอเกมนอกชุดที่ชื่อว่าแมนฮันท์ (Manhunt) ซึ่งอยู่ในเมืองเดียวกันกับ GTA III (เมืองที่ตัวละครเอกในเกมดังกล่าวอยู่คือเมืองคาร์เซอร์ ซิตี้ ซึ่งเคยถูกกล่าวไว้ใน GTA3 ว่าเป็นเมืองเพื่อนบ้านของลิเบอร์ตี ซิตี้) จากความสำเร็จด้านยอดขายของ GTA3 มีเกมภาคต่อของ GTA ถูกสร้างขึ้นห้าเกม (โดยทุกเกมมีเนื้อเรื่องในช่วงเวลาก่อน GTA3) ได้แก่:- (Grand Theft Auto: Vice City หรือ GTA:VC) วางจำหน่ายในปี พ.ศ. 2545 และเป็นเกมที่ขายดีที่สุดในเกมแพลตฟอร์ม เพลย์สเตชัน 2 อีกด้วย โดยเกมเริ่มขึ้นและดำเนินไปในปี พ.ศ. 2529 ในเมืองไวซ์ ซิตี เกมนี้ถือว่าเป็นภาคต่อที่มีเนื้อเรื่องเชื่อมโยงกับภาคสามอยู่อย่างหลวมๆ และมีตัวละครจากภาคสามบางคนก็อยู่ในภาคนี้ด้วย แต่เป็นในขณะที่พวกเขาเหล่านั้นมีอายุน้อยกว่า ปัจจุบันตัวเกมดังกล่าวได้กลับมาจำหน่ายอีกครั้งเนื่องในโอกาสที่ตัวเกมครบรอบ 10 ปี โดยวางจำหน่ายในมือถือบนระบบปฏิบัติการ ไอโอเอส และ Android- (Grand Theft Auto: San Andreas หรือ GTA:SA) วางจำหน่ายในปี พ.ศ. 2547 เกมเริ่มขึ้นและดำเนินไปในปี พ.ศ. 2535 ในรัฐที่จำลองมาจากรัฐแคลิฟอร์เนียในสหรัฐอเมริกา และเป็นเกมแรกในชุดที่พยายามจะปะติดปะต่อเนื้อเรื่องระหว่างภาคเข้าหากัน รวมถึงการเพิ่มองค์ประกอบแบบ RPG หลายๆ อย่างเข้าไป ตลอดทั้งเกมมีความเกี่ยวข้องกับเกมก่อนๆ จะเห็นได้จากการที่ตัวละครเอกจาก GTA3 ปรากฏตัวขึ้นเป็นตัวละครเสริมในภาพยนตร์คั่นภารกิจ และโปสเตอร์เกี่ยวกับ GTA: Vice City หลายแผ่นปรากฏอยู่ทั่วสภาพแวดล้อมในเกม เกมนี้ตกเป็นที่ฮือฮาเนื่องจากการค้นพบเกมเสริมที่นำเสนอการจำลองการมีเพศสัมพันธ์ในเกม ซึ่งถูกเซนเซอร์ออกไปก่อนวางจำหน่าย แต่ยังสามารถถูกค้นพบได้ผ่านการปลดล็อกด้วยรหัสซอร์สโคด (ใน PC) และเครื่องทำแอ็คชั่นรีเพลย์ (ในเพลย์สเตชัน 2) ซึ่งทำให้เกมนี้ถูกดึงออกจากรายการสินค้าในหลายๆ ร้านเกมชื่อดังในสหรัฐอเมริกา และถูกจัดระดับผู้บริโภคใหม่ จาก "M" (Mature - เหมาะสำหรับผู้เล่นเกมที่มีอายุ 17 ปีขึ้นไป) เป็น "AO" (Adults Only - สำหรับผู้เล่นเกมที่มีอายุ 18 ปีขึ้นไปเท่านั้น) โดยคณะกรรมการจัดระดับซอฟต์แวร์ที่มีจุดประสงค์ในทางบันเทิง หรือ ESRB และเป็นเกมแรกในชุดเกมนี้ที่ได้เรตติ้ง "AO" - (Grand Theft Auto Advance) วางจำหน่ายในปี พ.ศ. 2547 สำหรับ เกมบอยแอ็ดวานซ์ เกมนี้ตั้งใจจะถูกพัฒนาเป็นเกมแปลงของ GTA3 ที่มีมุมมองจากด้านบนเช่นเดียวกับภาคแรกและภาคที่สองแต่ ท้ายที่สุดแล้ว มันกลายเป็นเกม GTA ที่มีเนื้อเรื่องใหม่ทั้งหมด รวมถึงตัวละครใหม่และตัวละครดั้งเดิม - (Grand Theft Auto: Liberty City Stories) เกมกึ่งภาคต่อนี้จะออกวางจำหน่ายเพลย์สเตย์ชั่น พอร์เทเบิล (PSP)และ Playstation 2 ซึ่งจะดำเนินเรื่องในเมืองลิเบอร์ตี ซิตี้ เกมนี้วางจำหน่ายในเดือน ตุลาคม พ.ศ. 2548 ในเวอร์ชัน PSP ส่วนเวอร์ชัน PS2 ได้วางจำหน่ายในเดือน มิถุนายน พ.ศ. 2549 ในเดือนตุลาคม พ.ศ. 2558 GTA ภาคนี้ ใด้ครบรอบ 10 ปี ได้จัดจำหน่ายใน IOS และ Android เรียบร้อยแล้ว- (Grand Theft Auto: Vice City Stories) เกมที่ดำเนินเนื้อเรื่องใน ไวซ์ ซิตี้ และปีพ.ศ. 2527 ตัวละครเอกของภาคนี้คือ วิคเตอร์ แวนซ์ วางจำหน่ายในรูปแบบ เพลย์สเตย์ชั่น พอร์เทเบิล และ เพลย์สเตย์ชั่น 2แกรนด์เธฟต์ออโต IV ( 4 )แกรนด์เธฟต์ออโต IV ( 4 ). - เกมแกรนด์เธฟต์ออโต IV (Grand Theft Auto IV) ได้วางจำหน่ายบนเพลย์สเตชัน 3และเอกซ์บอกซ์ 360ในวันที่ 29 เมษายน พ.ศ. 2551 และวางจำหน่ายบนพีซีในวันที่ 2 ธันวาคม พ.ศ. 2551 ที่อเมริกา เป็นรุ่นแรกที่ออกพร้อมกันทั้งบนเพลย์สเตชัน และเอกซ์บ็อกซ์ ซึ่งในเนื้อหาเกมนั้น ถูกกำหนดให้ดำเนินเรื่องอยู่ในเมืองลิเบอร์ตี ซิตี้ (Liberty City) ซึ่งเป็นเมืองที่อยู่ใน แกรนด์เธฟต์ออโต้ 3 และ Liberty City Stories ทาง Rockstar North ได้ปรับปรุงพื้นที่ และกราฟิกใหม่หมดภายในเกม ซึ่งแตกต่างจากรูปแบบในเกม GTA3 และ GTA Liberty City Stories มาก อีกทั้งด้านความสมจริง พื้นที่ในเกม และคุณภาพกราฟิก และถึอว่าเป็นเกมที่สมบูรณ์แบบที่สุดเท่าที่ทาง Rockstar North เคยทำมา ภายหลังได้มีตอนพิเศษนามว่า Grand Theft Auto: Episodes from Liberty City ซึ่งจะมีภาค The Lost and Damned และ The Ballad of Gay Tony รวมอยู่ในเกมเดียว สำหรับในประเทศไทยมีการสั่งห้ามนำเกมนี้เข้ามาจำหน่ายในประเทศ หลังจากเกิดเหตุเด็กนักเรียนชั้นมัธยมศึกษาปีที่ 6 เล่นเกมนี้แล้วก่อเหตุฆ่าคนขับแท็กซี่โดยอ้างว่าเลียนแบบมาจากเกมนี้แกรนด์เธฟต์ออโต V แกรนด์เธฟต์ออโต V. เกมแกรนด์เธฟต์ออโต V ได้วางจำหน่ายบนเครื่องเล่น เพลย์สเตชัน 3และเอกซ์บอกซ์ 360ในวันที่ 17 กันยายน พ.ศ. 2556 และ เพลย์สเตชัน 4 และ เอกซ์บอกซ์ วัน ในวันที่ 18 พฤศจิกายน พ.ศ. 2557 สำหรับเวอร์ชัน PC ได้จำหน่ายในวันที่ 14 เมษายน พ.ศ. 2558 ที่ผ่านมา ซึ่งในเนื้อหาเกมนั้น ถูกกำหนดให้ดำเนินเรื่องอยู่ในเมือง ลอส ซานโตส ในรัฐ San Andreas (แซนแอนเดรียส์) งเป็นเมืองที่อยู่ในแกรนด์เธฟต์ออโต้ : แซนแอนเดรียส์ ด้วย ในภาคนี้ผู้เล่นสามารถบังคับเป็นสามตัวเอกของเมืองลอสซานโตส ซึ่งก็คือ Michael - Franklin - Trevor ในภาคนีจะมีระบบ ซื้อบ้าน ซื้อกิจการต่างฯ ระบบดำน้ำ ขับเครื่องบิน ระบบยิงปืนและเล็งปืนใหม่ และยังมีระบบการเล่นและกิจกรรมต่างงฯอีกหลายอย่างที่มากับภาคนี้ ทั้งด้านความสมจริงที่มากขึ้น พื้นที่ในเกม จะรายล้อมไปด้วย ป่า ภูเขา ลำธาร และ สัตว์ป่าอีกนานาชนิด แผนที่ในเกมส์จะใหญ่ยิ่งกว่าในบรรดา เกมแกรนด์เธฟต์ออโต ทุกภาคที่ผ่านมา และคุณภาพกราฟิก ถึอว่าปรังปรุงออกมาได้เหนือชันและดูสมจริงยิ่งขึ้น ซึ่งภาคนี้ Rockstar North ได้นำอาระบบต่างฯจากเกมส์ Red Dead Redemption และ Max Payne 3 มาใส่ในภาคนี้เพื่อให้ดูสมจริงขึ้น หลังจากนั้นก็มี โหมดผู้เล่นหลายคน ที่ออกมาสร้างรายได้อีก อย่างเช่น Grand Theft Auto Online ที่เปิดให้บริการในวันที่ 1 ตุลาคม พ.ศ. 2556 โดยภาคนี้กลายเป็นเกมคอนโซลที่ประสบความสำเร็จมากที่สุดในประวัติศาสตร์ โดยในวันแรกที่ได้วางแผง เกมนี้ทำรายได้ไปกว่า 1,000 ล้านเหรียญสหรัฐกระแสวิพากษ์วิจารณ์กระแสวิพากษ์วิจารณ์. - ได้มีองค์กรหนึ่ง จัดตั้งระดับเกมที่สนุกที่สุดสำหรับเด็กๆ และพบว่า เกมแกรนเธฟต์ออโต เป็นหนึ่งในเกมที่สนุกที่สุด - ได้มีอาชญากรจูเนียร์ ไม่ได้ทำดังที่เกมแกรนด์เธฟต์ออโตกระทำ - ในปี พ.ศ 2551 ที่ประเทศไทยได้มีข่าวเด็กนักเรียนมัธยม 6 ได้ฆาตกรรมโซเฟอร์รถแท๊กซี่แล้วได้อ้างว่าสิ่งที่ทำทั้งหมดเป็นเพราะเกมแกรนเธฟต์ออโต - ที่ประเทศไทย ผู้ประกาศข่าวสาวประจำรายการทีวี ช่อง 8 ถูกโลกออนไลน์วิจารณ์หนัก หลังนำเสนอข้อมูลผิดๆภายในรายการ และวิจารณ์ไปในทางลบ เกี่ยวกับเกม GTA ออกอากาศ ทำให้เกมส์เมอร์ต่างไม่พอใจ เมื่อวันที่ 12 กุมภาพันธ์ 2559</doc>
