<doc id="266437" url="https://th.wikipedia.org/wiki?curid=266437" title="แมกซ์ โรช">แมกซ์ โรช แมกซ์เวล เลมูเอล โรช นักแต่งเพลง นักดนตรีแจ๊สชาวอเมริกัน เล่นดนตรีในตำแหน่งมือกลอง และเพอร์คัสชัน โดยได้รับการยอมรับว่าเป็นหนึ่งในผู้นำการเล่นจังหวะใหม่สไตล์บีบ็อพ ร่วมกับเคนนี คลาร์ก นอกจากนี้ยังเล่นดนตรีแจ๊สในอีกหลายสไตล์ แมกซ์ โรช เคยร่วมงานกับนักดนตรีแจ๊สคนสำคัญจำนวนมาก ไม่ว่าจะเป็นโคลแมน ฮอว์กินส์ ดิซซี กิลเลสพี ชาร์ลี พาร์กเกอร์ ไมล์ส เดวิส ดุค เอลลิงตัน ชาร์ลส มิงกัส ซันนี โรลลินส์ คลิฟฟอร์ด บราวน์ โรชยังเป็นหัวหน้าวงดนตรีของตัวเอง และผลิตผลงานที่มีเนื้อหาต่อสู้เพื่อสิทธิของคนผิวดำ ชื่อชุด We Insist! - Freedom Now ในปี ค.ศ.1960 ในปี ค.ศ. 1966 แมกซ์ โรช ได้ออกผลงานชื่อ Drums Unlimited เป็นผลงานชุดแรกๆ ที่มีหลายเพลงเน้นการโซโลกลองและเพอร์คัสชัน โดยโรชยืนยันมาตลอดว่า กลองก็เป็นเครื่องดนตรีที่สามารถผสมเสียง จังหวะ และทำนองได้ ผลงานที่มีชื่อเสียงที่สุดของโรช คือผลงานในปี 1962 ร่วมกับชาร์ลส มิงกัส และดุค เอลลิงตัน Money Jungle ได้รับการยกย่องว่าเป็นหนึ่งในอัลบั้มแจ๊สทริโอ (เปียโน, เบส และกลอง) ที่ดีที่สุด</doc>
