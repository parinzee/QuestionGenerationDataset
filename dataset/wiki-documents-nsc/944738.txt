<doc id="944738" url="https://th.wikipedia.org/wiki?curid=944738" title="โจว ฮุ่ยหมิ่น">โจว ฮุ่ยหมิ่น โจว ฮุ่ยหมิ่น (, พินอิน: Zhōu Huìmǐn) หรือในชื่อภาษาอังกฤษ วิเวียน โจว (Vivian Chow) นักแสดงและนักร้องที่มีชื่อเสียงโด่งดังของฮ่องกงในช่วงปี 1990 แฟนคลับของเธอและสื่อต่างขนานนามเธอว่า “ดรุณีหยก” (玉女掌門人) วิเวียนเข้าสู่วงการการแสดงครั้งแรกเมื่อปี 1988 และแม้ว่าเธอจะมีชื่อเสียงมากขึ้นเรื่อยๆ แต่ตลอดมาเธอยังคงความถ่อมตนไว้อย่างเสอมตนเสมอปลาย เป็นที่น่าเสียดาย สิ่งที่มาพร้อมกับชื่อเสียงคือพวกปาปารัสซี่ ที่มักคอยรุกรานความเป็นส่วนตัวของเธอ วิเวียนไม่สามารถรับมือกับสถานการณ์เช่นนี้ได้ ทำให้มีช่วงเวลาหนึ่งที่เธอปิดตัวเองจากสื่อทุกชนิด หลังจากคอนเสิร์ตในปี 1994 วิเวียนตระหนักว่า สิ่งสำคัญที่สุดสำหรับเธอคือชีวิตที่เป็นส่วนตัว ไม่ใช่ชื่อเสียงหรือความรุ่งเรืองแต่อย่างใด ดังนั้นเธอจึงบอกลาวงการบันเทิงฮ่องกง และอพยพไปอยู่เมืองแวนคูเวอร์ ประเทศแคนาดา พร้อมกับ หนีเจิ้น คนรักในปลายปี 1997 หลังออกจากวงการบันเทิง โจวฮุ่ยหมิ่นทุ่มเทเวลาให้กับการวาดภาพ งานเขียน และสนุ้กเกอร์ โดยภาพวาดของเธอหลายภาพได้รับรางวัล และในปี 2004 งานเขียน "Bengal Cat" (我的貓兒子周慧豹) เกี่ยวกับแมว สัตว์เลี้ยงแสนรักของเธอ ก็ออกวางจำหน่ายและได้รับการตอบรับอย่างท่วมท้นในฮ่องกง นอกจากนี้ ทั้งวิเวียนและหนีเจิ้น ซึ่งเป็นสมาชิกสมาคมสนุ้กเกอร์ฮ่องกง ยังเป็นตัวแทนฮ่องกงไปแข่งขันบ่อยครั้ง อย่างไรก็ตาม เมื่อปีที่แล้ว วิเวียน และ หนีเจิ้น ได้ตัดสินใจกลับมาแสวงหาความก้าวหน้าที่ฮ่องกง โดยเธอเริ่มรับงานโฆษณา และเป็นพรีเซนเตอร์ผลิตภัณฑ์ต่างๆ อีกครั้ง ขณะที่หนีเจิ้นออกหนังสือ เป็นพิธีกร และเปิดร้านขายโต๊ะปิงปอง ซึ่งการงานของทั้งคู่กำลังไปได้สวย และล่าสุดเมื่อปลายเดือนที่แล้ว วันที่ 25-27 พ.ค. โจวฮุ่ยหมิ่นได้หวนคืนเวทีอีกครั้งในคอนเสิร์ตรอบพิเศษที่ชื่อว่า “Back For You” ที่ฮ่องกงโคลีเซียม เพื่อระดมทุนให้แก่คลินิกสัตว์ที่ไม่หวังผลกำไรของฮ่องกง ถึงกระนั้นก็ตาม โจวฮุ่ยหมิ่นยังคงปฏิเสธการคืนวงการบันเทิงอย่างเต็มตัว สำหรับความสำเร็จในอาชีพการงานของโจวฮุ่ยหมิ่นไม่ใช่เกิดขึ้นในชั่วข้ามคืน เธอต้องทำงานอย่างหนักและฝ่าฟันอุปสรรคนานับประการกว่าจะมายืนอยู่ ณ จุดนี้ประวัติ ประวัติ. หลังจบการศึกษาระดับไฮสกูล โจวฮุ่ยหมิ่นซึ่งมีความฝันต้องการเป็นดาราและนักร้อง ได้ร่วมการแข่งขัน "New Talent Singers' Contest" ในปี 1985 ด้วยบทเพลง “รักที่สุด” (最愛) ซึ่งเป็นเพลงญี่ปุ่น โดยผู้เข้าแข่งขันรุ่นเดียวกันและมีชื่อเสียงในปัจจุบัน ได้แก่ ซูหย่งคัง และหลี่เค่อฉิน แม้การแข่งครั้งนั้น โจวฮุ่ยหมิ่นจะไม่ได้รางวัลใดๆ เลย แต่ก็ไม่สามารถดับฝันของเธอได้ หลังจากนั้น เธอได้บรรลุก้าวแรกของความฝันด้วยการเข้าทำงานที่ Radio Television Hong Kong หรือ RTHK (หน่วยงานผลิตรายการวิทยุและโทรทัศน์ภายใต้การกำกับดูแลของรัฐบาลฮ่องกง) ในปี 1987 ชาวฮ่องกงเริ่มได้ยินเสียงหวานใสแต่มีพลังของโจวฮุ่ยหมิ่นผ่านทางละครวิทยุ ซึ่งเธอได้พากย์เสียงของตัวแสดงนำถึง 3 เรื่องด้วยกัน ในขณะนั้นมีเพียง RTHK ผู้เดียวที่ให้ความบันเทิงผ่านสาย การได้ยินเสียงของโจวฮุ่ยหมิ่นทุกวันๆ ทำให้ชื่อเสียงของเธอเป็นที่รู้จักไปทั่วฮ่องกง เรียกได้ว่าแทบจะประสบความสำเร็จในทันที และในปีถัดมานั้นเอง วิญญาณนักแสดงของโจวฮุ่ยหมิ่นได้ถูกปลุกขึ้นมา จากการได้แสดงนำในภาพยนตร์แนวคอมเมอดี้เรื่องดัง "Heart to Hearts" (三人世界) ยิ้มสดใสและการแสดงที่เป็นธรรมชาติทำให้เธอคว้ารางวัล “นักแสดงหน้าใหม่ยอดเยี่ยม” ประจำปี 1989 ไปครอง นับเป็นก้าวสำคัญในการมุ่งหน้าบรรลุความฝันวัยเยาว์ของเธอ ในปีเดียวกันนั้นเอง ความฝันของโจวฮุ่ยหมิ่นก็เป็นจริง ด้วยการออกอัลบั้มแรกของตัวเองโดยใช้ชื่อเธอเป็นชื่ออัลบั้ม ประกอบด้วยเพลง 4 เพลง เป้าหมายเพื่อทดสอบการตอบรับจากประชาชน และไม่เป็นที่ผิดหวัง เธอเริ่มมีแฟนคลับ และออกอัลบั้มชุดที่ 2 มาในปี 1990 จากนั้นออกอีก 5 อัลบั้มภายในปี 1991 และอีก 6 อัลบั้มช่วงปี 1992-1993 นอกจากนี้ เธอยังต้องคร่ำเคร่งเรียนภาษาจีนกลางเพื่อออกอัลบั้ม “หลิวเหยียน” (流言) ซูเปอร์สตาร์ดวงใหม่ได้เกิดขึ้นแล้ว รูปของโจวฮุ่ยหมิ่นขึ้นปกนิตยสารแทบทุกฉบับ ไม่มีใครในฮ่องกงไม่เคยได้ยินชื่อเธอ ถึงกระนั้น ความมีชื่อเสียงก็ไม่ได้ทำให้โจวฮุ่ยหมิ่นลืมเลือนเพื่อนจำนวนมากที่พานพบระหว่างเส้นทางสู่ดวงดาว ทั้งไม่ได้ทำให้เธอกลายเป็นคนเย่อหยิ่ง จึงเป็นที่มาของสมญานาม “ดรุณีหยก” ที่หมายถึงหน้าตาที่สวยงาม จิตใจที่งดงาม และท่าทีที่สง่างามของเธอผลงานเพลงผลงานเพลง. - โจวฮุ่ยหมิ่น 周慧敏 (1989) - วิเวียน Vivian (1990) - ฉิงหมี 情迷 (1990) - A Long & Lasting Love (1991) - เลี่ยนฉี่ว์ ชา ลา ลา 恋曲 Sha La La (1991) - ชือซินห้วนฉิงเซิน 痴心还情深 (1991) - หยูกั่วหนี่เหอหว่อขู่จง 如果你知我苦衷 (1991) - เทียนฮวงอ้ายเว่ยเหล่า天荒爱未老 (1991) - Endless Dream (1992) - ตงยื่อลั่งม่าน 冬日浪漫 (1993) - หลิวเหยียน 流言 (1993) - จิ้นไจ้ปู้เหยียนจง 尽在不言中 (1993) - จุ้ยอ้าย 最爱 (1993) - ซินซื่อฉงฉง 心事重重 (1994) - หลีไคโยวอี้ว์เตอสีกว้น 离开忧郁的习惯 (1994) - จือจี่จือปี่ 知己知彼对唱精选转辑 (1994) - ก่านฉิงเตอเฟินหลี่ 感情的分礼 (1994) - ฉิงหมีซินเชี่ยว 情迷心窍 (1994) - เฉิงจ่าง 成長 (1994) - เจี่ยจวง 假装 (1994) - หงเยี่ยลั่วโส่วเตอฉือโฮ่ว红叶落索的时候 (1994) - ตัวอีเตี่ยนเลี่ยนอ้าย 多一点恋爱 (1995) - ชู่ชู่หลิงฉิง 处处留情 (1995) - โจวฮุ่ยหมิ่นเตอหมินกั่นตี้ไต้ 周慧敏的敏感地带 (1997) - Back For You (2006)คอนเสิร์ตคอนเสิร์ต. - คอนเสิร์ตเหม่ยเตอฮ่าวเซินปี 1994 周慧敏'94美的化身演唱会 (1995)ผลงานด้านการแสดงละครผลงานด้านการแสดง. ละคร. - กระบี่เลือดเหล็กไหล / 乌金血剑 / The Hunter's Prey (1990) - มังกรหยก ตอน เฮ่งเต้งเอี๊ยง / 中神通王重阳 / Rage and Passion (1992) - 武林幸运星 / The Commandments (1992) - เจ้าพ่อตลาดหุ้น / 大时代 / The Greed of Man (1992) - สงครามรักเวทีชีวิต / 刀马旦 / A Stage of Turbulence (1995)ภาพยนตร์ภาพยนตร์. - 三人世界/ Heart to Hearts (1988) - 沖天小子/ Path of Glory (1989) - คนเล็กตัดใหญ่ / 风雨同路 / The Unmatchable Match (1989) - ยกเครื่องเรื่องจุ๊ 3 / 狼 之 一 族 / The Romancing Star III (1989) - 相見好 / Happy Together (1989) - 玩命双雄 / Goodbye Hero (1990) - 痴情快婿 / Fun & Fury (1991) - 女校风云之邪教入侵 / Angel Hunter (1991) - 三人新世界 / Heart Against Hearts (1991) - 妖魔道 / Devil's Vindata (1991) - Yes!一族 / Fruit Bowl (1991) - วัยรุ่น วุ่นต้องปราบ / 蓝江传之反飞组风云 / Arrest the Restless (1992) - 现代应召女郎 / Girls Without Tomorrow 1992 (1992) - 夏日情人 / Summer Lovers (1992) - 石头记 / Stone Man (1992) - 血染黎明 / Fire on Ice (1992) - กังหันเลือด / 八月郁金香 / Tulips in August (1992) - 风尘三峡 / Tom, Dick, and Hairy (1993) - 伦文叙老点柳先开 / Flirting Scholar 2 (1993) - 爱上不归路 / No Regret, No Return (1993) - 清官难审/ Family Affairs (1994) - 金装香蕉俱乐部 / Top Banana Club (1996) - 废话小说 / Out of the Blur (1996)</doc>
