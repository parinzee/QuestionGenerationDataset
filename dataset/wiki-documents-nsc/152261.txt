<doc id="152261" url="https://th.wikipedia.org/wiki?curid=152261" title="ที่เก็บศพ">ที่เก็บศพ ที่เก็บศพ () คือที่เก็บร่างของผู้ตายซึ่งมิใช่การฝัง คำนี้โดยทั่วไปจะหมายถึงสิ่งก่อสร้างที่มีที่เก็บร่างของผู้ตายที่มีขนาดต่างๆ กันประเภทของที่เก็บศพประเภทของที่เก็บศพ. - เพิงหิน (Dolmen). หมายถึงที่เก็บศพก่อนประวัติศาสตร์ที่มีลักษณะเหมือนโต๊ะหิน - ห้องเก็บศพ (Burial vault). หมายถึงสิ่งก่อสร้างที่เป็นหินหรืออิฐใต้ดินที่มีที่ให้เก็บศพ (ซึ่งมิได้ฝัง) แต่เดิมห้องเก็บศพมักจะเป็นส่วนบุคคลที่เป็นของครอบครัว และมักจะอยู่ภายใต้สิ่งก่อสร้างทางศาสนาเช่นวัดคริสต์ศาสนา, ภายในลานวัด, หรือ ภายในบริเวณสุสาน - ห้องเก็บศพใต้โบสถ์ (Crypt). หมายถึงที่เก็บศพที่คล้ายกับห้องเก็บศพแต่ไม่ใช้เฉพาะครอบครัว และมักจะหมายถึงห้องใต้ดินภายในมหาวิหารหรือวัดใหญ่ หรือ ปราสาทที่อาจจะสร้างขึ้นเพื่อใช้เป็นชาเปลหรือที่เก็บโลงหิน หรือวัตถุมงคลในคริสต์ศาสนาหรือร่างของบุคคลสำคัญทางศาสนาเช่น นักบุญ - ที่เก็บนักบุญ (Martyrium). หมายถึงที่เก็บศพของนักบุญ - มอโซเลียม (Mausoleum). หมายถึงที่เก็บศพเหนือดินภายในสิ่งก่อสร้างอิสระจากสิ่งก่อสร้างอื่นๆ ซึ่งอาจจะใหญ่หรือเล็กก็ได้ตามกำลังทรัพย์หรืออำนาจของผู้สร้าง รวมทั้งพีระมิดอียิปต์ มักจะเป็นที่เก็บศพของผู้ใดผู้หนึ่งหรือครอบครัว - สุสานใต้ดิน หรือ สุสานรังผึ้ง (Catacombs) หมายถึงที่เก็บศพที่อยู่ใต้ดินจัดเป็นช่องๆ สำหรับวางศพ นิยมกันมากในสมัยจักรวรรดิโรมัน ซึ่งอาจจะอยู่ภายในถ้ำ หรือ สถานที่ใต้ดินที่สร้างขึ้น - ที่เก็บศพก่อนประวัติศาสตร์ (Megalithic tomb). หมายถึงที่เก็บศพสมัยก่อนประวัติศาสตร์สำหรับชุมชนใหญ่ๆ สร้างด้วยหินบนกำแพงหินมักหลังคาที่เป็นเนินดิน - โลงหิน (Sarcophagus). หมายถึงโลงศพที่แกะจากหินมักจะเป็นการแกะสลักตกแต่งและกึ่งใช้เป็นอนุสาวรีย์ ซึ่งอาจจะตั้งอยู่ภายในศาสนสถาน หรือภายในมอโซเลียม บางครั้งก็จะเป็นโลงหินเกลี้ยงๆ ไม่มีการตกแต่ง - เซพัลเครอ (Sepulchre). หมายถึง ที่เก็บศพที่แกะเข้าไปในช่องหินหรือหน้าผา หรือเป็นสิ่งก่อสร้างที่ทำด้วยหินมักจะอยู่ใต้ดิน เช่นเซพัลเครอของชายอียิปต์โบราณ แต่มักจะเป็นคำที่ใช้กับสิ่งก่อสร้างเก็บศพสำหรับชาวยิว หรือคริสต์ศาสนสถาน - ศาล (ที่เก็บศพ) หรือ ไชรน์ (Shrine). ทางคริสต์ศาสนาหมายถึงสิ่งก่อสร้างที่สร้างเหนือที่ฝังศพของนักบุญ ความหมายอื่นที่ใช้ ไชรน์ มาจากภาษาละติน “scrinium” ซึ่งแปลว่า “กล่อง” หรือโต๊ะเขียนหนังสือ ในสมัยแรกหมายถึงกล่องที่ทำด้วยอัญมณีมีค่าเป็นที่เก็บ วัตถุมงคล หรือรูปสัญลักษณ์ของลัทธินิยม ต่อมาความหมายก็ขยายเพิ่มโดยรวมถึงสถานที่ที่เป็นที่เก็บวัตถุมงคลหรือที่ฝังศพที่อุทิศให้กับวีรบุรุษ, ผู้พลีชีพเพื่อศาสนา, นักบุญ หรือผู้ที่ผู้คนนับถือ - ที่เก็บศพแบบอื่นๆ เช่น การฝังศพกับเรือ (ship burial) เป็นต้น</doc>
