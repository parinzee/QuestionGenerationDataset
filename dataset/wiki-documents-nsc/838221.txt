<doc id="838221" url="https://th.wikipedia.org/wiki?curid=838221" title="เอเชียเน็กซต์ท็อปโมเดล ฤดูกาลที่ 5">เอเชียเน็กซต์ท็อปโมเดล ฤดูกาลที่ 5 เอเชียเน็กซต์ท็อปโมเดล ฤดูกาลที่ 5 เป็นฤดูกาลที่ 5 ของ เอเชีย เน็กซ์ ท็อป โมเดล ที่ต้องการค้นหาสุดยอดนางแบบ เพื่อทำงานในวงการนางแบบ ในระดับมืออาชีพ โดยสาวๆ ที่เข้าแข่งขัน จะต้องมีเชื้อสายของเอเชียเท่านั้น โดยส่วนมากจะมาจากเอเชียตะวันออกเฉียงใต้ ซึ่งในฤดูกาลนี้จะถ่ายทำรายการ ใน ประเทศสิงคโปร์ เริ่มออกอากาศ 5 เมษายน 2560 โดยในฤดูกาลนี้จะยังคงตัดสินโดยการให้คะแนนจากการแข่งขันประจำสัปดาห์และคะแนนจากคณะกรรมการในห้องตัดสินเช่นเดียวกันกับ ฤดูกาลที่ผ่านมา โดยธีมของฤดูกาลนี้ คือ "คาดหวังในสิ่งที่ไม่คาดคิด" ผู้ชนะในฤดูกาลนี้ คือ มอรีน ว็อบเบลวิทซ์ จาก ประเทศฟิลิปปินส์การรับสมัคร การรับสมัคร. การรับสมัครมีทั้งหมด 3 ประเทศ, ตามรายการข้างล่าง:- 22 ตุลาคม ที่ House Manila Club, Resorts World Manila มะนิลา - 29 ตุลาคม ที่ Grand Caymans, Sunway Resort Hotel and Spa, กัวลาลัมเปอร์ - 5 พฤศจิกายน ที่ The Hermitage, A Tribute Portfolio Hotel จาการ์ตา ผู้เข้าแข่งขันได้รับการสนับสนุนนอกจากนี้ยังจะนำไปใช้สำหรับการแข่งขันออนไลน์ถ้าพวกเขาไม่สามารถที่จะทำให้การปรากฏตัวที่ออดิชั่นสดข้อมูลการออกอากาศตอนที่ 1 : The Girl Who Got Up and Walked Again ข้อมูลการออกอากาศ. ตอนที่ 1 : The Girl Who Got Up and Walked Again. สาวๆทั้งสิบสี่คนของฤดูกาลนี้ ได้เดินทางมาพบกับ คลาร่า จี. ที่ปรึกษานางแบบคนใหม่ พร้อมกับ ซินดี้ บิชอป กรรมการหลัก ซึ่งซินดี้ ได้แจ้งว่า พวกเธอจะต้องแข่งขันชิงรางวัลกันในขณะนี้เลย โดยจะได้ เพีย วูร์ทซบาค นางงามจักรวาลปี 2015 ชาวฟิลิปปินส์ มาร่วมเป็นกรรมการตัดสินด้วย โดยการแข่งขันจะเป็นการเดินแฟชั่นโชว์ โดยสาวๆจะต้องใส่ชุดชั้นใน เดินออกมาพร้อมกับนายแบบชาย ซึ่งเมื่อไปถึงสุดรันเวย์ กรรมการจะยกการ์ดคำสั่ง ที่พวกเธอจะต้องแสดงท่าทางออกมาดังต่อไปนี้ สาวๆส่วนใหญ่เดินแบบออกมาได้ดี และน่าประทับใจ ในขณะที่ เลย์ล่า สะดุดล้มเมื่อเดินมาถึงหน้าคณะกรรมการ อลิเชีย ถูกตำหนิในเรื่องการเดิน และมินห์ ทู เป็นลมหมดสติเนื่องจากต้องรีบวิ่งกลับมาเปลี่ยนชุด หลังจากเสร็จสิ้นการเดินแบบ สาวๆจึงถูกพามายังบ้านพักสำหรับฤดูกาลนี้ หลังจากที่ได้จับจองที่นอนกันแล้ว พวกเธอจึงได้รับข้อความวิดีโอจากซินดี้ ซึ่งเธอได้แจ้งว่า ในฤดูกาลนี้จะยังคงใช้ระบบคะแนนในการแข่งขัน กับคะแนนในการถ่ายภาพประจำสัปดาห์เช่นเดิม ซึ่งเมื่อผลคะแนนออกมา ปรากฏว่า ชิคิน คือผู้ที่ได้รับคะแนนสูงสุดจากการแข่งขันเดินแบบ และ เลย์ล่า คือผู้ที่ได้รับคะแนนต่ำที่สุด วันต่อมา สาวๆได้เดินทางมาพบกับ ซินดี้และคลาร่า เพื่อถ่ายภาพกันในแบบแฟชั่นชั้นสูง โดยธีมคือ นางแบบที่กำลังหลบหนี พวกเธอจะต้องขยับร่างกาย ให้ดูมีความเคลื่อนไหวและมีพลังงานสูง ในการถ่ายภาพ คลาร่า, ไฮดี้ และเวโรนิก้า ทำออกมาได้อย่างน่าประทับใจ ในขณะที่ สาวๆส่วนใหญ่ต้องพยายามกันอย่างหนัก เนื่องจากเป็นการยากที่จะต้องโพสท่าขยับร่างกาย ให้ตรงกับการกดชัตเตอร์ของช่างภาพ เลย์ล่า ทำออกมาได้อย่างน่าผิดหวัง เมื่อเธอดูถอดใจ และไม่ต้องการที่จะอยู่ในการแข่งขัน แต่หลังจากได้พูดคุยกับ มินห์ ทู เธอก็สามารถพยายามทำออกมาได้ดีขึ้น และ มินห์ ทู ทำให้ซินดี้ รู้สึกไม่พอใจ ในทัศนคติของเธอระหว่างการถ่ายภาพ ในห้องตัดสิน กรรมการชอบภาพของ ไฮดี้ และเวโรนิก้า เป็นอย่างมาก มอรีน ได้รับคำวิจารณ์ทั้งในแง่ดีและไม่ดี มินห์ ทู ได้รับคำวิจารณ์ที่ดีในภาพ และเธอยังได้กล่าวขอโทษกรรมการเกี่ยวกับทัศนคติในระหว่างการถ่ายภาพอีกด้วย และคลาร่า เป็นผู้ที่ได้รับคะแนนรวมสูงที่สุด เธอจึงถูกเรียกชื่อคนแรกในสัปดาห์นี้ ในขณะที่ อลิเชีย ถูกตำหนิว่าควบคุมพลังงานของตัวเองไม่ได้ ซินดี้ ถูกวิจารณ์ว่าท่าโพสดี แต่ตาของเธอดูไม่สื่ออะไรเลย โดโรธี ถูกตำหนิว่า ท่าโพสดูเชย และการแสดงสีหน้ายังดูไม่เข้มแข็งพอ ภาพของเจนนิก้า ไม่เป็นที่ชื่นชอบของคณะกรรมการเลยแม้แต่น้อย ภาพของเลย์ล่า ออกมาดูสวยงาม แต่ถูกตำหนิในเรื่องของการที่เธอขาดความมั่นใจในระหว่างการถ่ายภาพ ชิคิน ถูกวิจารณ์อย่างหนักในภาพถ่ายที่ออกมาดูน่าผิดหวัง รวมถึง วาเลรี่ ก็ได้รับคำวิจารณ์ที่ไม่ค่อยดีเช่นเดียวกันว่าการทำงานร่วมกับเธอนั้นยาก แองเจลิก้า ต้องตกเป็นสองคนสุดท้ายจากภาพที่ออกมาไม่เป็นแฟชั่นชั้นสูง และการแสดงสีหน้าที่ดูราบเรียบ รวมถึงกรรมการคิดว่า ภาพที่ได้ในห้องตัดสินเป็นภาพที่โชคช่วยมากกว่า ร่วมกับ นามีต้า ที่มีศักยภาพมากในการเป็นนางแบบ แต่ภาพของเธอกลับทำให้กรรมการต้องผิดหวัง สุดท้ายแล้ว เมื่อรวมผลคะแนนออกมา ปรากฏว่า แองเจลิก้า ต้องถูกส่งกลับบ้านเป็นคนแรก- ผู้ที่ถูกเรียกชื่อคนแรก: คลาร่า สุตานติโอ - ผู้ที่ตกเป็นสองคนสุดท้าย: รันดาวา นามีต้า และ แองเจลิก้า แซนทิลแลน - ผู้ที่ถูกคัดออก: แองเจลิก้า แซนทิลแลน - ช่างถ่ายภาพ: โจเอล ลิม - แขกรับเชิญพิเศษ: เพีย วูร์ทซบาคตอนที่ 2 : The Girl Who is Genetically Blessed ตอนที่ 2 : The Girl Who is Genetically Blessed. เมื่อกลับถึงบ้านพัก คลาร่า รู้สึกดีใจที่ถูกเรียกชื่อเป็นคนแรกจากการตัดสินในครั้งก่อน ในขณะที่ โดโรธี และเจนนิก้า รู้สึกว่า มอรีน เป็นคนที่ดูเสแสร้ง และไม่จริงใจ ต่อมา สาวๆได้เดินทางมาพบกับ คาร่า จี ซึ่งเธอได้แนะนำให้รู้จักกับ เคย์ เกรซ ลี ผู้ฝึกสอนท่าเต้น เพื่อฝึกสอนการเคลื่อนไหวให้กับสาวๆ ก่อนที่จะแข่งขันชิงรางวัล โดยในสัปดาห์นี้ พวกเธอจะต้องแบ่งกลุ่มกัน เพื่อคิดท่าเต้น และออกมาแสดงทีละกลุ่ม โดยจะให้สิทธิ์ผู้ที่ถูกเรียกชื่อเป็นคนแรก ทั้งสามคน เป็นหัวหน้าทีม เพื่อเลือกสาวๆคนอื่นเข้ามาในกลุ่มของตัวเอง ซึ่งสาวๆได้แบ่งกลุ่ม และได้รับโจทย์การเต้นออกมาดังนี้ ในการแข่งขันนั้น กลุ่มที่หนึ่งทำได้ดี แต่ ไฮดี้ ต้องพยายามอย่างหนัก เมื่อเธอรู้สึกตื่นเต้น จนลืมท่าเต้นที่ซ้อมไว้ ในขณะที่ กลุ่มที่สอง ทำออกมาได้ดีเช่นเดียวกัน และกลุ่มที่สาม ทำให้ คลาร่า และเคย์ เกรซ ลี ประทับใจมากที่สุด จึงเป็นทีมที่ชนะในครั้งนี้ โดยรางวัลที่พวกเธอจะได้รับ คือ การไปทำสปานวดผ่อนคลาย ที่ ร้าน จีน ยิป ลอฟท์ เมื่อกลับถึงบ้านพัก จึงพบว่า พวกเธอแต่ละคนได้รับคะแนนจากการแข่งขันเป็นรายบุคคล โดยโดโรธี ได้รับคะแนนสูงที่สุด และ ไฮดี้ ได้รับคะแนนต่ำที่สุด จึงสร้างความผิดหวัง และทำให้เธอเสียใจเป็นอย่างมาก ในขณะที่ มินห์ ทู ก็รู้สึกเครียดและกดดันที่ได้รับคะแนนต่ำเช่นเดียวกัน และในขณะที่ สาวๆกำลังรับประทานอาหารอยู่นั้น ได้เกิดความตึงเครียดขึ้น เมื่อ เจนนิก้า เผยว่า เธอรู้สึกไม่พอใจ และรู้สึกว่าไม่ยุติธรรม ที่ มอรีน ได้รับคะแนนสูงกว่าเธอ เนื่องจากเธอคิดว่า มอรีน ทำออกมาได้แย่กว่า วันต่อมา สาวๆได้เดินทางมาพบกับ คาร่า จี รวมถึง โจเอล ลิม เพื่อถ่ายภาพประจำสัปดาห์กัน โดยโจทย์ในครั้งนี้ คือ การถ่ายภาพเพื่อสร้างรอยยิ้มที่เป็นเอกลักษณ์ของแต่ละคน เพื่อโฆษณาให้กับ ยาสีฟัน คอลเกต ออปติก ไวท์ โดยพวกเธอทุกคนจะได้ถูกเลือกภาพออกมาสี่ช็อทเพื่อให้คณะกรรมการตัดสิน ซึ่งเวลาในการถ่ายจะมีเพียงแค่ห้านาทีเท่านั้น ในการถ่ายภาพ มอรีน, วาเลรี่, เวโรนิก้า, เลย์ล่า, ชิคิน, คลาร่า, ซินดี้, อลิเชีย, มินห์ ทู และโดโรธี ทำออกมาได้อย่างน่าประทับใจ ในขณะที่ เจนนิก้า ถูกตำหนิว่าดูขาดพลังงานและขาดความมั่นใจ นามีต้า รู้สึกไม่มั่นใจที่จะต้องโชว์รอยยิ้มของตัวเอง และไฮดี้ ที่ดูยิ้มฝืนๆ และขาดพลังงานที่น่าสนใจ ในห้องตัดสิน ได้ เมทินี กิ่งโพยม สุดยอดนางแบบจาก ประเทศไทย มาเป็นกรรมการรับเชิญ และ ยู ไซ ผู้กำกับการถ่ายภาพจากฤดูกาลที่แล้ว กรรมการประทับใจกับภาพของ มินห์ ทู, เวโรนิก้า และซินดี้ เป็นอย่างมาก และ โดโรธี ถ่ายภาพออกมาได้อย่างสวยงาม โดยเธอได้บอกเล่าเรื่องราวออกมาจากภาพถ่ายได้อย่างเป็นธรรมชาติ เธอจึงถูกเรียกชื่อเป็นคนแรกในสัปดาห์นี้ อีกทั้ง จะได้เป็นพรีเซนเตอร์ให้กับ ยาสีฟัน คอลเกต ออปติก ไวท์ อีกด้วย ในขณะที่ อลิเชีย, มอรีน และเลย์ล่า ได้รับคำวิจารณ์ทั้งในแง่ดีและไม่ดี คลาร่า ถูกวิจารณ์ว่าในภาพ เธอยิ้มจนเห็นเหงือกเยอะเกินไป วาเลรี่และชิคิน ได้รับความเห็นว่า ยิ้มเหมือนกันทั้งหมดในภาพทั้งสี่ช็อท นามีต้า ถูกตำหนิว่า มุมหน้าที่ถ่ายในภาพไม่สวย เจนนิก้า ต้องตกเป็นสองคนสุดท้าย จากภาพที่ออกมาดูเป็นนางงามมากกว่านางแบบ และถูกตำหนิอย่างหนักว่า ดูไม่น่าจดจำ ร่วมกับ ไฮดี้ ที่ภาพถ่ายในครั้งนี้ เธอใช้พลังงานมากจนเกินไป จนดูล้น และถูกตำหนิในเรื่องของการหัวเราะในภาพจนทำให้ดูหลังค่อม สุดท้ายแล้ว เมื่อรวมผลคะแนนออกมา ปรากฏว่า ไฮดี้ ได้ถูกคัดออกจากการแข่งขันเป็นคนที่สอง- ผู้ที่ถูกเรียกชื่อคนแรก: โดโรธี เพทโซลด์ - ผู้ที่ตกเป็นสองคนสุดท้าย: เจนนิก้า แซนเชส และ ไฮดี้ กรอดส์ - ผู้ที่ถูกคัดออก: ไฮดี้ กรอดส์ - ช่างถ่ายภาพ: โจเอล ลิม - แขกรับเชิญพิเศษ: เคย์ เกรซ ลี, เมทินี กิ่งโพยมตอนที่ 3 : The Girl Who Is a Crybaby ตอนที่ 3 : The Girl Who Is a Crybaby. เมื่อกลับถึงบ้านพัก โดโรธี รู้สึกดีใจเป็นอย่างมาก ที่ถูกเรียกชื่อเป็นคนแรกจากการตัดสินในครั้งก่อน และเธอยังได้รับน้ำหอมบุลการี่ โรสโกลด์เดีย เป็นของขวัญเพิ่มเติมอีกด้วย ในขณะที่ นามีต้า ก็รู้สึกเสียใจที่ ไฮดี้ ถูกคัดออกจากการแข่งขันด้วยเช่นกัน เนื่องจากพวกเธอทั้งสองคนสนิทกัน ซึ่งในขณะนี้ สาวๆได้แบ่งกลุ่มจากการที่พักในห้องเดียวกัน เป็นกลุ่มสาวดี และสาวร้าย โดยกลุ่มสาวดี จะมี มอรีน, วาเลรี่, เวโรนิก้า, เลย์ล่า, มินห์ ทู, คลาร่า และซินดี้ ในขณะที่กลุ่มสาวร้าย จะมี โดโรธี, เจนนิก้า, นามีต้า, ชิคิน และอลิเชีย วันต่อมา ยู ไซ ได้เดินทางมาที่บ้านพักของสาวๆ พร้อมกับแนะนำให้รู้จักกับ เมอร์วิน วี ผู้กำกับฝ่ายศิลป์ จาก จีนยิปส์กรุ๊ปส์ เนื่องจากในสัปดาห์นี้พวกเธอจะได้รับการแปลงโฉม โดย ยู ไซ ให้ โดโรธี ที่ถูกเรียกชื่อเป็นคนแรกในครั้งก่อน มีสิทธิ์ช่วยในการตัดสินใจว่า สาวๆแต่ละคนจะได้รับการแปลงโฉมแบบไหน ซึ่งจะมีให้เลือกสองแบบคือ แบบอ่อนหวาน และแบบน่าทึ่ง หลังจากได้เลือกการแปลงโฉมแล้ว พวกเธอจึงออกเดินทางไปยังร้าน จีน ยิปส์ แฮร์ ซาลอน ซึ่งสาวๆแต่ละคนต่างชื่นชอบและยอมรับกับการแปลงโฉม มีเพียง คลาร่า เท่านั้น ที่รู้สึกเสียใจ และร้องให้ออกมาตลอดเวลา เนื่องจากต้องถูกตัดผมสั้น เมื่อกลับถึงบ้านพัก พวกเธอจึงพบว่า มีตู้ถ่ายรูปสติกเกอร์ตั้งอยู่ พวกเธอจึงได้ร่วมกันถ่ายภาพกลุ่ม และภาพเดี่ยวกันอย่างสนุกสนาน การถ่ายภาพในสัปดาห์นี้ พวกเธอถูกพามายัง ทุ่งหญ้าโล่ง เพื่อถ่ายภาพกันในธีม จิตวิญญาณของเสื้อผ้าเดนิม โดยได้ หลิง แทน สุดยอดนางแบบชาวมาเลเซีย มาร่วมเป็นผู้กำกับการถ่ายภาพด้วย ในการถ่ายภาพนั้น ชิคิน, คลาร่า, ซินดี้, มินห์ ทู, โดโรธี, นามีต้า และเวโรนิก้า ทำออกมาได้อย่างน่าประทับใจ ในขณะที่ อลิเชีย ถูกวิจารณ์ว่า ดูไม่ค่อยผ่อนคลาย และดูไม่ปลดปล่อยตัวเอง มอรีนและวาเลรี่ ต้องพยายามกันอย่างหนัก เนื่องจากทำออกมาไม่ตรงกับความต้องการของ ยู ไซ เลย์ล่า ถูกตำหนิอย่างหนักว่า เธอดูว่างเปล่า และไม่แสดงถึงความรู้สึกใดๆเลยในการถ่ายภาพ และเจนนิก้า ที่โพสแต่ท่าเดิมๆตลอดการถ่ายภาพ ในห้องตัดสิน กรรมการประทับใจ และชื่นชอบกับภาพถ่ายของ อลิเชีย, มินห์ ทู, โดโรธี และนามีต้า เป็นอย่างมาก โดยเฉพาะอย่างยิ่ง ซินดี้ ถ่ายภาพออกมามีพัฒนาการที่ดีขึ้น และกรรมการชื่นชอบกับเรียวขาที่ดูยาวของเธอ เธอจึงถูกเรียกชื่อเป็นคนแรกในสัปดาห์นี้ ในขณะที่ ชิคิน, วาเลรี่ และเวโรนิก้า ได้รับคำวิจารณ์ทั้งดีและไม่ดี คลาร่า ถูกวิจารณ์ว่าในภาพเธอดูน่าเบื่อ และท่าโพสดูไม่มีอะไรแปลกใหม่ เลย์ล่า ถูกตำหนิอีกครั้งว่าดูขาดพลังงาน การแสดงออกทางสีหน้าที่ดูหลงทาง และขาดความเชื่อมั่นในตนเอง เจนนิก้า ต้องตกเป็นสองคนสุดท้ายอีกครั้ง จากภาพที่ออกมาดูเก้ๆกังๆ และไม่ขายอะไรเลยในภาพ ร่วมกับ มอรีน ที่ถ่ายภาพออกมาในครั้งนี้ ดูน่าอึดอัด และดูสับสน ซึ่งเมื่อรวมผลคะแนนออกมาแล้ว มอรีน ได้ไปต่อในการแข่งขัน และเจนนิก้า ต้องถูกส่งกลับบ้านเป็นคนที่สาม- ผู้ที่ถูกเรียกชื่อคนแรก: ซินดี้ เฉิน - ผู้ที่ตกเป็นสองคนสุดท้าย: เจนนิก้า แซนเชส และ มอรีน ว็อบเบลวิทซ์ - ผู้ที่ถูกคัดออก: เจนนิก้า แซนเชส - ช่างถ่ายภาพ: ชาวอน หว่อง - แขกรับเชิญพิเศษ: เมอร์วิน วี, จีน ยิปส์, เชอรีล วี, หลิง แทนตอนที่ 4 : The Girl Who Learn She was Flawsome ตอนที่ 4 : The Girl Who Learn She was Flawsome. เมื่อสาวๆเดินทางกลับถึงบ้านพัก ซินดี้ รู้สึกดีใจเป็นอย่างมากที่ถูกเรียกชื่อเป็นคนแรกในสัปดาห์ก่อน ในขณะเดียวกัน สาวๆที่อยู่ในห้องสาวร้าย ก็ต่างเศร้าเสียใจที่ เจนนิก้า ถูกคัดออกจากการแข่งขันเช่นเดียวกัน และได้เกิดการโต้เถียงกันขึ้นอย่างรุนแรงระหว่าง มินห์ ทู และ คลาร่า เนื่องจาก มินห์ ทู รู้สึกว่า คลาร่า มักจะชอบพูดคุยเสียงดังในตอนดึก จนทำให้เธอนอนหลับพักผ่อนไม่เพียงพอ วันรุ่งขึ้น ในขณะที่สาวๆยังคงนอนหลับพักผ่อนอยู่นั้น แอนเดรีย ชง แฟชั่นบล็อกเกอร์ ที่มีผู้ติดตามใน อินสตาแกรม มากกว่า สองแสนห้าหมื่นคน ได้เข้ามาถ่ายรูปสาวๆในขณะนอนหลับอยู่ ก่อนที่จะปลุกพวกเธอขึ้นมา และแจ้งให้ทราบว่า พวกเธอจะต้องแข่งขันกันถ่ายภาพเซลฟี่ เพื่อนำเสนอถึงตัวตนของตัวเองผ่านทางสังคมออนไลน์ โดยสาวๆได้ถูกแบ่งออกเป็นสี่กลุ่ม ดังนี้ ซึ่งการตัดสินนั้น จะตัดสินจากภาพเซลฟี่แบบรายบุคคล โดยสาวๆต่างแยกย้ายกันออกไปถ่ายภาพตามมุมต่างๆภายในบ้านพัก ซึ่งภาพถ่ายที่องค์ประกอบภาพออกมาโดยรวมถูกใจ แอนเดรีย มากที่สุด คือภาพของ วาเลรี่ เธอจึงเป็นผู้ชนะในครั้งนี้ ทำให้เธอได้รับคะแนนจากการแข่งขันสูงที่สุด ในขณะที่ เลย์ล่า ได้รับคะแนนต่ำที่สุด ซึ่งทำให้ มินห์ ทู ที่สนิทกับ เลย์ล่า รู้สึกกังวลแทนเธอเป็นอย่างมาก ต่อมา พวกเธอได้รับข้อความจากซินดี้ ว่าให้ไปดูที่ริมสระว่ายน้ำ เมื่อพวกเธอออกไป จึงพบว่า มีอาหารและเครื่องดื่ม เป็นจำนวนมาก จัดเตรียมไว้ให้แก่พวกเธอ พวกเธอจึงดื่มและรับประทานอาหารกันอย่างสนุกสนาน วันต่อมา พวกเธอได้เดินทางมาพบกับ ซินดี้ และยู ไซ เพื่อถ่ายภาพประจำสัปดาห์กัน โดยในครั้งนี้ จะเป็นการถ่ายภาพกลุ่มในรถบัส ธีม คือ นางแบบที่ไม่หยุดนิ่ง โดยใช้กลุ่มจากการแข่งขันชิงรางวัล พวกเธอจะต้องถ่ายทอดความแข็งแกร่ง ความมีอิสระ และความเป็นสาวในเมืองใหญ่ออกมา ในการถ่ายภาพนั้น เลย์ล่า ถูกตำหนิว่า การแสดงสีหน้าดูโกรธ และดูไม่เชื่อมต่อกับคนอื่นๆ ซินดี้ ต้องพยายามอย่างหนักในการแสดงสีหน้าให้ดูแข็งแกร่ง อลิเชีย ถูก ยู ไซ วิจารณ์ว่า ดูไม่โดดเด่นเท่าคนอื่นๆ มอรีน ต้องพยายามอย่างหนักในการยืดตัวให้ดูสูงขึ้น ในขณะที่ นามีต้า และคลาร่า ไม่สามารถเชื่อมต่อระหว่างกันได้ในการถ่ายภาพ ในห้องตัดสิน ภาพของ อลิเชีย, ชิคิน, มอรีน, เวโรนิก้า, วาเลรี่ และนามีต้า ทำให้กรรมการประทับใจเป็นอย่างมาก และ มินห์ ทู ถ่ายภาพออกมาได้อย่างยอดเยี่ยม และท่าโพสที่ดูโดดเด่นที่สุด เธอจึงถูกเรียกชื่อเป็นคนแรกในสัปดาห์นี้ ในขณะที่ ซินดี้ ได้รับคำวิจารณ์อย่างอบอุ่น แต่ถูกตำหนิว่า ต้องใช้เวลานานมาก กว่าจะได้ภาพที่ดี คลาร่า ถูกตำหนิอย่างหนัก ว่าเป็นจุดอ่อนในภาพ และไม่สามารถควบคุมพลังงานของตัวเองได้ โดโรธี ต้องตกเป็นสองคนสุดท้ายครั้งแรก จากภาพถ่ายที่ออกมาแย่ ดูน่าผิดหวัง และไม่สื่ออะไรเลย ร่วมกับ เลย์ล่า ที่ในภาพเธอขาดการนำเสนอตัวตน อีกทั้ง กรรมการยังรู้สึกว่า เธอดูหมดไฟ และขาดความมุ่งมั่นในการแข่งขัน ตรงกันข้ามกับ ศักยภาพการเป็นนางแบบ ที่มีอยู่ในตัวเธออย่างเต็มเปี่ยม เมื่อผลคะแนนรวมเสร็จ ปรากฏว่า เลย์ล่า ต้องถูกคัดออกจากการแข่งขันเป็นคนที่สี่- ผู้ที่ถูกเรียกชื่อคนแรก: มินห์ ทู เหงียน - ผู้ที่ตกเป็นสองคนสุดท้าย: เลย์ล่า อ๋อง และ โดโรธี เพทโซลด์ - ผู้ที่ถูกคัดออก: เลย์ล่า อ๋อง - ช่างถ่ายภาพ: ยู ไซ - แขกรับเชิญพิเศษ: แอนเดรีย ชง, เจสัน ก็อดฟรี, แม็ดดี้ รอสส์ตอนที่ 5 : The Girl Who Made 'IT' Happen ตอนที่ 5 : The Girl Who Made 'IT' Happen. เมื่อกลับถึงบ้านพัก สาวๆต่างแสดงความยินดีกับ มินห์ ทู ที่ถูกเรียกชื่อเป็นคนแรกในครั้งก่อน แต่ มินห์ ทู กลับรู้สึกเศร้าและเสียใจ ที่เลย์ล่า ซึ่งเป็นเพื่อนสนิทที่สุดในบ้าน ถูกคัดออกจากการแข่งขัน วันต่อมา พวกเธอได้เดินทางมาพบกับ คาร่า จี และ ซินเดอเซลล่า บล็อกเกอร์สอนการแต่งหน้าชื่อดังชาวอินโดนิเซีย โดยการแข่งขันชิงรางวัลในครั้งนี้ พวกเธอจะต้องถ่ายภาพเพื่อถ่ายทอดเรื่องราวลงในสังคมออนไลน์ ในแบบของสาวเมเบอลีน ให้กับเครื่องสำอาง เมย์เบอลีน นิวยอร์ก คาร่า ได้แบ่งสาวๆออกเป็นสามกลุ่มดังนี้ ในการแข่งขัน สาวๆในแต่ละกลุ่ม ต่างประสบปัญหาที่แตกต่างกันออกไป ในที่สุด กลุ่มที่สาม เป็นกลุ่มที่ถ่ายภาพออกมาได้อย่างมีความคิดสร้างสรรค์ที่สุด พวกเธอจึงได้รับผลิตภัณฑ์เครื่องสำอาง เมเบอลีน นิวยอร์ก มูลค่า 10,000 ดอลล่าร์ เป็นของรางวัล เมื่อกลับถึงบ้านพัก ปรากฏว่า คะแนนจากการแข่งขันนั้น ได้รับเป็นรายบุคคล ซึ่ง ชิคิน ได้รับคะแนนสูงที่สุด ในขณะที่ นามีต้า ได้รับคะแนนต่ำที่สุด การถ่ายภาพในสัปดาห์นี้ พวกเธอจะต้องถ่ายภาพแนวถูกแอบถ่ายจาก ปาปารัซซี่ เป็นสาว อิทเกิร์ล ในแบบฉบับของสาว เมย์เบลลีน นิวยอร์ก ที่ได้รับแรงบันดาลใจมาจาก ตัวแทนสินค้าที่เป็นสุดยอดนางแบบชื่อดัง จีจี้ ฮาดิด ซึ่งสาวๆจะต้องถ่ายทอดลุคส์ที่แตกต่างกัน ดังต่อไปนี้ ในการถ่ายภาพนั้น ได้ แม็ดดี้ รอสส์ มาร่วมเป็นผู้กำกับการถ่ายภาพด้วย ชิคิน,วาเลรี่, โดโรธี, มอรีน ทำออกมาได้อย่างน่าประทับใจ ในขณะที่ ซินดี้, เวโรนิก้า, อลิเชีย, มินห์ ทู, คลาร่า และนามีต้า ต้องพยายามกันอย่างหนัก ในห้องตัดสิน กรรมการประทับใจกับภาพถ่ายของ โดโรธี, ชิคิน และวาเลรี่ เป็นอย่างมาก และ มอรีน ได้ถ่ายภาพออกมาได้น่าทึ่ง อย่างไร้ที่ติ และดูสวยสะดุดตา เธอจึงถูกเรียกชื่อเป็นคนแรกในสัปดาห์นี้ รวมถึง เธอยังจะได้มีโอกาสเป็นส่วนหนึ่งในแคมเปญจน์พิเศษ ร่วมกับ เมย์เบอลีน นิวยอร์ก อีกด้วย ในขณะที่ นามีต้า ได้รับคำวิจารณ์ทั้งด้านบวกและลบในภาพของเธอ ซินดี้ ถูกตำหนิในเรื่องของ การแสดงสีหน้าที่ดูราบเรียบ และโดยรวมดูน่าผิดหวัง มินห์ ทู ทำให้กรรมการผิดหวังกับภาพที่ขาดพลังงาน และดูน่าเบื่อ เวโรนิก้า ถูกตำหนิอย่างหนัก ว่าในระหว่างการถ่ายภาพ เธอกัดกรามตลอดเวลา ทำให้ภาพออกมาดูแข็งทื่อ และดูฝืนๆ คลาร่า ต้องตกเป็นสองคนสุดท้าย เนื่องจาก ภาพถ่ายที่ออกมาแย่ และดูน่าผิดหวัง รวมถึงกรรมการยังรู้สึกว่า เธอมีทัศนคติที่ไม่ดีนักในระหว่างการถ่ายภาพ ร่วมกับ อลิเชีย ที่ในภาพของเธอ มีการแสดงสีหน้าที่ดูอ่อนเกินไป และดูเศร้า ซึ่งไม่ตรงกับลุคส์ของผู้หญิงเก่ง ซึ่งเป็นโจทย์ที่เธอได้รับ เมื่อผลคะแนนรวมออกมา ปรากฏว่า อลิเชีย ได้ถูกคัดออกจากการแข่งขันเป็นคนที่ห้า- ผู้ที่ถูกเรียกชื่อคนแรก: มอรีน ว็อบเบลวิทซ์ - ผู้ที่ตกเป็นสองคนสุดท้าย: คลาร่า สุตานติโอ และ อลิเชีย อามิน - ผู้ที่ถูกคัดออก: อลิเชีย อามิน - ช่างถ่ายภาพ: ชาวอน หว่อง - แขกรับเชิญพิเศษ: มาร์เซลล่า แฟเบรียนน์, ไนเจล สแตนิสลอส, แม็ดดี้ รอสส์ตอนที่ 6 : The Girl Who Has a Dirty Little Secret ตอนที่ 6 : The Girl Who Has a Dirty Little Secret. เมื่อกลับถึงบ้านพัก สาวๆส่วนใหญ่ต่างแสดงความยินดีกับ มัวรีน ที่ถูกเรียกชื่อเป็นคนแรกในครั้งก่อน ในขณะที่ กลุ่มของนามีต้า, โดโรธี และชิคิน รู้สึกว่า ภาพของ วาเลรี่ สมควรที่จะถูกเรียกชื่อเป็นคนแรกมากกว่า วันต่อมา คาร่า จี ได้เข้ามาหาที่บ้านพัก พร้อมกับพา ฟีโอน่า ฟุสซี่ นางแบบสาว ที่เป็นตัวแทนสินค้าของ คอนแทคเลนส์ แอคคิววิว มาแนะนำให้สาวๆรู้จัก โดยการแข่งขันในครั้งนี้ พวกเธอจะต้องแสดงบุคลิก 1 แบบ ที่จะแตกต่างกันไปตามสีของ คอนแทคเลนส์ จากนั้น ก็แต่งหน้าทำผม และเลือกเสื้อผ้า เพื่อถ่ายภาพจากกล้องโพลารอยด์ และเลือกภาพที่ดีที่สุดมา 3ช็อท เพื่อให้ คาร่าและฟีโอน่า ตัดสิน ซึ่งผู้ชนะ จะได้รับ คอนแทคเลนส์ ใช้เป็นเวลาถึงหนึ่งปีเต็ม ซึ่งพวกเธอได้รับลุคส์ที่แตกต่างกันดังนี้ ในการแข่งขัน สาวๆต่างเลือกจับคู่กันเอง และถ่ายภาพให้ซึ่งกันและกัน ซึ่งสาวๆแต่ละกลุ่ม ก็ประสบปัญหาที่แตกต่างกันออกไป สุดท้ายแล้ว โดโรธี เป็นผู้ชนะในครั้งนี้ จากภาพถ่ายที่ออกมาดูสร้างสรรค์มากที่สุด เมื่อผลคะแนนการแข่งขันปรากฏออกมา ได้เกิดความตึงเครียดขึ้น เมื่อ วาเลรี่ รู้สึกว่า โดโรธี ไม่ควรชนะการแข่งขันในครั้งนี้ จึงเกิดการโต้แย้งกันระหว่าง นามีต้า, วาเลรี่ และเวโรนิก้า การถ่ายภาพในสัปดาห์นี้ จะเป็นการถ่ายภาพโฆษณาให้กับ เจลอาบน้ำ นูโทรจีน่า เรนบาธ โดยพวกเธอจะต้องลงไปนอนแช่ และโพสท่าในอ่างอาบน้ำ เพื่อถ่ายทอดความงาม ความมั่นใจ และความสง่างาม โดยจะได้ เอมี่ เช็ง-แบรดชอว์ ผู้เข้าแข่งขันจาก ฤดูกาลที่ 3 และเป็นตัวแทนสินค้าของ นูโทรจีน่า มาให้คำแนะนำแก่สาวๆเพิ่มเติม ซึ่งสาวๆจะได้ถ่ายภาพออกมาตาม เจลอาบน้ำ สูตรที่แตกต่างกันดังนี้ ในการถ่ายภาพ มัวรีน, นามีต้า และคลาร่า ทำออกมาได้เป็นอย่างดี ในขณะที่ ชิคิน, โดโรธี, วาเลรี่, ซินดี้, เวโรนิก้า และมินห์ ทู ต้องติดขัดในช่วงแรก แต่หลังจากนั้นก็พยายามจนทำออกมาได้ดีขึ้น เมื่อกลับถึงบ้านพัก กลุ่มของสาวๆในห้องสาวดี ได้ตัดสินใจที่จะเผชิญหน้ากับ นามีต้า อีกครั้ง เมื่อ เวโรนิก้า เผยว่า เธอได้รู้ความลับมาว่า นามีต้า ได้ทำผิดกฎของรายการ เนื่องจากเธอได้เชื่อมต่อสัญญาณไวไฟ เพื่อส่งข้อความ ซึ่งพวกเธออยากที่จะให้ นามีต้า ได้รับบทลงโทษ ซึ่งในระหว่างที่กำลังพูดคุยกันอยู่นั้น คลาร่า ได้เผยว่า เธอได้บอกกับ นามีต้า ก่อนแล้วว่า กลุ่มของวาเลรี่ จะเข้ามาพูดกับ นามีต้า ในเรื่องนี้ ทำให้กลุ่มของวาเลรี่ รู้สึกไม่พอใจเป็นอย่างมาก และไม่เชื่อใจ คลาร่า อีกต่อไป ทำให้ คลาร่า ต้องขนย้ายข้าวของ ไปอยู่ในห้องของสาวร้ายแทน ในห้องตัดสิน กรรมการชื่นชอบภาพของ มอรีนและนามีต้า เป็นอย่างมาก และถึงแม้จะใช้เวลานานกว่าจะถ่ายภาพออกมาได้ดี แต่ ซินดี้ ก็สามารถทำให้กรรมการประทับใจกับภาพที่ออกมาดูสวยงาม และตรงโจทย์กับแบรนด์มากที่สุด เธอจึงถูกเรียกชื่อเป็นคนแรกในสัปดาห์นี้ รวมถึง จะได้ทำแคมเปญในแบบของตัวเอง และเป็น ตัวแทนสินค้าให้กับ นูโทรจีน่า อีกด้วย ในขณะที่ คลาร่า ถูกวิจารณ์ว่า ขาดพลังงาน และภาพออกมาไม่ดีอย่างที่กรรมการคาดหวังไว้ ชิคินและวาเลรี่ ได้รับคำวิจารณ์ทั้งแง่บวกและแง่ลบ มินห์ ทู ถูกวิจารณ์ว่า ในภาพเธอดูเซ็กซี่มากจนเกินไป และดูไม่ผ่อนคลาย โดโรธี ต้องตกเป็นสองคนสุดท้าย เนื่องจากภาพที่ออกมาดูไร้อารมณ์ และดูน่าผิดหวัง อีกทั้ง กรรมการยังรู้สึกว่า เธอมีลุคส์ที่ดูไม่หลากหลาย และไม่ออกจากจุดปลอดภัยของความเป็นสาวข้างบ้านที่ดูน่ารักและขี้เล่น ร่วมกับ เวโรนิก้า ที่ภาพถ่ายของเธอในครั้งนี้ออกมา ดูแข็งทื่อ และกรรมการรู้สึกว่า เธอไม่สามารถทำตามกระบวนการที่กรรมการแนะนำให้ได้ ในตอนถ่ายภาพ เมื่อผลคะแนนรวมออกมา ปรากฏว่า โดโรธี ได้รับคะแนนต่ำที่สุด แต่เป็นที่น่าประหลาดใจ เมื่อ ซินดี้ เผยว่า จะไม่มีการคัดออกในสัปดาห์นี้ แต่ นามีต้า จะต้องถูกตัดสิทธิ์ในการแข่งขัน เนื่องจากเธอทำผิดกฎของรายการ- ผู้ที่ถูกเรียกชื่อคนแรก: ซินดี้ เฉิน - ผู้ที่ตกเป็นสองคนสุดท้าย: เวโรนิก้า คราสนาซารี่ และ โดโรธี เพทโซลด์ - ผู้ที่ถูกตัดสิทธิ์ในการแข่งขัน: รันดาวา นามีต้า - ช่างถ่ายภาพ: โจเอล ลิม - แขกรับเชิญพิเศษ: เอมี่ เช็ง-แบรดชอว์, ฟีโอน่า ฟุสซี่, แม็ดดี้ รอสส์ตอนที่ 7 : The Girl Who Fakes It Until She Makes It ตอนที่ 7 : The Girl Who Fakes It Until She Makes It. เมื่อกลับถึงบ้านพัก ซินดี้ ยังคงรู้สึกประหลาดใจที่เธอได้ถูกเรียกชื่อเป็นคนแรกในสัปดาห์ก่อน ในขณะที่ โดโรธี, ชิคิน และคลาร่า ยังคงรู้สึกเศร้าที่ นามีต้า ต้องถูกตัดสิทธิ์จากการแข่งขัน แต่ในขณะเดียวกัน วาเลรี่ กลับรู้สึกโล่งใจ ที่ นามีต้าได้รับบทลงโทษ วันต่อมา สาวๆได้พบว่า มีการจัดแฟชั่นโชว์ขนาดเล็กจากคอลเล็คชั่นล่าสุด ของ ซาโลรา ที่สระว่ายน้ำในบ้านพัก และพวกเธอได้พบกับ คาร่า จี และ คิม โจนส์ แฟชั่นไอคอนที่มีชื่อเสียง โดยในครั้งนี้ พวกเธอจะต้องเลือกเสื้อผ้า รองเท้า และเครื่องประดับ เพื่อแข่งขันกันถ่ายภาพแนวสังคมออนไลน์ในโจทย์ ผู้หญิงในแบบซาโลรา ซึ่งพวกเธอ ได้ถูก คาร่า จับคู่กันดังนี้ ในการแข่งขัน พวกเธอจะต้องถ่ายภาพให้ซึ่งกันและกัน ซึ่งสาวๆส่วนใหญ่ก็ทำออกมาได้ดี ในขณะที่ ซินดี้ ต้องติดขัดเล็กน้อย เนื่องจากเธอขาดทักษะในการเป็นนางแบบ แต่ มินห์ ทู ก็ได้พยายามช่วยเหลือเธออย่างเต็มที่ และ ชิคิน รู้สึกไม่ค่อยพอใจที่ เวโรนิก้า เลียนแบบท่าโพสของเธอ อย่างไรก็ตาม ซินดี้ เป็นผู้ชนะการแข่งขัน จากภาพถ่ายที่ดูมีพลัง และองค์ประกอบภาพโดยรวมดีที่สุด เธอจึงได้รับรองเท้า สิบสองคู่ จาก ซาโลรา เป็นของรางวัล และเมื่อผลคะแนนการแข่งขันปรากฏ ซินดี้ได้รับคะแนนสูงสุด และโดโรธีได้รับคะแนนต่ำที่สุด ต่อมา พวกเธอได้เดินทางมาที่ริมชายหาด และแทนที่การถ่ายภาพประจำสัปดาห์ ในครั้งนี้ พวกเธอจะได้ถ่ายภาพยนตร์แฟชั่นให้กับ ซาโลรา โดยเรื่องราวจะเป็นการพักผ่อนของเพื่อนสนิททั้งสามคน ที่รีสอร์ทในเกาะเขตร้อน โดยจะได้นายแบบชาย มาร่วมแสดงด้วย ซึ่ง คาร่า ให้พวกเธอถ่ายทำกันโดยใช้คู่เดิมจากการแข่งขันชิงรางวัล ในการถ่ายทำนั้น มินห์ ทู ทำออกมาได้ดี และดูเป็นธรรมชาติในการแสดง ซินดี้ ถูกตำหนิอย่างหนักว่าดูหลงทาง และดูสับสน วาเลรี่และโดโรธี ต้องพยายามกันอย่างหนัก เมื่อถูกตำหนิว่า พวกเธอดูไม่มีปฏิสัมพันธ์กัน และการแสดงดูน่าอึดอัด คลาร่า พยายามอย่างมากที่จะแสดงให้โดดเด่นกว่ามอรีน ทำให้ถูกวิจารณ์ว่า พวกเธอดูไม่เหมือนเพื่อนกัน และคู่ของชิคิน เวโรนิก้า ก็ต้องติดขัดเช่นกันในตอนแรก เมื่อพวกเธอแสดงท่าทางออกมาดูน่าอึดอัด แต่หลังจากที่พวกเธอทั้งสองต้องแสร้งทำว่าเป็นเพื่อนกัน จึงแสดงออกมาได้ดีขึ้น ในห้องตัดสิน ซินดี้ ได้เผยหลังจากวิจารณ์ผลงานของสาวๆทั้งหมดว่า ในสัปดาห์นี้ จะต้องมีสาวๆที่ถูกคัดออกจากการแข่งขันสองคน คลาร่า, เวโรนิก้า และมินห์ ทู ได้รับการตอบรับที่ดีในการแสดง และการแสดงของ ชิคิน เป็นที่ชื่นชอบมากที่สุด เนื่องจากเธอทำให้เสื้อผ้าที่ใส่ออกมาดูดี และแสดงออกถึงความเป็นเพื่อนกับ เวโรนิก้า ได้อย่างลงตัวที่สุด เธอจึงถูกเรียกชื่อเป็นคนแรก โดยเธอจะได้ช็อปปิ้ง มูลค่า หนึ่งพันดอลล่าร์ กับ ซาโลรา อีกทั้ง ยังจะได้เป็น ตัวแทนสินค้าให้กับ ซาโลรา อีกด้วย ในขณะที่ มอรีน ถูกวิจารณ์อย่างหนักว่า เธอไม่ขายเสื้อผ้าที่ใส่ และการแสดงดูหลงทางและดูน่าอึดอัด ซินดี้, โดโรธี และวาเลรี่ ต้องตกเป็นสามคนสุดท้ายเนื่องจาก กรรมการรู้สึกว่า การแสดงของ ซินดี้ นั้นดูไม่โดดเด่น ดูไม่มีชีวิตชีวา และน่าผิดหวัง ในขณะเดียวกัน วิดีโอของโดโรธีและวาเลรี่ ก็ถูกวิจารณ์ว่า ดูแล้วไม่รู้สึกสนุก เนื่องจากพวกเธอดูตั้งใจโพสท่ามากจนเกินไป ทำให้ดูเชย รวมถึง ยังถูกตำหนิอีกด้วยว่าการแสดงดูเสแสร้ง และการเคลื่อนไหวร่างกายในวิดีโอดูแข็งทื่อ อย่างไรก็ตาม ในสัปดาห์นี้ ไม่มีการปรากฏคะแนนบนหน้าจออย่างที่ผ่านๆมา ซินดี้ ได้ถูกเรียกชื่อ และนั่น ทำให้ โดโรธี และ วาเลรี่ ต้องถูกส่งกลับบ้านทั้งสองคน- ผู้ที่ถูกเรียกชื่อคนแรก: ชิคิน โกเมซ - ผู้ที่ตกเป็นสามคนสุดท้าย: ซินดี้ เฉิน, โดโรธี เพทโซลด์ และวาเลรี่ คราสนาเดวี - ผู้ที่ถูกคัดออก: โดโรธี เพทโซลด์ และ วาเลรี่ คราสนาเดวี - ผู้กำกับวิดีโอ: เควิน โอ - แขกรับเชิญพิเศษ: คิม โจนส์, เรย์น รีดตอนที่ 8 : The Girl Who Needs To Grow Up ตอนที่ 8 : The Girl Who Needs To Grow Up. เมื่อกลับถึงบ้านพัก ชิคิน รู้สึกดีใจเป็นอย่างมาก ที่ทำผลงานได้ดีที่สุดในสัปดาห์ก่อน ทำให้ภาพยนตร์แฟชั่นของเธอ ได้ถูกฉายในทีวีที่บ้านพัก แต่ในขณะเดียวกัน ก็รู้สึกเศร้าใจ ที่โดโรธี ได้ถูกคัดออกจากการแข่งขัน ในขณะที่ เวโรนิก้า ก็ยังรู้สึกเสียใจเช่นกัน ที่วาเลรี่ ต้องถูกส่งกลับบ้าน ต่อมา มินห์ ทู ได้เผยว่า อยากที่จะย้ายไปพักในห้องสาวร้าย เนื่องจากเธอรู้สึกว่า การแข่งขันในรอบหกคนสุดท้าย ยากขึ้นทุกที ทำให้เธอตัดสินใจที่จะไม่ช่วยเหลือ ซินดี้ อีกต่อไป สาวๆจึงได้เปลี่ยนชื่อจากห้องสาวร้าย เป็นห้องสาวแกร่งแทน และได้เกิดความตึงเครียดขึ้น เมื่อ สาวๆจากห้องสาวแกร่ง ได้ตัดสินใจที่จะเผชิญหน้า กับ มอรีน เนื่องจาก พวกเธอรู้สึกว่า มอรีน ไม่สมควรที่จะได้อยู่ในการแข่งขันในรอบหกคนสุดท้าย เพราะแค่ เธอมีหน้าตาที่ดูสวย แต่ขาดศักยภาพในการเป็นนางแบบ ต่อมา สาวๆได้รับข้อความวิดีโอจากซินดี้ ซึ่งในสัปดาห์นี้ พวกเธอจะต้องออกไปคัดตัวเพื่อหางานในที่ต่างๆ ที่แรกคือ สตูดิโอ เว็บไซต์แฟชั่นออนไลน์ เดอะ ฟิฟทีน ดริสทริค ของ แดเนียน บอย มินห์ ทู, ชิคิน, เวโรนิก้า และมอรีน ทำออกมาได้ดี ในขณะที่ ซินดี้ ถูกตำหนิว่าเธอดูกังวล จนแสดงออกมาทางสีหน้า และคลาร่า ถูกวิจารณ์ว่าเดินสับขามากจนเกินไป ที่ร้านเสื้อผ้าผู้ชาย เควิน เซียห์ มินห์ ทู, เวโรนิก้า และชิคิน ทำออกมาได้อย่างน่าประทับใจ ในขณะที่ ซินดี้ ถูกตำหนิว่าดูขาดความมั่นใจ มอรีน เดินได้ดี แต่ลุคส์ของเธอดูไม่เหมาะกับแบรนด์ และคลาร่า ถูกตำหนิว่าบุคลิกดูเป็นเด็กจนเกินไป เมื่อสาวๆทั้งหมดเดินทางไปยังที่สุดท้าย จึงได้พบกับ พาวาน ซิงห์ ผู้กำกับการคัดตัว พวกเธอทั้งหมดจะต้องทำการแสดง เพื่อถ่ายโฆษณา ทีวี คอมสตาร์ ซึ่งในการแสดงนั้น ไม่มีสาวๆคนไหนเลยที่ทำได้ตรงกับความต้องการของผู้กำกับ ทำให้พวกเธอรู้สึกสับสนเป็นอย่างมาก ต่อมา พวกเธอได้พบกับ ยู ไซ ซึ่งเขาได้เผยให้ทราบว่า พาวาน ซิงห์ เป็นนักแสดงชื่อดัง โดยการทดสอบการถ่ายโฆษณานั้น เป็นเพียงการสร้างสถานการณ์ให้สาวๆรู้จักกับการทำงานภายใต้แรงกดดันเท่านั้น และ ผู้ชนะในการคัดตัวทั้งสองที่ คือ มินห์ ทู โดยรางวัลที่เธอได้รับ คือ จะได้มีโอกาสในการเดินแบบให้กับแฟชั่นโชว์ที่กำลังจะเกิดขึ้นของ แดเนียล บอย แต่พวกเธอก็ต้องตกตะลึงอีกครั้ง เมื่อ ยู ไซ เผยว่า พวกเธอจะต้องถ่ายภาพประจำสัปดาห์กันในขณะนี้เลย โดย ธีม คือ ผูกพันกันด้วยความรัก โดยจะต้องถ่ายแบบร่วมกับนายแบบชาย และมีอุปกรณ์ประกอบฉากเป็นเชือก และหีบใบใหญ่ ซึ่งพวกเธอจะต้องถ่ายทอดความมั่นใจ ความแข็งแกร่ง และพลังในแบบของผู้หญิงให้ออกมาในภาพ ในการถ่ายภาพนั้น ชิคิน ทำออกมาได้ดี ซินดี้ ต้องพยายามอย่างหนักในการแสดงสีหน้าให้ดูแข็งแกร่ง มอรีน ต้องติดขัดในช่วงแรก แต่ภายหลังเธอก็พยายามทำออกมาได้ดีขึ้น คลาร่า ทำให้ ยู ไซ ไม่พอใจเป็นอย่างมากกับทัศนคติของเธอ เวโรนิก้า ต้องพยายามอย่างหนักในการโพสท่าให้ดูมีพลัง มินห์ ทู ถูกวิจารณ์ในเรื่องของการเผยอปาก และโพสแต่ท่าซ้ำๆเดิมๆ ในห้องตัดสิน มอรีน ทำให้กรรมการประทับใจเป็นอย่างมากกับภาพถ่ายที่ออกมาดูมีอำนาจ น่าหลงใหล และดูเซ็กซี่ เธอจึงถูกเรียกชื่อเป็นคนแรกในสัปดาห์นี้ ซินดี้ ได้รับคำชมในเรื่องของแสงที่ตกกระทบลงบนร่างกายของเธอ ว่าดูสวยงาม แต่ถูกตำหนิว่าดูขาดความมั่นใจ และภาษากายดูไม่แข็งแรง ชิคิน ถูกตำหนิว่าการแสดงสีหน้าดูไม่สัมพันธ์กับท่าโพส มินห์ ทู ได้รับคำชมว่าภาพของเธอดูเป็นแฟชั่นชั้นสูง และน่าทึ่ง แต่ถูกตำหนิว่าการแสดงออกทางสีหน้าดูว่างเปล่า คลาร่า ต้องตกเป็นสองคนสุดท้าย จากภาพที่ดูน่าอึดอัด และไม่เป็นที่ชื่นชอบของคณะกรรมการเลยแม้แต่น้อย รวมถึงยังถูกตำหนิอีกครั้งในเรื่องของ ทัศนคติ ระหว่างเธอและ ยู ไซ ร่วมกับ เวโรนิก้า ที่ในภาพถ่ายเธอดูแข็งทื่อ และโพสท่าไม่เชื่อมโยงกับนายแบบ อีกทั้ง กรรมการยังรู้สึกว่า เธอสูญเสียความเป็นตัวของตัวเอง เมื่อคู่แฝดของเธอ ถูกคัดออกจากการแข่งขัน เมื่อรวมผลคะแนนออกมา ปรากฏว่า คลาร่า ได้รับโอกาสแก้ตัวอีกครั้ง ทำให้ เวโรนิก้า ต้องถูกส่งกลับบ้าน- ผู้ที่ถูกเรียกชื่อคนแรก: มอรีน ว็อบเบลวิทซ์ - ผู้ที่ตกเป็นสองคนสุดท้าย: คลาร่า สุตานติโอ และ เวโรนิก้า คราสนาซารี่ - ผู้ที่ถูกคัดออก: เวโรนิก้า คราสนาซารี่ - ช่างถ่ายภาพ: ยู ไซ - แขกรับเชิญพิเศษ: แดเนียล บอย, ออดรีย์ อ๋อง, เควิน เซียห์, พาวาน ซิงห์, เชอรีล วี, โดมินิค เลาตอนที่ 9 : The Girl Who Raised The Stakes ตอนที่ 9 : The Girl Who Raised The Stakes. เมื่อกลับถึงบ้านพัก มอรีน รู้สึกผิดคาดที่เธอถูกเรียกชื่อเป็นคนแรกในสัปดาห์ก่อน ในขณะที่ คลาร่า กลับคิดว่า เป็นเพราะ ยู ไซ ให้ความช่วยเหลือ มอรีน เป็นอย่างมาก เธอจึงทำออกมาได้ดี เธอจึงรู้สึกว่า มอรีน ไม่สมควรที่จะถูกเรียกชื่อเป็นคนแรก ต่อมา มินห์ ทู และชิคิน ได้ช่วยกันเตือนสติ คลาร่า จากเหตุการณ์ที่เธอถูกวิจารณ์อย่างหนัก ในห้องตัดสินครั้งก่อน วันต่อมา พวกเธอได้เดินทางมาพบกับ แดเนียล บอย เพื่อถ่ายภาพประจำสัปดาห์กัน โดยในครั้งนี้ พวกเธอจะต้องสวมบทบาทเป็นเทพธิดาแฟชั่นใส่ชุดราตรียาว โพสท่าบนสลิง โหนตัวลอยอยู่เหนือ รถยนต์ที่กำลังแสดงอย่างผาดโผน โดย รัส สวิฟท์ ในธีม ซูบารุ ต้านแรงโน้มถ่วง พวกเธอจะต้องแสดงออกถึงความงดงามภายใต้ความกดดัน ในการถ่ายภาพนั้น มินห์ ทู, ชิคิน และมอรีน ทำออกมาได้เป็นอย่างดี ในขณะที่ ซินดี้ ถูกวิจารณ์ในเรื่องของการควบคุมการแสดงออกทางสีหน้า และดูกังวลจนเกินไป และคลาร่า ต้องต่อสู้กับลม ที่พัดชายประโปรงมาบังขาของเธอตลอดเวลา วันต่อมา พวกเธอได้รับจดหมายจากซินดี้ ให้แต่งตัวเพื่อเตรียมตัวออกไปงาน ซูบารุ มอเตอร์โชว์ เมื่อออกไปถึงหน้าบ้านพัก จึงพบ บ็อบบี้ โทเนลลี่ นักแสดงและนายแบบ ที่จะขับรถพาสาวๆไปส่งที่งาน แต่รถนั่งได้แค่สามคนเท่านั้น มอรีน, มินห์ ทู และชิคิน ที่ทำผลงานได้ดีที่สุดสามอันดับแรกในครั้งก่อน จึงได้นั่งรถไปกับบ็อบบี้ แต่ ซินดี้และคลาร่า ต้องนั่งรถเมล์ไปแทน ซึ่งในระหว่างนั่งรถไปกันนั้น ได้เกิดการโต้เถียงกันเล็กน้อย เกี่ยวกับเรื่อง ความสามารถในการแข่งขันของมอรีน เมื่อไปถึง ตึกซันเทค ซึ่งเป็นสถานที่จัดงาน ซินดี้ ได้แนะนำให้พวกเธอรู้จักกับ เกล็น ตัน และตัวแทนสินค้าจากฤดูกาลที่ผ่านมาทั้งสามคน นาตาลี พิคเคิลส์, โมนิก้า สตา.มาเรีย และตะวัน เกตุคง ซึ่งในสัปดาห์นี้จะไม่มีการแข่งขันประจำสัปดาห์ ในห้องตัดสิน ชิคิน ได้รับคำชมว่าเธอดูแข็งแกร่ง และกรรมการชอบพลังในภาพ แต่ถูกวิจารณ์ว่า พลังกับรถดูสวนทางกัน รวมถึงยังถูกตำหนิในเรื่องการทำงานด้วยความลังเลใจ มอรีน ได้รับคำชมว่า ช่วงบนในภาพเธอดูสง่างามและทรงพลัง แต่ช่วงล่าง ดูหนักจนเกินไป รวมถึงยังถูกตำหนิ ว่าเธอติดขัดในการโยนผ้า ตลอดการถ่ายภาพ มินห์ ทู ทำให้คณะกรรมการประทับใจกับภาพถ่ายที่ดูอ่อนโยน และดูแข็งแกร่งในเวลาเดียวกัน ทำให้รถกับชุดในภาพดูต่อเนื่องกัน แต่ถูกตำหนิว่าสีหน้าในภาพดูแข็งๆ อย่างไรก็ตาม เธอได้รับคะแนนจากกรรมการรวมสูงที่สุด จึงถูกเรียกชื่อเป็นคนแรกในสัปดาห์นี้ และถึงแม้ว่า จะได้รับคำชมว่าการแสดงท่าทาง ความเคลื่อนไหวในภาพดูสวยงาม แต่ คลาร่า กลับต้องตกเป็นสองคนสุดท้ายอีกครั้ง จากภาพถ่ายที่ดูไม่เชื่อมโยงกับรถ และถูกตำหนิในเรื่องของการทำมือหักในภาพ ร่วมกับ ซินดี้ ที่ถูกวิจารณ์ว่าเธอดูขาดความมั่นใจ ดูประหม่า การทำงานโดยรวมดูล้มเหลว และการแสดงสีหน้าในภาพดูเกร็ง และเศร้า เมื่อผลคะแนนปรากฏออกมา ซินดี้ ได้รับคะแนนต่ำที่สุด แต่เป็นที่น่าประหลาดใจ เมื่อ ซินดี้ ได้รับโอกาสแก้ตัวอีกครั้ง เนื่องจากในสัปดาห์นี้ได้ถูกกำหนดไว้ว่าจะไม่มีการคัดออก แต่สาวๆก็ต้องประหลาดใจอีกครั้ง เมื่อก่อนรายการจะจบ ซินดี้ ได้แนะนำให้พวกเธอรู้จักกับผู้เข้าแข่งขันคนใหม่ จาง เสี่ยวฉิง- ผู้ที่ถูกเรียกชื่อคนแรก: มินห์ ทู เหงียน - ผู้ที่ตกเป็นสองคนสุดท้าย: คลาร่า สุตานติโอ และ ซินดี้ เฉิน - ช่างถ่ายภาพ: เควิน โอ - แขกรับเชิญพิเศษ: รัส สวิฟส์, แดเนียล บอย, บ็อบบี้ โทเนลลี่, เกล็น ตัน, ตะวัน เกตุคง, โมนิก้า ซานต้า มาเรีย, นาตาลี พิคเคิลส์ตอนที่ 10 : The Girls Who Became Friends (and Foes) ตอนที่ 10 : The Girls Who Became Friends (and Foes). ต่อเนื่องจากสัปดาห์ที่แล้ว หลังจากที่ ซินดี้ แนะนำให้สาวๆรู้จักกับ จาง เสี่ยวฉิง ซึ่งจะมาเป็นผู้เข้าแข่งขันคนใหม่ในครึ่งหลังของการแข่งขัน เธอจึงได้แจ้งให้สาวๆทราบอีกด้วยว่า พวกเธอจะได้เก็บกระเป๋าเพื่อเดินทางไปยัง กัวลาลัมเปอร์ ประเทศมาเลเซีย อย่างไรก็ตาม เสี่ยวฉิง นั้นไม่ได้เป็นผู้เข้าแข่งขันแต่อย่างใด แต่เธอคือ กรรมการลับ ที่จะมาทำให้สาวๆที่เหลืออยู่ห้าคนสุดท้าย ได้ผลักดันตัวเองให้มากขึ้นในการแข่งขัน ต่อมา สาวๆทั้งหมด รวมถึง คณะกรรมการ ซินดี้, ยู ไซ และคาร่า ได้เดินทางมาถึง ประเทศมาเลเซีย และได้มุ่งหน้าไปที่ โรงแรมซันเวย์ รีสอร์ท แอนด์สปา โดยสาวๆจะได้พักผ่อนกับการทำสปา และในตอนนี้ คณะกรรมการได้ร่วมกันพูดคุยถึงช่วงเวลาต่างๆในการแข่งขันที่ผ่านมา ตั้งแต่ในตอนที่1 อาทิเช่น การเข้าบ้านพักครั้งแรกของสาวๆทั้งหมดสิบสี่คน, การแบ่งห้องพักระหว่างห้องของสาวดี และสาวร้าย, การถูกคัดออกของสาวๆจากห้องสาวร้ายทีละคน, ความรู้สึกของสาวๆเมื่อได้รับแจ้งผลคะแนนจาการแข่งขันชิงรางวัล, การโต้เถียงและเรื่องราวความขัดแย้งกันของ คลาร่าและมินห์ ทู เจนนิก้าและมอรีน นามีต้าและคู่แฝด, การให้คำวิจารณ์ของคณะกรรมการทั้งสามคน, การทำงานร่วมกันของสาวๆที่ไม่สนิทกันของ มินห์ ทูและมอรีน นามีต้าและคลาร่า โดโรธีและวาเลรี่, ความตกใจของสาวๆเมื่อต้องไปคัดตัวกับ พาวาน ซิงห์, การแปลงโฉมของชิคิน ที่เปลี่ยนให้เธอกลายเป็นสาวเปรี้ยว, พัฒนาการในการแข่งขันของมอรีน, ความเป็นเด็กขี้แยของคลาร่า และการสารภาพความในใจผ่านกล้องของสาวๆแต่ละคนตอนที่ 11 : The Girls Who Threatens The Competition ตอนที่ 11 : The Girls Who Threatens The Competition. หลังจากที่สาวๆเดินทางมาถึง กัวลาลัมเปอร์ ประเทศมาเลเซีย แล้ว พวกเธอได้เข้าพักที่โรงแรมซันเวย์ รีสอร์ท แอนด์สปา โดยพวกเธอได้แบ่งออกเป็นสองกลุ่ม และพักสองห้อง พวกเธอยังคงรู้สึกแปลกใจที่ เสี่ยวฉิง ได้ถูกเพิ่มเข้ามาในการแข่งขันช่วงครึ่งหลัง อย่างไรก็ตาม เสี่ยวฉิง คือกรรมการที่ปลอมตัวเข้ามาเพื่อสร้างความกดดันให้กับสาวๆที่เหลืออยู่ในการแข่งขัน ซึ่งแท้ที่จริงแล้ว เธอเป็นอดีตนางแบบ และเป็นแฟชั่นดีไซน์เนอร์ในปัจจุบัน การแข่งขันในสัปดาห์นี้ พวกเธอจะต้องเดินแบบ โดยแคทวอล์คจะเป็นสะพานแขวนซึ่งมีความยาวถึง 428 เมตร ที่อยู่ใน สวนสนุกซันเวย์ ในการเดินแบบนั้น เสี่ยวฉิง สร้างความกดดันให้แก่สาวๆเป็นอย่างมาก จากการเดินแบบที่ดูสง่างามและทรงพลัง เหมือนสุดยอดนางแบบ มอรีน ถูกวิจารณ์ว่าแกว่งแขนข้างนึงมากจนเกินไป แต่โดยรวมทำออกมาได้ดี คลาร่า ถูกตำหนิว่าเหมือนนักท่องเที่ยวเดินชมวิวบนสะพานมากกว่า ซินดี้ เดินแบบออกมาได้ดี แต่ถูกตำหนิว่าสีหน้าดูขาดความมั่นใจ ชิคิน เดินแบบได้อย่างน่าประทับใจ แต่ถูกตำหนิตอนที่เธอถอดเสื้อแจ็คเก็ต และสวมกลับคืนผิดจังหวะ มินห์ ทู ถูกวิจารณ์ว่าการเดินแบบของเธอนั้น ดูเซ็กซี่จนเกินไป ซึ่งขัดกับสไตล์ชุดที่ใส่ สุดท้ายแล้ว เสี่ยวฉิง เป็นผู้ชนะการแข่งขันในครั้งนี้ หลังจากการแข่งขันเดินแบบ พวกเธอได้เดินทางมาที่ ลานสเก็ตน้ำแข็ง ในห้างสรรพสินค้า ซันเวย์ ปิรามิด เพื่อถ่ายภาพประจำสัปดาห์ โดยพวกเธอจะต้องสวมบทบาทเป็นราชินีน้ำแข็ง ที่ไม่ว่าจะสัมผัสอะไรก็ตาม ทุกอย่างจะกลายเป็นน้ำแข็ง พวกเธอจะได้ใส่ชุดว่ายน้ำ ชุดคลุมยาว และสวมรองเท้าสเก็ต เพื่อถ่ายทอดความเปรี้ยว ความโฉบเฉี่ยว และความกล้าหาญให้ดูออกมาเป็นธรรมชาติ ในการถ่ายภาพนั้น สาวๆต่างประสบปัญหาในการโพสท่าบนรองเท้าสเก็ต ที่มักจะลื่นตลอดเวลา ทำให้พวกเธอต้องพยายามกันอย่างหนัก ในห้องตัดสิน กรรมการประทับใจกับภาพถ่ายของ คลาร่า ที่ออกมาดูน่าทึ่ง และทรงพลัง มินห์ ทู ถูกวิจารณ์อีกครั้ง ว่าเธอถ่ายภาพได้แค่แนวเซ็กซี่แบบเดียว และดูคิดเยอะจนเกินไปจนแสดงออกมาทางสีหน้า ชิคิน ถูกวิจารณ์ว่า เธอดูกดดันตัวเองจนเกินไป และไม่เข้าใจในจุดแข็งที่มีในตัวเอง อย่างไรก็ตาม ภาพของเธอได้รับคำชมว่าดูน่าทึ่ง และใช้ สับปะรด ที่เป็นอุปกรณ์ประกอบฉากได้ดี ในขณะที่ มอรีน ถ่ายภาพออกมาได้อย่างโดดเด่น ดูโฉบเฉี่ยวร้อนแรง และเธอดูสูงมากในภาพ เธอจึงถูกเรียกชื่อเป็นคนแรกในสัปดาห์นี้ ทิ้งให้ เสี่ยวฉิง ต้องตกเป็นสองคนสุดท้าย จากภาพถ่ายที่ไร้พลัง และดูน่าเบื่อ ร่วมกับ ซินดี้ ที่ถ่ายภาพออกมาในครั้งนี้ ดูไม่เป็นแฟชั่น และในแววตาของเธอแสดงถึงความกลัวออกมาอย่างเห็นได้ชัด เมื่อผลรวมคะแนนปรากฏออกมา ซินดี้ ได้ถูกคัดออกจากการแข่งขัน- ผู้ที่ถูกเรียกชื่อคนแรก: มอรีน ว็อบเบลวิทซ์ - ผู้ที่ตกเป็นสองคนสุดท้าย: จาง เสี่ยวฉิง และ ซินดี้ เฉิน - ผู้ที่ถูกคัดออก: ซินดี้ เฉิน - ช่างถ่ายภาพ: บิโบ้ อัสวัน - แขกรับเชิญพิเศษ: ดร.ลิม บี เฉียน, แดเนียล บอยตอนที่ 12 : The Girls Who Sees The Light ตอนที่ 12 : The Girls Who Sees The Light. เมื่อกลับถึงบ้านพัก สาวๆต่างแสดงความยินดีกับ มอรีน ที่ถูกเรียกชื่อเป็นคนแรกจากการตัดสินครั้งก่อน ในขณะที่ มอรีน ยังคงรู้สึกเศร้าที่ ซินดี้ ถูกคัดออกจากการแข่งขัน และสาวๆทุกคนต่างไม่พอใจ และรู้สึกไม่ยุติธรรม ที่เสี่ยวฉิง ยังคงได้อยู่ในการแข่งขัน วันต่อมา พวกเธอได้เดินทางไปยัง โชว์รูมรถยนต์ ซูบารุ และได้พบกับ แดเนียล บอย และเกล็น ตัน เพื่อแข่งขันกันเดินแบบ ลงมาจากดาดฟ้าตึก ซึ่งรันเวย์จะเป็นด้านข้างตึกในแนวตั้ง ทำให้พวกเธอรู้สึกกังวลและกลัวเป็นอย่างมาก ในการเดินแบบนั้น เสี่ยวฉิง ทำออกมาได้อย่างน่าประทับใจ รวมถึง ชิคิน ก็ทำได้ดีเช่นเดียวกัน มอรีน ต้องพยายามอย่างหนัก เนื่องจากเธอกลัวความสูง มินห์ ทู หลังจากเอาชนะความกลัวได้สำเร็จ เธอจึงสามารถทำออกมาได้อย่างน่าประทับใจ ในขณะที่ คลาร่า รู้สึกกลัวและร้องให้ออกมาตลอดเวลา จนเธอปฏิเสธที่จะทำการแข่งขัน แต่ หลังจากที่ เกล็น ได้เข้าไปพูดคุยกับเธอแล้ว เธอจึงได้กลับมาพยายามอีกครั้งหนึ่ง สุดท้ายแล้ว ชิคิน เป็นผู้ชนะการแข่งขันในครั้งนี้ โดยเธอจะได้เป็นตัวแทนสินค้าให้กับรถยนต์ ซูบารุ การถ่ายภาพในสัปดาห์นี้ จะเป็นการถ่ายภาพร่วมกับรถยนต์ ซูบารุ อิมเปรซ่า ในธีม ขับรถเที่ยว พวกเธอจะต้องสวมบทบาทเป็นตัวเอกในการผจญภัย ซึ่งจะต้องคิดแนวคิดของตัวละคร และเรื่องราวเองทั้งหมด รวมถึงเลือกอุปกรณ์ประกอบฉากเองอีกด้วย ในการถ่ายภาพนั้น ชิคินและเสี่ยวฉิง ทำออกมาได้ดี คลาร่า ถูกตำหนิว่า ขาดสมาธิในการถ่ายภาพ และไม่รู้ทิศทางของแสง มินห์ ทู ต้องพยายามอย่างหนักที่จะดูไม่ให้เซ็กซี่จนเกินไป ในขณะที่ มอรีน ถูกตำหนิในเรื่องของการโพสท่าที่ดูแข็งทื่อ ในห้องตัดสิน ซินดี้ ได้เปิดเผยให้สาวๆทราบแล้วว่า เสี่ยวฉิง คือกรรมการที่ปลอมตัวมา ทำให้พวกเธอต่างรู้สึกประหลาดใจเป็นอย่างมาก ในขณะที่ภาพถ่ายที่สวยงาม และดูสมบูรณ์แบบ ของชิคิน ทำให้กรรมการชื่นชอบ จนทำให้เธอถูกเรียกชี่อเป็นคนแรกในสัปดาห์นี้ เช่นเดียวกันกับ มินห์ ทู ที่ในภาพเธอดูงดงาม เหมือนกับฉากในภาพยนตร์โรแมนติก แต่ถูกตำหนิเล็กน้อยว่า ดูสับสนกับการสื่อสารอารมณ์ในภาพ พวกเธอทั้งสองคนจึงได้ผ่านเข้าสู่รอบตัดสินของการแข่งขัน ทิ้งให้ มอรีน ต้องตกเป็นสองคนสุดท้าย จากภาพถ่ายที่ออกมาไม่เป็นที่ถูกใจของคณะกรรมการ เมื่อเธอทำให้ รถยนต์ในภาพดูไม่โดดเด่น และเลือก ลูกโป่ง ที่เป็นอุปกรณ์ประกอบฉาก มาทำให้ตัวเธอถ่ายภาพออกมาไม่ดี ร่วมกับ คลาร่า ที่ถูกวิจารณ์อย่างหนักว่า เธอโพสท่านั่งแบบเดียวในตลอดการถ่ายภาพ รวมถึง ทัศนคติที่ดูมั่นใจจนเกินไป จนทำให้ดูไม่เป็นการทำงานของมืออาชีพ สุดท้ายแล้ว มอรีน ได้ผ่านเข้าสู่รอบตัดสินเป็นคนที่สาม ทำให้ คลาร่า ต้องถูกส่งกลับบ้าน- ผู้ที่ถูกเรียกชื่อคนแรก: ชิคิน โกเมซ - ผู้ที่ตกเป็นสองคนสุดท้าย: มอรีน ว็อบเบลวิทซ์ และ คลาร่า สุตานติโอ - ผู้ที่ถูกคัดออก: คลาร่า สุตานติโอ - ช่างถ่ายภาพ: เควิน โอ - แขกรับเชิญพิเศษ: แดเนียล บอย, เกล็น ตันตอนที่ 13 : The Girl Who Finishes With A Bang ตอนที่ 13 : The Girl Who Finishes With A Bang. เมื่อกลับถึงบ้านพัก ชิคิน รู้สึกมีความมั่นใจเพิ่มมากขึ้นในการแข่งขัน จากการที่เธอได้ถูกเรียกชื่อเป็นคนแรกในสัปดาห์ก่อน ทำให้เธอผ่านเข้าสู่รอบชิงชนะเลิศพร้อมกับ มอรีน และมินห์ ทู ในขณะเดียวกัน ก็ได้มีวิดีโอข้อความจาก คาร่า จี ที่แจ้งให้แก่สาวๆทราบว่า เธอจะไม่ได้เข้าร่วมเป็นส่วนหนึ่งของการตัดสินในรอบชิงชนะเลิศ เนื่องจากเธอติดธุระสำคัญ จึงให้ เพีย วูร์ทซบาค ทำหน้าที่แทน วันต่อมา สาวๆต้องประหลาดใจเป็นอย่างมาก เมื่อคนสำคัญของพวกเธอ ได้เข้ามาหาถึงบ้านพัก ทำให้พวกเธอรู้สึกดีใจ และได้กำลังใจเพิ่มขึ้น พวกเธอได้เดินทางมาพบกับ ซินดี้ และยู ไซ เพื่อถ่ายภาพครั้งสุดท้ายในแนวคิดแบบ อวองค์-การ์ด โดยพวกเธอจะได้สวมเสื้อผ้าที่สะท้อนถึงบ้านเกิดเมืองนอน และโพสท่าให้ออกมาในแนวล้ำยุค ในธีม “มาตุภูมิ” ในการถ่ายภาพนั้น มินห์ ทู ต้องพยายามอย่างหนัก เมื่อถูกวิจารณ์ว่า อยากให้หลุดกรอบมากกว่านี้ หลังจากนั้น เธอจึงทำได้ดีขึ้น ชิคิน ทำออกมาได้ดี แต่ถูกวิจารณ์ว่า ท่าโพสดูเหมือนท่าเต้นมากจนเกินไป และมอรีน ทำให้ ยู ไซ ประทับใจ กับการถ่ายทอดความมีอำนาจ และพลังที่ดูแข็งแกร่ง หลังจากนั้น จึงได้มุ่งหน้ามายัง หอศิลป์แห่งชาติสิงคโปร์ เพื่อเดินแบบในรอบตัดสิน โดยจะเป็นธีมในยุคศิลปะเฟื่องฟู พวกเธอจะได้สวมบทบาทเป็น รูปปั้นแฟชั่น ในเสื้อผ้าคอลเล็คชั่นของ เอ็กซ์.คิว จาง ที่ออกแบบโดย จาง เสี่ยวฉิง อีกทั้ง ยังจะได้สาวๆที่ถูกคัดออกไปแล้ว มาร่วมเดินแบบกับพวกเธออีกด้วย ซึ่งในการเดินแบบนั้น พวกเธอก็ต่างทำออกมาได้อย่างเป็นที่น่าประทับใจ การตัดสินในรอบสุดท้าย จะได้ตัวแทนจาก สตอร์ม โมเดล และ บรรณาธิการนิตยสาร ไนล่อน สิงคโปร์ มาร่วมตัดสินด้วย ในการเดินแบบ ชิคิน ได้รับคำชมว่าเดินดีที่สุด และดูน่าตะลึง แต่ถูกตำหนิว่าตอนโพสท่าเป็นรูปปั้น แสดงให้เห็นถึงความประหม่า มอรีน ทำให้กรรมการละสายตาไปจากเธอไม่ได้เลย และดูเป็นธรรมชาติอย่างมาก แต่ถูกตำหนิว่า การเดินแบบดูไม่มีเสน่ห์ มินห์ ทู ทำได้ดีเช่นเดียวกัน แต่ถูกวิจารณ์อย่างหนักว่า การแสดงออกทางสีหน้าดูแข็งกร้าว ดูสับสน และโพสท่าเยอะจนเกินไป ต่อมาเป็นการวิจารณ์ภาพถ่าย มินห์ ทู ได้รับคำชมในภาพว่าเธอดูไร้ที่ติ และถ่ายทอดออกมาได้ดี มีความมั่นใจ เหมือนสุดยอดนางแบบ ชิคิน ทำให้กรรมการตกตะลึงกับท่าโพสที่ดูโดดเด่น และมีความหลากหลายเป็นอย่างมาก ในขณะที่ มอรีน ก็ทำออกมาได้อย่างน่าประทับใจเช่นเดียวกัน เนื่องจากเธอดูสวยและทรงพลัง และมีความเพ้อฝัน เหมือนอยู่ในจินตนาการ เมื่อซินดี้ เรียกพวกเธอกลับมาอีกครั้ง จึงประกาศว่า เอเชีย เน็กซ์ ทอป โมเดล ในฤดูกาลที่ห้า คือ มอรีน ว็อบเบลวิทซ์- ผู้ชิงตำแหน่งสามคนสุดท้าย: มินห์ ทู เหงียน, มอรีน ว็อบเบลวิทซ์ และชิคิน โกเมซ - เอเชีย เน็กซ์ ทอป โมเดล: มอรีน ว็อบเบลวิทซ์ - ช่างถ่ายภาพ: ยู ไซ - แขกรับเชิญพิเศษ: เพีย วูร์ทซบาค, รูบี้ แอดเลอร์, อะเดล ชาน, เกล็น ตัน, แดเนียล บอย, นูราอซิลาห์ โกเมซ, โรซินะห์ บินตี้ ยาฮายะห์, ลึง จื่อ เถียน, ฉึ่ง หวิก ซี, เอ็นริโก้ นิดิวิดาด, เดซี่ นิดิวิดาดผู้เข้าแข่งขันผู้เข้าแข่งขัน. - เวโรนิก้า กับ แวเลรี่ เป็นพี่น้องฝาแฝด แต่เข้าแข่งขันแบบรายบุคคล - นามีต้า ได้ถูกตัดสิทธิ์ในการแข่งขัน เนื่องจากทำผิดกฏของรายการลำดับการเรียกชื่อลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้เข้าแข่งขันที่ถูกตัดสิทธิ์จากการแข่งขัน - ผู้เข้าแข่งขันที่ถูกคัดออกจากการแข่งขัน แต่ได้รับโอกาสให้แก้ตัวอีกครั้ง - ผู้เข้าแข่งขันที่ชนะการแข่งขันประจำสัปดาห์ และถูกคัดออกจากการแข่งขัน แต่ได้รับโอกาสให้แก้ตัวอีกครั้ง - ผู้เข้าแข่งขันที่ถูกเพิ่มเข้ามา แต่ที่จริงแล้ว เป็นกรรมการที่ปลอมตัวมาเป็นผู้เข้าแข่งขัน- ตอนที่ 5 กลุ่มของโดโรธี, คลาร่า, ซินดี้ และมอรีน เป็นกลุ่มที่ชนะการแข่งขันประจำสัปดาห์ แต่ ชิคิน เป็นผู้ที่ได้รับคะแนนจากการแข่งขันรายบุคคลสูงที่สุด โดยคะแนนของโดโรธีตามมาเป็นอันดับที่สอง - ตอนที่ 6 เดิม โดโรธี ต้องถูกส่งกลับบ้าน แต่ได้มีการเปิดเผยว่า จะไม่มีผู้ที่ถูกคัดออกจากการแข่งขันในสัปดาห์นี้ อย่างไรก็ตาม นามีต้า ทำผิดกฎของการแข่งขันคือ การใช้สัญญาณไวไฟ เพื่อเชื่อมต่อสังคมออนไลน์ เธอจึงต้องถูกตัดสิทธิ์ในการแข่งขัน - ตอนที่ 7 ซินดี้ โดโรธี และ วาเลรี่ ตกเป็นสามคนสุดท้าย ซินดี้ถูกเรียกชื่อด้วยคะแนนที่ปรากฏ คือ 30.5 คะแนน โดโรธี และ วาเลรี่ จึงถูกคัดออกจากการแข่งขันโดยไม่มีการปรากฏคะแนนบนหน้าจอเหมือนทุกครั้งที่ผ่านมา - ตอนที่ 10 เป็นตอนประมวลภาพการแข่งขันตารางคะแนนตารางคะแนน. - ผู้ที่ได้คะแนนมากที่สุดในสัปดาห์ - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ถูกคัดออกจากการแข่งขัน แต่ได้รับโอกาสให้แก้ตัวอีกครั้ง - ผู้เข้าแข่งขันที่ถูกตัดสิทธิ์ในการแข่งขัน - ผู้เข้าแข่งขันที่ถูกเพิ่มเข้ามาภายหลัง แต่ที่จริงแล้ว เป็นกรรมการที่ปลอมตัวมา1. ตอนที่ 6 โดโรธี และ วาเลรี่ ถูกคัดออกเป็นคู่ โดยไม่มีการปรากฏคะแนนบนหน้าจอเหมือนทุกครั้งที่ผ่านมา 2. ตอนที่ 11 เสี่ยวฉิงได้รับคะแนนรวมจากคณะกรรมการ และคะแนนจากการแข่งขันชิงรางวัล แต่ที่จริงแล้ว เธอเป็นคณะกรรมการปลอมตัวมาสรุปข้อมูลการแข่งขันสรุปข้อมูล. การแข่งขัน. - สัปดาห์ที่ 1 : ถ่ายภาพแฟชั่นชั้นสูงในธีม "นางแบบที่กำลังหลบหนี" - สัปดาห์ที่ 2 : ถ่ายภาพ สี่ช็อท ในธีม "รอยยิ้มเป็นเอกลักษณ์" เพื่อโฆษณาให้กับ ยาสีฟัน คอลเกต ออปติก ไวท์ - สัปดาห์ที่ 3 : ถ่ายภาพกลางทุ่งหญ้าโล่ง ในธีม "จิตวิญญาณของเสื้อผ้าเดนิม" - สัปดาห์ที่ 4 : ถ่ายภาพกลุ่มเป็นสาวในเมืองใหญ่ บนรถบัส ในธีม "นางแบบที่ไม่หยุดนิ่ง" - สัปดาห์ที่ 5 : ถ่ายภาพเป็นสาว "อิทเกิร์ล" เสมือนถูกปาปารัซซี่ตามถ่ายภาพ ให้กับ เครื่องสำอาง "เมย์เบลลีน นิวยอร์ก" - สัปดาห์ที่ 6 : ถ่ายภาพโฆษณาให้กับ เจลอาบน้ำ "นูโทรจีน่า เรนบาธ" ในอ่างอาบน้ำ ในสูตรที่แตกต่างกัน - สัปดาห์ที่ 7 : ถ่ายภาพยนตร์แฟชั่นให้กับ ซาโลรา โดยจับคู่กัน ร่วมกับนายแบบชาย ที่ ชายหาด เซนโตซ่า - สัปดาห์ที่ 8 : ถ่ายภาพขาว-ดำ ร่วมกับนายแบบชาย ในธีม "ผูกพันด้วยความรัก" - สัปดาห์ที่ 9 : ถ่ายภาพเป็นเทพธิดาแฟชั่น โหนบนสลิง ขณะแสดงรถผาดโผน ในธีม "ซูบารุ ต้านแรงโน้มถ่วง" - สัปดาห์ที่ 11 : ถ่ายภาพเป็นราชินีน้ำแข็ง ในชุดว่ายน้ำ บนลานสเก็ตน้ำแข็ง ในห้างสรรพสินค้า ซันเวย์ ปิรามิด - สัปดาห์ที่ 12 : ถ่ายภาพแนวย้อนยุค ร่วมกับ รถยนต์ ซูบารุ อิมเปรซ่า ในธีม "ขับรถเที่ยว" - รอบ 3 คนสุดท้าย : ถ่ายภาพแนว อวองค์-การ์ด โดยสะท้อนถึงบ้านเกิดของตนเอง ในธีม "มาตุภูมิ", เดินแบบระดับมืออาชีพ แนวยุคศิลปะเฟื่องฟู ในธีม "รูปปั้นแฟชั่น" โดยสวมเสื้อผ้าคอลเล็คชั่น ของ เอ็กซ์.คิว จาง ที่ออกแบบโดย จาง เสี่ยวฉิงการแปลงโฉมการแปลงโฉม. - อลิเชีย : ตัดผมสั้นด้านหลัง และสไลด์ไล่ระดับด้านหน้า - ซินดี้ : ซอยผมให้เสมอกัน และตัดเพิ่มหน้าม้า - คลาร่า : ตัดผมสั้นสไลด์ไล่ระดับไหล่ - โดโรธี : ย้อมสีม่วงเข้ม และตัดผมสไตล์ ร็อคแอนด์โรล ยุค 70's - เจนนิก้า : ตัดผมสั้นสไลด์ไล่ระดับคาง และย้อมสีดำประกายน้ำเงิน - เลย์ล่า : ต่อเพิ่มผมยาวสีน้ำเงินที่ปลายผม - มัวรีน : ซอยผมไล่ระดับ ดัดหยิก และตัดเพิ่มหน้าม้า - มินห์ ทู : ย้อมผมสีน้ำตาลแดง - นามีต้า : ซอยผมไล่ระดับไหล่ และย้อมสีบลอนด์ - ชิคิน : ตัดผมสั้นแบบเด็กผู้ชาย และสไลด์ผมด้านหน้าแบบไม่เท่ากัน - วาเลรี่ : ตัดผมสั้นระดับต้นคอ ไล่ระดับด้านข้าง และดัดเป็นลอน - เวโรนิก้า : ตัดผมบ็อบ ระดับหน้าอก ดัดเป็นลอน และตัดเพิ่มหน้าม้าบุคคลที่เกี่ยวข้องกับรายการบุคคลที่เกี่ยวข้องกับรายการ. - ซินดี้ บิชอป - กรรมการหลัก - คลาร่า จี.แม็คอิลรอย - ที่ปรึกษานางแบบ และ กรรมการ - ยู ไซ - ช่างถ่ายภาพ และ กรรมการ - เพีย วูร์ทซบาค - แขกรับเชิญพิเศษ</doc>
