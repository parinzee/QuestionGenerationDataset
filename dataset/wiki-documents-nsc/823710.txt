<doc id="823710" url="https://th.wikipedia.org/wiki?curid=823710" title="ประสิทธิ์ ไชยะโท">ประสิทธิ์ ไชยะโท ประสิทธิ์ ไชยะโท (ชื่อเล่น:เบิ้ม ,เกิด 8 สิงหาคม พ.ศ. 2494) เป็นนักดนตรี ในตำแหน่งมือกลองของวงแกรนด์เอ็กซ์ และเป็นหนึ่งในสมาชิกยุคก่อตั้งของวง โดยประสิทธิ์ ไชยะโท เข้าร่วมวงแกรนด์เอ็กซ์ ตั้งแต่เริ่มประกวดวงดนตรีในช่วงที่ยังเรียนอยู่ที่วิทยาลัยบพิตรพิมุข ร่วมกับนคร เวชสุภาพรและสมาชิกยุคก่อตั้งรายอื่น จนได้ออกแผ่นเสียงซิงเกิล ชุด คู่นก ซึ่งเป็นการบันทึกแผ่นเสียงครั้งแรกของวง ในปี พ.ศ. 2520 จากนั้น ได้ร่วมบันทึกเสียงในอัลบั้มลูกทุ่งดิสโก้ชุดที่ 1 ซึ่งเป็นสตูดิโออัลบั้มชุดแรก ในแนวเพลงดิสโก้ และประสบความสำเร็จเมื่อทำยอดขายได้มากกว่า 1,000,000 ชุด ในปีที่วางจำหน่าย ประสิทธิ์ ไชยะโท ถือเป็นสมาชิกหลักของวงแกรนด์เอ็กซ์ ทำหน้าที่ตีกลองและร้องนำในบางเพลง โดยเพลงที่ประสิทธิ์ ไชยะโท ร้องนำให้กับทางวง ที่แฟนเพลงคุ้นเคยคือเพลง ช่างเถอะวันนี้ และเพลง โบว์สีแดง โดยประสิทธิ์ ถือเป็นสมาชิกที่อยู่กับวงแกรนด์เอ็กซ์ยาวนานที่สุดเท่ากับนคร เวชสุภาพร ที่เป็นหัวหน้าวง โดยมีผลงานร่วมกับวงแกรนด์เอ็กซ์ตั้งแต่ช่วงออกซิงเกิลชุดแรก จนถึงอัลบั้มชุดอัลบั้มชุดพิเศษเพลงพระราชนิพนธ์ดวงใจกับความรัก ในปี พ.ศ. 2530ผลงานร่วมกับแกรนด์เอ็กซ์ผลงานร่วมกับแกรนด์เอ็กซ์. - คู่นก (พ.ศ. 2520) - ลูกทุ่งดิสโก้ชุดที่ 1 (พ.ศ. 2522) - บันทึกการแสดงสดที่แมนฮัตตันคลับ (พ.ศ. 2523) - ลูกทุ่งดิสโก้ชุดที่ 2 (พ.ศ. 2523) - เขิน (พ.ศ. 2523) - ผู้หญิง (พ.ศ. 2524) - บันทึกการแสดงสด หอประชุมจุฬาฯ (พ.ศ. 2524) - แกรนด์เอ็กซ์ โอ (พ.ศ. 2524) - บุพเพสันนิวาส (พ.ศ. 2525) - นิจนิรันดร์ (พ.ศ. 2525) - พรหมลิขิต (พ.ศ. 2525) - บันทึกการแสดงสดวาเลนไทน์ เลเซอร์ คอนเสิร์ต (พ.ศ. 2526) - เพชร (พ.ศ. 2526) - บริสุทธิ์ (พ.ศ. 2527) - ดวงเดือน (พ.ศ. 2527) - หัวใจสีชมพู (พ.ศ. 2528) - สายใย (พ.ศ. 2528) - ขวดโหล 1 (พ.ศ. 2529) - ขวดโหล 2 (พ.ศ. 2529) - นิรันดร์กาล (พ.ศ. 2530) - อัลบั้มพิเศษเพลงพระราชนิพนธ์ดวงใจกับความรัก (พ.ศ. 2530) - แค่หลับตา (ซิงเกิล) (พ.ศ. 2545)</doc>
