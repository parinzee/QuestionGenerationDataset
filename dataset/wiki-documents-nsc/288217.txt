<doc id="288217" url="https://th.wikipedia.org/wiki?curid=288217" title="วิทยาลัยชุมชนตาก">วิทยาลัยชุมชนตาก วิทยาลัยชุมชนตาก  เป็นสถาบันอุดมศึกษาของรัฐในกลุ่มสถาบันวิทยาลัยชุมชน ในสังกัดสำนักงานคณะกรรมการการอุดมศึกษา กระทรวงศึกษาธิการ ซึ่งเปิดสอนในหลักสูตรอนุปริญญา ประกาศนียบัตรวิชาชีพชั้นสูงและประกาศนียบัตรวิชาชีพ โดยการเสริมสร้างโอกาสทางการศึกษาระดับอุดมศึกษา เพื่อเพิ่มคุณค่าชีวิตและศักยภาพของบุคคลและชุมชนประวัติ ประวัติ. วิทยาลัยชุมชนตาก เป็นวิทยาลัยชุมชนในสังกัดสำนักงานคณะกรรมการการอุดมศึกษา กระทรวงศึกษาธิการ จัดตั้งขึ้นเมื่อวันที่ 17 เมษายน พ.ศ. 2545 เป็น 1 ใน 10 วิทยาลัยแรกตั้งของกระทรวงศึกษาธิการ โดยการคัดเลือกสถานศึกษาศูนย์การศึกษานอกโรงเรียนจังหวัดตาก ให้ทำหน้าที่วิทยาลัยชุมชนควบคู่ไปกับภารกิจเดิม ตั้งอยู่ถนนพหลโยธิน ตำบลหนองบัวใต้ อำเภอเมืองตาก จังหวัดตาก ปัจจุบันเปิดทำการสอนหลักสูตรอนุปริญญา หลักสูตรฝึกอบรม และหลักสูตรประกาศนียบัตร 1 ปี หลักสูตรอนุปริญญาที่เปิดสอนในปัจจุบัน 5 สาขาวิชา ได้แก่ การปกครองท้องถิ่น การศึกษาปฐมวัย การแพทย์แผนไทย คอมพิวเตอร์ธุรกิจ และสาธารณสุขชุมชน รวมนักศึกษาประมาณ 806 คน หลักสูตรประกาศนียบัตร 1 ปี ที่เปิดสอนในปัจจุบัน มี 1 สาขาวิชา ได้แก่ หลักสูตรพนักงานสุขภาพชุมชนหน่วยจัดการศึกษา หน่วยจัดการศึกษา. วิทยาลัยชุมชนตาก มีหน่วยจัดการศึกษาจำนวน 7 แห่ง 1 ห้องเรียน 1 ศูนย์ คือ ฝั่งตะวันตก- หน่วยจัดการศึกษาโรงเรียนท่าสองยางวิทยาคม - หน่วยจัดการศึกษาโรงเรียนแม่ระมาดวิทยาคม - หน่วยจัดการศึกษาโรงเรียนอุ้มผางวิทยาคม - หน่วยจัดการศึกษาโรงเรียนพบพระวิทยาคม - หน่วยจัดการศึกษาโรงเรียนเทศบาลวัดดอนแก้ว - ห้องเรียนเทศบาลตำบลแม่ระมาด - ศูนย์การเรียนรู้ทางภาษาด้วยตนเอง(แม่สอด)ให้บริการหลักสูตรฝึกอบรมแก่ชุมชน ฝังตะวันออก- หน่วยจัดการศึกษาวิทยาลัยชุมชนตาก - หน่วยจัดการศึกษาโรงพยาบาลบ้านตาก</doc>
