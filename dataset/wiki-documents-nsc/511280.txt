<doc id="511280" url="https://th.wikipedia.org/wiki?curid=511280" title="เฉวียนจวี้เต๋อ">เฉวียนจวี้เต๋อ เฉวียนจวี้เต๋อ หรือฉวนจู้เต๋อ () เป็นภัตตาคารอาหารจีนเก่าแก่ ที่มีประวัติศาสตร์ยาวนานมากว่า 150 ปีตั้งแต่สมัยราชวงศ์ชิง นอกจากตำรับอาหารสูตรวังหลวง ยังขึ้นชื่อลือชาเรื่อง เป็ดปักกิ่ง ที่ใช้กรรมวิธีปรุงแบบ "แขวนย่าง" ด้วยฟืนจากไม้ผลไม้ เช่น พุทรา ท้อ หรือสาลี่ ที่นี่ยังอวดอ้างสรรพคุณว่า เป็ดร้านนี้กินได้ทั้งตัว (all duck banquet) เฉวียนจวี้เต๋อเป็นหนึ่งในสุดยอดยี่ห้อเก่าแก่ของจีน (老字號) ได้รับรางวัลต่าง ๆ มากมาย ทั้งในฐานะอาหารอันเป็นเอกลักษณ์ของชาติ ยอดขายเป็ดปักกิ่งปีละกว่าสองล้านตัว มีอาหารจานเป็ดให้เลือกกว่า 400 ชนิด ให้บริการลูกค้ากว่าห้าล้านรายต่อปี ปัจจุบัน ยังขยับขยายกิจการและขายแฟรนไชส์ไปสร้างชื่อในต่างแดนด้วยประวัติ ประวัติ. เฉวียนจวี้เต๋อเปิดให้บริการครั้งแรกในปี ค.ศ. 1864 ในรัชสมัยของจักรพรรดิถงจื้อ แห่งราชวงศ์ชิง แต่เริ่มโด่งดังเพราะนายกรัฐมนตรี โจว เอินไหล ใช้ร้านนี้รับรองแขกบ้านแขกเมืองสำคัญ ผู้นำหลายคนที่มาเยือนกรุงปักกิ่งเคยรับประทานเป็ดปักกิ่งร้านนี้ ปัจจุบัน เฉวียนจวี้เต๋อ นอกจากจะเป็นชื่อร้านเป็ดปักกิ่งที่มีชื่อเสียงที่สุดในประเทศจีนแล้ว ยังเป็นยี่ห้อของกลุ่มเฉวียนจวี้เต๋อ (China Beijing Quanjude Group) เปิดขายแฟรนไชส์ทั้งในและต่างประเทศ และออกผลิตภัณฑ์ที่เกี่ยวข้องกับเป็ดปักกิ่งทุกรูปแบบ อาทิเช่น ตัวเป็ดปักกิ่งบรรจุถุงวางตามตลาดและซูเปอร์มาร์เก็ต ชุดเป็ดปักกิ่งสำเร็จรูป ที่บรรจุด้วยเป็ดหั่นเป็นชิ้น แผ่นแป้ง และซอส ไส้กรอก แผ่นแป้ง ซอสหวานของทางร้าน เป็นต้น และยังเปิดร้านเป็ดปักกิ่งแบบอาหารจานด่วนด้วย ปัจจุบันมีร้านค้าสาขาและแฟรนไชส์มากกว่า 60 แห่งทั่วประเทศ ในแต่ละปี กลุ่มเฉวียนจวี้เต๋อ ขายเป็ดย่างปีละกว่า 2 ล้านตัว มีลูกค้ากว่า 5 ล้านคน มีรายรับต่อปีกว่า 500 ล้านหยวน (ราว 2,500 ล้านบาท) มีสินทรัพย์รวมทั้งสิ้นกว่า 1,300 ล้านหยวน หรือราว 6,500 ล้านบาทสาขาในประเทศจีนปักกิ่ง สาขาในประเทศจีน. ปักกิ่ง. เฉวียนจวี้เต๋อมีสาขาหลักอยู่ทั้งหมด 8 สาขาทั่วปักกิ่ง ร้านแรกเปิดที่บนนถนนเฉียนเหมิน ถนนสายการค้าเก่าแก่ของกรุงปักกิ่ง ภัตตาคารเจ็ดชั้นบนถนนเหอปิงเหมิน เคยเป็นสถานที่ที่นายกรัฐมนตรีโจว เอินไหล ใช้รับรองแขกบ้านแขกเมือง มีพื้นที่ทั้งหมด 15,000 ตารางกิโลเมตร มีห้องรับรองส่วนตัวมากกว่าสี่สิบห้อง และสามารถรับรองแขกเหรื่อได้ถึงสองพันรายฮ่องกง ฮ่องกง. ที่ฮ่องกง ภัตตาคารเฉวียนจวี้เต๋อตั้งอยู่ในย่านจิมซาจุ่ย ภายใต้ชื่อร้าน QuanJude Roast Duck Restaurant (全聚德烤鴨店)สาขานอกประเทศจีน สาขานอกประเทศจีน. ภัตตาคารแฟรนไชส์ที่อยู่นอกประเทศจีนแห่งล่าสุดของเฉวียนจวี้เต๋อ เพิ่งเปิดในเมืองเมลเบิร์น ประเทศออสเตรเลีย อาจเป็นเพราะเมลเบิร์นมีประชากรเชื้อสายจีนอยู่จำนวนมาก หรืออาจเป็นเพราะได้รับการสนับสนุนจากนายจอห์น ซู (John So หรือ 苏震西; พินอิน Sū Zhènxī) อดีตนายกเทศมนตรีที่มีเชื้อสายจีนก็เป็นได้ความหมายของชื่อ ความหมายของชื่อ. ครั้งหนึ่ง ระหว่างที่นายกรัฐมนตรี โจว เอินไหล รับรองแขกบ้านแขกเมืองที่ภัตตาคารแห่งนี้ มีแขกท่านหนึ่งถามว่า “เฉวียนจวี้เต๋อ แปลว่าอะไร” นายกรัฐมนตรีโจวยิ้มและตอบว่า "เฉวียน (全) หมายถึง สมบูรณ์แบบ ไร้ที่ติ, จวี้ (聚) หมายถึง รวมเป็นหนึ่ง ไม่มีแตกแยก และ เต๋อ (德) หมายถึง คุณธรรมสูงสุด" ฉะนั้น คำว่า เฉวียนจวี้เต๋อ เมื่อรวมกันแล้วจึงสื่อถึงความสมบูรณ์ ความเป็นเอกภาพ และคุณธรรมสูงสุด นั่นคือ ความเมตตากรุณารางวัลที่ได้รับรางวัลที่ได้รับ. - ในปี ค.ศ. 1994, เฉวียนจวี้เต๋อ ได้รับรางวัลสุดยอดแบรนด์ในธุรกิจจัดเลี้ยงและร้านอาหาร จัดโดย World Brand Laboratory และเป็นสุดยอดแบรนด์อันดับที่ 56 จากทั้งหมด 500 แบรนด์ดังของจีน - ในปี ค.ศ. 1999, เฉวียนจวี้เต๋อ ได้รับรางวัล "China Renowned Trademark" เพียงรายเดียวในธุรกิจร้านอาหาร - ในปี ค.ศ. 1982, เฉวียนจวี้เต๋อ ขึ้นแท่นอันดับหนึ่ง "Elite of Chinese Famous Dishes" โดยสื่อสิ่งพิมพ์จากจีนและญี่ปุ่น - ในปี ค.ศ. 1958, เฉวียนจวี้เต๋อ ครองอันดับหนึ่ง "Chinese Famous Dishes" จากเชฟชื่อดังทั่วประเทศ ดำเนินการโดยกระทรวงพาณิชย์จีน</doc>
