<doc id="780346" url="https://th.wikipedia.org/wiki?curid=780346" title="ใบมีดของฮานลอน">ใบมีดของฮานลอน ใบมีดของฮานลอน () เป็นคติพจน์ที่ปรากฏในหลายรูปแบบ เช่น "อะไรที่อธิบายอย่างเหมาะเจาะได้ว่าเกิดจากความโง่ ก็อย่าไปโยงว่ามันเป็นความชั่ว" (never attribute to malice that which is adequately explained by stupidity) และ "อย่าทึกทักว่าความเลินเล่อหรือความเข้าใจผิดต้องมีเจตนาชั่ว" (don't assume bad intentions over neglect and misunderstanding) คติพจน์เหล่านี้เป็นคำแนะนำถึงวิธีขจัดคำอธิบายที่ไม่น่าเป็นไปได้สำหรับปรากฏการณ์หนึ่ง ๆ เรียกว่า มีดโกนปรัชญา (philosophical razor) ชื่อนี้อาจตั้งตาม โรเบิร์ต เจ. ฮานลอน (Robert J. Hanlon) แต่มีคติพจน์ที่เก่าแก่กว่าและมีใจความเดียวกันซึ่งอย่างน้อยย้อนกลับไปได้ถึงเกอเทอใน ค.ศ. 1774ที่มาและการตั้งชื่อ ที่มาและการตั้งชื่อ. คติพจน์นี้ได้แรงบันดาลใจจากมีดโกนอ็อกคัม (Occam's razor) และกลายเป็นที่นิยมในรูปแบบและชื่อเรียกนี้ก็เพราะ จาร์กอนไฟล์ (Jargon File) อภิธานศัพท์สแลงของนักเขียนโปรแกรมคอมพิวเตอร์ ใน ค.ศ. 1996 จาร์กอนไฟล์ใช้คำว่า "murphyism" ในความหมายเดียวกับมีดโกนอ็อกคัม ใน ค.ศ. 1986 รายการจาร์กอนไฟล์เกี่ยวกับใบมีดของฮานลอนระบุอัญพจน์คล้ายกันจากเรื่องสั้นของโรเบิร์ต เอ. ไฮน์ไลน์ ที่ชื่อว่า "ตรรกะแห่งอาณาจักร" (Logic of Empire) (ค.ศ. 1941) โดยมีข้อสงสัยว่าใบมีดของฮานลอนอาจมาจาก "ใบมีดของไฮน์ไลน์" (ไฮน์ไลน์ตั้งชื่อว่า "ทฤษฎีปีสาจ" แห่งสังคมวิทยา และเขียนว่า "คุณถือว่าสภาวะนี้คือความชั่วร้ายทั้งที่มีผลจากความโง่เขลาเท่านั้น")คำกล่าวที่คล้ายคลึงกัน คำกล่าวที่คล้ายคลึงกัน. คำกล่าวที่คล้ายคลึงกันพบได้ในหนังสือของเกอเทอ เรื่อง แวเธ่อร์ระทม (ค.ศ. 1774): "ใบมีดของฮานลอน" ได้รับการนิยามว่า เป็นคติที่แปรผันมาจากข้อความคิดที่ว่า "อะไรที่อธิบายอย่างเหมาะเจาะได้ว่าเกิดจากความโง่ ก็อย่าไปโยงว่ามันเป็นความชั่ว แต่อย่ารีบตัดความชั่วออก"</doc>
