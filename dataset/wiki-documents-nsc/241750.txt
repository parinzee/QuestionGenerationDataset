<doc id="241750" url="https://th.wikipedia.org/wiki?curid=241750" title="พ่อบ้านที่รัก">พ่อบ้านที่รัก พ่อบ้านที่รัก () เป็นหนังสือการ์ตูนของอาจารย์คัง อิเคดะ ซึ่งชื่อเรื่อง "พ่อบ้านที่รัก" เป็นชื่อที่ใช้โดยสำนักพิมพ์ไพเรทเนื้อเรื่อง เนื้อเรื่อง. พ่อบ้านที่รัก มีเนื้อหาเกี่ยวกับหนุ่มรูปหล่อซึ่งทำงานเป็นพ่อบ้าน (หัวหน้าคนใช้) อยู่ในตระกูลเดเดมันน์ ตระกูลเก่าแก่อันมีชื่อเสียงในเมืองฟรังฟูร์ท และเหล่าสมาชิกในบ้านตลอดจนเพื่อนบ้านที่สร้างความวุ่นวายปั่นป่วน เนื้อหานำเสนอในเชิงตลกเกินความเป็นจริง (Slapstick Comedy)ตัวละครในเรื่องตัวละครในเรื่อง. - โรโด เซบาสเตียน （ロード・セバスチャン） : พ่อบ้านที่ทำงานอยู่ในคฤหาสน์ของตระกูลเดเดมันน์ อายุ 28 ปี เขาเป็นหนุ่มที่ถือว่าแข็งแกร่งที่สุดในฟรัง○ฟูร์ท เซบาสเตียนมีใบหน้าและบุคลิกอันสง่างามกับมันสมองอันชาญฉลาดจนเรียกได้ว่า เป็นบุคคลที่ไร้ที่ติ แต่ทว่าก็มีบางทีที่เขาโหดจนน่ากลัว เช่น หากเจ้านายนอนตื่นสายเซบาสเตียนจะจับมัดขึงไว้กับเตียงแล้วปล่อยไว้ทั้ง อย่างนั้น หรือหากเจ้านายขี้เกียจทำงานก็เขาก็จะลงโทษเจ้านายตัวเองอย่างสาหัสสากัน เป็นต้น นอกจากนี้เซบาสเตียนยังเป็นคนที่ระวังเนื้อระวังตัวอย่างมากสังเกตได้จากที่ เขาซ่อนอาวุธหลายชนิดไว้ตามส่วนต่างๆ ในร่มผ้า นานๆ ทีเขาจะระเบิดอารมณ์สักครั้งและนั่นจะทำให้ทุกอย่างที่อยู่รอบตัวเขาราบเป็น หน้ากลอง ถึงอย่างนั้นเซบาสเตียนก็เป็นที่รักของทุกๆ คนรอบตัวเขา สาเหตุที่เซบาสเตียนมาทำงานเป็นพ่อบ้านให้กับคฤหาสน์เดเดมันน์นั้นยังคลุม เครือ ทราบแต่เพียงว่าเขามาอยู่ที่คฤหาสน์หลังนี้ตั้งแต่อายุสิบกว่าปีโดยในตอน นั้นเขายังไม่ได้ทำงานเป็นพ่อบ้าน- เดเดมันน์ที่ 11 （デーデマン１１世） : เป็นเจ้าของคฤหาสน์เดเดมันน์รุ่นที่ 11 จากตระกูลเก่าแก่ในเมืองฟรัง○ฟูร์ทคนปัจจุบัน อายุ 25 ปี ในตอนแรกรูปร่างส่วนสูงของเขาดูปกติธรรมดาอยู่ แต่เขาก็ค่อยๆ หดตัวลงจนปัจจุบันตัวเล็กเหมือนกับเด็ก มีไอคิวสูง 250 แต่เราแทบจะไม่เห็นว่าเดเดมันน์จะแสดงความฉลาดออกมาสักเท่าไหร่ เขามักจะพูดเสียงเหมือนง่วงนอนตลอดเวลา เกลียดการทำงาน และสะเพร่าทำเครื่องเรือนแตกหรือเสียหายอยู่บ่อยครั้ง จนในที่สุดก็ถูกเซบาสเตียนทำโทษอยู่เป็นประจำ- เดย์วิด （デイビッド） : เชฟผู้มีความสามารถจากรัฐไอดาโฮ ประเทศสหรัฐอเมริกา และเป็นคนที่ประกาศกร้าวอย่างไม่กลัวใครว่าตัวเองเป็นเกย์ อายุ 27 ปี ในตอนที่ได้พบกับเซบาสเตียนครั้งแรกเขาก็ตกหลุมรักแล้วเอาแต่เรียกเซบา สเตียนว่า "ที่รัก" หรือ "ฮันนี่" อยู่เพียงฝ่ายเดียว ดูเหมือนว่าในอดีตเดย์วิดจะผ่านเหตุการณ์ต่างๆ มามากแต่เจ้าตัวกลับไม่คิดจะสนใจ และยังคงใช้ชีวิตต่อไปในวันข้างหน้าอย่างไม่กลัวเกรง เขาเป็นคนที่ดูร่าเริงแจ่มใสอยู่เกือบตลอดเวลา เดย์วิดเป็นคนเพียงคนเดียวที่สามารถเมินเฉยต่อรังสีหรือรัศมีแปลกๆ ที่แผ่ออกมาจากตัวยูเซฟได้ เมื่อแต่ก่อนเขาเคยทำงานเป็นเชฟให้กับคฤหาสน์ชไตเนอร์ซึ่งอยู่ถัดจากคฤหาสน์ เดเดมันน์ไปทางขวาสามหลัง ทว่าในคืนหนึ่งคุณผู้หญิงของบ้านได้แอบลอบเข้ามาหาเดย์วิดประจวบเหมาะกับที่ คุณผู้ชาย ซึ่งกลับมาจากการไปทำงานที่อื่นก่อนกำหนด เข้ามาเห็นพอดี เดย์วิดจึงรีบหนีออกมา โชคดีที่ในเช้าวันถัดเขาก็ได้งานทำที่คฤหาสน์เดเดมันน์ทันทีเพราะแทนพ่อครัว คนเก่าของที่นั่นเพิ่งลาออกไป เหล่าสาวใช้ตลอดจนผู้หญิงที่อยู่ในละแวกนั้นต่างนิยมชมชอบเดย์วิดมากแต่เจ้า ตัวดูไม่ยี่หระกับเรื่องดังกล่าวเลย เดย์วิดเป็นคนที่เคร่งครัดในการออกเสียงให้ถูกต้อง และคอยเจ้ากี้เจ้าการให้ชาวบ้านออกเสียงชื่อของเขาให้ถูกต้องตามด้วย- ทูเน็ตเต้ （ツネッテ） : สาวใช้เพียงคนเดียวของคฤหาสน์เดเดมันน์ งานหลักของเธอคือดูแลเฮจ เป็นเด็กสาววัย 18 ปีที่ชอบการซุบซิบนินทาเป็นที่สุด ในตอนแรกเธอมีเพื่อนสาวใช้ในคฤหาสน์หลายคนแต่ในที่สุดก็เหลือเพียงเธอเพียง คนเดียวที่ทนทานต่อสภาพอันแปลกประหลาดภายในคฤหาสน์ได้ และทำให้เธอต้องแบกรับภาระต่างๆ ในฐานะสาวใช้ไว้ทั้งหมดซึ่งนับว่าเป็นงานที่หนักเอาการทีเดียว ในตอนเริ่มเรื่องนั้นเธอทำงานให้กับตระกูลนี้มาได้ราวๆ ครึ่งปีแล้ว และพักหลังๆ นี้เธอก็เอาแต่โอดครวญว่างานที่เธอต้องรับผิดชอบนั้นมันหนักเกินกว่าจะทนได้ ทูเน็ตเต้ได้รับวิชาการต่อสู้มาจากไมเนอร์ทำให้เธอสามารถรบราฆ่าฟันกับสิ่ง ประหลาดต่างๆ ได้อย่างชำนิชำนาญ (ยังคงเป็นที่กังขาว่าชื่อจริงของทูเน็ตเต้คือ "โอโตเมะ ทูเน็ตเต้" ตามที่เคยปรากฏขึ้นมาในเรื่องหรือไม่)- เอ （エー） : คนใช้ในคฤหาสน์เดเดมันน์ ในตอนเริ่มเรื่องเอรู้สึกทนกับสภาพอันแปลกประหลาดเหนือธรรมชาติของคฤหาสน์เด เดมันน์ไม่ได้ เขารู้สึกค่อยๆ ประทับใจและหลงชื่นชมเซบาสเตียนมากขึ้นเรื่อยๆ จนถึงขนาดกำลังรวบรวมเรื่องราวเขียนหนังสือชื่อ "เซบาสเตียนแฟนบุ๊ค" (Sebastian Perfect Guide; ชื่อย่อคือ SPG) กันเลยทีเดียว เอเป็นคนที่มีความกระตือรือร้นมากเกินไปจนมักก่อเรื่องราววุ่นวายภายใน คฤหาสน์กับเจ้านายคนปัจจุบันเสมอๆ สร้างความหนักใจให้แก่เซบาสเตียนไม่น้อย- บี （ビー） : คนใช้ในคฤหาสน์เดเดมันน์ ในตอนเริ่มเรื่องบีได้ทำงานให้กับคฤหาสน์มาเป็นเวลา 3 ปี 5 เดือนแล้ว (โดยไม่เคยขาดงาน) บีดูเป็นคนที่จริงจังและมีสติที่สุดในบรรดาลูกจ้างที่มีอยู่จึงทำให้ทั้งเอ และทูเนตเต้ต่างเคารพและยกย่องให้เป็นรุ่นพี่ ไม่ว่าในคฤหาสน์จะเกิดเรื่องราวความวุ่นวายอะไรขึ้นเขาก็จะทำหน้าตายและนิ่ง ขึงขังไม่ค่อยสะทกสะท้ายอะไร จนกระทั่งวันหนึ่งเขาถูกใช้ไปทำธุระที่คฤหาสน์ของยูเซฟทางฝั่งโน้น แล้วได้ไปเห็นสิ่งที่น่ากลัวบางอย่างที่นั่น นับแต่นั้นบีก็จะกลับทุกสิ่งทุกอย่างที่เกี่ยวกับยูเซฟแม้แต่รังสีแปลกๆ ที่แผ่ออกมาจากผู้ชายคนนั้นก็ทำให้บีขนลุกจนอยากวิ่งหนีไปไกลๆ เรียกได้ว่ายูเซฟได้เป็นคนทำลายบุคลิกภาพอันดีงามของบีไปเสียแล้ว- โยฮัน （ヨハン） : หัวหน้างานของกลุ่มคนใช้ ทำงานที่คฤหาสน์เดเดมันน์มานานหลายสิบปีแล้ว เป็นคนที่เยือกเย็นและดูละมุนละม่อมชวนให้รู้สึกอ่อนโยนผ่อนคลาย แต่หากเขาโกรธเมื่อไหร่ก็น่ากลัวเหมือนกัน โยฮันมีใบอนุญาตการเป็นพ่อบ้าน ทว่าเขาเลือกที่จะทำงานเป็นคนใช้ธรรมดา งานอดิเรกคือทำตุ๊กตา เขาถือว่าเป็นเพียงคนเดียวในคฤหาสน์ที่ยังปกติอยู่- ไมเยอร์ โมรินากา （マイヤー・モリナガ） : อาจารย์ประจำบ้านของคฤหาสน์เดเดมันน์ อายุ 59 ปี ทำงานมาเนิ่นนานแล้ว ทั้งยังเคยสอนเดเดมันน์รุ่นที่ 11 และเซบาสเตียนด้วย เขาคล่องทั้งการชงชา การจัดดอกไม้ จนถึงการฟันดาบ โดยการฟันดาบนั้นเขาได้รับสืบทอดมาจากอาจารย์ของเขาอีกที เป็นอาจารย์สอนฟันดาบให้กับเซบาสเตียนและทูเน็ตเต้ มักจะออกไปพบปะสังสรรค์ในงานน้ำชากับเพื่อนบ้านในละแวกนั้นเพื่อสร้างมิตร สัมพันธ์ที่ดี แลเพราะว่าไมเยอร์เป็นคนที่วางตัวได้อย่างเหมาะสมดูเป็นผู้ดีมีสกุลรุนชาติ จึงทำให้เขาเป็นที่รู้จักในบรรดาคุณหญิงคุณนายในละแวกนั้น ในสมัยก่อนเขาเคยประมือกับเฮจมาอย่างโชกโชน- คุณพ่อเดเดมันน์ （デーデマン父） : เป็นเจ้านายรุ่นก่อนของคฤหาสน์เดเดมันน์ (เดเดมันน์ที่ 10) โดยได้ปลดเกษียณตัวเองก่อนวัยอันควร ปัจจุบันแยกบ้านไปอยู่กับภรรยาในละแวกนั้น มีรสนิยมทางเพศเป็นไบเซ็กชวล เป็นตาแก่วิตถารที่คอยป้อล้อหว่านคำพูดหวานๆ กับหนุ่มๆ ไปทั่ว (รวมถึงเซบาสเตียนด้วย)- คุณแม่เดเดมันน์ （デーデマン母） : เป็นภริยาของเดเดมันน์ที่ 10 แม้ว่าปัจจุบันลูกของเธอจะรับตำแหน่งต่อจากพ่อแล้วแต่คนทั่วไปยังนิยมเรียก เธอว่า "คุณผู้หญิง" อยู่ เธอยังดูสาว และมักจะแต่งตัวด้วยชุดวาบหวิวเห็นเนื้อหนังมังสา รักและหลงใหลในกล้ามเนื้อเป็นมัดๆ ของผู้ชาย ปัจจุบันแยกบ้านออกไปอยู่กับสามี แต่ปกติเธอจะออกเดินท่องไปเที่ยวรอบโลก นานทีจึงจะกลับบ้าน เมื่อไหร่ที่เธอมาบ้านใหญ่เธอจะเข้าไปโจมตีเฮจและต่อสู้กันอย่างถึงพริกถึง ขิง ก่อนที่เธอจะแต่งงานเข้าบ้านเดเดมันน์เธอก็เคยอยู่บ้านในละแวกนี้อยู่แล้ว- คุณย่าเดเดมันน์ （デーデマン祖母） : เป็นย่าของเดเดมันน์ที่ 11 มักเรียกเธอว่า "คุณท่าน" ในบทแรกๆ เธอยังพอที่จะนั่งโต๊ะรับประทานอาหารได้ แต่ในตอนหลังก็เอาได้แต่นอนลุกไปไหนมาไหนไม่ได้ มีบทค่อนข้างน้อย- เฮจ （ヘイヂ） : สิ่งมีชีวิตที่ไม่สามารถระบุและตรวจสอบได้ (รูปร่างคล้ายเด็กผู้หญิงตัวเล็กๆ) สมัยที่เดเดมันน์ที่ 11 ยังเด็ก ทั้งเดเดมันน์และเฮจต่างก็สนิทกันเป็นอย่างดี จนกระทั่งเฮจหันไปมีใจให้กับเซบาสเตียน มิตรภาพอันดีก็พังทลายลงเสียสิ้น มันมีชีวิตมาแล้วไม่ต่ำกว่า 400 ปี และการขุดโพรงขุดหลุมเป็นสิ่งเดียวที่เฮจรู้สึกว่าเป็นความหมายของการมี ชีวิตอยู่ นอกจากนี้เฮจยังสามารถลอกคราบได้ โดยหนังที่ลอกนั้นก็จะมีชีวิตเหมือนกัน ปัจจุบันมี "เฮจเงา" ซึ่งเป็นสิ่งที่คล้ายจะเป็นสิ่งชีวิตอันเกิดขึ้นมาโดยความไม่ได้ตั้งใจของเฮ จเอง นิ้วมือของเฮจสามารถแตกหน่อออกมาได้จำนวนนับไม่ถ้วน ร่างกายของมันไม่เจ็บไม่ป่วยและทนทายาดมาก ตัวของมันสามารถเชื่อมไปมาระหว่างบานประตูในบ้านได้ และปรับเปลี่ยนกลไกสิ่งเหล่านั้นได้ตามใจชอบ (เช่น เปลี่ยนให้ไปเชื่อมกับจักรวาลหรือใต้ทะเลลึก)- แพทย์ประจำตระกูล （主治医） : เป็นหมอที่คอยดูแลคนในคฤหาสน์ ชอบวิ่งไล่จับสาวใช้แล้วลวนลาม เป็นเพื่อนสนิทของเดเดมันน์ที่ 10 เคยมีบทในตอนแรกๆ แต่ปัจจุบันไม่ได้มีบทแล้ว เขาจะมาตรวจอาการป่วยของคุณท่านทุกอาทิตย์- ยูเซฟ　（ユーゼフ） : เป็นคนที่มักจะร่วมมือกับคฤหาสน์เดเดมันน์ (โดยเฉพาะกับเซบาสเตียน) เข้าไปอยู่เบื้องหลังคอยควบคุมเศรษฐกิจของฟรัง○ฟูร์ท (ยังไม่ทราบแน่ชัดว่าควบคุมอะไรอยู่) รูปร่างหน้าตาหล่อเหลาเหมือนมีเชื้อสายชาวเยอรมันดั้งเดิม (Germane) ไม่ทราบอายุที่แน่นอน นิสัยที่แท้จริงก็ยังคงไม่แน่ชัด เป็นชายหนุ่มที่มีปริศนาเต็มไปด้วยกลิ่นไอของความน่ากลัวหรือภูตผีปีศาจ อาศัยอยู่ในคฤหาสน์ทางฝั่งโน้นของคฤหาสน์เดเดมันน์ ยูเซฟมักจะเอาแต่หมกมุ่นกับสิ่งที่ลึกลับน่ากลัวอยู่เสมอ มักปรากฏตัวอย่างทันทีทันใดใน "สถานที่ที่ไม่มีทางเป็นไปได้" (ไม่น่าจะโผล่ออกมาได้) และเขามักจะเก็บตัวอยู่ในห้องใต้ดินซึ่งลึกลงไปเพื่อทำพิธีกรรมอันน่าสงสัย บางอย่างอยู่ตลอด อีกทั้งยังคอยเสนอกับคนที่คฤหาสน์เดเดมันน์ให้เอาอายุขัยมาแลกกับของที่ต้อง การ หลายปีก่อนเขาเคยมีมิตรภาพที่ดีต่อคนในคฤหาสน์เดเดมันน์ แต่ปัจจุบันได้เปลี่ยนไปแล้ว- ปีเตอร์　（ピーター） : พ่อบ้านของคฤหาสน์ยูเซฟ คาดกันว่าน่าจะทำงานในคฤหาสน์ดังกล่าวมาหลายปีแล้ว เป็นคนว่าง่ายและมีพลังในการทำงานอย่างเปี่ยมล้น ทว่าจริงๆ แล้วเขาทำอะไรแทบจะไม่ประสบความสำเร็จเลย สาเหตุที่ยังคงได้ทำงานในคฤหาสน์นั้นคาดว่าเป็นเพราะยูเซฟรู้สึกถูกใจปี เตอร์ในความโง่เขลา ไร้เดียงสา และบริสุทธิ์ผุดผ่อง แต่ยูเซฟกลับปฏิเสธว่าที่ยังจ้างปีเตอร์อยู่เป็นเพราะ "ต้องรับมือกับปัญหาเรื่องภาษี"- โรแบร์ท กับ อัลแบร์ท　（ロベルト＆アルベルト） : คนใช้ในคฤหาสน์ยูเซฟ เป็นฝาแฝดที่หน้าตาเหมือนกัน ทั้งลักษณะท่าทางและกิริยาวาจาดูไม่เหมือนคนปกติทั่วไป (รวมถึงความสามารถเหนือมนุษย์) สร้างความลำบากใจให้กับคนในละแวกนั้นไม่น้อย- แบล็ก ฟัลคอน　（ブラック・ファルコン） : โจรวัย 25 ปี ในตอนที่ลักลอบเข้าไปในคฤหาสน์เดเดมันน์ เขาพลัดตกลงไปในหลุมที่เฮจได้ขุดเอาไว้แล้วขึ้นมาได้ไม่ได้ จึงใช้ชีวิตอยู่ในโพรงนั้นเอง ด้วยเหตุผลบางอย่างทำให้โพรงดังกล่าวเชื่อมต่อกับคฤหาสน์ยูเซฟ หัวขโมยคนนี้ได้ขึ้นไปยังคฤหาสน์และถูกยูเซฟจับได้ หลังจากนั้นแบล็ก ฟัลคอนถูกยูเซฟทำอะไรบางอย่างจนนิสัยและบุคลิกเปลี่ยนไป และได้กลายเป็นคนใช้ (ที่วันๆ ไม่ทำอะไร) ของคฤหาสน์ยูเซฟ เขามักจะสวมชุดสีดำปิดเกือบทั้งตัวและมีหัวจุก ไม่เคยมีใครเห็นใบหน้าที่แท้จริงของเขาแม้แต่ยูเซฟเองก็ตาม- ลุดลุฟ ชไตเนอร์　（ルドルフ・シュタイナー） : เจ้าของคฤหาสน์ที่ถัดจากคฤหาสน์เดเดมันน์ไปทางขวาสามหลังและเป็นอดีตเจ้านาย ของเดย์วิด เขามีภริยาเป็นคนท้วม ลุดลุฟเป็นคนที่สามารถออกเสียงชื่อของเดย์วิดได้ถูกต้องจนได้รับคำชมเชยจาก เจ้าตัว- พนักงานส่งของ　（宅配の青年） : พนักงานส่งของจากบริษัท "แมวขาว" และเป็นคนรับผิดชอบพื้นที่ทั่วทั้งบริเวณ ไม่ทราบชื่อจริงแต่คนทั่วไปมักเรียกว่า "คุณแมวขาว" ในตอนที่มีบทครั้งแรกเจ้าตัวก็ต้องพบกับความน่าสะพรึงกลัวของคฤหาสน์เดเดมัน น์เสียแล้ว (ว่ากันว่าคนที่รับผิดชอบส่งของในพื้นที่บริเวณนั้นจะได้รับค่าจ้างสูง)เกร็ดอื่น ๆเกร็ดอื่น ๆ. - ฉากในเรื่องเข้าใจว่าอยู่ในเมืองฟรังค์ฟูร์ท ประเทศเยอรมนี เพราะในตัวเนื้อเรื่อง ใช้คำว่า フラン○フルト (ฟรัง○ฟูร์ท) ซึ่งคล้ายกับคำว่า フランクフルト (ฟรังค์ฟูร์ท) ซึ่งหมายถึงเมืองฟรังค์ฟูร์ทนั่นเอง - แม้จะถูกจัดประเภทว่าเป็นการ์ตูนบอยส์เลิฟ แต่เนื่องจากเนื้อหาเน้นความเป็นคอเมดี้และแทบจะไม่มีเรื่องของความรักอยู่เลย จึงอาจจะจัดเข้าพวกการ์ตูนแนวโชโจะได้</doc>
