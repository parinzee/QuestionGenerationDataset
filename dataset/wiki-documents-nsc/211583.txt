<doc id="211583" url="https://th.wikipedia.org/wiki?curid=211583" title="พนัส หันนาคินทร์">พนัส หันนาคินทร์ ศาสตราจารย์ ดร.พนัส หันนาคินทร์ (19 มกราคม พ.ศ. 2471 - 30 มกราคม พ.ศ. 2549) อดีตอาจารย์ใหญ่ โรงเรียนมัธยมสาธิตวิทยาลัยวิชาการศึกษาคนแรก (ปัจจุบัน คือ โรงเรียนสาธิตมหาวิทยาลัยศรีนครินทรวิโรฒ ประสานมิตร) อดีตรองอธิการ วิทยาลัยวิชาการศึกษาพิษณุโลก และอดีตรองอธิการบดี มหาวิทยาลัยศรีนครินทรวิโรฒ วิทยาเขตพิษณุโลกคนแรก เป็นผู้บุกเบิก และก่อตั้งวิทยาลัยวิชาการพิษณุโลก จนกระทั่งเป็นมหาวิทยาลัยศรีนครินทรวิโรฒ พิษณุโลก และมหาวิทยาลัยนเรศวร ในปัจจุบันประวัติ ประวัติ. เกิดเมื่อวันที่ 19 มกราคม พ.ศ. 2471 หลังจากสำเร็จการศึกษาในประเทศไทยแล้ว ได้เดินทางไปศึกษาต่อที่ มหาวิทยาลัยอินเดียนา สหรัฐอเมริกา โดยสำเร็จการศึกษาระดับปริญญาตรี Bachelor of Science in Education (B.S. in Ed.) เมื่อปี พ.ศ. 2499 ปริญญาโท Master of Science in Education (M.S. in Ed.) เมื่อปี พ.ศ. 2500 และปริญญาเอก Doctor of Education Ed.D. (Higher Education and Mathematics) เมื่อปี พ.ศ. 2504 ถึงแก่อนิจกรรมเมื่อวันที่ 30 มกราคม พ.ศ. 2549 โดยก่อนถึงแก่อนิจกรรม ท่านได้แสดงเจตจำนงที่จะบริจาคร่างกายเพื่อทำการศึกษาในรายวิชามหกายวิภาคศาสตร์ ของนิสิตคณะแพทยศาสตร์ มหาวิทยาลัยนเรศวร และหลังจากนั้นได้มีพระราชพิธีพระราชทานเพลิงศพในวันที่ 23 มีนาคม พ.ศ. 2551ประสบการณ์การทำงานประสบการณ์การทำงาน. - พ.ศ. 2495 - พ.ศ. 2498 อาจารย์ใหญ่ โรงเรียนมัธยมสาธิตวิทยาลัยวิชาการศึกษา - พ.ศ. 2505 - พ.ศ. 2510 หัวหน้าคณะวิชาวิทยาศาสตร์และคณิตศาสตร์ และผู้ประสานงานฝ่ายวิชาการ วิทยาลัยวิชาการศึกษา บางแสน - พ.ศ. 2510 - พ.ศ. 2517 รองอธิการ วิทยาลัยวิชาการศึกษา พิษณุโลก - พ.ศ. 2517 - พ.ศ. 2526 รองอธิการบดี มหาวิทยาลัยศรีนครินทรวิโรฒ พิษณุโลก - พ.ศ. 2538 - พ.ศ. 2540 และ พ.ศ. 2544 - พ.ศ. 2548 กรรมการผู้ทรงคุณวุฒิในสภาประจำสถาบันราชภัฏกำแพงเพชร - พ.ศ. 2540 - พ.ศ. 2544 นายกสภาประจำสถาบันราชภัฏกำแพงเพชร - พ.ศ. 2547 - พ.ศ. 2548 กรรมการผู้ทรงคุณวุฒิในสภามหาวิทยาลัยราชภัฏกำแพงเพชร - อาจารย์พิเศษมหาวิทยาลัยนเรศวร สถาบันราชภัฎกำแพงเพชร และสถาบันราชภัฏนครสวรรค์ - อาจารย์ที่ปรึกษาในการทำวิทยานิพนธ์ของนิสิตนักศึกษาระดับบัณฑิตศึกษาสถาบันอุดมศึกษาต่าง ๆเครื่องราชอิสริยาภรณ์</doc>
