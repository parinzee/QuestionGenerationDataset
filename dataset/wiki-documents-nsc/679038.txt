<doc id="679038" url="https://th.wikipedia.org/wiki?curid=679038" title="ก่วมเชียงดาว">ก่วมเชียงดาว ก่วมเชียงดาว เป็นไม้ยืนต้นขนาดเล็กในวงศ์ Aceraceae แตกกิ่งจำนวนมาก เปลือกลำต้นและกิ่งมีเลนติเซลเป็นขีดนูนสีขาวทั่วไป ใบเดี่ยว ขอบใบเรียบ ด้านบนสีเขียวเข้ม ด้านล่างมีนวลสีขาวฉาบอยู่ ดอกเป็นดอกช่อสั้นๆ ออกตามปลายกิ่ง ดอกย่อยสีขาวนวลขนาดเล็ก ผลรูปไข่ตรงปลายมีปีกยาว เป็นไม้ถิ่นเดียวในประเทศไทย พบครั้งแรกที่ดอยเชียงดาว จังหวัดเชียงใหม่ เมื่อ 27 มกราคม พ.ศ. 2522 โดย ศ.ดร. ธวัชชัย สันติสุข ชื่อสปีชีส์ตั้งตามดอยเชียงดาว ซึ่งเป็นสถานที่ที่ค้นพบ</doc>
