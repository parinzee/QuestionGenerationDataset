<doc id="795751" url="https://th.wikipedia.org/wiki?curid=795751" title="ร็อบ โฮลดิง">ร็อบ โฮลดิง ร็อบ โฮลดิง (; เกิด: 20 กันยายน ค.ศ. 1995) นักฟุตบอลอาชีพชาวอังกฤษ ปัจจุบันเล่นให้กับอาร์เซนอล ร็อบ โฮลดิง มีชื่อเต็มว่า รอเบิร์ต แซมิวเอล โฮลดิง (Robert Samuel Holding) โฮลดิงเล่นในตำแหน่งกองหลังให้กับโบลตันวอนเดอเรอส์ตั้งแต่อายุ 7 ขวบ และเคยย้ายไปร่วมแบบยืมตัวกับบิวรี ในระดับลีกทู ในเดือนมีนาคม ค.ศ. 2015 จากนั้นได้ย้ายมาสู่อาร์เซนอล สโมสรในระดับพรีเมียร์ลีก ก่อนเริ่มเปิดฤดูกาล 2016–17 ด้วยค่าตัว 2 ล้านปอนด์ ในฐานะนักฟุตบอลดาวรุ่ง ที่ได้รับเลือกให้เป็นดาวรุ่งประจำปี ค.ศ. 2016 ของสโมสรด้วย นับเป็นผู้เล่นรายที่ 3 ของอาร์เซนอลที่ย้ายตัวมาในช่วงต้นของฤดูกาลนี้ถัดจากกรานิต จากา และทะคุมะ อะซะโนะ และได้สวมเสื้อหมายเลข 16 ที่เดิมเคยเป็นของแอรอน แรมซีย์ ที่เปลี่ยนไปสวมเสื้อหมายเลข 8 ที่เดิมเคยเป็นของมีเกล อาร์เตตา ซึ่งเลิกเล่นฟุตบอลไปแทน โฮลดิง ทำประตูแรกให้กับอาร์เซนอลในรายการแข่งขันนัดพิเศษรายการ2016 เอ็มแอลเอสออล-สตาร์เกม ก่อนเปิดฤดูกาล ซึ่งเป็นทีมพิเศษที่รวมผู้เล่นในเมเจอร์ลีกซอกเกอร์ และทำประตูแรกในนัดต่อมา คือ การแข่งขันที่พบกับกวาดาลาฮาราชีบัส จากเม็กซิโก ที่สหรัฐอเมริกา ด้วยการยิงประตูแรกในนาทีที่ 34 ก่อนที่อาร์เซนอลจะเอาชนะไปได้ 1–3 ในระดับทีมชาติ โฮลดิงติดทีมชาติอังกฤษชุดอายุไม่เกิน 21 ปี</doc>
