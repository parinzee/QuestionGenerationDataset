<doc id="105445" url="https://th.wikipedia.org/wiki?curid=105445" title="ผจญภัยล่าโจรสลัดสุดขอบโลก">ผจญภัยล่าโจรสลัดสุดขอบโลก ผจญภัยล่าโจรสลัดสุดขอบโลก () เป็นภาพยนตร์ไตรภาคกำกับโดยเจอร์รี บรักไคเมอร์ นำแสดงโดยจอห์นนี เดปป์, ออร์แลนโด บลูม, โจว เหวินฟะ, เจฟฟรี่ย์ รัช และ คีร์รา ไนท์ลีย์เนื้อเรื่องย่อ เนื้อเรื่องย่อ. ลอร์ด คัทเลอร์ เบ็คเก็ตต์ แห่งบริษัทอินเดียตะวันออก ได้เข้าควบคุมฟลายอิ้งดัทช์แมน เรือโจรสลัดผีอันน่าสะพรึง และกัปตันปีศาจประจำเรือ เดวี่ โจนส์ ล่องทะเลเจ็ดคาบสมุทรเพื่อกำจัดเหล่าโจรสลัดอย่างไร้ความปราณี ภายใต้คำสั่งของผู้บังคับการเจมส์ นอร์ริงตัน วิลล์ เทิร์นเนอร์ , อลิซาเบ็ท สวอร์น และกัปตันบาบอสซา ได้เริ่มออกเดินทางสู่ภารกิจสุดอันตรายเพื่อรวบรวมลอร์ดทั้ง 9 แห่งกลุ่มคณะลูกขุน ซึ่งเป็นความหวังเดียวของพวกเขาเพื่อที่จะเอาชนะเบ็คเก็ตต์ เรือฟลายอิ้งดัทช์แมน และเหล่ากองทัพเรือของเขา แต่หนึ่งในสมาชิกของลอร์ดทั้ง 9 ได้หายตัวไป นั่นก็คือ กัปตันแจ็ค สแปร์โรว์ ที่ถูกจับขังไว้ในห้องจองจำของเดวี่ โจนส์ สิ่งแรกที่เหล่าผู้กล้าทั้งหลายรวมทั้ง เทีย ดัลม่า , พินเทล และ ราเก็ตตี้ จะต้องทำ คือออกเดินทางไปสิงค์โปร์ที่แสนอันตราย และเผชิญหน้ากับกัปตันแห่งคาบสมุทรจีน กัปตันเซา เฟ็ง เพื่อที่จะได้เรือที่สามารถพาพวกเขาไปที่สุดขอบโลก เพื่อช่วยเหลือแจ็ค กัปตันแจ็คถูกช่วยออกมาได้ ถึงแม้การถูกจองจำจะทำให้เขาเสียสติมากไปกว่าเดิม แต่เขาก็ตกลงที่จะช่วย เขาล่องเรือแบล็คเพิร์ลออกจากดินแดนแห่งความตาย ถึงแม้ว่าจะรวบรวมลอร์ดทั้ง 9 แห่งกลุ่มคณะลูกขุนมาได้ ก็ยังไม่เพียงพอที่จะต่อกรกับกองกำลังของเบ็คเก็ตต์และเดวี่ โจนส์ได้ ถ้าไม่สามารถปลดปล่อย “คาลิปโซ่” เทพธิดาแห่งท้องทะเลผู้แปรปรวน เพื่อที่จะหว่านล้อมให้มาร่วมมือกัน กำจัดภัยแห่งโจรสลัดในครั้งนี้ได้ แต่เมื่อการทรยศหักหลังได้เผยโฉม เห็นได้ชัดว่า กัปตันแจ็ค, วิลล์, อลิซาเบ็ท, เซา เฟ็ง และบาบอสซา ต่างมีจุดประสงค์ต่างกัน และไม่สามารถไว้ใจใครได้อีกต่อไป ต่างคนต่างต้องเลือกฝ่ายที่จะเข้าร่วม เพื่อการต่อสู้ครั้งครั้งใหญ่ครั้งสุดท้าย ที่อาจจะทำลายอิสรภาพอันหอมหวลของโจรสลัดไปตลอดกาล เป็นหนังที่ลงทุนสูงที่สุดในโลกด้วยทุนสร้าง $300 ล้านดอลล่าร์สหรัฐฯตัวละครตัวละคร. - แจ็ค สแปร์โรว์ แสดงโดย จอห์นนี เดปป์ - วิล เทอร์เนอร์ แสดงโดย ออร์แลนโด บลูม - อลิซาเบ็ท สวอนน์ แสดงโดย คีร์รา ไนท์ลีย์ - เฮกเตอร์ บาร์บอสซาแสดงโดย เจฟฟรี่ย์ รัช - เซา เฟ็ง แสดงโดย โจว เหวินฟะ - เดวี โจนส์ แสดงโดย บิลล์ ไนฮีย์ - เจมส์ นอริงตันแสดงโดย แจ็ค ดาเวนพอร์ต - ลอร์ด คัทเลอร์ เบ็คเก็ตต์แสดงโดย ทอม ฮอลแลนเดอร์ - เทีย ดัลม่า หรือ คาลิปโซ่ แสดงโดย นาโอมี่ แฮร์ริส - พินเทล แสดงโดยลี อาเรนเบิร์ก - ราเก็ตตี้ แสดงโดย แม็คเคนซี ครู้ก</doc>
