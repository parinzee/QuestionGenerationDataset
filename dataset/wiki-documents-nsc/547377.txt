<doc id="547377" url="https://th.wikipedia.org/wiki?curid=547377" title="ไม้กวาดทางมะพร้าว">ไม้กวาดทางมะพร้าว ไม้กวาดทางมะพร้าว หรือบางท้องถิ่นว่า ตาด เป็นไม้กวาดชนิดหนึ่ง ทำจากทางมะพร้าว (บางแห่งใช้ทางตาล) มามัดรวมกันบนปลายด้ามไม้ไผ่ซึ่งมีลักษณะคล้ายลำทวนและโดยทั่วไปมีเส้นผ่าศูนย์กลางประมาณ 1 นิ้ว แล้วถักและร้อยรัดประกอบกันให้แน่นหนา ผลิตขึ้นเนื่องจากไม้กวาดดอกหญ้าหรือหญ้าขัดมอญแบบทั่วไปอาจใช้ไม่สะดวกนัก และอาจใช้เวลานานในการใช้ทำความสะอาด การใช้ไม้กวาดทางมะพร้าว พบมากในกลุ่มผู้ใช้ที่เป็นพระธุดงค์ เพราะต้องอาศัยอยู่ในป่าและแมกไม้ จึงต้องปัดกวาดมูลฝอยที่เกิดจากขยะใบไม้ด้วยไม้กวาดประเภทนี้วัสดุอุปกรณ์ในการทำวัสดุอุปกรณ์ในการทำ. - ทางมะพร้าว (คือแกนกลางย่อยของใบมะพร้าว) ประมาณ 110-150 (x2) ทาง - ด้ามไม้ไผ่ความยาวประมาณความสูงผู้ใช้ หรือน้อยกว่าเล็กน้อย - ลวดและแถบผ้าสำหรับพันปลายไม้ - เชือก มีด ไม้ขีด (ใช้ลนปลายเชือกไม่ให้รุ่ย) และคีมมัดลวด สำหรับผู้ที่ชำนาญแล้ว หากมัดปลายไม้ได้แน่น ก็ไม่ต้องใช้ตะปูหรือลวด การถักและรัดเชือกทำเพื่อความแน่นหนา จะวนไปทางซ้ายหรือขวาก็ได้ ตามถนัดวิธีทำวิธีทำ. 1. ใช้ยางในรถจักรยานหรือแถบผ้า พัน มัดปลายด้ามไม้ไผ่ให้หนาประมาณ 1 ซม. 2. มัดทางมะพร้าวเป็นกำเล็ก ๆ ด้วยเงื่อนที่ใช้มัดรวมกัน ทำเป็นพุ่มแรก ชั้นแรกด้านใน 3. มัดทางมะพร้าวเช่นเดียวกับพุ่มแรก เมื่อได้ทรงพุ่มแล้วใช้สันมีดตอกอัดทรงพุ่มให้บานเสมอกันกับพุ่มแรก จากนั้นบากคอไม้ด้านใดด้านหนึ่งประมาณ 1 มม.แล้วตรึงด้วยเชือก 4. พันทางมะพร้าวที่ถักแล้วรอบด้าม ถักเป็นลายขัดล๊อกติดกับด้าม ทับเป็นชั้นที่สอง</doc>
