<doc id="544957" url="https://th.wikipedia.org/wiki?curid=544957" title="คุวะฮะระ">คุวะฮะระ คุวะฮะระ' () เป็นบริษัทผู้ผลิตจักรยานและชิ้นส่วนจักรยาน ก่อตั้งโดยเซนทะโระ คุวะฮะระ ในปี ค.ศ. 1918 โดยเริ่มจากการเป็นธุรกิจในครอบครัว เป็นผู้ค้าส่งชิ้นส่วนจักรยานที่เมืองโอซะกะ และส่งออกสินค้าไปยังรัสเซีย จีน และเอเชียตะวันออกเฉียงใต้ บริษัทเริ่มทำตลาดจักรยานในสหรัฐอเมริกาในช่วงทศวรรษ 1960 คุวะฮะระมีชื่อเสียงจากจักรยานบีเอ็มเอ็กซ์ที่บริษัทร่วมพัฒนา ขึ้นในทศวรรษ 1970 มีวางจำหน่ายในอเมริกาเหนือ ยุโรป และออสเตรเลีย และเป็นที่จดจำจากความสำเร็จของภาพยนตร์ อี.ที. เพื่อนรัก ของสตีเวน สปีลเบิร์กในปี ค.ศ. 1982 ต่อมาบริษัทได้วางจำหน่ายจักรยานบีเอ็มเอ็กซ์ "รุ่น อี.ที." ที่ผลิตออกมาเป็นพิเศษในปี ค.ศ. 2002 เป็นส่วนหนึ่งของการฉลองครบรอบยี่สิบปีของภาพยนตร์</doc>
