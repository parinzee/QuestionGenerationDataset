<doc id="237388" url="https://th.wikipedia.org/wiki?curid=237388" title="สนามบินอุตรดิตถ์">สนามบินอุตรดิตถ์ สนามบินอุตรดิตถ์ หรือสนามบินวังยาง ตั้งอยู่ บ้านวังยาง หมู่ 2 ต.ผาจุก อ.เมือง จ.อุตรดิตถ์ ใกล้กับที่ทำการเทศบาลตำบลผาจุก และโรงเรียนเตรียมอุดมศึกษาน้อมเกล้า อุตรดิตถ์ ห่างจากตัวจังหวัดอุตรดิตถ์ ไปทางถนนทางหลวงศิลาอาสน์-เขื่อนสิริกิติ์ (ทางหลวงหมายเลข 1045) ประมาณ 23 กิโลเมตร มีพื้นทั้งหมด 1,085 ไร่ ปัจจุบันมอบพื้นที่จำนวน 700 ไร่ ให้เป็นสถานที่โครงการอนุรักษ์พันธุ์พืช อันเนื่องมาจากพระราชดำริ ซึ่งดำเนินการโดยมหาวิทยาลัยแม่โจ้ และพื้นที่สนามบินเป็นกรรมสิทธิ์ของอบต.ผาจุกประวัติ ประวัติ. เดิมเป็นสนามบินที่สร้างขึ้นเพื่อพื่อการขนส่งทางอากาศ ในการก่อสร้างเขื่อนสิริกิติ์ และต่อมาได้พัฒนาขึ้นเป็นสนามบินพาณิชย์มี เที่ยวบินจำนวน 1 เที่ยวบิน (ดอนเมือง-อุตรดิตถ์) แล้วปิดตัวลง ต่อมาในปี พ.ศ. 2553 มีการจัดตั้งศูนย์อนุรักษ์พันธุกรรมพืช ในพระราชดำริสมเด็จพระเทพรัตนราชสุดาฯ สยามบรมราชกุมารี และการจัดตั้งวิทยาเขตของมหาวิทยาลัยแม่โจ้สายการบินที่เคยให้บริการสายการบินที่เคยให้บริการ. - การบินไทย - (กรุงเทพฯ-ดอนเมือง)การใช้ประโยชน์ การใช้ประโยชน์. ไม่มีการใช้ประโยชน์ใด ๆ ในปัจจุบัน ในเดือนเมษายน พ.ศ. 2561 มีรายงานว่ามีองค์กรภาคเอกชนบางรายได้เข้ามาหารือกับทางจังหวัดอุตรดิตถ์ โดยมีแผนการที่จะลงทุนพัฒนาสนามบินอุตรดิตถ์ให้สามารถกลับมาใช้การได้อีกครั้ง ทั้งนี้ในการประชุมประชาคมตำบลผาจุก เมื่อวันที่ 25 เมษายนปีเดียวกัน ประชาชนในตำบลผาจุกได้ให้ความเห็นชอบแล้ว</doc>
