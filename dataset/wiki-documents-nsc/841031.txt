<doc id="841031" url="https://th.wikipedia.org/wiki?curid=841031" title="พงษ์พัฒน์ (อัลบั้มเพลง)">พงษ์พัฒน์ (อัลบั้มเพลง) พงษ์พัฒน์ สตูดิโออัลบั้มเต็มชุดแรกของอ๊อฟ พงษ์พัฒน์ วชิรบรรจง ออกวางแผงครั้งแรกเมื่อ พ.ศ. 2531 ภายใต้สังกัด คีตาแผ่นเสียงและเทป (คีตา เรคคอร์ดส ในเวลาต่อมา) โดยมีจิก ประภาส ชลศรานนท์ เป็นโปรดิวเซอร์ งานเพลงในอัลบั้มชุดนี้เป็นผลงานเพลงร็อกซึ่งเพลงที่ประสบความสำเร็จและโด่งดังมาจนถึงทุกวันนี้อาทิ ตัวสำรอง อีกนาน ความสุขเล็ก ๆ เป็นต้นและได้มีงานคอนเสิร์ตเปิดอัลบั้มในวันที่ 19 ตุลาคม พ.ศ. 2531 ที่ มหาวิทยาลัยรามคำแหง หลังจากการโปรโมทอัลบั้มชุดนี้เริ่มซาลงเขาได้เข้าห้องอัดเพื่อทำอัลบั้มชุดใหม่</doc>
