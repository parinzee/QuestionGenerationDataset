<doc id="166733" url="https://th.wikipedia.org/wiki?curid=166733" title="ชิงกันเซ็ง 0 ซีรีส์">ชิงกันเซ็ง 0 ซีรีส์ ชิงกันเซ็ง ซีรีส์ 0 เป็นรถไฟฟ้าความเร็วสูงรุ่นแรกที่สร้างขึ้นวิ่งบนรางสำหรับรถไฟความเร็วสูงของญี่ปุ่น ซีรีส์ 0 จึงกลายเป็นสัญลักษณ์ของชิงกันเซ็งในสายตาของชาวต่างประเทศ ด้วยการประชาสัมพันธ์อย่างกว้างขวางนับแต่ชิงกันเซ็งสายแรกเริ่มให้บริการในปี ค.ศ.1964 ในระยะแรกไม่ได้มีการจัดรถไฟฟ้าความเร็วสูงรุ่นนี้เป็นซีรีส์ 0 เนื่องจากขณะนั้นรถไฟฟ้าความเร็วสูงยังมีเพียงรุ่นเดียว ไม่จำเป็นต้องจำแนกหรือตั้งชื่อเป็นซีรีส์ ชิงกันเซ็ง ซีรีส์ 0 เปิดให้บริการบนสายโทไกโด ชิงกันเซ็ง ในปี ค.ศ. 1964 (1 ตุลาตม ค.ศ.1964) รถไฟฟ้าความเร็วสูงรุ่นนี้จะมีแถบสีน้ำเงินคาดตั้งแต่คันรถหัวขบวนผ่านหน้าต่างและส่วนล่างไปตลอดขบวนรถ บริษัทรถไฟญี่ปุ่นตะวันตกประกาศเมื่อเดือนธันวาคม ปี ค.ศ. 2007 ว่าปัจจุบันมีหัวขบวนรถไฟฟ้าชิงกันเซ็ง ซีรีส์ 0 อยู่เพียง 6 คันเท่านั้น และจะให้บริการเที่ยวสุดท้ายในวันที่ 14 ธันวาคม 2008 จึงปลดระวางรถรุ่นนี้ทั้งหมด</doc>
