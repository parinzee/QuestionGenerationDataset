<doc id="60402" url="https://th.wikipedia.org/wiki?curid=60402" title="อรรถสิทธิ์ เวชชาชีวะ">อรรถสิทธิ์ เวชชาชีวะ ศาสตราจารย์เกียรติคุณ นายแพทย์ อรรถสิทธิ์ เวชชาชีวะ อดีตรัฐมนตรีช่วยว่าการกระทรวงสาธารณสุข นายกราชบัณฑิตยสถาน และ อดีตอธิการบดีมหาวิทยาลัยมหิดล เป็นนายแพทย์ผู้เชี่ยวชาญระบบประสาทและระบบสมองของไทย บิดาของนายอภิสิทธิ์ เวชชาชีวะ หัวหน้าพรรคประชาธิปัตย์ และนายกรัฐมนตรี คนที่ 27 ของประเทศไทย ศ.นพ.อรรถสิทธิ์ เกิดวันที่ 3 พฤศจิกายน พ.ศ. 2478 เป็นบุตรคนที่ 7 ในจำนวน 10 คนของนายโฆสิต เวชชาชีวะ น้องชายของพระบำราศนราดูร (หลง เวชชาชีวะ) อดีตปลัดกระทรวงสาธารณสุข และรัฐมนตรีว่าการกระทรวงสาธารณสุข มีพี่ชายคือนายนิสสัย เวชชาชีวะ อดีตปลัดกระทรวงการต่างประเทศ ที่เป็นบิดาของนายสุรนันท์ เวชชาชีวะ นักการเมืองพรรคไทยรักไทย และเป็นพี่ชายของนายวิทยา เวชชาชีวะ ที่เป็นอดีตปลัดกระทรวงการต่างประเทศเช่นกัน ระหว่างเป็นคณบดีคณะแพทยศาสตร์โรงพยาบาลรามาธิบดี มหาวิทยาลัยมหิดล นพ.อรรถสิทธิ์ เป็นผู้ริเริ่มโครงการศูนย์วินิจฉัยก้าวหน้าและรังสีร่วมรักษา (AIMC) เป็นโครงการนำร่องของการบริหารงานภายใต้การกำกับดูแลของคณะแพทยศาสตร์โรงพยาบาลรามาธิบดี มหาวิทยาลัยมหิดล สังกัดศูนย์การแพทย์สิริกิติ์ มีระบบบริหารจัดการแบบพิเศษ โดยมูลนิธิรามาธิบดี เพื่อให้มีการใช้ทรัพยากรอย่างมีประสิทธิภาพสูงสุดประวัติ ประวัติ. ศ.นพ.อรรถสิทธิ์ เวชชาชีวะ สมรสกับ ศ.พญ.สดใส เวชชาชีวะ มีบุตร-ธิดา 3 คน ได้แก่- ศ.พญ.อลิสา วัชรสินธุ หัวหน้าหน่วยจิตเวชเด็ก ภาควิชาจิตเวชศาสตร์ คณะแพทยศาสตร์ จุฬาลงกรณ์มหาวิทยาลัย - นางสาวงามพรรณ เวชชาชีวะ นักเขียนรางวัลซีไรต์ ประจำปี พ.ศ. 2549 - นายอภิสิทธิ์ เวชชาชีวะ หัวหน้าพรรคประชาธิปัตย์ และนายกรัฐมนตรี คนที่27ประวัติการศึกษาประวัติการศึกษา. - ศิษย์เก่า โรงเรียนอัสสัมชัญ รหัสประจำตัว AC 14825 - มัธยมศึกษา วิทยาลัยอีตัน ประเทศอังกฤษ - แพทยศาสตรบัณฑิต (มหาวิทยาลัยลอนดอน) ประเทศอังกฤษ - วิทยาศาสตร์ดุษฎีบัณฑิต สาขาแพทยศาสตร์ (Hon DSc [Med]) - ดุษฎีบัณฑิตกิตติมศักดิ์ สาขาแพทยศาสตร์ จากมหาวิทยาลัยมหิดล - FRCP, FRCP (T), FRACP, FACP, Hon FRCPGlasg (พ.ศ. 2510-2538)สาขาที่เชี่ยวชาญ สาขาที่เชี่ยวชาญ. ชำนาญด้านประสาทวิทยา โดยแบ่งเป็นสาขาต่างๆ กล่าวคือ Demyelinating diseases โดยเฉพาะ multiple sclerosis, Myasthenia gravis, Periodic paralysis, Neurosyphilisประวัติการทำงานประวัติการทำงาน. - อดีตคณบดีคณะแพทยศาสตร์ โรงพยาบาลรามาธิบดี (พ.ศ. 2529 - พ.ศ. 2538) - อดีตรัฐมนตรีช่วยว่าการกระทรวงสาธารณสุข (6 มีนาคม พ.ศ. 2534 – 22 มีนาคม พ.ศ. 2535) - อดีตอธิการบดีมหาวิทยาลัยมหิดล 9 ธันวาคม พ.ศ. 2538 – 8 ธันวาคม พ.ศ. 2542 - อดีตนายกราชบัณฑิตยสถาน (12 เมษายน พ.ศ. 2546-11 เมษายน พ.ศ. 2548) - อดีตสมาชิกวุฒิสภาหน้าที่การงานในปัจจุบันหน้าที่การงานในปัจจุบัน. - ราชบัณฑิต สาขาแพทยศาสตร์ ประจำสำนักวิทยาศาสตร์ ราชบัณฑิตยสถาน - ประธานกรรมการ โรงพยาบาลบ้านแพ้ว สาขาพร้อมมิตร (องค์การมหาชน)เครื่องราชอิสริยาภรณ์ไทยเครื่องราชอิสริยาภรณ์ไทย. - พ.ศ. 2534 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - พ.ศ. 2530 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ - พ.ศ. 2547 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้าวิเศษ (ท.จ.ว.) - พ.ศ. 2540 - เหรียญดุษฎีมาลา เข็มศิลปวิทยา สาขาแพทยศาสตร์</doc>
