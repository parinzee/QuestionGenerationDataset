<doc id="169685" url="https://th.wikipedia.org/wiki?curid=169685" title="ฮีโร่มาสเตอร์">ฮีโร่มาสเตอร์ ฮีโร่มาสเตอร์ () เป็นเกมพีซีแนวอาร์พีจีสัญชาติไทย พัฒนาและผลิตโดย "บริษัท บิ๊กบั๊กสตูดิโอ จำกัด" เป็นหนึ่งในเกมไทยที่ได้รับการยอมรับจากผู้เล่นว่าเป็นเกมที่มีคุณภาพดี แต่จากปัญหาละเมิดลิขสิทธิ์ ส่งผลให้ทางผู้ผลิตมียอดจำหน่ายลดลงจนเกือบต้องปิดตัวลงมาครั้งหนึ่ง ระบบภายในเกมมีความคล้ายกับเกมแนว MMORPG อยู่หลายประการ จากจุดนี้ส่งผลให้เกมมีความน่าสนใจยิ่งขึ้นเรื่องย่อ เรื่องย่อ. เรื่องเล่าถึงปี พ.ศ. 2599 ซึ่งเป็นยุคที่เทคโนโลยีของไทยพัฒนาไปมาก มีเด็กชายวัย 12 ปี ชื่อว่า "ปิง" เขาชอบไปเล่นในสนามบินดอนเมืองเก่ากับพวกเพื่อนๆเป็นประจำ อยู่มาวันหนึ่งขณะที่เขากำลังเล่นกับเพื่อนอีกสามคนของเขาอยู่นั้น เขาก็ได้พบกับสัตว์ประหลาดสีดำขนาดใหญ่ แต่ว่ามีเพียงเขาคนเดียวเท่านั้นที่เห็น ด้วยความสงสัย เขาจึงตามสัตว์ประหลาดตัวนั้นไป และเกือบถูกสัตว์ประหลาดตัวนั้นทำร้าย แต่กลับมีชายลึกลับคนหนึ่งมาช่วยไว้ได้ ภายหลังเขารู้ว่าคนที่เข้ามาช่วยคือ "ดร.พายัพ" เขาได้รับกล่องซึ่งข้างในมีหุ่นชื่อว่า "ปัง" สามารถเปลี่ยนร่าง และสามารถดึงฮีโร่ออกมาจากเกมได้ เขาได้รู้ว่าแท้ที่จริงสัตว์ประหลาดที่เขาพบตัวแรกนั้นก็คือข้อมูลที่ถูกดึงออกมาจากเกมโดยระบบ RCM ที่ ดร.พายัพ พัฒนาขึ้นนั่นเอง ส่วนคนที่คอยควบคุมทั้งหมดก็คือ ดร.สกาน ผู้ที่พัฒนาระบบอีกคนหนึ่ง และเด็กลึกลับวัยเดียวกับปิง ทั้งสองมีแผนครอบครองโลก จากนั้นดร.พายัพ ถูก ดร.สกาน จับตัวไป และเพื่อที่จะช่วย ดร.พายัพ ออกมา ปิงจึงต้องอาศัยปังดึงข้อมูลฮีโรจากเกม แล้วไปทำลายคอร์ตามที่ต่างๆ เพราะคอร์เหล่านั้นเป็นต้นเหตุให้สัตว์ประหลาดในเกมออกมาสู่โลกที่เป็นจริงได้ ยิ่งเขาสืบค้นลงไปเท่าใด เขากลับพบว่า ตัวเขาได้เกี่ยวข้องกับระบบ RCM และ ดร.พายัพ มากเท่านั้นตัวละครตัวละคร. - ตัวละครหลัก - ปิง เด็กชายวัย 12 ปี อาศัยอยู่แถบดอนเมืองเก่า เขาเป็นคนที่ชอบเล่นเป็นฮีโร่ จนถูกเพื่อนล้อว่า "บ้าฮีโร่" ปิงเป็นตัวเดินเรื่องทั้งหมดในเกม - ปัง หุ่นยนต์สมองกลอัจฉริยะที่สามารถเรียกฮีโร่ออกมาจากเกมได้ เป็นเพื่อนคู่คิดกับปิง ชอบทะเลาะกับปิงเป็นประจำ- ตัวละครสมทบ - ดร.พายัพ นักวิทยาศาสตร์อัจฉริยะที่ถูกยกย่องจากปังว่าเป็นอันดับหนึ่งของโลก เขาเป็นผู้ริเริ่มพัฒนาระบบ RCM ขึ้นมา - ดร.สกาน นักวิทยาศาสตร์ผู้พัฒนาระบบ RCM อีกคน เขาเป็นวายร้ายอันดับหนึ่งของเกมนี้ คนที่ปิงต้องต่อกรด้วย - แพ็ท ป้าที่เลี้ยงดูปิงมาตั้งแต่เด็ก แท้ที่จริงเธอคือสุดยอดโปรแกรมเมอร์ หนึ่งในทีมพัฒนาระบบ RCM มีนิสัยใจดี อ่อนโยน - แจ๊ก หรือ เจ้าชายหาด หนึ่งในนักวิทยาศาสตร์ผู้พัฒนาระบบ RCM อาศัยอยู่ที่หมู่เกาะสุรินทร์ เขาไม่ค่อยชอบ ดร.พายัพ เท่าใดนัก และไม่มีส่วนรู้เห็นกับแผนการของ ดร.สกาน - 7806 หรือ S.E.Z.S. เด็กชายลึกลับผู้อาศัยอยู่กับ ดร.สกาน แท้ที่จริงเขาคือพี่ชายฝาแฝดของปิง เขามีพลังพิเศษที่สามารถเรียกตัวละครในเกมออกมาสู่โลกแห่งความเป็นจริงได้เช่นเดียวกับปัง - มิ้ง เพื่อนเด็กผู้หญิงของปิง ชอบออกไปเล่นกับปิงเป็นประจำ มีนิสัยอ่อนโยน - ต้า เพื่อนเด็กผู้ชายของปิง ชอบเล่นเกมออนไลน์ ครั้งหนึ่งเขาเคยท้าปิงในเกม เขากับปิงชอบทะเลาะกันเป็นประจำ เป็นคนใจร้อน ติดนิสัยนักเลง - ฟง เพื่อนเด็กผู้ชายของปิงอีกคน ครอบครัวย้ายมาจากเวียดนาม เปิดร้านขายแหนมเนืองอยู่อีกฟากของบ้านปิง มีนิสัยสุภาพ แต่ขี้กลัวฮีโร่ในเกม ฮีโร่ในเกม. ฮีโร่ในเกมคือตัวละครที่ปังใช้เรียกออกมาจากเกมสู่โลกในความเป็นจริง เพื่อให้ปิงใช้ต่อสู้กับสัตว์ประหลาดที่ถูกเรียกออกมาจากเกมโดยระบบ RCM มีทั้งหมด 6 ประเภท ได้แก่ นักดาบ ทหาร นักธนู ขโมย นักบวช และ นักเวทย์ ฮีโร่ทั้งหมดนี้จะถูกสร้างจากหินตราสีต่างๆ หลังจากที่สร้างมาแล้ว ผู้เล่นต้องใช้ตัวละครเหล่านี้ไปต่อสู้กับสัตว์ประหลาดเพื่อเพิ่มประสบการณ์ เมื่อเลเวลสูงขึ้น ตัวละครก็จะเก่งขึ้นด้วย- ตัวละครปกติ - นักดาบ สร้างจากหินตราสีแดง เป็นตัวแทนความกล้าหาญ เด่นในเรื่องของการโจมตี - ทหาร สร้างจากหินตราสีน้ำเงิน เป็นตัวแทนความอดทน เด่นในเรื่องของการป้องกัน - นักธนู สร้างจากหินตราสีเขียว เป็นตัวแทนความเที่ยงตรง เด่นในเรื่องของความแม่นยำ - ขโมย สร้างจากหินตราสีเทา เป็นตัวแทนความเชี่ยวชาญว่องไว เด่นในเรื่องของความไวในการโจมตี มีความสามารถขโมยของจากศัตรู - นักบวช สร้างจากหินตราสีขาว เป็นตัวแทนความอ่อนโยน เด่นในเรื่องของพลังชีวิต และการใช้เวทมนตร์รักษา - นักเวทย์ สร้างจากหินตราสีม่วง เป็นตัวแทนความฉลาด เด่นเรื่องของการใช้เวทมนตร์ สามารถโจมตีศัตรูได้พร้อมกันในทีเดียว- ตัวละครพิเศษ - ลิง สร้างจากหินตราสีเหลือง เป็นตัวแทนของความซุกซน ลิงเป็นฮีโร่ลึกลับที่ไม่เปิดเผยตัวในตอนแรก- หินตราสีรุ้งทีมงานผู้พัฒนาเกมทีมงานผู้พัฒนาเกม. - บริษัทผู้ผลิต - บริษัท บิ๊กบั๊กสตูดิโอ จำกัด- ออกแบบและสร้างสรรค์ - วฤทธิ์ อาชวานันทกุล - ชาคฤษ โนนคำ - เกริก บุณยานุเคราะห์- เพลงและเสียงประกอบ - พยนต์ เพิ่มสิทธิ์ - จะเด็ด ฉวาง - ธีรเดช แพร่คุณธรรม</doc>
