<doc id="921331" url="https://th.wikipedia.org/wiki?curid=921331" title="พิธีเปิดโอลิมปิกฤดูหนาว 2018">พิธีเปิดโอลิมปิกฤดูหนาว 2018 พิธีเปิดการแข่งขันโอลิมปิกฤดูหนาว 2018 กำหนดจัดขึ้นในวันที่ 9 กุมภาพันธ์ พ.ศ. 2561 เวลา 20.00 น. ตามเวลามาตรฐานเกาหลี ณ สนามกีฬาโอลิมปิกพย็องชัง ซึ่งสร้างเพื่อจัดพิธีการในโอลิมปิกและพาราลิมปิกโดยเฉพาะ และจะรื้อถอนเมื่อการแข่งขันพาราลิมปิกเสร็จสิ้น ซึ่งมีมุน แจ-อิน ประธานาธิบดีเกาหลีใต้ เป็นประธานในพิธีการเตรียมการ การเตรียมการ. คณะกรรมการจัดการแข่งขันได้ก่อสร้างสนามกีฬาโอลิมปิกพย็องชัง เป็นการเฉพาะสำหรับ โอลิมปิกฤดูหนาว 2018 ซึ่งสนามกีฬาโอลิมปิกมีลักษณะเป็นรูปห้าเหลี่ยม มีความจุ 35,000 ที่นั่ง ซึ่งที่มาของการเลือกรูปห้าเหลี่ยมนี้เกิดจากรูปร่างนี้เป็นรูปผสมระหว่างวงกลม สี่เหลี่ยมจัตุรัส และสามเหลี่ยม ซึ่งเป็นตัวแทนของสวรรค์ โลก และมนุษย์ โดยสนามแห่งนี้จะไม่จัดการแข่งขันในรายการใด ๆ เลย แต่จะจัดเฉพาะพิธีเปิด และพิธีปิดเท่านั้นรายการการเดินขบวนนักกีฬา รายการ. การเดินขบวนนักกีฬา. การเดินขบวนนักกีฬาในพิธีเปิดโอลิมปิกฤดูหนาว 2018 จะเริ่มต้นขบวนนักกีฬาและเจ้าหน้าที่จากประเทศกรีซ ตามธรรมเนียมโอลิมปิก ต่อจากนั้นจะเป็นขบวนนักกีฬาจากประเทศต่าง ๆ อีก 90 ประเทศ โดยเรียงตามอักษรเกาหลี และปิดท้ายด้วยขบวนนักกีฬาจากประเทศเกาหลี ซึ่งเป็นทีมที่รวมนักกีฬาจากประเทศเกาหลีใต้ และเกาหลีเหนือเข้าด้วยกัน โดยใช้ธงรวมเกาหลี เป็นธงประจำทีม ในการเดินขบวนนักกีฬาได้มีการเปิดเพลงประกอบต่าง ๆ เช่น ทำนองเพลง "Hand in Hand" ของวงโคเรียนา ซึ่งเป็นเพลงประจำการแข่งขัน โอลิมปิกฤดูร้อน 1988 ณ กรุงโซล, เพลง "คังนัมสไตล์" ของศิลปินไซ, เพลง "Likey" ของวงทไวซ์, เพลง "Fantastic Baby" ของวงบิกแบง , เพลง "DNA" ของวงบีทีเอส และเพลง "Red Flavor" ของวงเรดเวลเวต ซึ่งเป็นเพลงเดียวที่เล่นไม่จบ เนื่องจากขบวนนักกีฬารวมเกาหลีได้เข้าสู่สนาม โดยใช้เพลงอารีรังบุคคลสำคัญที่เข้าร่วมบุคคลสำคัญที่เข้าร่วม. - ผู้สำเร็จราชการ จูลี พาเย็ตต์ - สมาชิกโปลิตบูโร ฮัน เจิง - รองประธานาธิบดี ออสการ์ นารานโย - ประธานาธิบดี เคอร์สตี คาลจูเลด - ประธานาธิบดี ฟรังค์-วัลเทอร์ ชไตน์ไมเออร์ - ผู้ว่าการ แคร์รี ลาม - นายกรัฐมนตรี ชินโซ อะเบะ - ประธานาธิบดี มุน แจ-อิน - ประธานาธิบดี ดาลิอา กรีเบาส์ไกเต - แกรนด์ดยุกอ็องรีแห่งลักเซมเบิร์ก - เจ้าชายอาลแบร์ที่ 2 - สมเด็จพระราชาธิบดีวิลเลิม-อเล็กซานเดอร์ และ นายกรัฐมนตรี มาร์ก รึตเตอ - ประธานสภาสมัชชาประชาชนสูงสุดแห่งชาติ คิม ยง-นัม และ คิม โย-ยอง - ประธานาธิบดี อันด์แชย์ ดูดา - ประธานาธิบ อาแล็ง แบร์แซ - รองประธานาธิบดี ไมก์ เพนซ์ และภริยา - เลขาธิการ อังตอนีอู กูแตรึช - ประธานคณะกรรมการโอลิมปิกสากล โทมัส บัคเพลงชาติเพลงชาติ. - คณะเสียงประสานเด็กเรนโบว์ – เพลงชาติสาธารณรัฐเกาหลี - ซูมิ หวัง – เพลงสดุดีโอลิมปิก</doc>
