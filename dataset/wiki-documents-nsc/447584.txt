<doc id="447584" url="https://th.wikipedia.org/wiki?curid=447584" title="เพนนี-ฟาร์ธิง">เพนนี-ฟาร์ธิง เพนนี-ฟาร์ธิง () หรือ จักรยานล้อสูง (high wheel, high wheeler) หรือ จักรยานออร์ดิแนรี (ordinary) เป็นชื่อที่ใช้เรียกจักรยานที่มีล้อหน้าใหญ่ และล้อหลังขนาดเล็กกว่า ขับเคลื่อนโดยการหมุนแกนล้อหน้า ผู้ขับขี่นั่งบนเบาะที่ยกสูงกว่าล้อหน้า ซึ่งอาจมีเส้นผ่านศูนย์กลางถึง 1.50 เมตร (60 นิ้ว) เป็นจักรยานที่พัฒนามาจากโบนเชกเกอร์ ได้รับความนิยมในช่วงทศวรรษ 1870 ถึง 1880 ก่อนจะพัฒนามาเป็นจักรยานที่มีโครงเป็นรูปสามเหลี่ยม และใช้โซ่ขับเคลื่อนล้อหลังแบบในปัจจุบัน จักรยานแบบนี้นิยมเรียกว่า "เพนนี-ฟาร์ธิง" มีหลักฐานการใช้ชื่อนี้ในวารสารข่าว Bicycle News ฉบับปี ค.ศ. 1891 โดยมาจากการเทียบลักษณะของเหรียญเพนนี และเหรียญฟาร์ธิง (1/4 เพนนี) ของอังกฤษ ถึงแม้เพนนี-ฟาร์ธิงจะได้รับความนิยมเพียงช่วงเวลาสั้นๆ แต่ก็มักถูกอ้างถึงว่าเป็นสัญลักษณ์ของยุควิคตอเรียตอนปลาย ในยุคของ Penny Farthing มีสิ่งประดิษฐ์ในรูปแบบของจักรยานหลากหลาย บ้างก็ใช้ 2 ล้อ 3 ล้อ 4 ล้อ Penny Farting ค่อนข้างโดดเด่นบนสมมติฐานล้อโตจะไปได้เร็วกว่าล้อเล็ก จากการที่มีแค่ 2 ล้อ ผู้คนจึงมักเรียกชื่อ Penny Farthing ตามกายภาพอีกชื่อหนึ่งว่า Bicycle เพราะมี 2 ล้อ นับเป็นจุดกำเนิดของคำว่า Bicycle ก่อนหน้านี้จะเรียกชื่อสิ่งประดิษฐ์ตามแต่จะเรียกขาน เช่น Hooby Horse, Boneshaker</doc>
