<doc id="266935" url="https://th.wikipedia.org/wiki?curid=266935" title="ศิลปะสเปน">ศิลปะสเปน ศิลปะในประเทศสเปนมีประวัติยาวนานนับแต่ยุคก่อนประวัติศาสตร์ โดยมนุษย์กลุ่มดังกล่าวอาศัยอยู่ที่คาบสมุทรสเปน (ชาวอัลตามิร่า) และในเวลาต่อมา อิทธิพลจากชาวฟินิเชียน-พิวนิค ชาวกรีก ชาวโรมัน และชนเผ่าเยอรมันโดยส่วนมากเป็นชาวบิสิโกดอน และอาณาจักรไบแซนทีน ก็ได้ส่งอิทธิพลต่อศิลปะสเปนในช่วงยุคกลางและต่อเนื่องมาถึงปัจจุบัน ในสเปนยุคโบราณ หรือที่รู้จักกันในชื่อฮิสปาเนียนั้น ความร่ำรวยของวัฒนธรรมทางตะวันออก (ซึ่งได้รับอิทธิพลจากชาวตาร์ตาร์และชาวอิเบเรีย) และวัฒนธรรมทางเหนือ (ซึ่งได้รับอิทธิพลจากชาวเคลท์ทางเหนือขึ้นไป) เป็นสองปัจจัยหลักที่ทำให้เกิดความลึกซึ้งทางศิลปะในคาบสมุทรอิเบเรีย ชาวฟินิเชียนและชาวพิวนิค และการมาถึงของชาวกรีก ก็ได้ส่งอิทธิพลอย่างเห็นได้ชัดแก่อิเบเรียในเวลาต่อมาเช่นกัน ความร่ำรวยทางวัฒนธรรมของสเปนได้ถึงจุดสูงสุดในช่วงศตวรรษทองของสเปน (ระหว่างช่วงศตวรรษที่ ๑๖ ถึงศตวรรษที่ ๑๗) โดยเน้นที่ตัวบุคคลในภาพเขียนเช่นงานของ ดิเอโก้ เบลาสเฆส, โดเม้นิโคส เตโอโตเปาโลส (เอล เกรโก้) ในงานวรรณกรรม ฟรานซิสโก้ เด เฆวเวโด้, ค้อนโคร่า ฯลฯ ความร่ำรวยทางวัฒนธรรมซึ่งหลั่งไหลออกมายังภาพเขียน ปะติมากรรมและสถาปัตยกรรมนี้ นอกเหนือจากจะพบได้ตามจตุรัสและถนนหนทางในเมืองต่างๆ ของสเปนแล้ว ยังเป็นผลที่เกิดขึ้นอย่างแน่นอนจากการอยู่ร่วมกันระหว่างชาวสเปนคริสต์ (ลูกหลานชาวบิสิโกดอน) และชาวมุสลิม ซึ่งได้ให้ความร่ำรวยทางศิลปะแก่สเปนเป็นอย่างมากในช่วงศตวรรษที่เข้ามามีอำนาจในสเปน</doc>
