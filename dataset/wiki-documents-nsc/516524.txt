<doc id="516524" url="https://th.wikipedia.org/wiki?curid=516524" title="กันตวรรณ ตันเถียร กุลจรรยาวิวัฒน์">กันตวรรณ ตันเถียร กุลจรรยาวิวัฒน์ นางกันตวรรณ กุลจรรยาวิวัฒน์ สมาชิกสภาผู้แทนราษฎรจังหวัดพังงา สังกัดพรรคประชาธิปัตย์ เป็นสมาชิกสภาผู้แทนราษฎรที่ได้รับเลือกตั้งด้วยคะแนนสูงที่สุดในประเทศไทย จากการเลือกตั้ง พ.ศ. 2554 ได้รับคะแนน 108,559 คะแนนประวัติ ประวัติ. นางกันตวรรณ กุลจรรยาวิวัฒน์ (นามสกุลเดิม: ตันเถียร) เกิดเมื่อวันที่ 21 กุมภาพันธ์ พ.ศ. 2515 มีชื่อเล่นว่า "มด" เป็นบุตรของนายบรม ตันเถียร อดีตสมาชิกสภาผู้แทนราษฎรจังหวัดพังงา กับนางประภาวรรณ ตันเถียร สมรสกับพันเอกนพปฎล กุลจรรยาวิวัฒน์ นายทหารประจำกรมการข่าวทหารบก มีบุตร 4 คน นายบรม ตันเถียร บิดาของนางกันตวรรณ และด.ช.ภีม กุลจรรยาวิวัฒน์ บุตรชายคนที่สองของนางกันตวรรณ เสียชีวิตจากเหตุการณ์สึนามิเมื่อปลายปี พ.ศ. 2547 สำเร็จการศึกษาครุศาสตรบัณฑิต (มัธยมศึกษา) จากจุฬาลงกรณ์มหาวิทยาลัย และปริญญาโท บริหารธุรกิจมหาบัณฑิต (การตลาด) จากสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัยการทำงาน การทำงาน. กันตวรรณ เป็นบุตรสาวของนายบรม ตันเถียร อดีตสมาชิกสภาผู้แทนราษฎรจังหวัดพังงา 4 สมัย สังกัดพรรคกิจสังคม เข้าสู่งานการเมืองตามรอยบิดา โดยได้รับเลือกตั้งครั้งแรก ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 สังกัดพรรคประชาธิปัตย์ ในพื้นที่เขตเลือกตั้งที่ 1 จังหวัดพังงา และได้รับเลือกตั้งต่อเนื่อง ในปี พ.ศ. 2548 และ พ.ศ. 2550 ต่อมาในการเลือกตั้ง พ.ศ. 2554 จังหวัดพังงาแบ่งเขตเลือกตั้งออกเป็นเขตเดียว และนางกันตวรรณ ได้รับเลือกตั้งด้วยคะแนน 108,559 คะแนน สูงที่สุดในการเลือกตั้งสมาชิกสภาผู้แทนราษฎรของประเทศไทย ในครั้งนั้นสมาชิกสภาผู้แทนราษฎร สมาชิกสภาผู้แทนราษฎร. กันตวรรณ ได้รับการเลือกตั้งเป็นสมาชิกสภาผู้แทนราษฎร 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดพังงา สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดพังงา สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดพังงา สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดพังงา สังกัดพรรคประชาธิปัตย์เครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
