<doc id="227618" url="https://th.wikipedia.org/wiki?curid=227618" title="โรงเรียนราชวินิตบางแคปานขำ">โรงเรียนราชวินิตบางแคปานขำ โรงเรียนราชวินิตบางแคปานขำ เป็นโรงเรียนสหศึกษาระดับชั้นมัธยมศึกษาปีที่ 1-6 โดยเป็น 1 ใน 7 โรงเรียนที่มีคำว่า ราชวินิต เป็นชื่อของโรงเรียน โรงเรียนราชวินิตบางแคปานขำ เคยอยู่ในสังกัดของสำนักงานคณะกรรมการการศึกษาขั้นพื้นฐาน กรุงเทพมหานคร เขต 3 ปัจจุบันอยู่ในสังกัดสำนักงานเขตพื้นที่การศึกษามัธยมศึกษา เขต 1ประวัติการก่อตั้ง ประวัติการก่อตั้ง. โรงเรียนบางแคปานขำวิทยา ตั้งขึ้นเมื่อ วันจันทร์ที่ 26 มีนาคม พ.ศ. 2522 ตามประกาศของกระทรวงศึกษาธิการ สังกัดกองการมัธยมศึกษา กรมสามัญศึกษา ซึ่งได้รับบริจาคที่ดินจาก “คุณวิมล ปานขำ“ ที่มีความประสงค์ให้ลูกหลานของประชาชนในหมู่บ้านเศรษฐกิจ ได้มีโรงเรียนระดับมัธยมศึกษาต่อจากระดับประถมศึกษา ทั้งนี้ขอให้โรงเรียนที่ตั้งขึ้นมามีคำว่า “ปานขำ” อยู่ในชื่อของโรงเรียนด้วย ต่อมา วันที่ 15 เมษายน 2536 ได้รับพระราชทานอนุญาตตามหนังสือ ที่ รล 003/ 5102 จากสำนักเลขาธิการ พระบรมมหาราชวัง ให้เปลี่ยนมาใช้ชื่อโรงเรียนว่า โรงเรียนราชวินิตบางแคปานขำ- ปี พ.ศ. 2522 เปิดรับสมัครนักเรียนเป็นปีแรก โดยรับสมัครนักเรียนชั้นมัธยมศึกษาปีที่ 1 จำนวน 3 ห้อง อาศัยที่เรียนจากโรงเรียนวัดม่วง เขตหนองแขม (เขตบางแคในปัจจุบัน) กทม. และได้รับความอนุเคราะห์ทางด้านอุปกรณ์การเรียน การรับสมัครและการเรียนการสอน จากโรงเรียนปัญญาวรคุณ - ปี พ.ศ. 2523 โรงเรียนบางแคปานขำวิทยา ได้ย้ายมาอยู่ที่แขวงบางแคเหนือ เขตภาษีเจริญ (เขตบางแคในปัจจุบัน) กทม. - ปี พ.ศ. 2526 ได้รับคัดเลือกให้ได้รับรางวัลโรงเรียนดีเด่นของกรมสามัญศึกษา (สำนักงานคณะกรรมการการศึกษาขั้นพื้นฐาน ในปัจจุบัน) - ปี พ.ศ. 2536 พระบาทสมเด็จพระเจ้าอยู่หัว พระราชทานพระบรมราชานุญาต เปลี่ยนชื่อให้เป็น โรงเรียนราชวินิตบางแคปานขำข้อมูลจำเพาะของโรงเรียนราชวินิตบางแคปานขำตราสัญลักษณ์ ข้อมูลจำเพาะของโรงเรียนราชวินิตบางแคปานขำ. ตราสัญลักษณ์. เป็นรูปพระมหาพิชัยมงกุฎเปล่งรัศมี มีเลขลำดับรัชกาลของพระบาทสมเด็จพระเจ้าอยู่หัว รัชกาลที่ 9 อยู่ภายใน ใต้พระมหาพิชัยมงกุฎเป็นอักษรย่อของโรงเรียน ร.น.ป. ด้านล่างรองรับด้วยโบว์ ภายในมีภาษาบาลีว่า คุณวา จตฺตโน คุณํอักษรย่อโรงเรียน อักษรย่อโรงเรียน. ร.น.ป.คติธรรมประจำโรงเรียน คติธรรมประจำโรงเรียน. คุณวา จตฺตโน คุณํ (ผู้มีความดี พึงรักษาความดีของตนไว้)ปรัชญาของโรงเรียน ปรัชญาของโรงเรียน. อุดมวิชา ศรัทธาคุณธรรม กิจกรรมเสริมส่งคำขวัญของโรงเรียน คำขวัญของโรงเรียน. รักษ์ศักดิ์ศรี มีคุณธรรม นำวิชาการ สืบสานงานพระราชดำริพระพุทธรูปประจำโรงเรียน พระพุทธรูปประจำโรงเรียน. พระพุทธธรรมวโรภาสสถิตราชวินิตต้นไม้ประจำโรงเรียน ต้นไม้ประจำโรงเรียน. ต้นพระศรีมหาโพธิ์สีประจำโรงเรียน สีประจำโรงเรียน. สีเขียว - เหลืองทำเนียบผู้บริหารโรงเรียนในเครือราชวินิตโรงเรียนในเครือราชวินิต. - โรงเรียนราชวินิต (ส.ร.น.) - โรงเรียนราชวินิตบางแก้ว (ร.ว.บ.) - โรงเรียนราชวินิต มัธยม (ร.น.ม.) - โรงเรียนราชวินิตประถมบางแค (ร.น.ค.) - โรงเรียนราชวินิตบางแคปานขำ (ร.น.ป.) - โรงเรียนราชวินิตบางเขน (ร.น.บ.) - โรงเรียนราชวินิตสุวรรณภูมิ (ร.ว.ส.) - โรงเรียนราชวินิต นนทบุรี (ร.น.น.)รางวัลพระราชทานโรงเรียนในเครือราชวินิต รางวัลพระราชทานโรงเรียนในเครือราชวินิต. ปัจจุบัน การพระราชทานทุนเรียนดี เข็มเกียรติคุณ และโล่เกียรติคุณนั้น พระบาทสมเด็จพระเจ้าอยู่หัว จะทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เสด็จพระราชดำเนินแทนพระองค์ในการพระราชทานรางวัลต่างๆ ณ ศาลาดุสิดาลัย สวนจิตรลดา พระราชวังดุสิตทุนพระราชทานทุนพระราชทาน. - วันที่ 18 มิถุนายน พ.ศ. 2511 พระบาทสมเด็จพระเจ้าอยู่หัว ได้เสด็จพระราชดำเนินไปเปิดโรงเรียนราชวินิต และพระราชทานเงินจำนวน 100,000 บาท เพื่อใช้ดอกผลเป็นทุนพระราชทานแก่ นักเรียนที่เรียนดี มีความประพฤติเรียบร้อย - ผลการเรียนของนักเรียนที่จะได้รับทุนพระราชทาน1. ระดับชั้นมัธยมศึกษาตอนต้น จะต้องได้เกรดเฉลี่ยสะสมตั้งแต่ 3.40 ขึ้นไปของแต่ละปีการศึกษา 2. ระดับชั้นมัธยมศึกษาตอนปลาย จะต้องได้เกรดเฉลี่ยสะสมตั้งแต่ 3.00 ขึ้นไปของแต่ละปีการศึกษา- จำนวนนักเรียนที่จะได้รับทุนพระราชทานในแต่ละระดับนั้นจะเท่ากับจำนวนห้องเรียนที่เปิดสอนในระดับชั้นนั้น - ทุนพระราชทาน 1 ทุนจะอยู่ในถุงสีทอง บรรจุเงินจำนวน 999 บาท - นอกจากทุนพระราชทานแล้วนั้น นักเรียนผู้ได้รับพระราชทานยังจะได้รับภาพพระราชทานในขณะที่รับพระราชทานทุนและประกาศเกียรติคุณอีกด้วยโล่เกียรติคุณโล่เกียรติคุณ. - นักเรียนที่จะได้รับโล่เกียรติคุณ จะต้องมีผลการเรียนสะสมสูงสุดตามระดับชั้น ดังนี้1. ระดับชั้นมัธยมศึกษาตอนต้น จำนวน 3 คน 2. ระดับชั้นมัธยมศึกษาตอนปลาย จำนวน 3 คน 3. ระดับชั้นมัธยมศึกษาตอนต้นและตอนปลาย (ศึกษาต่อเนื่อง) จำนวน 3 คน- นักเรียนที่ได้รับพระราชทานโล่เกียรติคุณ จะได้รับภาพพระราชทานและประกาศเกียรติคุณเช่นเดียวกับทุนพระราชทานเข็มเกียรติคุณเข็มเกียรติคุณ. - คุณสมบัติของนักเรียนที่จะได้รับเข็มเกียรติคุณ1. ช่วยเหลือกิจกรรมของโรงเรียนอย่างต่อเนื่องและดีเด่น 2. มีความประพฤติเรียบร้อย สุภาพ อ่อนน้อม สนใจต่อการศึกษาเล่าเรียน 3. ปฏิบัติงานเป็นที่ประจักษ์แก่คณะครู และนักเรียนทั่วไป- จำนวนของนักเรียนที่จะได้รับพระราชทานเข็มเกียรติคุณนั้น มีจำนวนทั้งสิ้น 12 คน แบ่งเป็น 6 ระดับชั้น ชั้นละ 2 คน สำหรับการช่วยเหลือกิจกรรมต่างๆ ของโรงเรียน เช่น ทางวิชาการ ดนตรี (ไทยและสากล) ห้องสมุด ฯลฯ - นักเรียนที่ได้รับพระราชทานเข็มเกียรติคุณ จะได้รับภาพพระราชทานและประกาศเกียรติคุณเช่นเดียวกับทุนพระราชทานรางวัลอื่นๆ รางวัลอื่นๆ. นอกจากทุนพระราชทาน โล่เกียรติคุณและเข็มเกียรติคุณแล้ว ยังมีรางวัลครูปฏิบัติหน้าที่ดีเด่นและรางวัลศิษย์เก่าดีเด่น ที่จะพระราชทานในคราวเดียวกันอีกด้วย</doc>
