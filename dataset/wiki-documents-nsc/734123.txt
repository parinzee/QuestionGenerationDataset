<doc id="734123" url="https://th.wikipedia.org/wiki?curid=734123" title="พรรคกิจประชาธิปไตย (มาเลเซีย)">พรรคกิจประชาธิปไตย (มาเลเซีย) พรรคกิจประชาธิปไตย () เป็นพรรคการเมืองที่เป็นพรรคฆราวาส หลากเชื้อชาติ และเน้นประชาธิปไตยสังคมนิยม เป็นหนึ่งในพรรคฝ่ายค้านหลักในมาเลเซียร่วมกับพรรคปาสและพรรคยุติธรรมแห่งชาติ ในชื่อแนวร่วมทางเลือก เป้าหมายของพรรคคือประชาธิปไตยสังคมนิยมที่สงบรุ่งเรือง สมาชิกพรรคเป็นชาวมาเลเซียเชื้อสายจีนเป็นหลักแต่ก็ได้รับการสนับสนุนจากชาวมาเลเซียเชื้อสายอินเดียและมลายู มีฐานเสียงในปีนัง เประก์ และกัวลาลัมเปอร์การก่อตั้ง การก่อตั้ง. เดิมพรรคนี้เป็นสาขาในมาเลเซียของพรรคกิจประชาชนในสิงคโปร์ หลังจากที่สิงคโปร์ได้รับเอกราชใน พ.ศ. 2508 สมาชิกส่วนใหญ่ของพรรคกิจประชาชนในมาเลเซียนำโดยเดวัน ไนริตัดสินใจดำเนินกิจกรรมของพรรคต่อไปและตั้งพรรคนี้ขึ้นในเดือนตุลาคม พ.ศ. 2508 พรรคนี้จดทะเบียนในชื่อพรรคสังคมนิยมประชาธิปไตยเมื่อ 18 มีนาคม พ.ศ. 2509 ต่อมา ในเดือนตุลาคม พ.ศ. 2510 พรรคได้เข้าร่วมในการประชุมสังคมนิยมนานาชาติที่เมืองซือริช สวิตเซอร์แลนด์ ต่อมา เดวัน ไนริ ได้เดินทางกลับไปสิงคโปร์การเลือกตั้งในยุคแรกและเหตุการณ์ที่เกี่ยวข้อง การเลือกตั้งในยุคแรกและเหตุการณ์ที่เกี่ยวข้อง. พรรคกิจประชาธิปไตยเข้าร่วมการเลือกตั้งครั้งแรกใน พ.ศ. 2512 โดยต่อต้านนโยบายภูมิบุตร พรรคได้รับเลือก 13 ที่นั่งในสภาระดับสหพันธ์และ 31 ที่นั่งในสภาระดับรัฐ แต่ได้เกิดเหตุรุนแรงขึ้นในวันที่ 13 พฤษภาคม จนต้องปิดสภาไป 2 ปี เมื่อเปิดสภาอีกครั้ง ได้มีการกำหนดให้มีนโยบายภูมิบุตรในรัฐธรรมนูญ ซึ่งมีพรรคกิจประชาธิปไตยและพรรคประชาชนก้าวหน้าที่คัดค้าน ทำให้ผ่านสภาไปได้ด้วยคะแนน 125:17 หลังจากการเลือกตั้ง พ.ศ. 2512 แล้ว พรรคกิจประชาธิปไตยไม่เคยประสบความสำเร็จในระดับนี้อีกเลย ในสมัยของมหาธีร์ โมฮัมหมัด สมาชิกของพรรคระดับแกนนำถูกจับกุมใน พ.ศ. 2530 ซึ่งเชื่อว่าเป็นเพราะขัดขวางนโยบายเศรษฐกิจใหม่ปัจจุบัน ปัจจุบัน. ในเดือนกันยายน พ.ศ. 2541 ทางพรรคกิจประชาธิปไตยร่วมจัดตั้งแนวร่วมทางเลือกร่วมกับพรรคอิสลามมาเลเซียและพรรคยุติธรรมแห่งชาติ แต่แนวร่วมก็ทำงานไม่ได้ดี เพราะแกนนำพรรคกิจประชาธิปไตยไม่ได้รับเลือกตั้งและพรรคได้เพียง 10 ที่นั่ง ในการเลือกตั้ง พ.ศ. 2542 พรรคอิสลามมาเลเซียได้เป็นพรรคฝ่ายค้านหลัก พรรคกิจประชาธิปไตยได้ออกจากแนวร่วมใน พ.ศ. 2544 พรรคนี้ได้บริหารรัฐปีนังในพ.ศ. 2551</doc>
