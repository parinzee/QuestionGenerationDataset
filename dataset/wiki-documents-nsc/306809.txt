<doc id="306809" url="https://th.wikipedia.org/wiki?curid=306809" title="เทศบาลเมืองนครพนม">เทศบาลเมืองนครพนม เทศบาลเมืองนครพนม เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอเมืองนครพนม จังหวัดนครพนม มีพื้นที่ครอบคลุมตำบลในเมืองและตำบลหนองแสงทั้งตำบล รวมทั้งบางส่วนของตำบลอาจสามารถและตำบลหนองญาติ ภายในเขตเทศบาลเป็นที่ตั้งของหน่วยงานการบริหาร สถานศึกษา สถานพยาบาลและสาธารณสุข ตลอดจนเป็นศูนย์กลางการคมนาคมของจังหวัดนครพนมประวัติ ประวัติ. เทศบาลเมืองนครพนม ได้ก่อตั้งขึ้นตามพระราชกฤษฎีกาเมื่อวันที่ 20 สิงหาคม 2478 (ประกาศใน ราชกิจจานุเบกษา เล่มที่ 52 หน้า 2096 ลงวันที่ 25 มีนาคม 2478) เดิมก่อตั้งอยู่ถนนสุนทรวิจิตร ริมฝั่งแม่น้ำโขง ซึ่งปัจจุบันได้ก่อสร้างเป็นสถานธนานุบาลเมืองนครพนม (โรงรับจำนำ) ต่อมาเมื่อปี พ.ศ. 2502 ได้ย้ายสำนักงานเทศบาลมา ปลูกสร้างแห่งใหม่ที่เลขที่ 374 ถนนอภิบาลบัญชา จนถึงปัจจุบัน อาคารบ้านเรือนของประชาชนส่วนมากจะปลูกสร้าง เรียงรายตามความยาวของแม่น้ำโขง มีเนื้อที่ประมาณ 3.23 ตารางกิโลเมตร และต่อมาเมื่อปี พ.ศ. 2523 ได้มีพระราชกฤษฎีกาเปลี่ยนแปลง เขตเทศบาลเมืองนครพนม (ประกาศใน ราชกิจจานุเบกษา ฉบับพิเศษ เล่มที่ 97 หน้า 30 ตอนที่ 39 ลงวันที่ 11 มีนาคม 2523) พื้นที่ของเทศบาลเมืองนครพนมได้ครอบคลุมพื้นที่ตำบลในเมืองและตำบลหนองแสงทั้งตำบล รวมทั้งตำบลอาจสามารถและตำบลหนองญาติบางส่วน รวมเนื้อที่ปัจจุบัน 24.13 ตารางกิโลเมตร ประกอบด้วย 25 ชุมชน และเมื่อช่วงมกราคม 2557 ได้ย้ายมาอยู่อาคารหลังใหม่ที่อยู่ข้าง ๆ กันภูมิศาสตร์อาณาเขตภูมิศาสตร์. อาณาเขต. - ทิศเหนือ ติดต่อกับเขตองค์การบริหารส่วนตำบลอาจสามารถ - ทิศใต้ ติดต่อกับเขตองค์การบริหารส่วนตำบลท่าค้อ - ทิศตะวันออก จรดแม่น้ำโขง - ทิศตะวันตก ติดต่อกับเขตเทศบาลตำบลหนองญาติลักษณะภูมิประเทศ ลักษณะภูมิประเทศ. สภาพภูมิประเทศโดยทั่วไปเขตเทศบาลเมืองนครพนม มีลักษณะเป็นที่เนินสูงและที่ราบตั้งอยู่ริมแม่น้ำโขงตรงข้ามกับเมืองท่าแขก แขวงคำม่วน ประเทศลาว มีสภาพพื้นที่ด้านทิศตะวันออกตามแนวแม่น้ำโขงเป็นที่เนินสูงลาดต่ำลงมาทางทิศตะวันตกจนถึงแนวถนนอภิบาลบัญชาซึ่งเป็นใจกลางเมืองและย่านการค้าพาณิชย์ จากนั้นสภาพพื้นที่ค่อย ๆ ลาดสูงขึ้นไปทางทิศตะวันตก ส่วนทางทิศเหนือเป็นที่เนินสูงแล้วลาดต่ำลงมาทางทิศใต้ภูมิอากาศตราสัญลักษณ์ ตราสัญลักษณ์. ดวงตราของเทศบาลเมืองนครพนม เป็นรูปพระธาตุพนมและ รูปนางฟ้าเพราะจังหวัดนครพนมมีพระธาตุพนมที่สำคัญและเก่าแก่องค์หนึ่งเรียกว่า พระธาตุพนม เป็นพระธาตุที่ สร้างขึ้นบนเนินสูง ทางตำนานกล่าวว่าพระธาตุพนมเป็นที่บรรจุพระอุรังคธาตุของพระพุทธเจ้า สร้างขึ้นเมื่อประมาณ พ.ศ. 8 นับว่าเป็นปูชนียสถานที่เก่าแก่และมีคุณค่าทาง ศิลปกรรมมากองค์หนึ่งนอกจากนั้นยังมีตำนานเล่าว่า รูปแกะสลักทั้งภายในและภายนอกเป็นฝีมือของพระวิสสุกรรมทั้งสิ้น ด้วยเหตุนี้เทศบาลจึงได้กำหนดดวงตราเป็น รูปพระธาตุพนมและรูปนางฟ้าการปกครอง การปกครอง. เทศบาลเมืองนครพนมได้ครอบคลุมพื้นที่ 4 ตำบลของอำเภอเมืองนครพนม (ตามกฎหมายลักษณะการปกครองท้องที่) ได้แก่ ตำบลในเมืองและตำบลหนองแสง รวมทั้งตำบลอาจสามารถและตำบลหนองญาติบางส่วน รวมเนื้อที่ปัจจุบัน 24.13 ตารางกิโลเมตร ประกอบด้วย 25 ชุมชน ดังนี้1. ชุมชนวัดศิริพุทธาราม 2. ชุมชนวัดทุ่งประชานารถ 3. ชุมชนกกต้อง 4. ชุมชนวัดสว่างสุวรรณาราม 5. ชุมชนหนองแสง 1 6. ชุมชนหนองแสง 2 7. ชุมชนหนองบึก 8. ชุมชนหนองบึกท่า 9. ชุมชนโพนบก 10. ชุมชนหมู่บ้านอัมพร 21. ชุมชนวัดโอกาส 1 2. ชุมชนวัดโอกาส 2 3. ชุมชนวัดอรัญญิกาวาส 4. ชุมชนดอนเมือง 1 5. ชุมชนดอนเมือง 21. ชุมชนวัดศรีเทพประดิษฐาราม 2. ชุมชนวัดกลาง 3. ชุมชนวัดมหาธาตุ 4. ชุมชนน้อยใต้ 5. ชุมชนวัดสารภาณนิมิตร 6. ชุมชนวัดโพธิ์ศรี 7. ชุมชนวัดพระอินทร์แปลง 8. ชุมชนวัดป่าศรีสมพร 9. ชุมชนศรีเทพทุ่ง 10. ชุมชนหมู่บ้านเอื้ออาทรการศึกษา การศึกษา. เทศบาลเมืองนครพนมมีสถานศึกษาในสังกัดดังนี้1. โรงเรียนเทศบาล ๑ (หนองแสง) 2. โรงเรียนเทศบาล ๒ (ถนนบำรุงเมือง) 3. โรงเรียนเทศบาล ๓ (พินิจพิทยานุสรณ์) 4. โรงเรียนเทศบาล ๔ (รัตนโกสินทร์ ๒๐๐ ปี) 5. โรงเรียนเทศบาล ๕ (สมพรอภัยโส) 6. โรงเรียนเทศบาล ๖ (ยงใจยุทธ)สถานที่สำคัญสถานที่สำคัญ. - วัดนักบุญอันนา - วัดมหาธาตุ - วัดโพธิ์ศรี - พิพิธภัณฑ์จวนผู้ว่าราชการจังหวัดนครพนม - สวนหลวง ร.9 - เขื่อนหน้าเมืองนครพนม - ตลาดอินโดจีน - ศาลหลักเมือง - วัดโอกาสศรีบัวบาน - วัดศรีเทพประดิษฐาราม - หอนาฬิกาเวียดนามอนุสรณ์</doc>
