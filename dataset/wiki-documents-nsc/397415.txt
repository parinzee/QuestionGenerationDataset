<doc id="397415" url="https://th.wikipedia.org/wiki?curid=397415" title="อุทยานแห่งชาติฟูจิ-ฮาโกเนะ-อิซุ">อุทยานแห่งชาติฟูจิ-ฮาโกเนะ-อิซุ อุทยานแห่งชาติฟูจิ-ฮาโกเนะ-อิซุ () เป็นอุทยานแห่งชาติในประเทศญี่ปุ่น มีอาณาเขตครอบคลุมบริเวณจังหวัดยะมะนะชิ ชิซุโอะกะ คะนะงะวะ และบริเวณตะวันตกของมหานครโตเกียว ประกอบไปด้วยสถานที่น่าสนใจ เช่น ภูเขาไฟฟูจิ ทะเลสาบฟูจิทั้งห้า ฮาโกเนะ คาบสมุทรอิซุ และเกาะอิซุ อุทยานแห่งชาติฟุจิ-ฮะโกะเนะ-อิซุ ก่อตั้งขึ้นเมื่อวันที่ 2 กุมภาพันธ์ พ.ศ. 2479 ในชื่อเดิมอุทยานแห่งชาติฟุจิ-ฮะโกะเนะ ถือเป็นหนึ่งในสี่อุทยานแห่งชาติที่ตั้งขึ้นครั้งแรกของญี่ปุ่น ต่อมาในปี พ.ศ. 2493 ได้รวมเกาะอิซุเข้าเป็นส่วนหนึ่งของอุทยาน และเปลี่ยนชื่ออุทยานเป็นแบบในปัจจุบัน อุทยานแห่งชาติฟุจิ-ฮะโกะเนะ-อิซุได้รับขึ้นทะเบียนเป็นมรดกโลกพร้อมกันกับภูเขาไฟฟูจิ ทะเลสาบฟูจิทั้งห้า และน้ำตกชิระอิโตะภายใต้ชื่อ "ฟุจิซัง สถานที่ศักดิ์สิทธิ์และแหล่งที่มาของความบันดาลใจทางศิลปะ"เมื่อวันที่ 22 มิถุนายน พ.ศ. 2556 ที่ผ่านมา ด้วยระยะทางที่ไม่ใกลจากเมืองหลวง ทำให้ที่นี่เป็นอุทยานแห่งชาติที่มีผู้มาเยือนมากที่สุดของญี่ปุ่น ชุมชนที่ตั้งอยู่ในบริเวณใกล้เคียงใด้แก่ โอดาวาระ, ฟูจิ, มินามิอาชิงาระ, และนูมาซุสถานที่น่าสนใจ สถานที่น่าสนใจ. อุทยานแห่งชาติฟูจิ-ฮาโกเนะ-อิซุ แบ่งออกเป็น 4 บริเวณสำคัญ ดังนี้: 1. บริเวณภูเขาไฟฟูจิ- ภูเขาไฟฟูจิ - น้ำตกชิระอิโตะ - ทะเลสาบฟูจิทั้งห้า - อะโอะกิงะฮะระ - ทะเลสาบทะนุกิ 2. บริเวณฮาโกเนะ- ถนนโตไกโดสายเก่า - สวนพฤกษศาสตร์พื้นที่ชุ่มน้ำฮะโกะเนะ - ทะเลสาบอะชิ - โอวะกุดะนิ 3. บริเวณคาบสมุทรอิซุ- ภูเขาอะมะงิ - น้ำพุร้อนอะตะมิ - สวนไม้เขตร้อนและจระเข้น้ำเค็มอะตะงะวะ - ชายฝั่งโจงะซะกิ 4. บริเวณเกาะอิซุ- อิซุ โอชิมะ - เกาะโทะชิมะ - นีจิมะ - ชิกิเนะจิมะ - โคะซุชิมะ - มิยะเกะจิมะ - มิกุระจิมะ - ฮะจิโอะจิมะรูปภาพ</doc>
