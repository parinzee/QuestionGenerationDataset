<doc id="481955" url="https://th.wikipedia.org/wiki?curid=481955" title="โตโยต้า เซ็นจูรี">โตโยต้า เซ็นจูรี โตโยต้า เซ็นจูรี () เป็นรถยนต์นั่งประเภทหรูหราขนาดใหญ่ แบบซีดาน 4 ประตู ที่ผลิตขึ้นเฉพาะตลาดในประเทศญี่ปุ่น ในฐานะรถธงของโตโยต้า จัดเป็นรถยนต์รุ่นที่มีเกียรติภูมิสูงสุดในบรรดารถโตโยต้า, เล็กซัส รวมถึงยี่ห้อในเครือโตโยต้าทั้งหมด ซึ่งในปัจจุบัน เซ็นจูรียังเป็นหนึ่งในรถประจำตำแหน่งนายกรัฐมนตรีญี่ปุ่น (ร่วมกับ เล็กซัส แอลเอส 600เอชแอล รุ่นปัจจุบัน), รถในขบวนรัฐพิธี, รถรับรองแขกบ้านแขกเมือง และนอกจากนี้ยังมีรุ่นพิเศษ โตโยต้า เซ็นจูรี รอยัล ซึ่งเป็นพระราชพาหนะในสมเด็จพระจักรพรรดิญี่ปุ่นอย่างเป็นทางการ และยานพาหนะเพื่อการรับรองพระราชอาคันตุกะในสมเด็จพระจักรพรรดิและสมเด็จพระจักรพรรดินีญี่ปุ่นอีกด้วย การผลิตรุ่นแรกเริ่มขึ้นในปี ค.ศ. 1967 ตลอดเวลาที่ผ่านมา รูปลักษณ์ของเซ็นจูรีได้ปรับเปลี่ยนไปเพียงน้อยมาก ซึ่งเซ็นจูรีเอง จัดว่าเป็นรถยนต์ซีดานญี่ปุ่นที่ถูกผลิตขึ้นมาเป็นลำดับที่สาม ภายหลังสงครามโลกครั้งที่สอง โดยที่ชื่อ "เซ็นจูรี" นั้น มาจากการครบรอบวันคล้ายวันเกิดปีที่ 100 ของซะกิชิ โทะโยะดะ ผู้บุกเบิกอุตสาหกรรมรถยนต์ในญี่ปุ่นและผู้ก่อตั้งกลุ่มอุตสาหกรรมโตโยต้า เซ็นจูรีรุ่นแรกสุดนั้นมาพร้อมกับเครื่องยนต์ V8 ในขณะที่รุ่นปัจจุบัน เป็นเครื่องยนต์ V12 จัดว่าเป็นรถยนต์ซีดานเพียงรุ่นเดียวของญี่ปุ่นที่ใช้เครื่องยนต์ขนาดนี้ แม้ว่าเซ็นจูรีจะเป็นรถยนต์ซีดานหรูขนาดใหญ่ที่มีความพิเศษ แต่ก็ไม่ได้มีจำหน่ายในนามหรือศูนย์ฯของเล็กซัส ที่จัดเป็นตรารถยนต์ชั้นหรูของโตโยต้า แต่มีจำหน่ายเฉพาะในศูนย์เครือ Toyota Store เท่านั้น ลักษณะภายนอกของเซ็นจูรีทั้งสองรุ่นนั้น มีข้อแตกต่างกันเพียงเล็กน้อย เค้าโครงทั้งหมดยังคงความเป็นเซ็นจูรีแบบรุ่นแรก เนื่องจากเซ็นจูรี่เป็นรถยนต์แสดงถึงการประสบความสำเร็จในเชิงอนุรักษนิยมและความเป็นญี่ปุ่นอย่างเข้มข้น รูปโฉมของเซ็นจูรีเป็นที่โดดเด่นในประเทศเอเชียตะวันออก จากการที่มันมีสีดำเงา แม้ว่าในอดีต นิสสัน พรีซิเดนท์ ซึ่งเป็นรถระดับเดียวกัน จัดเป็นคู่แข่งโดยตรงกับเซ็นจูรี แต่พรีซิเดนท์จะประสบความสำเร็จในแนวของความร่วมสมัยและมีความเป็นตะวันตกมากกว่าเซ็นจูรี เดิมทีนั้น โตโยต้า คราวน์ คือรถยนต์ที่หรูหราที่สุดที่โตโยต้ามี แต่คราวน์นั้นถือเป็นรถประเภทหรูหราขนาดกลาง (ระดับเดียวกับ เมอร์เซเดส-เบนซ์ อี-คลาส, นิสสัน เซดริค, พรินซ์ กลอเรีย) แต่ต่อมา เมื่อตลาดรถญี่ปุ่นเริ่มมีบุคคลชั้นสูงต้องการยานยนต์ที่มีเทคโนโลยีและความหรูหรามากขึ้นจนกระทั่งรถยนต์สัญชาติญี่ปุ่นเท่าที่มีขณะนั้นยังไม่สามารถตอบสนองได้ ดังนั้น ผู้ผลิตรถยนต์ญี่ปุ่นหลายรายจึงเริ่มสร้างรถยนต์ที่มีความหรูหรามากขึ้น ให้เทียบเท่ารถยนต์ประเภทหรูหราขนาดใหญ่ โดยช่วงแรกมักจะเป็นรุ่นพิเศษของรถยนต์รุ่นที่มีอยู่แล้วไปก่อน เช่น "นิสสัน เซดริก สเปเชียล" เป็นต้น สำหรับโตโยต้าก็เช่นกัน ในปี ค.ศ. 1964 (พ.ศ. 2507) ได้เปิดตัวรุ่นพิเศษคือ "โตโยต้า คราวน์ 8" ซึ่งมีพื้นฐานมาจากโตโยต้า คราวน์ รุ่นที่สอง (S40) แต่จะมีขนาดตัวถังใหญ่กว่าคราวน์รุ่นปกติ (โดยขนาดขึ้นไปใกล้เคียงกับ เมอร์เซเดส-เบนซ์ เอส-คลาส W111 ในยุคเดียวกัน) เครื่องยนต์ 2.6 ลิตร V8 รหัส 3V นอกจากนี้ Crown 8 ยังติดตั้งอุปกรณ์มาตรฐานมาเป็นจำนวนมาก คือ กระจกหน้าต่างไฟฟ้า, ระบบควบคุมความเร็วอัตโนมัติ (Cruise Control), ระบบประตูดูดด้วยแม่เหล็ก, เกียร์อัตโนมัติ 3 สปีด และอีกมากมาย ซึ่งนับเป็นอุปกรณ์ที่หาได้ยากยิ่งในรถยนต์ยุค พ.ศ. 2507 ต่อมา โตโยต้าได้พัฒนาคราวน์ 8 รุ่นที่สอง แต่รุ่นใหม่นี้จะแยกออกมาเป็นรุ่นอิสระไม่ใช้ชื่อคราวน์ 8 อีกต่อไป โดยตั้งชื่อใหม่ว่า เซ็นจูรี นั่นเองรุ่นแรก (ค.ศ. 1967-1997) รุ่นแรก (ค.ศ. 1967-1997). เซ็นจูรีปี 1967 มีการติดตั้งเครื่องยนต์ 3.0 L 3V และในปี 1973 ด้วยเครื่องยนต์ 3.4 L 4V-U และก็มีการเปลี่ยนเครื่องยนต์อีกครั้งเป็น 4.0 L 5V-EU ในปี 1982 พร้อมกับการติดตั้งหัวฉีดน้ำมันเชื้อเพลิง โปรดทราบว่า 3V, 4V-U และ 5V-EU ไม่ได้หมายถึงจำนวนของหัวสูบในเครื่องยนต์ เป็นเพียงชื่อรุ่นของเครื่องยนต์โตโยต้าเท่านั้น โตโยต้า เซ็นจูรี รุ่นแรกสามารถครองความประทับใจจากผู้โดยสารเป็นเวลานานกว่า 30 ปีตลอดช่วงเวลาของมัน และไม่ถูกแก้ไขใดๆนอกจากการเปลี่ยนแปลงเครื่องยนต์และรายละเอียดเล็กๆน้อยๆเพื่อความงดงาม เซ็นจูรีมีการผลิตในจำนวนจำกัด และในด้านการผลิตนั้น เซ็นจูรียังเข้าข่ายค่านิยมในกลุ่มผลิตภัณฑ์ "เกือบทำมือ" ด้วยความเป็นที่สุดของเซ็นจูรีนี้เอง ทำให้มันถูกใช้เป็นรถยนต์สำหรับสมาชิกพระราชวงศ์, นายกรัฐมนตรีญี่ปุ่น, บุคคลสำคัญในรัฐบาล และผู้บริหารระดับสูงการพัฒนาที่สำคัญในรุ่นแรกการพัฒนาที่สำคัญในรุ่นแรก. - 1973: VG21; ระบบการล็อกแม่เหล็กไฟฟ้า, ไฟท้าย และ จานเบรกด้านหน้ามีการเปลี่ยนแปลง - 1975: แผนการยกเลิกระบบส่งกำลังแบบเกียร์ธรรมดา - 1982: การเปลี่ยนแปลงเล็กน้อยจำนวนมากทั้งภายในและภายนอก อาทิเปลี่ยนมาเป็นเครื่องยนต์ 3400cc แบบ 4V-EU และ 4000cc แบบ 5V-EU - 1987: การเปลี่ยนแปลงภายในและภายนอก และระบบเกียร์ นำมิเตอร์แบบดิจิตอลมาใช้ - 1992: ปรับแต่งกระจังหน้าและล้อ, โปรแกรมควบคุมถุงลมนิรภัย - 1994: เสาอากาศในตัวบริเวณหน้าต่างหลังรหัสแชสซีของรุ่นแรกรหัสแชสซีของรุ่นแรก. - VG20: 3.0&nbsp;L 3V V8, 1967-1973 - VG21: 3.4&nbsp;L 4V-U V8, 1973 - VG30: 3.4&nbsp;L 4V-U V8, 1973-1977 - C-VG30: 1977 - E-VG35: 1978-1982 - VG40: 4.0&nbsp;L 5V-EU V8, 1982-1997 - VG45: 4.0&nbsp;L 5V-EU V8 (L-Type) 1990-1997รุ่นที่สอง (ค.ศ. 1997-2016) รุ่นที่สอง (ค.ศ. 1997-2016). เซ็นจูรีได้รับการออกแบบอย่างสมบูรณ์ในปี 1997 แม้ว่ารูปลักษณ์ใหม่จะมีลักษณะคล้ายกับรุ่นแรกมาก แต่ในรุ่นปัจจุบันนี้ ถูกขับเคลื่อนด้วยเครื่องยนต์ 280 PS (206 kW; 276 แรงม้า) 5.0 L 1GZ-FE V12 ที่มาพร้อมกับเกียร์ 5-สปีด อัตโนมัติ และ 6-สปีด อัจฉริยะ นอกจากนี้ยังมีระบบช่วงล่างแบบถุงลม (air suspension) เซ็นจูรีรุ่นใหม่นี้ ถือเป็นรถยนต์ญี่ปุ่นรุ่นแรก ที่มีเครื่องยนต์ V12 อยู่ด้านหน้า เนื่องจากเซ็นจูรี เป็นรถที่หรูหราที่สุดของโตโยต้าตลอดกาล ดังนั้นนับตั้งแต่ปี 1967 แม้จะมีผู้ใช้งานน้อยมาก แต่โตโยต้าก็มีการบำรุงรักษาเซ็นจูรีเป็นอย่างดี เพื่อรักษาสถานภาพนี้ไว้แม้กระทั่งในปัจจุบัน ทุกวันนี้เซ็นจูรีมีเกียรติและศักดิ์ศรีเหนือกว่ารถญี่ปุ่นทุกรุ่นแม้กระทั่งเล็กซัส นอกจากนี้ เซ็นจูรียังแบ่งปันฐานะรถธง ร่วมกับคราวน์ มาเจสตา ที่มีขนาดเกือบจะเท่ากับเซ็นจูรี แต่มีลักษณะบางประการที่ดูทันสมัยมากขึ้นซึ่งสามารถดึงดูดลูกค้าที่มีอายุน้อยกว่า เหมือนกับสุดยอดรถหรูอื่นๆ เซ็นจูรีได้รับการออกแบบให้เอาใจใส่ผู้โดยสารด้านหลังเป็นพิเศษ จะเห็นได้ว่าเบาะหลังสามารถปรับเอนได้และมีระบบนวดในตัว และมีแผงควบคุมระบบอำนวยความสะดวกต่างๆเกือบทุกอย่างในรถอยู่ในพนักพิงแขนด้านหลัง ประตูรถหลังสามารถเปิดเองได้ด้วยระบบไฟฟ้า เซ็นจูรี่รุ่นปัจจุบันนี้ ในปัจจุบันสนนราคาอยู่ที่ 12,080,000 เยน แต่ในทศวรรษที่แล้ว ราคาสูงกว่าปัจจุบันอยู่มากการพัฒนาที่สำคัญในรุ่นที่สองการพัฒนาที่สำคัญในรุ่นที่สอง. - 2003: มีเซ็นจูรี รุ่นใช้ก๊าซ CNG ที่ใช้เครื่องยนต์ 1GZ-FNE - 2005: ระบบส่งกำลังแบบ 6-สปีด อัตโนมัติ, เครื่องเล่นดีวีดี - 2006: ไฟเบรก แบบ แอลอีดี - 2008: ไฟหน้าแบบ Multi-reflex (ไฟต่ำเท่านั้น), มีเครื่องรับสัญญาณโทรทัศน์ - 2010: ระบบนำทางด้วยเสียง, กระจกแบบพิเศษตัดรังสี UV และอินฟราเรด, ฉนวนกันเสียงคุณภาพสูงเซ็นจูรี รอยัล เซ็นจูรี รอยัล. โตโยต้า เซ็นจูรี รอยัล เป็นรถยนต์พระราชพาหนะประจำสมเด็จพระจักรพรรดิแห่งญี่ปุ่นอย่างเป็นทางการ เซ็นจูรี รอยัล เป็นเซ็นจูรีที่จัดทำขึ้นเป็นพิเศษ สนนราคาอยู่ที่ 52,500,000 เยน ซึ่งถูกผลิตตามคำร้องขอจากสำนักพระราชวังญี่ปุ่น เพื่อใช้งานเป็นรถยนต์พระที่นั่งสำหรับพระบรมวงศานุวงศ์ชั้นสูง เซ็นจูรีรุ่นพิเศษนี้ ภายในห้องโดยสาร เบาะถูกหุ้มด้วยหนังสัตว์ชนิดพิเศษ รองเยื้องก้าวตรงขอบประตูด้วยแกรนิต หลังคาถูกบุด้วยกระดาษสา ในด้านสมรรถนะ ใช้เครื่องยนต์ร่วมกับเซ็นจูรี รุ่นที่สอง 5.0 L-V12 280 แรงม้า (206 kW; 276 bhp) ในด้านการรักษาความปลอดภัยก็เป็นไปตามมาตรฐานของรถสำหรับผู้นำประเทศ เดิมที โตโยต้าจะผลิตเซ็นจูรี รอยัล เป็นจำนวนเพียง 5 คันตามคำร้อง แต่เนื่องจากค่าใช้จ่ายที่สูงและเกินความจำเป็น จึงได้ผลิตออกมาเพียง 4 คันเท่านั้น ซึ่งหนึ่งในสี่นี้ เป็นรถสำหรับรับ-ส่งผู้นำต่างประเทศ หรือแขกในพระองค์ มายังพระราชวังโตเกียว ในโอกาสที่เข้าเฝ้าสมเด็จพระจักรพรรดิรุ่นที่สาม (พ.ศ. 2561–ปัจจุบัน) รุ่นที่สาม (พ.ศ. 2561–ปัจจุบัน). โตโยต้า เซนทูรีดังกล่าว นับเป็นเจเนอเรชั่นที่ 3 แล้ว โดยจะยังคงมีวางจำหน่ายเฉพาะตลาดญี่ปุ่นเท่านั้น ชูจุดเด่นด้วยดีไซน์ภายนอกเหลี่ยมสันสไตล์คลาสสิก แต่ถูกติดตั้งเทคโนโลยีสมัยใหม่มากมาย เช่น ไฟหน้าแบบ LED, ระบบควบคุมเสียงรบกวน Active Noise Control, เครื่องเสียงระดับพรีเมียมพร้อมลำโพง 20 ตำแหน่ง, ระบบความปลอดภัย Safety Sense P เป็นต้น ตัวถังของ Century 2018 มีขนาดความยาว 5,335 มิลลิเมตร ความกว้าง 1,930 มิลลิเมตร ความสูง 1,505 มิลลิเมตร ความยาวฐานล้ออยู่ที่ 3,090 มิลลิเมตร จึงทำให้ห้องโดยสารมีขนาดใหญ่ ติดตั้งเบาะนั่งด้านหลังแบบแยกที่นั่ง พร้อมหน้าจอ LCD บริเวณที่วางแขน สำหรับปรับตำแหน่งเบาะนั่ง, เครื่องเสียงและระบบปรับอากาศ รวมถึงโต๊ะทำงานสำหรับผู้บริหาร ภายในตกแต่งด้วยวัสดุุคุณภาพสูง ปัจจุบันยังไม่มีรายละเอียดขุมพลังของ Century 2018 ใหม่ แต่จะมาพร้อมเครื่องยนต์เบนซิน V8 ขนาด 5.0 ลิตร พร้อมมอเตอร์ไฮบริด ซึ่งโตโยต้าระบุว่ามีอัตราสิ้นเปลืองดีที่สุดในรถระดับเดียวกัน Toyota Century 2018 จะถูกเปิดตัวครั้งแรกที่งานโตเกียวมอเตอร์โชว์ ในวันที่ 25 ตุลาคมนี้</doc>
