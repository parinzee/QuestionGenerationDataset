<doc id="41406" url="https://th.wikipedia.org/wiki?curid=41406" title="ทรูมูฟ">ทรูมูฟ บริษัท ทรูมูฟ จำกัด เดิมชื่อ บริษัท ทีเอ ออเร้นจ์ จำกัด () เป็นบริษัทที่ทำธุรกิจให้บริการโทรศัพท์มือถือรายหนึ่งในประเทศไทย เดิมเป็นบริษัทร่วมทุนระหว่างเทเลคอม เอเชีย กับกลุ่มออเร้นจ์ จากประเทศฝรั่งเศส ในชื่อ ทีเอ ออเร้นจ์ แต่ใน พ.ศ. 2547 กลุ่มออเร้นจ์ได้ถอนทุนออกไปจากประเทศไทย ทางเทเลคอมเอเชียซึ่งเป็นบริษัทแม่จึงได้เปลี่ยนชื่อเป็นทรู คอร์ปอเรชั่น และเปลี่ยนชื่อ ทีเอ ออเร้นจ์ เป็น ทรู มูฟ ปัจจุบันทรูมูฟมีเครือข่ายของตนเองสองเครือข่าย คือทรูมูฟ และทรูมูฟ เอช ที่เป็นของบริษัทลูก โดยเครือข่ายทรูมูฟปัจจุบันได้ยุติการให้บริการไปเมื่อเดือนพฤศจิกายน พ.ศ. 2558 หลังเอไอเอสเข้าชำระเงินค่าประมูลคลื่น 1800 MHz งวดแรก</doc>
