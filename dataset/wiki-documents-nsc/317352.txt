<doc id="317352" url="https://th.wikipedia.org/wiki?curid=317352" title="ลานนารีซอร์สเซส">ลานนารีซอร์สเซส บริษัท ลานนารีซอร์สเซส จำกัด (มหาชน) ( ชื่อย่อ:LANNA) ก่อตั้งเมื่อวันที่ 4 ตุลาคม ค.ศ. 1985 โดยมีต้นทุน 100ล้านบาท มีหน้าที่ผลิต และส่งถ่านหิน ทั่วประเทศไทย แล้วลงชื่อใน ตลาดหลักทรัพย์แห่งประเทศไทย วันที่ 12 กรกฎาคม ค.ศ. 1994 ขณะนี้สามารถผลิตถ่านหินได้ 2.5ล้านตันต่อปีประวัติ ประวัติ. บริษัท ลานนารีซอร์สเซส จำกัด (มหาชน) เดิมชื่อ บริษัท ลานนาลิกไนต์ จำกัด (มหาชน) ได้จดทะเบียนจัดตั้งบริษัทจำกัดโดยใช้ชื่อว่า บริษัท ลานนาลิกไนต์ จำกัด เมื่อวันที่ 4 ตุลาคม 2528 โดยมีวัตถุประสงค์เพื่อเข้าทำสัญญาเช่าช่วงการทำเหมืองถ่านหินบ้านป่าคา อำเภอลี้ จังหวัดลำพูนจากกรมพัฒนาพลังงานทดแทนและอนุรักษ์พลังงานมีกำหนดเวลา 20 ปี จนถึงวันที่ 11 พฤศจิกายน 2548 บริษัท ลานนาลิกไนต์ จำกัด ได้จดทะเบียนแปรสภาพเป็นบริษัทมหาชนจำกัด โดยใช้ชื่อว่าบริษัท ลานนาลิกไนต์ จำกัด (มหาชน) เมื่อวันที่ 29 ธันวาคม 2535 โดยได้รับอนุญาตจากกระทรวงการคลังให้นำหุ้นสามัญเข้าจดทะเบียนซื้อขายในตลาดหลักทรัพย์แห่งประเทศไทยเมื่อวันที่ 12 กรกฎาคม 2537 ปัจจุบันถูกจัดอยู่ในกลุ่มทรัพยากร (หมวดพลังงานและสาธารณูปโภค) และได้จดทะเบียนเปลี่ยนชื่อบริษัทใหม่เป็นบริษัท ลานนารีซอร์สเซส จำกัด (มหาชน) เมื่อวันที่ 17 พฤษภาคม 2544การประกอบธุรกิจ การประกอบธุรกิจ. บริษัทประกอบธุรกิจใหญ่ๆ 2 ประเภท คือ ธุรกิจผลิตและจำหน่ายถ่านหินทั้งในประเทศและต่างประเทศเป็นธุรกิจหลัก และธุรกิจผลิตและจำหน่ายเอทานอลเพื่อใช้เป็นเชื้อเพลิงในประเทศไทยเป็นธุรกิจรอง ธุรกิจถ่านหิน- ธุรกิจถ่านหินในประเทศ: บริษัทฯ นำเข้าถ่านหินจากเหมืองร่วมทุนและจากแหล่งอื่นในประเทศอินโดนีเซียมาจำหน่ายให้กับลูกค้าในประเทศ โดยขายแบบส่งตรงให้ลูกค้าและนำเข้ามาสต๊อกไว้ ณ ศูนย์จำหน่ายถ่านหินอยุธยาซึ่งตั้งอยู่ที่อำเภอนครหลวง จังหวัดพระนครศรีอยุธยาเพื่อจำหน่ายให้ลูกค้าอีกต่อหนึ่ง โดยศูนย์จำหน่ายถ่านหินอยุธยามีเนื้อที่ทั้งสิ้น 31 ไร่ 29 ตารางว่าสามารถรองรับการนำเข้าถ่านหินมาสต๊อกได้ถึง 200,000 ตัน โดยบริษัทฯ มีส่วนแบ่งตลาดถ่านหินในประเทศในปี 2555 ประมาณร้อยละ 3.76%- โครงการธุรกิจถ่านหินในต่างประเทศ- โครงการ PT. Lanna Harita Indonesia (LHI) : เป็นบริษัทย่อยที่จดทะเบียนในประเทศอินโดนีเซีย โดยบริษัท ลานนารีซอร์สเซส จำกัด (มหาชน) ถือหุ้นร้อยละ 55 ของทุนที่ชำระแล้ว ประกอบธุรกิจทำเหมืองถ่านหิน (แหล่งที่ 1) ที่อำเภอซามารินดา และอำเภอคูเตย จังหวัดกาลิมันตันตะวันออก โดยได้รับสัมปทานจากรัฐบาลแห่งประเทศอินโดนีเซียเพื่อผลิตถ่านหินออกจำหน่ายมีกำหนดเวลา 30 ปี (เริ่มตั้งแต่ปี 2544 ถึง 2574) โดยมีปริมาณสำรองถ่านหินคงเหลือไม่ต่ำกว่า 67 ล้าน - โครงการ PT. Citra Harita Mineral : เป็นบริษัทย่อยที่จดทะเบียนในประเทศอินโดนีเซีย โดยบริษัท ลานนารีซอร์สเซส จำกัด (มหาชน) ถือหุ้นร้อยละ 55 ของทุนที่ชำระแล้ว ประกอบธุรกิจทำเหมืองถ่านหิน (แหล่งที่ 2) ที่อำเภอซามารินดา จังหวัดกาลิมันตันตะวันออก โดยได้เช่าช่วงสัมปทานมาดำเนินการ โดยได้หยุดการทำเหมืองถ่านหินแหล่งนี้แล้วเมื่อกลางปี 2551 เนื่องจากศาลฎีกาแห่งประเทศอินโดนีเซียได้มีคำสั่งเพิกถอนสัมปทาน อันเนื่องมาจากข้อพิพาทระหว่างภาครัฐกับผู้ถือสัมปทานเดิม - โครงการ PT. SINGLURUS PRATAMA : เป็นบริษัทย่อยที่จดทะเบียนในประเทศอินโดนีเซียโดยบริษัท ลานนารีซอร์สเซส จำกัด (มหาชน) ถือหุ้นร้อยละ 65 ของทุนที่ชำระแล้ว ประกอบธุรกิจทำเหมืองถ่านหิน (แหล่งที่ 3) ที่อำเภอคูเตย จังหวัดกาลิมันตันตะวันออก โดยได้รับสัมปทานจากรัฐบาลแห่งประเทศอินโดนีเซียเพื่อผลิตถ่านหินออกจำหน่ายมีกำหนดเวลา 30 ปี (เริ่มตั้งแต่ปี 2552 ถึง 2582) คาดว่ามีปริมาณสำรองถ่านหินคงเหลือไม่ต่ำกว่า 49 ล้านตัน - โครงการ PT Lanna Mining Services : เป็นบริษัทย่อยที่จดทะเบียนในประเทศอินโดนีเซีย โดยบริษัท ลานนารีซอร์สเซส จำกัด (มหาชน) ถือหุ้นทางตรงและทางอ้อมร้อยละ 99.975 ของทุนที่ชำระแล้ว โดยได้รับมอบหมายให้เข้าไปพัฒนาแหล่งสัมปทานเหมืองถ่านหินแหล่งที่ 3 หลังจากพัฒนาเหมืองถ่านหินแหล่งที่ 3 แล้วเสร็จเมื่อกลางปี 2552 จึงได้หันไปประกอบธุรกิจซื้อขายถ่านหินจากแหล่งอื่นในประเทศอินโดนีเซีย โดยมีเป้าหมายที่จะใช้บริษัทนี้เข้าไปลงทุนในแหล่งสัมปทานเหมืองถ่านหินแห่งใหม่ในอนาคต ธุรกิจการขนส่งทางทะเล- UNITED BULK SHIPPING PTE. LTD. : เป็นบริษัทร่วมที่จดทะเบียนในประเทศสิงคโปร์ โดยบริษัท ลานนารีซอร์สเซส จำกัด (มหาชน) ถือหุ้นร้อยละ 49 ของทุนที่ชำระแล้ว ประกอบธุรกิจขนส่งสินค้าทางทะเล ซึ่งจะช่วยสนับสนุนและบริหารการขนส่งถ่านหินที่นำเข้ามาจำหน่ายในประเทศไทยและหรือส่งไปจำหน่ายยังประเทศอื่นได้อย่างมีประสิทธิภาพและมีต้นทุนการขนส่งที่ต่ำ ธุรกิจผลิตและจำหน่ายเอทานอล นอกจากถ่านหินแล้ว บริษัท ลานนารีซอร์สเซส จำกัด (มหาชน)ยังผลิตเอทานอลเพื่อเป็นการลดมลพิษ และไม่ต้องนำเข้าเอทานอลมาจากต่างประเทศ โดยโรงผลิตเอทานอลตั้งอยู่ที่ อำเภอด่านช้าง จังหวัดสุพรรณบุรี โดยสามารถผลิตเอทานอลได้ 200,000 ลิตรต่อวัน โครงสร้างรายได้บริษัทผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 30 เมษายน 2556</doc>
