<doc id="335658" url="https://th.wikipedia.org/wiki?curid=335658" title="เจ้าหญิงศรุติแห่งเนปาล">เจ้าหญิงศรุติแห่งเนปาล เจ้าหญิงศรุติราชยลักษมีเทวีศาหะ (; 15 ตุลาคม พ.ศ. 2519 — 1 มิถุนายน พ.ศ. 2544) พระราชธิดาองค์แรกในสมเด็จพระราชาธิบดีพีเรนทรพีรพิกรมศาหเทวะ กับสมเด็จพระราชินีไอศวรรยาราชยลักษมีเทวีศาหะ เป็นพระขนิษฐาในมกุฎราชกุมารทิเปนทรวีรพิกรมศาหเทวะ และเป็นพระพี่นางในเจ้าชายนิราชันวีรพิกรมศาหเทวะพระประวัติ พระประวัติ. เจ้าหญิงศรุติประสูติเมื่อวันที่ 15 ตุลาคม พ.ศ. 2519 ณ กาฐมาณฑุ ประเทศเนปาล พระราชธิดาองค์แรกในสมเด็จพระราชาธิบดีพีเรนทรพีรพิกรมศาหเทวะ กับสมเด็จพระราชินีไอศวรรยาราชยลักษมีเทวีศาหะ พระองค์มีพระเชษฐาคือ มกุฎราชกุมารทิเปนทรวีรพิกรมศาหเทวะ และมีพระอนุชาคือเจ้าชายนิราชันวีรพิกรมศาหเทวะ เจ้าหญิงศรุติ ทรงสำเร็จการศึกษาจากโรงเรียนกันติอิศวรสิศูรวิทยาลัย ประเทศเนปาล, โรงเรียนเซนต์แมรี ประเทศเนปาล และต่อมาได้ศึกษาต่อในวิทยาลัยหญิงเมโย เมืองอัชเมร์ ประเทศอินเดีย และพระองค์ได้สำเร็จการศึกษาระดับปริญญาตรีจากมหาวัทยาลัยปัทมกัญญาในประเทศเนปาลเสกสมรส เสกสมรส. เจ้าหญิงศรุติเสกสมรสกับโครัข ศัมเศร์ เจ.บี. ราณา บุคคลจากตระกูลราณา ซึ่งสืบเชื้อสายมาจากมหาราชาจันทรศัมเศร์ราณา โดยทั้งคู่ได้มีพระธิดาด้วยกันสองคน คือ คีรวรรณีราชยลักษมีราณา (เกิด 22 มกราคม 2541) และสุรางคนราชยลักษมีราณา (เกิด 2 ตุลาคม 2543) เจ้าหญิงศรุติโปรดงานเกี่ยวกับศิลปะ พระองค์ทรงนำภาพศิลปะ และวรรณคดีของเนปาลไปตีพิมพ์ให้เป็นที่รู้จักซึ่งสร้างชื่อเสียงให้แก่เนปาล และพระองค์เองเป็นอย่างมากเหตุการณ์สังหารหมู่พระราชวงศ์เนปาล เหตุการณ์สังหารหมู่พระราชวงศ์เนปาล. ในเหตุการณ์สังหารหมู่พระราชวงศ์เนปาล เมื่อวันศุกร์ที่ 1 มิถุนายน พ.ศ. 2544 พระองค์ได้ประทับร่วมกับสมเด็จพระราชาธิบดีพิเรนทร สมเด็จพระราชินีไอศวรรยา และเจ้าชายนิราชัน ซึ่งทั้งหมดได้ถูกสังหารร่วมกัน แต่เชื่อว่ามกุฎราชกุมารทิเปนทรวีรพิกรมศาหเทวะ ผุ้ก่อเหตุ ได้พยายามเคลื่อนย้ายร่างของพระองค์ออกมา ก่อนที่มกุฎราชกุมารจะพยายามกระทำอัตวินิบาตกรรม และภายหลังเจ้าหญิงศรุติก็สิ้นพระชนม์ด้วยเสียพระโลหิตมาก แต่หลังจากเหตุการณ์ครั้งนี้ก็มีบางส่วนเชื่อว่ามกุฎราชกุมารไม่ได้เป็นผู้กระทำการสังหารหมู่ดังกล่าว แต่อย่างไรก็ตามเหตุการณ์ดังกล่าวได้สร้างความโศกเศร้าเสียใจแก่ประชาชนชาวเนปาลเป็นอย่างมาก</doc>
