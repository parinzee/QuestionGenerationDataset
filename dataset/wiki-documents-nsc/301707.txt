<doc id="301707" url="https://th.wikipedia.org/wiki?curid=301707" title="ห้ามจอดควาย">ห้ามจอดควาย ห้ามจอดควายเป็นสตูดิโออัลบั้มลำดับที่ 10 ของวงคาราบาว จัดจำหน่ายครั้งแรกในเดือนมีนาคม พ.ศ. 2533 ในรูปแบบแผ่นเสียงและเทปคาสเซตต์ ภายใต้สังกัดแว่วหวาน โดยเป็นอัลบั้มชุดแรกที่สมาชิกในวงกลับมาทำงานภายใต้ชื่อคาราบาว หลังจากที่ได้แยกย้ายกันออกไปทำอัลบั้มเดี่ยวของแต่ละคน โดยอัลบั้มนี้คงเหลือสมาชิกหลักเพียง แอ๊ด, เล็ก, เขียว และ อ๊อด อัลบั้มชุดนี้มีวงตาวัน มาช่วยทำดนตรีและเล่นเป็นแบ็คอัพให้ โดยให้ความสำคัญกับภาคดนตรีมากขึ้น และยังคงสอดแทรกดนตรีแนวสามช่าในอัลบั้มจำนวน 2 เพลง คือเพลงผ้าขี้ริ้ว และ ค.เขาเดียว ภาพรวมถือว่าแนวดนตรีในอัลบั้มชุดนี้มีการพัฒนาทางดนตรีและเน้นรายละเอียดมากขึ้นรวมทั้งมีซาวด์ดนตรีที่แตกต่างจากอัลบั้มชุดก่อนๆของทางวงอย่างชัดเจน เพลงที่ได้รับความนิยมมากที่สุดในอัลบั้มชุดนี้ คือเพลง สัญญาหน้าฝน โดยการร้องของ เขียว กีรติ พรหมสาขา ณ สกลนคร ซึ่งเพลงนี้ ทำให้เป็นสัญลักษณ์ประจำตัวของ เขียว จนถึงปัจจุบันรายชื่อเพลงสมาชิกในวงสมาชิกในวง. 1. ยืนยง โอภากุล - กีตาร์, ร้องนำ, ร้องประสาน 2. กีรติ พรหมสาขา ณ สกลนคร - ร้องนำ, ร้องประสาน 3. ปรีชา ชนะภัย - กีตาร์, ร้องนำ, ร้องประสาน 4. เกริกกำพล ประถมปัทมะ - เบส, ร้องนำแบ็คอัพแบ็คอัพ. - วงตาวัน 2. วงศกร รัศมิทัต - กลอง 3. พงศ์พรหม สนิทวงศ์ ณ อยุธยา - คีย์บอร์ด 4. มรุธา รัตนสัมพันธ์ 5. กิตติพันธ์ ปุณกะบุตร - กีตาร์มิวสิกวิดีโอมิวสิกวิดีโอ. 1. ผ้าขี้ริ้ว 2. ดิบแดก 3. สัญญาหน้าฝน 4. ปอดแหกเกร็ดเกร็ด. 1. เพลง ค.เขาเดียว (ถึกควายทุย ภาค 10) ในอัลบั้มนี้ ถือเป็นบทเพลงภาคสุดท้ายของ ถึกควายทุย 2. เพลง คานธี เป็นเพลงที่แต่งขึ้น เพื่อยกย่อง มหาตมะ คานธีความในใจ ความในใจ. มีเพลง สัญญาหน้าฝน ที่โดดเด่นในเชิงเห็นภาพ ผมเขียนจากความรู้สึกแบบคนอกหัก มีเพลงอย่าง นส.3 ก.ที่ผมเขียนได้ดีอีกเพลงหนึ่ง เล็กกลับมารวมกับผมและออกทัวร์ด้วยกันอีกครั้งหนึ่ง เพลง กอทูเล เป็นเพลงที่ผมเขียนงานด้านสิทธิมนุษย์ชนของแผ่นดินพม่า ต่อจากเพลง ฉานสเตท ที่อยู่ในชุดทำมือ แอ๊ด คาราบาว (10.เม.ย.2533)การจัดจำหน่ายแหล่งข้อมูล</doc>
