<doc id="865776" url="https://th.wikipedia.org/wiki?curid=865776" title="เมอร์เซเดส-เบนซ์ ซีแอลเค จีทีอาร์">เมอร์เซเดส-เบนซ์ ซีแอลเค จีทีอาร์ เมอร์เซเดส-เบนซ์ ซีแอลเค จีทีอาร์ () เป็นรถยนต์นั่งสมรรถนะสูงและรถแข่ง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่งผลิตโดยบริษัทรถยนต์สัญชาติเยอรมนี เมอร์เซเดส-เอเอ็มจี ร่วมกับเมอร์เซเดส-เบนซ์ เดิมสร้างขึ้นเพื่อใช้แข่งขันในรายการ เอฟไอเอจีทีแชมเปียนชิป (FIA GT Championship) ปี ค.ศ. 1997 ซีแอลเค จีทีอาร์ ช่วงแรกจึงเป็นรถแข่งสนาม จนมีการทำเป็นรถถนน ตามมาตรฐานในเวลาต่อมา แต่ถึงอย่างไรก็ดี แม้จะปรับเป็นรถถนนแล้ว ก็ยังจัดว่าเป็นรถแข่งสนามอยู่ ภายหลังคว้าชัยในปี ค.ศ. 1997 รถได้ปรับปรุงใหม่ในปี ค.ศ. 1998 เพื่อการแข่งในสนาม24 ชั่วโมง เลอม็อง และใช้ชื่อใหม่เป็น CLK LM สายการผลิต ซีแอลเค จีทีอาร์ ได้ยุติลงในปี ค.ศ. 1999 และถูกแทนที่ เมอร์เซเดส-เบนซ์ ซีแอลอาร์ เลอม็อง โปรโทไทป์ เมอร์เซเดส-เบนซ์ ซีแอลเค จีทีอาร์ ในโฉมรถถนน เคยได้รับการบันทึกจากกินเนสบุ๊ค ให้เป็นรถที่มีราคาสูงที่สุดเท่าที่เคยมีมา ด้วยราคากว่า $1,547,620(USD) ในขณะนั้นโฉมรถถนน โฉมรถถนน. แม้ว่าโฉม เอฟไอเอ จีที1 จะได้ยกเลิกไปในปี ค.ศ. 1999 แต่เมอร์เซเดส ก็ได้จัดส่งโฉมรถถนนอีก 25 คันตามที่ค่ายได้ให้สัญญาไว้ ซึ่งต่างผลิตในปี ค.ศ. 1997 เพื่อที่จะใช้เป็นใบเบิกตามความต้องการของเอฟไอเอ แต่รถเหล่านี้กลับไม่ได้นำมาใช้ ซึ่งเมอร์เซเดสเลือกที่จะเก็บไว้ รถทั้ง 25 คันนี้ สร้างขึ้นโดยค่ายเอเอ็มจีในโรงงานที่อัฟฟัลเตอร์บาก ในช่วงฤดูหนาวปี ค.ศ. 1998 จนถึงช่วงฤดูร้อนปี ค.ศ. 1999 รถเหล่านี้มีความแตกต่างจากโฉมรถแข่งเล็กน้อย มีการออกแบบให้ใช้พวงมาลัยซ้ายทั้งหมด ยกเว้นพวงมาลัยขวาพิเศษคันเดียวให้กับสมเด็จพระราชาธิบดีสุลต่านฮัสซานัล โบลเกียห์ แห่งบรูไน รถใช้เครื่องยี่ห้อ อิลมอร์ (Ilmor Engineering) ขนาด 6.0L ถึง 6.9L ซึ่งสามารถให้กำลังได้ถึง 612 PS (450 kW; 604 hp) และแรงบิดที่ 775 N·m (572 lb·ft) ทางค่าย เมอร์เซเดส-เอเอ็มจี อ้างว่ารถสามารถทำอัตราเร่ง 0-100 km/h (62 mph) ได้ในเวลา 3.8 วินาที และความเร็วสูงสุดที่ 344 km/h (214 mph)</doc>
