<doc id="746293" url="https://th.wikipedia.org/wiki?curid=746293" title="เลิฟอะรูมิไลค์ รักอะไรไม่รู้">เลิฟอะรูมิไลค์ รักอะไรไม่รู้ เลิฟอะรูมิไลค์ รักอะไรไม่รู้ () เป็นภาพยนตร์ไทยแนวรัก-ตลก ออกฉายในโรงภาพยนตร์วันที่ 29 ตุลาคม พ.ศ. 2558 กำกับโดย ฆนาการ สายทอง และ จิต กำเหนิดรัตน์ นำแสดงโดย พิษณุ นิ่มสกุล, ชีรณัฐ ยูสานนท์, นุชพัชร วงษ์สุวรรณ, ค่อม ชวนชื่น และ รัฐศาสตร์ รุ่งศิริทิพย์ ภาพยนตร์เล่าถึงเรื่องราวคู่รักที่กำลังตกอยู่ในสภาวะไม่เข้าใจกัน เปลี่ยนร่างสลับวิญญาณ จนกลายเป็นจุดเริ่มต้นของความปั่นป่วนวุ่นวายในชีวิตเนื้อเรื่องย่อ เนื้อเรื่องย่อ. เรื่องราวความรักของสามีภรรยาที่คบกันมาได้ 7 ปีเต็ม แต่ความรักของทั้งคู่เริ่มจืดจาง เพราะต่างฝ่ายต่างหมกมุ่นอยู่กับความฝันและหน้าที่การงานจนลืมที่จะดูแลเอาใจใส่กันและกัน ผู้กองเก้ง (พิษณุ นิ่มสกุล) วุ่นอยู่กับการตามสืบคดี พ่อค้ายารายใหญ่ เก้งแฝงตัวเข้าไปในแก๊งรถซิ่งนาม "ปลวกไรเดอร์" โดยภารกิจนี้อันตรายเกินกว่าที่เก้งจะให้ เบลล่า (ชีรณัฐ ยูสานนท์) ผู้เป็นภรรยารู้ได้ ขณะที่เบลล่าดีไซเนอร์แบรนด์ดังของเมืองไทย สามารถโชว์ผลงานการออกแบบได้โดดเด่นจน ลุค (ชาริล ชับปุยส์) ตัวแทนแบรนด์เสื้อผ้ายี่ห้อดังจากฝรั่งเศสเชิญให้เบลล่าไปร่วมทีมออกแบบเสื้อผ้าถึงปารีส ซึ่งเบลล่าหวังกับงานชิ้นนี้มาก แต่เก้งกลับเข้าใจผิดคิดว่าความสัมพันธ์ของเบลล่าและลุคนั้นเป็นมากกว่าเพื่อนร่วมงาน สองสามีภรรยาที่เป็นทั้งคู่รักและคู่กัดทะเลาะกันจนต่างฝ่ายต่างเริ่มเอือมระอาจนเกือบถึงขั้นเลิกรา แต่แล้วสิ่งที่ไม่คาดฝันก็เกิดขึ้นเมื่อสวรรค์อยากเล่นตลกกับชีวิตคู่โดยการสาปให้สองคู่รักที่ไม่ค่อยลงรอยกันต้องสลับร่างกันในเช้าตรู่ ของวันสำคัญที่ต่างฝ่ายต่างมีงานที่ต้องทำ ทั้งสองจึงจำใจแสร้ง สวมบทบาทเป็นกันและกัน เบลล่าดีไซเนอร์คนเก่งที่ต้องเปลี่ยนจากการจับเสื้อผ้านุ่มๆ มาเป็นจับปืนกระบอกโตแทนสามีส่วนผู้กองเก้งที่ไม่รู้อะไรเรื่องแฟชั่นเลยกลับต้องเป็นหัวหน้างานการออกแบบซึ่งต่างฝ่ายต่างกุมชะตาชีวิตของกันและกันในขณะเดียวกันทั้งคู่ต้องหาวิธีกลับร่างคืนเดิมให้ได้ก่อนที่ต่างฝ่ายจะทำลายชีวิตหน้าที่การงานของกันและกันไปมากกว่านี้นักแสดงนักแสดงหลักนักแสดง. นักแสดงหลัก. - พิษณุ นิ่มสกุล รับบทเป็น ผู้กองเก้ง ตำรวจหนุ่มมากความสามารถ ถนัดงานสืบสวน และปฏิบัติภารกิจเสี่ยงอันตรายอยู่หลายครั้ง แต่งงานกับนักดีไซเนอร์ เบลล่า - ชีรณัฐ ยูสานนท์ รับบทเป็น เบลล่า อดีตนางแบบชื่อดังที่ผันตัวมาเจ้าของห้องเสื้อและนักดีไซเนอร์ที่กำลัง โกอินเตอร์ แต่งงานกับตำรวจหนุ่ม ผู้กองเก้งนักแสดงสมทบนักแสดงสมทบ. - นุชพัชร วงษ์สุวรรณ รับบทเป็น สารวัตรเหม เพื่อนสนิทของผู้กองเก้ง - ชาริล ชับปุยส์ รับบทเป็น ลุค ตัวแทนแบรนด์เสื้อผ้ายี่ห้อดังจากฝรั่งเศส มีเชื้อสายไทย-สวิตเซอร์แลนด์ - ค่อม ชวนชื่น รับบทเป็น จ่านนท์ ตำรวจสายยาเสพติดเพื่อนของผู้กองเก้ง - รัฐศาสตร์ รุ่งศิริทิพย์ รับบทเป็น วิน หัวหน้าแก๊งปลวกไรเดอร์ที่เสียเหลี่ยมแข่งมอเตอร์ไซค์แพ้ผู้กองเก้ง - ขนิษฐา เพ็ญภักดี รับบทเป็น เจสซี่ นางแบบสาวชื่อดังเพื่อนสนิทเบลล่า และปกปิดความเป็นเลสเบี้ยนของตนเอง - ยัด เฟดเฟ่ - เฟี้ยวฟ้าว สุดสวิงริงโก้ รับบทเป็น จีจี้ เพื่อนร่วมงานของเบลล่า - ธนาการ ทิพยเมฑากุล รับบทเป็น ผู้กองเสงี่ยม ผู้ช่วยธุรการของสารวัตรเขม - รัศมีแข ฟ้าเกื้อล้น - ถิรพัฒน์ โรจน์ปัญญากิจ - ดาว ขำมินเพลงประกอบภาพยนตร์เพลงประกอบภาพยนตร์. - "ไป่กันเมี้ยน" ศิลปิน อรุณรัตน์ คำฤทธิ์ และ กรวิก จันทร์แด่น</doc>
