<doc id="115738" url="https://th.wikipedia.org/wiki?curid=115738" title="นารี วงศ์ลือเกียรติ">นารี วงศ์ลือเกียรติ นารี วงศ์ลือเกียรติ หรือ นารี ซง () (เกิด 1 พฤษภาคม พ.ศ. 2529 ที่กรุงเทพ) นักกอล์ฟอาชีพหญิง ลูกครึ่งไทย-เกาหลีใต้ ปัจจุบันถือสัญชาติเกาหลีใต้ตามบิดา อิน-จอง ซง นารีเป็นแฝดผู้พี่ของ อารี วงศ์ลือเกียรติ (อารี ซง) เธอเกิดก่อนอารี 9 นาที ทั้งคู่มีพี่ชายที่เป็นนักกอล์ฟอีกหนึ่งคน คือ ชาญ วงศ์ลือเกียรติ นารี เป็นบุตรของ อิน-จอง ซง กับ วาณี วงศ์ลือเกียรติ เกิดที่กรุงเทพมหานคร เติบโตที่จังหวัดเชียงใหม่ ในวัยเด็กเคยเล่นให้กับทีมเยาวชนทีมชาติไทย แต่ไม่ได้รับการสนับสนุนจากทางการไทยเท่าที่ควร ประกอบกับเหตุผลด้านการตลาด การโฆษณา และผู้สนับสนุน อารีและนารี จึงเปลี่ยนไปถือสัญชาติเกาหลีใต้ นารี ศึกษาต่อที่มหาวิทยาลัยฟลอริดาสเตต เมื่อเรียนไปได้หนึ่งภาคการศึกษา เธอตัดสินใจดร็อปการเรียนและเริ่มเล่นอาชีพ ได้เข้าร่วมเล่นในแอลพีจีเอทัวร์ตั้งแต่ พ.ศ. 2548 แต่ผลงานการแข่งขันของเธอไม่ดีเท่าแฝดผู้น้อง</doc>
