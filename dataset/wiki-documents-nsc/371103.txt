<doc id="371103" url="https://th.wikipedia.org/wiki?curid=371103" title="โยะโกะซุนะ">โยะโกะซุนะ ร็อดนี อากาตูปู อานัวอี (Rodney Agatupu Anoa'i) หรือในชื่อบนสังเวียน โยะโกะซุนะ (Yokozuna) เกิดวันที่ 2 ตุลาคม ค.ศ. 1966 บ้านเกิดอยู่ที่ซานฟรานซิสโก รัฐแคลิฟอร์เนีย เป็นนักมวยปล้ำอาชีพชาวอเมริกัน ของWWF อดีตแชมป์ WWE 2 สมัย และเป็นผู้ชนะรอยัลรัมเบิล ประจำปี 1993 ปัจจุบันได้เสียชีวิตลงแล้วด้วยวัย 34 ปี เมื่อวันที่ 23 ตุลาคม ค.ศ. 2000 ที่ลิเวอร์พูล, อังกฤษ และได้เข้าสู่หอเกียรติยศดับเบิลยูดับเบิลยูอี ประจำปี 2012ประวัติ ประวัติ. เมื่อ โยโกะซูน่า ก้าวขึ้นสู่เวที WWE เป็นครั้งแรกเมื่อเดือนตุลาคม 1992 นักมวยปล้ำร่วมค่ายทุกคนต่างตกตะลึงกับร่างกายอันใหญ่ยักษ์ของเขา พร้อมกับการมาในมาดของนักซูโม่ชั้นสูงจากแดนอาทิตย์อุทัย ทำให้ใครต่างก็คิดว่าเขาต้องเป็นคนญี่ปุ่นแน่ๆ แต่ในชีวิตจริงนั้น โยโกะซูน่า เป็นชาวอเมริกันซามัว จากตระกูลนักมวยปล้ำชื่อดัง Anoa'i เกิดที่แคลิฟอร์เนีย สหรัฐอเมริกานี่แหละ เขามีศักดิ์เป็นลูกพี่ลูกน้องกับทั้ง เดอะ ร็อค, ริคิชิ และ โรมัน เรนส์ เป็นอาของพี่น้องอูโซ่ แถมไม่ได้มีอะไรเกี่ยวข้องกับเมืองปลาดิบเลย โยโกะซูน่า เข้ามาสร้างปรากฏการณ์ในวงการมวยปล้ำได้ทันที แค่ไม่นานหลังจากเปิดตัว เขาก็ขึ้นมาอยู่ในระดับปล้ำเป็นคู่เอกได้แล้ว หลังจากที่ดีด "มาโชแมน" แรนดี้ ซาเวจ ข้ามเชือกเส้นที่สาม พร้อมคว้าตำแหน่งผู้ชนะแมตช์รอยัล รัมเบิ้ล ปี 1993 ความสำเร็จดังกล่าวทำให้ โยโกะซูน่า ได้โอกาสชิงแชมป์โลกกับ เบร็ท "ฮิตแมน" ฮาร์ท ในเรสเซิลเมเนีย ครั้งที่ 9 และด้วยความช่วยเหลือเล็กๆ น้อยๆ จาก มิสเตอร์ ฟูจิ ผู้จัดการคู่ใจชาวญี่ปุ่น-อเมริกัน โยโกะซูน่า จึงเอาชนะ เบร็ท คว้าตำแหน่งแชมป์โลกมาครองได้เป็นสมัยแรก อย่างไรก็ตาม แชมป์สมัยนั้นของ โยโกะซูน่า เรียกได้ว่าสั้นที่สุดในประวัติศาสตร์เป็นลำดับต้นๆ เมื่อเสียเข็มขัดต่อให้กับ ฮัลค์ โฮแกน ในอีกไม่กี่นาทีต่อมา แต่จอมซูโม่ร่างยักษ์ก็ล้างแค้นจาก "เดอะ ฮัลค์สเตอร์" ทวงแชมป์กลับมาครองได้อย่างยิ่งใหญ่ในคิง ออฟ เดอะ ริง 1993 และคราวนี้ โยโกะซูน่า สามารถครองตำแหน่งได้ยาวนานถึง 280 วันเลยทีเดียว ความจริงแล้ว โยโกะซูน่า ยังประสบความสำเร็จในการปล้ำแท็กทีมด้วย เมื่อเขาจับคู่กับ โอเว่น ฮาร์ท ได้แชมป์สองสมัย โดยช่วงนั้นก็เข้าไปอยู่ในกลุ่ม Camp Cornette ของ จิม คอร์เน็ตต์ แต่ระหว่างเขา กับกลุ่มนี้ก็มาถึงจุดแตกหักจนได้ในช่วงต้นปี 1996 ที่ โยโกะซูน่า พูดภาษาอังกฤษต่อหน้าแฟนๆ เป็นครั้งแรก ทั้งที่เคยให้ คอร์เน็ตต์ เป็นกระบอกเสียงให้ตลอด ซึ่งสิ่งที่เขาประกาศก็คือการที่จะไม่ตกเป็นเบี้ยล่างของ คอร์เน็ตต์ ที่ดันคนอื่นๆ ขึ้นมาแซงหน้าเขาอีกต่อไปแล้ว ชอตนั้นเองที่เป็นจุดเปลี่ยนทำให้ โยโกะซูน่า กลายเป็นเป็นขวัญใจคนดู พร้อมได้รับเสียงเชียร์อย่างล้นหลามยามใส่ท่าไม้ตาย Banzai Drop โยโกะซูน่า จากไปก่อนวัยอันควรในปี 2000 ขณะที่มีอายุแค่ 34 ปี จากโรคปอดบวมน้ำ เขาเสียชีวิตในห้องพักที่โรงแรมเมืองลิเวอร์พูล ประเทศอังกฤษ ระหว่างร่วมทัวร์ปล้ำมวยปล้ำที่ยุโรป และในปี 2012 เขาได้ถูกเชิญเข้าสู่หอเกียรติยศของ WWEผลงานผลงาน. - Pro Wrestling Illustrated- PWI Most Improved Wrestler of the Year (1993) - PWI ranked him #5 of the 500 best singles wrestlers in the PWI 500 in 1993 - PWI ranked him #145 of the 500 best singles wrestlers during the "PWI Years" in 2003- Universal Wrestling Association- UWA World Trios Championship (1 time) - with Fatu and Samoan Savage- World Wrestling Federation/WWE- WWF Championship (2 times) - WWF World Tag Team Championship (2 times) – with Owen Hart - Royal Rumble (1993) - WWE Hall of Fame (Class of 2012)</doc>
