<doc id="122064" url="https://th.wikipedia.org/wiki?curid=122064" title="เทกกิงแชนเซส (เพลง)">เทกกิงแชนเซส (เพลง) "เทกกิงแชนเซส" () เป็นผลงานการประพันธ์ของคารา ดิโอกัวร์ดิ และ เดวิด สจวต บันทึกเสียงครั้งแรกโดยวงพลาตตินัมเวียรด์ และออกจำหน่ายในูปแบบซิงเกิลอิสระในเดือนกุมภาพันธ์ พ.ศ. 2550 ในปลายปีเดียวกันเซลีน ดิออน ได้นำบทเพลงดังกล่าวมาขับร้องใหม่อีกครั้ง และออกจำหน่ายเป็นซิงเกิลแรกของเธอจากอัลบั้ม เทกกิงแชนเซส ในวันที่ 24 ตุลาคม พ.ศ. 2550 ในประเทศญี่ปุ่นเป็นประเทศแรก ในฉบับของเซลีน ดิออน "เทกกิงแชนเซส" มียอดจำหน่ายซิงเกิลผ่านระบบดิจิตอลถึงวันที่ 1 มีนาคม พ.ศ. 2551 กว่า 263,217 ชุด และขึ้นชาร์ต บิลบอร์ดฮอต 100 สูงสุดในอันดับที่ 54 อย่างไรก็ดีซิงเกิลนี้ประสบความสำเร็จในชาร์ต บิลบอร์ด ฮอตแดนส์เพลย์ ในอันดับที่หนึ่ง และชาร์ตเพลงร่วมสมัยของประเทศแคนาดาในอันดับที่หนึ่งเช่นกัน "เทกกิงแชนเซส" ยังมีการนำไปใช้ประกอบตัวอย่างภาพยนตร์, ซีรีส์ อาทิ ในฉบับของเซลีนได้นำมาใช้ในวิดีโอตัวอย่างซีรีส์เรื่อง มูนไลต์ (Moonlight), ใช้ในการประกวดในรายการ โซยูทิงก์ยูแคนดานซ์ (So You Think You Can Dance) และนำมาใช้เป็นเพลงปฐมบทรายการ กลี (Glee) ทางช่องฟอกส์อีกด้วยฉบับพลาตตินัมเวียรด์การเขียนเพลง ฉบับพลาตตินัมเวียรด์. การเขียนเพลง. "เทกกิงแชนเซส" เป็นผลงานการประพันธ์ของคารา ดิโอกัวร์ดิร่วมกับเดวิด สจวตแห่งวงพลาตตินัมเวียรด์ โดยคาราให้สัมภาษณ์กับนิสตยสาร บีซี ก่อนการออกจำหน่ายอัลบั้ม เมกบีลีฟ ถึงเพลงนี้ว่า "มันมีเพลงหนึ่งชื่อ "เทกกิงแชนเซส" มันเป็นอะไรที่ง่ายมากๆสำหรับพวกเราในการมองคนอื่นทั้งๆที่ยังไม่ได้รู้จักดีพอ" ในงานประพันธ์นั้นเธอยังนำคำร้องของบทเพลงอื่นเข้ามาสอดแทรกอีกด้วย ดังในท่อน 'Talk to me, like lovers do, walk with me, like lovers do' เดิมเป็นคำร้องในเพลง "เฮียคัมส์เดอะเรนอะเกน" (Here Comes the Rain Again) ผลงานการประพันธ์ของเดวิด สจวตและแอนนี เลนนิกซ์ในปี พ.ศ. 2527การประชาสัมพันธ์และการนำไปใช้ การประชาสัมพันธ์และการนำไปใช้. เพลง "เทกกิงแชนเซส" มีมิวสิกวิดีโอสำหรับการประชาสัมพันธ์ เป็นวิดีโอการแสดงของเดวิดและคารากับวงดนตรีในโทนสีขาวดำ ซึ่งใช้สถานที่เดียวกับมิวสิกวิดีโอของพลาตตินัมเวียรด์สองเพลงก่อนหน้านี้ คือ "แฮปปีเนสส์" (Happiness) และ "วิลยูบีอะราวด์" (Will You Be Around) นอกจากนี้ "เทกกิงแชนเซส" ยังมีการนำไปใช้ในรายการเรียลลิตี้ แดนส์ไลฟ์ ของเจนนิเฟอร์ โลเปสทางเอ็มทีวีฉบับเซลีน ดิออน ฉบับเซลีน ดิออน. เซลีน ดิออนได้นำเพลง "เทกกิงแชนเซส" มาขับร้องใหม่โดยใช้เพลงนี้เป็นซิงเกิลแรกของเธอในอัลบั้ม เทกกิงแชนเซส ที่ออกจำหน่ายในราวปลายปี พ.ศ. 2550 เพลงนี้ได้เปิดครั้งแรกทางวิทยุในวันที่ 10 กันยายน พ.ศ. 2550 และออกจำหน่ายผ่านดิจิตอลดาวน์โหลดในวันที่ 18 กันยายน พ.ศ. 2550 ในสหรัฐอเมริกาและยุโรป ในส่วนของสื่อรูปแบบซีดีได้ออกจำหน่ายวันที่ 24 ตุลาคม พ.ศ. 2550 ในประเทศญี่ปุ่น ระหว่างวันที่ 25 ตุลาคม ถึงวันที่ 12 พฤศจิกายน พ.ศ. 2550 ในยุโรป และในวันที่ 3 พฤศจิกายน พ.ศ. 2550 ในออสเตรเลียและนิวซีแลนด์ เซลีนบันทึกเสียงเพลง "เทกกิงแชนเซส" ในวันที่ 7 เมษายน พ.ศ. 2550 และได้ประชาสัมพันธ์ผ่านรายการโทรทัศน์หลายรายการ เช่น ดิเอ็กซ์แฟกเตอร์ ในสหราชอาณาจักร, ทูไนต์โชว์ ในสหรัฐอเมริกา, สตาร์อะคาเดมี ในแคนาดา และแสดงสดในงานประกาศรางวัลแกรมมีประจำ ค.ศ. 2550 และขับร้องใน คอนเสิร์ตทัวร์เทกกิงแชนเซส อีกด้วย "เทกกิงแชนเซส" ได้รับการเสนอชื่อเข้าชิงรางวัลซิงเกิลแห่งปีในงานประกาศรางวัลจูโน่ประจำปี ค.ศ. 2009 และได้นำมาบรรจุเป็นหนึ่งในเพลงฮิตในอัลบั้มรวมเพลงฮิตของเธอการบันทึกเสียง การบันทึกเสียง. เซลีนบันทึกเสียงเพลง "เทกกิงแชนเซส" พร้อมกับการจัดทำอัลบั้มชุด เทกกิงแชนเซส โดยได้บันทึกเสียงในวันที่ 7 เมษายน พ.ศ. 2550 ณ สตูดิโอแอตเดอะปาล์มส ลาสเวกัส ประเทศสหรัฐอเมริกา ทั้งนี้ จอห์น แชงส์ โปรดิวเซอร์ผู้ได้รับรางวัลแกรมมีได้โปรดิวซ์ให้ในเพลงนี้การประชาสัมพันธ์มิวสิกวิดีโอ การประชาสัมพันธ์. มิวสิกวิดีโอ. มิวสิกวิดีโอเพลง "เทกกิงแชนเซส" ในฉบับของเซลีน ดิออนกำกับโดยพอล บอยด์ ใช้ระยะเวลาการถ่ายทำทั้งสิ้นสามวันคือระหว่างวันที่ 15 - 17 กันยนยน พ.ศ. 2550 ในหลากหลายสถานที่ของนครลาสเวกัส ประเทศสหรัฐอเมริกา โดยมิวสิกวิดีโอเป็นเรื่องราวในวันหนึ่ง ทั้งนี้เดวิด สจวตแห่งวงพลาตตินัมเวียรด์ได้เป็นแขกรับเชิญในมิวสิกวิดีโอนี้อีกด้วย เขาบรรยายในวิดีโอของเขาว่าเขาเล่นเป็นเสมือน 'เจ้านาย' จากภาพยนตร์เรื่อง เจอมส์บอนด์ และเขายังกว่าว่าในขณะถ่ายทำมีอุณหภูมิสูงกว่า 100°F (ประมาณ 37 °C) มิวสิกวิดีโอปฐมทัศน์เมื่อวันที่ 16 ตุลาคม พ.ศ. 2550 อนึ่ง ได้มีการนำวิดีโอเบื้องหลังการอัดเสียงเผยแพร่ทางเว็บไซต์อะเมซอนดอตคอมและโคลัมเบียเรเคิดส์ ตั้งแต่วันที่ 10 กันยายน พ.ศ. 2550 แล้ว ซึ่งทั้งสองวิดีโอได้รับการบรรจุในอัลบั้มบ็อกเซตชุด อัลติเมตบ็อก ในช่วงต้นปี พ.ศ. 2551 ได้มีการนำวิดีโอมาตัดต่อใหม่เพื่อให้เข้ากับเพลงในฉบับคลับรีมิกซ์ หรือที่เรียกว่า "เจสัน เนวินส์"การแสดงสด การแสดงสด. ในวันที่ 27 ตุลาคม พ.ศ. 2550 เซลีนได้แสดงสดเพลง "เทกกิงแชนเซส" ในรายการ ดิเอ็กซ์แฟกเตอร์ ฤดูกาลที่ 4 ซึ่งเป็นรายการแข่งขันร้องเพลงของบริติช นับเป็นครั้งแรกของการแสดงสดของเธอ ณ สหราชอาณาจักรในรอบ 5 ปี และในวันที่ 18 พฤศจิกายน พ.ศ. 2550 เซลีนได้แสดงสดเพลงนี้ในงานประกาศรางวัลอเมริกันมิวสิกประจำปี ค.ศ. 2007 ในลอสแอนเจลิส และได้แสดงสดในรายการโทรทัศน์หลายรายการในหลากประเทศ นอกจากนี้เพลง "เทกกิงแชนเซส" ยังเป็นหนึ่งในเพลงของ คอนเสิร์ตทัวร์เทกกิงแชนเซส อีกด้วยรูปแบบและรายชื่อเพลง รูปแบบและรายชื่อเพลง. Canadian/European digital single1. "Taking Chances" – 4:04 European CD single/digital single1. "Taking Chances" – 4:04 2. "Map to My Heart" – 4:15 Japanese CD single1. "Taking Chances" – 4:04 2. "To Love You More" (radio edit) – 4:42 Australian/European digital EP1. "Taking Chances" – 4:04 2. "Map to My Heart" – 4:15 3. "Taking Chances" (I-Soul extended remix) – 7:32 Australian/European CD maxi single1. "Taking Chances" – 4:04 2. "Map to My Heart" – 4:15 3. "Taking Chances" (I-Soul extended remix) – 7:32 4. "Taking Chances" (in-studio video) – 4:11 French CD single/digital EP1. "Taking Chances" – 4:04 2. "Immensité" – 3:35 3. "Map to My Heart" – 4:15 French digital EP1. "Taking Chances" – 4:04 2. "Immensité" – 3:35 3. "Map to My Heart" – 4:15 4. "Taking Chances" (I-Soul extended remix) – 7:32 French CD maxi single1. "Taking Chances" – 4:04 2. "Immensité" – 3:35 3. "Map to My Heart" – 4:15 4. "Taking Chances" (I-Soul extended remix) – 7:32 5. "Taking Chances" (in-studio video) – 4:11ฉบับอย่างเป็นทางการฉบับอย่างเป็นทางการ. 1. "Taking Chances" (I-Soul radio remix edit) – 3:32 2. "Taking Chances" (I-Soul radio remix) – 3:54 3. "Taking Chances" (I-Soul extended remix) – 7:33 4. "Taking Chances" (I-Soul extended remix instrumental) 5. "Taking Chances" (I-Soul dub mix) 6. "Taking Chances" (Jason Nevins radio edit) – 3:43 7. "Taking Chances" (Jason Nevins extended mix) – 6:22 8. "Taking Chances" (Matt Piso's radio edit) – 3:52 9. "Taking Chances" (Matt Piso's mixshow) – 4:51 10. "Taking Chances" (Matt Piso's club mix) – 7:13 11. "Taking Chances" (Ralphi Rosario & Craig J. radio edit) – 3:41 12. "Taking Chances" (Ralphi Rosario & Craig J. full vocal radio edit) – 4:08 13. "Taking Chances" (Ralphi Rosario & Craig J. vocal mix) – 9:00 14. "Taking Chances" (Ralphi Rosario & Craig J. thick dub mix) – 8:04 15. "Taking Chances" (radio edit) – 3:54 16. "Taking Chances" (album version) – 4:04ชาร์ต</doc>
