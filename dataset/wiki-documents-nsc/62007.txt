<doc id="62007" url="https://th.wikipedia.org/wiki?curid=62007" title="คณะมัณฑนศิลป์ มหาวิทยาลัยศิลปากร">คณะมัณฑนศิลป์ มหาวิทยาลัยศิลปากร คณะมัณฑนศิลป์ มหาวิทยาลัยศิลปากร () ก่อตั้งขึ้นเมื่อปี พ.ศ. 2499 ด้วยความริเริ่มของศาสตราจารย์ศิลป์ พีระศรี ซึ่งขณะนั้นดำรงตำแหน่งคณบดีคณะจิตรกรรมและประติมากรรม (คณะจิตรกรรมประติมากรรมและภาพพิมพ์ ในปัจจุบัน) มีวัตถุประสงค์ให้มีการศึกษาในเรื่องของศิลปะและการออกแบบทุกลักษณะวิชาชีพ ทั้งในเรื่องของทฤษฎีและภาคปฏิบัติ เรียกว่าสาขาวิชามัณฑนศิลป์ ปัจจุบันได้ขยายการผลิตบัณฑิตสาขาศิลปะและการออกแบบแขนงต่าง ๆ ทั้งในระดับปริญญาตรี ปริญญาโท และปริญญาเอก ได้แก่ สาขาวิชาการออกแบบภายใน สาขาวิชาการออกแบบนิเทศศิลป์ สาขาวิชาการออกแบบผลิตภัณฑ์ สาขาวิชาประยุกตศิลปศึกษา สาขาวิชาเครื่องเคลือบดินเผา สาขาวิชาการออกแบบเครื่องประดับ และสาขาวิชาออกแบบเครื่องแต่งกาย คณะมัณฑนศิลป์ ได้ให้ความสำคัญต่อการบริการทางวิชาการแก่สังคมและการทำนุบำรุงศิลปวัฒนธรรม โดยได้จัดแสดงงานนิทรรศการผลงานของคณาจารย์และผลงานศิลปนิพนธ์นักศึกษาด้านศิลปะและการออกแบบที่คณะวิชามีการเรียนการสอนอย่างต่อเนื่องทุกปี การจัดเทศกาลของขวัญของนักศึกษา การประกวดนักออกแบบแห่งปีสู่ระดับสากล ตลอดจนคณาจารย์ของคณะได้ให้ความร่วมมือเป็นกรรมการตัดสินการประกวดผลงานการออกแบบให้แก่หน่วยงานทั้งภาครัฐและเอกชน รวมทั้งยังมีโครงการจัดการอบรมทางด้านศิลปะและการออกแบบให้กับบุคคลทั่วไป การให้บริการออกแบบทางมัณฑนศิลป์อีกด้วยประวัติ ประวัติ. เมื่อวันที่ 18 พฤษภาคม พ.ศ. 2499 คณะมัณฑนศิลป์ ได้ถือกำเนิดขึ้น ด้วยดำริของศาสตราจารย์ศิลป์ พีระศรี และดำเนินการเปิดสอนในสาขาวิชาศิลปตกแต่ง (Decorative Arts) ในปีการศึกษานั้น โดย พระยาอนุมานราชธน (ยง เสฐียรโกเศศ) ได้บัญญัติชื่อภาษาไทยว่า "คณะมัณฑนะศิลป์" แต่ต่อมาในปี พ.ศ. 2517 ได้มีการดำเนินการปรับแก้ให้ถูกต้องกับภาษาเขียนเป็น "คณะมัณฑนศิลป์" และศาสตราจารย์ศิลป์ พีระศรี ได้จัดสร้างหลักสูตรสาขาวิชาศิลปตกแต่ง 4 ปี (อนุปริญญา 3 ปี ปริญญาตรี 4 ปี) มีศาสตราจารย์ศิลป์ พีระศรี รักษาการในตำแหน่งคณบดี และหลวงวิเชียร แพทยาคม (อธิบดีกรมกรมศิลปากรในเวลานั้น) รักษาการในตำแหน่งผู้อำนวยการมหาวิทยาลัยศิลปากร (เทียบเท่าอธิการบดีมหาวิทยาลัย) ระหว่าง พ.ศ. 2499–2516 คณะมัณฑนศิลป์ จัดการศึกษาเพียงสาขาวิชาเดียว คือ สาขาวิชาศิลปตกแต่ง แต่ในเวลานั้น เรียกชื่อว่าสาขาวิชามัณฑนศิลป์ ตามชื่อคณะวิชา โดยแบ่งเป็น 2 ระดับ ได้แก่ อนุปริญญาหลักสูตร 3 ปี และระดับปริญญาตรีหลักสูตร 4 ปี ผู้สำเร็จการศึกษาจะได้รับวุฒิอนุปริญญาศิลปบัณฑิต (มัณฑนศิลป์) หรือปริญญาศิลปบัณฑิต (มัณฑนศิลป์) ตามลำดับ ต่อมาในปี พ.ศ. 2517–2544 คณะฯ ได้มีการปรับปรุงและพัฒนาโครงสร้างหลักสูตร เป็นการจัดการศึกษาเฉพาะระดับปริญญาตรี ไม่มีระดับอนุปริญญา พร้อมทั้งขยายสาขาวิชาเพิ่มขึ้น ปัจจุบัน คณะมัณฑนศิลป์ เปิดสอนเพื่อผลิตบัณฑิตระดับปริญญาตรี 7 สาขาวิชา คือ สาขาวิชาการออกแบบภายใน สาขาวิชาการออกแบบนิเทศศิลป์ สาขาวิชาการออกแบบผลิตภัณฑ์ สาขาวิชาประยุกตศิลปศึกษา สาขาวิชาเครื่องเคลือบดินเผา สาขาวิชาการออกแบบเครื่องประดับ และสาขาวิชาออกแบบเครื่องแต่งกาย และเพื่อเป็นการส่งเสริมการศึกษาในระดับที่สูงขึ้น คณะฯ ได้เปิดสอนระดับปริญญาโท 3 สาขาวิชา ได้แก่ สาขาวิชาศิลปะการออกแบบ สาขาวิชาการออกแบบผลิตภัณฑ์ สาขาวิชาการออกแบบเครื่องประดับหลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้นศิษย์เก่าศิษย์เก่า. - กรกต อารมย์ดี ศิลปินและนักออกแบบ เจ้าของแบรนด์ KORAKOT INTERNATIONAL LIMITED PARTNERSHIP. - กฤตธีรา อินพรวิจิตร (เข็ม ตีสิบ) เป็นพิธีกรรายการโทรทัศน์ ทำงานศิลปะ เขียนหนังสือ - กวี ลักษณะสกุลชัย สไตลิสท์ชื่อดังจากนิตยสาร "แพรว" - คงรัฐ สุนทรโรจน์พัฒนา มัณฑนากร และอาจารย์ประจำคณะศิลปะและการออกแบบ มหาวิทยาลัยรังสิต - คณิต เสตะรุจิ มัณฑนากร และหนึ่งในนักออกแบบยอดเยี่ยมแห่งปี 2004 - คมภิญญ์ เข็มกำเนิด ผู้กำกับภาพยนตร์แอนิเมชัน "ก้านกล้วย" - จรูญ อังศวานนท์ ศิลปินแห่งชาติ สาขาทัศนศิลป์ (สถาปัตยกรรมภายในและมัณฑนศิลป์) ประจำปี พ.ศ. 2557 - ชัยพร พานิชรุทติวงศ์ แอะนิเมเตอร์ "ปังปอนด์ ดิ แอนิเมชั่น" - ชัยยศ อิษฏ์วรพันธุ์ นักวิชาการด้านประวัติศาสตร์สถาปัตยกรรมและศิลปะ (ปัจจุบันเป็นอาจารย์ที่ภาควิชาทฤษฎีศิลป์ คณะจิตรกรรมประติมากรรมและภาพพิมพ์ มหาวิทยาลัยศิลปากร) - ชัยยุทธ์ พลายเพ็ชร นักออกแบบ ผู้ก่อตั้งแบรนด์ Propaganda - ชูเกียรติ ลิขิตปัญญารัตน์ Design Director–Brandcreate นักศึกษาเก่าดีเด่นประจำปี 2554 ประเภทผู้ส่งเสริมการศึกษาวิชาการ - เชาวเลข สร่างทุกข์ ผู้ร่วมก่อตั้งและหุ้นส่วนค่ายเพลง Smallroom - ทรงศีล ทิวสมบุญ นักเขียนการ์ตูน (ถั่วงอกและหัวไฟ) - ทิววัฒน์ ภัทรกุลวณิชย์ นักเขียนการ์ตูน นักเขียนภาพประกอบ (หนังสือพิมพ์กรุงเทพธุรกิจ, BANGKOK POST, นิตยสารพลอยแกมเพชร, IMAGE MAGAZINE) - ทีปกร แย้มกสิกร มัณฑนากร - ธนาวัฒน์ สุขัคคานนท์ มัณฑนากร และเลขาธิการสมาคมมัณฑนากรแห่งประเทศไทย (กรรมการผู้จัดการบริษัท INTERIOR VISION) - ธัชมาพรรณ จันทร์จำรัสแสง "Pomme Chan" นักวาดภาพประกอบแถวหน้าของอังกฤษ - ธีรวัลย์ วรรธโนทัย คณบดีคณะสถาปัตยกรรมศาสตร์ มหาวิทยาลัยเทคโนโลยีราชมงคลธัญบุรี - นนทรีย์ นิมิบุตร ผู้กำกับภาพยนตร์ - นันทิรัตน์ สุวรรณเกต แฟชั่นดีไซน์เนอร์ (เจ้าของแบรนด์ Koi Suwanagate) เป็น 1 ใน 10 นักออกแบบหน้าใหม่ที่น่าจับตามองประจำปี 2009 จาก CFDA - บรรณนาท ไชยพาน มัณฑนากร และอาจารย์พิเศษคณะศิลปะและการออกแบบ มหาวิทยาลัยรังสิต - บุญเสริม เปรมธาดา สถาปนิก รางวัลชนะเลิศ The ar+d Awards for Emerging Architecture 2011 ของประเทศอังกฤษ จากการออกแบบสถาบันกันตนา - พงษ์สรวง คุณประสพ ศิษย์เก่ายอดเยี่ยม - ไพโรจน์ ธีระประภา - หม่อมหลวงภาวิณี สันติสิริ - ผู้ช่วยศาสตราจารย์มาโนช กงกะนันทน์ - ยิ่งยง โอภากุล - ยุทธเลิศ สิปปภาค ผู้กำกับภาพยนตร์ - ลักษมณ์ เตชะวันชัย นายกสมาคมแอนิเมชั่นและคอมพิวเตอร์กราฟิกไทย (TACGA) คนแรก สองสมัย (พ.ศ. 2550–2554) - วิฑูรย์ คุณาลังการ มัณฑนากร (ผู้ออกแบบโครงการโนเบิล รีมิกซ์และกลุ่มร้านเกรย์ฮาวด์) - วิศิษฏ์ ศาสนเที่ยง ผู้กำกับภาพยนตร์ - วิศุทธิ์ พรนิมิตร นักเขียนการ์ตูน (hesheit) - วีระยุทธ ผลประกอบศิลป์ อดีตเจ้าของบริษัท ITO Studio, ปัจจุบันเป็นนักวิ่งและอาจารย์พิเศษของภาควิชาการออกแบบภายใน - สมชาย จงแสง มัณฑนากร (ศิลปิน รางวัลศิลปาธร ประจำปี 2552) - สุทธิชาติ ศราภัยวานิช นักเขียนการ์ตูน (Joe the Sea–cret Agent) - สุรเชษฐ์ เฑียรบุญเลิศรัตน์ แอะนิเมเตอร์ ปักษาวายุ - สุวรรณ คงขุนเทียน มัณฑนากร และนักออกแบบเฟอร์นิเจอร์ เจ้าของแบรนด์ดัง "โยธกา" - อภิสิทธิ์ ไล่ศัตรูไกล ผู้อำนวยการศูนย์สร้างสรรค์งานออกแบบ TCDC - ศาสตราจารย์เอกชาติ จันอุไรรัตน์ อดีตคณบดีคณะมัณฑนศิลป์ ศาสตราจารย์สาขาวิชาการออกแบบภายในหอศิลปะและการออกแบบคณะมัณฑนศิลป์ หอศิลปะและการออกแบบคณะมัณฑนศิลป์. หอศิลปะและการออกแบบ คณะมัณฑนศิลป์ ปรับปรุงมาจากห้องปฏิบัติงานปั้น สิ่งทอ และวิชาพื้นฐานศิลปะของคณะ ดำเนินการโดยคณะกรรมการหอศิลปะและการออกแบบ แล้วเสร็จในวันที่ 19 ธันวาคม พ.ศ. 2540 โดยมีวัตถุประสงค์หลักดังนี้- จัดแสดงผลงานของอาจารย์ นักศึกษา คณะมัณฑนศิลป์ - เป็นศูนย์รวมการแสดงผลงาน และแลกเปลี่ยนทางวิชาการศิลปะและการออกแบบ - เป็นศูนย์ข้อมูลทางศิลปะและการออกแบบ</doc>
