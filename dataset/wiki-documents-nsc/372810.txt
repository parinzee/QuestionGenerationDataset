<doc id="372810" url="https://th.wikipedia.org/wiki?curid=372810" title="เพลาลูกเบี้ยวคู่เหนือสูบ">เพลาลูกเบี้ยวคู่เหนือสูบ เพลาลูกเบี้ยวคู่เหนือสูบ () หรือ เพลาราวลิ้นคู่ เป็นชื่อเรียกกลไกการทำงานอย่างหนึ่งของเครื่องยนต์สันดาบภายใน โดยเอาเพลาราวลิ้นติดตั้งคู่กัน มีหน้าที่เปิด-ปิด ลิ้นไอดีและไอเสียลักษณะของเพลาลูกเบี้ยว ลักษณะของเพลาลูกเบี้ยว. เพลาลูกเบี้ยวมีลักษณะเป็นแท่งเหล็กกลม ยาวประมาณเกือบเท่าความยาวของเครื่องยนต์ เรียกว่าแกนเพลา และมีโลหะยื่นออกมาตามจุดต่างๆคล้ายทรงรูปไข่บริเวณนี้เรียกว่าลูกเบี้ยว ส่วนนี้จะสัมผัสกับลิ้น (valve) ไอดีและไอเสียของเครื่องยนต์บนหัวลูกสูบโดยตรงการทำงาน การทำงาน. เมื่อเครื่องยนต์หมุน เพลาลูกเบี้ยวจะได้แรงขับให้หมุนตามเครื่องยนต์ โดยอาศัยแรงขับจากสายพานราวลิ้น (timing belt) ,โซ่ราวลิ้น (timing chain) หรือบางรุ่นอาจใช้เฟือง (timing gear) ที่ติดตั้งไว้ที่เพลาข้อเหวี่ยงเครื่องยนต์ เมื่อเพลาที่มีลูกเบี้ยวหมุนเอาส่วนที่ยื่นออกมามากกว่าไปสัมผัสลิ้น (valve) จะทำให้ลิ้นตัวนั้นถูกเปิดทำให้เกิดการไหลเข้าของไอดีหรือไหลออกของไอเสีย และ เมื่อเอาที่ไม่ยื่นสัมผัสลิ้นจะมีผลทำให้ลิ้นตัวนั้นถูกปิดเพื่อทำการจุดระเบิดเปลี่ยนพลังงานความร้อนเป็นพลังงานกล และลิ้นไอดีไอเสียจะเปิด-ปิดตามการหมุนของเพลาลูกเบี้ยว ซึ่งจะมีจังหวะหนึ่งที่ทั้งลิ้นไอดีและไอเสียจะปิดพร้อมกัน แต่จะไม่เปิดพร้อมกันอันเนื่องมาจากการทำงานของลูกเบี้ยว ในเครื่องยนต์ที่ใช้เพลาลูกเบี้ยวคู่จะแยกการทำงานระหว่างลิ้นไอดีและลิ้นไอเสีย</doc>
