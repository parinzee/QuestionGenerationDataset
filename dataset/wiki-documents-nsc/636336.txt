<doc id="636336" url="https://th.wikipedia.org/wiki?curid=636336" title="เยฟกีนี คีซีน">เยฟกีนี คีซีน เยฟกีนี อีโกเรวิช คีซีน (, ) เป็นนักเปียโนคลาสสิคของรัสเซีย คีซินเป็นอัจฉริยะด้านเปียโนและมีชื่อเสียงในระดับโลกตั้งแต่ยังเด็ก เขาได้รับสัญชาติอังกฤษในปี 2002 และอิสราเอล ในปี 2013 คีซีนเกิดในกรุงมอสโก ในครอบครัวที่มีเชื้อสายยิว เขาได้รับการยอมรับว่าเป็นอัจฉริยะด้านเปียโนตั้งแต่ 6 ขวบ โดยเขาศึกษาเปียโนที่วิทยาลัยดนตรีรัฐจีเนซีน ในฐานะนักเรียนผู้มีพรวสรรค์พิเศษ ต่อมา เมื่อเขาอายุได้ 10 ปี เขาก็ได้บรรเลงร่วมกับวงออร์เคสตราเป็นครั้งแรก โดยเขาได้บรรเลง Piano Concerto No. 20 in D minor ของ โมซาร์ท พรสวรรค์ของเขาเริ่มเป็นที่รู้จักในระดับโลกในปี 1984 เมื่อเขาอายุได้ 12 ขวบ เมื่อเขาได้ร่วมบรรเลงคอนแชร์โตของโชแปงกับวง มอสโกพิลฮาร์โมนิก ออร์เคสตรา ที่หอประชุมใหญ่แห่งกรุงมอสโก หนึ่งปีหลังจาดนั้น เขาได้ไปแสดงที่ยุโรปตะวันออก และปีถัดมาที่ญี่ปุ่น และปีถัดมาที่กรุงเยอรมนีและสหราชอาณาจักร คีซีนได้รับการยกย่องและรางวัลมากมาย อาทิ สมาชิกเกียรติยศแห่งราชวิทยาลัยการดนตรี ในปี 2005, รางวัลแกรมมี สาขาผู้บรรเลงเดี่ยวยอดเยี่ยม (ไม่ร่วมวงออร์เคสตรา) ในปี 2006, รางวัลแกรมมี สาขาผู้บรรเลงเดี่ยวยอดเยี่ยม (ร่วมวงออร์เคสตรา) ในปี 2006</doc>
