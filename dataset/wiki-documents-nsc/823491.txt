<doc id="823491" url="https://th.wikipedia.org/wiki?curid=823491" title="รึชทือ เรชแบร์">รึชทือ เรชแบร์ รึชทือ เรชแบร์ (; เกิด: 10 พฤษภาคม ค.ศ. 1973) อดีตนักฟุตบอลที่มีชื่อเสียงชาวตุรกี ในตำแหน่งผู้รักษาประตู เรชแบร์มีชื่อเสียงขึ้นมากับทีมชาติตุรกี โดยเฉพาะในช่วงฟุตบอลชิงแชมป์แห่งชาติยุโรป 2000 และฟุตบอลโลก 2002 ที่ตุรกีมีผลงานการเล่นที่ดีเยี่ยม ได้รับการคัดเลือกให้ติดทีมยอดเยี่ยมของสหพันธ์ฟุตบอลยุโรป (ยูฟ่า) ในปี ค.ศ. 2002 จนอาจเรียกว่าเป็นหนึ่งในผู้รักษาประตูที่ดีที่สุดของโลกคนหนึ่งในช่วงเวลานั้นเลยทีเดียว เรชแบร์มีเอกลักษณ์เฉพาะตัวด้วยการทาสีดำเป็นแต้มใต้ตาทั้งสองข้าง เคยผ่านการเล่นให้กับสโมสรระดับใหญ่ ๆ มาแล้ว ทั้งเฟแนร์บาห์แช, เบชิกทัช หรือบาร์เซโลนา ปัจจุบัน เรชแบร์เป็นผู้อำนวยการของทีมชาติตุรกี</doc>
