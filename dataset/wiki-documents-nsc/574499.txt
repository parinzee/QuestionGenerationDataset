<doc id="574499" url="https://th.wikipedia.org/wiki?curid=574499" title="คณะกรรมการแห่งชาติปาปัวตะวันตก">คณะกรรมการแห่งชาติปาปัวตะวันตก คณะกรรมการแห่งชาติปาปัวตะวันตก (National Committee for West Papua) เป็นกลุ่มของชาวปาปัวที่ต่อสู้เพื่อเอกราชของปาปัวและปาปัวตะวันตก ก่อตั้งขึ้นเมื่อ พ.ศ. 2551 ที่เมืองชยปุระโดยกลุ่มที่หลากหลาย เพื่อเรียกร้องให้สหประชาชาติและอินโดนีเซียยอมให้ปาปัวได้มีสิทธิ์ตัดสินใจเกี่ยวกับอนาคตตนเอง สภานานาชาติแห่งปาปัวตะวันตกและทนายความนานาชาติแห่งปาปัวตะวันตกได้ยอมรับให้คณะกรรมการแห่งชาติปาปัวตะวันตกเป็นผู้ประสานงานในท้องถิ่นของขบวนการต่อสู้เพื่อเอกราชของปาปัวตะวันตก ใน พ.ศ. 2552 คณะกรรมการแห่งชาติปาปัวตะวันตก ได้จัดให้นักศึกษาชาวปาปัวในชวา บาหลี มากัสการ์และมานาโดกลับไปสู่ปาปัวและจัดประท้วงในสวนสาธารณะที่เซนตานีก่อนจะถูกเจ้าหน้าที่จับกุมในที่สุด ในเดือนเมษายน พ.ศ. 2552 มีผู้ประท้วง 8 คนถูกตำรวจสังหาร ระหว่างการประท้วงที่สนับสนุนโดยคณะกรรมการแห่งชาติปาปัวตะวันตก การประท้วงเกิดขึ้นอีกครั้งเมื่อ 22 มีนาคม พ.ศ. 2553 ซึ่งมีชาวปาปัวถูกจับหลังจากตำรวจสลายฝูงชน</doc>
