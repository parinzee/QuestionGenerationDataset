<doc id="812929" url="https://th.wikipedia.org/wiki?curid=812929" title="อิสซี">อิสซี อิสซี (; ; โรมะจิ: Isshī) สัตว์ประหลาดทะเลสาบตัวหนึ่ง มีผู้พบเห็นที่ทะเลสาบอิเกะดะในเมืองอิบุซุกิ จังหวัดคะโงะชิมะ เกาะคีวชู ประเทศญี่ปุ่น โดยถูกตั้งชื่อให้ออกเสียงคล้ายกับเนสซี สัตว์ประหลาดล็อกเนสส์ที่โด่งดังจากประเทศสกอตแลนด์ อิสซีถูกพบเห็นในวันที่ 3 กันยายน ค.ศ. 1978 โดยพยานพบเห็นถึง 20 คน มีรูปร่างคล้ายไดโนเสาร์ มีลำตัวสีดำ มีหลังโหนก ความยาวประมาณ 5 เมตร (16 ฟุต) ว่ายน้ำอยู่ในทะเลสาบ เรื่องนี้ได้กลายฮือฮาไปทั่วญี่ปุ่น เมื่อสื่อมวลชนทั้งหนังสือพิมพ์และสถานีโทรทัศน์ได้นำเสนอข่าวนี้อย่างแพร่หลาย ต่อมาในปี ค.ศ. 1991 ได้มีผู้มาท่องเที่ยวที่นี่ได้ถ่ายภาพวิดีโอการเคลื่อนไหวของสิ่งมีชีวิตในทะเลสาบที่มีลักษณะประหลาด ความยาว 9 เมตร (30 ฟุต) แต่ภาพดังกล่าวอาจจะเป็นการว่ายของปลาไหลที่มีความยาว 5 ฟุตก็ได้ ในตำนานเล่าว่า อิสซีเดิมเป็นม้าสีขาวที่มีลูกเล็ก ๆ อาศัยอยู่ริมทะเลสาบอิเกะดะ แต่ลูกของมันถูกลักพาตัวโดยซามูไร และอิสซีไม่สามารถหาลูกของตัวเองพบ จึงกระโดดลงไปในทะเลสาบ และกลายเป็นจระเข้ยักษ์ที่ดุร้ายเพื่อตามหาลูกที่หายไป ปัจจุบัน ริมทะเลสาบอิเกะดะ มีรูปปั้นอิสซีและป้ายภาษาญี่ปุ่นและอังกฤษบ่งบอกเรื่องราวของมันอยู่</doc>
