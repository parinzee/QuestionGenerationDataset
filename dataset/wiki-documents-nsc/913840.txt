<doc id="913840" url="https://th.wikipedia.org/wiki?curid=913840" title="แม่สื่อจอมป่วน">แม่สื่อจอมป่วน แม่สื่อจอมป่วน เป็นละครโทรทัศน์แนวโรแมนติก คอมเมดี บทประพันธ์ของภาจินต์การสร้างเป็นละครโทรทัศน์ การสร้างเป็นละครโทรทัศน์. แม่สื่อจอมป่วน เป็นละครโทรทัศน์แนวโรแมนติก คอมเมดี จากบทประพันธ์ของ ภาจินต์ บทโทรทัศน์โดย ส้มตำ เสาวรส ผลิตโดย บริษัท ปภัสรา โปรดักชั่น จำกัด กำกับการแสดงโดย จารึก สงวนพงษ์ นำแสดงโดย วีรคณิศร์ กานต์วัฒนกุล,พัชร์สิตา อธิอนันตศักดิ์,วัชรบูล ลี้สุวรรณ,ธัญยกันต์ ธนกิตติ์ธนานนท์,พัฒนพล มินทะขิน,ณธิดา ภัทรชาญไชย,ไดสุเกะ สุกี้คาวา,พชรพล ศุขอร่าม,อาทิตยา ทองวิชิต,กณิณ ปัทมนันถ์,มนตรี เจนอักษร ออกอากาศทุกวันจันทร์-พฤหัสบดี เวลา 18:50 - 20:00 น. วันศุกร์ เวลา 18:30 - 19:40 น. และวันเสาร์-อาทิตย์ เวลา 18:20 - 19:30 น. ทางช่อง 7 สี ละครแม่สื่อจอมป่วน เริ่มตอนแรก วันเสาร์ที่ 20 มกราคม พ.ศ. 2561-26 กุมภาพันธ์ พ.ศ. 2561 ต่อจากละครสารวัตรแม่ลูกอ่อนเรื่องย่อ เรื่องย่อ. ตติยา หรือสาม (พัชร์สิตา อธิอนันตศักดิ์) สาวแก่นที่เพิ่งเรียนจบปริญญาตรี ต้องการจับคู่ให้วรกุล (อาทิตยา ทองวิชิต)เพื่อนรักกับพันตำรวจโทนินนาท บริภัณฑ์ (วัชรบูล ลี้สุวรรณ) น้าชาย จึงชวนทั้งสองมาฉลองเรียนจบที่ร้านอาหารชานเมืองกรุงเทพฯ แห่งหนึ่ง แต่พอถึงเวลา ตติยาก็ขอตัวไปเข้าห้องน้ำพักใหญ่ เพื่อเปิดโอกาสให้เพื่อนกับน้าชาย แต่ดูท่าจะไม่เป็นอย่างที่คิด เมื่อทั้งคู่ไม่ได้คิดอะไรกัน แถมนินนาทยังได้เจอขุนเขา ชนาวัธน์(วีรคณิศร์ กานต์วัฒนกุล) ทันตแพทย์หนุ่มมาดเซอร์ที่เคยร่วมงานกันพาพี่สาวมาฉลองวันเกิด วรกุลเห็นขุนเขาครั้งแรกก็ถูกใจพยายามจะคุยด้วย แต่ขุนเขาต้องรีบขอตัว เพราะเห็นวจีรัต(ณธิดา ภัทรชาญไชย) ลูกสาวนักธุรกิจที่ปู่ย่าต้องการให้เขาแต่งงานด้วยตามมาถึงร้านรายชื่อนักแสดงรายชื่อนักแสดง. - ขุนเขา ชนาวัธน์ รับบท วีรคณิศร์ กานต์วัฒนกุล ทันตแพทย์หนุ่มมาดเซอร์วัยประมาณ 27 ปีอารมณ์ดีแต่ก็ช่างสังเกต รักเดียวใจเดียวรัก พี่สาวมาก เรียนเก่งขยันอดทน ภายนอกไม่ดูน่าเชื่อถือเหมือนแพทย์ทั่วไป แต่มีฝีมือเป็นที่รักใคร่ของคนไข้ ย้ายมาอยู่โรงพยาบาลต่างจังหวัด เลยมาอยู่บ้านไร่ปลายฟ้าของผู้เป็นตา เพราะตาเขียนพินัยกรรมยกให้ก่อนที่จะเสียชีวิต ที่นี่ถูกกล่าวขวัญว่าเป็นบ้านผีสิงแต่ขุนเขาไม่กลัว- ตติยา/สาม รับบท พัชร์สิตา อธิอนันตศักดิ์ หญิงสาววัย 22 ปี เพิ่งเรียนจบมหาวิทยาลัย ห้าวหาญไม่กลัวใคร ฉลาดชอบทำตัวเป็นทั้งแม่สื่อและนักสืบ แต่ก็เกิดผิดพลาดเสมอ ขับเรือเก่งต่อยมวยคล่อง เพราะถือว่าเป็นลูกเจ้าของค่ายมวย แต่ยังใจร้อนบุ่มบ่าม คารมดีมีวาทศิลป์ สวยน่ารัก ลงประกวดธิดาองุ่นหวานจนได้ตำแหน่ง ลูกสาวพ่อสองเจ้าของค่ายมวยสองศิษย์หนึ่งกับแม่นราภาเจ้าของร้านขายของที่ระลึก- สารวัตรนินนาท บริภัณฑ์ รับบท วัชรบูล ลี้สุวรรณ นายตำรวจยศพันตำรวจโทวัยประมาณ 30-35 ปี น้าชายของตติยา เป็นตำรวจตงฉิน ยึดถือความถูกต้องและจรรยาบรรณในวิชาชีพ ไม่ชอบแสดงความรู้สึกจึงเหมือนเป็นผู้ชายไม่มีหัวใจ แต่เมื่อรักใครแล้วรักจริง รู้จักกับขุนเขาเพราะขุนเขาเคยมาช่วยตรวจสอบดีเอ็นเอจากศพ สนิทกันเพราะคุยกันถูกคอ เมื่อขุนเขาย้ายมาที่เดียวกันจึงต้อนรับอย่างดี ไม่เคยมีความรักจนกระทั่งได้เจอกับพี่สาวของขุนเขา- ธาราริน ชนาวัธน์ รับบท ธัญยกันต์ ธนกิตติ์ธนานนท์ พี่สาวขุนเขาวัยประมาณ 30 ปี เจ้าของบริษัทผลิตนิตยสารสารคดีชื่อ สารพัน ซึ่งเป็นธุรกิจของครอบครัว แต่ก็มีปัญหาจะล้มละลายเพราะไม่มีนายทุน มีนิสัยจริงจังกับทุกเรื่อง โดยเฉพาะเรื่องงานซึ่งเธอทำหน้าที่เป็นบรรณาธิการใหญ่ควบคู่ไปกับการบริหาร ด้วยรักศักดิ์ศรีของตัวเองจึงไม่ยอมรับความช่วยเหลือของใคร และไม่ยอมถูกบังคับให้แต่งงานเพื่อธุรกิจ ภายนอกดูเป็นคนดุ แต่ความจริงจิตใจดีชอบช่วยเหลือคนอื่น ชอบพอกับนินนาทเพราะความเป็นคนดีของเขา- ผู้หมวดศรัท รับบท พชรพล ศุขอร่าม นายตำรวจยศร้อยตำรวจโทวัยประมาณ 22-24 ปี เพื่อนบ้านและเพื่อนรุ่นพี่ของตติยาที่เล่นหัวกันมาตั้งแต่เด็ก เป็นลูกไล่ให้ตติยาและคอยเป็นทีมแม่สื่อให้ตติยา แต่เวลาทำงานก็ตั้งใจมุ่งมั่นไม่กลัวอันตราย ฉลาดเจ้าแผนการไม่แพ้เพื่อน ถูกตติยาทำตัวเป็นแม่สื่อให้อรอัชฌา โดยที่ตติยาไม่รู้ว่าศรัทมีผู้หญิงในใจมานานแล้ว- วรกุล รับบท อาทิตยา ทองวิชิต เพื่อนรักของตติยาวัย 22 ปี ตอนเด็กเคยอาศัยอยู่ที่สวนไม่ไกลจากบ้านตติยา แต่พอเข้ามหาวิทยาลัยก็ย้ายตามครอบครัวเข้ากรุงเทพฯ อารมณ์ดีช่างพูดหัวสมัยใหม่ แต่อีกมุมก็ธรรมะธัมโม ชอบทำบุญสะเดาะเคราะห์เสมอ เมื่อเรียนจบก็กลับมาพัฒนาสวนเก่าของตัวเอง ช่วงแรก แอบชอบขุนเขา แต่เมื่อได้ใกล้ชิดกับศรัทจึงรู้ว่ามีใจให้เขามานานแล้วเช่นกัน- จักรวรรดิ รับบท พัฒนพล มินทะขิน นักธุรกิจรุ่นใหม่ไฟแรงวัยประมาณ 30-35 ปี มีธุรกิจมากมาย แต่ที่ทำให้ร่ำรวยก็คือธุรกิจมืดทั้งค้ายาเสพติดและผลิตแบงก์ปลอม เจ้าเล่ห์ไม่กลัวใครบูชาเงินและอำนาจ ตามตื๊อหวังแต่งงานกับธาราริน เพราะตระกูลของเธอมีธุรกิจหลายประเภท เหมาะที่จะฟอกเงิน เป็นศัตรูหมายเลขหนึ่งของนินนาทตั้งแต่ครั้งที่นินนาทตามสืบเรื่องของตน- ปลัดณัฐภูมิ รับบท กณิณ ปัทมนันถ์ ปลัดหนุ่มวัยประมาณ 25-27 ปีใจซื่อมือสะอาดแต่ขี้โอ่ขี้คุยช่างฟ้องมาชอบตติยาจึงคอยยุให้พ่อสองเกลียดขุนเขาเป็นลูกชายเจ้าของรีสอร์ตสนิทสนมกับจักรวรรดิเพราะคิดว่าเป็นนักธุรกิจที่ดีแต่พอรู้ความจริงก็รู้สึกผิดที่ตนทำให้ตติยาต้องเดือดร้อนไปด้วย- วจีรัต รับบท ณธิดา ภัทรชาญไชย ลูกสาวนักธุรกิจชื่อดังวัย 25-27 ปีที่ปู่กับย่าหวังให้ขุนเขาแต่งงานด้วย ปากร้าย ขี้โวยวาย ขี้หึง โมเมเอาเองว่าเป็นแฟนกับขุนเขา ตามราวีผู้หญิงทุกคนที่มาวุ่นวายกับขุนเขา แต่กลับต้องพ่ายแพ้ให้เด็กกะโปโลอย่างตติยา- อรอัชฌา รับบท เปมิกา จีรนรภัทร จักษุแพทย์คนใหม่วัยประมาณ 27-30 ปี น้องสาวเพื่อนรักของนินนาทที่เสียชีวิตไปแล้ว นินนาทจึงดูแลอย่างน้องสาว แต่ความสนิทสนมทำให้คนรอบข้างเข้าใจผิดว่าเป็นคนรักเก่า เรียบร้อยอ่อนไหวเป็นผู้หญิงบอบบางที่ต้องทะนุถนอม- พ่อสอง รับบท มนตรี เจนอักษร พ่อของตติยาวัย 45-50 ปีนักมวยเก่าเจ้าของค่ายมวยสองศิษย์หนึ่งปากร้ายใจดีกลัวเมียและหวงลูกสาวมองคนที่รูปลักษณ์ภายนอกเป็นอย่างแรกจึงตั้งแง่กับขุนเขาขัดขวางความรักของลูกสาวจนกระทั่งมีคนมาสะกิดเรื่องในอดีตโดยเฉพาะพ่อตาที่ไม่เคยยอมรับตนจึงได้คิด- แม่นราภา รับบท ปภัสรา เตชะไพบูลย์ แม่ของตติยาพี่สาวของนินนาทวัยประมาณ 45 ปี ความจริงเป็นลูกสาวนายพล แต่เพราะเลือกสามีซึ่งเป็นแค่นักมวยเลยถูกตัดออกจากกองมรดก มาอยู่บ้านสวน เป็นคนใจเย็น แต่ก็น่าเกรงขาม ทำให้พ่อสองเกรงใจตลอดเวลา- จำปี รับบท เหมือนแพร พานะบุตร หลานสาวญาติห่างๆของพ่อสองที่พ่อสองเลี้ยงไว้ตั้งแต่เด็ก ซอยผมสั้นนิสัยคล้ายทอมบอย เป็นนักชกหญิงประจำค่ายมวย กตัญญูรู้คุณกล้าได้กล้าเสีย แต่กลัวผีเป็นที่สุด สนิทกับตติยามากเหมือนเป็นเงาตามตัว ถ้าเห็นตติยาต้องเห็นจำปี จนใครๆคิดว่าทั้งคู่เป็นคู่รักทอมดี้กันประจำ- สินธุ รับบท สาริน บางยี่ขัน มือขวาของจักรวรรดิซื่อสัตย์ฝีมือดี- แจ๊ค วานรินทร์ รับบท สยามรัฐ บัวเจริญ อดีตนักแสดงประกอบที่ผันตัวมาค้ายาและทำงานให้จักรวรรดิ รูปร่างภายนอกและการแต่งกายคล้ายขุนเขาทำให้ขุนเขาถูกเข้าใจผิดบ่อยๆว่าเป็นแจ๊ค ตอนหลังถูกนินนาทจับและบังคับให้เป็นสายตำรวจฉลาดรู้จักเอาตัวรอด- ปฏิรพ รับบท ไดสุเกะ สุกี้คาวา ลูกชายนายธนาคารใหญ่วัย 25 ปี ที่คิดจะทำธุรกิจทัวร์ในเมืองท่องเที่ยวแห่งนี้ มาติดพันตติยา เป็นเพื่อนเก่ากับวจีรัตจึงวางแผนร้ายแยกตติยากับขุนเขา ภายนอกดูใจกล้าแต่ลึกๆขี้กลัวไม่เอาไหน- มานัส รับบท ชลนที ณรงค์ชัย ลูกชายเสี่ยมาฤทธิ์วัย 25 ปี เจ้าของปั๊มน้ำมันรายใหญ่ ที่มีเบื้องหลังเป็นพ่อค้ายาเสพติด ใจนักเลงกล้าได้กล้าเสีย อันธพาล ไม่ฉลาด แต่ชอบอวดเก่ง- เสี่ยมาฤทธิ์ รับบท ไชยกร สิทธาไชย นักค้ายารายใหญ่วัย 50 ปี ศัตรูสำคัญของจักรวรรดิ เจ้าแผนการเป็นผู้วางแผนทำให้ตำรวจไขว้เขวทำให้ตัวเองทำงานง่ายขึ้น- จ๊อด รับบท สมจิตร จงจอหอ คนในค่ายมวยที่คอยช่วยสองดูแลตติยา แต่ไม่ค่อยเก่งและมักตามตติยาไม่ทัน- โจ๊ก รับบท สมรักษ์ คำสิงห์ คนในค่ายมวยที่คอยช่วยสองดูแลตติยา แต่ไม่ค่อยเก่งและมักตามตติยาไม่ทัน- จ่าทำนบ รับบท บอม จ๊กมก ลูกน้องสารวัตรนินนาทออกปฏิบัติภารกิจกับหมวดศรัทเป็นประจำ เป็นคนอารมณ์ดีมีอารมณ์ขันตลอดเวลานักแสดงรับเชิญนักแสดงรับเชิญ. - พลเอก นภกานต์ รับบท สมภพ เบญจาทิกุล พลเอกนภกานต์บริภัณฑ์พ่อของนราภาและนินนาท เป็นตาของตติยาวัยประมาณ 65-70 ปี ปากแข็งขี้สงสาร ชอบคนเก่ง ท่านตัดขาดกับนราภาที่ดื้อรั้นไปแต่งงานกับคนที่ท่านกับภรรยาไม่ชอบ จนกระทั่งได้มาเจอตติยา หลานสาวช่างเจรจาก็เริ่มใจอ่อนลง- นิโลบล รับบท สุดารัตน์ เดชากุล แม่หมอวัจน์น้องสาวของท่านนายพลนภกานต์ เป็นน้าสาวของนราภากับนินนาท มีศักดิ์เป็นยายเล็กของตติยา ถูกสามีปอกลอกจนมีอารมณ์คุ้มดีคุ้มร้าย เกลียดอรอัชฌาเพราะคิดว่าจะมาจับลูกชายตนหวังจะได้สมบัติในส่วนของหลานสาวคนโต แต่เมื่อพี่ชายได้พบหลานสาวก็ริษยา แต่เพราะคารมของตติยาทำให้อาการนิโลบลดีขึ้น และหลงหลานไม่ต่างกับพี่ชาย- หมอวัจน์ รับบท ศาโรจน์ ศักดิ์อุดมขจร ลูกพี่ลูกน้องกับนราภาและนินนาท มีศักดิ์เป็นน้าของตติยาวัยประมาณ 27-30 ปี เคร่งเครียดจริงจังกับทุกเรื่อง เพราะถูกแม่กดดันด้วยเป็นความหวังเดียว รักอรอัชฌา เพราะทำงานที่เดียวกัน แต่ถูกแม่กีดกันและบังคับให้แต่งงานกับมัทนีย์ แต่หมอวัจน์บ่ายเบี่ยงเรื่อยมา- เกศแก้ว รับบท พรทิพย์ ปาปะนัย พยาบาลสาวใหญ่วัย 35-40 ปี ภายนอกดูนิ่งใจดีขี้สงสาร แต่ภายในขี้อิจฉาและทำได้ทุกอย่างเพื่อกำจัดศัตรูหัวใจ แอบชอบหมอวัจน์ถึงขั้นเคยมีสัมพันธ์กันในช่วงที่หมอวัจน์เลิกกับอรอัชฌา เป็นคนวางแผนกำจัดอรอัชฌาโดยยืมมือมัทนีย์ แต่สุดท้ายก็สูญเสียทั้งความรักและอิสรภาพ- นาวาอากาศโทพีรพงษ์ รับบท อดุลยรัศมิ์ สุวรรณจักรา พี่ชายวรกุลเพื่อนร่วมรุ่นสมัยมัธยมของศรัทวัยเบญจเพส พูดน้อยต่อยหนัก ใจดี มีน้ำใจนักกีฬา เคยถูกตติยาเอาชื่อไปแอบอ้างว่าเป็นแฟน ชอบตติยาจริงเมื่อกลับมาเจอกันอีกก็คิดอยากสานสัมพันธ์ แต่พอเห็นว่าตติยามีคนที่พร้อมจะดูแลก็ยอมหลีกทางให้- กล้า รับบท พงษ์อนันต์ หวังสิทธิเดช คนเฝ้าบ้านไร่ปลายฟ้าวัยประมาณ 30 ปี ลูกชายลุงก่ำคนสนิทของตาขุนเขา เมื่อลุงก่ำและตาของขุนเขาเสียกล้าก็ดูแลบ้านไร่ปลายฟ้า เพื่อรอทายาทมารับมรดก เป็นคนสร้างเรื่องผีเพื่อไม่ให้ขโมยเข้าบ้านการตอบรับเรตติ้ง</doc>
