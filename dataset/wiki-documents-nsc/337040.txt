<doc id="337040" url="https://th.wikipedia.org/wiki?curid=337040" title="ดันแคน แอร์ลี เจมส์">ดันแคน แอร์ลี เจมส์ ดันแคน แอร์ลี เจมส์ () หรือชื่อเดิม ดันแคน แคมป์เบล () เกิดวันที่ 23 พฤษภาคม ค.ศ. 1961 เป็นทั้งนักมวยไทยและมวยคิกบ็อกซิ่งชาวสกอตแลนด์ เขาได้เข้าศึกษาในโรงเรียนที่มีการชำระค่าธรรมเนียมซึ่งมีชื่อว่า โรงเรียนคีล ที่โรงเรียนแห่งนี้เขาได้เข้าร่วมแข่งขันกีฬาในฐานะของนักกีฬารักบี้ จากนั้น แคมเบลได้ย้ายไปบอสตัน แมสซาชูเซตส์ ประเทศสหรัฐอเมริกา และเป็นมือกลองของวงดนตรีหนึ่ง ก่อนที่จะเดินทางกลับสู่สกอตแลนด์อีกครั้งในฐานะของนักมวยไทยรุ่นเฮฟวีเวท และได้เปลี่ยนชื่อของเขาจาก "ดันแคน แคมเบล" มาเป็น "แอร์ลี เจมส์" ในการเป็นนักแข่งขันกีฬาต่อสู้ เจมส์ได้เข้าร่วมการแข่งขันมวยไทยโลกและคิกบ็อกซิ่งหกรายการ โดยถือได้ว่า เขาเป็นชาวสกอตคนแรกที่ได้เป็นแชมเปี้ยนทั้งในการแข่งขันมวยไทยและคิกบ็อกซิ่ง รวมทั้งเป็นชาวสกอตคนแรกและคนเดียวที่เข้าร่วมการต่อสู้ในการแข่งขันเค-วันที่จัดขึ้นในประเทศญี่ปุ่น ในปี ค.ศ. 2008 ช่วงการสิ้นสุดอาชีพนักชกของเขา เจมส์ได้กลายมาเป็นครูผู้สอนวิชามวยไทยรวมทั้งศิลปะการต่อสู้แบบผสม โดยจัดสอนในรูปแบบธุรกิจที่เขาจัดตั้งขึ้นด้วยตนเองซึ่งมีชื่อว่า แบทเทิลกรุ๊ป อินเตอร์เนชั่นแนล นอกจากนี้ เขายังได้จัดตั้งสหพันธ์สกอตทิชคิกบ็อกซิ่ง () โดยสมาชิกของสมาคมจะใช้รูปแบบการต่อสู้ ‘สแตน-อัพ’ ฟูล-คอนแท็ก แบบไทย, ไฮคิก คิกบ็อกซิ่ง, โลคิก คิกบ็อกซิ่ง และใช้กติกาแบบ เค-วันในสกอตแลนด์ หลังจากแขวนนวม ดันแคนได้รับการฝึกสอนใหม่ในฐานะนักแสดง และได้ร่วมแสดงในภาพยนตร์เป็นจำนวนหลายเรื่อง รวมถึงเป็นนักแสดงรับเชิญในบทหนึ่งของภาพยนตร์เรื่อง Perfect Sense ซึ่งนำแสดงโดย อีวาน แมคเกรเกอร์</doc>
