<doc id="413373" url="https://th.wikipedia.org/wiki?curid=413373" title="คริส บอตตี">คริส บอตตี คริสโตเฟอร์ สตีเฟน "คริส" บอตตี () นักดนตรีทรัมเปตและนักแต่งเพลงชาวอเมริกัน มีผลงานเด่นในแนวแจ๊ส และในระยะหลังยังมีผลงานครอสโอเวอร์ในแนวป็อป บอตตีเกิดที่เมืองพอร์ตแลนด์ รัฐออริกอน ใช้ชีวิตในวัยเด็กที่อิตาลี เริ่มเล่นทรัมเปตตั้งแต่อายุ 9 ปี โดยเริ่มเล่นอย่างจริงจังหลังจากได้ฟังผลงานชุด My Funny Valentine (1965) ของไมล์ส เดวิส บอตตีศึกษาวิชาการดนตรีที่มหาวิทยาลัยอินเดียนา และลาออกจากมหาวิทยาลัยในปีสุดท้าย เพื่อร่วมตระเวนแสดงดนตรีกับวงของแฟรงค์ ซินาตรา เขายังเป็นนักดนตรีให้กับพอล ไซมอน และมีโอกาสได้ร่วมงานบันทึกเสียงกับอารีธา แฟรงคลิน นาตาลี โคล เบ็ตต์ มิดเลอร์ โจนี มิตเชล ไมเคิล เบร็คเคอร์ และสติง บอตตีมีผลงานอัลบัมแรกในปี 1995 สังกัดเวิร์ฟ จนถึงปี 2001 จึงย้ายมาสังกัดโคลัมเบียเรเคิดส์ จนถึงปัจจุบัน</doc>
