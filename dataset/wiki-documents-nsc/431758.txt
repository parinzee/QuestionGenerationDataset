<doc id="431758" url="https://th.wikipedia.org/wiki?curid=431758" title="อิสริยะ ภัทรมานพ">อิสริยะ ภัทรมานพ อิสริยะ ภัทรมานพ หรือ ฮั่น เดอะสตาร์ (Hunz The Star) เป็นที่รู้จักจากการแข่งขันรายการ เดอะสตาร์ ค้นฟ้าคว้าดาว ปี 8 ได้รับตำแหน่งรองชนะเลิศอันดับ 2 ปัจจุบันเป็นนักแสดงอิสระประวัติ ประวัติ. ฮั่นเกิดเมื่อวันที่ 20 มกราคม พ.ศ. 2531 สำเร็จการศึกษาในระดับมัธยมศึกษาตอนต้นจาก โรงเรียนหนองคายวิทยาคาร ระดับ ประกาศนียบัตรวิชาชีพ (ปวช.) โรงเรียนสันติราษฎร์ สาขาบริหารธุรกิจ กรุงเทพมหานคร ฮั่น เคยเป็นนักกีฬาบาสเก็ตบอลของโรงเรียนหนองคายวิทยาคาร เมื่อย้ายมาอยู่ที่โรงเรียนสันติราษฎร์ บริหารธุรกิจ กรุงเทพมหานคร ฮั่นได้รับการสนับสนุนจากครูโด่ง ให้ทำกิจกรรมโรงเรียน โดยเริ่มจากการเป็นเชียร์ลีดเดอร์ หลีดมือในงานกีฬาสีของโรงเรียน และเต้นปอมปอมเชียร์โดยเป็นตำแหน่งฐาน ทำให้ฮั่นได้รับประสบการณ์ในการทำงานเป็นทีม ฮั่นใช้เวลาว่างในการฝึกเต้น บีบอย กับรุ่นพี่ที่โรงเรียน จากความชื่นชอบในการเต้นทำให้ฮั่นสมัครประกวดด้านเต้นและได้รับรางวัลชนะเลิศประกวดบีบอยของภาคกลาง และทำให้เขาสนใจและชื่นชอบการเต้นเป็นชีวิตจิตใจตั้งแต่นั้นเป็นต้นมา ฮั่นสามารถเต้นได้หลายสไตล์ เช่น Popping, Robot, B Boy เป็นต้น นอกจากนั้นยังสามารถเล่นกีต้าร์ได้เป็นอย่างดี หลังจากฮั่นชนะการประกวดเต้นและรับรางวัลทำเวิร์คชอพที่ประเทศญี่ปุ่น ฮั่นได้รับการชักชวนให้เป็นแดนเซอร์ ที่ D Dance Troupe ผลงานชิ้นแรกคือ Music Video เพลง I need somebody ของ บี้ สุกฤษฎิ์ หลังจากนั้นจึงเริ่มเต้นเป็นแบ็กอัพ ให้ศิลปินในเครือ GMM Grammy มากมาย อาทิ เบิร์ด ธงไชย, ไอซ์ ศรัณยู, เจ เจตริน, ชิน ชินวุฒิ โดยคอนเสิร์ตแรกที่ฮั่นได้ขึ้นเวที คือ คอนเสิร์ตของ ใหม่ เจริญปุระ ซึ่งการเต้นในครั้งนี้เป็นจุดเปลี่ยนแปลงที่สำคัญที่ทำให้เขามีความมุ่งมั่นในการเป็น “แดนเซอร์แถวหน้าของเมืองไทย” ด้วยความตั้งใจ ความขยัน และมีวินัยในการทำงาน ฮั่นจึงประสบความสำเร็จในการเป็นแดนเซอร์แถวหน้าของเมืองไทยโดยใช้เวลาเพียง 4 ปีเท่านั้น นอกจากนั้นฮั่นยังเป็นครูสอนเต้นในสังกัด D Dance Troupe อีกด้วย ฮั่น เคยเข้าประกวด รายการ LG Entertainment โดยใช้ชื่อทีมว่า “Trident” ซึ่งเป็นการรวมเพื่อนที่เป็นนักเต้นด้วยกันมาเข้าประกวด ฮั่นเคยได้ร่วมงานเป็นพรีเซ็นเตอร์ให้กับ เอ็กซิท (EXIT) ผลิตภัณฑ์ระงับกลิ่นกายสำหรับผู้ชาย ในงาน “Never Stop Confidence with Exit” เติมเต็มความมั่นใจแบบ “ไม่เคยหยุด” ให้คุณผู้ชาย โดยมี ได๋ ไดอาน่า, วริษฐ์ ทิพโกมุท, ชัยวัฒน์ ไพสิฐพานิชตระกูล เชียร์ลีดเดอร์จุฬาฯ รุ่น 67 พิพัฒน์ ต้นกันยา นักฟุตบอลจากสโมสรโอสถสภา และอิสริยะ ภัทรมานพ นักออกแบบท่าเต้นจากแกรมมี่ และ โฆษณา ROCK 101 ในปี 2553 หลังจากหมดสัญญากับ D Dance Troupe ฮั่นมีความมุ่งมั่นที่จะมองหาเป้าหมายชีวิตการทำงานใหม่ โดยการเข้าประกวดรายการ เดอะสตาร์ ค้นฟ้าคว้าดาว ปี 8 ฮั่นใช้ความสามารถในการร้องและเต้นผ่านการคัดเลือกเข้ามาเป็น 8 คนสุดท้ายของเดอะสตาร์ 8 ได้สำเร็จ ซึ่งฮั่นเป็นผู้สร้างสีสันแปลกใหม่ให้กับการประกวด โดยในการประกวดแต่ละสัปดาห์ ฮั่นได้แสดงศักยภาพอย่างโดดเด่นด้านการเต้น การร้องเพลง และการเอ็นเตอร์เทนคนดู ประกอบกับเสน่ห์ที่ล้นเวที ทำให้ฮั่นเป็นที่รักของแฟนคลับมากมาย ในสัปดาห์การประกวดรอบ “มินิคอนเสิร์ต 15 นาที” ฮั่นได้รับคะแนนสูงสุดจากร้อยเสียงในห้องส่งถึง 63 คะแนน ซึ่งเป็นการทำลายสถิติการแข่งขันรอบสามคนสุดท้ายของรายการเดอะสตาร์ปีที่ผ่านมา ฮั่นสามารถคว้าตำแหน่งที่ 3 จากการประกวดในครั้งนี้ และยังได้รับการโหวตเป็นขวัญใจพันทิป เดอะสตาร์ ค้นฟ้าคว้าดาว ปี 8 อีกด้วย ในปีพ.ศ. 2555 ด้วยกระแสตอบรับจากการขึ้นคอนเสิร์ต 5678 เดอะสตาร์ ในเพลง “รักจับใจ” ที่สร้างความตื่นตาตื่นใจให้แก่ผู้ชม จนเกิดกระแสเรียกร้องให้ทำอัลบั้มคู่ จนเป็นที่มาของโปรเจกต์พิเศษ Live 2 Dance ร่วมกับ แกรนด์ พรรณวรท เพลงในอัลบั้มรวม 10 เพลง วันที่ 1 กรกฎาคม พ.ศ. 2557 ฮั่นได้เข้าพิธีอุปสมบท ณ วัดอินทาราม จ.พระนครศรีอยุธยา โดยได้รับฉายาทางธรรมว่า “รวิวณฺโณ” (ระ-วิ-วัน-โน) แปลว่า ผู้มีวรรณะดุจพระอาทิตย์ ท่ามกลางความปลื้มปิติของคุณพ่อพงศกรและคุณแม่ณัฐรินทร์ ญาติพี่น้อง รวมถึงทีมงานและเพื่อนศิลปินเดอะสตาร์ พร้อมทั้งบรรดาแฟนคลับกว่า 200 ชีวิต ที่มาร่วมงานอนุโมทนาบุญในครั้งนี้ โดยลาสิกขาบทในวันที่ 11 กรกฎาคม พ.ศ. 2557 ที่รังษีธรรมสถาน จ.ภูเก็ต รวมทั้งสิ้นเป็นเวลา 11 วันเดอะสตาร์ค้นฟ้าคว้าดาวปี 8 เดอะสตาร์ค้นฟ้าคว้าดาวปี 8. ฮั่นเข้ารอบเป็นตัวแทนของภาคกลาง ได้รับหมายเลข 2 ในการประกวด โดยพิธีกรในรายการให้คำนิยามในตัวตนของฮั่นว่า “หนุ่มเท้าไฟ หัวใจไม่เคยหยุดฝัน” อิสริยะ ภัทรมานพ ได้ตำแหน่งรองชนะเลิศอันดับ 2 ในการประกวด เดอะสตาร์ ค้นฟ้าคว้าดาวปี 8ผลงานผลงานเพลงซิงเกิลผลงาน. ผลงานเพลง. ซิงเกิล. - ซิงเกิล เพลง บิด (2555) - ซิงเกิล เพื่อดาวดวงนั้น (ร่วมกับ เดอะสตาร์ 8) (2555) - ซิงเกิล เพลง สุดฟ้า สุดฝัน (เพลงประกอบละคร คู่ปรับสลับร่าง ร่วมกับ แกรนด์ พรรณวรท) (2557) - ซิงเกิล เพลง จะเป็นคนเดิมได้อีกไหม (เพลงประกอบละคร คู่ปรับสลับร่าง ร่วมกับ แกรนด์ พรรณวรท) (2557) - ซิงเกิล เพลง รักของฉันนั้นคือเธอ (รวมศิลปิน เดอะสตาร์) อัลบั้ม 10 Years of Love บทเพลงรักจากเดอะสตาร์ (2557) - ซิงเกิล เพลง ซักกะนิด (ร่วมกับ ปันปัน เต็มฟ้า) อัลบั้ม Frontage Freeform ของค่าย Frontage Music Label (2557) - ซิงเกิล เพลง ฝันไปรึเปล่า (ร่วมกับ โฟกัส จีระกุล) ประกอบซีรีส์ U-Prince Series ตอน เท็ดดี้ - ซิงเกิล เพลง ร้ายกาจ (2560) - ซิงเกิล เพลง คำตอบที่ใช่คือเธอ (เพลงประกอบละครซีรีส์ Yes, I do คอร์สลัด พิสูจน์เลิฟ) (2560) - ซิงเกิล เพลง Together (เพลงประกอบละครซิตคอม รักล้นๆ คนเต็มบ้าน ร่วมกับ บูม หาคู่ DUET) (2561)อัลบั้มอัลบั้ม. - อัลบั้ม Live 2 Dance ร่วมกับ พรรณวรท ด้วยเศียรเกล้า (2555)- ตื่นได้แล้ว (Wake Up) (แกรนด์) - รักจับใจ (ฮั่น,แกรนด์) - ก็ใครมันจะไปรู้ล่ะ (ฮั่น,แกรนด์) - รักกันมั้ย (ฮั่น,แกรนด์) - กล้าพอไหม (ฮั่น,แกรนด์) - มะลึกกึ๊กกึ๋ยย์ (แกรนด์) - โอ๊ะ...โอ๊ย (แกรนด์) - เว้นวรรค (แกรนด์) - ภาวะว่างเปล่า (ฮั่น) (ฮั่นแต่งคำร้องและทำนองร่วมกับ โดม จารุวัฒน์ และ แกงส้ม ธนทัต) - สุดๆไปเลย (ฮั่น) - บิด (ฮั่น) - อย่ามองตรงนั้น (ฮั่น)ละครโทรทัศน์ละครซิทคอมพรีเซ็นเตอร์โฆษณาพรีเซ็นเตอร์โฆษณา. - We chat แชทสนุก ทุกเวลา (2555) - Wow Its me GG creamผลงานก่อนประกวดเดอะสตาร์ผลงานก่อนประกวดเดอะสตาร์. - ลงแข่งขันรายการ- LG Entertainer (2552) - รายการ TheOne รวมไทยใจเดียวกัน (2553) - โฆษณา- Rock101 (2553) - มิวสิควิดีโอ- I need somebody ของ บี้ สุกฤษฎิ์ - Free man (แฟนไม่มี) ของ บี้ สุกฤษฎิ์ - Hug ของ บี้ สุกฤษฎิ์ - ดีไหมครับ ของ อ๊อฟ ศุภณัฐ - I wanna be with you ของ ดัง พันกร - I See U ของ ไอซ์ ศรัณยู - ไม่ลองไม่รู้ ของ ไอซ์ ศรัณยู และ หนูนา หนึ่งธิดา - น้ำตา ของ เบิร์ด ธงไชยผลงานอื่นๆผลงานอื่นๆ. - ได้รับเลือกเป็นแบรนด์แอมบาสเดอร์ “1ใน Dapper Star” (DAPPER ประมูลเสื้อยืดการกุศลไอเดีย The Star 8 หารายได้มอบให้มูลนิธิสายใจไทยในพระราชูปถัมภ์) (2555) - ได้รับเลือกเป็นทูตโครงการ “Million Gifts Million Smiles” ชวนมอบของขวัญให้เยาวชนชายแดนใต้﻿ (2556)คอนเสิร์ตและมินิคอนเสิร์ตรางวัลที่ได้รับและการเสนอชื่อเข้าชิง</doc>
