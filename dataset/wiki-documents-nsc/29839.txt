<doc id="29839" url="https://th.wikipedia.org/wiki?curid=29839" title="บ้านมนังคศิลา">บ้านมนังคศิลา บ้านมนังคศิลา ตั้งอยู่เลขที่ 514 ถนนหลานหลวง แขวงสี่แยกมหานาค เขตดุสิต กรุงเทพมหานคร เป็นบ้านที่พระบาทสมเด็จพระมงกุฎเกล้าเจ้าอยู่หัว โปรดเกล้าฯ ให้สร้างพระราชทานแก่พระยาอุดมราชภักดี (โถ สุจริตกุล) อดีตอธิบดีกรมชาวที่ ผู้มีหน้าที่ดูแลพระราชฐานที่ประทับทั้งหมด และพระราชทานชื่อบ้านนี้ว่า "มนังคศิลา" อันหมายถึงที่ประทับประวัติ ประวัติ. บ้านมนังคศิลาเดิมเป็นบ้านที่พระบาทสมเด็จพระมงกุฎเกล้าเจ้าอยู่หัว โปรดเกล้าฯ ให้สร้างพระราชทานแก่พระยาอุดมราชภักดี ต่อมาบ้านหลังนี้ติดจำนองไว้กับธนาคารเอเซีย กระทั่งปี พ.ศ. 2495 รัฐบาลในสมัยจอมพล ป.พิบูลสงคราม เป็นนายกรัฐมนตรี ได้ทำเรื่องขอไถ่ถอนมาใช้เป็นบ้านพักรับรองอาคันตุกะของรัฐบาล และใช้เป็นที่ประชุมปรึกษาของสมาชิกสภาผู้แทนฝ่ายสนับสนุนรัฐบาล โดยให้สำนักนายกรัฐมนตรีเป็นผู้ดูแลรักษา ต่อมาในปี พ.ศ. 2498 จอมพล ป.พิบูลสงคราม ก่อตั้งพรรคเสรีมนังคศิลา ร่วมกับพลตำรวจเอกเผ่า ศรียานนท์ ได้ใช้บ้านหลังนี้เป็นที่ทำการพรรค ในปี พ.ศ. 2518 สภาสตรีแห่งชาติ ได้ย้ายเข้ามาตั้งสำนักงานในบ้านมนังคศิลา จนถึงปัจจุบัน ในปี พ.ศ. 2535 มูลนิธิองค์กรกลางเพื่อประชาธิปไตย ได้ย้ายเข้ามาตั้งสำนักงานในบ้านมนังคศิลา คำสั่งสำนักนายกรัฐมนตรีที่ 3/2535 สมัยอดีตนายกรัฐมมนตรี นายอานันท์ ปันยารชุน จนถึงปัจจุบัน ในปี พ.ศ. 2549 รัฐบาลของ พล.อ.สุรยุทธ์ จุลานนท์ ได้ใช้ส่วนหนึ่งของบ้านมนังคศิลาเป็นหอเกียรติภูมินายกรัฐมนตรี เพื่อแสดงภาพ ประวัติ และผลงานเด่นของ นายกรัฐมนตรี ตั้งแต่คนแรกจนถึงปัจจุบัน โดยมุ่งหวังให้เป็นศูนย์การเรียนรู้การพัฒนาทางการเมืองในระบอบประชาธิปไตย ในปี พ.ศ. 2557 รัฐบาลของ พล.อ.ประยุทธ์ จันทร์โอชา ได้ใช้บ้านมนังคศิลาเป็นที่ทำการ ของ คสช. แทนกองบัญชาการกองทัพบกหน่วยงาน หน่วยงาน. หน่วยงานต่างๆที่ตั้งสำนักงานอยู่ในบ้านมนังคศิลาได้แก่- สภาสตรีแห่งชาติ ในพระบรมราชินูปถัมภ์ - มูลนิธิองค์กรกลางเพื่อประชาธิปไตย - ศูนย์ให้คำปรึกษาทางการเงิน สำหรับวิสาหกิจขนาดกลางและขนาดย่อม (ศงย.) - สมาคมผู้สร้างภาพยนตร์ไทย</doc>
