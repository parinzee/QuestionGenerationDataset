<doc id="623718" url="https://th.wikipedia.org/wiki?curid=623718" title="กาญจนา สังข์เงิน">กาญจนา สังข์เงิน กาญจนา สังข์เงิน เป็นนักกีฬาฟุตบอลหญิงทีมชาติไทย ผู้ซึ่งได้รับการยกย่องว่าเป็นนักฟุตบอลหญิงที่มีความเร็วมากที่สุด วันที่ 21 พฤษภาคม พ.ศ. 2557 เธอเป็นผู้ทำ 2 ประตูให้แก่ทีมชาติไทย เมื่อครั้งที่พบกับฟุตบอลหญิงทีมชาติเวียดนามในการแข่งขันฟุตบอลหญิงเอเชียนคัพ 2014 ส่งผลให้ทีมชาติไทยสามารถเข้าแข่งขันฟุตบอลโลกหญิง 2015 ที่จัดขึ้น ณ ประเทศแคนาดา ได้เป็นครั้งแรกในประวัติศาสตร์ประวัติ ประวัติ. กาญจนา สังข์เงิน เป็นชาวจังหวัดสุรินทร์ เดิมเป็นนักกรีฑาระดับเยาวชน และมีพื้นฐานเล่นกีฬาได้หลายชนิด นอกจากนี้เธอยังได้ร่วมแข่งขันฟุตบอลให้แก่จังหวัดสุรินทร์ในการแข่งขันกีฬาเยาวชน จากความเร็วของเธอและผลงานที่ทำได้ดีในกีฬาชนิดนี้ เธอจึงตั้งเป้าหมายมาที่ฟุตบอลนับจากนั้น เมื่ออายุได้ 18 ปี เธอได้ย้ายมาศึกษาต่อที่โรงเรียนสตรีวิทยา 3 ซึ่งให้การสนับสนุนด้านฟุตบอลหญิง จากนั้นเพียง 1 ปี เธอก็สามารถเข้าร่วมทีมฟุตบอลหญิงทีมชาติไทยรุ่นอายุไม่เกิน 19 ปี ในการแข่งขันฟุตบอลหญิงชิงแชมป์โลก รุ่นอายุไม่เกิน 19 ปี ที่ประเทศไทยเป็นเจ้าภาพ ครั้นแล้ว เธอก็ได้เข้าร่วมทีมฟุตบอลหญิงทีมชาติไทยชุดใหญ่ ในการแข่งขันซีเกมส์ 2009 ที่จัดขึ้น ณ กรุงเวียงจันทน์ ประเทศลาว โดยได้รับรางวัลเหรียญเงินภายหลังจากเป็นฝ่ายแพ้ต่อฟุตบอลหญิงทีมชาติเวียดนามในรอบชิงชนะเลิศ ส่วนในเดือนกันยายน พ.ศ. 2555 กาญจนาได้รับการวางตัวให้ทำหน้าที่เป็นกำลังสำคัญร่วมกับทีมชาติไทย ในการแข่งขันฟุตบอลหญิงชิงแชมป์อาเซียน 2012 ที่จัดขึ้น ณ นครโฮจิมินห์ ประเทศเวียดนาม นอกจากนี้ เธอยังมีประสบการณ์ในการแข่งขันฟุตบอลลีกระดับอาชีพที่ประเทศญี่ปุ่น ให้แก่สังกัดสโมสรฟุตบอลสเปรันซาโอซะกะ-ทะกะสึกิ และหลังจากนั้น เธอยังได้รับการยืมตัวให้เข้าร่วมสโมสรในประเทศฟินแลนด์ วันที่ 18 ธันวาคม พ.ศ. 2556 ในการแข่งขันฟุตบอลในซีเกมส์ 2013 รอบรองชนะเลิศ กาญจนาเป็นหนึ่งในผู้ทำประตูให้แก่ทีมชาติไทยเมื่อครั้งที่พบกับฟุตบอลหญิงทีมชาติเมียนมาร์ เดือนพฤษภาคม ค.ศ. 2557 กาญจนาได้ทำหน้าที่ในตำแหน่งกองหน้าให้แก่ทีมชาติไทยในการแข่งขันฟุตบอลหญิงเอเชียนคัพ 2014 ที่จัดขึ้น ณ นครโฮจิมินห์ ประเทศเวียดนาม โดยในวันที่ 19 พฤษภาคม กาญจนาเป็นผู้มีส่วนช่วยให้ทีมชาติไทยเป็นฝ่ายชนะฟุตบอลหญิงทีมชาติเมียนมาร์ที่ 2 ประตูต่อ 1 และในวันที่ 21 พฤษภาคม เธอเป็นผู้ทำ 2 ประตูให้แก่ทีมชาติไทย เมื่อครั้งที่พบกับฟุตบอลหญิงทีมชาติเวียดนาม ส่งผลให้ทีมชาติไทยสามารถเข้าร่วมการแข่งขันฟุตบอลโลกหญิง 2015 ที่ประเทศแคนาดา ได้เป็นครั้งแรกในประวัติศาสตร์เกียรติประวัติทีมชาติไทยเกียรติประวัติ. ทีมชาติไทย. - เหรียญเงิน ซีเกมส์ 2009 ที่กรุงเวียงจันทน์ ประเทศลาว - เหรียญทอง ซีเกมส์ 2013 ที่มัณฑะเลย์ ประเทศพม่าทีมกรุงเทพมหานครทีมกรุงเทพมหานคร. - เหรียญเงิน กีฬาแห่งชาติครั้งที่ 41 ที่จังหวัดเชียงใหม่ ประเทศไทย</doc>
