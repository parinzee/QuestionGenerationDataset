<doc id="38680" url="https://th.wikipedia.org/wiki?curid=38680" title="เทิ่ง สติเฟื่อง">เทิ่ง สติเฟื่อง เทิ่ง สติเฟื่อง นักแสดงผู้ล่วงลับ อดีตนักธุรกิจโฆษณา นักจัดรายการทีวี นักแต่งเพลง ที่มีชื่อเสียงมายาวนานตั้งแต่ยุคแรกของสถานีโทรทัศน์ไทยทีวีช่อง 4 บางขุนพรหมประวัติ ประวัติ. ชื่อจริง บรรยงค์ เสนาลักษณ์ เกิดวันที่ 18 มิถุนายน พ.ศ. 2476 ที่กรุงปักกิ่ง ประเทศจีน เป็นบุตรของนายบุษย์ เสนาลักษณ์ และนางโทมิโกะ ชาวญี่ปุ่น เมื่อ พ.ศ. 2493 จบจากโรงเรียนสวนกุหลาบวิทยาลัย แล้วเรียนต่อระดับอนุปริญญาที่คณะพาณิชยศาสตร์และการบัญชี มหาวิทยาลัยธรรมศาสตร์ผลงาน ผลงาน. โทรทัศน์- เริ่มงานที่สถานีโทรทัศน์ไทยทีวีช่อง 4 บางขุนพรหม เมื่อ พ.ศ. 2496 ทำหน้าที่ผู้ช่วยพิธีกร จัดหาโฆษณา แสดงละคร เป็นพิธีกรรายการโทรทัศน์ตั้งแต่วันที่ 24 มิถุนายน พ.ศ. 2498 ซึ่งเป็นวันออกอากาศ อย่างเป็นทางการครั้งแรกในประเทศไทย - ด้วยบุคลิกเดินเทิ่งๆ และมีหัวคิดสร้างสรรค์แปลกๆ อาจินต์ ปัญจพรรค์ แห่งฝ่ายจัดรายการคนแรกของช่อง 4 บางขุนพรหม ยุคบุกเบิก จึงตั้งชื่อให้สำหรับใช้ในวงการว่า "เทิ่ง สติเฟื่อง" แสดงละครเรื่องแรกคือ ดึกเสียแล้ว พ.ศ. 2498 นำแสดงโดย สะอาด เปี่ยมพงศ์สานต์ และ เย็นจิตร สัมมาพันธ์ (ผู้ประกาศรุ่นแรกของสถานี) - ตั้งคณะศรีไทยการละคร เมื่อ พ.ศ. 2511 ออกอากาศสดเป็นรายการสุดท้ายภาคดึกทางช่อง 7 สี ใช้บทประพันธ์ชั้นนำของ ก. สุรางคนางค์ ,กฤษณา อโศกสิน ,สีฟ้า และทมยันตี ทุกเรื่องเป็นละครฟอร์มใหญ่ที่มีชื่อเสียงได้แก่ คุณหญิงพวงแข ,รอยมลทิน ,คู่กรรม ,เรือมนุษย์ , อีสา ฯลฯ - ต่อมาทำรายการ หัวร่อก่อนนอน (ละครตลกจบในตอน) , แม่บ้านวันนี้ ที่นี่มีทอง แม่บ้านสมองไว และ แม่บ้านชิงทอง ทางช่อง 5 คู่กับ นันทวัน เมฆใหญ่ สีเทา และ ท้วม ทรนง ต่อเนื่องกันเป็นเวลากว่า 20 ปี - เป็นนักหาโฆษณารายแรกๆที่นำสินค้าเข้ามาเป็นผู้สนับสนุนรายการโทรทัศน์ ภาพยนตร์- พ.ศ. 2511 ปรากฏตัวพิเศษพลิกบุคลิกรับบทข้าราชการผู้สง่างามใน อีแตน ของ ละโว้ภาพยนตร์ กำกับโดย พระเจ้าวรวงศ์เธอ พระองค์เจ้าอนุสรมงคลการ - พ.ศ. 2516 สร้างและกำกับ ดาร์บี้ ไม่ประสบความสำเร็จเท่าที่ควร (เรื่องแรกของพระเอกยอดนิยมตลอดกาล นิรุตติ์ ศิริจรรยา) คำโฆษณา/เพลง- คิดคำศัพท์แปลกๆมาใช้ในรายการ และเป็นที่นิยมกัน เช่น "เริ่ดสะแมนแตน" "เดทสะมอเร่" "โล่สะมันเตา" "แรดสะมูต้า" และ "ส.บ.ม.ย.ห." - ประพันธ์คำร้องเพลงให้โรงเรียนสวนกุหลาบวิทยาลัย ได้แก่ ชมพูฟ้าอาลัย กลิ่นกุหลาบ ประพันธ์ทำนองโดย ใหญ่ นภายน ขับร้องโดย บุษยา รังสี และเพลงอื่นๆ เช่น กุหลาบที่ไม่เคยโรย, วันดอกกุหลาบบาน, ร้อยสิบปีที่เราคอยมรณกรรม มรณกรรม. เสียชีวิตเมื่อวันที่ 19 เมษายน พ.ศ. 2545 ด้วยโรคมะเร็งตับ ขณะอายุ 68 ปี มีพิธีพระราชทานเพลิงศพ ในวันที่ 6 มีนาคม พ.ศ. 2548</doc>
