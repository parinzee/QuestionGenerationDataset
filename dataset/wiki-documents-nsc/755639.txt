<doc id="755639" url="https://th.wikipedia.org/wiki?curid=755639" title="เอ็มทีวียุโรปมิวสิกอะวอดส์ 2011">เอ็มทีวียุโรปมิวสิกอะวอดส์ 2011 เอ็มทีวียุโรปมิวสิกอะวอดส์ 2011 () จัดขึ้นที่เมืองเบลฟัสต์ ตอนเหนือของประเทศไอร์แลนด์ ในวันอาทิตย์ที่ 6 พฤศจิกายน ค.ศ. 2011 ที่โอดิสซีอะรีนา ในบริเวณไททานิกควอเตอร์และดำเนินรายการโดยเซลีนา โกเมซ มีเวทีแสดงสดเพิ่มเติมสำหรับงานประกาศรางวัล เช่นที่อัลสเตอร์ฮอลล์ และเบลฟัสต์ซิตีฮอลล์ ในวันที่ 19 กันยายน ค.ศ. 2011 เอ็มทีวีเน็ตเวิกส์อินเตอร์เนชันแนล ประกาศชื่อผู้เข้าชิงรางวัล เลดี้ กาก้าเข้าชิง 6 รางวัลในหมวดหมู่หลัก ๆ เคที เพร์รี และบรูโน มาร์ส เข้าชิง 5 รางวัล และบริตนีย์ สเปียส์ เทอร์ตีเซคันส์ทูมาส์ และอะเดล เข้าชิงคนละ 3 รางวัล เลดี้ กาก้าเป็นผู้ชนะรางวัลมากที่สุดถึง 4 รางวัล ผู้ชนะรางวัลคนอื่นได้แก่ เทอร์ตีเซคันส์ทูมาส์ บรูโน มาร์ส และจัสติน บีเบอร์ ได้รับคนละ 2 รางวัล ระหว่างรายการ เซลีนา โกเมซกล่าวว่า เอ็มทีวีได้รับคะแนนโหวต 154 ล้านคะแนนทั่วโลก ควีนได้รับรางวัลโกลบอลไอคอนจากเคที เพร์รี และแสดงปิดงาน โดยแอดัม แลมเบิร์ตแสดงเพลง "เดอะโชว์มัสต์โกออน" "วีวิลร็อกยู" และ "วีอาร์เดอะแชมเปียนส์"</doc>
