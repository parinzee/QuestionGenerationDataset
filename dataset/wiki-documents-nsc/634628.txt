<doc id="634628" url="https://th.wikipedia.org/wiki?curid=634628" title="สโมสรแมนเชตเตอร์ ยูไนเต็ด">สโมสรแมนเชตเตอร์ ยูไนเต็ด สโมสรแมนเชตเตอร์ ยูไนเต็ด ก่อตั้งขึ้นในปี ค.ศ. 1878 ในชื่อทีมนิวตัน ฮีท แอลวายอาร์ (Newton Heath LYR) โดยแผนกขนส่งสินค้าของ บริษัทเดินรถไฟแลงคาเชียร์และยอร์คเชียร์ ที่ นิวตัน ฮีท แรกเริ่มเพื่อเข้าร่วมแข่งขันระหว่างแผนกและบริษัทเดินรถไฟที่อยู่บริเวณ ถนนนอร์ท จนกระทั่งปี ค.ศ.1888 สโมสรได้ร่วมก่อตั้งเป็นสมาชิกพันธมิตร การแข่งขันฟุตบอลลีกภูมิภาค แต่ถึงกระนั้นการแข่งขันลีกก็มีอันต้องยกเลิกไปกลางคันก่อนที่จะจบการแข่งขันฤดูการแรก จากนั้นนิวตัน ฮีท ได้เข้าร่วมการแข่งอีกครั้งกับ สหพันธ์ฟุตบอล ในช่วงเวลา 3 ฤดุกาลก่อนที่จะมีการรวมเป็น ฟุตบอลลีก อย่างเป็นทางการในปีฤดูกาลแข่งขัน 1892-93 ในระดับ ดิวิชั่น 1 และไม่ได้อย่ภายใต้การดำเนินการของบริษัทเดินรถไฟอีกต่อไป รวมตั้งได้ตัดชื่อ แอลวายอาร์ ออกจากท้ายชื่อทีม และย้ายสโมสรไปที่ ถนนแบงค์ และเพียงแค่ 2 ฤดูกาล ก็สามารถเลื่อนชั้นสู่การแข่งขันในระกับ ดิวิชั่น 2. ในปี ค.ศ.1902 สโมสรจำเป็นต้องถูกยุบเนื่องมาจากหนี้จำนวน 2,670 ปอนด์ หรือเทียบเท่า 250,000 ปอนด์ ในปีปัจจุบัน 2014 แต่ด้วยความพยายามของกัปตัน แฮรี่ แสตฟฟอร์ต ในการชวนกลุ่มนักธุรกิจท้องถิ่นจำนวน 4 คน เพื่อมาลงทุนเพื่อสร้างสโมสรอีกครั้ง ด้วยเงินลงทุนคนละ 500 ปอนด์ และหนึ่งในนั้น คือ จอร์น เฮนรี่ เดวิส ซึ่งภายหลังได้กลายเป็นประธานสโมสรคนแรก โดยได้ก่อตั้งสโมสรอย่างเป็นทางการ ณ วันที่ 24 เมษายน ค.ศ.1902 รวมทั้งได้เปลี่ยนชื่อสโมสรเป็น "แมนเชสเตอร์ ยูไนเต็ด" ภายได้การคุมทีมของ เออร์เนส แมงแนล สโมสรสามารถเลื่อนชั้นสระดับดิวิชั่น 1 ในปี ค.ศ.1906 และเป็นแชมป์ดิวิชั่น 1 ครั้งแรกในปี ค.ศ.1908 หลังจากนั้นก็ได้เริ่มฤดูกาลใหม่ด้วยแชมป์ แชริตี้ ชิลด์ ซึ่งเป็นครั้งแรกที่เริ่มมีการจัดแข่งขันเพื่อการกุศลนี้ และก็จบฤดูกาลด้วยการคว้าแชม FA คัพ เป็นสมัยแรก ต่อมาในปี ค.ศ.1910 สโมสรได้ย้ายสนามเหย้าใหม่ไปที่ สนามโอลด์ แทรฟอร์ด จากนั้นก็คว้าแชมป์ดีวิชั่น 1 ได้เป็นสมัยที่ 2 ในปี ค.ศ.1911 แต่ก็เกิดการเปลี่ยนแปลงเกิดขึ้น เมื่อผู้จัดการทีม แมงแนล ได้ลาออก และย้ายไปคุมทีม แมนเชสเตอร์ ซิตี แทน ปี ค.ศ.1922 การโม้แข็งได้กลับมาอีกครั้ง หลังจากหยุดพัก 3 ปี หลังจากเกิดสงครามโลกครั้งที่ 1 สโมสรต้องตกชั้นไปเล่นยัง ดิวิชั่น 2 และเลื่อนชั้นกลับสู่ดิวิชั่นใหม่ในปี ค.ศ.1925 และก็ตกชั้นอีกทีในปี ค.ศ.1931 ช่วงนี้เป็นช่วงตกต่ำและ ขึ้นลง ของสโมสร โดยทำตารางคะแนนอยู่ในลำดับที่20 ของดิวิชั่น 2 ในปี ค.ศ. 1934 ซึ่งถือเป็นอันดับต่ำที่สุดของสโมสร หลังจากการเสียชีวิตของประธานสโมสร จอร์น เฮนรี่ เดวิส ในปี ค.ศ.1927 สถานะทางการเงินของสโมสรเริ่มย่ำแย่และอาจจะถึงขั้นล้มละลาย ถ้าไม่ได้รับเงินลงทุน 2,000 ปอนด์ จาก เจมส์ ดับบลิว กิบสัน ในเดือนธันวาคม ปีค.ศ.1931 ฤดูแข่งขันปีค.ศ. 1938 - 39 สุดท้ายก่อนที่จะต้องหยุดพักการเล่นอีกครั้งเนื่องจากสงครามโลกครั้งที่ 2 สโมสรทำอันดับได้ที่ 14 ของดิวิชั่น 1 ในช่วงระหว่างสงคราม สโมสรได้ข่าวร่วมการแข่งขัน วอร์ทาม ลีก และ ฟุตบอลลีกถ้วยสงคราม แต่ในปีค.ศ.1941 ก็ได้เกิดเหตุการณ์ไม่คาดคิด เมื่อสนามโอลด์ แทรฟอร์ต ได้ถูกระเบิดเสียหาย และต้องใช้เวลาถึงปีค.ศ.1949 ถึงจะซ่อมเสร็จสมบูรณ์อีกครั้งช่วงต้น : ค.ศ. 1878-87 ช่วงต้น : ค.ศ. 1878-87. ปี ค.ศ.1878 บริษัทเดินรถไฟแลงคาเชียร์และยอร์คเชียร์ ได้อนุญาตให้แผนกขนส่งสินค้าได้เริ่มก่อตั้งทีมฟุตบอลในนาม นิวตัน ฮีท แอลวายอาร์ ซึ่งแอลวายอาร์ย่อมาจาก "บริษัทเดินรถไฟแลงคาเชียร์และยอร์คเชียร์" และเพื่อเป็นการไม่สับสนกับชื่อทีมฟุตบอล นิวตัน ฮีท โลโค อีกทีมในบริษัทของแผนกไฟฟ้า ทีม ได้รับเงินสนับสนุนจากบริษัทเดินรถไฟ และยังอนุมัติให้เช่าสนามข้างสถามนีเก็บรถไฟบนถนนนอร์ท ซึ่งถือเป็นสนามเหย้าแห่งแรกของสโมสร และเริ่มแข่งขันกับทีมอื่นที่ทำงานในบริษัทเดียวกัน แต่ก็มีบัทึกน้อยมากในช่วงเวลานี้ ในปีการแข่งขัน ค.ศ.1882-83 ทีมได้แข่งกระชับมิตรทั้งหมด 26 เกม และก็ตามด้วยการแข่งขัน ถ้วยแลงคาร์เชียร แต่ต้องพบกับความพ่ายแพ้ให้แก่ทีมสำรองของ แบลคเบิร์น โอลิมปิค ด้วยสกอร์ 7-2 ในปี ค.ศ.1884 ทีมได้สมัครเข้าร่วมแข่งขันถ้วยระดับเขตของเมืองแมนเชสเตอร์ ซึ่งสามารถเข้าได้ถึงรอบชิงชนะเลิศ แต่ก็ต้องพบกับความผิดหวัง พ่ายแพ้ให้แก่ทีม เฮิร์ทที่แวลเลย์ เรนทร์ ด้วยวสกอร์ 3-0 โดยในรอบก่อนหน้าทีมประสบชัยชนะมาตลอดและทำประตูอย่างน้อย 3 ลูกต่อเกม รวมถึงเกมที่แข่งกับทีมเอคเคิ่ล ที่ต้องมีการแข่งใหม่อีกครั้ง เพราะผู้บริหารของทีมเอคเคิ่ลปะท้วงลูกที่ 3 ที่ทีมนิวตัน ฮีทยิงได้ นิวตัน ฮีท ได้เข้ารอบชิงชนะเลิศในรายการแข่งขันถ้วยระดับเขตของเมืองแมนเชสเตอรได้ถึง 5 ครั้ง และก็พลาดแชมป์ไปแค่ครั้งเดียวเท่านั้น ขณะนั้นเองทีมได้มีการเซ็นสัญญาคว้าตัวนักเตะใหม่ อันได้แก่ แจค พาวว์ ซึ่งต่อมาได้กลายเป็นกำลังหลักและกัปตันทีม แจค และ โรเจอร์ ดอร์ตี้ และ ทอม เบิร์ค ในปี ค.ศ.1886–87 สโมสรได้เข้าร่วมแข่งขันเอฟเอคัพ เป็นครั้งแรก และทำได้แค่บุกไปเสมอกับทีมฟลีทวู้ด แรงเจอร์ 2-2 แต่ด้วยการที่กัปตันทีมแจค พาวว์ ปฏิเสธที่จะเล่นต่อในช่วงต่อเวลาพิเศษ ทำให้ทีมฟลีทวู้ดได้สิทธ์ชนะการแข่งขันไปในทันที แม้จะมีการประท้วงไปที่ สมาคมฟุตบอล แต่ก็ไม่เป็นผม แถมถูกตัดสิทธ์การเข้าร่วมแข่งขันจนกระทั่งปี ค.ศ. 1889ฟุตบอลลีค: 1888–99 ฟุตบอลลีค: 1888–99. ปี ค.ศ.1888 นิวตัน ฮีท ได้ถูกปฏิเสธเข้าร่วมการแข่งขัน ฟุตบอลลีค เป็นครั้งแรก จึงเป็นผู้ร่วมก่อตั้ง กลุ่มพันธมิตร แต่กลุ่มก็ต้องล่มสลายไปในเดือนเมษายน ค.ศ.1889 ด้วยปัญหาทางการเงิน ก่อนที่ฤดูการแข่งขันจะจบลงด้วยซ้ำ ปี ค.ศ.1890 หลังจากที่ไม่สามารถขอเข้าร่วมการแข่งขันฟุตบอลลีคได้ (พวกเค้าได้รับคะแนนเสียงลงมติ แค่ 1 คะแนนเท่านั้น) นิวตัน ฮีท และอีก 11 ทีมที่ไม่อยู่ในฟุตบอลลีคได้ก่อตั้งองค์กรที่รู้จักกันในนาม สหพันธ์ฟุตบอล และพวกเค้าก็จบฤดูกาลแรกด้วยการได้อันดับที่ 8 หลังจากความพยายามในการขอเข้าร่วมการแข่งขันฟุตบอลลีคถึง 3 ครั้ง สโมสรก็ได้รับตอบตกลงเข้าร่วมการแข่งันฟุตบอลลีค ซึ่งขณะนั้นได้ควบรวมกับสหพันธ์ฟุตบอล โดยถูกจัดอันดับให้เข้าร่วมแข่งขันในระดับ ดิวิชั่น 1 ในฤดูกาลสุดท้ายของสหพันธ์ฟุตบอลทีมจบที่อันดับสอง รองจากทีม น๊อตติ้งแฮม ฟอเรส ซึ่งก็ได้เข้าร่วมดิวิชั่น 1 เหมือนกัน ช่วงเวลานี้เองที่สโมสรได้เปลี่ยนชื่อทีมโดยเอาชื่อ แอลวายอาร์ ออกจากชื่อทีม แม้ว่านักเตะส่วนใหญ่ก็ยังเป็นพนักงานของบริษัทเดินรถไฟอยู่ และเปลี่ยนเป็นบริษัทจำกัด ภายใต้ทุนจดทะเบียน 2000 ปอนด์ (หุ้นละ 1 ปอนด์) ภายใต้การดูแลของ เอเอช แอลบัท ซึ่งเป็นผู้จัดการทีมกลาย ๆ แบบเต็มเวลาเป็นคนแรก ฤดูกาลแรกในฟุตบอลลีค นิวตัน ฮีท จบในอันดับสุดท้าย และต้องตกชั้น โดยมีทีมเวอร์ตู เลื่อนชั้นขึ้นแทน หลังจากสามารถเอาชนะทีมสมอล ฮีท (ภายหลังเปลี่ยนชื่อเป็นสโมสรเบอร์มิงแฮม ซิตี้ เอฟซี) ในการเตะเพล์ออฟ ในปี ค.ศ.1893 ทีมได้ย้ายสนามไปอยู่ที่ ถนนแบงค์ ติดกับโรงงานเคมี ในนาม เคลตัน จนมีเสียงร่ำลือว่า เมื่อใดที่ทีมนิวตัน ฮีท แพ้ โรงงานจะปล่อยควันพิษมาหลอกหลอนทีมเยือน อย่างไรก็ตามทีมต้องตกไปเล่นในการแข่งขันระดับดิวิชั่น 2 หลังจากพ่ายแพ้แก่ ลิเวอร์พูล ในการแข่งเพล์ออฟลดชั้น วันที่ 9 มีนาคม ค.ศ.1895 ผู้จัดการทีมของ วอซอร์ ทาวน์ สวิฟท์ ได้ทำการร้องเรียนอย่างเป็นทางการ ถึงสภาพอันย่ำแย่ของสนามของนิวตัน ฮีท ซึ่งส่งผลให้ผลการแข่งขันที่ถือว่าเป็นสกอร์ผลต่างมากที่สุดในประวิติศาสตร์สโมสร ถึง 14-0 ต้องมีอันเป็นโมฆะ ปีค.ศ.1897 ทีมได้แข่งเพล์ออฟเลื่อนชั้นอีกครั้ง แต่ก็ไม่สามารถเลื่อนชั้นสำเร็จปัญหาทางการเงิน : 1900–02 ปัญหาทางการเงิน : 1900–02. จากการทำได้แค่ที่ 10 ในฤดูกาลแข่งขัน ค.ศ.1901 แพ้มากกว่าชนะ ทำให้ยอดขายตั๋วลดลง และหนี้ก็เพิ่มมากขึ้น สโมสรได้ตัดสินใจเข้าร่วมงานบาร์ซ่า ณ เซนต์ เจมส์ ฮอล เป็นเวลา 4 วันเพิ่อเพิ่มรายได้ให้สโมสร สิ่งหนึ่งที่เป็นจุดสนใจของงานนี้ คือ สุนัขพันธ์เซนต์เบอร์นาร์ต ตัวหนึ่ง ซึ่งหนีออกมาหลังจากงานปิดพร้อมแร่ดีบุก มันได้หลงไปยังบ้านของ จอร์น เฮนรี่ เดวิส โดยลูกสาวของเค้าหลงรักและสนิทกับมันมาก มันทำให้เค้าได้ค้นพบแหล่งแร่ และกลายเป็นหนทางในการช่วยสถานะการเงินของสโมสร วันที่ 9 มกราคม ค.ศ.1902 ประธานสโมสรวิลเลียม เฮเล่ย์ ได้ยื่นต่อศาลเพื่อขอให้ยุบสโมสร ซึ่งตัวเค้าเป็นหนี้ 242 ปอนด์ วันจันทร์ ที่ 13 มกราคม ค.ศ. 1902 หนังสือพิมพ์ท้องถิ่น แมนเชสเตอร์การ์เดี้ยน ได้รายงานว่า นิวตัน ฮีท ได้กลับมาลงสนามอีกครั้งในตารางแข่งขันสัปดาห์ถัดไป ในวันเสาร์ที่ 18 มกราคม ค.ศ.1902 และด้วยเรื่องสุนัขตัวหนึ่งนี่เอง ที่นำไปสู่การพูดคุยระหว่างกัปตันทีม แฮรี่ แสตฟฟอร์ต กับเดวิส ผู้ซึ่งเป็นผู้นำการลงทุนใน 3 กลุ่มใหญ่ และจบลงด้วยเงินลงทุน 2000 ปอนด์ สำหรับกอบกู้ทีมขึ้นมาอีกครั้ง จอร์น เฮนรี่ เดวิส ได้กลายเป็นประธานสโมสรคนใหม่ และได้เปลี่ยนชื่อทีมเป็น แมนเชสเตอร์ ยูไนเต็ด ฟุตบอล คลับ โดยมีรายชื่อทีมในตัวเลือกอื่น เช่น "แมนเชสเตอร์ เซลติก" "แมนเชสเตอร์ เซ็นทรัล" นอกจากนั้นยังเปลี่ยนสีประจำสโมสรเป็นแดงกับขาวด้วย หลังการชำระหนี้โดย 4 นักธุรกิจ สโมสรแมนเชสเตอร์ ยูไนเต็ดได้เริ่มต้นฤดูกาลแรกในปี ค.ศ.1902-03 ซึ่งด้วยสถานะการเงินที่ดีขึ้น รวมทั้งการซื้อนักเตะใม่เข้ามาเสริม ทำให้สามารถจบฤดูกาลในอันดับที่ 5 ทำไปได้ 38 คะแนน โดยชนะได้ถึง 15 เกมโชคชะตาเปลี่ยนผัน : 1903–18 โชคชะตาเปลี่ยนผัน : 1903–18. หลังจากออกสตาร์ทได้อย่างย่ำแย่ในฤดูกาล 1903 สโมสรได้ตัดสินใจ ซึ่งถือเป็นก้าวย่างสำคัญของสโมสร โดยการทาบทาม เออร์เนส แมงแนล มาเป็นผู้จัดการทีมคนแรก และจากการนำทีมของเออร์เนส ทำให้ทีมจบอันดับ 3 ในระดับดิวิชั่น ฤดูกาลต่อมา แมนเชสเตอร์ ยูไนเต็ดได้สร้างสถิติใหม่โดยการไม่แพ้ติดต่อกันถึง 18 เกม หลังจากแพ้เกมล่าสุดให้กับ โบลตัน 2-0 ในเดือนกันยายน ค.ศ.1904 โดยทีมที่มาหยุดการทำสถิติของทีมได้แก่ ลินคอร์น ซิตี้ ในสกอร์ 3-0 ในเดือน กุมภาพันธ์ ค.ศ.1905 จบฤดูกาลในอันดับ 3 ทำไปได้ 53 คะแนน ส่วนในเรื่องนอกสนามสโมสรต้องประสบปัญหาเรื่องรายรับ หลังจากถูกห้ามขายแอลกอฮอร์ ในสนาม แต่ก็ยังดีที่ไม่กระทบกับการเงินมากเท่าไหร่ จากการที่มีเดวิส เป็นเจ้าของสโมสร แมงแนล ประสบความสำเร็จในการดึงนักเตะเข้ามาเสริมทีม และสามารถชนะการเลื่อนชั้นในปี ค.ศ.1906 พวกเค้าจบในอันดับรวมที่ 2 และเข้าถึงรอบสี่ทีมสุดท้ายของรายการ เอฟเอ คัพ ด้วยการชนะทีมเต็งในเวลานั้น แอสตัน วิลล่า (หนึ่งในทีมที่ประสบความสำเร็จอย่างมากในยุคนั้น) สกอร์ 5-1 ในรอบ 5 หนึ่งในการเซ็นสัญญาที่ดีที่สุด คือ บิลลี่ เมเรดิท ซึ่งเค้าก็ได้กลายเป็นตำนานปีกที่ดีที่สุดในช่วงยุคนั้น เออร์เนส แมงเนล ตัดสินใจเซ็นสัญญาซื้อสุดยอดกองหลัง อันได้แก่ เฮอเบิร์ท เบอร์เกส อเลค "แซนดี้" เทิร์นบูล และ จิมมี่ แบนนิสเตอร์ และทำให้ทีมประสบความสำเร็จในการคว้าแชมป์แรกในระดับแชมเปี้ยนชิปในปี ค.ศ.1908 หลังจากนั้นก็ได้คว้าตัว แดลลี่ เมสเสนเจอร์ ซึ่งเป็นนักรักบี่ออสเตรเลีย และได้กลายเป็นนักเตะที่ถูกจดจำในระดับสุดยอดคนหนึ่ง ปีดมา ก็สามารถคว้าแชมป์ได้อย่างต่อเนื่อง โดยการชนะ บริสตอล ซิตี้ 1-0 เป็นแชมป์เอฟเอ คัพ แซนดี้ เทิร์นบูล ยิงให้ทีมชนะ ส่วน บิลลี่ เมเรดิท เป็นผู้เล่นยอดเยี่ยมประจำเกมการแข่งขัน ปี ค.ศ.1908 จอร์น เฮนรี่ เดวิส ได้เข้ามาช่วยเหลือการเงินอีกครั้ง ในการให้ยืมเงิน 60000 ปอนด์ ซึ่งถือว่าเป็นจำนวนมหาศาลมากในเวลานั้น เพื่อย้ายสนามไปยังสนามใหม่ โอลด์ แทรฟอร์ด โดยประเดิมสนามเหย้าใหม่ในชัยชนะเหนือทีม ลิเวอร์พูล ในวันที่ 19 กุมภาพันธ์ ค.ศ. 1910 สกอร์ 4-3 ยูไนเต็ดจบฤดูกาลนั้นด้วยอันดับที่ 5 เออร์เนส แมงแนล เป็นผู้บุกเบิกคนแรกอย่างแท้จริงในการนำความสำเร็จมาสู่ทีม โดยสามารถคว้าแชมป์การกุศล แชริตี้ ชิร์ล ในปี ค.ศ.1908 เป็นทีมแรก 1908 รวมถึงคว้าแชมป์ลีก อีกครั้งในปี ค.ศ.1911 โดยการแซง แอสตัน วิลล่า ในนัดสุดท้ายของฤดูกาล ซึ่งถือเป็นการสิ้นสุดยุคของแมงแนลเท่านี้ หลังจากที่ฤดูกาลถัดไปเค้าตัดสินใจย้ายไปคุมทีม แมนเชสเตอร์ ซิตี้ นักฟุตบอลแมนเชสเตอร์บางส่วน โดยเฉพาะ ชาลี โรเบิร์ต และ บิลลี่ เมเรดิท ได้มีส่วนร่วมในการก่อตั้ง สมาคมแรงงานนักฟุตบอลและผูฝึกสอน (the Association of Football Players' and Trainers' Union (AFPTU)) (ถูกเรียกในนาม สหภาพนักฟุตบอล) ในปีค.ศ.1907 โดยเป็นความพยายามครั้งที่ 2 ในการรวมกลุ่มกันของนักเตะ ปัจจุบัน คือ สมาคมนักฟุตบอลอาชีพ เมื่อสมาคมฟุตบอลข่มขู่สมาชิกเรื่องการระงับการแข่งขันชั่วคราว ก่อนที่ฟดูกาล 1909-10 จะเริ่ม ทำให้นักเตะแมนเชสเตอร์ ยูไนเต็ด ขอลาออกจากการเป็นสมาชิกสมาคม และได้จัดตั้งสมาคมตัวเองในนาม "เอาท์แคส" อย่างไรก็ตามปัญหาทั้งหมดก็ได้รับการไกลเกลี่ยระหว่างสมาคมฟุตบอลกับสหภาพก่อนที่ฤดูกาลจะเริ่มต้น และสมาคมก็อนุญาตให้นักเตะกลับมาเป็นสมาชิกอีกครั้ง หลังจากการจากไปของแมงแนล ทีมภายใต้การนำทีมของ เจเจ เบนท์ลี่ ก็สะดุดได้แค่ที่ 13 ในปีค.ศ.1912 แฟนบอลก็เข้ามาเชียร์ลดลงเหลือเพียง 15,000 รวมทั้งนักเตะหลายหลายก็เริ่มโรยรา พวกเค้ารอดตกชั้นอย่างฉิวเฉียดในปี 1914–15 เพียงแค่ 1 แต้ม ถึงอย่างนั้น นักเตะ 3 รายถูกสอบสวนจากการที่พัวพันคดีล้มบอลในเกมการแข่งขันที่แมนเชสเตอร์ ยูไนเต็ดสามารถเอาชนะลิเวอร์พูล ปี ค.ศ.1915และกลายเป็น เหตุการณ์อื้อฉาวที่เกี่ยวกับการพนันฟุตบอลในสหราชอาณาจักร นักเตะยูไนเต็ดซึ่งมีความผิดถูกห้ามการแข่งขันตลอดชีวิต ฟุตบอลลีก ได้พักการแข่งขันในช่วงเกิด สงครามโลกครั้งที่ 1 ทำให้ แซนดี้ เทิร์นบูลถูกฆ่าในฝรั่งเศส วันที่ 28 ธันวาคม ค.ศ.1914 แจ็ค ร็อบสัน ได้รับการแต่งตั้งเป็นผู้จัดการอย่างเป็นทางการคนแรก ซึ่งก่อนหน้าเลขานุการสโมสรจะรับหน้าที่นี้ ครั้งแรกตำแหน่งเลขานุการของแมงแนล ถูกแทนทีด้วย ที เจ วอลเวิร์ท ตามด้วยเบนท์ลี่ ในช่วงสงครามไม่มีเกมการแข่งขัน ทำให้สโมสรไม่มีรายรับ แต่ยังต้องมีรายจ่ายเท่าเดิม ทำให้ช่วงเวลานี้สถานะการเงินเริ่มแย่ลงอีกครั้ง เบนท์ลี่เสียชีวิตในเดือน กันยายน ค.ศ.1918 2 เดือน ก่อนส่งครามยุติและ 1 ปี ก่อนที่การแข่งขันจะกลับมาเริ่มใหม่อีกครั้งช่วงรอยต่อสงคราม : 1919–38 ช่วงรอยต่อสงคราม : 1919–38. ฤดูกาล 1921-22 แมนเชสเตอร์ ยูไนเต็ด จบฤดูกาลด้วยการถูกลดชั้นไปเล่นในระดับดิวิชั่น 2 อีกครั้ง โดยชัยชนะเพียงแค่ 8 ครั้งเท่านั้น สุดท้ายยูไนเต็ดก็สามารถเลื่อนชั้นกลับสู่ลีกสูงสุดได้สำเร็จภายใต้การทำทีมของ จอร์น แชปแมน ในปี 1925 โดยจบอันดับ 2 ต่อจาก เลสเตอร์ ซิตี้ ในปี ค.ศ.1927 จอร์น เฮนรี่ เดวิส ผู้ชุบชีวิตสโมสรและนำพาทีมมาสู่โอล์ด แทรฟอร์ต ได้เสียชีวิตลง และถูกแทนที่โดย จี เอช ลอร์สัน ในตำแหน่งประธานสโมสร วันที่ 7 ตุลาคม ค.ศ.1926 แชปแมนถูกตัดสิทธ์การคุมทีมในระหว่างฤดูกาล 1926–27 จาก สมาคมฟุตบอล ในข้อกล่าวหาว่าขึ้นรับตำแหน่งผู้จัดการ เลขานุการสโมสรแมนเชสเตอร์ ยูไนเต็ด อย่างไม่ถูกต้อง ซึ่งในช่วงเวลาที่เหลือของฤดูกาล สโมสรได้ประกาศแต่งตั้งผู้เล่นมากประสบการณ์ ลาล ฮิลดิช ให้คุมทีมแทนชั่วคราว ผู้จัการทีมคนใหม่ เฮอเบิร์ท แบมเลทท์ ถุกแต่งตั้งให้มารับหน้าที่ แต่ก็ไม่สามารถทำอันดับได้ดีกว่าอันดับ 12 ในปี 1929 และต้องจบฤดูกาลในครึ่งตารางคะแนนล่างในระดับดิวิชั่น 1 ในปี ค.ศ.1931 หลังจากเริ่มต้นฤดูกาลอย่างย่ำแย่ แพ้ติดต่อกันถึง 12 เกม เฮอเบิร์ท แบมเลทท์ต้องประกาศลาออก และต้องให้เลขานุการ วอลเตอร์ ครี้กเมอร์ เข้ามาคุมทีมในฤดูกาลถัดมา โดยได้หัวหน้าแมวมอง หลุย ร๊อคคา เป็นผู้ช่วยในช่วงเวลาที่ทีมยังไม่สามารถหาผู้จัดการทีมคนใหม่ได้ นักเตะไม่ได้รับค่าจ้างตั้งแแต่ช่วงคริสมาส บริษัทควรได้รับความช่วยเหลือทางการเงินโดยเร่งด่วน ยังไงก็ตามยูไนเต็ดยังสามารถจบในระดับกลางตารางในฤดูกาล 1931–32 ในระดับดิวิชั่น 2 แม้ว่าพวกเขาจะพบความพ่ายแพ้อย่างหมดรูป 7-0 ต่อ วูฟแฮมตัน วันเดอเรอร์ ในการแข่งขันบ๊อกซิ่งเดย์ปี ค.ศ.1931 แต่ด้วยสถานะทางการเงินที่ไม่สู้ดี ทำให้มีความเป็นไปได้ที่ทีมจะไม่สามารถดำเนินการต่อไปได้ ผู้ลงทุนรายใหม่ เจมส์ ดับบลิว กิ้บสัน เข้ามาในเดือนธันวาคม ค.ศ.1931 จากการเชื้อเชิญของนักเขียนด้านกีฬาแมนเชสเตอร์ สตาซี่ ลินท๊อท โดยเค้าได้เสนอความช่วยเหลือแต่ต้องอยู่ภายใต้เงื่อนไขที่ว่า เขาต้องเป็นประธานและมีอิสระในการดำเนินงาน บอร์ดไม่มีทางเลือกมากนัก กับการตอบตกลง และกิ้บสันได้ให้เงินลงทุนสโมสร 30,000 ปอนด์ พร้อมกับผู้จัดการทีมคนใหม่ สกอร์ต ดันแคน ซึ่งเป็นหนึ่งในผู้จัดการหนุ่มสายเลือดใหม่ หลังจากเพิ่งแขวนสตั้ต ในปี ค.ศ.1934 ยูไนเต็ดทำอันดับได้ต่ำที่สุดเท่าที่เคยทำได้ จนทำให้ต้องมาลุ้นหนีตกชั้นในเกมการแข่งขันนัดสุดท้ายกับ มิลล์วอลล์ ซึ่งมีแต้มมากกว่ายูไนเต็ด 1 คะแนน และพวกเค้าก็ทำได้สามารถชนะมิลล์วอลล์ 2-0 รอดการตกชั้นอีกครั้ง และส่งให้ เซาท์ ลอนดอน ต้องตกชั้นแทน ฤดูกาลถัดมา ทุกอย่างดูดีขึ้น ทีมสามารถชนะ 10 จาก 11 นัดในช่วงเดือน ตุลาคม ถึง พฤศจิกายน ปี ค.ศ.1934 เหมือนว่าทุกอย่างจะกลับมาเหมือนเดิมทั้งผลการแข่งขันและบรรดากองเชียร์ ยูไนเต็ดจบที่อันดับ 5 พลาดการเลื่อนชั้นสู่ดิวิชั่น 1 เพียงนิดเดียว หลังจากความพยายามถึง 5 ปี ยูไนเต็ดก็ปรสบความสำเร็จในการเลื่อนชั้นสู่ลีกสูงสุดอีกครั้ง โดยทำผลงานไม่พ้ใครใน 19 นัดหลังสุด และจบฤดูกาลฉลองแชมป์ด้วยการชนะ 3–2 ต่อ เบอร์รี่ ท่างกลางบรรดากองเชียร์มากกว่า 31,000 คน เพียงชั่วเวลาสั้น ๆ ปีนั้นเอง พวกเค้าก็ต้องตกชั้นไปเล่นในระดับดิวิชั่น 2 อีกครั้ง สกอร์ต ดันแคน ลาออก และครี้กเมอร์ ได้กลับมาทำหน้าที่ผู้จัดการอีกครั้ง แม้ว่าหนี้สินจะมากถึง 70,000 ปอนด์ แต่พวกเค้าก็สามารถกลับมาสู้ลีกสูงสุดอีกครั้งในปี 1938 ด้วยผู้เล่นตัวความหวัง เช่น จอร์นนี่ คาร์เร แจค รอลี่ และ แสตน เพียร์สัน พวกเค้าอยู่ค้าแข้งถึงอายุ 36 ปี และจบอันดับที่ 14 ในฤดูกาลถัดมา สงครามโลกครั้งที่ 2 เริ่มขึ้นWorld War II: 1939–45 World War II: 1939–45. จากการที่ต้องหยุดพักการแข่งขันในช่วง สงครามโลกครั้งที่ 2ในเดือนกันยายน ค.ศ.1939 สมาคมฟุตบอลได้รับผลกระทบและต้องหยุดดำเนินการชั่วคราว สนามโอล์ด แทรฟอร์ด ถูกจัดให้เป็นคลังพัสดุทางทหาร ฟุตบอลยังคงมีแข่งในสนาม แต่ก็ต้องมีอันต้องยุติลงชั่วคราว เพราะสนามถูกระเบิดเยอรมันได้รับความเสียหายในวันที่ 22 ธันวาคม ค.ศ.1940 ในการแข่งขันกับ สตอร์คปอร์ต คันทรี่ และต้องย้ายการแข่งขันไปที่สนามสตอร์คปอร์ตแทน โดยสนามโอล์ด แทรฟอร์ด ถูกซ่อมแซมและสามารถกลับมาใช้แข่งขันได้อีกครั้งในวันที่ 8 มีนาคม ค.ศ.1941 แต่สนามก็ถูกระเบิดเยอรมันอีกครั้งในวันที่ 11 มีนาคม ค.ศ.1941 ซึ่งเสียหายมากกว่าครั้งแรก โดยเฉพาะฝั่งเมนสแตน (ปัจจุบันคือ ฝั่งเซาท์ สแตน) ทำให้ต้องย้ายไปที่คอร์นบรู้ค โคล์ด สตอเรท ที่เป็นของประธาน เจมส์ ดับบลิว กิ้บสัน ภายใต้การกดดันของกิ้บสันต่อ คณะกรรมาธิการความเสียหายที่เกิดจากสงคราม ได้อนุมัติงบ 4,800 ปอนด์ สำหรับการรื้อถอน และ 17,478 ปอนด์ สำหรับการก่อสร้างอัฒจันทร์ใหม่ ซึ่งงานซ่อมแซมต้องรอถึงหลังจากสงครามจบในปี ค.ศ.1945 ถึงจะเริ่มดำเนินการได้ ช่วงระหว่างการซ่อมแซมสนามเหย้า แมนเชสเตอร์ ยูไนเต็ด ได้เช่าใช้ สนามเมนโรด ของ แมนเชสเตอร์ ซิตี้ แทน ในราคา 5,000 ปอนด์ต่อปี รวมทั้งยังได้แบ่งเปอร์เซ็นต์ในส่วนของรายได้จากค่าผ่านประตูด้วยReferencesReferences. - Notes - BibliographyExternal linksExternal links. - History by Decade – 1878–1899 at ManUtd.com - History by Decade – 1900–1909 at ManUtd.com - History by Decade – 1910–1919 at ManUtd.com - History by Decade – 1920–1929 at ManUtd.com - History by Decade – 1930–1939 at ManUtd.com - History by Decade – 1940–1949 at ManUtd.com</doc>
