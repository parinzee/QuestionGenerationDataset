<doc id="68819" url="https://th.wikipedia.org/wiki?curid=68819" title="มือถือไมค์ หัวใจปิ๊งรัก">มือถือไมค์ หัวใจปิ๊งรัก มือถือไมค์ หัวใจปิ๊งรัก () หรือ มัธยมดนตรี เป็นภาพยนตร์เพลงอเมริกัน ได้รับรางวัลเอ็มมี ออกอากาศทางโทรทัศน์ครั้งแรกวันที่ 20 มกราคม พ.ศ. 2549 ในประเทศสหรัฐอเมริกา ทางช่อง ดิสนีย์แชนแนล โดยเป็นหนึ่งในภาพยนตร์ที่ประสบความสำเร็จที่สุดของค่ายดิสนีย์ รวมถึงภาคที่สอง (มือถือไมค์ หัวใจปิ๊งรัก 2) ซึ่งออกฉายในอเมริกาวันที่ 17 สิงหาคม พ.ศ. 2550 และ ภาคที่ 3 ซึ่งเป็นภาคแรกที่ทำขึ้นเพื่อออกฉายในโรงภาพยนตร์ ในวันที่ 22 มกราคม พ.ศ. 2551 (ประเทศไทย) ส่วนภาคที่ 4 นั้นอยู่ในขั้นตอนของการเขียนบท นอกจากนี้ อัลบั้มเพลงประกอบภาพยนตร์ยังเป็นอัลบั้มขายดีที่สุดในปี พ.ศ. 2549 อีกด้วย และในสัปดาห์แรกเมื่อดีวีดีมือถือไมค์ หัวใจปิ๊งรักวางจำหน่าย มียอดขายมากกว่า 1.5 ล้านแผ่น โดยภาพยนตร์นี้ถ่ายทำที่โรงเรียนมัธยมอีสต์ไฮ ในเมืองซอลต์เลกซิตี รัฐยูทาห์ หอประชุมของโรงเรียนมัธยมเมอร์เร่ย์ และใจกลางเมืองซอลต์เลกซิตี ในประเทศสหรัฐอเมริกา อ้างอิงจากบทภาพยนตร์ที่กล่าวว่าเป็นเสมือน โรเมโอ และ จูเลียต แห่งยุคใหม่ มือถือไมค์ หัวใจปิ๊งรัก เป็นเรื่องราวเกี่ยวกับนักเรียนมัธยมสองคน ทรอย โบลตัน (แสดงโดย แซค แอฟรอน) ซึ่งเป็นหัวหน้าทีม บาสเกตบอล และ กาเบรียลลา มอนเตส (แสดงโดย วาเนสซา ฮัดเจนส์) นักเรียนขี้อายที่ย้ายเข้ามาโรงเรียนใหม่ มีความสามารถด้านคณิตศาสตร์และวิทยาศาสตร์ ทั้งคู่จับคู่กันเพื่อเข้าแข่งขันละครเพลง ที่โรงเรียนจัดทำ ทรอย และ กาเบรียลลา ดิ้นรนต่อสู้เพื่อฝันของพวกเขา แม้ว่าจะเจอการสกัดกั้นจากชาร์เพย์ (แสดงโดย แอชลีย์ ทิสเดล) และ ไรอัน อีวานส์ (แสดงโดย ลูคัส แกรบีล) และจากนักเรียนคนอื่น ๆ ที่พยายามจะให้ทั้งคู่กลับไปใช้ชีวิตและความถนัดของตนดังเดิมก็ตาม ในวันออกฉายครั้งแรกผู้มีชมมากถึง 7.7 ล้านคนในสหรัฐอเมริกา ทำให้ภาพยนตร์เรื่องนี้เป็นภาพยนตร์ที่มีผู้ชมมากที่สุดของ ดิสนีย์ แชนแนลในขณะนั้น ส่วนในสหราชอาณาจักร มีผู้ชมกว่า 789,000 คนในวันออกฉายครั้งแรก (และมีผู้ชมถึง 1.2 ล้านคนในการฉายซ้ำในอาทิตย์แรก) กลายเป็นภาพยนตร์โทรทัศน์ที่มีคนดูมากที่สุดเป็นอันดับสองของช่อง ดิสนีย์ แชนแนล สหราชอาณาจักรในปี พ.ศ. 2549 และยังเป็นภาพยนตร์จากช่องดิสนีย์ แชนแนล เรื่องแรก ที่ได้ออกอากาศทางสถานีโทรทัศน์บีบีซี ในวันที่ 16 สิงหาคม พ.ศ. 2550 โดยมีผู้ชมสูงถึง 6 ล้านคนเนื้อเรื่อง เนื้อเรื่อง. ทรอย โบลตัน และ กาเบรียลลา มอนเทซ ได้มาเฉลิมฉลองเทศกาลวันก่อนปีใหม่ในช่วงปิดเทอมคริสต์มาส พวกเขาเริ่มก่อความสัมพันธ์ขึ้นหลังจากที่ร้องเพลง "Start of Something New" ด้วยกันในงานแข่งร้องเพลงคาราโอเกะ และได้แลกเปลี่ยนหมายเลขโทรศัพท์ให้กัน หนึ่งอาทิตย์ต่อมา แม่ของ กาเบรียลลา ได้ย้ายโรงเรียนให้ลูกสาวไปเรียนที่โรงเรียนมัธยมอีสต์ไฮ ใน เมืองอัลบูเคอร์คี รัฐนิวเม็กซิโก ประเทศสหรัฐอเมริกา ซึ่ง ทรอย ได้พบกับเธอในชั้นเรียน ระหว่างที่ ทรอย ลองตรวจสอบว่าเป็นคนเดียวกันเมื่อครั้งที่พวกเขาเจอกันที่งานเทศกาล ทรอย จึงลองโทรศัพท์ไป แต่ ทรอย ถูกกักบริเวณ รวมถึง กาเบรียลล่า เพื่อนสนิทของเขาที่ชื่อ แชด แดนฟอร์ท ว่าที่เพื่อนสนิท กาเบรียลลา ที่ชื่อ เทย์เลอร์ และสองพี่น้อง ไรอาน กับ ชาร์เพย์ เอวานส์ หลังจากคาบเรียนแรกเสร็จสิ้น ทรอย และ กาเบรียลลา พบกัน และทักทายกันอีกครั้ง และเดินไปด้วยกันจนได้พบกับใบสมัครลงแข่งขันละครเวทีในฤดูหนาว ชาร์เพย์ ได้เห็นพวกเขาและคิดว่า กาเบรียลลา คงอยากสมัครด้วย เพื่อกำจัดคู่แข่ง ชาร์เพย์ และ ไรอาน ช่วยกันนำบทความที่เกี่ยวกับความประสบความสำเร็จในอดีตของ กาเบรียลลา ไปไว้ในล็อกเกอร์เก็บของของ เทย์เลอร์ โดยในระหว่างที่พวกเขาถูกกักบริเวณ เทย์เลอร์ นึกว่า กาเบรียลลา อยากเข้าร่วมชุมนุมวิทยาศาสตร์ เธอจึงบอกตกลงและยังชวน กาเบรียลลา ให้เข้าร่วมงานแข่งวิทยาศาสตร์กับเธอด้วย และผลของการกักบริเวณยังทำให้ ทรอย และ แชดพลาดการซ้อมบาสเกตบอล ซึ่งทำให้โค้ชโบลตัน มีปากเสียงกับครูดาร์บัส จนทำให้ ทรอย กลับไปซ้อมเหมือนเดิม แต่เขาไม่สามารถที่จะเลิกคิดเกี่ยวกับ กาเบรียลลา ได้ ("Get'cha Head in the Game") ทรอย เริ่มขาดการซ้อมบาสเกตบอลในช่วงชั่วโมงว่างและไปสมัครเข้าร้องเพลงละครเวทีกับ กาเบรียลล่า แต่พวกเขาอายเกินกว่าที่จะลงสมัคร พวกเขาจึงแอบดูการแข่งขันในรอบแรกของ ชาร์เพย์ กับ ไรอานในเพลง "What I've Been Looking For" แต่ตอนสุดท้าย กาเบรียลล่า ตัดสินใจลงแข่งขัน ทรอย จึงตกลงที่จะแข่งขันด้วย แต่ครูดาร์บัสกล่าวว่าสายเกินไปแล้ว หลังจากที่ ชาร์เพย์ พูดขู่ให้เคลซี่กลัว เธอจึงทำกระดาษโน้ตดนตรีปลิวไปทั่ว ทรอย และ กาเบรียลล่า จึงวิ่งเข้าไปช่วยเธอ เธอจึงเสนอให้พวกเขาร้องเพลงต้นฉบับ "What I've Been Looking For" ในฉบับช้า ครูดาร์บัส ได้ยินพวกเขาร้องเพลงจึงให้ผ่านเข้ารอบแรก และได้ประกาศรายชื่อผู้ผ่านรอบแรกไว้ วันรุ่นขึ้น ชาร์เพย์ เห็นใบประกาศให้มาแข่งรอบสอง เธอก็อารมณ์เสียมาก และ แชดเพื่อนร่วมทีมบาสเกตบอลของ ทรอย มาเห็นก็ไม่เห็นด้วยอย่างมากเช่นกัน ในตอนเที่ยง ทุกคนได้รู้ว่า ทรอย ไม่ได้แค่เล่นบาสเกตบอล นักเรียนคนอื่นๆ จึงเริ่มสารภาพความลับและความสามารถของแต่ละคนออกมา ในเพลง ("Stick to the Status Quo") รวมถึง ซีค ก็ได้ประกาศให้ทุกคนทราบว่าเขาชอบอบขนม ระหว่างนั้น กาเบรียลล่า ลื่นล้มและเผลอปล่อยอาหารหกใส่เสื้อของ ชาร์เพย์ ต่อมา ชาร์เพย์ จึงบอกครูดาร์บัส ว่า กาเบรียลล่า ตั้งใจทำแบบนี้ และพยายามบอกครูว่า ทรอย และ กาเบรียลลา ตั้งใจจะวางแผนทำลายงานละครเวที ทรอย ชวน กาเบรียลลา ไปดูสถานที่ซ่อนลับของเขา กาเบรียลลา เปิดเผยว่า การร้องเพลงทำให้เธอได้พบปะเพื่อนใหม่ ในระหว่างนั้น ซีค ก็พยายามที่จะพูดกับ ชาร์เพย์ แต่ ชาร์เพย์ ไม่สนใจ แชดและ เทย์เลอร์ ตัดสินใจว่าพวกเขาต้องร่วมมือกันเพื่อให้ ทรอย และ กาเบรียลลา กลับไปเป็นเหมือนเดิม เพื่อนๆ ทีมบาสเกตบอลพยายามหลอก ทรอย ให้พูดว่า กาเบรียลลา นั้นไม่สำคัญอะไรเลยกับเขา และ เทย์เลอร์ ก็ให้ กาเบรียลลา ดู ทรอย ผ่านทางคอมพิวเตอร์ ตอนนี้ กาเบรียลลา เริ่มสับสน ทรอย พยายามที่จะพูดกับ กาเบรียลลา เหมือนเดิมแต่เธอไม่สนใจ และกล่าวว่าเธอไม่อยากร้องเพลงละครเวทีอีกต่อไปแล้วและมันไม่สำคัญอะไรกับเธอเลย หลังจากที่หลอก ทรอย กับ กาเบรียลลา แล้ว แชดและ เทย์เลอร์ ก็ได้เห็นว่า ทรอย ไม่มีความตั้งใจกับบาสเกตบอลอีกต่อไป และ กาเบรียลลา ก็ไม่สนใจเกี่ยวกับการแข่งขันเช่นกัน แชดและ เทย์เลอร์ จึงตัดสินใจบอกความจริงแก่พวกเขา แต่ กาเบรียลลา ก็ยังโกรธเคืองสิ่งที่ ทรอย พูด ในคืนนั้น ทรอย จึงไปหา กาเบรียลลา ที่บ้าน และร้องเพลง "Start of Something New" อีกครั้งให้ กาเบรียลลา ฟัง กาเบรียลลา จึงให้อภัย และพวกเขาจึงกลับไปซ้อมร้องเพลงกับเคลซี่เหมือนเดิม หลังจากนั้นไม่นาน ชาร์เพย์ และ ไรอาน เผอิญได้ยินการฝึกซ้อมของ ทรอย และ กาเบรียลลา พวกเขารู้สึกว่าอาจจะทำให้พวกเขาไม่ชนะ จึงไปเกลี้ยกล่อมให้ครูดาร์บัสเปลี่ยนวันแข่งขันในรอบสองให้ตรงกับวันที่มีการแข่งวิทยาศาสตร์และบาสเกตบอล แต่เพื่อนๆ ของ ทรอย และ กาเบรียลล่า จึงช่วยกันคิดแผนการช่วยเหลือให้พวกเขาได้แข่งในรอบที่สอง ในวันที่มีการแข่งขัน ทรอย และ กาเบรียลลา ส่งสัญญาณจากคอมพิวเตอร์เข้าสู่ระบบไฟฟ้า ทำให้เกมบาสเกตบอลไม่สามารถนับคะแนนได้ และพวกเขายังต้มสารเคมี ทำให้ต้องอพยพทุกคนออกจากห้องนั้น ทั้งสองคนวิ่งเข้าสู่ห้องแข่งขันร้องเพลงในรอบที่สองทันที ซึ่ง ไรอาน และ ชาร์เพย์ เพิ่งแสดงเพลง "Bop to the Top" เสร็จไป หลังจากนั้น ครูดาร์บัสได้เรียกตัว ทรอย และ กาเบรียลลา ถึงสองครั้ง แต่พวกเขามาถึงช้าไป แต่หลังจากนั้นเหล่านักเรียนต่างพากันเข้ามาที่โรงละคร ครูดาร์บัสไม่มีทางเลือกนอกจากให้ ทรอย และ กาเบรียลลา แสดง ทั้งคู่จึงร้องเพลง "Breaking Free" ในตอนท้าย ทรอย และ กาเบรียลลา จึงชนะการแข่งขัน หลังจากชนะเลิศการแข่งขันบาสเกตบอล พวกเขามารวมตัวกันที่โรงพละ และร้องเพลง "We're All in This Together" หลังจากการเฉลิมฉลอง ชาร์เพย์พบซีคอยู่คนเดียวในโรงพละ เธอบอกว่าคุกกี้ของซีคนั้นอร่อยที่สุด ซีคจึงตอบไปว่า เขาอาจจะทำครีมบูเล่ให้เธอในอนาคตก็ได้ตัวละครตัวละครหลักตัวละคร. ตัวละครหลัก. - ทรอย โบลตัน (แซค แอฟรอน) เป็นพระเอกของเรื่องและหัวหน้าทีมบาสเกตบอล East High Wildcats ของโรงเรียน เพื่อนสนิทของเขาคือ แชด แดนฟอร์ท โดยในการเฉลิมฉลองวันปีใหม่ที่จัดขึ้นที่รีสอร์ท เขาถูกบังคับให้ร้องเพลง 'Start of Something New' คู่กับ กาเบรียลลา มอนเตส หลังจากนั้นทรอยและกาเบรียลลาก็แลกเปลี่ยนเบอร์โทรศัพท์ และเมื่อทรอยพบว่ากาเบรียลลาเป็นเด็กใหม่ที่พึ่งเข้ามาในโรงเรียนของเขา ทรอยก็เริ่มคบกับกาเบรียลลา และสนิทกันมากขึ้นเรื่อย ๆ ซึ่งนี่เป็นเหตุผลที่ทำให้ ทรอย เริ่มลังเลระหว่างการเล่นบาสเกตบอลกับการร้องเพลง เขาอยากร้องเพลงกับ กาเบรียลลา ซึ่งเป็นผู้หญิงที่ ทรอย หลงใหล แต่เพื่อนร่วมทีมบาสเกตบอลพยายามผลักดันให้เขาอยู่ห่างจากการร้องเพลงในทุกวิถีทาง รวมถึงการหลอกเขาด้วย เพราะเพื่อนร่วมทีมต่างเป็นห่วงว่าเหตุการณ์นี้อาจมีผลกระทบกับการแข่งรอบชิงชนะ เพราะ ทรอย นั้นเป็นลูกของโค้ช เป็นหัวหน้าทีม และยังเป็นดาราเด่นอีกด้วย - กาเบรียลลา มอนเตส (วาเนสซ่า แอนน์ ฮัดเจนส์) เป็นตัวละครหญิงที่แอบมีใจให้ ทรอย เธอเป็นผู้หญิงที่ขี้อายและฉลาดทางด้านสมองอย่างมาก เธอได้พบ ทรอย ครั้งแรกเมื่อเธอถูกบังคับให้ร้องเพลงคู่กับเขาในงานเฉลิมฉลองวันปีใหม่ที่รีสอร์ท เธอได้พบกับ ทรอย อีกครั้งที่โรงเรียน ใน Albuquerque เธอไม่อยากให้ทุกคนรู้ถึงความสำเร็จต่างๆ ของตนในอดีต แต่เพื่อนๆ ของเธอก็ได้ล่วงรู้ภายหลังว่าเธอชนะการประกวดมากมาย เธอยังเคยเป็นนักร้องวงประสานเสียงในโบสถ์อีกด้วย แต่เธอไม่กล้าที่จะร้องเพลงเดี่ยว เธอและ ทรอย จึงร่วมกันลงสมัครร้องเพลงละครเวที และผ่านการคัดเลือกให้เข้าร่วมละครเวทีในฤดูหนาว เธอยังช่วยโรงเรียนให้ชนะการแข่งขันทางคณิตศาสตร์และวิทยาศาสตร์อีกด้วย- ชาร์เพย์ เอวานส์ (แอชลีย์ ทีสเดล) เป็นตัวละครร้าย ที่หยิ่งและเอาแต่ใจตนเอง เธอชอบควบคุมทุกๆ อย่าง รวมถึงน้องชายของตนด้วย เธอและน้องชายลงสมัครละครเวทีแข่งขันกับ ทรอย และ กาเบรียลลา แต่เมื่อ ทรอย และ กาเบรียลลา ต่างผ่านเข้ารอบที่หนึ่งมาได้ เธอจึงวางแผนเปลี่ยนวันแข่งขันในรอบที่สองให้ตรงกับงานโรงเรียนที่ ทรอย ต้องไปแข่งบาสเกตบอล และ กาเบรียลลา ต้องแข่งขันงานคณิตศาสตร์และวิทยาศาสตร์ แต่เพื่อนๆ ของ ทรอย และ กาเบรียลลา ได้ทำลายแผนการนี้ ทรอย และ กาเบรียลลา จึงชนะเธอได้ แต่ในตอนท้ายของภาพยนตร์ ชาร์เพย์ กล่าวโชคดีให้กับ กาเบรียลลา- ไรอัน เอวานส์ (ลูกัส เกรเบียล) เป็นน้องชายของ ชาร์เพย์ และยังเป็นคู่หูการแสดงอีกด้วย แต่ ไรอาน เป็นคนที่มีนิสัยดีกว่า ชาร์เพย์ เขาและพี่สาวได้ทำงานด้วยกันมาถึง 17 ครั้ง และดูเหมือนว่า ไรอาน จะพัฒนาด้านภาพลักษณ์ของตัวเองมามาก เพราะเขาแต่งตัวแตกต่างจากนักเรียนทั่วไปในโรงเรียน ไรอาน เป็นคนที่ไม่ค่อยฉลาด และคอยฟังคำสั่งจาก ชาร์เพย์ เป็นส่วนใหญ่- แชด แดนฟอร์ท (คอร์บิน บลูย์) เป็นหนึ่งในสมาชิกทีมบาสเกตบอลชื่อ Wildcats ของโรงเรียน และเป็นเพื่อนสนิทของ ทรอย เขาเป็นคนที่อุทิศตนให้กับทีมมาก แต่เขาไม่อยากให้ ทรอย ร้องเพลงในละครเวที แต่เขาเข้าใจในภายหลังว่าการร้องเพลงนั้นเป็นสิ่งที่ ทรอย ปรารถนา แชดยังเคยร่วมมือกับ เทย์เลอร์ เพื่อแยก ทรอย กับ กาเบรียลลา ให้ห่างกัน แต่ภายหลังกลับช่วยทำให้ทั้งสองกลับคืนดีกัน ในตอนท้ายของภาพยนตร์ แชดยังมีใจให้กับ เทย์เลอร์ อีกด้วย- เทย์เลอร์ แมคเคสซี (โมนิค โคลแมน) เป็นหัวหน้าชุมนุมวิทยาศาสตร์ของโรงเรียน ซึ่งร่วมแข่งขันในการประกวดอีกด้วย เธอได้เป็นเพื่อนกับ กาเบรียลลา เมื่อเธอพยายามขอให้ กาเบรียลลา เข้าร่วมชุมนุมกับเธอ โดยในตอนแรก เทย์เลอร์ พยายามที่จะทำให้ กาเบรียลลา เลิกร้องเพลง แต่ในภายหลังเธอก็สนับสนุนนักแสดงตัวละครรองนักแสดง. ตัวละครรอง. - ครูดาร์บัส (อลิสัน รีด) เป็นครูสอนวิชาการละครที่โรงเรียน เธออุทิศตนให้กับการละครและละครเวที เธอยังมีอคติกับโทรศัพท์มือถืออย่างมาก เธอมักมีปากเสียงกับโค้ชทีมบาสเกตบอล แจ็ค โบลตัน หลายครั้ง แต่เธอก็มีความรู้ด้านบาสเกตบอลอยู่บ้างเช่นกัน- โค้ชแจ็ค โบลตัน (บาร์ธ จอห์นสัน) เป็นโค้ชทีมบาสเกตบอล ของ Wildcats และยังเป็นบิดาของ ทรอย ด้วย เขาเป็นผู้ที่ชนะการแข่งขันมาก่อนในอดีต และเขาหวังจะให้ลูกชายตามรอยเท้าของตน เขายังมีปากเสียงกับครูดาร์บัส หลายครั้ง เขายังไม่เห็นด้วยกับความสัมพันธ์ระหว่าง ทรอย และ กาเบรียลลา เพราะเขาคิดว่าความสัมพันธ์นี้อาจมีผลกระทบกับ ทรอย ในการเล่นบาสเกตบอล- เคลซี่ นีลเซ่น (โอเล่สย่า รูริน) เป็นนักเปียโนและผู้แต่งเพลงในละครเวที ในต้นเรื่องของภาพยนตร์ เธอเป็นผู้ที่ไม่มีความมั่นใจแต่ในตอนท้ายของเรื่อง เธอก็มีความมั่นใจมากขึ้น ทรอย ยังเรียกเธอว่า "ผู้สร้าง" เพื่อสร้างความมั่นใจให้กับเธอ- ซีค เบย์เลอร์ (คริส วอร์เรน จูเนียร์) เป็นนักกีฬาคนหนึ่งในทีมบาสเกตบอล ซึ่งชอบอบขนมอย่างลับๆ และเขายังแอบมีใจให้ ชาร์เพย์ อีกด้วย- เจสัน ครอสส์ (ไรน์ ซานบอร์น) เป็นอีกหนึ่งนักกีฬาในทีมบาสเกตบอล และเป็นเพื่อนกับ ทรอย แชดและ ซีค และเขายังเริ่มมีใจให้กับเคลซี่- คุณนายมอนเทซ (โซรอคโค่ เฮอร์เรร่า) เป็นมารดาของ กาเบรียลลา ถึงอย่างไรก็ตาม เธอไม่เคยแสดงท่าทีพอใจหรือไม่พอใจกับการร้องเพลงของ กาเบรียลลา แต่เธอให้การสนับสนุนลูกสาวในตอนท้ายของภาพยนตร์เช่นกัน รวมถึงสนับสนุนความสัมพันธ์ระหว่าง ทรอย กับ กาเบรียลลา อีกด้วยบทเพลงภาคต่อHigh School Musical 2High School Musical 3 : Senior YearHigh School Musical 4:East Meet West ภาคต่อ. High School Musical 4:East Meet West. ริช รอสส์ ประธานของ Disney Channel Worldwide ออกมายืนยันต่อสื่อมวลชนว่า ภาคที่ 4 ของ High School Musical นั้นจะยังคงมีต่อไป แม้ว่านักแสดงนำบางคนนั้นอาจจะไม่กลับมาแสดงอีกต่อไปแล้วความหลากหลาย ความหลากหลาย. นอกจากฉบับดั้งเดิมของภาพยนตร์ Disney Channel ยังออกอากาศภาพยนตร์นี้ในรูปแบบอื่นๆ อีกมากมาย ดังนี้:- รูปแบบ Sing-Along, ออกอากาศครั้งแรกเมื่อ 21 มกราคม, 2549 ในรูปแบบคาราโอเกะ เพื่อให้ผู้ชมสามารถร้องตามได้ โดยเพลงแบบคาราโอเกะนี้ยังจัดจำหน่ายในดีวีดี High School Musical: Encore Edition อีกด้วย- รูปแบบ Dance-Along, ซึ่งออกอากาศครั้งแรกเมื่อ 10 มีนาคม, 2549 และออกอากาศอีกครั้งเมื่อ 27 เมษายน, 2550 รวมถึงท่าเต้นจากเพลง "Get'cha Head in the Game" และ "We're All in This Together" ซึ่งสอนโดยเหล่านักแสดงในช่วงพักโฆษณาจากหนัง โดยรูปแบบนี้ยังจัดจำหน่ายในดีวดี High School Musical: Remix Edition อีกด้วย และยังอยู่ใน High School Musical DVD game ด้วย- รูปแบบ Pop-Up เป็นการนำเสนอในรูปแบบพิเศษ ซึ่งออกอากาศครั้งแรกเมื่อ 24 พฤศจิกายน, 2549 รวมถึงเบื้องหลังการการทำภาพยนตร์ โดย ป็อบอัพที่หน้าตาคล้าย "Post-it notes" เสมือนบอกผู้ชมถึงช่วงที่น่าสนใจในภาพยนตร์ รวมถึงข้อมูลรายละเอียดในช่วงนั้นด้วย- High School Musical: Around The World ออกอากาศครั้งแรกเมื่อ 20 มกราคม, 2550 รูปแบบนี้เป็นการเฉลิมฉลองครบรอบหนึ่งปีของภาพยนตร์ โดยได้มีการฉายมิวสิกวิดีโอจากประเทศต่างๆ รวมถึง "Breaking Free" ที่ร้องโดย Conchita ใช้ชื่อว่า "No Dejés de Sonar" และรวมถึง "What I've Been Looking For" โดย Belanova ชื่อว่า "Eres Tú"วันที่ออกฉายเพลงจากภาพยนตร์ เพลงจากภาพยนตร์. บทเพลงจากภาพยนตร์ถูกวางจำหน่ายเมื่อวันที่ 10 มกราคม ปี 2549 และเข้าสู่ชาร์ตอัลบั้มในอาทิตย์แรกในอันดับที่ 133 ในชาร์ต Billboard 200 โดยมียอดขาย 7,469 แผ่นในอาทิตย์แรก ในอาทิตย์ที่สาม วันที่ 11 กุมภาพันธ์ ปี 2549 อัลบั้มก็ได้ไต่ขึ้นมาเป็นอันดับที่สิบ และขึ้นสู่อันดับหนึ่งได้ในวันที่ 1 มีนาคม และ 22 มีนาคม โดยยอดขายจนถึงในวันที่ 5 ธันวาคม 2549 มีมากถึง 3.8 ล้านแผ่น โดยอัลบั้มได้รับการประกาศเป็นอัลบั้มทองคำขาวถึง 4 ครั้ง โดย RIAAสื่ออื่นๆทัวร์การแสดงสด สื่ออื่นๆ. ทัวร์การแสดงสด. High School Musical: The Concert ได้เริ่มทัวร์จาก 29 พฤศจิกายนที่ ซานดิเอโก้ แคลิฟอร์เนียในประเทศอเมริกา จนถึง 28 มกราคม โดยได้แสดงในเมืองหลักๆ ในประเทศอเมริกา แคนาดา และรวมถึง ละตินอเมริกา โดยการแสดงสดได้นักแสดงทุกคนมาร่วมแสดงยกเว้น แซค แอฟรอน เนื่องจากติดงานถ่ายทำภาพยนตร์ Hairspray โดยมี Drew Seeley มาร้องแทน โดยการแสดงสดมีเพลงจากภาพยนตร์ครบทุกเพลง และการแสดงสดเพลงใหม่จากอัลบัมเดี่ยวของ วาเนสซา ฮัดเจนส์, แอชลีย์ ทีสเดล, และ คอร์บิน บลูย์รางวัล</doc>
