<doc id="883494" url="https://th.wikipedia.org/wiki?curid=883494" title="แขวงคลองบางบอน">แขวงคลองบางบอน คลองบางบอน เป็นแขวงแขวงหนึ่งในเขตบางบอน กรุงเทพมหานคร สภาพทั่วไปเป็นย่านการค้าและเขตที่อยู่อาศัยหนาแน่นน้อยถึงหนาแน่นปานกลาง ผังเมืองรวมกรุงเทพมหานคร พ.ศ. 2556 ได้กำหนดให้พื้นที่บางส่วนในแขวงนี้เป็นพื้นที่อุตสาหกรรมด้วยประวัติ ประวัติ. ท้องที่แขวงคลองบางบอนในอดีตเป็นส่วนหนึ่งของแขวงบางบอน เขตบางขุนเทียน ต่อมาในวันที่ 6 มีนาคม พ.ศ. 2541 กระทรวงมหาดไทยได้โอนแขวงบางบอนมาขึ้นกับเขตบางบอนที่จัดตั้งขึ้นใหม่ จนกระทั่งในวันที่ 26 กรกฎาคม พ.ศ. 2560 กรุงเทพมหานครได้ประกาศยุบเลิกแขวงบางบอนและจัดตั้งแขวงใหม่ 4 แขวงโดยใช้ถนนกาญจนาภิเษกฟากตะวันออกและถนนเอกชัยฟากเหนือเป็นแนวแบ่งเขตระหว่างกัน พื้นที่แขวงทางด้านตะวันออกเฉียงเหนือตอนล่างของแขวงบางบอนเดิมได้รับการตั้งชื่อว่า แขวงคลองบางบอน ตามชื่อคลองบางบอนที่ไหลผ่านพื้นที่ในแนวทิศตะวันออกเฉียงเหนือ-ทิศตะวันตกเฉียงใต้ที่ตั้งและอาณาเขต ที่ตั้งและอาณาเขต. แขวงคลองบางบอนตั้งอยู่ทางทิศตะวันออกเฉียงเหนือของเขตบางบอน มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับแขวงคลองบางพราน (เขตบางบอน) มีถนนเอกชัยเป็นเส้นแบ่งเขต - ทิศตะวันออกเฉียงเหนือ ติดต่อกับแขวงบางขุนเทียน (เขตจอมทอง) มีคลองวัดสิงห์เป็นเส้นแบ่งเขต - ทิศตะวันออกและทิศใต้ ติดต่อกับแขวงแสมดำ (เขตบางขุนเทียน) มีทางรถไฟสายแม่กลองช่วงวงเวียนใหญ่–มหาชัยเป็นเส้นแบ่งเขต - ทิศตะวันตกเฉียงใต้ ติดต่อกับแขวงบางบอนใต้ (เขตบางบอน) มีถนนกาญจนาภิเษกเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงคลองบางบอน ได้แก่- ถนนเอกชัย - ถนนบางขุนเทียน ถนนสายรองและทางลัดในพื้นที่แขวงคลองบางบอน ได้แก่- ถนนมนธาตุราชศรีพิจิตร์และซอยพระยามนธาตุราชศรีพิจิตร์ แยก 35 - ซอยเอกชัย 69 (โรงเรียนวิชัยวิทยา) - ซอยเอกชัย 83/1 (ศิริวงศ์)</doc>
