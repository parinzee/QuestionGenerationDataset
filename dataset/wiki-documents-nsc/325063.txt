<doc id="325063" url="https://th.wikipedia.org/wiki?curid=325063" title="นกเป็ดผีเล็ก">นกเป็ดผีเล็ก นกเป็ดผีเล็ก () เป็นนกน้ำในวงศ์นกเป็ดผี มีการกระจายพันธุ์เป็นวงกว้างลักษณะ ลักษณะ. นกเป็ดผีเล็กเป็นนกน้ำขนาดเล็ก ปากแหลมสีเหลืองอ่อน นกโตเต็มวัยหน้าผาก ท้ายทอยถึงหลังสีน้ำตาลเข้ม คอสีแดง แก้ม อก และท้องสีน้ำตาลแกมเหลือง ชุดขนฤดูผสมพันธุ์หน้าและแก้มจะเปลี่ยนเป็นน้ำตาลแดงเข้ม สีข้างน้ำตาล ปากดำ โคนปากเหลือง ตาเหลือง นกวัยอ่อนมีปากสีเหลืองปลายสีดำเล็กๆ มีลายทางดำสลับขาวที่แก้มและข้างคอ สีปากจะเข้มขึ้นตามวัย ร้องเสียง "กรี๊รก-กรี๊รกกก..." รัวอนุกรมวิธาน อนุกรมวิธาน. มีชนิดย่อย 9 ชนิดแบ่งตามขนาดและสี- T. r. ruficollis พบจากยุโรปและทางตะวันตกเฉียงของรัสเซียลงไปทางใต้ถึงตอนเหนือของแอฟริกา - T. r. iraquensis พบในตะวันออกเฉียงใต้ของอิรักและตะวันตกเฉียงใต้ของอิหร่าน - T. r. capensis พบในพื้นที่บางส่วนของทะเลทรายซาฮารา มาดากัสการ์ ศรีลังกาและอนุทวีปอินเดียขยายไปทางตะวันออกถึงประเทศพม่า - T. r. poggei - T. r. philippensis - T. r. cotobato - T. r. tricolor - T. r. volcanorum - T. r. collarisพฤติกรรม พฤติกรรม. นกเป็ดผีเล็กเป็นนกที่ว่ายน้ำและดำน้ำเก่ง เพื่อจับปลาและสัตว์น้ำไม่มีกระดูกสันหลังที่อยู่ใต้น้ำเป็นอาหาร หลบซ่อนตัวตามพุ่มไม้ นกเป็ดผีเล็กสร้างรังริมน้ำ วางไข่ 4-7 ใบ เมื่อออกจากรังจะเอาวัชพืชคลุมไข่ไว้ ลูกนกว่ายน้ำได้ทันทีหลังออกจากไข่ไม่นานและบ่อยครั้งพบบรรทุกอยู่บนหลังพ่อแม่</doc>
