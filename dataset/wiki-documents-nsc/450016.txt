<doc id="450016" url="https://th.wikipedia.org/wiki?curid=450016" title="แขวงท่าข้าม">แขวงท่าข้าม แขวงท่าข้าม เป็นท้องที่ในเขตบางขุนเทียน กรุงเทพมหานคร สภาพพื้นที่โดยทั่วไปเป็นแหล่งเกษตรกรรม ป่าชายเลน และที่อยู่อาศัยที่มาของชื่อและประวัติศาสตร์ ที่มาของชื่อและประวัติศาสตร์. ชื่อ "ท่าข้าม" มาจากการที่อยู่ติดกับริมคลองสนามชัย ใช้เป็นท่าเรือที่ข้ามฟากไปมา ในอดีตเป็นชุมชนอาศัยของชาวมอญที่อพยพย้ายมาจากจังหวัดสมุทรสงคราม ในช่วงปลายรัชสมัยรัชกาลที่ 4ที่ตั้งและอาณาเขต ที่ตั้งและอาณาเขต. แขวงท่าข้ามมีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับแขวงแสมดำ (เขตบางขุนเทียน) แขวงจอมทอง และแขวงบางมด (เขตจอมทอง) มีคลองสนามชัย คลองวัดกก คลองบัว (คลองตาเปล่ง) และคลองตาสุกเป็นเส้นแบ่งเขต - ทิศตะวันออก ติดต่อกับแขวงบางมด แขวงทุ่งครุ (เขตทุ่งครุ) ตำบลบ้านคลองสวน ตำบลนาเกลือ และตำบลแหลมฟ้าผ่า (อำเภอพระสมุทรเจดีย์ จังหวัดสมุทรปราการ) มีคลองบางมด คลองรางแม่น้ำ คลองรางด้วน (คลองสวน) คลองรางกะนก คลองนา คลองหัวกระบือ และคลองขุนราชพินิจใจ (คลองกง) เป็นเส้นแบ่งเขต - ทิศใต้ ติดต่อกับอ่าวไทย - ทิศตะวันตก ติดต่อกับตำบลพันท้ายนรสิงห์ (อำเภอเมืองสมุทรสาคร จังหวัดสมุทรสาคร) และแขวงแสมดำ (เขตบางขุนเทียน) มีแนวแบ่งเขตการปกครองระหว่างกรุงเทพมหานครกับจังหวัดสมุทรสาคร คลองเสาธง แนวแบ่งเขตการปกครองระหว่างกรุงเทพมหานครกับจังหวัดสมุทรสาคร คลองสอง คลองแยกพะเนียง คลองตาแม้น คลองแสมดำใต้ ลำรางตาเณร คลองพระยาไชยยศสมบัติ และคลองสนามชัยเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงท่าข้าม ได้แก่- ถนนกาญจนาภิเษก - ถนนพระรามที่ 2 - ถนนบางขุนเทียนชายทะเล ส่วนถนนสายรองและทางลัด ได้แก่- ถนนเลียบคลองพิทยาลงกรณ์ - ถนนอนามัยงามเจริญ (ซอยพระรามที่ 2 ซอย 47)</doc>
