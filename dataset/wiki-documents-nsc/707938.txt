<doc id="707938" url="https://th.wikipedia.org/wiki?curid=707938" title="จัตุรัสกาฐมาณฑุดูร์บาร์">จัตุรัสกาฐมาณฑุดูร์บาร์ จัตุรัสกาฐมาณฑุดูร์บาร์ () หรือชื่อสันสกฤตว่า วสันตปุรทรวารเกษตร () หน้าพระราชวังเก่าของอดีตราชอาณาจักรกาฐมาณฑุ เป็นหนึ่งในสามจัตุรัสดูร์บาร์ในหุบเขากาฐมาณฑุ ประเทศเนปาล ทั้งหมดเป็นแหล่งมรดกโลกของยูเนสโก จัตุรัสกาฐดูร์บาร์มีสถาปัตยกรรมและงานฝีมือของช่างชาวเนวาร์อายุหลายร้อยปี แต่อาคารหลายแห่งเสียหายจากแผ่นดินไหว เมื่อวันที่ 25 เมษายน 2015 ส่วนวังในจัตุรัสนั้นย้ายมาจากที่เดิม คือ จัตุรัสทัตตาเตรยะ (Dattatreya; दत्तात्रेय) จัตุรัสกาฐมาณฑุดูร์บาร์เคยเป็นที่ตั้งวังมัลลกษัตริย์และศาหกษัตริย์ซึ่งครองอำนาจอยู่ในบริเวณนั้น ทั้งยังมีลานซึ่งประกอบด้วยชานชาลาและวัดมากมาย ลานนั้นชื่อว่า หนุมานโธคา (Hanuman Dhoka; हनुमान ध्वखा หนุมานธฺวคา) ตั้งชื่อตามรูปปั้นหนุมานที่อยู่ตรงทางเข้าวัง</doc>
