<doc id="70888" url="https://th.wikipedia.org/wiki?curid=70888" title="มารา เจด สกายวอล์คเกอร์">มารา เจด สกายวอล์คเกอร์ มารา เจด สกายวอล์คเกอร์ (Mara Jade Skywalker) เป็นตัวละครสมมติในจักรวาลขยายของเรื่องแต่งชุด สตาร์ วอร์ส ปรากฏตัวครั้งแรกในนิยายไตรภาคธรอว์นของทิโมธี ซาห์น และเป็นตัวละครที่ได้รับความนิยมที่สุดจากเรื่องชุดในหนังสือนิยาย จากแบบสำรวจเกี่ยวกับความนิยมในตัวละคร สตาร์ วอร์ส นั้น มาราได้อยู่ในยี่สิบอันดับสูงสุด เอาชนะตัวละครในจักรวาลขยายทั้งหมดและตัวละครจากภาพยนตร์อีกจำนวนหนึ่ง เธอเป็นตัวละครลับในเกมต่อสู้ ในเพลย์สเตชัน และเป็นตัวละครที่เลือกเล่นได้ในเกมคอมพิวเตอร์ การปรากฏตัวครั้งล่าสุดของเธออยู่ในเกมแนววางแผนแบบเรียลไทม์ ซึ่งเธอได้ต่อกรกับกองกำลังกบฏ (รวมทั้งไคล์ คาทาร์น และลุค สกายวอล์คเกอร์ด้วย) ในฐานะของหัตถ์จักรพรรดิ ในฐานะของหัตถ์จักรพรรดิ มารา เจด ปฏิบัติงานเป็นหนึ่งในมือสังหารส่วนตัวชั้นสูงสุดของจักรพรรดิพัลพาทีน หลังจากนั้นจึงเข้าเป็นรองผู้บังคับบัญชาหัวหน้างานลักลอบขนส่ง ทาลอน คารร์เด และได้แต่งงานกับลุค สกายวอล์คเกอร์ แล้วจึงได้รับตำแหน่งอาจารย์เจได มาราไม่มีบทบาทในภาพยนตร์ สตาร์ วอร์ส ภาคใดเลย แต่เธอถูกแสดงบทโดยนางแบบแชนนอน แมคแรนเดิล ในการ์ดเกม Star Wars Customizable Card Game นักฆ่าที่ทำงานให้กับจักรพรรดิ พัลพาทีน, ครั้งสุดท้ายของเธอที่จะฆ่า ลุค สกายวอล์คเกอร์ แต่หลังจากที่ต่อสู้กัน สุดท้ายก็ตกหลุมรักกันกับ ลุค สกายวอล์คเกอร์ ในช่วงไม่กี่ปีที่พวกเขาตกอยู่ในความรักและการแต่งงาน เธอใช้ชื่อท้าย ว่า สกายวอล์คเกอร์ และอุทิศตนให้แก่เจไดและท้ายในที่สุด เธอถูกฆ่าตายโดย เจสันหลานชายของเธอ หลังจากที่เธอพบว่าเขาได้หันเข้าไปหาทางด้านมืด Dark Side ในภาษาฮิบรู คำว่า มารา แปลว่า "bitter" (ขมขื่น รุนแรง ดุเดือด) ซึ่งอธิบายบุคลิกของมาราได้ค่อนข้างตรงตามหนังสือนิยายสตาร์ วอร์ส ในช่วงแรกๆ อย่างไรก็ดีมันยังมีความหมายว่า "myrrh" (ยางไม้หอมชนิดหนึ่ง) หรือ "fragrance" (กลิ่นหอม) ซึ่งบรรยายถึงบุคลิกตัวละครของเธอในหนังสือเล่มหลังๆ มาราเป็นหญิงแกร่งมากความสามารถ มีผมสีแดงเพลิง (fiery red) ดวงตาสีเขียวเข้ม (deep green) และทรวงทรงแบบนักเต้นรำ กล่าวกันว่าเธอค่อนข้างมีบุคลิกตัวละครคล้ายคลึงกับเจ้าหญิงเลอา ซึ่งเป็นน้องสาวฝาแฝดของสามีของเธอ</doc>
