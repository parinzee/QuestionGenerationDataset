<doc id="188968" url="https://th.wikipedia.org/wiki?curid=188968" title="อ่างเก็บน้ำแม่ธิ">อ่างเก็บน้ำแม่ธิ อ่างเก็บน้ำแม่ธิ เป็นอ่างเก็บน้ำตามโครงการพระราชดำริของพระบาทสมเด็จพระเจ้าอยู่หัวฯ สร้างเพื่อกั้นลำห้วยแม่ธิในเขตพื้นที่บ้านดอยเวียง หมู่ที่ 9 ต.บ้านธิ อำเภอบ้านธิ จังหวัดลำพูน ก่อสร้างเมื่อ พ.ศ. 2528 พระบาทสมเด็จพระเจ้าอยู่หัวฯ ทางเสด็จพระราชดำเนิน ในพิธีเปิดอย่างเป็นทางการ เมื่อวันที่ 6 กุมภาพันธ์ พ.ศ. 2530 ใช้งบประมาณ จำนวน 41,934,360 บาท อ่างเก็บน้ำบ้านธิ มีพันธุ์ปลาต่างๆ จำนวนมาก ทำให้ราษฎรสามารถจับปลา เพื่อบริโภค และจำหน่ายเป็นอาชีพเสริม บริเวณรอบอ่างติดกับขุนเจา ห้วย แม่ธิ มีทัศนียภาพที่สวยงาม มีทิวทัศน์เป็นภูเขาสวยต้นไม้เขียวขจี มองดูน่ารื่นรมย์ และเหมาะแก่การพักผ่อนหย่อนใจ ลึกเข้าไปประมาณ 5 กิโลเมตร มีน้ำตกที่สวยงามมีชื่อว่า “น้ำตกห้วยหก” เป็นน้ำตกธรรมชาติขนาด 7 ชั้น เป็นแหล่งท่องเที่ยวที่สำคัญอีกแห่งหนึ่งของจังหวัดลำพูนที่ไม่ไกลจากตัวเมืองมากนัก ระยะทางจากตัวเมืองลำพูนถึงอ่างเก็บน้ำแม่ธิ ประมาณ 30 กิโลเมตรลักษณะอ่างเก็บน้ำ ลักษณะอ่างเก็บน้ำ. อ่างเก็บน้ำแม่ธิ เป็นอ่างเก็บน้ำ ทำนบกว้าง 8 เมตร ยาว 437 เมตร สูง 26.5 เมตร ที่มีความจุประมาณ 4.5 ล้านลูกบาศก์เมตร สันอ่างมีความยาว 470 เมตร ครอบคลุมพื้นที่การเกษตร จำนวน 4,000 ไร่การเดินทาง การเดินทาง. การเดินทางจากตัวเมืองลำพูน สามารถเดินทางได้โดยรถยนต์ โดยใช้ทางหลวงแผ่นดินหมายเลข 1147 จากลำพูน ผ่านนิคมอุตสาหกรรมลำพูน-ตำบลมะเขือแจ้-ตลาดสดอำเภอบ้านธิ จากนั้นเลี้ยวซ้ายใช้เส้นทางถนนบ้านธิ-ดอยเวียง ระยะทางประมาณ 7 กิโลเมตร จนสิ้นสุดปลายทางสถานที่ใกล้เคียงสถานที่ใกล้เคียง. 1. วัดพระธาตุดอยเวียง อยู่ขวามือก่อนถึงอ่างเก็บน้ำแม่ธิ ประมาณ 1 กิโลเมตร สันนิษฐานว่าสร้างขึ้นในสมัยพระนางจามเทวี ราว พ.ศ. 1220 2. น้ำตกห้วยหก น้ำตกธรรมชาติขนาด 7 ชั้นที่มีความสวยงาม อยู่ลึกเข้าไปในอ่างเก็บน้ำแม่ธิ ใช้ระยะทางเดินเท้าประมาณ 5 กิโลเมตร 3. วัดพระธาตุดอยห้างบาตร ตำบลห้วยยาบ อำเภอบ้านธิ จังหวัดลำพูน 4. พระพุทธเฉลิมสิริราช พระพุทธรูปปางลีลา สูง 59 ศอก สร้างถวายเป็นพระราชกุศล เนื่องในวโรกาสเสด็จครองราชย์ปีที่ 50 ของพระบาทสมเด็จพระเจ้าอยู่หัวฯ</doc>
