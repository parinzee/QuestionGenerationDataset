<doc id="185428" url="https://th.wikipedia.org/wiki?curid=185428" title="พุชชิงเดซีส์">พุชชิงเดซีส์ พุชชิงเดซีส์ () เป็นรายการโทรทัศน์อเมริกัน แนวดราเมดี แต่มีเนื้อเรื่องที่แปลก มีส่วนผสมระหว่างนิติเวชกับนิทานก่อนนอน (Forensic Fairy tale) พุชชิงเดซีส์มีเนื้อเรื่องเกี่ยวกับคนทำขนมพาย (Pie-maker) ผู้สามารถชุบชีวิตคนตายให้กลับฟื้นคืน และกลับเป็นคนตายอีกครั้งได้ เพียงแค่ใช้ปลายนิ้วสัมผัส ซึ่งเขานำพรสวรรค์นี้มาใช้ในการคลี่คลายคดีฆาตกรรม สร้างโดยไบรอัน ฟุลเลอร์ (Bryan Fuller ผู้สร้างเรื่อง Dead Like Me) เริ่มออกอากาศในอเมริกา เมื่อเดือนตุลาคม ปี2550 และต่อมาในปี2551 ได้รับการเสนอชื่อเข้าชิง รางวัลเอมมี (nominated for Emmy awards) ถึง 12 รางวัล และเริ่มออกอากาศในประเทศไทย เมื่อเดือนกรกฎาคม ปี2551 ทางทรูซีรีส์เนื้อเรื่อง เนื้อเรื่อง. พุชชิงเดซีส์เปิดเรื่องด้วยการบรรยาย (ให้เสียงโดย จิม เดล - Jim Dale) ถึงชีวิตชายหนุ่มคนหนึ่งชื่อ เนด (Ned แสดงโดย Lee Pace) นักทำขนมพาย เจ้าของร้านชื่อพายโฮล ผู้มีพรสวรรค์ลึกลับที่มีผู้ทราบเพียงไม่กี่คน คือ เมื่อเขาสัมผัสสิ่งมีชีวิตที่ตายแล้ว จะทำให้สิ่งนั้นกลับมามีชีวิตอีกครั้ง เรื่องเริ่มจากแนะนำชีวิตของเนด ในวัยเด็ก ซึ่งเขาแอบชอบเด็กผู้หญิงข้างบ้าน ชื่อเรียกสั้นๆว่า ชัค (Charlotte "Chuck" Charles รับบทเมื่อโตขึ้นโดย Anna Friel) เนดค่อยๆค้นพบพรสวรรค์ของเขา เริ่มจากสัมผัสตัวแล้วชุบชีวิตดิกบี (Digby) สัตว์เลี้ยงของเขาเอง เป็นสุนัขพันธุ์โกลเดนรีทริฟเวอร์ (Golden Retriever) ที่ถูกรถชนตายให้กลับฟื้นขึ้นมา ต่อมาเนดพบว่า หากสิ่งมีชีวิตที่เขาสัมผัสจนกลับมีชีวิตขึ้นมา ถูกสัมผัสอีกครั้ง มันก็จะกลับกลายเป็นซากศพ ตายอีกครั้งอย่างถาวร (ชุบชีวิตขึ้นมาไม่ได้อีก) เขาจึงไม่สามารถสัมผัสเจ้าสัตว์เลี้ยงของเขาได้อีกเลย เมื่อแม่ของเขาเสียชีวิตลงอย่างกะทันหัน เนดจึงแตะตัวเพื่อชุบชีวิตแม่ของเขาขึ้นมา หนึ่งนาทีถัดมา พ่อของชัค (ที่อยู่ข้างบ้าน) ก็เสียชีวิตลง ต่อมาเนดจึงเรียนรู้ว่าหากสิ่งที่เขาชุบชีวิตขึ้นมาไม่ถูกเขาสัมผัส(ให้ตายอีกครั้ง) ภายใน 1 นาที จะมีสิ่งมีชีวิตอื่นในระแวกใกล้เคียง 1 ชีวิต ต้องตายลงอย่างกะทันหันโดยไม่ทราบสาเหตุ และที่แย่ยิ่งกว่านั้น แม่ของเนดก็เสียชีวิตลงอีกครั้งในเวลาต่อมา หลังจากได้จูบหน้าผากเนดก่อนนอน (good-night kiss) ดังนั้นเนดและชัคในวัยเด็กจึงต้องย้ายไปอยู่ห่างกัน เนดถูกพ่อพาไปอยู่โรงเรียนประจำ (ซึ่งเนดไม่ชอบสักเท่าไร) ส่วนชัคไปอยู่กับน้าฝาแฝด(Vivian & Lily ซึ่งต่อมามีปัญหาทางอารมณ์ หดหู่ ไม่เข้าสังคม) เนดโตขึ้นกลายเป็นนักทำขนมพาย (ผลไม้ที่เขาจับ ปรุงเป็นพาย จะสดน่ารับประทานมากเป็นพิเศษ) นักสืบเอกชนอีเมอร์สัน คอด (Emerson Cod แสดงโดย Chi McBride) ได้ทราบถึงความสามารถพิเศษของเนด และชวนเขาให้ร่วมงานคลี่คลายคดีฆาตกรรม เพียงแค่เนดสัมผัสศพให้ฟื้นขึ้นมา ภายใน 1 นาทีถามว่าฆาตกรเป็นใคร ได้รางวัลนำจับแล้วแบ่งเงินกัน ซึ่งก็ดูจะเป็นงานง่ายๆรายได้ดี จนกระทั่งวันนึง เนดต้องคลี่คลายคดีสาวสวยคนนึง ที่ถูกฆ่าระหว่างท่องเที่ยวทางเรือ และสาวสวยคนนั้นก็คือชัค เด็กผู้หญิงข้างบ้านซึ่งเขาเคยแอบชอบ เมื่อเนดชุบชีวิตชัคขึ้นมา เขาไม่อาจตัดใจสัมผัสชัคให้ตายลงอีกครั้ง (ผลก็คือ สัปเหร่อเสียชีวิตอย่างไม่ทราบสาเหตุ) เนดพาชัคไปอยู่ด้วยกัน (แต่สัมผัสกันไม่ได้) หางานให้เธอทำในร้านพายโฮล และร่วมกันคลี่คลายคดีฆาตกรรมร่วมกับ นักสืบเอกชนอีเมอร์สัน (ซึ่งอีเมอร์สัน ไม่ชอบให้ชัคร่วมงานสักเท่าไร) โดยมีพนักงานในร้านพายโฮลอีกคน คือ โอลีฟ (Olive Snook รับบทโดย Kristin Chenoweth จากเรื่อง The West Wing) ผู้แอบชอบเนดอยู่ พยายามเปิดโปงตัวจริงของชัคอยู่เงียบๆ ชีวิตของเนดเปลี่ยนไปเมื่อชัคก้าวเข้ามาอีกครั้ง แต่เขาไม่สามารถสัมผัสตัวชัคได้ ความรักระหว่างเนดและชัค ก็ค่อยๆงอกงามขึ้นโดยไม่มีการถูกเนื้อต้องตัวกัน</doc>
