<doc id="36041" url="https://th.wikipedia.org/wiki?curid=36041" title="ผมน่ะหรือคือราชาปีศาจ!">ผมน่ะหรือคือราชาปีศาจ! ผมน่ะหรือคือราชาปีศาจ! () เป็นหนังสือการ์ตูนและหนังสือนิยายไลท์โนเวลเล่มแรกในชุด “มะรุมะ” ผู้ประพันธ์ คือ อาจารย์โทโมะ ทาคาบายาชิ ผู้วาดภาพประกอบในนิยายและวาดการ์ตูน คือ อาจารย์เทมาริ มัตสึโมโตะ ทั้งนิยายและการ์ตูนอยู่ภายใต้การดูแลและพิมพ์จัดจัดหน่ายโดย คาโดคาวะ บีนส์ บุงโกะ ในเครือของคาโดคาวะ โชะเทน ในปี พ.ศ. 2547 นิยายมะรุมะ ได้รับการนำไปดัดแปลงเป็นการ์ตูนแอนิเมชั่น โดยใช้ชื่อว่า Kyo Kara Maoh! （今日からマ王！） ปัจจุบันมีทั้งหมด 3 ภาค จำนวนทั้งสิ้น 117 ตอน (หลังจบอะนิเมะภาคสองแล้วมีการจัดทำโอวีเอ ใช้ชื่อว่า Kyo Kara Maoh! R （今日からマ王！R） ด้วย) ในปี พ.ศ. 2548 อาจารย์เทมาริ มัตสึโมโตะ ได้เริ่มลงการ์ตูนมังงะในนิตยสารการ์ตูนรายเดือนอะสุกะ (Asuka) นอกจากนี้ยังได้จัดทำเกมเพลย์สเตชัน 2 ได้แก่ “Kyo Kara Maoh! Hajimari no tabi” （今日から㋮王！はじ㋮りの旅） และ “Kyo Kara Maoh! Shinmakoku no kyuujitsu” （今日から㋮王！眞魔国の休日） รวมถึงเกมคอมพิวเตอร์ “Kyo Kara Maoh! Oresama QUEST” （今日から㋮王！俺さまクエスト）เนื้อเรื่อง เนื้อเรื่อง. วันหนึ่ง ชิบูยะ ยูริ นักเรียนมัธยมปลายธรรมดาที่รักเบสบอลเป็นชีวิตจิตใจ ได้บังเอิญไปพบกับเหตุการณ์เพื่อนร่วมห้องสมัย ม.ต้น กำลังถูกรังแกจึงพยายามเข้าไปช่วย แต่กลับถูกกลุ่มนักเรียนนักเลงเหล่านั้นลากตัวเข้าไปในห้องน้ำสาธารณะ กลุ่มนักเลงตั้งใจจะแก้แค้นยูริโดยการกดชักโครกแล้วเอาหน้าของเขากดลงไป แต่นั่นกลับทำให้ยูริถูกชักโครกดูดจนหลุดมาอยู่ในสถานที่หนึ่ง ซึ่งคล้ายกับหมู่บ้านของชาวยุโรปยุคกลาง ที่นั่น ยูริไม่ได้รับการต้อนรับจากคนที่นั่นและยังถูกขับไล่ โชคดีที่มีกลุ่มคนขี่ม้าเข้ามาช่วยเขาไว้ได้ทัน จากนั้นยูริก็เดินทางไปยังบ้านพักแห่งหนึ่งเพื่อรับฟังเรื่องราวต่างๆ และแก้ข้อสงสัยของตัวเอง แต่กลับไม่ได้เป็นเช่นนั้นทั้งยังทำให้ยูริสับสนมึนงงมากกว่าเดิม เมื่อเขาได้ทราบว่า ตัวเขาจริงๆ แล้วเป็นคนของชนเผ่าปีศาจที่ดวงวิญญาณถูกส่งให้ไปเกิดยังโลกมนุษย์ อีกทั้งที่ว่าเขาเป็นว่าที่กษัตริย์องค์ใหม่แห่งอาณาจักรดังกล่าวด้วย ในระยะแรกยูริยังไม่ยอมรับกับสิ่งที่ได้รับฟังมา แต่ด้วยว่าเขารักความยุติธรรมและความถูกต้อง เขาจึงต้องยอมรับอำนาจดังกล่าวมาไว้ในมือเพื่อที่จะหยุดสงครามอันโหดเหี้ยมและทารุณระหว่างเผ่าพันธุ์ปีศาจและเผ่าพันธุ์มนุษย์ นอกจากต้องจัดการเรื่องต่างๆ ภายในประเทศของตัวเองแล้ว ยูริยังเดินทางไปยังต่างประเทศจนประสบพบกับเหตุการณ์มากมาย รวมถึงการแก้ปัญหาเรื่อง "กล่องต้องห้ามทั้งสี่" ด้วยตัวละครหนังสือนิยาย หนังสือนิยาย. ชื่อภาษาไทยในที่นี้เป็นการแปลโดยตรงจากภาษาญี่ปุ่น ไม่ใช่ชื่อที่ใช้จริงแต่อย่างใด (รอการยืนยันชื่อภาษาไทยจากเจ้าของลิขสิทธิ์)เล่มเนื้อหาหลักส่วนของอาณาจักรเผ่าพันธุ์ปีศาจเล่มเนื้อหาหลัก. ส่วนของอาณาจักรเผ่าพันธุ์ปีศาจ. - ผมน่ะหรือคือราชาปีศาจ! （今日から㋮のつく自由業！） ( เดือนธันวาคม พ.ศ. 2543 ISBN 978-4-04-442001-7) ปฐมบทแห่งราชาปีศาจ ยูริที่เป็นเพียงเด็กหนุ่มธรรมดาๆ กลับต้องมารับหน้าที่อันยิ่งใหญ่ นั่นก็คือหน้าที่ของราชาปีศาจ- คราวนี้คืออาวุธปีศาจชิ้นสุดท้าย ! （今度は㋮のつく最終兵器！） ( เดือนพฤษภาคม พ.ศ. 2544 ISBN 978-4-04-442002-4) ยูริซึ่งถูกเรียกตัวกลับมายังอาณาจักรเผ่าพันธุ์ปีศาจอีกครั้ง ต้องออกเดินทางสู่ดินแดนมนุษย์เพื่อตามหาอาวุธสงครามประจำกษัตริย์ปีศาจซึ่งได้หายสาบสูญไปราวสองร้อยปีมาแล้ว โดยคาดว่าจะทำให้เหล่ามนุษย์เกรงกลัวและไม่คิดทำสงครามอีก อาวุธดังกล่าวคือดาบมาร มีชื่อว่า มอร์กิฟ- ค่ำนี้คือการหลบหนีของปีศาจ! （今夜は㋮のつく大脱走！） ( เดือนธันวาคม พ.ศ. 2544 ISBN 978-4-04-445203-2) ยูริถูกเรียกตัวกลับมายังอาณาจักรอีกครั้ง คราวนี้เขาถูกตั้งข้อหาว่าเป็นอาชญากรในดินแดนสเวเรล่าของเผ่ามนุษย์ จึงต้องออกเดินทางเพื่อจัดการกับปัญหาดังกล่าว- พรุ่งนี้คือวันที่สายลมแห่งปีศาจโบกพัด! （明日は㋮のつく風が吹く！） ( เดือนกุมภาพันธ์ พ.ศ. 2545 ISBN 978-4-04-445204-9) เกี่ยวกับการปรากฏตัวของคนที่อ้างว่าเป็น “ลูกสาว” นอกสมรสของราชาปีศาจส่วนของดินแดนปกครองตนเองคาโลเรีย (Caloria) ส่วนของดินแดนปกครองตนเองคาโลเรีย (Caloria). ในฤดูร้อนนั้น ยูริซึ่งกำลังช่วยงานอยู่ที่บ้านญาติของมุราตะ ถูกเรียกตัวกลับอาณาจักรอีกครั้ง แต่คราวนี้ทั้งคอนราทและคนอื่นๆ กลับมีท่าทีที่แปลกไป และแทนที่จะโผล่กลับมายังอาณาจักรอีกครั้ง เขากลับโผล่ไปยังดินแดนปกครองตนเองคาโลเรีย ซึ่งอยู่ภายใต้อาณัติของอาณาจักรซีมารอนเล็ก (Small Cimaron) ที่น่าแปลกใจคือครั้งนี้มุราตะเองก็หลุดตามยูริมายังโลกนี้ตามด้วย- สุริยาแห่งปีศาจจะลอยเด่นแน่นอน! （きっと㋮のつく陽が昇る！）( เดือนกันยายน พ.ศ. 2545 ISBN 978-4-04-445206-3) - อีกไม่นานก็จะถึงยามเย็นแห่งปีศาจ! （いつか㋮のつく夕暮れに！）( เดือนธันวาคม พ.ศ. 2545 ISBN 978-4-04-445207-0) - เหล่าหิมะแห่งปีศาจลอยคว้างบนฟากฟ้า! （天に㋮のつく雪が舞う！）( เดือนพฤษภาคม พ.ศ. 2546 ISBN 978-4-04-445208-7) - เหล่าดวงดาวแห่งปีศาจร่วงลงสู่ผืนดิน! （地には㋮のつく星が降る！）( เดือนกรกฎาคม พ.ศ. 2546 ISBN 978-4-04-445209-4)ส่วนของอาณาจักรผืนทรายศักดิ์สิทธิ์ (聖砂国) ส่วนของอาณาจักรผืนทรายศักดิ์สิทธิ์ (聖砂国). อาณาจักรผืนทรายศักดิ์สิทธิ์เป็นเผ่าพันธุ์เทวดาที่ปิดประเทศไปเป็นระยะเวลานานแล้ว (แต่ก็ยังคงมีการติดต่อแลกเปลี่ยนกับอาณาจักรซีมารอนเล็กอยู่บ้าง) ฝ่ายพระราชายูริและเหล่าขุนนางต้องการทราบความเป็นไปภายในของอาณาจักรดังกล่าว จึงตัดสินใจเดินทางไปยังดินแดนดังกล่าว ทว่าเรื่องราวหลายอย่างกลับไม่ได้เป็นไปตามคาด หนึ่งในนั้นก็คือ เรื่องที่ยูริต้องออกเดินทางสู่อาณาจักรผืนทรายศักดิ์สิทธิ์พร้อมกับพระราชาซาราเลกีแห่งอาณาจักรซีมารอนเล็ก และทูตเจริญสัมพันธไมตรีจากอาณาจักรซีมารอนใหญ่หรือก็คือ คอนราท- ทะเลแห่งปีศาจคือจุดหมายปลายทางของเรา! （めざせ㋮のつく海の果て！） ( เดือนเมษายน พ.ศ. 2547 ISBN 978-4-04-445211-7) - นี่คือก้าวแรกของราชาปีศาจ! （これが㋮のつく第一歩！） ( เดือนกันยายน พ.ศ. 2547 ISBN 978-4-04-445213-1) - ในไม่ช้าบทเพลงแห่งปีศาจจะกังวาน!　（やがて㋮のつく歌になる！） ( เดือนธันวาคม พ.ศ. 2547 ISBN 978-4-04-445214-8) - ทรัพย์สมบัติอยู่ในผืนดินของปีศาจ!　（宝は㋮のつく土の中！） ( เดือนกันยายน พ.ศ. 2548 ISBN 978-4-04-445215-5) - ก้นบึ้งน้ำคือกล่องแห่งปีศาจ!　（箱は㋮のつく水の底！） ( เดือนพฤษภาคม พ.ศ. 2549 ISBN 978-4-04-445216-2) - ทะเลทรายคือทางสู่จุดหมายของปีศาจ!　（砂は㋮のつく途の先！） ( เดือนธันวาคม พ.ศ. 2550 ISBN 978-4-04-445218-6) - ถอนหางเสือของปีศาจกลับสู่บ้านเกิด! （故郷へ㋮のつく舵をとれ！） ( เดือนมิถุนายน พ.ศ. 2551 ISBN 978-4-04-445220-9)ส่วนเนื้อหาใหม่ (ダルコ国) ส่วนเนื้อหาใหม่ (ダルコ国). ยูริและมุราตะได้เดินทางไปสู่โลกอีกใบ แต่ทว่าพวกเขากลับหลุดไปยังอาณาจักรดาลโกซึ่งอยู่ติดกับอาณาจักรเผ่าพันธุ์ปีศาจ เกวนดัลจึงต้องรีบออกเดินทางไปยังอาณาจักรดังกล่าวเพื่อช่วยพระราชาและอัครเสนาบดี และในที่สุดแล้วพวกเขาทั้งสามก็ต้องถูกจองจำในเรือนจำที่นั่น- ด้านหน้านี้คือกรงห้องขังของปีศาจ!　（前は㋮のつく鉄格子！）( เดือนพฤษภาคม พ.ศ. 2545 ISBN ISBN 978-4-04-445221-6)เล่มเนื้อหาพิเศษ เล่มเนื้อหาพิเศษ. เป็นภาคพิเศษ เนื้อหาจะเกี่ยวข้องกับตัวละคร แต่จะไม่เกี่ยวข้องกับส่วนเนื้อหาหลักเสียทีเดียว มีทั้งที่รวมเรื่องสั้นหลายๆ ตอน หรือเป็นเล่มเดียวจบก็มี- ท่านลอร์ดกับไดอารี่ปีศาจ!? （閣下と㋮のつくトサ日記！？）( เดือนพฤษภาคม พ.ศ. 2545 ISBN 978-4-04-445205-6) เนื้อเรื่องเกี่ยวกับไดอารี่ของกุนเทอร์ที่ได้ออกพิมพ์จำหน่ายและได้รับความนิยมอย่างสูง- ก็แค่คุณหนูเพียงชั่วคราว! （お嬢様とは仮の姿！）( เดือนกันยายน พ.ศ. 2546 ISBN 978-4-04-445210-0) ไม่มีตัวละครจากเรื่องมะรุมะปรากฏเลย แต่ก็มีแนวโน้มว่าจะมีส่วนสำคัญเกี่ยวกับเนื้อหาในภายภาคหน้า เนื่องจากมีการพูดถึงเรื่องกล่องต้องห้ามและผู้ถือกุญแจอยู่ด้วย เรื่องราวเกิดขึ้นสมัยสงครามโลกครั้งที่สองบนโลกมนุษย์- ลูกชายน่ะหรือคือราชาปีศาจ!? （息子は㋮のつく自由業！？）( เดือนเมษายน พ.ศ. 2547 ISBN 978-4-04-445212-4) เนื้อเรื่องดำเนินที่ตัวละครบ้านชิบุยะและความสัมพันธ์ภายในครอบครัวชิบุยะ- จากวันนี้ผมคือราชาปีศาจ!? （今日から㋮王！？） ( ฉบับธรรมดา เดือนธันวาคม พ.ศ. 2549 ISBN 978-4-04-445217-9, ฉบับพิเศษจำนวนจำกัด เดือนพฤศจิกายน พ.ศ. 2549 ISBN 978-4-04-900782-4) เนื่องจากอะนิเมะได้รับความนิยมอย่างมาก ผู้เขียนจึงยืมชื่ออะนิเมะมาดัดแปลงเล็กน้อย โดยการเติมเครื่องหมาย ? (เครื่องหมายปรัศนีย์) ลงไป- ดินแดนแห่งรัก อาณาจักรเผ่าพันธุ์ปีศาจ （眞㋮国より愛をこめて）( เดือนกรกฎาคม พ.ศ. 2551 ISBN 978-4-04-445219-3) เนื้อเรื่องเกี่ยวกับองค์ปฐมกษัตริย์และอัครเสนาบดี เป็นต้นอะนิเมะ อะนิเมะ. “จากวันนี้ผมคือราชาปีศาจ” () ฉายทางช่องเอ็นเอชเค BS2 (NHK BS2) ฉายซ้ำทางช่อง NHK教育 (NHK Kyouiku) ชื่อเรียกสั้นๆ ของซีรีส์อะนิเมะคือ มะนิเมะ （㋮ニメ） ในเดือนตุลาคม พ.ศ. 2550 ได้มีการวางจำหน่าย OVA ออกมาเดือนละแผ่น ทั้งหมด 5 แผ่น กระทั่งเดือนกุมภาพันธ์ พ.ศ. 2551 จึงออกอากาศอะนิเมะภาคสาม ปัจจุบันมีการนำอะนิเมะไปฉายในหลายประเทศแล้ว เช่น ไต้หวัน ฮ่องกง สหรัฐอเมริกา เป็นต้นเวลาออกอากาศ (ประเทศญี่ปุ่น)เวลาออกอากาศ (ประเทศญี่ปุ่น). - NHK BS2- ภาคที่หนึ่ง เริ่มฉายวันที่ 3 เมษายน ค.ศ. 2004 ถึงวันที่ 12 กุมภาพันธ์ ค.ศ. 2005 (รวมทั้งสิ้น 39 ตอน) ทุกวันเสาร์ เวลา 9.00-9.25 น. - ภาคที่สอง เริ่มฉายวันที่ 2 เมษายน ค.ศ. 2005 ถึงวันที่ 25 กุมภาพันธ์ ค.ศ. 2006 (รวมทั้งสิ้น 39 ตอน) ทุกวันเสาร์ เวลา 9.00-9.25 - ภาคที่สาม เริ่มฉายวันที่ 3 เมษายน ค.ศ. 2008 ถึงวันที่ 19 กุมภาพันธ์ ค.ศ. 2009 (รวม 39 ตอน) ทุกวันพฤหัสบดี เวลา 23.00-23.25 - NHK Kyoiku- ภาคที่หนึ่ง เริ่มฉายวันที่ 9 มีนาคม ถึงวันที่ 14 ธันวาคม ค.ศ. 2005 (จำนวนทั้งสิ้น 41 ตอน) ทุกวันพุธ เวลา 24.00-24.25 - ภาคที่สอง เริ่มฉายวันที่ 6 เมษายน ถึงวันที่ 14 ธันวาคม ค.ศ. 2006 (จำนวนทั้งสิ้น 37 ตอน) ทุกวันพฤหัสบดี เวลา 24.00-24.25 - ภาคที่สาม เริ่มฉายวันที่ 11 เมษายน ค.ศ. 2009 จนถึงปัจจุบัน (คาดว่าจำนวนทั้งสิ้น 39 ตอน) ทุกวันเสาร์ เวลา 9.25-9.50 - BHK Bshi- ภาคที่หนึ่ง เริ่มฉายวันที่ 3 เมษายน ค.ศ. 2009 จนถึงปัจจุบัน ทุกวันศุกร์ เวลา 19.00-19.25 ต้นฉบับของอะนิเมะเดิมนั้นเป็นภาพขนาด 16:9 หากผู้ชมรับสัญญาณเป็นสัญญาณดิจิตอลภาคพื้นดิน จะได้รับชมภาพขนาดดั้งเดิม คือ 16.9 แต่หากรับสัญญาณเป็นสัญญาณอนาล็อก ทางช่อง BS2 จะปรับขนาดเป็น 4:3 ทางช่อง Kyouiku จะปรับขนาดเป็นเล็ทเตอร์บ็อกซ์ชื่อตอนภาคที่หนึ่งภาคที่สองภาคที่สามโอวีเอ ชื่อตอน. โอวีเอ. ใช้ชื่อว่า Kyo Kara Maoh! R （今日から&#x32ee;王！R）ทีมผู้สร้างการ์ตูนมังงะ การ์ตูนมังงะ. อาจารย์เทมาริ มัตสึโมโตะ ผู้วาดภาพประกอบในนิยายนั้น ได้นำนิยายมาวาดเป็นการ์ตูนลงในนิตยสารอะสุกะซึ่งเป็นนิตยสารรายเดือน และได้มีการรวมเล่มออกจำหน่าย โดยใช้ชื่อว่า "ผมน่ะหรือคือราชาปีศาจ!" （今日から㋮のつく自由業！） ทุกเล่ม (ไม่เหมือนนิยายที่ชื่อของแต่ละเล่มจะต่างกันไป) เนื้อหาหนังสือการ์ตูนจะยึดตามนิยายเป็นสำคัญจำนวนฉบับรวมเล่มที่จำหน่ายปัจจุบัน จำนวนฉบับรวมเล่มที่จำหน่ายปัจจุบัน. ในญี่ปุ่นฉบับรวมเล่มอยู่ในความดูแลของสำนักพิมพ์ Asuka Comics DX สำหรับในประเทศไทยฉบับรวมเล่มอยู่ในความดูแลของสำนักพิมพ์พีชคอมมิคส์ ในเครือบงกชคอมมิคส์ บริษัท บงกช พับลิชชิ่ง จำกัดประเทศญี่ปุ่นประเทศไทยอธิบายศัพท์เฉพาะอธิบายศัพท์เฉพาะ. - โลกทางโน้น, โลกทางนั้น, โลกฝั่งโน้น （異世界） : โลกที่ยูริเดินทางกลับไปมา เป็นคำที่ใช้เรียกอย่างง่าย สภาพเศรษฐกิจสังคมที่นั่นคล้ายกับยุโรปยุคกลาง (หรือที่เรียกกันว่ายุคมืด) ผู้คนที่อาศัยอยู่ที่นั่นก็คล้ายกับชาวตะวันตกทั้งสิ้น- อาณาจักรเผ่าพันธุ์ปีศาจ （眞魔国） : เป็นอาณาจักรของชนเผ่าปีศาจ ก่อตั้งโดยพระปฐมกษัตริย์（眞王）กับเหล่าทหารของพระองค์เมื่อราวๆ 4000 ปีก่อน ชื่ออย่างเป็นทางการของอาณาจักรคือ “อาณาจักรอันรุ่งเรืองของราชาองค์ใหม่ผู้ยิ่งใหญ่และประชาชนเผ่าปีศาจ ทุกสิ่งบนโลกล้วนก่อเกิดจากพวกเราเผ่าพันธุ์ปีศาจ ด้วยความกล้าหาญ เชาวน์ปัญญา และพลังอำนาจ ที่สามารถสยบได้แม้แต่พระเจ้าผู้สร้างโลก เผ่าพันธุ์ปีศาจจักต้องเจริญรุ่งเรืองสืบไป ชั่วนิรันดร์” แต่โดยปกติแล้วมักจะขนานนามอย่างลำลองว่า “อาณาจักรเผ่าพันธุ์ปีศาจ”- ราชาปีศาจ （魔王） : ตำแหน่งของพระเจ้าแผ่นดินแห่งอาณาจักรเผ่าพันธุ์ปีศาจ ทั้งนี้การสืบราชสมบัติไม่ได้เป็นไปตามอย่างของโลกมนุษย์หรือแม้แต่อาณาจักรอื่นๆ ในโลกนั้นเองก็ตาม หากแต่ขึ้นอยู่กับพระบัญชาของพระปฐมกษัตริย์ทั้งสิ้น (ผ่านทางเทพพยากรณ์) นับแต่อดีตมาการขนานพระนามกษัตริย์จะเป็นไปตามแบบแผน คือ “พระราชา (พระนาม) ” หรือ “พระราชินี (พระนาม) ” แต่พอเข้ายุคสมัยใหม่ก็เริ่มเกิดการขนานพระนามตามกิจการที่พระองค์ได้ทรงปฏิบัติ เช่น “กษัตริย์นักบั่นคอ” หรือ “กษัตริย์จอมนองเลือด” เป็นต้น ยุคใดที่มีพระราชาผู้ทรงพระปรีชาสามารถ ตลอดจนทรงได้รับการเคารพเทิดทูนแล้ว เครื่องราชกกุธภัณฑ์ของกษัตริย์องค์นั้นจะได้รับการสืบทอดสู่กษัตริย์รุ่นถัดมาอีกหลายรัชกาล- เผ่าพันธุ์ปีศาจ （魔族） : เผ่าพันธุ์หนึ่งที่อาศัยอยู่ในอาณาจักรเผ่าพันธุ์ปีศาจ อายุขัยโดยเฉลี่ยแล้วจะยาวนายกว่ามนุษย์ราวๆ 5 เท่า แต่ละคนจะมีพลังเวทไม่เหมือนกัน ประชาชนเผ่าพันธุ์ปีศาจมักจะมีหน้าตาผิวพรรณที่สวยงาม บริสุทธิ์ผุดผ่อง (จนคนของเผ่าพันธุ์มนุษย์ที่หล่อหรือสวยบางทีก็ถูกกล่าวหาว่าเป็นเผ่าปีศาจก็มี) สำหรับชนเผ่ามนุษย์แล้ว เผ่าพันธุ์ปีศาจเป็นสิ่งที่น่าสะพรึงกลัว และน่าขยะแขยง- ผมดำและตาดำ （双黒） : สำหรับชนเผ่าปีศาจแล้ว การมีผมและดวงตาเป็นสีดำนับว่าเป็นของสูงค่าและหาได้ยากยิ่งนัก มันเป็นหลักฐานที่บอกได้ว่าคนผู้นั้นเป็นเผ่าพันธุ์ปีศาจอย่างแน่นอน และจะทำให้สถานะหรือฐานันดรศักดิ์สูงกว่าขุนนางทั้งหมด (แต่ยังต่ำกว่ากษัตริย์) สำหรับเผ่าพันธุ์มนุษย์แล้ว สีดำหมายถึง ลางร้าย โชคไม่ดี หรืออาจจะหมายถึง ยาลับที่ทำให้ไม่แก่ไม่ตาย เป็นอมตะ- เวทปีศาจ （魔術） : บทคาถาหรือสิ่งอื่นใดที่ใช้ในการต่อสู้ของชนเผ่าปีศาจ เป็นพลังที่มีแต่เผ่าพันธุ์ปีศาจเท่านั้นที่จะครอบครองได้ การจะบังคับ “พลังปีศาจ” （魔力） เพื่อจะใช้เวทปีศาจได้นั้น จำต้องอาศัยพรสวรรค์ที่ติดมาแต่กำเนิด (มากับวิญญาณ) และต้องทำพันธสัญญากับธาตุใดธาตุหนึ่งก่อน จึงจะสามารถใช้พลังดังกล่าวได้ โดยมากผู้ที่ใช้เวทปีศาจได้จะเป็นชนชั้นขุนนางเพียงไม่กี่คน โดยปกติ ธาตุเพียงหนึ่งธาตุที่จะยอมรับพลังปีศาจแล้วยอมให้เราใช้เวทปีศาจควบคุมมันในการต่อสู้ได้ สำหรับพระราชายูริถือว่าเป็นข้อยกเว้นเนื่องจากทรงฤทธานุภาพมากจนธาตุทั้งหมดยอมสวามิภักดิ์แต่โดยดี- เวทศักดิ์สิทธิ์ （法術） : มนุษย์จะเรียกร้องพลังจาก “บางสิ่งบางอย่าง” พลังที่ว่าไม่ได้มีติดตัวมาแต่กำเนิดดังเช่นพลังเวทของชนเผ่าปีศาจ แต่จำต้องได้รับการฝึกฝนอย่างหนักจึงจะสามารถใช้ “พลังศักดิ์สิทธิ์” （法力） ได้ และหากมี “ศิลาศักดิ์สิทธิ์” ด้วยแล้วจะยิ่งทำให้พลังกล้าแกร่งขึ้นมาก- กล่องต้องห้าม （禁忌の箱） : กล่องที่พระปฐมกษัตริย์ทรงใช้พลังของพระองค์ปิดผนึก “สสารแห่งความพินาศ” ไว้ในกล่องสี่ใบ ซึ่งมีนามว่า “สุดขอบพสุธา” （地の果て） “จุดจบแห่งสายลม” （風の終わり） “ไฟโลกันตร์อันเย็นเฉียบ” （凍土の劫火） และ “ก้นบึ้งแห่งกระจก” （鏡の水底）แต่ละกล่องนั้นจะมีกุญแจอยู่ โดยการกำหนดส่วนของร่างกายส่วนใดส่วนหนึ่งของคนที่ถูกเลือกให้เป็นกุญแจ (การกำหนดนี้มีเพียงคนวงในบางคนเท่านั้นที่ทราบ) กุญแจดังกล่าวจะถูกสืบทอดผ่านในตระกูลจากรุ่นสู่รุ่น กุญแจที่ว่านี้จะสามารถใช้เปิดกล่องได้ เจ้าของกุญแจทั้งนี่กล่องคือ โวลแตร์, เวลเลอร์, บีเลอเฟลท์ และ วินคอท ตามลำดับ- สสารแห่งความพินาศ（創主） : เป็นสสารที่ไม่สามารถระบุได้ชัดว่าคืออะไร มีอยู่ด้วยกันหลายตัว ในอดีตพวกมันคอยทำลายโลกนั้นให้พินาศลงไป จนกระทั่งเมื่อราวๆ 4000 ปีก่อน พระปฐมกษัตริย์ทรงใช้เวทปีศาจและดาบมารปราบปรามและปิดผนึกพวกมันลงในกล่อง- ตระกูลขุนนางทั้งสิบ （十貴族） : ตระกูลขุนนางที่เป็นเจ้าครองที่ดินตามหลักระบบศักดินาสวามิภักดิ์ (feudalism) แคว้นแต่ละแคว้นจะต้องส่งภาษีซึ่งหักส่วนของขุนนางแล้วกลับสู่กษัตริย์ นอกจากนี้ ตระกูลขุนนางยังมีมีบทบาทสำคัญในการปกครองประเทศมาก ในระยะแรกนั้นพระราชายูริทรงไม่มีอำนาจใดๆ ในการปกครองโดยตรง เนื่องจากยังไม่บรรลุนิติภาวะ จึงจำเป็นต้องให้มีผู้สำเร็จราชการแทนพระองค์ไปก่อนซึ่งก็มาจากคณะขุนนางทั้งสิบ (พระราชายูริทรงใช้อำนาจปกครองราชธานีและดินแดนรอบๆ โดยตรง และแบ่งออกเป็นอีก 10 แคว้น ให้ขุนนางดูแลปกครอง)</doc>
