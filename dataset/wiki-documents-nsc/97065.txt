<doc id="97065" url="https://th.wikipedia.org/wiki?curid=97065" title="อะคล็อกเวิร์กออรินจ์">อะคล็อกเวิร์กออรินจ์ อะคล็อกเวิร์กออรินจ์ () เป็นภาพยนตร์ไซไฟที่ออกฉายในปี พ.ศ. 2514 กำกับโดยสแตนลีย์ คูบริก สร้างจากนิยายชื่อเดียวกันของ ที่ตีพิมพ์ตั้งแต่ปี พ.ศ. 2505 เป็นเรื่องของสังคมในโลกอนาคตที่เต็มไปด้วยแก๊งอันธพาล โดยนำเสนอผ่านบทของอเล็กซ์ เด็กหนุ่มเลือดร้อน หัวหน้าแก๊งอันธพาลที่สวมเสื้อสีขาว หมวกสีดำ เป็นเอกลักษณ์ นิยมความรุนแรง ชอบทำลายข้าวของชาวบ้าน (อเล็กซ์รับบทโดยมัลคอล์ม แมคโดเวลล์ นักแสดงชาวอังกฤษ) เมื่อภาพยนตร์เรื่องนี้ออกฉายใหม่ ๆ ถูกต่อต้านและวิพากษ์วิจารณ์ ถึงความรุนแรง เรื่องเพศ และการส่งเสริมความเลวร้ายต่อสังคม เข้าฉายในสหรัฐอเมริกาโดยถูกจัดเรตของภาพยนตร์เป็นระดับเอกซ์เนื่องจากความรุนแรง ภายหลังจึงปรับเป็นระดับอาร์ในปี พ.ศ. 2516 หลังจากคูบริกตัดฉากความยาว 30 วินาทีออกไป แต่ในเวลาต่อมา อะคล็อกเวิร์กออรินจ์ กลับได้รับการยกย่องว่าเป็นภาพยนตร์ไซไฟที่ดีที่สุดเรื่องหนึ่ง ภาพยนตร์ได้รับการเสนอเข้าชิงรางวัลออสการ์ 4 สาขา</doc>
