<doc id="760836" url="https://th.wikipedia.org/wiki?curid=760836" title="เอลเดสต์">เอลเดสต์ เอลเดสต์ () เป็นนวนิยายแฟนตาซีเรื่องที่สองของนวนินิยายชุดกำเนิดนักรบมังกร เขียนโดย คริสโตเฟอร์ เปาลินี ตีพิมพ์ครั้งแรกในประเทศสหรัฐอเมริกา ในวันที่23 สิงหาคม ปี ค.ศ. 2005เรื่องย่อ เรื่องย่อ. หลังจากที่เอรากอนกับซาเฟียร่ามังกรคู่ใจ ช่วยพวกวาร์เดนจากการทำลายล้าง ของกองกำลังกษัตริย์กัลบาทอริกซ์ได้แล้ว เขาก็ออกเดินทางไปยังเอลสเมรา ดินแดนแห่งพวกเอลฟ์เพื่อฝึกฝนวิชาให้สมบูรณ์ทั้งด้านเวทมนตร์และฝีมือดาบ ซึ่งเป็นทักษะสำคัญที่สุดของผู้ที่เป็นคนขี่มังกร ระหว่างทางเขาต้องเผชิญกับ สถานที่และผู้คนแปลกๆ ใหม่ๆ แต่ละวันเต็มไปด้วยการผจญภัย และเมื่อไปถึง นอกจากจะต้องฝึกวิชาอย่างยากลำบากแล้ว เอรากอนยังต้องเผชิญกับปัญหา หัวใจเมื่ออารีอา นางเอลฟ์สาวที่เขาหลงรักมีท่าทีปฏิเสธความรักของเขา ในขณะเดียวกัน โรรัน ลูกผู้พี่ของเอรากอน ก็ต้องนำพวกชาวบ้านในคาร์วาฮอลล์ ต่อสู้กับกองทัพของจักรวรรดิ และหลังจากนั้นยังต้องชักจูงให้พวกเขาเห็นด้วย เพื่ออพยพจากหุบเขาพาลันคาร์สู่เซอร์ดา ด้วยจุดประสงค์เพื่อลี้ภัยและเพื่อช่วย ชีวิตคาทรีน่า สาวคนรักที่ถูกพวกศัตรูจับตัวไป ในที่สุด โชคชะตาก็บันดาลให้เอรากอนได้พบกับโรรันอีกครั้ง นอกจากนี้ เอรากอนยังได้พบกับสิ่งที่เหนือความคาดคิด นั่นคือ เมอร์ทักห์ ชายลึกลับที่ เขาคิดว่าตายไปแล้วจากการสู้รบ กลับปรากฏตัวอีกครั้งโดยขี่มังกรอีกตัวหนึ่งมา แต่การพบกันกลับเป็นเพียงระยะเวลาสั้นๆ เพราะเมอร์ทักห์ได้กลายเป็นฝ่ายตรงข้าม ของเอรากอนไปเสียแล้ว และนอกจากนี้ยังได้นำสิ่งเหนือความคาดฝันมาให้ เอรากอนอีก นั่นคือเขาได้เฉลยปริศนาแห่งกำเนิดของเอรากอน ที่สร้าง ความตกตะลึงอย่างยิ่ง</doc>
