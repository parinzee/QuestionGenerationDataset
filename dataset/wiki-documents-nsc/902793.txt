<doc id="902793" url="https://th.wikipedia.org/wiki?curid=902793" title="กองทัพปลดปล่อยรัสเซีย">กองทัพปลดปล่อยรัสเซีย กองทัพปลดปล่อยรัสเซีย ( ', ย่อว่า หรือ ) อีกชื่อหนึ่งว่า กองทัพวลาซอฟ ( ') เป็นกลุ่มกองทัพซึ่งส่วนใหญ่เป็นชาวรัสเซีย ที่ได้สู้รบตามการบัญชาของเยอรมนีในช่วงสงครามโลกครั้งที่สอง กองทัพนี้มีผู้นำคืออันเดรย์ วลาซอฟ (Andrey Vlasov) นายพลกองทัพแดงผู้แปรพักตร์ นอกจากนี้ สมาชิกกองทัพยังมักเรียกขานกันว่า "วลาซอฟซืย" (Власовцы) และใน ค.ศ. 1944 กองทัพนี้กลายเป็นที่รู้จักด้วยชื่อ กองทัพคณะกรรมาธิการเพื่อการปลดปล่อยประชาชนรัสเซีย (Вооружённые силы Комитета освобождения народов России, Vooruzhonnyye sily Komiteta osvobozhdeniya narodov Rossii, อักษรย่อ: ВС КОНР, VS KONR). กองทัพนี้มีอันเดรย์ วลาซอฟ อดีตนายพลกองทัพแดง เป็นผู้จัดตั้ง เขาพยายามรวบรวมกลุ่มชาวรัสเซียที่ต่อต้านคอมมิวนิสต์และต่อต้านโจเซฟ สตาลิน ผู้นำสหภาพโซเวียต โดยเขามีเป้าหมายจะต่อสู้กับนาซีเยอรมนีเพื่อปลดแอกรัสเซีย ทหารอาสาส่วนใหญ่เป็นเชลยศึกชาวโซเวียต ทั้งยังมีผู้อพยพขาว (ซึ่งบางคนเป็นทหารผ่านศึกจากกองทัพขาวต่อต้านคอมมิวนิสต์ ที่ได้ร่วมรบในสงครามกลางเมืองรัสเซีย) ครั้นวันที่ 14 พฤศจิกายน ค.ศ. 1944 กองทัพปลดปล่อยรัสเซียได้รับการเปลี่ยนนามใหม่อย่างเป็นทางการว่า กองทัพคณะกรรมาธิการเพื่อการปลดปล่อยประชาชนรัสเซีย แล้วจัดตั้งเป็นองค์กรการเมืองไว้ให้กองทัพสวามิภักดิ์ ต่อมาในวันที่ 28 มกราคม ค.ศ. 1945 มีประกาศอย่างเป็นทางการว่า กองพลที่เป็นคนรัสเซียไม่นับเป็นส่วนหนึ่งของกองทัพบกเยอรมันอีกต่อไป แต่จะขึ้นตรงต่อกองทัพคณะกรรมาธิการฯ นี้แทน</doc>
