<doc id="333045" url="https://th.wikipedia.org/wiki?curid=333045" title="ซิมโฟนีหมายเลข 40 (โมซาร์ท)">ซิมโฟนีหมายเลข 40 (โมซาร์ท) ซิมโฟนีหมายเลข 40 ในบันไดเสียง จี ไมเนอร์ () ผลงานประพันธ์ของโวล์ฟกัง อะมาเดอุส โมซาร์ทในปี ค.ศ. 1788 เป็นซิมโฟนีเพียงหนึ่งในสองชิ้นของโมซาร์ทในบันไดเสียงจี ไมเนอร์ โมซาร์ทแต่งซิมโฟนีหมายเลข 40 เสร็จเมื่อวันที่ 25 กรกฎาคม ค.ศ. 1788 ในเวลาใกล้เคียงกับที่เขาแต่งซิมโฟนีหมายเลข 39 และ หมายเลข 41 เสร็จ แต่ไม่มีหลักฐานปรากฏว่ามีการแสดงรอบปฐมทัศน์ที่ใด มีข้อสันนิษฐานว่าโมซาร์ทได้จัดแสดงซิมโฟนีหมายเลข 40 นี้ ระหว่างออกตระเวนไปยังเดรสเดิน ไลพ์ซิจ ฟรังค์ฟูร์ทอัมไมน์ และเวียนนา ในช่วงประมาณ ค.ศ. 1789 ถึง 1791 และมีเอกสารลายมือโมซาร์ทแสดงว่ามีการปรับปรุงการเรียบเรียงในช่วงนั้น ซิมโฟนีหมายเลข 40 ประกอบด้วย 4 มูฟเมนต์ (เร็ว-ช้า-มินูเอ็ต-เร็ว) โดยมูฟเมนต์ที่ 1 เป็นท่อนที่ได้รับความนิยมที่สุด ดังนี้- I. Molto allegro, 2/2 - II. Andante, 6/8 - III. Menuetto – Trio, 3/4 - IV. Allegro assai, 2/2 ซิมโฟนีชิ้นนี้มีอิทธิพลต่องานของเบโทเฟน โดยเฉพาะช่วงต้นของมูฟเมนต์ที่ 4 ซึ่งมีท่วงทำนองคล้ายคลึงกับมูฟเมนต์ที่ 3 ของซิมโฟนีหมายเลขห้าของบีโทเฟน</doc>
