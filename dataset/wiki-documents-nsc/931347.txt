<doc id="931347" url="https://th.wikipedia.org/wiki?curid=931347" title="จังหวัดอาปาเยา">จังหวัดอาปาเยา จังหวัดอาปาเยา (อีโลกาโน: Probinsia ti Apayao) เป็นจังหวัดที่ไม่มีทางออกสู่ทะเลในเขตบริหารคอร์ดิลเยรา ประเทศฟิลิปปินส์ เมืองหลักคือคาบูเกา อาณาเขตติดต่อกับจังหวัดคากายันทางทิศเหนือและตะวันออก, จังหวัดอาบราและฮีลากังอีโลโคสทางทิศตะวันตก และจังหวัดคาลิงกาทางทิศใต้ ก่อนปี ค.ศ. 1995 จังหวัดคาลิงกาและอาปาเยาเคยเป็นจังหวัดเดียวกันมาก่อน แล้วมีการแบ่งแยกจังหวัดในภายหลัง ในปี ค.ศ. 2015 มีประชากร 119,184 คน พื้นที่ 4,413.35 ตารางกิโลเมตร เป็นจังหวัดที่มีความหนาแน่นของประชากรน้อยที่สุดในประเทศภูมิศาสตร์ ภูมิศาสตร์. จังหวัดอาปาเยาตั้งอยู่ในแนวเทือกเขาคอร์ดิลเยราเซนทรัลและมีแม่น้ำหลายสาย จังหวัดมีพื้นที่ 4,413.35 ตารางกิโลเมตรประชากร ประชากร. ในปี ค.ศ. 2015 มีประชากรทั้งหมด 119,184 คน ความหนาแน่น 27 คนต่อตารางกิโลเมตร หรือ 70 คนต่อตารางไมล์ จากการสำมะโนในปี ค.ศ. 2000 ส่วนใหญ่เป็นชาวอีโลกาโน ซึ่งมี 49,328 จาก 97,058 คน (50.82%) ขณะที่หนึ่งในสามของประชากรเป็นชาวอิสนัก (29,071 คน; 29.95%) ประชากรกลุ่มอื่น ๆ ได้แก่ ชาวมาลาเอง 3,580 คน (3.69%), ชาวอิสเน็ก 3,380 คน (3.48%), ชาวคาลิงกา 2,992 คน (3.08%), ชาวคันคานาย 1,208 คน (1.24%), ชาวบอนต็อค 1,014 คน (1.04%) และชาวอีบาโลอิ 979 คน (1.01%)เศรษฐกิจ เศรษฐกิจ. ส่วนใหญ่เป็นภาคเกษตรกรรม ผลผลิตที่สำคัญได้แก่ ข้าว, ข้าวโพด, กาแฟ, รากพืช และพืช ผลไม้ที่สำคัญได้แก่ ลองกอง, ส้ม, กล้วย, สับปะรด, ทุเรียน, กระท้อน, เงาะ, มะพร้าว และมังคุด สำหรับข้าวนั้น สามารถผลิตได้ถึง 98,489 เมตริกตันในปี ค.ศ. 2011 นอกจากนี้ยังการทำปศุสัตว์ สัตว์ที่สำคัญได้แก่ สุกร, กระบือ, แพะ และแกะ กิจกรรมทางเศรษฐกิจอื่น ๆ ได้แก่ การผลิต, การแปรรูปอาหาร, เฟอร์นิเจอร์, เครื่องนุ่งห่ม และเครื่องมือเครื่องใช้</doc>
