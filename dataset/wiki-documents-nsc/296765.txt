<doc id="296765" url="https://th.wikipedia.org/wiki?curid=296765" title="สโมสรฟุตบอลหาดใหญ่">สโมสรฟุตบอลหาดใหญ่ สโมสรฟุตบอลหาดใหญ่ เป็นสโมสรฟุตบอลอาชีพในประเทศไทย ตั้งอยู่ที่ตำบลหาดใหญ่ อำเภอหาดใหญ่ จังหวัดสงขลา ปัจจุบันแข่งขันในระดับไทยลีก 4ประวัติสโมสร ประวัติสโมสร. สโมสรฟุตบอลหาดใหญ่ ก่อตั้งขึ้นโดยเทศบาลนครหาดใหญ่ โดยได้รับอนุมัติให้ก่อตั้งสโมสรขึ้นเมื่อวันที่ 27 ธันวาคม พ.ศ. 2552 หลังได้รับอนุมัติให้ก่อตั้งสโมสรฟุตบอล นายไพร พัฒโน นายกเทศมนตรีเทศบาลนครหาดใหญ่ ในขณะนั้นได้เข้ามาดำรงตำแหน่งประธานสโมสร และส่งทีมเข้าร่วมการแข่งขันฟุตบอลอาชีพเป็นครั้งแรกในลีกภูมิภาค ดิวิชัน 2 ฤดูกาล 2553 หลังจากที่ได้ข้อสรุปที่แน่นอนแล้วว่าทีมน้องใหม่ในการแข่งขันลีกภูมิภาค ดิวิชั่น 2 ในฤดูกาล 2010 ที่จะมาถึงในโซนภาคใต้มีทีมน้องใหม่อย่างทีมหาดใหญ่ เอฟซีอยู่ร่วมโซนเป็นที่แน่นอน ซึ่งเป็นการสร้างกระแสฟุตบอลฟีเวอร์ได้เป็นอย่างดีในจังหวัดสงขลา และโดยเฉพาะแฟนบอลในอำเภอหาดใหญ่ทำให้พวกเขารู้สึกตื่นเต้นและดีใจเป็นอย่างมาก เมื่อได้รู้ว่าทีมรักของตัวเองได้เข้าร่วมการแข่งขันในครั้งนี้ด้วย และจากเหตุนี้จึงทำให้ทีมหาดใหญ่ เอฟซีเริ่มมีการประชาสัมพันธ์ทีมอย่างหนัก ทั้งสื่อวิทยุท้องถิ่น และหนังสือพิมพ์ต่างๆ เพื่อให้ทีมเป็นที่รู้จักกันมากขึ้น และนอกจากนี้ยังจัดกิจกรรมให้แฟนบอลได้มีส่วนร่วม โดยจัดประกวดโลโก้ทีมหาดใหญ่ เอฟซี ผู้ที่ชนะจะได้รับรางวัล 10,000 บาท และมีการจำหน่ายของที่ระลึกของทีมหาดใหญ่ เอฟซีซึ่งถือเป็นการสร้างกระแสเรียกแฟนคลับได้เป็นอย่างดีสำหรับทีมหาดใหญ่ เอฟซี ทางด้านงบประมาณในการทำทีมของทีมหาดใหญ่ เอฟซีสำหรับปีแรกอยู่ที่จำนวน 6 ล้านบาท ซึ่งถือเป็นงบประมาณที่น่าจะเพียงพอสำหรับทีมน้องใหม่ที่เข้าร่วมการแข่งขันลีกภูมิภาคในฤดูกาลแรก โดยได้รับการระดมทุนของผู้ใหญ่ภายในจังหวัดที่มีจิตใจรักกีฬา และอยากจะพัฒนาทีมหาดใหญ่ เอฟซีให้เข้าสู่มืออาชีพ และที่สำคัญไปกว่านั้นก็คือ ปลุกกระแสฟุตบอลของชาวสงขลาให้หันมาชอบกีฬาฟุตบอลและให้ได้เชียร์ทีมที่อยู่ในพื้นที่ของตนเอง และนอกจากนั้นอีกส่วนหนึ่งยังได้รับการสนับสนุนจากสปอนเซอร์ต่างๆ ภายในจังหวัด ส่วนด้านประธานสโมสรเป็น ไพร พัฒโน นายกเทศมนตรีนครหาดใหญ่ ส่วนผู้จัดการทีมเป็นพันเอก (พิเศษ) สุชาติ จันทรโชติกุล ซึ่งผู้บริหารทั้งสองท่าน ต่างก็มุ่งหวังที่จะสร้างประวัติศาสตร์หน้าใหม่ให้กับวงการลูกหนังเมืองหาดใหญ่ ด้วยการพาทีมหาดใหญ่ เอฟซีเป็นแชมป์ในโซนภาคใต้ และเลื่อนชั้นขึ้นไปเล่นในระดับดิวิชั่น 1 ให้ได้ภายในเวลาแค่ปีเดียวโลโก้สโมสร โลโก้สโมสร. รูป นกอินทรีแดง มีที่มา คือ กองกำลังหน่วยทหารหน่วยหนึ่ง จำนวน 12 นาย ใช้ชื่อเรียกขานว่า “RED EAGLE” หรืออินทรีย์แดง มีความกล้าหาญได้สร้างวีรกรรมต่อสู้กับทหารญี่ปุ่น สมัยสงครามโลกครั้งที่ 2 บริเวณเขาบันไดนาง (ปัจจุบันคือศูนย์อุตสาหกรรม ต.น้ำน้อย) จนได้รับชนะ และได้รับการยกย่อง เป็นที่ยอมรับ เปรียบเสมือนทีมสโมสรฟุตบอลหาดใหญ่แข่งขันฟุตบอลอย่างมุ่งมั่น มีวินัย เพื่อเป้าหมายตามพันธกิจสนามเหย้า สนามเหย้า. สโมสรฟุตบอลหาดใหญ่ใช้สนามจิระนครเป็นสนามเหย้า ซึ่งเป็นสนามที่ได้มาตรฐานและผ่านการใช้งานในการแข่งขันกีฬาในระดับจังหวัดมาเป็นอย่างดี แต่ตอนนี้ในระหว่างการดูแลและปรับปรุงบริเวณพื้นหญ้าภายในสนามคาดว่าน่าจะใช้เวลาไม่ถึงเดือนน่าจะใช้งานได้ และจะถือเป็นอีกหนึ่งสนามที่มีความมาตรฐานอย่างมากสามารถจุแฟนบอลได้ถึง 25,000 คน ** ที่ตั้งสนามจิระนคร **ผู้เล่นชุดปัจจุบัน ผู้เล่นชุดปัจจุบัน. ชุด ลีกภูมิภาค ดิวิชั่น 2 2559สถิติต่างๆของสโมสรโลโก้ของสโมสร</doc>
