<doc id="285712" url="https://th.wikipedia.org/wiki?curid=285712" title="นาซลี ศ็อบรี">นาซลี ศ็อบรี สมเด็จพระราชินีนาซลี (; พระราชสมภพ: 25 มิถุนายน พ.ศ. 2437 – สวรรคต: 29 พฤษภาคม พ.ศ. 2521) มีพระนามแต่แรกประสูติว่า นาซลี ศ็อบรี ( Nāzlī Ṣabrī; ) และหลังเข้ารีตคริสตังพระองค์มีพระนามทางศาสนาว่า แมรี อีลิซาเบท () เป็นพระราชินีและพระชายาพระองค์ที่สองในพระเจ้าฟูอัดที่ 1 แห่งอียิปต์พระราชประวัติ พระราชประวัติ. สมเด็จพระราชินีนาซลี เสด็จพระราชสมภพเมื่อวันที่ 25 มิถุนายน พ.ศ. 2437 เป็นธิดาของอับดุรเราะฮิม ศ็อบรี พาชา (Abdur Rahim Sabri Pasha) รัฐมนตรีว่าการกระทรวงเกษตรและผู้ว่าราชการกรุงไคโร กับเตาฟิกะฮ์ ชะรีฟ (Tawfika Sharif) มีพระเชษฐาและขนิษฐาอย่างละคน คือ ชะรีฟ ศ็อบรี พาชา (Sherif Sabri Pasha) เป็นผู้สำเร็จราชการแทนพระองค์รัชกาลกษัตริย์ฟารูก และพระขนิษฐาชื่อ อามีนะฮ์ ศ็อบรี (Amina Sabri) ที่ต่อมาได้มีพระยศเป็นเจ้าจากการเสกสมรสกับเจ้าชายอาเดล ตูซซูน (Adel Toussoun) พระองค์เป็นหลานตาของพลอากาศตรีมุฮัมมัด ชะรีฟ พาชา (Muhammad Sharif Pasha) นายกรัฐมนตรีอียิปต์และรัฐมนตรีว่าการกระทรวงการต่างประเทศเชื้อสายตุรกี และเป็นเหลนของสุลัยมาน พาชา อัฟฟารันซาวีย์ (Soliman Pasha al-Faransawi) ชาวฝรั่งเศสที่เข้ามารับราชการเป็นผู้บังคับบัญชาทหารอียิปต์ เบื้องต้นสมเด็จพระราชินีนาซลีทรงเข้ารับการศึกษาที่โรงเรียนมัธยมเดอ ลา แมร์-เดอ-ดีเยอ (Lycée de la Mère-de-Dieu) ในไคโร และวิทยาลัยน็อทร์-ดาม เดอ ซียง (Collège Notre-Dame de Sion) ในอะเล็กซานเดรีย หลังพระชนนีถึงแก่อสัญกรรม พระองค์และพระขนิษฐาจึงไปพำนักอยู่ในปารีส ประเทศฝรั่งเศสเป็นเวลาสองปี เมื่อกลับมาอียิปต์พระองค์จึงสมรสกับสุภาพบุรุษผู้ดีชาวอียิปต์คนหนึ่ง แต่อยู่ร่วมกันได้ไม่นานก็ทรงหย่าร้าง หลังจากนั้นก็ทรงมีความสัมพันธ์กับสะอีด ซัฆลูล (Saeed Zaghloul) หลานชายของซาด ซัฆลูล (Saad Zaghloul) หัวหน้ากลุ่มชาตินิยม จนถึงขั้นมีการหมั้นหมาย แต่ชายทั้งสองคนได้ย้ายออกไปจากอียิปต์หลังการปฏิวัติอียิปต์ ค.ศ. 1919อภิเษกสมรส อภิเษกสมรส. นางสาวนาซลี อับเดล เรฮิม ศ็อบรี ได้อภิเษกสมรสกับพระเจ้าฟูอัดที่ 1 แห่งอียิปต์ (ซึ่งขณะนั้นยังเป็นสุลต่านอยู่) ที่บุสตัน ซารายี ในกรุงไคโร เมื่อวันที่ 26 มิถุนายน ค.ศ. 1919 โดยภายหลังพระองค์ได้ให้พระประสูติกาล พระโอรส-ธิดา 5 พระองค์ โดยเป็นพระโอรส 1 พระองค์ และพระธิดา 4 พระองค์ ได้แก่ เจ้าชายฟารุก, เจ้าหญิงเฟาซียะห์, เจ้าหญิงฟัยซะฮ์, เจ้าหญิงฟัยกะฮ์ และเจ้าหญิงฟัตฮียะห์ ต่อมาสุลต่านฟูอัด ได้สถาปนานางสาวนาซลี ให้เป็นสมเด็จพระราชินีนาซลี ถือว่าเป็นพระราชินีแห่งอียิปต์พระองค์แรกแห่งศตวรรษ หลังจากการอภิเษกสมรสแล้ว พระองค์ก็ทรงอยู่แต่ภายในวัง แม้กระนั้นพระองค์ก็สนพระทัยเกี่ยวกับโอเปรา การจัดดอกไม้ และวัฒนธรรมของผู้หญิงต่างๆ นอกจากนี้ พระองค์ยังได้เสด็จประพาสยุโรป 4 เดือน ร่วมกับพระเจ้าฟูอัด พระสวามี ในปี ค.ศ. 1927 โดยเฉพาะที่ฝรั่งเศส เนื่องจากเป็นต้นธารเชื้อสายบรรพบุรุษของพระนางเองชีวิตในสมัยพระเจ้าฟารุก ชีวิตในสมัยพระเจ้าฟารุก. หลังการสิ้นพระชนม์ของพระสวามีในปี ค.ศ. 1936 พระราชโอรสของพระองค์ คือ เจ้าชายฟารุก ได้รับการสถาปนาให้เป็น พระเจ้าฟารุกที่ 1 แห่งอียิปต์ กษัตริย์องค์ใหม่แห่งอียิปต์ ส่วนพระองค์จึงกลายเป็น พระบรมราชชนนี โดยพี่ชายของพระองค์ คือ นายเชรีฟ ศ็อบรี ปาชา (อาหรับ:شريف صبري باشا‎) เป็นผู้สำเร็จราชการก่อนหน้าการสถาปนาเป็นกษัตริย์ของพระเจ้าฟารุกที่ 1 เล็กน้อย ตั้งแต่การสวรรคตของพระสวามี พระองค์มีชีวิตที่เป็นอิสระมากขึ้นหลังจากที่พระองค์เป็นหม้าย ด้วยความที่พระองค์เป็นคนที่มีเสน่ห์ ซึ่งเดิมพระนางได้อภิเษกกับพระสวามีมีบรรดาศักดิ์สูงกว่า พระนางนั้นต้องจำกัดสิทธิของตน หลังจากนั้นทรงมีเหตุทำให้แตกร้าวระหว่างความสัมพันธ์ระหว่างพระองค์กับพระเจ้าฟารุกที่ 1 ซึ่งเป็นพระโอรส พระนางจึงหนีปัญหาโดยการย้ายมาประทับในสหรัฐอเมริกาชีวิตบั้นปลายพระชนม์ ชีวิตบั้นปลายพระชนม์. พระองค์ได้เปลี่ยนมานับถือศาสนาคริสต์นิกายโรมันคาทอลิก และเปลี่ยนพระนามใหม่เป็น แมรี่ เอลิซาเบธ (Mary Elizabeth) ผลก็คือพระองค์ปราศจากสิ่งจำเป็น และความถูกต้องของอียิปต์ ภายใต้พระโอรสของพระองค์เมื่อวันที่ 1 สิงหาคม ค.ศ. 1960 โดยพระองค์ประทับอยู่ในสหรัฐอเมริกาจนถึงวาระสุดท้ายแห่งชีวิต พระองค์สิ้นพระชนม์เมื่อวันที่ 29 พฤษภาคม ค.ศ. 1978 และฝังพระศพแบบคาทอลิกที่สุสานสวนแห่งกางเขนศักดิ์สิทธิ์ (The Garden of the Holy Cross Cemetery) ที่เมืองคูลเวอร์ซิตี้ รัฐแคลิฟอร์เนียพระอิสริยยศพระอิสริยยศ. - 26 พฤษภาคม ค.ศ. 1919 – 15 มีนาคม ค.ศ. 1922: สุลต่านหญิง ( ) - 15 มีนาคม ค.ศ. 1922 – 20 มกราคม ค.ศ. 1938: สมเด็จพระราชินี ( ) - 20 มกราคม ค.ศ. 1938 – 8 สิงหาคม ค.ศ. 1950: สมเด็จพระบรมราชินี ( )พงศาวลี</doc>
