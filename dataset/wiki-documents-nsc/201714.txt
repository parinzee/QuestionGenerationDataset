<doc id="201714" url="https://th.wikipedia.org/wiki?curid=201714" title="สนั่น ชูสกุล">สนั่น ชูสกุล สนั่น ชูสกุลเป็นนักเขียน และนักกิจกรรมทางสังคม ผลงานรวมเรื่องสั้นของเขา บริษัทไทยไม่จำกัด ผ่านเข้ารอบสุดท้ายรางวัลซีไรต์ ปี 2551ประวัติ ประวัติ. สนั่น ชูสกุลเกิดที่อ.ท่าศาลา จ.นครศรีธรรมราช จบประถมศึกษาโรงเรียนวัดขรัวช่วย อ.สิชล จ.นครศรีธรรมราช เขียนและผลิตหนังสือขณะศึกษาชั้นมัธยมที่โรงเรียนเบญจมราชูทิศ จบปริญญาตรีคณะรัฐศาสตร์ มหาวิทยาลัยธรรมศาสตร์ เมื่อปี 2525 เริ่มทำงานที่กองบรรณาธิการสำนักพิมพ์ไทยวัฒนาพาณิช หลังจากทำงานได้ปีเศษ เขาจึงสมัครงานเป็นเจ้าหน้าที่องค์กรพัฒนาเอกชน (หรือ NGOs) ทำงานกับชาวบ้านอีสานจนถึงปัจจุบัน เป็นบรรณาธิการวารสารและโครงการหนังสือ ดอกติ้วป่า และเว็บไซต์ www.esanvoice.net ปัจจุบัน แต่งงานกับ นางวิจิตรา ชูสกุล มีบุตร 2 คน คือนายนาคร ชูสกุล และ นางสาววรรณลีลา ชูสกุล และอาศัยอยู่ที่จังหวัดสุรินทร์จนถึงวาระสุดท้าย สนั่น ชูสกุล เสียชีวิตโดยโรคมะเร็งในวันที่ 6 เมษายน 2559ผลงานวรรณกรรมผลงานวรรณกรรม. - 2539 : นิยายสั้น ผู้คุ้มครอง (สำนักพิมพ์มติชน) - 2541 : รวมเรื่องสั้น ช้างเหยียบนา พระยาเหยียบเมือง (สำนักพิมพ์อิงฟ้า) - 2544 : นิยายสั้น อีกโค้งหนึ่งก็ถึงแล้ว (โครงการหนังสือดอกติ้วป่า) - 2550 : รวมเรื่องสั้น บริษัทไทยไม่จำกัด (สำนักพิมพ์มติชน) - 2557 : รวมเรื่องสั้น " พันธุ์อุดมการณ์" (สำนักพิมพ์อินทนิล)รางวัลทางวรรณกรรมที่ได้รับรางวัลทางวรรณกรรมที่ได้รับ. - 2536 : เรื่องสั้น ช้างเหยียบนา พระยาเหยียบเมือง ได้รับการประดับช่อการะเกด จากบรรณาธิการ สุชาติ สวัสดิ์ศรี - 2537 : เรื่องสั้น หิมพาล ชนะเลิศรางวัลวรรณกรรมทองนิตยสารดอกเบี้ย - 2537 : เรื่องสั้น หิมพาล ได้รับรางวัลชมเชยจากสมาคมภาษาและหนังสือแห่งประเทศไทย - 2538 : เรื่องสั้น ถนนไปชายทะเล ได้รับรางวัลชมเชยจากสมาคมภาษาและหนังสือแห่งประเทศไทย - 2542 : รวมเรื่องสั้น ช้างเหยียบนา พระยาเหยียบเมือง รับรางวัลชมเชยจากงานสัปดาห์หนังสือแห่งชาติ</doc>
