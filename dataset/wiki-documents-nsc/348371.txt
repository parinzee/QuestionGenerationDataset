<doc id="348371" url="https://th.wikipedia.org/wiki?curid=348371" title="เส้นควบคุมแท้จริง">เส้นควบคุมแท้จริง เส้นควบคุมแท้จริง () เป็นพรมแดนที่มีประสิทธิผลระหว่างอินเดียกับจีน เส้นควบคุมแท้จริงมีความยาว 4,057 กิโลเมตรและตัดผ่านแคว้นสามแคว้นในรัฐอินเดียตอนเหนือ: ทางตะวันตก (ลาดัคห์ กัศมีร์) ตอนกลาง (รัฐอุตตราขัณฑ์ รัฐหิมาจัลประเทศ) และทางตะวันออก (รัฐสิกขิม รัฐอรุณาจัลประเทศ) นายกรัฐมนตรีจีน โจว เอินไหล ได้ใช้วลีดังกล่าวเป็นครั้งแรกในจดหมายถึงนายกรัฐมนตรีอินเดีย ชวาหระลาล เนห์รู ลงวันที่ 24 ตุลาคม ค.ศ. 1959 ในจดหมายลงวันที่ 7 พฤศจิกายน ค.ศ. 1959 โจวกล่าวแก่เนห์รูว่าเส้นควบคุมแท้จริงดังกล่าวประกอบด้วย "สิ่งที่เรียกว่า แนวแมกมาฮอนทางตะวันออกและโยงมายังพื้นที่ซึ่งแต่ละฝ่ายปกครองอยู่อย่างแท้จริงทางตะวันตก" ระหว่างสงครามจีน-อินเดีย (ค.ศ. 1962) เนห์รูอ้างว่าตนไม่ทราบว่าแนวดังกล่าววอยู่ตรงไหน: "ไม่มีเหตุผลหรือความหมายในข้อเสนอของจีนที่จะถอนกำลังออกไป 20 กิโลเมตรจากสิ่งที่พวกเขาเรียกว่า 'เส้นควบคุมแท้จริง' อะไรคือ 'เส้นควบคุม' มันคือแนวที่พวกเขาสร้างขึ้นโดยการรุกรานตั้งแต่ต้นเดือนกันยายนใช่หรือไม่ การรุกคืบเข้ามาสี่สิบหรือหกสิบกิโลเมตรด้วยการใช้กำลังทหารอย่างโจ่งแจ้งและเสนอที่จะถอนกำลังออกไปยี่สิบกิโลเมตรโดยให้ทั้งสองฝ่ายดำเนินการ นี่เป็นเครื่องมือหลอกลวงที่ไม่อาจหลอกใครได้เลย" โจวตอบว่าเส้นควบคุมแท้จริงเป็น "โดยพื้นฐานแล้วก็คือแนวควบคุมแท้จริงดังเช่นที่มีระหว่างจีนและอินเดียเมื่อวันที่ 7 พฤศจิกายน ค.ศ. 1959 เพื่อให้เป็นรูปธรรมยิ่งขึ้น ในส่วนตะวันออก มันทับกันสนิทกับสิ่งที่เรียกว่าแนวแมกมาฮอน และในทางตะวันตกและตอนกลาง มันทับซ้อนกับแนวปรกติวิสัยมาแต่เดิมซึ่งได้รับการระบุอย่างไม่เปลี่ยนแปลงโดยจีน" กฎหมายรับรู้วลีดังกล่าวในข้อตกลงจีน-อินเดีย ซึ่งได้รับการลงนามใน ค.ศ. 1993 และ ค.ศ. 1996 ข้อตกลงในปี ค.ศ. 1996 ระบุว่า "จะไม่มีกิจกรรมใด ๆ จากทั้งสองฝ่ายจะสามารถรุกล้ำเส้นควบคุมแท้จริง"</doc>
