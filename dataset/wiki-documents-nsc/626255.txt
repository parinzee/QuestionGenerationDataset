<doc id="626255" url="https://th.wikipedia.org/wiki?curid=626255" title="สิริ กรินชัย">สิริ กรินชัย สิริ กรินชัย หรือคุณแม่สิริ เป็นวิปัสสนาจารย์ผู้มีชื่อเสียงจากการจัดและพัฒนาหลักสูตรวิปัสสนากรรมฐานในประเทศไทย และธรรมาจารย์แห่งยุวพุทธิกสมาคมแห่งประเทศไทย ในพระบรมราชูปถัมภ์ประวัติ ประวัติ. สิริ กรินชัย นามสกุลเดิม พจนสิทธิ์ เป็นชาวจังหวัดนครราชสีมา เกิดเมื่อวันที่ 22 สิงหาคม พ.ศ. 2460 เป็นบุตรสาวคนโตของหลวงสิทธิ์โยธา (สังวาลย์ พจนสิทธฺ์) กับนางสาคร สิทธิ์โยธา เมื่ออายุ 19 ปี ได้สมรสนายชัย กรินชัย มีบุตรธิดารวมกันทั้งสิ้น 4 คน ได้แก่1. นางกาบแก้ว ไชยะบุรินทร์ 2. นายวีระเกียรติ กรินชัย 3. นายพันธุ์เทพ กรินชัย 4. นางสาวกาบแก้ว กรินชัย ในปี พ.ศ. 2504 ได้เข้าฝึกวิปัสสนากรรมฐานกับพระเทพสิทธิมุนี (โชดก ญาณสิทฺธิ) เป็นเวลา 7 วัน ได้รับผลการปฏิบัติเป็นที่น่าพอใจ จนได้รับยกย่องจากพระวิปัสสนาจารย์ ต่อมาจึงได้รับสนับสนุนให้เผยแผ่การฝึกวิปัสสนา คุณแม่สิริได้ริเริ่มพัฒนาหลักสูตรอบรมวิปัสสนากรรมฐาน 7 คืน 8 วัน ขึ้นในชื่อ "เพื่อพัฒนาจิตให้เกิดปัญญาและสันติสุข" สำหรับผู้สนใจจากทุกเพศ วัย ศาสนา มีผู้สนใจเข้าร่วมอบรมเป็นจำนวนมาก และยังได้รับเชิญไปบรรยายและสอนวิปัสสนาแก่หน่วยงานและองค์การต่าง ๆ ทั้งของภาครัฐและเอกชน คุณแม่สิริถึงแก่กรรมเมื่อวันศุกร์ที่ 2 ธันวาคม พ.ศ. 2554 เวลา 06:19 น. ณ โรงพยาบาลชลบุรี สิริอายุได้ 94 ปี 3 เดือน 9 วันเกียรติยศ เกียรติยศ. คุณแม่สิริ กรินชัย ได้รับการเชิดชูเกียรติจากองค์การต่าง ๆ ดังนี้- 26 พฤษภาคม พ.ศ. 2528 ได้รับพระราชทานรางวัลบุคคลผู้ทำคุณประโยชน์ต่อพระพุทธศาสนา จากสมเด็จพระเทพรัตนราชสุดาฯ สยามบรมราชกุมารี - 9 มกราคม พ.ศ. 2531 ได้รับพระราชทานปริญญาปรัชญาดุษฎีบัณฑิตกิตติมศักดิ์ สาขาวิชาจิตวิทยา มหาวิทยาลัยรามคำแหง - 10 กุมภาพันธื พ.ศ. 2531ได้รับโล่เกียรติคุณนักสังคมสงเคราะห์ดีเด่น ประจำปี 2530 ประเภทอาสาสมัคร ในสาขาพัฒนาจิตใจ จากมูลนิธิศาสตราจารย์ปกรณ์ อังศุสิงห์ - 9 กันยายน พ.ศ. 2543ได้รับการประกาศเกียรติคุณเชิดชูเกียรติเป็น “คนดีศรีแผ่นดิน” จากสมาคมสื่อมวลชนส่วนภูมิภาคประเทศไทย - 6 มีนาคม พ.ศ. 2545 ได้รับรางวัล “ OUTSTANDING WOMAN IN BUDDHISM” หรือ “สตรีผู้โดดเด่นแห่งพุทธศาสนาโลก” จากองค์การพุทธศาสนิกสัมพันธ์แห่งโลก - 12 กรกฎาคม พ.ศ. 2545 ได้รับรางวัลกิตติคุณสัมพันธ์ “สังข์เงิน” ประเภทบุคคลภาคเอกชน จากสมาคมนักประชาสัมพันธ์แห่งประเทศไทย - 22 เมษายน พ.ศ. 2552 ได้รับโล่ประกาศเกียรติคุณ “โล่พุทธคุณูปการกาญจนเกียรติคุณ” จากคณะกรรมาธิการการศาสนา ศิลปะ และวัฒนธรรม สภาผู้แทนราษฎรไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2538 เครื่องราชอิสริยาภรณ์อันมีเกียรติยศยิ่งมงกุฎไทย ชั้นจตุรถาภรณ์มงกุฏไทย (จ.ม.)</doc>
