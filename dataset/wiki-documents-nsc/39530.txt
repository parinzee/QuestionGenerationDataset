<doc id="39530" url="https://th.wikipedia.org/wiki?curid=39530" title="กำแพงแห่งแอตแลนติก">กำแพงแห่งแอตแลนติก กำแพงแห่งแอตแลนติก () เป็นระบบการป้องกันชายฝั่งทะเลที่กว้างขวางและป้อมปราการที่ถูกสร้างขึ้นโดยนาซีเยอรมนี ค.ศ. 1942 และ ค.ศ. 1944 ตลอดตามแนวชายฝั่งของยุโรปภาคพื้นทวีปและสแกนดิเนเวียเพื่อป้องกันการรุกรานของฝ่ายสัมพันธมิตรบนพื้นที่ยุโรปที่อยู่ภายใต้การยึดครองของนาซีจากแผ่นดินสหราชอาณาจักรในช่วงสงครามโลกครั้งที่สอง การจัดสรรและดำเนินการของกำแพงแห่งแอตแลนติกได้คอยกำกับดูแลโดยกองทัพบกเยอรมัน ด้วยการได้รับสนับสนุนบางส่วนจากกองกำลังภาคพื้นดินลุฟท์วัฟเฟอ กองทัพเรือเยอรมันได้กระจัดกระจายคอยดูแลรักษาเครือข่ายการป้องกันชายฝั่ง, ได้จัดตั้งเขตการป้องกันทางทะเลหลายแห่ง ฮิตเลอร์ได้ออกคำสั่งให้สร้างป้อมปราการในปี ค.ศ. 1942 ด้วยคนงานชาวฝรั่งเศสจำนวนเกือบล้านคนได้ถูกเกณฑ์บังคับเพื่อสร้างมัน กำแพงแห่งนี้มักจะถูกกล่าวถึงบ่อยๆในโฆษณาชวนเชื่อนาซี โดยที่ขนาดและความแข็งแกร่งของมันนั้นมักจะพูดเกินความเป็นจริง ป้อมปราการแห่งนี้ยังได้รวมไปถึงปืนป้องกันชายฝั่งขนาดมหึมา, ฐานยิงปืนใหญ่, ปืนครก และปืนใหญ่ และทหารเยอรมันจำนวนหลายพันนายได้ถูกส่งไปประจำการในแนวป้องกันแห่งนี้ เมื่อฝ่ายสัมพันธมิตรได้ยกพลขึ้นบกเข้าหาดนอร์ม็องดีในปี ค.ศ. 1944 แนวป้องกันส่วนใหญ่ได้ถูกโจมตีจนแตกภายในไม่กี่ชั่วโมง ปัจจุบัน, ซากปรักหักพังของกำแพงยังคงตั้งอยู่ในทุกๆประเทศที่ถูกสร้างขึ้น แม้ว่าโครงสร้างส่วนมากได้จมลงสู่ทะเลหรือไม่ก็ถูกรื้อถอนไปหลายปีแหล่งอ้างอิง</doc>
