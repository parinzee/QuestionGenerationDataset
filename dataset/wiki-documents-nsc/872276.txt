<doc id="872276" url="https://th.wikipedia.org/wiki?curid=872276" title="อริญากร บวรวิศรุติ">อริญากร บวรวิศรุติประวัติ ประวัติ. อ๊ะ อริญากร บวรวิศรุติ เริ่มบ่มเพาะความสนใจเกี่ยวกับการแสดงตั้งแต่วัยเด็ก ได้มีโอกาสเรียนร้องเพลงครั้งแรกที่ โรงเรียนดนตรีมีฟ้า และต่อมาได้เรียนเพิ่มเติมทางด้านร้องและทางด้านเต้น (แจ๊ส) เบื้องต้นที่ โรงเรียนดนตรีเคพีเอ็น โดยเข้าร่วมทำกิจกรรมที่เกี่ยวข้องกับการแสดงตั้งแต่ยังเรียนในระดับชั้นอนุบาลจนกระทั่งจบการศึกษาระดับปริญญา อ๊ะ อริญากรเริ่มชีวิตนักเรียนในระดับประถมศึกษาที่ โรงเรียนราชวินิต และมัธยมศึกษาตอนต้นที่ โรงเรียนสาธิตสวนสุนันทา และ โรงเรียนอัมพรไพศาล จนสำเร็จการศึกษาระดับชั้นมัธยมปลาย ในขณะที่เรียนอยู่ที่ โรงเรียนอัมพรไพศาล อ๊ะเข้าร่วมกิจกรรมการแสดงมาโดยตลอด อาทิ ผู้นำเชียร์ ประธานสีแข่งขันกีฬา ตลอดจน ได้รับเลือกคฑากรของโรงเรียนในขณะอยู่ชั้นมัธยมศึกษาปีที่ 6 จนเมื่อสำเร็จการศึกษาระดับมัธยมศึกษาจึงได้เลือกศึกษาต่อในสาขาวิชาศิลปะการแสดง คณะนิเทศศาสตร์ มหาวิทยาลัยกรุงเทพ ซึ่งเป็นภาควิชาที่มีชื่อเสียงทางด้านการศิลปะการแสดง โดยเลือกเรียนวิชาเอกใน สาขาการแสดงและกำกับการแสดง ในขณะที่ศึกษาอยู่สาขาวิชาศิลปะการแสดง คณะนิเทศศาสตร์ มหาวิทยาลัยกรุงเทพ อ๊ะ อริญากรยังมีโอกาสได้เลือกกิจกรรมที่เกี่ยวกับการแสดงมากขึ้น โดยได้รับการคัดเลือกเป็นตัวแทนมหาวิทยาลัย ในการเป็นผู้นำเชียร์ เชียร์ลีดเดอร์มหาวิทยาลัยกรุงเทพ ในงานไทยแลนด์ยูนิเวอร์ซิตี้ลีก ฟุตบอลยูลีก และให้ความร่วมมือ เข้าร่วมกิจกรรมต่างๆ ของทางมหาวิทยาลัย ก่อนจบการศึกษา อ๊ะ อริญากร ได้ส่งสารนิพนธ์ทางด้านการแสดงในบทบาท แคลร์ ในละครเวที เรื่อง เดอะ เมดส์ ผลงานประพันธ์ที่มีชื่อเสียงระดับโลกของ ฌ็อง เฌอเนต์ (จากเรื่อง The Maids ในฉบับภาษาอังกฤษ ซึ่งแปลจากต้นฉบับภาษาฝรั่งเศสชื่อ Les Bonnes) ในระหว่างที่เป็นนักศึกษาเอกการแสดงและกำกับการแสดงนั้น อ๊ะ อริญากรได้สมัครเข้ารับการคัดเลือกเป็นหนึ่งนักแสดงละครเพลงเรื่อง ทวิภพ เดอะมิวสิคัล กับ บริษัท ซีเนริโอ จำกัด โดยได้รับคัดเลือกให้เป็นนักแสดงหมู่มวล ของละครเวทีทวิภพ เดอะ มิวสิคัล และถือว่าเป็นโอกาสก้าวสำคัญในการเข้าวงการด้วยความเป็นมืออาชีพ ทำให้ในระยะเวลาที่เรียนนั้นจึงต้องทั้งเรียนและทำงานคู่กันไป จนสำเร็จการศึกษาในระดับปริญญาในเวลาต่อมา ต่อมา อ๊ะ อริญากรได้รับเลือกให้ร่วมแสดงในละครเพลงอีกหลายเรื่องให้กับ บริษัท ซีเนริโอ จำกัด รวมทั้งได้รับโอกาสให้ร่วมแสดงละครโทรทัศน์ กับ เอ็กแซคท์ และ ซีเนริโอ โดยเฉพาะอย่างยิ่งในบทบาทที่สร้างสีสัน มีชีวิตชีวา และสร้างเสียงหัวเราะ ผลงานเด่นคือ สาลินี จากซิทคอม เพราะมีเธอ ทาง ช่องวัน ตัวละครที่สร้างสีสันและเสียงหัวเราะให้ผู้ชมในทุกๆ ตอนที่ปรากฏตัว ด้วยคาแรกเตอร์ความสอดรู้สอดเห็นจนทำให้ถูกคนอื่นแกล้ง ล้อเลียน ด้วยเสียงร้องของช้างและถูกเรียกในฉายา น้องช้างผลงานการแสดงละครโทรทัศน์ซีรีส์ซิทคอมละครเวทีคอนเสิร์ตผลงานการแสดง. คอนเสิร์ต. - คอนเสิร์ต บี้ เลิฟแอตแทค (Bie Love Attack) (พ.ศ. 2551) [นักแสดงส่วนมิวสิคัล] - Boy Story Concert ฉลองครบรอบ 20 ปี บอย ถกลเกียรติ  (พ.ศ. 2553) [นักแสดงส่วนมิวสิคัล] - คอนเสิร์ต 45 ปี เจนนิเฟอร์ คิ้ม "คอนเสิร์ตครั้งสุดท้ายก่อนวัยทอง"  ปี 2556 A-time Showbiz (พ.ศ. 2556) [นักแสดงส่วนมิวสิคัล]ผลงานอื่นๆผลงานอื่นๆ. - การแสดงชุด มหานาฏกรรมเฉลิมพระเกียรติพระมหาชนก (แสดง ณ อิมแพ็ค เมืองทองธานี) เป็นส่วนหนึ่งของกิจกรรมเฉลิมพระเกียรติฉลองสิริราชสมบัติครบ 60 ปีเนื่องในวโรกาสที่ พระบาทสมเด็จพระปรมินทรมหาภูมิพลอดุลยเดช เถลิงถวัลยราชสมบัติครบ 60 ปี โดยเป็นการอัญเชิญบทพระราชนิพนธ์ พระมหาชนก มาจัดทำเป็นละครเพลงร่วมสมัย - เป็นคอรัสอัลบั้มของ ละครเวที สี่แผ่นดิน เดอะมิวสิคัล ปี 2554 - เป็นคอรัสอัลบั้มของ ละครเวที รักจับใจ เดอะโรแมนติกมิวสิคัล  ปี 2555 - เมืองไทยประกันชีวิต Smile ร่วมกับ สุกฤษฎิ์ วิเศษแก้ว - ยูนิลิเวอร์ ตรุษจีน สะอาดยกบ้าน อั่งเปายกตระกูล - บัตรกรุงศรีเฟิร์สช้อยส์  สมัครไม่สะดุด อนุมัติรับบัตรเลย!</doc>
