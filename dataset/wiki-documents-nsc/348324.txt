<doc id="348324" url="https://th.wikipedia.org/wiki?curid=348324" title="เชอรีล โคล">เชอรีล โคล เชอรีล แอน เฟอร์นันเดส-เวอร์ซินี่ () หรือ เชอรีล โคล () หรือที่รู้จักกันในนาม เชอรีล เกิดเมื่อวันที่ 30 มิถุนายน ค.ศ. 1983 ที่นิวคาสเซิลอะพอนไทน์ ประเทศอังกฤษ เป็นนักร้อง-นักแต่งเพลง นักเต้น นางแบบ ชาวอังกฤษ เชอรีลเริ่มมีชื่อเสียงเมื่อเธอเป็น 1 ในสมาชิกเกิร์ลกรุปชื่อ เกิร์ลสอะลาวด์ วงจากรายการเรียลลิตี้ทางช่องไอทีวีชื่อ Popstars The Rivals ปลายปี ค.ศ. 2002 วงประสบความสำเร็จมีซิงเกิลท็อป 10 ติดต่อกัน 20 ซิงเกิล (อันดับ 1 อยู่ 4 ซิงเกิล) ในสหราชอาณาจักร และ 5 สตูดิโออัลบั้มได้รับรางวัลแผ่นเสียงทองคำขาวจากองค์กรตัวแทนอุตสาหกรรมสิ่งบันทึกเสียงอังกฤษ (BPI) มี 2 อัลบั้มที่ติดอันดับ 1 ในสหราชอาณาจักร ยังได้รับการเสนอชื่อบริตอวอร์ดส 5 ครั้ง ตั้งแต่ปี ค.ศ. 2005-2010 หลังจากที่วงเกิร์ลสอะลาวด์แยกย้ายกันไป เชอรีลมีอัลบั้มเดี่ยวที่ติดอันดับ 1 ในสหราชอาณาจักร 2 อัลบั้มติดต่อกัน คือชุด 3 Words และ Messy Little Raindrops โดยมี 2 ซิงเกิลอันดับ 1 อย่าง "Fight for This Love" และ "Promise This" นอกจากนั้นยังได้รับเสนอบริตอวอร์ดส 1 สาขา เชอรีลได้เป็นกรรมการรายการประกวดร้องเพลงของสหราชอาณาจักรในรายการ The X Factor ในปี ค.ศ. 2008 ทำให้เธอได้ฉายาว่า "หวานใจคนใหม่ของชาติ" เธอเป็นกรรมการติดต่อกัน 2 ปี ในปีที่นักร้องที่ได้ที่ 1 คือ อเล็กซานดรา เบิร์ก และโจ แม็กเอลเดอร์รี เชอรีลเคยเป็นภรรยาของนักฟุตบอล แอชลีย์ โคล ทั้งคู่แต่งงานกันเมื่อเดือนกรกฎาคม ค.ศ. 2006 ศาลพิจารณาและอนุญาตให้ทั้งคู่หย่าได้ในเดือนกันยายน ค.ศ. 2010 เชอรีลแต่งงานใหม่กับ Jean-Bernard Fernandez-Versini ในเดือนกรกฎาคม ค.ศ. 2014อัลบั้มอัลบั้ม. - 3 Words (2009) - Messy Little Raindrops (2010) - A Million Lights (2012) - Only Human (2014)ทัวร์ ทัวร์. ทัวร์เดี่ยว- A Million Lights Tour (2012) เป็น Supporting act- The Black Eyed Peas' The E.N.D. World Tour (Europe, 2010)</doc>
