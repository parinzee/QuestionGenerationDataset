<doc id="840484" url="https://th.wikipedia.org/wiki?curid=840484" title="โรคหนังแข็ง">โรคหนังแข็ง โรคหนังแข็งเป็นโรคภูมิต้านตนเองเรื้อรังซึ่งเกิดจากการแข็งของผิวหนัง หากเป็นรุนแรงอาจมีผลต่ออวัยวะภายในด้วย ยังไม่ทราบสาเหตุของโรคนี้ กลไกพื้นเดิมเกี่ยวข้องกับระบบภูมิคุ้มกันของร่างกายโจมตีเนื้อเยื่อสุขภาพดี มีความสัมพันธ์อย่างเข้มกับการกลายบางจุดในยีน HLA มีปัจจัยสิ่งแวดล้อมมาเกี่ยวข้องด้วย โรคนี้มีสองประเภทหลัก คือ รูปเฉพาะที่ (เรียก โรคหนังแข็งเฉพาะที่ โรคหนังแข็งจำกัด หรือมอร์เฟีย) กับรูปทั่วกาย (เรียก โรคหนังแข็งทั่วกาย โรคหนังแข็งกระจายหรือโรคหนังแข็งทั่วไป) โรคหนังแข็งจำกัดเกี่ยวข้องกับผิวหนังของมือ แขนและหน้าเป็นหลัก โรคหนังแข็งกระจายมีการลามอย่างรวดเร็วและเกิดในผิวหนังบริเวณกว้างและอวัยวะภายในตั้งแต่หนึ่งอวัยวะขึ้นไป มักเป็นไต หลอดอาหาร หัวใจและปอด โรคหนังแข็งรูปนี้ทำให้เกิดทุพพลภาพมาก ชนิดย่อยผิวหนังจำกัดเรียก กลุ่มอาการเครสต์ (CREST syndrome)</doc>
