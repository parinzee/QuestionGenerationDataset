<doc id="546813" url="https://th.wikipedia.org/wiki?curid=546813" title="เฉลิมพล สนิทวงศ์ชัย">เฉลิมพล สนิทวงศ์ชัย นายเฉลิมพล สนิทวงศ์ชัย (21 มกราคม พ.ศ. 2481 - 10 กรกฎาคม พ.ศ. 2554) อดีตรองประธานสภาผู้แทนราษฎรไทย อดีตรัฐมนตรีช่วยว่าการกระทรวงพาณิชย์ และ อดีตสมาชิกสภาผู้แทนราษฎรจังหวัดอุดรธานี 7 สมัยประวัติ ประวัติ. เฉลิมพล สนิทวงศ์ชัย เกิดเมื่อวันที่ 21 มกราคม พ.ศ. 2481 เป็นบุตรของนายสมศักดิ์ กับนางคำดี สนิทวงศ์ชัย จบการศึกษาระดับ ปกศ.สูง จาก วิทยาลัยครูบ้านสมเด็จเจ้าพระยา สมรสกับนางบังอร สนิทวงศ์ชัย นายเฉลิมพล มีบุตร-ธิดา ที่เป็นสมาชิกสภาผู้แทนราษฎรจังหวัดอุดรธานี คือ นางสาวธิรดา สนิทวงศ์ชัย และ นายอรรถพล สนิทวงศ์ชัย เฉลิมพล สนิทวงศ์ชัย เสียชีวิตด้วยอาการหัวใจหยุดเต้นโดยเฉียบพลัน เมื่อวันที่ 10 กรกฎาคม พ.ศ. 2554 สิริอายุรวม 73 ปีงานการเมือง งานการเมือง. อดีตเป็นข้าราชการครู และได้รับเลือกตั้งเป็นประธานสหกรณ์ครูอุดรธานี ก่อนจะลงสนามการเมืองระดับชาติ ลงสมัครรับเลือกตั้งสมาชิกสภาผู้แทนราษฎรจังหวัดอุดรธานี และได้รับเลือกตั้งเป็นครั้งแรก ใน พ.ศ. 2519 สังกัดพรรคกิจสังคม และได้รับเลือกเรื่อยมา จนถึง พ.ศ. 2539 และเข้าได้รับแต่งตั้งเป็นรัฐมนตรีช่วยว่าการกระทรวงพาณิชย์ ในรัฐบาลนายชวน หลีกภัย และในรัฐบาลพลเอกชวลิต ยงใจยุทธ ต่อมาได้ลงสมัครเลือกตั้งในปี พ.ศ. 2544 ในสังกัดพรรคไทยรักไทย แต่แพ้ให้กับนายศราวุธ เพชรพนมพร จนวางในการเมืองระดับชาติ จึงมาลงสมัครรับเลือกตั้งเป็นนายกองค์การบริหารส่วน จ.อุดรธานี และได้รับเลือกตั้งนั่งตำแหน่งนายกองค์การบริหารส่วน จ.อุดรธานี 1 สมัย แต่ต่อมาพ่ายแพ้การเลือกตั้งนายกองค์การบริหารส่วนจังหวัดอุดรธานี สมัยที่สอง จึงทำให้ยุติบทบาททางการเมืองไปสมาชิกสภาผู้แทนราษฎร สมาชิกสภาผู้แทนราษฎร. เฉลิมพล สนิทวงศ์ชัย ได้รับการเลือกตั้งเป็นสมาชิกสภาผู้แทนราษฎรมาแล้ว 7 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดอุดรธานี สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดอุดรธานี สังกัดพรรคประชาราษฎร์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดอุดรธานี สังกัดพรรครวมไทย (พ.ศ. 2529) 4. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดอุดรธานี สังกัดพรรคความหวังใหม่ 5. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดอุดรธานี สังกัดพรรคความหวังใหม่ 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดอุดรธานี สังกัดพรรคความหวังใหม่ 7. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดอุดรธานี สังกัดพรรคความหวังใหม่เครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก</doc>
