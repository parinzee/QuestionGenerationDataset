<doc id="60806" url="https://th.wikipedia.org/wiki?curid=60806" title="แบ็กสตรีตบอยส์">แบ็กสตรีตบอยส์ แบ็กสตรีตบอยส์ () เป็นวงนักร้องชาวอเมริกัน ก่อตั้งในออร์แลนโด รัฐฟลอริดาเมื่อปี ค.ศ. 1993 สมาชิกวงประกอบด้วย เอเจ แม็กลีน ฮาววี ดี. นิก คาร์เตอร์ เควิน ริชาร์ดสัน และไบรอัน ลิตเทรล วงมีชื่อเสียงโด่งดังจากอัลบั้มสากลอัลบั้มแรกชื่อ แบ็กสตรีตบอยส์ (1996) ปีต่อมาพวกเขาออกอัลบั้มสากลอัลบั้มที่สอง แบ็กสตรีตส์แบ็ก (1997) และอัลบั้มเปิดตัวในสหรัฐที่ทำให้วงประสบความสำเร็จทั่วโลก พวกเขามีชื่อเสียงระดับซูเปอร์สตาร์จากสตูดิโออัลบั้มที่สาม มิลเลนเนียม (1999) และอัลบั้มถัดมา แบล็กแอนด์บลู (2000) วงพักงานดนตรีสองปี หลังจากนั้นพวกเขากลับมารวมตัวกันและออกอัลบั้ม เนเวอร์กอน (2005) หลังจบทัวร์คอนเสิร์ตเนเวอร์กอนทัวร์ ริชาร์ดสันลาออกจากวงเพื่อทำสิ่งที่เขาสนใจ ต่อมาวงออกอีกสองอัลบั้ม อันเบรกเอเบิล (2007) และดิสอิสอัส (2009) โดยมีสมาชิกสี่คน ในปี ค.ศ. 2012 วงประกาศว่าริชาร์ดสันกลับมาเป็นสมาชิกถาวรอีกครั้ง ปีถัดมา พวกเขาฉลองครบรอบ 20 ปี และออกอัลบั้มไม่มีสังกัดอัลบั้มแรกชื่อ อินอะเวิลด์ไลก์ดิส (2013) วงทำภาพยนตร์สารคดีเรื่องแรกชื่อ ในเดือนมกราคม ค.ศ. 2015 แบ็กสตรีตบอยส์ขายงานเพลงได้มากกว่า 130 หน่วยทั่วโลก ทำให้พวกเขาเป็นบอยแบนด์ที่ทำรายได้ดีที่สุดในประวัติศาสตร์ และเป็นหนึ่งในศิลปินที่ขายดีที่สุดในโลก อัลบั้มเก้าอัลบั้มแรกของพวกเขาติดสิบอันดับแรกบนชาร์ตบิลบอร์ด 200 เป็นครั้งแรกนับจากวงเสด และเป็นบอยแบนด์วงเดียวที่ทำเช่นนี้ได้ วงได้รับดาวประดับในฮอลลีวูดวอล์กออฟเฟมในวันที่ 22 เมษายน ค.ศ. 2013ประวัติ ประวัติ. ระหว่างปี 1996 ถึง 2001 พวกเขาขึ้นเวทีแสดงสดมากถึง 350 โชว์ กับยอดขายบัตรคอนเสิร์ตมากกว่า 5 ล้านใบ ย้อนกลับไปเมื่อปี 1995 ที่ซิงเกิ้ลแรกของพวกเขาถูกเล่นทางวิทยุ ตอนนั้นเป็นยุคทองของดนตรีกรันจ์ ไม่มีใครคิดว่าเพลง ‘We’ve Got It Going On’ จะถูกเปิดมากไปกว่า ‘Smell Like Teen Spirit’ ของ Nirvana แต่แล้ว แบ็กสตรีตบอยส์ ก็สร้างประวัติศาสตร์หน้าใหม่ของดนตรีป็อปขึ้นเมื่ออัลบั้มแรกของพวกเขาขายได้มากว่า 8 ล้านชุดในอเมริกา และค่อยๆ แผ่ขยายอาณาเขตไปยังประเทศเยอรมนีและแคนาดา 2 อัลบั้มถัดมาคือ ‘Backstreet’s Back’ และ ‘Millennium’ ขายทั่วโลกไปกว่า 24 ล้านก๊อปปี้ และทัวร์คอนเสิร์ตของพวกเขาก็ใหญ่ขึ้นเรื่อยๆ ปี 2000 แบ็กสตรีตบอยส์ ฉลองการออกอัลบั้ม ‘Black & Blue’ ด้วยการบินโปรโมทอัลบั้มโดยเครื่องบินเจ็ทส่วนตัวไปยัง 5 เมืองสำคัญของแต่ละทวีปคือ สต๊อกโฮล์ม โตเกียว ซิดนีย์ เคปทาวน์ ริโอเดอจาเนโร และนิวยอร์ก ในเวลา 5 วันติดต่อกัน อัลบั้ม ‘Never Gone’ ได้โปรดิวเซอร์ชื่อดังมากมายมาร่วมกันทำงานในอัลบั้มชุดนี้ ไม่ว่าจะเป็นโปรดิวเซอร์อย่าง Max Martin ที่ร่วมงานกันมาตั้งแต่อัลบั้มแรก John Ondrasik (ในนาม Five For Fighting), Billy Mann (Pink) และ John Shanks (Michelle Branch) ซิงเกิ้ลแรกจากอัลบั้มนี้คือเพลง ‘Incomplete’ สตูดิโออัลบั้มชุดที่ 6 มีซิงเกิ้ลแรก คือ เพลง “Inconsolable” ที่ได้ Emanuel Kiriakou (โปรดิวซ์ให้นิค ลาเช่ เพลง “What’s Left Of Me” และ แคธรีน แม็คฟี‎ เพลง “Ordinary World”) มาโปรดิวซ์เพลงนี้ให้ ร่วมกับนักแต่งเพลงชื่อดังอย่าง Lindy Robbins และ Jess Cates สำหรับมิวสิกวิดีโอเพลง ‘Inconsolable’ กำกับโดย Ray Kay ผู้กำกับ/ช่างภาพชาวนอร์เวย์ที่รับหน้าที่ถ่ายปกอัลบั้มชุดนี้ด้วย มิวสิกวิดีโอถ่ายทำบนเวนิซ บีช แคลิฟอร์เนียรางวัล รางวัล. กลุ่มที่ได้รับการเสนอชื่อเข้าชิงเจ็ดรางวัลแกรมมี่เป็นของปี 2013 รวมทั้งเสนอชื่อเข้าชิงในปี 2000 กลุ่มยังได้รับสองรางวัลเพลงอเมริกันเจ็ดบิลบอร์ดเพลงรางวัลสองรางวัลเอ็มทีวีวิดีโอรางวัลจูโนและอื่น ๆ อีกมากมายสมาชิกสมาชิก. - เอเจ แม็กลีน (1993-ปัจจุบัน) - ฮาววี ดี. (1993-ปัจจุบัน) - นิก คาร์เตอร์ (1993-ปัจจุบัน) - ไบรอัน ลิตเทรล (1993-ปัจจุบัน) - เควิน ริชาร์ดสัน (1993-2006; 2012–ปัจจุบัน)ผลงานอัลบั้มผลงานอัลบั้ม. - แบ็กสตรีตบอยส์ - แบ็กสตรีตส์แบ็ก (1997) - มิลเลนเนียม (1999) - แบล็กแอนด์บลู (2000) - เนเวอร์กอน (2005) - อันเบรกเอเบิล (2007) - ดิสอิสอัส (2009) - อินอะเวิลด์ไลก์ดิส (2013)</doc>
