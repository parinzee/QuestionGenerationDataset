<doc id="152657" url="https://th.wikipedia.org/wiki?curid=152657" title="จินตนา สุขสถิตย์">จินตนา สุขสถิตย์ จินตนา สุขสถิตย์ หรือ จินตนา ปาลกะวงศ์ ณ อยุธยา (6 ธันวาคม พ.ศ. 2481 - ปัจจุบัน) นักร้องเพลงไทยสากล ศิลปินแห่งชาติ สาขาศิลปะการแสดง (ดนตรีสากล - ขับร้อง) พ.ศ. 2557ประวัติ ประวัติ. จินตนา ปาลกะวงศ์ ณ อยุธยา สกุลเดิม สุขสถิตย์ เกิดเมื่อวันที่ 6 ธันวาคม พ.ศ. 2481 ที่ตำบลบางขุนพรหม กรุงเทพมหานคร เป็นบุตรของนายกมล สุขสถิตย์ และนางพยุง สุขสถิตย์ สมรสมกับนายภูมินทร์ ปาลกะวงศ์ ณ อยุธยา มีบุตรหญิง 3 คนประวัติการศึกษา ประวัติการศึกษา. จินตนา สุขสถิตย์ สำเร็จการศึกษาระดับมัธยมศึกษาตอนต้น จากโรงเรียนสตรีวิทยา และระดับอาชีวศึกษาชั้นสูง จากโรงเรียนพณิชยการพระนคร ปัจจุบันคือ มหาวิทยาลัยเทคโนโลยีราชมงคลพระนครประวัติชีวิตและผลงาน ประวัติชีวิตและผลงาน. จินตนา สุขสถิตย์ เริ่มเข้าสู่วงการเพลง เมื่อ พ.ศ. 2500 โดยได้รับการสนับสนุนจากนายเชาว์ แคล่วคล่อง หัวหน้าวงดนตรีวายุบุตร ซึ่งเป็นวงดนตรีของสำนักงานสลากกินแบ่งรัฐบาลให้มาฝึกขับร้องเพลงเวลาหลังเลิกเรียน หลังจากสำเร็จการศึกษาแล้วได้มาเป็นนักร้องประจำอยู่ในวงดนตรีวายุบุตร ได้ขับร้องเพลงในงานการกุศลต่าง ๆ เช่น งานกาชาด งานช่วยเหลือทหาร ตำรวจชายแดน คนพิการ เด็กอนาถา เป็นประจำทุกปี จนถึง พ.ศ. 2508 หลังจากนั้นได้ออกไปประกอบอาชีพเป็นนักร้องตามไนท์คลับ ห้องอาหารในโรงแรมต่าง ๆ และสถานที่อื่น ๆ ทั่วไป จินตนา สุขสถิตย์ เป็นนักร้องที่มีน้ำเสียงที่ไพเราะ จึงทำให้มีผู้แต่งเพลงหลายคน เช่น นายสมาน กาญจนะผลิน นายชาลี อินทรวิจิตร นายเชาว์ แคล่วคล่อง เห็นความสามารถดังกล่าว ได้แต่งเพลงให้ร้องจนเป็นที่รู้จักของประชาชนทั่วไป ผลงานเพลงที่สร้างชื่อเสียงในสมัยอยู่กับวงดนตรีวายุบุตร คือ เพลงสักขีแม่ปิง ขับร้องคู่กับนายชรินทร์ นันทนาคร เป็นผลงานเพลงของนายชาลี อินทรวิจิตร หลังจากนั้นได้มีผลงานเพลงอีกมากมายผลงานเพลงขับร้องและบันทึกแผ่นเสียง ผลงานเพลงขับร้องและบันทึกแผ่นเสียง. จินตนา สุขสถิตย์ มีผลงานเพลงที่ขับร้องอยู่มากมาย และขับร้องได้อย่างยอดเยี่ยมมาก ได้แก่- ผลงานเพลง - เพลง ไม่เคยรักใครเท่าเธอ - เพลง ขวัญดาว - อัลบั้มชุด จินตนา สุขสถิตย์ ดีที่สุด - อัลบั้มชุด แฟนคลับ - อัลบั้ม แม่ไม้เพลงไทย เนื่องจาก จินตนา สุขสถิตย์ เป็นผู้ที่มีความสามารถสูงในด้านการร้องเพลง และมีน้ำเสียงเป็นอมตะ จึงได้ขับร้องเพลงพระราชนิพนธ์ทั้งเป็นภาษาไทยและภาษาอังกฤษอีกหลายเพลง เพลงประกอบภาพยนตร์อีกหลายเรื่อง และยังได้รับเชิญจากรัฐบาลไทยให้ร่วมขับร้องเพลงพระราชนิพนธ์ "สายฝน" และเพลง "เดอะซาวน์ออฟมิวสิค (The Sound of music)" กับวงดุริยางค์แห่งสถานีวิทยุเซาท์เวสต์ของประเทศสหพันธ์สาธารณรัฐเยอรมนี ที่มาเปิดการแสดง ณ โรงละครแห่งชาติ ในปี พ.ศ. 2515ผลงานเพลงพระราชนิพนธ์ที่ขับร้องทั้งภาษาไทยและภาษาอังกฤษรางวัลและเกียรติคุณที่ได้รับรางวัลและเกียรติคุณที่ได้รับ. - พ.ศ. 2509 ได้รับรางวัลแผ่นเสียงทองคำพระราชทาน ในฐานะนักร้องยอดเยี่ยมฝ่ายหญิง จากการขับร้องเพลง "คิดจะปลูกต้นรักสักกอ" ผลงานของ นายบุญช่วย กมลวาทิน - พ.ศ. 2514 ได้รับรางวัลแผ่นเสียงทองคำพระราชทานเพลงปลุกใจ จากการขับร้องเพลง "ฝากใจไปรบ" ผลงานของ นายสมโภชน์ ล้ำพงศ์ - ได้รับรางวัลเสาอากาศทองคำ จากการขับร้องเพลง "คิดถึง - ได้รับรางวัลเพลงยอดนิยม จากเพลง "ใจสนองใจ" ของสถานีวิทยุ ท.ท.ท. - ได้รับโล่เชิดชูเกียรติ จากการกุศลต่าง ๆ - ได้เข้าเฝ้าฯ ขับร้องเพลงถวายพระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินีนาถ และพระบรมวงศานุวงศ์ เนื่องในวันสำคัญต่าง ๆ เช่น วันขึ้นปีใหม่ วันครบรอบราชาภิเษกสมรส งานสโมสรสันนิบาต และในบางโอกาส ได้โปรดเกล้าฯ ให้ขับร้องเพลงถวายขณะเสด็จพระราชดำเนินแปรพระราชฐานไปยังจังหวัดต่าง ๆ ซึ่งนับเป็นพระมหากรุณาธิคุณและเป็นเกียรติแก่วงศ์ตระกูลอย่างยิ่ง - พ.ศ. 2547 ได้รับการยกย่องเชิดชูเกียรติจากสำนักงานคณะกรรมการวัฒนธรรมแห่งชาติ กระทรวงวัฒนธรรม ให้เป็นศิลปินแห่งชาติ สาขาศิลปะการแสดง (ดนตรีสากล - ขับร้อง) พ.ศ. 2547 จินตนา สุขสถิตย์ มีความตั้งใจปฏิบัติตนให้เป็นประโยชน์แก่สังคม เสียสละทั้งกำลังกาย กำลังใจ กำลังทรัพย์ ได้ไปขับร้องเพลงกล่อมขวัญทหาร ตำรวจชายแดน ตามจังหวัดต่าง ๆ เช่น สกลนคร สุราษฎร์ธานี ปัตตานี เป็นต้น และไปขับร้องเพลงในงานกุศลต่าง ๆ อยู่เป็นประจำทุกปีจนถึงปัจจุบัน อมตะเพลงทอง</doc>
