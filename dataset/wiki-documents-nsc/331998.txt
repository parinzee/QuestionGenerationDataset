<doc id="331998" url="https://th.wikipedia.org/wiki?curid=331998" title="ภาควิชาเคมี คณะวิทยาศาสตร์ มหาวิทยาลัยมหิดล">ภาควิชาเคมี คณะวิทยาศาสตร์ มหาวิทยาลัยมหิดล ภาควิชาเคมี คณะวิทยาศาสตร์ มหาวิทยาลัยมหิดล เป็นภาควิชาที่ผลิตผลงานและบัณฑิตออกสู่สังคมจำนวนมาก และเป็นที่ยอมรับในระดับชาติและนานาชาติในระดับต้นๆ โดยการประเมินคุณภาพผลงานวิจัยเชิงวิชาการ ด้านวิทยาศาสตร์และเทคโนโลยี ของสถาบันอุดมศึกษาในประเทศไทย จาก สำนักงานกองทุนสนับสนุนการวิจัย (สกว.) ภาควิชาเคมีได้รับการจัดให้อยู่ในระดับ 5 (ดีเยี่ยม) ในปี 2553 และระดับ 4 ในปี 2556ประวัติ ประวัติ. ภาควิชาเคมี ตั้งขึ้นพร้อมกับโรงเรียนเตรียมวิทยาศาสตร์การแพทย์ มหาวิทยาลัยแพทยศาสตร์ เมื่อปี พ.ศ. 2501 เพื่อทำการสอนนักศึกษาเตรียมวิทยาศาสตร์การแพทย์ ต่อมาจึงได้ยกฐานะเป็นแผนกวิชาเคมี ในคณะวิทยาศาสตร์การแพทย์ ตามพระราชกฤษฎีกาจัดตั้งคณะอายุรศาสตร์เขตร้อน และคณะวิทยาศาสตร์การแพทย์ ในมหาวิทยาลัยแพทยศาสตร์ พ.ศ. 2503 และได้รับการพัฒนาเป็นลำดับ โดยมี ศ.ดร.สตางค์ มงคลสุข เป็นหัวหน้าภาควิชาคนแรกทำเนียบหัวหน้าภาควิชาอาคารและสถานที่ อาคารและสถานที่. ภาควิชาเคมีมีอาคารที่ใช้ในการปฏิบัติงานดังนี้ 1. อาคารเคมี คณะวิทยาศาสตร์ มหาวิทยาลัยมหิดล บนถนนพระราม 6 เป็นอาคารหกชั้น- ชั้นล่าง เป็นที่ตั้งของหน่วยความร่วมมือการวิจัยด้านเทคโนโลยีชีวภาพ มหาวิทยาลัยมหิดลและมหาวิทยาลัยโอซาก้า สำนักงานภาควิชาเคมี และห้องปฏิบัติการสำหรับเครื่อง Nuclear Magnetic Resonance จำนวน 3 เครื่อง ซึ่งถือเป็นจำนวนมากที่สุดในประเทศไทย - ชั้นสอง เป็นห้องปฏิบัติการสำหรับนักศึกษา ห้องเป่าเครื่องแก้ว ห้องปฏิบัติการวิจัยของสาขาเคมีวิเคราะห์ และเคมีอนินทรีย์ - ชั้นสาม เป็นห้องปฏิบัติการวิจัยของสาขาเคมีอินทรีย์ เคมีอนินทรีย์ และวิทยาศาสตร์และเทคโนโลยีพอลิเมอร์ - ชั้นสี่ เป็นห้องปฏิบัติการสำหรับนักศึกษา และห้องปฏิบัติการวิจัยของสาขาเคมีอินทรีย์ ด้านสารผลิตภัณฑ์ธรรมชาติ - ชั้นห้า เป็นห้องปฏิบัติการวิจัยของสาขาเคมีอินทรีย์ - ชั้นหก เป็นห้องปฏิบัติการสำหรับนักศึกษา ห้องปฏิบัติการวิจัยของสาขาเคมีเชิงฟิสิกส์ ฟิสิกส์เชิงเคมี งานวิจัยด้านเคมีไฟฟ้า และวิทยาศาสตร์และเทคโนโลยีพอลิเมอร์ 2. อาคารวิทยาศาสตร์ 3 และ 4 คณะวิทยาศาสตร์ มหาวิทยาลัยมหิดล ศาลายา เป็นห้องปฏิบัติการสำหรับนักศึกษาจำนวน 4 ห้อง และห้องปฏิบัติการวิจัยของสาขาวิทยาศาสตร์และเทคโนโลยีพอลิเมอร์หลักสูตรการศึกษาและงานวิจัย หลักสูตรการศึกษาและงานวิจัย. ภาควิชาเคมีเปิดสอนทั้งระดับปริญญาตรี โท และ เอก ในหลักสูตรดังตาราง- สาขาวิชาเคมีอินทรีย์ ได้เริ่มเปิดทำการเรียน การสอน การวิจัยระดับบัณฑิตศึกษาเมื่อปี พ.ศ. 2509 ซึ่งถือเป็นสาขาที่มีความเข้มแข็งทางวิชาการอยู่ในระดับแนวหน้าของประเทศ ด้วยคณาจารย์ที่มีชื่อเสียง อาทิ เช่น ศ. ดร. ยอดหทัย เทพธรานนท์, ศ. ดร. วิชัย ริ้วตระกูล, ศ. ดร. สมศักดิ์ รุจิรวัฒน์, ศ. ดร. มนัส พรหมโคตร รวมถึงคณาจารย์รุ่นใหม่หลายท่านก็ได้รับรางวัลในระดับชาติ และถือเป็นเกียรติอย่างสูงสุดที่ สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี ทรงตัดสินพระทัยเข้าศึกษาต่อในระดับปริญญาเอกในสาขาวิชาอินทรีย์อีกด้วย มีงานวิจัยของสารผลิตภัณฑ์ธรรมชาติ โดยทำการสกัดและแยกสารบริสุทธิ์ที่มีฤทธิ์ทางชีวภาพจากต้นไม้ป่า สมุนไพรและเชื้อจุลินทรีย์ ซึ่งอาจนำไปสู่การค้นพบสารชนิดใหม่ที่อาจใช้เป็นยาชนิดใหม่ๆ ในการรักษาโรคได้ ,งานวิจัยเกี่ยวกับการศึกษาปฏิกิริยาเคมีใหม่ๆ เพื่อใช้ในการสังเคราะห์และปรับปรุงสารอนุพันธ์ต่างๆ และในปัจจุบัน งานวิจัยได้ขยายเปิดกว้างขึ้นในด้านเคมีชีวอินทรีย์ และวัสดุอินทรีย์ - สาขาวิชาฟิสิกส์เชิงเคมี เปิดหลักสูตรระดับบัณฑิตศึกษา เมื่อปี พ.ศ. 2513 และสาขาเคมีเชิงฟิสิกส์ เปิดเมื่อปี พ.ศ. 2514 ทั้งในระดับปริญญาโทและเอก มีงานวิจัยเกี่ยวกับการจำลองแบบโมเลกุล การศึกษาจลนศาสตร์ และการศึกษาสมบัติของวัสดุชนิดใหม่ๆ ตลอดจนการศึกษาทางกายภาพของระบบชีวภาพ - สาขาวิชาวิทยาศาสตร์และเทคโนโลยีพอลิเมอร์ ทำการศึกษา สังเคราะห์และปรับเปลี่ยนสมบัติและลักษณะทั้งเชิงเคมีและเชิงพื้นผิวของวัสดุพอลิเมอร์ ให้มีคุณสมบัติดีขึ้น และนำไปใช้ประโยชน์ในการใช้งานต่อไป รวมทั้งศึกษาเทคโนโลยีด้านการผสมสูตรและการขึ้นรูปด้วย - สาขาวิชาเคมีวิเคราะห์ เปิดหลักสูตรในระดับปริญญาโทเมื่อปี พ.ศ. 2535 ในสาขาเคมีวิเคราะห์และเคมีอนินทรีย์ประยุกต์ มีงานวิจัยเกี่ยวกับการวิเคราะห์ธาตุที่มีปริมาณน้อย และสารต่าง ๆ ที่ก่อให้เกิดมลพิษต่อสิ่งแวดล้อม อีกทั้งการพัฒนาเทคนิควิธีการวิเคราะห์ให้มีประสิทธิภาพดียิ่งขึ้น โดยอาศัยเครื่องมือการตรวจวัดที่ทันสมัย งานวิจัยบางส่วนได้ถูกพัฒนาไปเป็นนวัตกรรม สิ่งประดิษฐ์และอุปกรณ์การตรวจวิเคราะห์ที่สามารถพกพาได้ - สาขาวิชาเคมีอนินทรีย์ เปืดทำการเรียนการสอนระดับปริญญาเอกเมื่อปี 2548 ศึกษาการออกแบบสารเชิงซ้อนเพื่อใช้เป็นตัวเร่งปฏิกิริยาในอุตสาหกรรม ในปัจจุบัน ภาควิชาเคมี ประกอบด้วยคณาจารย์ประมาณ 40 ท่าน โดยมีผลงานวิจัยตีพิมพ์ในระดับนานาชาติราว 70 เรื่องต่อปี จัดการเรียนการสอนนักศึกษาระดับปริญญาตรีในสาขาเคมีประมาณ 72 คนต่อปี และหลักสูตรระดับบัณฑิตศึกษาของภาควิชาเคมีกำลังดำเนินการควบรวมให้เป็นหลักสูตรเคมีเดียว คือ ปรัชญาดุษฎีบัณฑิต(เคมี) และวิทยาศาสตรมหาบัณฑิต(เคมี)เกียรติภูมิของคณาจารย์เกียรติภูมิของคณาจารย์. - สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงสำเร็จการศึกษาระดับปริญญาเอกในหลักสูตรปรัชญาดุษฎีบัณฑิต สาขาวิชาเคมีอินทรีย์ ในปี พ.ศ. 2528 และนอกจากนี้ยังทรงเป็นศาสตราจารย์ในสาขาวิชาเคมีอินทรีย์อีกด้วย - ศ.ดร. กำจร มนุญปิจุ ราชบัณฑิต สาชาวิชาเคมี - ศ.ดร. ยอดหทัย เทพธรานนท์ รางวัลนักวิทยาศาสตร์ดีเด่นของไทย พ.ศ. 2529 และรางวัลนักวิทยาศาสตร์และเทคโนโลยีดีเด่นอาเซียน ประจำปี พ.ศ. 2538 ปัจจุบันเป็นผู้เชี่ยวชาญ ประจำห้องปฏิบัติการวิจัยทรัพยากรชีวภาพ ศูนย์พันธุวิศวกรรมและเทคโนโลยีชีวภาพแห่งชาติ - ศ.ดร. ยุวดี เชี่ยววัฒนา รางวัลอาจารย์ตัวอย่างประจำปี 2551 จากสภาคณาจารย์ มหาวิทยาลัยมหิดล - ศ.ดร. ปทุมรัตน์ ตู้จินดา รางวัลอาจารย์ตัวอย่างประจำปี 2558 จากสภาคณาจารย์ มหาวิทยาลัยมหิดล - ศ.ดร. จิตต์ลัดดา ศักดาภิพาณิชย์ รางวัลนักเทคโนโลยีรุ่นใหม่ พ.ศ. 2548 และ Young ASIAN Biotechnologist Prize 2006. - รศ.ดร. ดวงใจ นาคะปรีชา รางวัลมหาวิทยาลัยมหิดล สาขาการประดิษฐ์ พ.ศ. 2550 - ผศ.ดร. กฤษฎา สุชีวะ รองผู้อำนวยการ ศูนย์เทคโนโลยีโลหะและวัสดุแห่งชาติ - ผศ.ดร. สุนันทา วิบูลย์จันทร์ อดีตรองอธิการบดีฝ่ายการศึกษา มหาวิทยาลัยมหิดล, รางวัลอาจารย์ตัวอย่างประจำปี 2540 จากสภาคณาจารย์ มหาวิทยาลัยมหิดล และ รางวัลมหาวิทยาลัยมหิดล สาขาการบริการ พ.ศ. 2550นักวิจัยดีเด่นแห่งชาตินักวิจัยดีเด่นแห่งชาติ. - ศ.ดร. สมศักดิ์ รุจิรวัฒน์ นักวิจัยดีเด่นแห่งชาติ สาขาวิทยาศาสตร์เคมีและเภสัช พ.ศ. 2547, ผู้ช่วยประธานสถาบันวิจัยจุฬาภรณ์ (ฝ่ายวิจัย) และ อธิการบดีสถาบันบัณฑิตศึกษาจุฬาภรณ์ - ศ.ดร. วิชัย ริ้วตระกูล นักวิจัยดีเด่นแห่งชาติ สาขาวิทยาศาสตร์เคมีและเภสัช พ.ศ. 2548, ผู้อำนวยการศูนย์ความเป็นเลิศด้านนวัตกรรมทางเคมี (PERCH-CIC)และ อดีตประธานคณะกรรมการการอุดมศึกษา(กกอ.) - ศ.ดร. มนัส พรหมโคตร นักวิจัยดีเด่นแห่งชาติ สาขาวิทยาศาสตร์เคมีและเภสัช พ.ศ. 2551นักวิทยาศาสตร์รุ่นใหม่นักวิทยาศาสตร์รุ่นใหม่. - ศ.ดร. ประมวล ตั้งบริบูรณ์รัตน์ รางวัลนักวิทยาศาสตร์รุ่นใหม่ สาขาเคมี (พอลิเมอร์) พ.ศ. 2539 - รศ.ดร. ทวีชัย อมรศักดิ์ชัย รางวัลนักวิทยาศาสตร์รุ่นใหม่ สาขาฟิสิกส์พอลิเมอร์ พ.ศ. 2543 และรางวัลมหาวิทยาลัยมหิดล สาขาความเป็นครู พ.ศ. 2554 - รศ.ดร. ชาคริต สิริสิงห รางวัลนักวิทยาศาสตร์รุ่นใหม่ สาขาพอลิเมอร์ พ.ศ. 2544 - รศ.ดร. พลังพล คงเสรี รางวัลนักวิทยาศาสตร์รุ่นใหม่ สาขาเคมีอินทรีย์ พ.ศ. 2546 - ผศ.ดร. เทียนทอง ทองพันชั่ง รางวัลนักวิทยาศาสตร์รุ่นใหม่ สาขาเคมี พ.ศ. 2547 และรางวัลอาจารย์ตัวอย่างประจำปี 2559 จากสภาคณาจารย์ มหาวิทยาลัยมหิดล - รศ.ดร. ยุทธนา ตันติรุ่งโรจน์ชัย รางวัลนักวิทยาศาสตร์รุ่นใหม่ สาขาเคมี พ.ศ. 2548 ปัจจุบันเป็น หัวหน้าภาควิชาเคมี คณะวิทยาศาสตร์และเทคโนโลยี มหาวิทยาลัยธรรมศาสตร์ - รศ.ดร. อทิตยา ศิริภิญญานนท์ รางวัลนักวิทยาศาสตร์รุ่นใหม่ สาขาเคมี พ.ศ. 2550 ,รางวัล TWAS Prize for Young Scientists in Developing Countries ประจำปี 2011, รางวัลทุนวิจัย ลอรีอัล ประเทศไทย "เพื่อสตรีในงานวิทยาศาสตร์" ประจำปี 2555 และรางวัลมหาวิทยาลัยมหิดล สาขาความเป็นครู พ.ศ. 2555 - รศ.ดร. วุฒิชัย เอื้อวิทยาศุภร รางวัลนักวิทยาศาสตร์รุ่นใหม่ สาขาเคมี พ.ศ. 2558 - ผศ.ดร. พนิดา สุรวัฒนาวงศ์ รางวัลนักวิทยาศาสตร์รุ่นใหม่ สาขาเคมี พ.ศ. 2559 - ผศ.ดร. ศิริลตา ยศแผ่น รางวัลนักวิทยาศาสตร์รุ่นใหม่ สาขาเคมี พ.ศ. 2559</doc>
