<doc id="398275" url="https://th.wikipedia.org/wiki?curid=398275" title="สำนักงานคณะกรรมการป้องกันและปราบปรามการทุจริตในภาครัฐ">สำนักงานคณะกรรมการป้องกันและปราบปรามการทุจริตในภาครัฐ สำนักงานคณะกรรมการป้องกันและปราบปรามการทุจริตในภาครัฐ (; ตัวย่อ PACC, สำนักงาน ป.ป.ท.) เดิมเป็นหน่วยงานในสังกัดกระทรวงยุติธรรม จัดตั้งขึ้นตามพระราชบัญญัติมาตรการของฝ่ายบริหารในการป้องกันและปราบปรามการทุจริต พ.ศ. 2551 มีบทบาทหน้าที่เป็นหน่วยงานสนับสนุน อำนวยความสะดวกในการปฏิบัติงานของ คณะกรรมการ ป.ป.ท. ซึ่งปัจจุบันมี 6 คน ประธานกรรมการ 1 คนได้แก่นายกิตติ ลิ้มชัยกิจ ต่อมาเมื่อวันที่ 29 เมษายน 2559 ได้โอนย้ายสำนักงานคณะกรรมการป้องกันและปราบปรามการทุจริตในภาครัฐ จากเดิมเป็นหน่วยงานในสังกัดกระทรวงยุติธรรม เป็นหน่วยงานของรัฐซึ่งไม่สังกัดสำนักนายกรัฐมนตรี กระทรวง ทบวงใด อยู่ภายใต้บังคับบัญชาของนายกรัฐมนตรี ตั้งแต่วันที่ 27 เมษายน 2559 ตามจัดตั้งขึ้นตามพระราชบัญญัติมาตรการของฝ่ายบริหารในการป้องกันและปราบปรามการทุจริต (ฉบับที่ 2) พ.ศ. 2559 และพระราชบัญญัติปรับปรุงกระทรวง ทบวง กรม (ฉบับที่ 16) พ.ศ. 2559ตามกฎหมายดังกล่าว สำนักงานคณะกรรมการป้องกันและปราบปรามการทุจริตในภาครัฐ มีอำนาจหน้าที่เกี่ยวกับการดำเนินการป้องกันและปราบปรามการทุจริตในภาครัฐ และอำนาจหน้าที่ตามที่กำหนดไว้ในกฎหมาย สำนักงานคณะกรรมการป้องกันและปราบปรามการทุจริตในภาครัฐมีนาย ธาริต เพ็งดิษฐ์ เป็นเลขาธิการคนแรก นับจากพ.ศ. 2551 ถึง พ.ศ. 2557 มีเลขาธิการ 7 คนเท่ากับแต่ละคนดำรงตำแหน่งเฉลี่ยไม่ถึงหนึ่งปี โดย นาย ประยงค์ ปรียาจิตต์ ดำรงตำแหน่งนานที่สุด คือช่วง 27 มิถุนายน พ.ศ. 2557 ถึง พ.ศ. 2559 ตามคำสั่งคณะรักษาความสงบแห่งชาติที่ 78/2557 ที่ย้าย พันตำรวจเอก ประเวศน์ มูลประมุข พ้นจากตำแหน่งเลขาธิการและแต่งตั้งนาย ประยงค์ ปรียาจิตต์ เป็นเลขาธิการแทนรายนามเลขาธิการรายนามเลขาธิการ. - นายธาริต เพ็งดิษฐ์ 25 สิงหาคม พ.ศ. 2551 - 30 กันยายน พ.ศ. 2552 - นายภิญโญ ทองชัย 1 ตุลาคม พ.ศ. 2552 - 23 มีนาคม พ.ศ. 2554 - นายอำพล วงศ์ศิริ 24 มีนาคม พ.ศ. 2554 - 30 กันยายน พ.ศ. 2554 - พันตำรวจเอก ดุษฎี อารยวุฒิ 1 ตุลาคม พ.ศ. 2554 - 30 กันยายน พ.ศ. 2555 - พันตำรวจเอก โภคพิบูลย์ โปตระนันทน์ 1 ตุลาคม พ.ศ. 2555 - 30 กันยายน พ.ศ. 2556 - พันตำรวจเอก ประเวศน์ มูลประมุข 1 ตุลาคม 2556 - 26 มิถุนายน 2557 - นายประยงค์ ปรียาจิตต์ 27 มิถุนายน พ.ศ. 2557 - 30 กันยายน 2560 - พันโท กรทิพย์ ดาโรจน์ 1 ตุลาคม 2560หน่วยงานในสังกัด หน่วยงานในสังกัด. สำนักงาน ป.ป.ท. มีหน่วยงานในสังกัด ได้แก่- สำนักงานเลขาธิการ - สำนักคุ้มครองและป้องกัน - สำนักนโยบายและยุทธศาสตร์ - กองการต่างประเทศ - ศูนย์เทคโนโลยีสารสนเทศและการสื่อสาร - สำนักปราบปรามการทุจริตในภาครัฐ 1-5 - สำนักงานป้องกันและปราบปรามการทุจริตในภาครัฐ เขตพื้นที่ 1-9กรรมการกรรมการ. 1. นายกิตติ ลิ้มชัยกิจ ประธานกรรมการ 2. นายจีระรัตน์ นพวงศ์ ณ อยุธยา กรรมการ 3. พลตำรวจเอก จรัมพร สุระมณี กรรมการ 4. พลเอก ชัยรัตน์ ชีระพันธุ์ กรรมการ 5. นายอนุสิษฐ คุณากร กรรมการ 6. นายภิญโญ ทองชัย กรรมการ 7. นายสรรเสริญ พลเจียก กรรมการ</doc>
