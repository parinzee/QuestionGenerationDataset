<doc id="253020" url="https://th.wikipedia.org/wiki?curid=253020" title="บลูสนาร์ฟฟิง">บลูสนาร์ฟฟิง บลูสนาร์ฟฟิง () คือ รูปแบบการเชื่อมต่อข้อมูลโดยไม่ได้รับการอนุญาตจากผู้ใช้ผ่านทางบลูทูธ เช่น การเชื่อมต่อระหว่าง มือถือ คอมพิวเตอร์ และพีดีเอ เพื่อเข้าไปดึงข้อมูลส่วนตัวต่าง ๆ เช่น เบอร์โทรศัพท์ ตารางเวลานัดหมาย อีเมล และเอสเอ็มเอส และในบางกรณีสามารถดึงรูปภาพและวิดีโอส่วนตัวได้ โปรแกรมส่วนใหญ่จะต้องได้รับการ "จับคู่" (pairing) เพื่อรองรับการเชื่อมต่อ อาจมีบางโปรแกรมที่สามารถเข้าไปดึงข้อมูลได้โดยไม่ต้องจับคู่ บลูสนาร์ฟฟิงเป็นการกระทำที่ร้ายแรงกว่าบลูแจกกิง (bluejacking) แต่ทั้งสองกรณีใช้หลักการเดียวกันโดยที่ว่าจะเชื่อมต่อโดยไม่ให้เจ้าของรู้ตัว อุปกรณ์ทุกชนิดที่เปิดโหมด "ให้ค้นพบได้" (discoverable) เอาไว้จะเข้าข่ายการโดนกระทำบลูแจกกิงและถึงขั้นบลูสนาร์ฟฟิง การซ่อนการมีอยู่ของเครื่องนั้น จะสามารถลดความเสี่ยงของการโดนบลูสนาร์ฟฟิงได้ เนื่องจากบลูสนาร์ฟฟิงเป็นการละเมิดสิทธิส่วนบุคคล จึงเป็นเรื่องผิดกฎหมายในหลายประเทศ</doc>
