<doc id="666586" url="https://th.wikipedia.org/wiki?curid=666586" title="ซ็องนัม">ซ็องนัม ซ็องนัม เป็นเมืองในจังหวัดคย็องกี ,ประเทศเกาหลีใต้ เป็นเมืองที่ใหญ่ที่สุดเป็นอันดับที่ 2 ของจังหวัดคย็องกี ต่อจากเมืองซูว็อน และเป็นเมืองที่มีขนาดใหญ่ที่สุดอันดับ 10 ของเกาหลีใต้ (ตามจำนวนประชากร) มีประชากรเกือบ 1 ล้านคน ซ็องนัมเป็นเมืองบริวารของโซล เป็นพื้นที่อยู่อาศัยขนาดใหญ่โดยตั้งอยู่ทางตะวันออกเฉียงใต้ของโซลอยู่ในภูมิภาคเขตเมืองหลวงโซล เมืองซ็องนัมเป็นเมืองที่มีการจัดผังเมืองไว้ล่วงหน้าเป็นเมืองแรกในประวัติศาสตร์ของเกาหลี ตามดำริในสมัยประธานาธิบดีปัก ชอง-ฮี ที่ต้องการจะทำให้เกาหลีใต้เป็นชาติอุตสาหกรรมโดยมุ่งที่อุตสาหกรรมประเภทอิเล็กทรอนิกส์, สิ่งทอและอุตสาหกรรมเกี่ยวกับปิโตรเคมี ซึ่งทำให้เกิดการพัฒนาในระหว่างทศวรรษที่ 1970 ถึง 1980 ทำให้มีการพัฒนาทั้งเครือข่ายถนนจากโซลมาสู่ซ็องนัมและจากซ็องนัมไปยังเมืองอื่นๆ ตั้งแต่ต้นทศวรรษที่ 1970 ปัจจุบันนี้ซ็องนัมถูกรวมเป็นเครือข่ายมหานครของโซล โดยเขตบุนดังในซ็องนัมได้ถูกพัฒนาขึ้นอย่างมากในทศวรษที่ 1990 จากการขยายตัวอย่างรวดเร็วของประชากรในโซลไปสู่เขตชานเมืองและเพื่อลดความแออัดของโซล ทำให้รัฐบาลเกาหลีจัดเตรียมมาตรการกระตุ้นทั้งภาครัฐและบริษัทเอกชนในการตั้งสำนักงานใหญ่ที่เขตบุนดัง ทำให้ปัจจุบันเขตบุนดังกลายเป็นที่ตั้งสำนักงานใหญ่ของหลายบริษัทเช่นเคทีคอร์เปอร์เรชั่น (อดีตชื่อโคเรียเทเลคอม), บริษัทก๊าซเกาหลี (KOGAS), บริษัทการไฟฟ้าเกาหลี (KEPCO)และบริษัทที่ดินเกาหลี ในช่วงเวลาไม่กี่ปีก่อนหน้านี้มีความพยายามที่จะผลักดันให้เมืองซ็องนัมได้รับการยกระดับจากเมืองเป็น "มหานคร" (광역시, ควังย็อก-ชี) ซึ่งจะทำให้มีอำนาจปกครองตัวเองมากขึ้น และในเดือนสิงหาคม พ.ศ. 2552 เมืองซ็องนัมได้มีความตั้งใจที่จะรวมกันกับเมืองฮานัม ในจังหวัดคย็องกีด้วยกันการแบ่งเขตการปกครอง การแบ่งเขตการปกครอง. ซ็องนัมแบ่งออกเป็น 3 "คู" (구, "เขต"):- เขตบุนดัง - เขตจุงว็อน - เขตซูจ็องเศรษฐกิจ เศรษฐกิจ. นาวคอม บริษัทไอทียักษ์ใหญ่ของเกาหลีใต้มีสำนักงานใหญ่อยู่ที่เขตบุนดัง เมืองซ็องนัม นิคมอุตสาหรรมพังโยเทคโนวัลเลย์ ตั้งอยู่ที่เมืองซ็อมนัมกีฬากีฬา. - ซองนัมอิลฮวาชอนมา เป็นสโมสรฟุตบอลอาชีพของประเทศเกาหลีใต้ปัจจุบันเล่นอยู่ใน เคลีกคลาสสิค โดยสโมสรเป็นแชมป์ฟุตบอลลีกถึง 7 สมัยและเป็นแชมป์เอเอฟซีแชมเปียนส์ลีกอีก 2 สมัยในปีพ.ศ. 2538และพ.ศ. 2553 ถือได้ว่าเป็นสโมสรที่ประสบความสำเร็จมากที่สุดทีมหนึ่งในประวัติศาสตร์วงการฟุตบอลเกาหลีใต้การคมนาคม การคมนาคม. - รถไฟใต้ดิน/รถไฟ- สายบุนดัง - รถไฟใต้ดินโซล สาย 8 - สายชินบุนดัง - สายยอจู (คาดว่าจะเปิดดำเนินการในปลายปี พ.ศ. 2558) - รถบัส- (รถบัสแดง) - 90OO, 93OO, 94OO (OO หมายถึงเลขอื่นต่อท้ายไม่รวมเลข 01) ไป เขตคังนัม หรือ เขตจุง, โซล - (รถบัสเขียว)- คย็องกีบัส - รถบัสเชียวไปยังโซล, ควังจู, ยงอิน, ทางทิศตะวันตกของจังหวัดคย็องกี, ทางหลวงแผ่นดิน - ทางหลวงแผ่นดินหมายเลข 3-ควังจู-ยาทัพ-ซังแดว็อน-แยกซ็องนัม-สถานีมหาวิทยาลัยคาชน-โซล - ทางพิเศษ- ทางพิเศษวงแหวนโซล (หมายเลข 100) - ทางพิเศษคย็องบู (หมายเลข 1) - ทางพิเศษยงอิน-โซล (หมายเลข 171) - ถนนระหว่างเมืองบุนดัง-ซูซอ (หมายเลข 81) - ถนนระหว่างเมืองบุนดัง-แนกก (หมายเลข 81)เมืองพี่เมืองน้องเมืองพี่เมืองน้อง. - พิราซิคาบ้า﻿, บราซิล (28 พฤษภาคม พ.ศ. 2529) - ออโรร่า (รัฐโคโลราโด), สหรัฐอเมริกา (27 กรกฎาคม พ.ศ. 2535) - เสิ่นหยาง, สาธารณรัฐประชาชนจีน (31 สิงหาคม พ.ศ. 2541) - นามางกาน, อุซเบกิสถาน (30 พฤศจิกายน พ.ศ. 2552)</doc>
