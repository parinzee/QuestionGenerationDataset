<doc id="486572" url="https://th.wikipedia.org/wiki?curid=486572" title="พรรคอาณัติแห่งชาติ">พรรคอาณัติแห่งชาติ พรรคอาณัติแห่งชาติ (National Mandate Party) เป็นพรรคการเมืองในอินโดนีเซีย ก่อตั้งขึ้นหลังจากประธานาธิบดีซูฮาร์โตพ้นจากอำนาจเมื่อ พ.ศ. 2541 ผู้นำพรรคคืออามีน ราฮิส ที่เคยเป็นกลุ่มต่อต้านซูฮาร์โตมาก่อน พรรคได้รับคะแนนเสียงเป็นอันดับที่ 5 ในการเลือกตั้ง พ.ศ. 2542 ทำให้หลังจากนั้นพรรคหันมาดำเนินนโยบายนิยมอิสลามและต่อต้านชาวคริสต์ รวมทั้งมีส่วนผลักดันให้อับดุลระห์มัน วาฮิดได้เป็นประธานาธิบดีเมื่อ พ.ศ. 2542ภูมิหลัง ภูมิหลัง. ในวันที่ 14 พฤษภาคม พ.ศ. 2541 นักการเมืองราว 50 คนรวมทั้ง เกนาวาน โมฮัมหมัด ไฟซัล บัสรี และอาเมียน ไรส์ ได้จัดตั้งองค์กรชื่อสภาอาณัติประชาชน (Indonesian: Majelis Amanat Rakyat, MARA) เพื่อเปิดให้คนที่ต้องการเข้ามาฟังและแสดงความคิดเห็น หลังจากที่ซูฮาร์โตลงจากอำนาจใน พ.ศ. 2541 มีการจัดตั้งพรรคการเมืองขึ้นเป็นจำนวนมาก และมีเสียงเรียกร้องให้อาเมียน ไรส์เข้าร่วม แต่เขาปฏิเสธ และได้จัดตั้งพรรคของตนเองในชื่อพรรคอาณัติประชาชนในวันที่ 27 กรกฎาคมพ.ศ. 2541 ต่อมาเปลี่ยนชื่อเป็นพรรคอาณัติแห่งชาติ พรรคนี้มีนโยบายเน้นทางด้านศาสนา และมนุษย์นิยมการเลือกตั้ง การเลือกตั้ง. ในการเลือกตั้ง พ.ศ. 2542 พรรคนี้ได้ 34 ที่นั่ง และมีบทบาทสำคัญในฐานะพรรคการเมืองที่เป็นแกนกลางของพรรคที่นิยมอิสลามในสภา และช่วยให้อับดุลระห์มัน วาฮิดได้เป็นประธานาธิบดี แต่พรรคนี้ก็ไม่ได้สนับสนุนวาฮิดนานนัก โดยถอนตัวออกไปในเดือนกุมภาพันธ์ พ.ศ. 2543 และทำให้วาฮิดต้องลาออกและเมกาวตี ซูการ์โนปุตรีได้เป็นประธานาธิบดีแทน ในการเลือกตั้ง พ.ศ. 2547 พรรคนี้ได้ 52 ที่นั่ง ส่วนในการเลือกตั้ง พ.ศ. 2552 ได้ 43 ที่นั่ง</doc>
