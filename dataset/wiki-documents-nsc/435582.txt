<doc id="435582" url="https://th.wikipedia.org/wiki?curid=435582" title="วิทยา คุณปลื้ม">วิทยา คุณปลื้ม วิทยา คุณปลื้ม (ชื่อเล่น: ป๊อก) (27 มิถุนายน พ.ศ. 2508 — ) นักการเมืองชาวไทย เกิดที่จังหวัดชลบุรี อดีตสมาชิกสภาผู้แทนราษฎรจังหวัดชลบุรี 5 สมัย ตั้งแต่ พ.ศ. 2535 - พ.ศ. 2549 ซึ่งในขณะนั้นสังกัดพรรคชาติไทย อดีตรองเลขาธิการนายกรัฐมนตรี อดีตนายกสมาคมกีฬาจังหวัดชลบุรี ปัจจุบันดำรงตำแหน่งนายกองค์การบริหารส่วนจังหวัดชลบุรี และประธานสโมสรฟุตบอลชลบุรี เอฟซีประวัติ ประวัติ. เกิดวันที่ 27 มิถุนายน พ.ศ. 2508 ที่จังหวัดชลบุรี เป็นบุตรคนที่ 2 จากพี่น้องทั้ง 5 คน ของนายสมชาย คุณปลื้ม กับนางสติล คุณปลื้ม การศึกษาชั้นอนุบาลถึงชั้นประถมศึกษาปีที่ 4 ที่โรงเรียนวัฒนดรุณวิทย์ จังหวัดชลบุรี ย้ายไปศึกษาชั้นประถมศึกษาปีที่ 5 จนจบชั้นมัธยมศึกษาตอนต้นที่โรงเรียนอัสสัมชัญศรีราชา จากนั้นย้ายไปศึกษาในระดับมัธยมศึกษาตอนปลายที่โรงเรียนเตรียมอุดมศึกษา สำเร็จการศึกษาระดับปริญญาตรี รัฐศาสตร์บัณฑิต จากจุฬาลงกรณ์มหาวิทยาลัย ระดับปริญญาโทสาขา (Public Administration) จาก Southern California, USA มหาวิทยาลัยเซาต์เทิร์นแคร์ลิฟอร์เนีย สหรัฐอเมริกา ปัจจุบันสมรสกับนางสิริลดา คุณปลื้ม มีบุตร - ธิดา 2 คนการทำงาน การทำงาน. วิทยา คุณปลื้ม เป็นสมาชิกสภาผู้แทนราษฎรจังหวัดชลบุรี 5 สมัย ตั้งแต่ปี พ.ศ. 2535 จนถึงปี พ.ศ. 2549 เคยดำรงตำแหน่งสำคัญทางการเมืองหลายตำแหน่ง อาทิ รองเลขาธิการนายกรัฐมนตรีฝ่ายการเมือง ต่อมาจึงได้หันเหมาทำงานการเมืองท้องถิ่น โดลงสมัครรับเลือกตั้งเป็นนายกองค์การบริหารส่วนจังหวัดชลบุรี และได้รับเลือกตั้งในครั้งนั้นด้วย เขายังเป็นหนึ่งใน ส.ส.กลุ่ม 16 อีกด้วยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
