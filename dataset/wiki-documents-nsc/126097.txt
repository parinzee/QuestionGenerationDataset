<doc id="126097" url="https://th.wikipedia.org/wiki?curid=126097" title="ตลก 6 ฉาก">ตลก 6 ฉาก ตลก 6 ฉาก เป็นรายการวาไรตี้ผสมละครซิตคอมตลกสั้นจบในตอนมีความกระชับ และปิดท้ายด้วยเกมโชว์ ออกอากาศทุกวันเสาร์ 11:30 - 12:30 น. และรีรัน วันจันทร์ 14:30 - 15:30 น. ทางช่องเวิร์คพอยท์ ผลิตโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) ในยุคแรกมีฉากทั้งหมด 6 ฉาก เช่น ฉากโรงพยาบาล, ร้านกาแฟ, ซูเปอร์มาเก็ต, ฟิตเนส เป็นต้น จึงได้ชื่อว่า "ตลก 6 ฉาก" ละครจะเน้นความตลกขบขัน ภายใต้สโลแกนว่า “จะฉากอะไรในชีวิต ก็คิดให้มันเป็นเรื่อง..ตลก” นอกจากนี้ยังเป็นรายการโทรทัศน์รายการแรกของไทยที่ได้รับ เหรียญรางวัลและเกียรติบัตรจาก เวที อินเตอร์เนชั่นแนล เอมี่ อะวอร์ดส รางวัลทางโทรทัศน์ระดับโลก ในปัจจุบัน ฉากในรายการจะมีทั้งหมด 10 ฉาก ได้แก่ ออฟฟิศจิตป่วน , ข่าวด่วนชวนยิ้ม, แท็กซี่ฮาเฮ , ห้องเรียน , ร้านเฮียพัน , ร้านเฟอร์นิเจอร์ , รถไฟฟ้า , บ้าน , ห้าง , ร้านโยเกิร์ต แต่ละฉากก็จะมีเนื้อเรื่องที่แตกต่างกันออกไป มีนักแสดงหมุนเวียนสับเปลี่ยนกันแสดงทุกฉาก หากตอนในฉากใดมีหมายเลขกำกับด้านล่าง แสดงว่าเป็นตอนที่จะมีมากกว่า 1 ช่วงในตอนนั้น ๆรูปแบบ รูปแบบ. ในยุคแรก เปิดรายการมาพิธีกรจะกล่าวสวัสดีท่านผู้ชมแล้วก็แนะนำแขกรับเชิญประจำสัปดาห์ โดยการร้องเพลงต้อนรับ หลังจากนั้นก็จะมีการคุยกับแขกรับเชิญ แล้วจึงตัดมาเป็นละครซิตคอมสั้นช่วงละ 2 ฉาก (ปัจจุบันจะมีช่วงละ 4 ฉาก และ 6 ฉากในภายหลัง) เมื่อละครจบครบทั้ง 6 ฉาก (หรือ 11 ฉากและ 12 ฉากในภายหลัง) ก็มาถึงช่วงสุดท้ายของรายการ ซึ่งดารารับเชิญจะร่วมเล่นเกมกับพิธีกร (แต่อย่างไรก็ดี ตั้งแต่วันที่ 13 พฤษภาคม 2553 ถึง 30 ธันวาคม 2553 ทางรายการจะไม่มีแขกรับเชิญมาร่วมรายการ จึงกลายเป็นการแข่งขันเกมของพิธีกรแทน) โดยช่วงแรกจะไม่มีเพลงบรรเลงเข้าฉากถัดไปจะเป็นผู้บรรยายประกาศชื่อฉากที่จะนำออกอากาศ ต่อมา พ.ศ. 2552 มีการใช้เพลงบรรเลงประกอบฉากซึ่งทำนองจะเข้ากับฉากของแต่ละฉาก ต้นปี 2556 มีการดัดแปลงเพลงเข้าฉากเพื่อให้เข้ากับไตเติ้ลใหม่ แต่กลางปีเดียวกันกลายเป็นไตเติ้ลรายการแทน จนกระทั่งปี 2558 ต่อมา ปี 2557 เบรกแรก จะเปิดรายการด้วยละครก่อนต่อด้วยผู้ดำเนินรายการหลัก 10 คนมาต้อนรับผู้ชม และมีประเด็นประจำสัปดาห์มาให้ผู้ดำเนินรายการพูดคุยกัน แล้วส่งผู้ชมไปชมละคร ต่อมาเบรก 2-4 จะเป็นละคร เบรก 5 ที่เป็นการเล่นเกมของผู้ดำเนินรายการ ปิดท้ายด้วยคำคม และช่วงมุกหลุด ที่รวบรวมมุกหลุดๆ จากละคร หรือมุกที่ไม่ได้มีในละครการออกอากาศ การออกอากาศ. “ตลก 6 ฉาก” เดิมออกอากาศทุกวันอาทิตย์ เวลา 16.00 น. ทางช่อง 5 เริ่มครั้งแรก 21 ตุลาคม 2550 ต่อมารายการนี้มีการเปลี่ยนแปลงเวลาออกอากาศมาเป็นทุกวันเสาร์ ช่อง 5 เวลา 14.00 น. ตั้งแต่วันที่ 1 มีนาคม 2551 เป็นต้นไป และเมื่อต้นปี พ.ศ. 2552 ละครก็หลุดออกจากผังช่อง 5 พร้อมรายการอื่นในเครืออีก 4 รายการเนื่องจากความผิดพลาดในการสื่อสารและประสานงานกันของบริษัทกับสถานี โดยตอนสุดท้ายออกอากาศเมื่อวันที่ 27 ธันวาคม พ.ศ. 2551 ใน พ.ศ. 2552 กลับมาออกอากาศอีกครั้งที่ช่อง 5 เช่นเดิม ทุกวันศุกร์ เวลา 23.00 น. เป็นต้นไป เริ่มออกอากาศ 24 เมษายน พ.ศ. 2552 เพื่อทดแทนรายการแฟนพันธุ์แท้ ใน พ.ศ. 2553 ตั้งแต่เทปวันพฤหัสบดีที่ 4 กุมภาพันธ์ พ.ศ. 2553 จะย้ายวัน และ เวลาออกอากาศไปเป็นวันพฤหัสบดี เวลา 23.30 - 00.10 น. เนื่องจากมีรายการของทางบริษัทฯ คือ เอสเอ็มอี ตีแตก มาออกอากาศในช่วงเวลาดังกล่าว และ เป็นการแข่งขันอีกรายการของทางบริษัท คือ ล้วงลับตับแตก ซึ่งออกอากาศคนละช่อง แต่อยู่ในช่วงเวลาเดียวกัน ใน พ.ศ. 2554 เปลี่ยนแปลงเวลาออกอากาศเป็นทุกวันเสาร์เวลา 12.50 น. เริ่มวันเสาร์ที่ 1 มกราคม พ.ศ. 2554 ต่อมาในปี พ.ศ. 2557 มีการขยับเวลาการออกอากาศจากเดิม 12.50 - 14.00 น. เป็น 13.50 - 15.00 น.(โดยประมาณ) เนื่องจากมีรายการคืนความสุขให้คนในชาติของคณะรักษาความสงบแห่งชาติ(คสช.)ออกอากาศรีรันในช่วง 08.00 น. โดยเริ่มออกอากาศตั้งแต่เดือนพฤษภาคม 2557 จนถึง ธันวาคม 2557 ใน พ.ศ. 2558 มีการเปลี่ยนแปลงการออกอากาศเป็นทุกวันเสาร์ เวลา 12.00 - 13.30 น. ( 1 ชั่วโมงครึ่ง ) และ ย้ายการออกอากาศจาก สถานีวิทยุโทรทัศน์กองทัพบกช่อง 5 มาเป็น ช่อง 1 เวิร์คพอยท์ โดยเริ่มออกอากาศครั้งแรกวันเสาร์ที่ 3 มกราคม 2558 นี้ เป็นต้นไปและออกอากาศซ้ำอีกครั้งทุกวันจันทร์เวลา 23.00 - 00.30 น. ใน พ.ศ. 2559 งดออกอากาศจำนวน 5 สัปดาห์ ระหว่างวันที่ 15 ตุลาคม - 12 พฤศจิกายน 2559 ถวายความอาลัยเนื่องจากการสวรรคตของพระบาทสมเด็จพระปรมินทรมหาภูมิพลอดุลยเดช ใน พ.ศ. 2560 เฉพาะเทปวันเสาร์ที่ 21 มกราคม พ.ศ. 2560 รายการ ตลก 6 ฉาก ขอเลื่อนเวลาการออกอากาศรายการ 1 วันจากเดิมในเวลา 12.00 - 13.30 น. ไปเป็นเวลา 14.38 - 15.38 น. เนื่องจากทางสถานี , สถานีโทรทัศน์ไทยทุกสถานี , สถานีวิทยุแห่งประเทศไทยทุกคลื่นความถี่ ร่วมกับ โทรทัศน์รวมการเฉพาะกิจแห่งประเทศไทย (ทรท.) ถ่ายทอดสดพระราชพิธีทรงบำเพ็ญพระราชกุศลสตมวารถวายพระบรมศพ ครบ 100 วัน พระบาทสมเด็จพระปรมินทรมหาภูมิพลอดุลยเดช จากพระที่นั่งดุสิตมหาปราสาท ภายในพระบรมมหาราชวัง ตั้งแต่เวลา 10.25 - 14.50 น. และงดออกอากาศจำนวน 3 สัปดาห์ ระหว่างวันที่ 14,21 และ28 ตุลาคม ถวายความอาลัยและอยู่ในระหว่างพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช โดยจะกลับมาออกอากาศอีกครั้งในวันเสาร์ที่ 4 พฤศจิกายน 2560 ใน พ.ศ. 2561 มีการเปลี่ยนแปลงการออกอากาศเป็นทุกวันเสาร์ เวลา 11.30 - 12.30 น. (60 นาที) โดยเริ่มออกอากาศครั้งแรกวันเสาร์ที่ 6 มกราคม 2561 เป็นต้นไปนักแสดงและผู้ดำเนินรายการนักแสดงหลักและผู้ดำเนินรายการในปัจจุบันนักแสดงและผู้ดำเนินรายการ. นักแสดงหลักและผู้ดำเนินรายการในปัจจุบัน. - ชูศักดิ์ เอี่ยมสุข (โหน่ง ชะชะช่า) - ภาณุพันธ์ ครุฑโต (พัน พลุแตก) - สุดารัตน์ บุตรพรม (ตุ๊กกี้ ชิงร้อย) - เจริญพร อ่อนละม้าย (โก๊ะตี๋ อารามบอย) - พิษณุ นิ่มสกุล (บอย) - ศิวดล จันทเสวี (ท๊อฟฟี่ ขบวนการสามบาทห้าสิบ) - นลินทิพย์ เพิ่มภัทรสกุล (ฝน) - ศิลป์ รุจิรวนิช (อาร์ต) - ดนู ชุตินาวี (ดะ) - ภาคภูมิ จงมั่นวัฒนา (อุล) - ภาณิศา อุดมเรืองเกียรติ (นุ่น ไกอา)นักแสดงสมทบนักแสดงสมทบ. - บริบูรณ์ จันทร์เรือง (ตั๊ก) - ขบวนการสามบาทห้าสิบ - ศิรภัสรา สินตระการผล (แปม ไกอา) - จันจิรา จันทร์พิทักษ์ชัย (จันจิ ไกอา) - อภิชา พัชรวิภาคกิจ - เมทินี เอกพันธุ์นักแสดงและผู้ดำเนินรายการในอดีตนักแสดงและผู้ดำเนินรายการในอดีต. - ปาณิสรา อารยะสกุล(โอปอล์) - นลิน โฮเลอร์ (ซาร่า) - ภัทรศยา เครือสุวรรณศิริ (พีค) - พิมพ์ลดา ไชยปรีชาวิทย์ (แพร) - เฟี้ยวฟ้าว สุดสวิงริงโก้ (อิม) - ธนวัฒน์ ประสิทธิสมพร (ดีเจนุ้ย) - ซอ จียอน (จียอน) - เหลิม วงศ์คำเหลา (เหลิม) - ผดุง ทรงแสง (แจ๊ส ชวนชื่น) - ธเนศ ภูผานี (แจ๊ค เชิญยิ้ม) - เฉลิมพล ทิฆัมพรธีรวงศ์ (แจ๊ค แฟนฉัน) - รังสรรค์ ปัญญาเรือน (สงกรานต์) - ชัชชัย จำเนียรกุล (บอล เชิญยิ้ม) = ละคร =ฉากรายชื่อฉากในปัจจุบันรายชื่อฉากในอดีตช่วงอื่น ๆช่วงอื่น ๆ ในอดีตตัวละครตัวละครประจำตัวละคร. ตัวละครประจำ. - พนักงานออฟฟิศ บอส , แมนเมือง , ณวัฒน์ และเดือน (รับบทโดย โหน่ง , บอย , ท็อฟฟี่ และฝน) - พัน พลุแตก ผู้ประกาศข่าวรายการข่าวด่วนชวนยิ้ม (รับบทโดย พัน) - คุณครูเพ็ญศรี (รับบทโดย ตุ๊กกี้) - นักเรียน นุ่น , ดะ , อาร์ต (รับบทโดย นุ่น ไกอา , ดะ , อาร์ต) - เฮียพัน (รับบทโดย พัน) และ เจ๊หมึก (รับบทโดย ตุ๊กกี้) ร้านอาหารตามสั่ง - บอย หรือ บาส - ทมิฬ หินดำเนิน นักแสดงหนุ่มชื่อดัง ที่แสดงแข็งมาก (รับบทโดย อาร์ต) - โจรอ้วน กับ โจรผอม (รับบทโดย โหน่ง และบอย)ตัวละครพิเศษตัวละครพิเศษ. - นักสืบโคขุน โพนยางแฟบ (รับบทโดย พัน พลุแตก) ยอดนักสืบที่มักจะปรากฏตัวในฉากต่างๆเพื่อสืบคดีหรือแม้กระทั่งตามสืบชู้แต่มักจะไม่ประสบความสำเร็จในการสืบ- เจมส์ บ๊อง (รับบทโดย ตั๊ก บริบูรณ์) เป็นตัวละครนักสืบที่ปรากฏตัวเฉพาะใน ตลก6ฉาก ตอนพิเศษ"โคขุน ยอดนักสืบ"ที่มาเป็นคู่แข่งสืบคดีกับ"โคขุน โพนยางแฟบ" - ยักษ์จินนี่ (รับบทโดย โก๊ะตี๋) เป็นยักษ์ที่มักจะปรากฏตัวมาจากตะเกียงหรืออุปกรณ์ในฉากต่างๆเช่น ลิฟท์,เบาะในรถแท๊กซี่ เป็นต้น การปรากฏตัวของยักษ์จินนี่มักจะมากับการให้พรกับผู้ที่ให้จินนี่ออกมาแต่สิ่งที่จินนี่ให้มักจะไม่ตรงกับที่ผู้ขอปรารถนา - แบค ทีเรีย (รับบทโดย โก๊ะตี๋) ปรากฏตัวเป็นแขกรับเชิญชาวต่างชาติมาสัมภาษณ์ในช่วง"ราตรีสวัสดิ์ประเทศไทย"กับผู้ประกาศข่าว"พัน พลุแตก"ในรายการ"ข่าวด่วนชวนยิ้ม"ที่เข้าใจผิดในพฤติกรรมบางอย่างของคนไทยบางคนแล้วมาชื่นชม เช่น การรับผู้โดยสารของแท๊กซี่และรถตู้,การขับขี่รถยนต์/มารยาทบนท้องถนน,ความล่าช้าของรถไฟ เป็นต้น - เด่น (รับบทโดย โก๊ะตี๋) และ เดือน (รับบทโดย ฝน นลินทิพย์) 2นักขายกับสินค้าหลายอย่าง เช่น แชมพูสบายแฮร์,เครื่องดื่มแป๊บนึง,น้ำยาบ้วนปากอะโลฮ่า ที่จะมาพร้อมกับประโยคขายสินค้าว่าเพราะใช้แล้วดีจึงอยากพูดคำนี้ เจ๋งจริงๆ เจ๋งจริงๆ เจ๋งจริงๆ - คุณตุน (รับบทโดย โก๊ะตี๋) เจ้าของธุรกิจที่ชอบแจกโชคให้ผู้บริโภคจากสินค้าต่างๆเช่นป็อปคอร์น,มะขาม,ข้าวสาร,น้ำชาเขียวละครพิเศษ ละครพิเศษ. รักหกฉาก เป็นชื่อรายการตลกหกฉากในเทปพิเศษ ออกอากาศในช่วงที่มีการงดรายการบันเทิง เพื่อไว้อาลัยแด่สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ เมื่อวันที่ 13 มกราคม 20 มกราคม 8 พฤศจิกายน และ 22 พฤศจิกายน พ.ศ. 2551 โดย 2 เทปแรก จะมีแขกรับเชิญเทปละ 2 ท่านเป็นชาย 1 คนและหญิง 1 คน โดยรายการตลกหกฉากในชื่อพิเศษนี้จะเป็นเทปที่งดเสียงหัวเราะ งดความสนุกสนาน งดเสียงดนตรี แต่พิธีกรจะพูดคุยกับแขกรับเชิญในเรื่องของความรัก และมีละครสั้นซิตคอม 6 ฉากเป็นเรื่องราวเกี่ยวกับความรักล้วนๆ ทั้งสดใส เหงา เศร้า และสมหวัง เมื่อละครจบครบทั้ง 6 ฉาก พิธีกรก็มีการพูดคุยกับแขกรับเชิญเป็นครั้งสุดท้าย ก่อนกล่าวปิดรายการ ยกเว้นในเทปวันที่ 8 และ 22 พฤศจิกายน พ.ศ. 2551 ที่มีแขกรับเชิญเพียงคนเดียว ได้ร้องเพลงตามปกติก่อนปิดรายการเกมโชว์เกมร้องเพลง (21 ตุลาคม 2550 - 6 พฤษภาคม 2553) เกมโชว์. เกมร้องเพลง (21 ตุลาคม 2550 - 6 พฤษภาคม 2553). ช่วงสุดท้ายของรายการ จะการร้องเพลงจากแผ่นป้าย แขกรับเชิญจะต้องเลือกแผ่นป้ายที่กำหนดให้ ภายในป้ายจะมีเพลงซ่อนอยู่ เมื่อเลือกแล้วแขกรับเชิญจะต้องร้องเพลงร่วมกับพิธีกร โดยจะมีพิธีกร 1 คนลงไปชี้ตัว เมื่อร้องจบแล้วก็ถึงเวลาสำหรับการให้คะแนนจากท่านผู้ชมในห้องส่งจำนวน 100% ในอดีต ถ้าคะแนนจากท่านผู้ชมมากกว่า 50% ขึ้นไปแขกรับเชิญจะได้รางวัลเครื่องปรับอากาศ แต่ถ้าคะแนนไม่ถึง 50% ก็จะได้รับรางวัลเป็นพัดลมแทน แต่ปัจจุบันจะมีรางวัลเป็นกล้องถ่ายวิดีโอให้หากได้คะแนนจากท่านผู้ชมมากกว่า 50 % (ในภายหลัง ได้เปลี่ยนวิธีแสดงผลคะแนนเป็น O และ X แทน โดย O คือผ่าน X คือไม่ผ่าน)เกมทายชื่อเพลง (13 พฤษภาคม 2553 - 30 ธันวาคม 2553) เกมทายชื่อเพลง (13 พฤษภาคม 2553 - 30 ธันวาคม 2553). พิธีกรจะถูกแบ่งออกเป็น 2 ทีม คือทีมของ "พีค-ทอฟฟี่-โก๊ะตี๋" และ "บอย-โหน่ง-ตุ๊กกี้" โดยจะมีพันเข้ามาเป็นกรรมการด้วย ทั้ง 2 ทีมจะส่งตัวแทนออกมาเป่ายิ้งฉุบ เพื่อหาว่าทีมไหนจะได้เล่นก่อน หลังจากนั้น ทางรายการจะเปิดเพลง และแสดงชื่อเพลงบนจอ(โดยไม่มีพยัญชนะ,สระ หรือวรรณยุกต์ใดๆ) ทีมที่ได้เล่นก่อนจะต้องเลือกแผ่นป้ายว่าสมาชิกคนไหนในทีมจะได้ทายชื่อเพลง (โดยทีมของ พีค-ทอฟฟี่-โก๊ะตี๋ จะได้เลือกแผ่นป้ายหมายเลข 1-3 หรือแผ่นป้ายแถวบน ส่วนทีมของ บอย-โหน่ง-ตุ๊กกี้ จะได้เลือกแผ่นป้ายหมายเลข 4-6 หรือแผ่นป้ายแถวล่าง) เมื่อเลือกแผ่นป้ายแล้ว พิธีกรคนนั้นจะมีสิทธิทายพยัญชนะ,สระ หรือวรรณยุกต์ 1 ตัว หากตัวอักษรที่ทาย มีปรากฏอยู่ในชื่อเพลง จะสามารถเล่นต่อไปได้ แต่หากไม่มีปรากฏในชื่อเพลง อีกทีมหนึ่งจะได้เล่นต่อ โดยจะต้องเลือกแผ่นป้ายใหม่ และได้ฟังเพลงเพิ่ม หากทีมไหนทายชื่อเพลงได้ถูกต้องก่อนจะเป็นฝ่ายชนะไป แต่ถ้าหากทายชื่อเพลงแล้วผิด ทีมนั้นจะแพ้ทันที ซึ่งทีมที่แพ้ จะถูกทำโทษไปในแต่ละอาทิตย์เกมโจรสลัด (8 มกราคม 2554 - 26 มีนาคม 2554) เกมโจรสลัด (8 มกราคม 2554 - 26 มีนาคม 2554). แขกรับเชิญจะต้องเลือกแผ่นป้าย 1 แผ่นป้ายจากทั้งหมด 6 แผ่นป้าย โดยด้านหลังแผ่นป้ายจะเป็นรูปใบหน้าของพิธีกรทั้ง 6 คน คือ โหน่ง บอย พีค ทอฟฟี่ โก๊ะตี๋ และ ตุ๊กกี้ เมื่อเปิดออกมาแล้ว เป็นพิธีกรคนใด พิธีกรคนนั้นจะต้องแต่งชุดเป็นโจรสลัด แล้วต้องเข้ามาอยู่ในถังไม้ที่มีช่องเสียบมีดทั้งหมด 10 ช่อง จากนั้นพิธีกรที่เหลือจะต้องมาแข่งเกมกับแขกรับเชิญ ด้วยการเสียบมีดให้โจรสลัด(พิธีกรที่ถูกเลือก)กระเด้งออกจากถังไม้(ถูกสลิงดึงขึ้นไปข้างบน) โดยแขกรับเชิญจะเริ่มต้นเสียบมีดก่อน หากยังไม่กระเด้ง ทีมพิธีกรก็จะได้เสียบมีดต่อไป สลับกันไปเรื่อยๆจนโจรสลัดกระเด้งออกมา หากแขกรับเชิญสามารถเสียบมีดแล้วโจรสลัดสามารถกระเด้งออกจากถังไม้ได้ ก็จะได้รับรางวัลจากทางรายการ และตั้งแต่เดือนมีนาคม แขกรับเชิญจะต้องเป็นโจรสลัดด้วย และต้องเลือกพิธีกรเป็นคู่แข่งจากการเลือกแผ่นป้ายทั้ง 6 แผ่นป้าย จากนั้น ทั้งคู่จะต้องอยู่ในถังไม้ โดยทั้งสองถังจะมีช่องเสียบมีดอยู่ 5 ช่อง โดยแขกรับเชิญจะเริ่มเลือกช่องเสียบมีดฝั่งพิธีกรก่อน โดยจะมีพิธีกรที่ไม่ได้เป็นโจรสลัดมาช่วยเสียบมีดให้ หากพิธีกรไม่กระเด้ง พิธีกรที่เป็นโจรสลัดก็จะเลือกเสียบมีดฝั่งแขกรับเชิญสลับกันไป หากโจรสลัดฝั่งใดกระเด้งขึ้นก่อนก็จะแพ้ไป หากเป็นโจรสลัดฝั่งพิธีกรกระเด้งออกจากถังไม้ขึ้นก่อน แขกรับเชิญก็จะชนะและได้รับรางวัลจากทางรายการแข่งเกมกับพิธีกร (2 เมษายน 2554 - ปัจจุบัน) แข่งเกมกับพิธีกร (2 เมษายน 2554 - ปัจจุบัน). แขกรับเชิญจะต้องแข่งเกมกับพิธีกรทุกคน (ยกเว้นพันที่จะทำหน้าที่กรรมการ) โดยแขกรับเชิญจะต้องเลือก 1 แผ่นป้ายจากทั้งหมด 6 แผ่นป้าย เพื่อดูว่าจะได้เล่นเกมอะไร และถ้าแขกรับเชิญสามารถทำได้ตามเงื่อนไขที่ทางรายการกำหนด แขกรับเชิญก็จะได้รับของรางวัลจากทางรายการทันทีปัจจุบันนี้เป็นการแข่งเกมของพิธีกรกันเองรายชื่อเกมที่ใช้แข่งขันในอดีตรายชื่อเกมที่ใช้แข่งขันในอดีต. - พยางค์ปากเอก - แขกรับเชิญและพิธีกรทุกคนจะต้องตอบคำถามในหัวข้อที่กำหนด โดยผลัดกันตอบทีละคน ใครตอบซ้ำ หรือตอบไม่ทันภายใน 3 วินาที จะต้องออกจากการแข่งขัน เงื่อนไข แขกรับเชิญต้องอยู่ในเกมจนถึงรอบ 3 คนสุดท้าย- พลุแป้งระเบิด - แขกรับเชิญจะต้องแข่งกับพิธีกรแต่ละคน โดยจะมีพลุกระดาษให้ 2 กระบอก กระบอกหนึ่งบรรจุสายรุ้งกระดาษ อีกกระบอกหนึ่งบรรจุแป้ง ให้แขกรับเชิญและพิธีกรเลือกพลุกระดาษแล้วยิงใส่กัน ใครโดนแป้งจะแพ้ในรอบนั้น เงื่อนไข แขกรับเชิญห้ามโดนแป้งเกิน 2 ครั้ง (หากโดนแป้งครั้งที่ 3 จะถือว่าแพ้ทันที)รายชื่อเกมที่ใช้แข่งขันในปัจจุบันรายชื่อเกมที่ใช้แข่งขันในปัจจุบัน. - ใบ้ด้วยภาพ - พิธีกรจะแบ่งเป็น 2 ทีม ทีมละ 5 คน โดยจะจับฉลากคำที่มี 4 พยางค์ โดยให้พิธีกร 4 คน วาดภาพคนละพยางค์ แล้วให้อีกคนทายว่ารวมเป็นคำว่าอะไร ถ้าตอบถูกก็จะชนะ บางครั้งก็มีเสมอกัน - ใบ้ไป สองไพเบี้ย - พิธีกรจะแบ่งเป็น 2 ทีม ทีมละ 5 คน โดยจะจับฉลากประโยคชวนมึน โดยให้คนหนึ่งใบ้ อีก 4 คนก็ช่วยกันตอบ หากตอบถูกก็จะชนะไป บางครั้งก็มีเสมอกัน - มองหน้าหาเรื่อง - พิธีกรจะแบ่งเป็น 2 ทีม ทีมละ 5 คน โดยจะส่งตัวแทนออกมา 1 คน ให้มานั่งจ้องหน้า และให้พูดอะไรก็ได้ที่เป็นคำถาม ถ้าเผลอตอบ หรือหันหน้าหนี อีกทีมก็จะได้คะแนน ทีมไหนได้คะแนนมากกว่าก็จะชนะไป</doc>
