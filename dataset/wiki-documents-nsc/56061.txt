<doc id="56061" url="https://th.wikipedia.org/wiki?curid=56061" title="เจ้าชายเอ็ดเวิร์ด เอิร์ลแห่งเวสเซกซ์">เจ้าชายเอ็ดเวิร์ด เอิร์ลแห่งเวสเซกซ์ เจ้าชายเอ็ดเวิร์ด เอิร์ลแห่งเวสเซ็กส์ หรือพระนามเต็ม เอ็ดเวิร์ด แอนโทนี ริชาร์ด หลุยส์ (; ประสูติ 10 มีนาคม พ.ศ. 2507) ทรงเป็นพระบรมวงศ์ในราชวงศ์อังกฤษ โดยพระองค์เป็นพระราชโอรสพระองค์เล็กในสมเด็จพระราชินีนาถเอลิซาเบธที่ 2 แห่งสหราชอาณาจักรและเจ้าชายฟิลิป ดยุกแห่งเอดินบะระ พระองค์ทรงดำรงพระอิสริยยศเป็น เอิร์ลแห่งเวสเซ็กส์ (Earl of Wessex) มาตั้งแต่ปี พ.ศ. 2542 และในปัจจุบันทรงอยู่ในอันดับที่สิบของลำดับการสืบราชบัลลังก์อังกฤษพระประวัติ พระประวัติ. เจ้าชายเอ็ดเวิร์ดประสูติเมื่อวันที่ 10 มีนาคม พ.ศ. 2507 ณ พระราชวังบักกิงแฮม กรุงลอนดอน โดยทรงมีพระราชมารดาคือ สมเด็จพระราชินีนาถเอลิซาเบธที่ 2 สมเด็จพระราชินีนาถพระองค์ปัจจุบันแห่งสหราชอาณาจักรบริเตนใหญ่และไอร์แลนด์เหนือ และเครือจักรภพ พระราชธิดาพระองค์ใหญ่ในสมเด็จพระเจ้าจอร์จที่ 6 และ สมเด็จพระราชินีเอลิซาเบธ (ต่อมาภายหลังคือ สมเด็จพระราชชนนี) ส่วนพระราชบิดาคือ เจ้าชายฟิลิป ดยุกแห่งเอดินบะระ พระราชโอรสพระองค์เดียวที่ยังมีพระชนม์ชีพในเจ้าชายแอนดรูว์แห่งกรีซและเดนมาร์ก และ เจ้าหญิงอลิซแห่งบัทเทนแบร์ก ทรงมีพระเชษฐาและพระเชษฐภคินีร่วมพระอุทรคือ เจ้าชายชาลส์ เจ้าชายแห่งเวลส์ , เจ้าหญิงแอนน์ พระราชกุมารี และ เจ้าชายแอนดรูว์ ดยุกแห่งยอร์ก ตามลำดับด้านการศึกษาด้านอาชีพการงานเสกสมรส เสกสมรส. วันที่ 6 มกราคม พ.ศ. 2542 โซฟียอมรับหมั้นจากเจ้าชายเอ็ดเวิร์ด พระราชโอรสองค์สุดท้องในสมเด็จพระราชินีนาถอลิซาเบธที่ 2 และเจ้าชายฟิลิป ดยุกแห่งเอดินบะระ งานอภิเษกสมรสจัดขึ้นวันที่ 19 มิถุนายน ปีเดียวกันนั้นเอง ที่มหาวิหารเซ้นท์จอร์จ พระราชวังวินด์เซอร์ ซึ่งต่างจากพระราชพิธีอภิเษกสมรสของพระราชโอรสพระราชธิดาพระองค์อื่น ๆ ที่จัดที่เวสต์มินสเตอร์แอบบีย์ หรือโบสถ์เซ้นท์จอห์น แสดงให้เห็นว่าคู่บ่าวสาวทรงพระประสงค์ที่จะต่างไปจากพี่ (และพี่ตามกฎหมาย) ของพระองค์ ในวันทรงเสกสมรสนั้น สมเด็จพระราชินีนาถทรงสถาปนาเจ้าชายเอ็ดเวิร์ดให้เป็นเอิร์ลแห่งเว็สเซ็กส์ และไวเคานต์เซเวิร์น (ตามที่ครอบครัวของโซฟีอยู่ที่ชายแดนของแคว้นเวลส์) และตามธรรมเนียมของบรรดาศักดิ์ยุโรป (Peer) โซฟีรับเอาพระนามและพระอิสริยยศทั้งหมดของพระสวามีมา โดยดำรงพระอิสริยยศเป็นเจ้าหญิงแห่งสหราชอาณาจักร ด้วยบรรดาศักดิ์ HRH the Princess Edward, Countess of Wessex และในฐานะพระราชสุณิสา (Daughter-in-law) พระองค์เดียวในขณะนั้น โซฟีจึงอยู่ในลำดับที่ 3 แห่งโปเจียมแห่งสหราชอาณาจักรฝ่ายใน คือถัดจากสมเด็จพระราชินีนาถ สมเด็จพระราชินีอลิซาเบธ พระราชชนนี- เลดีลูอิส อลิซ เอลิซาเบธ แมรี วินด์เซอร์ (Lady Louise Alice Elizabeth Mary Windsor) เกิดเมื่อวันที่ 8 พฤศจิกายน พ.ศ. 2546 ณ โรงพยาบาลฟริมลีย์พาร์ค เมืองฟริมลีย์ มณฑลเซอร์เรย์ - เจมส์ อเล็กซานเดอร์ ฟิลิป ธีโอ วินด์เซอร์ ไวเคานต์เซเวิร์น (James Alexander Philip Theo Windsor, Viscount Severn) เกิดเมื่อวันที่ 17 ธันวาคม พ.ศ. 2550 ณ โรงพยาบาลฟริมลีย์พาร์ค เมืองฟริมลีย์ มณฑลเซอร์เรย์พระกรณียกิจพระอิสริยยศและเครื่องราชอิสริยาภรณ์พระอิสริยยศพระอิสริยยศและเครื่องราชอิสริยาภรณ์. พระอิสริยยศ. - พ.ศ. 2507 - พ.ศ. 2542: ฮิสรอยัลไฮเนส เจ้าชายเอ็ดเวิร์ด (His Royal Highness The Prince Edward) - พ.ศ. 2542 - ปัจจุบัน: ฮิสรอยัลไฮเนส เจ้าชายเอ็ดเวิร์ด เอิร์ลแห่งเวสเซ็กส์ (His Royal Highness The Prince Edward, Earl of Wessex)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อัศวินแห่งการ์เตอร์ (Knight of the Garter) เมื่อวันที่ 23 เมษายน พ.ศ. 2549</doc>
