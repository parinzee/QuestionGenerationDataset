<doc id="465345" url="https://th.wikipedia.org/wiki?curid=465345" title="เทศบาลตำบลเมืองคง">เทศบาลตำบลเมืองคง เทศบาลตำบลเมืองคง เป็นเทศบาลในเขตอำเภอคง จังหวัดนครราชสีมาประวัติ ประวัติ. เทศบาลตำบลเมืองคง ได้รับการเปลี่ยนแปลงฐานะมาจากสุขาภิบาลเมืองคง เมื่อวันที่ 25 พฤษภาคม 2542 ตามพระราชบัญญัติเปลี่ยนแปลงฐานะสุขาภิบาลเป็นเทศบาล พ.ศ. 2542 วิสัยทัศน์การพัฒนาท้องถิ่น เทศบาลตำบลเมืองคงได้กำหนดวิสัยทัศน์ การพัฒนาท้องถิ่นไว้ดังนี้ “ยึดหลักธรรมาภิบาล มุ่งเน้นบริการประชาชน มุ่งมั่นพัฒนาเมือง รุ่งเรืองวัฒนธรรม ช่วยคิดช่วยทำบ้านเมืองน่าอยู่ ตามหลักปรัชญาเศรษฐกิจพอเพียง ”ที่ตั้งและอาณาเขต ที่ตั้งและอาณาเขต. เทศบาลตำบลเมืองคงตั้งอยู่ทางทิศเหนือของจังหวัดนครราชสีมา ระยะห่างจากตัวจังหวัด โดยทางรถยนต์ 79 กิโลเมตร และทางรถไฟ 69 กิโลเมตร เทศบาลตำบลเมืองคงเป็นพื้นที่ราบตั้งอยู่ตอนกลางของอำเภอคง มีขนาดพื้นที่ 1.155 ตารางกิโลเมตร อยู่ในเขตตำบลเมืองคง และเป็นที่ตั้งของที่ว่าการอำเภอคง มีหมู่บ้านที่อยู่ในเขตเทศบาลบางส่วน 5 หมู่บ้าน ได้แก่- บ้านห้วยน้อย หมู่ที่ 1 - บ้านหนองสรวง หมู่ที่ 3 - บ้านตะคร้อ หมู่ที่ 7 - บ้านกุดรัง หมู่ที่ 8 - บ้านคงสามัคคี หมู่ที่ 11 รวมเป็นพื้นที่ทั้งสิ้น 1.155 ตารางกิโลเมตร- ด้านทิศเหนือ เริ่มจากหลักเขตที่ 1 ซึ่งอยู่ในแนวเส้นตั้งฉากกับทางรถไฟ สายนครราชสีมา -หนองคาย ไปทางทิศตะวันตกเฉียงเหนือเป็นระยะทาง 500 เมตร ไปทางทิศตะวันออกเฉียงเหนือตามแนวเส้นตั้งฉากกับทางรถไฟเป็นระยะทาง 700 เมตร สิ้นสุดหลักเขตที่ 2 - ด้านทิศตะวันออก เริ่มจากหลักเขตที่ 2 ไปทางทิศตะวันตกเฉียงใต้เป็นแนวขนานกับทางรถไฟ เป็นระยะทาง 1,650 เมตร สิ้นสุดหลักเขตที่ 3 - ด้านทิศใต้ เริ่มจากหลักเขตที่ 3 ไปทางทิศตะวันตกเฉียงเหนือเป็นแนวเส้นตั้งฉากกับทางรถไฟ เป็นระยะทาง 700 เมตร สิ้นสุดหลักเขตที่ 4 - ด้านทิศตะวันตก เริ่มจากหลักเขตที่ 4 ไปทางทิศตะวันออกเฉียงเหนือขนานกับทางรถไฟ เป็นระยะทาง 1,650 เมตร สิ้นสุดหลักเขตที่ 1ลักษณะภูมิประเทศ ลักษณะภูมิประเทศ. มีลักษณะเป็นลูกคลื่นลอนตื้น มีความลาดเทจากทางทิศตะวันออก เป็นที่ดอนสลับที่นา ที่ราบลุ่มบริเวณลำสะแทด ด้านทิศตะวันตกของอำเภอ พื้นที่โดยเฉลี่ยสูงกว่าระดับน้ำประมาณ 200 เมตรประชากร ประชากร. มีประชากรในพื้นที่รวมทั้งสิ้น 2,313 คน แยกเป็นชาย 1,114 คน หญิง 1,199 คน มีความหนาแน่นเฉลี่ย 2,002.60 คนต่อตารางกิโลเมตร</doc>
