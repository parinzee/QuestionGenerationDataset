<doc id="751454" url="https://th.wikipedia.org/wiki?curid=751454" title="อบเชย เวียงพิงค์">อบเชย เวียงพิงค์ อบเชย เวียงพิงค์ อดีตศิลปินนักร้องชาวเหนือ แนวเพลงพื้นบ้านล้านนา เคยมีผลงานเพลงกับค่ายชัวร์ออดิโอ (หรือ ชัวร์ เอ็นเตอร์เทนเมนท์ ในปัจจุบัน) ในอัลบั้มชุด แอ่วเมืองเหนือ ซึ่งร้องคู่กับ อาจารย์วีระศักดิ์ จันทิมา โดยเพลงของอบเชย และอาจารย์วีระศักดิ์ มักจะถูกเปิดฟัง และได้ยินกันในช่วงเทศกาลสงกรานต์ของทางภาคเหนือ เช่นเพลง "ดำหัวปี๋ใหม่ (ปี๋ใหม่เมือง)" "จุ๊หมาน้อยขึ้นดอย" "สาวจี๋" ฯลฯประวัติ ประวัติ. อบเชย เวียงพิงค์ มีชื่อจริงว่า "อบเชย ศรีสุข" เกิดเมื่อวันที่ 8 กรกฎาคม พ.ศ. 2508 เป็นคนอำเภอสันป่าตอง จังหวัดเชียงใหม่ ได้เข้าเรียนในชั้นมัธยมศึกษาปีที่ 1 - 6 (พ.ศ. 2521 - 2526) ที่โรงเรียนสันป่าตองวิทยาคม ในช่วงที่เรียนอยู่มัธยม อบเชยมีความสนใจร้องเพลงเพื่อผ่อนคลาย และอบเชยได้ถูกคัดเลือกให้มาเป็นนักร้องของวงดนตรีโรงเรียน เมื่ออายุประมาณ 15 ปี (พ.ศ. 2523) หลังจากจบการศึกษาชั้นมัธยมศึกษาปีที่ 6 ด้วยความที่ว่าครอบครัวของอบเชยเป็นครอบครัวที่ยากจน จึงไม่มีโอกาสได้เรียนต่อในระดับมหาวิทยาลัย ต้องหางานทำ จนได้มารู้จักกับ อาจารย์วีระศักดิ์ จันทิมา (ซึ่งอาจารย์ก็ได้ร้องเพลงคู่กับอบเชยในเพลง "แอ่วเมืองเหนือ","ดำหัวปี๋ใหม่" และอีกหลายๆเพลง) อาจารย์วีระศักดิ์ได้รู้จักกับนายห้างบุญทรง ที่บริษัททิพย์เนตร ซึ่งเป็นบริษัทขายเทป จากนั้นนายห้างบุญทรงก็ได้ติดต่อให้อบเชยและอาจารย์วีระศักดิ์ ไปอัดเทปกับบริษัทชัวร์ออดิโอ ตอนนั้นอบเชยอายุประมาณ 21 - 22 ปี (พ.ศ. 2529 - 2530) และได้ออกผลงานเพลงในชื่ออัลบั้ม "แอ่วเมืองเหนือ" ซึ่งออกมาทั้งหมด 4 ชุด โดยชื่อ "อบเชย เวียงพิงค์" เป็นชื่อที่ทางบริษัทชัวร์ฯได้ตั้งให้อบเชย เพื่อใช้ในวงการเพลง อบเชย เวียงพิงค์ ได้ออกจากวงการเพลงไปแล้วเกือบ 20 ปี และปัจจุบัน อาศัยอยู่กับครอบครัวที่จังหวัดนครปฐมผลงานเพลง ผลงานเพลง. อัลบั้ม "แอ่วเมืองเหนือ" ชุดที่ 1,2,3,4 สังกัดชัวร์ออดิโอ (ชัวร์ เอ็นเตอร์เทนเมนท์)เพลงที่เป็นที่รู้จัก เพลงที่เป็นที่รู้จัก. เพลงที่อบเชยร้องเดี่ยว- สาวจี๋ - จุ๊หมาน้อยขึ้นดอย - อ้ายบ่ลืมแต๊กา - จ้างมันเต๊อะ - ดำหัวปี๋ใหม่ หรือ ปี๋ใหม่เมือง เพลงที่อบเชยร้องคู่กับ อ.วีระศักดิ์- แอ่วเมืองเหนือ - แอ่วปี๋ใหม่เมือง - หมู่เฮา หรือ หมู่เฮาจาวเหนือ</doc>
