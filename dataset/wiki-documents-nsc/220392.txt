<doc id="220392" url="https://th.wikipedia.org/wiki?curid=220392" title="ฟอร์แรมมินิเฟอราขนาดใหญ่">ฟอร์แรมมินิเฟอราขนาดใหญ่ ฟิวซูลินิด หรือ ฟอแรมมินิเฟอราขนาดใหญ่ คือกลุ่มของโปรโตซัวไฟลั่มฟอแรมมินิเฟอราที่สูญพันธุ์ไปแล้ว ฟิวซูลินิดจะสร้างเปลือกของสารเนื้อปูนซึ่งเป็นสารแคลไซต์เนื้อละเอียด พบเป็นซากดึกดำบรรพ์อย่างแพร่หลายในเนื้อหินปูน อย่างเช่นแนวเทือกเขาหินปูนในจังหวัดราชบุรี สระบุรี และลพบุรี ซึ่งถือเป็นซากดึกดำบรรพ์ดัชนีที่สำคัญ ฟูซูลินิดพบตั้งแต่ช่วงปลายของอนุยุคมิสซิสซิปเปียน พบอาศัยอยู่ในทะเลของยุคคาร์บอนิเฟอรัสและยุคเพอร์เมียน ฟิวซูลินิดเป็นซากดึกดำบรรพ์ดัชนีที่ดีสำหรับหินอนุยุคเพนซิลวาเนียนและยุคเพอร์เมียน อย่างไรก็ตามฟิวซิลินิดได้สูญพันธุ์ไปเมื่อครั้งเหตุการณ์สูญพันธุ์ครั้งใหญ่เมื่อสิ้นสุดยุคเพอร์เมียน</doc>
