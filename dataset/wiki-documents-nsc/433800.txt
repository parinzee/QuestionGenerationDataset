<doc id="433800" url="https://th.wikipedia.org/wiki?curid=433800" title="สละ (ปาล์ม)">สละ (ปาล์ม) สละ (; ) เป็นพืชในวงศ์ปาล์มและอยู่ในสกุลเดียวกับระกำ ลักษณะต้นเป็นทรงพุ่มคล้ายระกำ มีหนามแหลมแข็ง ออกตามก้านใบ ดอกแยกเพศ สีน้ำตาล แต่เกสรตัวผู้ของสละมักไม่แข็งแรง ผสมติดน้อย เกษตรกรจึงนิยมเอาเกสรตัวผู้ของระกำมาผสม สละออกผลเป็นทะลายเรียก "คาน" ในแต่ละคานมีทะลายย่อยเรียก "กระปุก" ลักษณะผลของสละเป็นทรงยาวรี ผลอ่อนสีน้ำตาล เปลือกเป็นเกล็ดซ้อนกัน ผลแก่กลายเป็นสีแดงอมน้ำตาล บนผลมีขนแข็ง สั้น คล้ายหนาม ลักษณะของผลสละที่ต่างจากผลระกำคือมีเมล็ดเล็กกว่า สีเมล็ดเป็นสีน้ำตาลเข้มกว่า เนื้อสละเป็นสีเหลืองอ่อน ส่วนเนื้อระกำเป็นสีเหลืองอมส้ม สละมีกลิ่นหอมที่เป็นเอกลักษณ์พันธุ์สละประเทศไทย พันธุ์สละ. ประเทศไทย. สละที่มีการปลูกเป็นการค้าในประเทศไทยมีหลายพันธุ์ เช่น- พันธุ์เนินวง ผลหัวท้ายเรียว สีส้มอมน้ำตาล หนามยาว ผลดิบฝาดเปรี้ยว ผลสุก หวานหอม เมล็ดเล็ก - พันธุ์หม้อ ผลยาว ปลายแหลมเป็นจะงอย เปลือกสีแดงเข้ม - พันธุ์สุมาลี ทรงต้นคล้ายระกำ ผลป้อมสั้น เนื้อเป็นสีส้มคล้ายระกำประเทศอินโดนีเซีย ประเทศอินโดนีเซีย. สละเป็นพืชพื้นเมืองของอินโดนีเซียและมีการปลูกทั่วประเทศ มีพันธุ์ที่หลากหลายถึง 30 พันธุ์ พันธุ์ที่นิยมมากที่สุดคือ สละปนโดะห์ (salak pondoh) จาก จังหวัดยอร์กยาการ์ตา และสละบาหลี (salak Bali) จากเกาะบาหลี- สละปนโดะห์ เป็นผลม้ที่สำคัญในจังหวัดยอร์กยาการ์ตา ในช่วง พ.ศ. 2537 - 2542 เคยผลิตได้ถึง 28,666 ตัน สละพันธุ์นี้เป็นที่นิยมบริโภคในอินโดนีเซีย เพราะมีกลิ่นหอมและรสหวาน แบ่งย่อยได้อีกเป็น pondoh super, pondoh hitam (ปนโดะห์ดำ), และ pondoh gading(ปนโดะห์เหลือง) - สละบาหลี เป็นพันธุ์ที่พบมากในบาหลี และเป็นที่นิยมในกลุ่มคนพื้นเมืองและนักท่องเที่ยว รสอมเปรี้ยว เนื้อเยอะ พันธุ์ย่อยที่มีราคาแพงที่สุดเรียก gula pasir (น้ำตาลทราย)เป็นพันธุ์ที่ผลเล็กสุดและหวานสุดการใช้ประโยชน์ การใช้ประโยชน์. สละนิยมกินเป็นผลไม้สด ทำน้ำผลไม้ หรือนำไปสกัดกลิ่นเพื่อใช้แต่งกลิ่นอาหาร ในอินโดนีเซีย นิยมนำสละบาหลีไปทำเป็นน้ำผลไม้ หรือทำไวน์</doc>
