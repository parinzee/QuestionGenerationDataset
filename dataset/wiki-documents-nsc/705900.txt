<doc id="705900" url="https://th.wikipedia.org/wiki?curid=705900" title="เทศบาลเมืองชัยนาท">เทศบาลเมืองชัยนาท ชัยนาท เป็นเทศบาลเมืองแห่งหนึ่งในจังหวัดชัยนาท เป็นศูนย์กลางของจังหวัด มีพื้นที่ครอบคลุมตำบลในเมืองทั้งตำบล และบางส่วนของตำบลบ้านกล้วย ตำบลท่าชัย และตำบลเขาท่าพระในอำเภอเมืองชัยนาท มีประชากรในปี พ.ศ. 2549 จำนวน 14,469 คนที่ตั้ง ที่ตั้ง. เทศบาลเมืองชัยนาทตั้งอยู่บริเวณริมฝั่งซ้ายของแม่น้ำเจ้าพระยา บนเส้นรุ้งที่ 15 องศาเหนือ และเส้นแวงที่ 100 องศาตะวันออก สูงจากระดับน้ำทะเลปานกลาง 16.854 เมตร ห่างจากกรุงเทพมหานครประมาณ 195 กิโลเมตร มีพื้นที่ประมาณ 6.061 ตารางกิโลเมตร มีพื้นที่ครอบคลุมตำบลในเมืองทั้งตำบล และบางส่วนของตำบลบ้านกล้วย ตำบลท่าชัย และตำบลเขาท่าพระ มีถนนพหลโยธินตัดผ่านเมือง ซึ่งเป็นเส้นทางคมนาคมหลักประวัติ ประวัติ. เทศบาลเมืองชัยนาทเดิมเป็นสุขาภิบาลในชื่อ ตำบลบ้านกล้วย ต่อมาได้มีพระราชกฤษฎีกาจัดตั้งเทศบาลเมืองชัยนาทเพื่อยกฐานะท้องที่ตำบลบ้านกล้วยเป็น เทศบาลเมืองชัยนาท เมื่อวันที่ 29 พฤศจิกายน พ.ศ. 2479 ในสมัยพระยาพหลพลพยุหเสนาเป็นนายกรัฐมนตรี มีเนื้อที่เทศบาล 1.25 ตารางกิโลเมตร ต่อมาในเขตเทศบาลได้มีประชาชนเข้ามาอยู่อาศัยและประกอบการค้าเป็นจำนวนมากขึ้น จึงได้มีพระราชกฤษฎีกาเปลี่ยนแปลงเขตเทศบาลเมืองชัยนาทเมื่อวันที่ 31 ธันวาคม พ.ศ. 2511 ขยายเขตพื้นที่เป็น 6.061 ตารางกิโลเมตร ในสมัยจอมพลถนอม กิตติขจร เป็นนายกรัฐมนตรี</doc>
