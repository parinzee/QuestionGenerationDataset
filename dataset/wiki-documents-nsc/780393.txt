<doc id="780393" url="https://th.wikipedia.org/wiki?curid=780393" title="ภาษาอังกฤษแบบโบนิน">ภาษาอังกฤษแบบโบนิน ภาษาอังกฤษแบบโบนิน, ภาษาอังกฤษแบบโองาซาวาระ หรือ ภาษาหมู่เกาะโบนิน (, ) เป็นภาษาลูกผสมที่มีพื้นฐานมาจากภาษาอังกฤษที่ใช้บนหมู่เกาะโองาซาวาระหรือโบนิน ทางตอนใต้ของประเทศญี่ปุ่น ซึ่งรับอิทธิพลจากภาษาญี่ปุ่นค่อนข้างสูงจนกล่าวได้ว่าเป็นภาษาลูกผสมระหว่างภาษาอังกฤษและญี่ปุ่นประวัติ ประวัติ. ช่วงต้นศตวรรษที่ 19 ได้มีชาวยุโรปและชาวออสโตรนีเชียนเข้าไปตั้งถิ่นฐาน ซึ่งในจำนวนนี้มีผู้ใช้ภาษาอังกฤษแบบอเมริกันด้วย หลังจากนั้นเป็นต้นมาภาษาอังกฤษผสมแก้ขัดได้กลายเป็นสัญลักษณ์ของหมู่เกาะสืบทอดสู่ผู้พูดรุ่นที่สองและสาม จนกระทั่งมีชาวญี่ปุ่นกว่าพันคนเข้ามาตั้งรกรากบนเกาะ ชาวเกาะจึงตกอยู่ในสภาวะทวิภาษาระหว่างภาษาอังกฤษแบบโบนินเดิมกับภาษาญี่ปุ่นที่เข้ามาใหม่ ในศตวรรษที่ 20 ชาวเกาะใช้ภาษาอังกฤษแบบโบนินสื่อสารกันในครอบครัว ระหว่างการยึดครองของสหรัฐอเมริกาช่วงปี ค.ศ. 1946-1968 ได้มีการเรียนการสอนเป็นภาษาอังกฤษแบบอเมริกันในสถานศึกษา ชาวเกาะจึงเรียกนักเรียนรุ่นนั้นว่า "รุ่นนาวี" (Navy Generation) แต่หลังสหรัฐอเมริกายุติบทบาทในการปกครอง ภาษาอังกฤษแบบโบนินก็เริ่มรับอิทธิพลจากภาษาญี่ปุ่นมากขึ้น และหลังการตีพิมพ์พจนานุกรมสองภาษาเมื่อปี 2005 ชาวเกาะรุ่นใหม่จึงมีแนวโน้มที่จะพูดภาษาญี่ปุ่นแบบมาตรฐานเป็นภาษาเดียว</doc>
