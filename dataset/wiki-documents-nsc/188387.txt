<doc id="188387" url="https://th.wikipedia.org/wiki?curid=188387" title="ลูลูช แลมเพอรูจ">ลูลูช แลมเพอรูจ ลูลูช แลมเพอรูจ (Lelouch Lamperouge) หรือชื่อจริงคือ ลูลูช วี บริทาเนีย (Lelouch vi Britannia) เป็นตัวละครและตัวเอกในการ์ตูนเรื่อง โค้ด กีอัส เป็นตัวละครที่ได้รับการคัดเลือกให้เป็นตัวละครขวัญใจมหาชนในปี 2006 และ 2007 ในงาน Anime Grand Prix นอกจากนี้ จุง ฟุกุยะมะ ผู้พากย์เสียงเป็นลูลูชก็ได้รางวัลผู้พากย์ตัวละครเอกยอดเยี่ยม ในการประกาศผลรางวัล Seiyū Awards ปี 2007ประวัติวัยเยาว์ ประวัติ. วัยเยาว์. ลูลูชเป็นเจ้าชายองค์ที่ 11 และรัชทายาทลำดับที่ 17 แห่งจักรวรรดิบริทาเนีย เป็นพระโอรสในจักรพรรดิชาลส์ ที่เกิดกับชายาองค์ที่ห้า มารีแอน วี บริทาเนีย อัศวินในไนท์ออฟราวด์ ภายหลังจากที่มารดาถูกลอบสังหารในพระราชวัง น้องสาวของลูลูช นันนาลี วี บริทาเนีย ถูกยิงที่ขาและได้รับความกระทบประเทือนทางจิตใจจนลืมตาไม่ได้ การที่ไม่สามารถจับกุมคนร้ายทำให้ลูลูชในวัย 11 ขวบไปเผชิญหน้ากับจักรพรรดิชาลส์และมีปากเสียงกัน ลูลูชประกาศสละสิทธิสืบราชบัลลังก์ และถูกพระบิดาเนรเทศไปยังประเทศญี่ปุ่นกับน้องสาวเพื่อเป็นเครื่องต่อรองทางการเมือง โดยถูกนำไปฝากไว้ที่บ้านของนายกรัฐมนตรีเก็มบุ คุรุรุกิ ที่นั่นเขาได้เป็นเพื่อนกับสุซาคุ คุรุรุกิ หลังสงครามญี่ปุ่น-บริทาเนีย พวกลูลูชก็แยกทางกับสุซาคุ และไปอยู่ในอุปการะของตระกูลแอชฟอร์ดอย่างลับๆ เป็นตระกูลขุนนางซึ่งเคยสนิทสนมกับพระนางมารีแอน ในขณะที่เชื้อพระวงศ์บริทาเนียเนียคิดว่าลูลูชและนันนาลีตายไปในสงครามครั้งนั้น ขณะที่อยู่กับตระกูลแอชฟอร์ดนี้ พวกลูลูชได้หันไปใช้นามสกุล "แลมเพอรูจ" เพื่อปกปิดสถานะของตนซีโร่ ซีโร่. ในภาคแรกลูลูชปรากฏตัวเป็นนักเรียนมัธยมปลายในโรงเรียนแอชฟอร์ด เขาเข้าไปติดพันกับเหตุลักพาแก็สพิษของผู้ก่อความไม่สงบ และได้รับพลังที่ชื่อว่ากีอัสมาจากซีทู หญิงสาวปริศนา เป็นพลังที่สามารถสั่งการให้ใครทำอะไรก็ได้ตามต้องการ เขาใช้พลังนี้จัดตั้งกองกำลังติดอาวุธที่ชื่อว่าภาคีอัศวินดำ และเป็นผู้นำของในนามแฝงว่า "ซีโร่" มีเป้าหมายเพื่อล้มล้างจักรวรรดิบริทาเนีย เขาถูกสุซาคุจับกุมในข้อหาที่เป็นซีโร่และถูกนำไปมอบตัวแก่จักรพรรดิชาลส์ เขาถูกเปลี่ยนความทรงจำใหม่ให้เป็นเสนาธิการทหารที่ชื่อว่า "จูเลียส คิงส์เลย์" ถืออำนาจเต็มจากจักรพรรดิไปบัญชาการกองทัพยูโรบริทาเนีย หลังความแตกว่าเสนาธิการคิงส์เลย์คืออดีตซีโร่และองค์ชายบริทาเนีย ลูลูชและสุซาคุก็ถูกคณะอัศวินเซนต์มีฮาเอลจับกุมไว้อย่างลับๆ ถูกคุมขังได้ไม่นานก็ได้ลอร์ดคิมเมล (ต่อมาคือ โรโล่ แลมเพอรูจ) มาช่วยออกไป ลูลูชถูกเปลี่ยนความทรงจำใหม่ให้เป็นนักเรียนที่โรงเรียนแอชฟอร์ด โดยมีโรโล่แสร้งเป็นน้องชายแทนที่นันนาลี หลังลูลูชได้ความทรงจำกลับคืน เขาก็กลับไปเป็นซีโร่และฟื้นฟูภาคีอัศวินดำขึ้นมาใหม่ เขาได้เข้าแทรกแทรงการแต่งงานทางการเมืองระหว่างสหพันธ์จีน-บริทาเนีย จนสามารถล้มล้างระบอบขันทีในจีน และร่วมมือกับผู้นำชาติอื่นๆในการจัดตั้งขั้วอำนาจใหม่ที่เทียบเท่าบริทาเนียในชื่อ "มหาสหพันธรัฐ" เขาถูกภาคีอัศวินดำทรยศและเกือบถูกฆ่าเมื่อความลับเรื่องกีอัสถูกเปิดเผยแต่โรโล่พาเขาหลบหนีไปได้อย่างหวุดหวิด ลูลูชไปเผชิญหน้ากับจักรพรรดิชาลส์ในโลกแห่งซี และยังพบกับพระนางมารีแอน, ซีทู และสุซาคุจักรพรรดิลูลูช จักรพรรดิลูลูช. ลูลูชที่ไม่เห็นด้วยกับแผนการสังหารพระเจ้าของชาลส์และมารีแอน ได้ขัดขวางและฆ่าพวกเขา หลังจากออกมาจากโลกแห่งซี ลูลูชร่วมมือกับสุซาคุเข้ายึดอำนาจในบริทาเนีย จักรพรรดิลูลูชประกาศล้มล้างระบบขุนนางในบริทาเนียตลอดจนถอดยศพระราชวงศ์ทั้งหมดเป็นสามัญชน เมื่อลูลูชสามารถปราบอดีตขุนนางรวมทั้งอัศวินราวด์ที่กระด้างกระเดื่องได้แล้ว เขาก็ออกอุบายขอนำจักรวรรดิบริทาเนียเข้าเป็นสมาชิกมหาสหพันธรัฐ ลูลูชสั่งให้สุซาคุนำแลนสล็อตบุกเข้าที่ประชุมเพื่อควบคุมตัวสมาชิกสภาสูงทั้งหมดเป็นตัวประกัน และบีบบังคับให้สภาสูงแห่งมหาสหพันธรัฐลงมติรับรองการขอเข้าร่วมเป็นสมาชิกของบริทาเนีย ทำให้ลูลูชกลายเป็นศัตรูของทั้งโลกทันที องค์ชายชไนล์เซลร่วมมือกับภาคีอัศวินดำทำสงครามกับลูลูชแต่พ่ายแพ้แก่ลูลูช สภาสูงฯจำเป็นต้องลงมติยอมรับให้บริทาเนียเข้าเป็นสมาชิก จักรพรรดิลูลูชที่บัดนี้ครองเสียงข้างมากในสภาฯทำให้ทั้งภาคีอัศวินดำและมหาสหพันธรัฐตกเป็นของลูลูช ลูลูชส่งมอบตำแหน่งซีโร่ให้แก่สุซาคุ และจัดฉากให้ซีโร่มาสังหารตนเองก่อนที่พิธีประหารเชลยสงครามจะเริ่มต้นขึ้น เมื่อลูลูชตาย องค์หญิงนันนาลีถูกเชิญขึ้นเป็นจักรพรรดิองค์ใหม่ของบริทาเนีย</doc>
