<doc id="662955" url="https://th.wikipedia.org/wiki?curid=662955" title="มาลัย (พืช)">มาลัย (พืช) มาลัย (ภาษาอูรดู: فالسہ , ภาษาฮินดี: फ़ालसा ) เป็นพืชในวงศ์ Tiliaceae เป็นไม้ผลัดใบ เปลือกหยาบสีเทา กิ่งห้อยลง กิ่งอ่อนมีขนแข็งห่อหุ้มหนาแน่น ใบเดี่ยว ร่วงง่าย ใบด้านบนมีขนปกคลุม ด้านล่างมีผงรังแค ดอกช่อ สีเหลือง ผลสดแบบเมล็ดเดียวแข็ง รูปกลมเป็นพูไม่ชัดเจน สีแดงหรือสีม่วง เนื้อผลนุ่ม มีเส้นใย สีขาวแกมเขียว รสเปรี้ยว เป็นไม้พื้นเมืองในแถบเทือกเขาหิมาลัย ในปากีสถานและอินเดีย นิยมปลูกในอินเดีย ปากีสถาน บังกลาเทศ ในเอเชียตะวันออกเฉียงใต้พบทางภาคเหนือของไทยและเกาะลูซอน ประเทศฟิลิปปินส์การปลูกและใช้ประโยชน์ การปลูกและใช้ประโยชน์. ผลสุก รับประทานเป็นของหวาน ในอินเดียทำเป็นเครื่องดื่ม เนื้อไม้ใช้ทำเครื่องใช้ เปลือกลำต้นใช้ควั่นเชือก สารเมือกที่ได้จากการทุบเปลือกใช้ในการผลิตน้ำตาลในอินเดีย ในอินเดียใช้ผลเป็นยาบำรุง เปลือกต้นใช้เป็นยาป้องกันอาการระคายเคือง ผลของพืชชนิดนี้รับประทานได้ มีการปลูกเพื่อนำผลไปขาย ใช้ทำเชอร์เบท ชาวสันทัลใช้รากรักษารูมาติก ใบใช้รักษาแผลเป็นหนอง พืชชนิดนี้เป็นพืชรุกรานในออสเตรเลียและฟิลิปปินส์</doc>
