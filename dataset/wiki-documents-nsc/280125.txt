<doc id="280125" url="https://th.wikipedia.org/wiki?curid=280125" title="แลร์รี คาร์ลตัน">แลร์รี คาร์ลตัน ลอว์เรนซ์ "แลร์รี" ยูยีน คาร์ลตัน () นักกีตาร์ฟิวชั่นแจ๊ส ร็อก และป็อปชาวอเมริกัน เจ้าของรางวัลแกรมมีสามรางวัล ในฐานะนักดนตรี และนักแต่งเพลง จากการเสนอชื่อเข้าชิงสิบแปดครั้งประวัติ ประวัติ. แลร์รี คาร์ลตันเริ่มหัดเล่นกีตาร์ตั้งแต่อายุหกปี และเริ่มมีความสนใจในแนวดนตรีแจ๊ส โดยได้รับอิทธิพลการเล่นมาจากผลงานของโจ พาสส์ เวส มอนต์โกเมอร์รี บาร์นี แคซเซล และบี. บี. คิง เริ่มงานเป็นนักดนตรีอาชีพให้กับห้องบันทึกเสียงในลอสแอนเจลิส โดยมีผลงานบันทึกเสียงให้ศิลปินมีชื่อ เช่น สตีลลี แดน โจนี มิตเชล บิลลี โจล ไมเคิล แจ็กสัน ควินซี โจนส์ ตั้งแต่ปี ค.ศ. 1971 ถึง 1976 แลร์รี คาร์ลตันเป็นสมาชิกของวงเดอะครูเซเดอร์ส วงดนตรีแจ๊ส-ฟังก์ที่นำโดยโจ แซมเปิล (เปียโน) และวิลตัน เฟลเดอร์ (แซกโซโฟน) จากนั้นได้เซ็นสัญญาเป็นศิลปินเดี่ยวกับวอร์เนอร์บราเธอร์สเรเคิดส์ มีผลงาน 6 ชุด ระหว่างปี 1977 ถึง 1984 แลร์รี คาร์ลตันเริ่มประสบความสำเร็จในวงกว้าง จากผลงานในปี 1985 ชุด Alone/But Never Alone ตามด้วยอัลบัมบันทึกการแสดงสด Last Nite และอัลบัม Discovery ในปี 1986 จากนั้นได้หยุดเล่นดนตรีไประยะหนึ่ง ช่วงปี 1988 เนื่องจากได้รับบาดเจ็บสาหัสจกาการถูกทำร้ายด้วยอาวุธปืน ระหว่างบันทึกเสียงอัลบัม On Solid Ground ทำให้อัลบัมนี้ต้องเลื่อนการจำหน่ายเป็นปี 1989ในประเทศไทย ในประเทศไทย. แลร์รี คาร์ลตันเคยเป็นนักดนตรีรับเชิญให้กับมาลีวัลย์ เจมีน่า และชรัส เฟื่องอารมย์ ในเพลงเพราะมีเธอ จากอัลบั้มมาลีวัลย์และชรัสในปี พ.ศ. 2528 (ค.ศ. 1985) ในปี พ.ศ. 2550 (ค.ศ. 2007) แลร์รี คาร์ลตันออกผลงานชื่อชุด The Jazz King เป็นผลงานเพลงพระราชนิพนธ์ที่จัดทำขึ้นเพื่อเทิดพระเกียรติแด่พระบาทสมเด็จพระปรมินทรมหาภูมิพลอดุลยเดช เนื่องในพระราชพิธีฉลองสิริราชสมบัติครบ 60 ปี และเนื่องในโอกาสมหามงคลเฉลิมพระชนมพรรษา 80 พรรษา อัลบัมนี้เป็นผลงานร่วมกับ เอิร์ล คลูจ์ (กีตาร์) ทอม สก็อตต์ (แซกโซโฟน) เพื่อนร่วมวงโฟร์เพลย์ คือนาธาน อีสต์ (เบส) และฮาร์วี เมสัน (กลอง) ขับร้องโดยมิเชล พิลลาร์ ภรรยาของแลร์รีเอง</doc>
