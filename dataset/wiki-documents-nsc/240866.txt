<doc id="240866" url="https://th.wikipedia.org/wiki?curid=240866" title="ภูเขาศักดิ์สิทธิ์แห่งออร์ตา">ภูเขาศักดิ์สิทธิ์แห่งออร์ตา ภูเขาศักดิ์สิทธิ์แห่งออร์ตา () เป็นกลุ่มคริสต์ศาสนสถานของโรมันคาทอลิกตั้งอยู่บนเนินเขาที่ออร์ตาซานจูลิโอในแคว้นพีดมอนต์ทางตอนเหนือของประเทศอิตาลี ภูเขาศักดิ์สิทธิ์แห่งออร์ตาเป็นหนึ่งในเก้าภูเขาศักดิ์สิทธิ์แห่งพีดมอนต์และลอมบาร์ดีที่ได้รับเลือกจากองค์การยูเนสโกให้ขึ้นทะเบียนเป็นมรดกโลกเมื่อปีค.ศ. 2003 ภูเขาศักดิ์สิทธิ์แห่งออร์ตาเริ่มก่อสร้างในปี ค.ศ. 1583 เนื้อหาของศิลปะภายในกลุ่มชาเปลเป็นฉากประวัติของนักบุญฟรานซิสแห่งอาซิซิ โครงการริเริ่มโดยนักบวชคาพูชินเคลโต ดา คาสเตลโลโซปราทิชิโน ที่ประกอบด้วยชาเปลทั้งหมด 36 ชาเปล แต่สร้างได้เพียง 20 มาจนกระทั่งปี ค.ศ. 1630 ศิลปะเป็นแบบแมนเนอริสม์ แต่เมื่อมาถึงกลางคริสต์ศตวรรษที่ 17 จึงเปลี่ยนมาเป็นแบบบาโรก การก่อสร้างจบลงในปี ค.ศ. 1788</doc>
