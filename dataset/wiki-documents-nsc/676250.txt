<doc id="676250" url="https://th.wikipedia.org/wiki?curid=676250" title="7 พระกาฬ">7 พระกาฬ 7 พระกาฬ เป็นภาพยนตร์ไทย ซึ่งดัดแปลงจากบทประพันธ์ของ แสงเพชร เสนีย์บดินทร์ โดยเป็นเรื่องราวของสายลับที่ได้ปลอมตัวเป็นวายร้ายเข้าไปในองค์กรเพื่อหยุดยั้งแผนการที่จะทำลายประเทศไทยและสืบหาว่านายใหญ่ขององค์กรคือใคร กำกับโดย ชาลี อินทรวิจิตร นำแสดงโดย มิตร ชัยบัญชา, เพชรา เชาวราษฎร์, ประจวบ ฤกษ์ยามดี, รุจน์ รณภพ, แมน ธีระพล, อดุลย์ ดุลยรัตน์, อดินันท์ สิงห์หิรัญ, อนุชา รัตนมาลย์ ออกฉายครั้งแรกเมื่อวันที่ 3 กุมภาพันธ์ พ.ศ. 2510 ในปี พ.ศ. 2526 ได้มีการนำกลับมาสร้างใหม่อีกครั้ง สร้างโดย พี.เอส.โปรดักชั่น กำกับโดย ประวิทย์ ลีลาไว นำแสดงโดย ทูน หิรัญทรัพย์, ม.ล.สุรีย์วัลย์ สุริยง, สมบัติ เมทะนี, ธิติมา สังขพิทักษ์, โกวิท วัฒนกุล, ลักษณ์ อภิชาติ ออกฉายวันที่ 29 มกราคม พ.ศ. 2526 โดยปรับเปลี่ยนเนื้อหาและตัวละครบางส่วน พร้อมกันนี้ อดุลย์ ดุลยรัตน์ นักแสดงจากฉบับปี 2510 ก็ได้กลับมาร่วมแสดงด้วย ในปี พ.ศ. 2547 ดีด้า วิดีโอ โปรดักชั่น ได้นำเรื่อง 7 พระกาฬ มาสร้างเป็นละครโทรทัศน์ ทางสถานีโทรทัศน์สีกองทัพบกช่อง 7 กำกับโดย สยม สังวริบุตร, ปทุม สิทธุอุส่าห์, วิชัย นิ่มสกุล บทโทรทัศน์โดย เรียว ช่อชอุ่ม นำแสดงโดย พัชราภา ไชยเชื้อ, ดนุพร ปุณณกันต์, วินัย ไกรบุตร, อัมรินทร์ สิมะโรจน์, ชินมิษ บุนนาค, นวพล ภูวดล, วัชรเกียรติ บุญภักดี, เอกราช สุวรรณภูมิ, ลิขิต เอกมงคล, สรพงษ์ ชาตรี, มัณฑนา หิมะทองคำ, พรรัมภา สุขได้พึ่ง, กัลยา เลิศเกษมทรัพย์, จุฑารัตน์ อัตถากร โดยในฉบับละครได้อิงจากฉบับภาพยนตร์และมีการเพิ่มตัวละครพร้อมกับปรับบทให้ทันสมัยมากขึ้นโดยในฉบับละครครั้งนี้ได้สมภพ เบญจาทิกุลนักแสดงผู้รับบทพยัคฆ์ ศักดิ์นารายณ์ในฉบับภาพยนตร์เมื่อ พ.ศ. 2526 มาร่วมแสดงในบทกำนันเหิม เมืองทองพ่อของหาญ เมืองทองเรื่องย่อ เรื่องย่อ. รถบรรทุกนักโทษคดีร้ายแรง 7 คน ที่ถูกเรียกว่า 7 พระกาฬ เกิดพลิคว่ำนักโทษทั้ง 7 หนีออกมากได้และแยกย้ายไปคนละทิศละทาง คนทั้ง 7 ประกอบด้วย- หาญ เมืองทอง ผู้ที่เป็นคนจริงมีน้ำใจ - ดามพ์ ดัสกร ผู้ที่มีบุคลิกสุขุมและใจเย็น - คม คันศร นักเลงพนันที่โกงได้สารพัดแบบ - ทองใบ บางเบิด ผู้ที่ชอบร้องลิเกเป็นอย่างมาก - มืด ธรณี ผู้มีร่างกายบึกบึนแต่น้ำใจงาม - บุญมี แม่นฉมวก มือปืนผู้โหดเหี้ยม - สิงห์ ไกรสร ผู้ที่เยือกเย็น หาญหนีไปที่วังเหนือบ้านเดิมของเขา แต่หาญได้ถูกกำนันเหิม ผู้เป็นพ่อไล่ออกมาเพราะไม่พอใจที่ลูกชายเป็นโจร แต่หาญก็ได้แพน คนรักและคำหอม น้องสาวของเขาคอยปลอบใจ แต่การมาถึงของหาญทำให้พ่อเลี้ยงแสน ศัตรูเก่าของหาญตั้งใจจะฆ่าเขาให้ได้ โดยพ่อเลี้ยงแสนได้บุญมีมาเป็นสมุนคู่ใจ และต่อมาก็มีมืดมาเป็นพวกอีกคน คมหลบหนีมาพบกับสร้อย ลูกสาวพ่อเลี้ยงแสนที่ใช้เสน่ห์ยั่วยวนจนคมมาเป็นพวกเดียวกับพ่อเลี้ยงแสน ส่วนดามพ์ไปทำงานอยู่กับเสี่ยมังกร โดยที่พ่อเลี้ยงแสนและเสี่ยมังกรเป็นพวกเดียวกัน เสี่ยมังกรอยากได้หาญและทองใบที่ตอนนี้มาอยู่กับหาญมาเป็นพวกแต่พ่อเลี้ยงแสนไม่ยินยอมขณะที่ใกล้จะเกิดการปะทะของคนสามกลุ่มที่มีหาญกับทองใบพวกหนึ่ง พ่อเลี้ยงแสน บุญมี และมืดเป็นพวกที่สอง ส่วนพวกที่สามคือเสี่ยมังกรและดามพ์ พอดีกับที่สิงห์ปรากฏตัวขึ้นและสั่งให้ทุกคนเลิกต่อสู้มาทำงานให้กับองค์การที่พ่อเลี้ยงแสนและเสี่ยมังกรนั้นสังกัดอยู่ จากนั้น 7 พระกาฬ ก็รวมตัวกันอีกครั้ง และไปรับคำสั่งจากเสือใบที่เป็นหัวหน้าใหญ่ขององค์การ งานแรกของ 7 พระกาฬ คือการขนอาวุธเถื่อนแต่งานต้องล้มเหลวเพราะตำรวจที่มีสารวัตรชาญชัย เก่งการยิง นำกำลังไปรอจับ เพราะสารวัตรชาญชัยได้ข้อมูลมาจากดามพ์ก่อนหน้านี้ เสือใบโกรธมากและเชื่อว่ามีหนอนบ่อนไส้จึงไปจับตัวสารวัตรชาญชัยเพื่อให้บอกตัวสายคนนั้น แต่สารวัตรชาญชัยไม่ยอมบอก แถมซ้ำมืดยังแอบช่วยให้สารวัตรชาญชัยหนีไปได้อีกด้วย เสือใบจึงใช้วิธีทดสอบด้วยกลลวงและพบว่าไส้ศึกในองค์การที่มาจาก 7 พระกาฬนั้นมีอยู่ 4 คนคือ ดามพ์, คม, มืด และทองใบ จึงมีคำสั่งให้ประหาร แต่ไส้ศึกแท้จริงแล้วอีกคนคือหาญที่ลวงให้เสือใบคิดว่าเป็นทองใบ จากนั้น หาญ, ดามพ์, คม และมืดที่มาจากสี่เหล่าทัพร่วมกันทำลายองค์กรร้าย ได้ร่วมกับสารวัตรชาญชัยที่ยกกำลังมาปราบองค์การรวมทั้งบุญมีและสิงห์จนราบคาบนักแสดงนำ</doc>
