<doc id="482981" url="https://th.wikipedia.org/wiki?curid=482981" title="บีบีเอ็มจีคอร์ปอเรชัน">บีบีเอ็มจีคอร์ปอเรชัน บีบีเอ็มจีคอร์ปอเรชัน (; , ) หรือชื่อเต็ม เป่ยจิงบิลดิงแมททีเรียลกรุ๊ปคอร์ปอเรชัน () เป็นผู้นำด้านการผลิตปูนซีเมนต์ รวมทั้งเป็นผู้พัฒนาอสังหาริมทรัพย์ ซึ่งมีสำนักงานใหญ่อยู่ที่กรุงปักกิ่ง ประเทศจีน นอกจากนี้ ยังเป็นผู้จำหน่ายวัสดุก่อสร้างที่ใหญ่ที่สุดในกรุงปักกิ่ง, เทียนจิน และมณฑลเหอเป่ย์ บีบีเอ็มจีคอร์ปอเรชันเป็นองค์กรรัฐวิสาหกิจ ร่วมกับบีบีเอ็มจีกรุ๊ปคอมพานีลิมิเต็ดซึ่งเป็นผู้ถือหุ้นใหญ่ในสัดส่วน 45% ของการถือหุ้น (เมื่อปลาย ค.ศ. 2010) บีบีเอ็มจีกรุ๊ปคอมพานีลิมิเต็ดเป็นองค์กรรัฐวิสาหกิจที่ได้รับการดูแลโดยคณะกรรมการบริหารและตรวจสอบสินทรัพย์รัฐวิสาหกิจของรัฐบาลเทศบาลปักกิ่ง บริษัทนี้ได้จดทะเบียนในตลาดหลักทรัพย์ฮ่องกงใน ค.ศ. 2009 ด้วยราคาไอพีโอที่ 6.38 ดอลลาร์ฮ่องกงต่อหุ้น บริษัทนี้ดึงดูดห้านักลงทุนที่สำคัญ ซึ่งได้แก่ ไชน่าอินเวสท์เมนท์คอร์ปอเรชัน, ไชน่าไลฟ์อินซูแรนซ์, กลุ่มการลงทุนธนาคารแห่งประเทศจีน, โอช-ซิฟฟ์เฮดจ์ฟันด์ และโรเบิร์ต คว๊อค แห่งเคอร์รี่กรุ๊ป</doc>
