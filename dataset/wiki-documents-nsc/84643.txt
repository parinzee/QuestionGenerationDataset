<doc id="84643" url="https://th.wikipedia.org/wiki?curid=84643" title="ไลบร้า โดโก">ไลบร้า โดโก ไลบร้า โดโก () หรือ "ท่านผู้เฒ่า" ตัวละครจากการ์ตูนเรื่องเซนต์เซย่า เป็นโกลด์เซนต์ประจำราศีตุล ผู้ดูแลปราสาทตาชั่งฟ้า 1 ใน 12 ปราสาทแห่งแซงค์ทัวรี่ เป็นผู้ที่ยังคงมีชีวิตรอดจากสงครามศักดิ์สิทธิ์เมื่อ 243 ปีก่อน พร้อมกับ อาริเอส ชิออน และโดโกยังเป็นอาจารย์ของ ดราก้อน ชิริว อีกด้วยบทบาท บทบาท. บทบาทของท่านผู้เฒ่าส่วนมากจะนั่งอยู่ที่หน้าผา ณ เทือกเขาโกโรโฮ โดยได้สั่งสอนวิชาให้กับชิริว จนได้เป็นบรอนเซนต์ ดราก้อนในที่สุด สำหรับแซงค์ทัวรีที่ปกครองโดยเคียวโก (เจมินี่ ซากะ) นั้น ท่านผู้เฒ่าเป็นผู้ทรยศต่อแซงค์ทัวรี่ในข้อหามีใจทรยศต่ออาธีน่าและคอยให้ความช่วยเหลือพวกเซย่าในการต่อต้านแซงค์ทัวรี่ ดังนั้น เคียวโกจึงส่งแคนเซอร์ เดธมาสค์เพื่อมากำจัดท่านผู้เฒ่าที่โกโรโฮ แต่ชิริวและอาริเอส มูได้เข้ามาขัดขวางเอาไว้ เดธมาสค์ซึ่งไม่คิดที่จะต่อสู่กับโกลด์เซนต์ถึง 2 คนพร้อมกันจึงได้กลับไปยังแซงค์ทัวรี่ หลังจากศึก 12 ปราสาท แซงค์ทัวรี่ไร้ซึ่งเคียวโกปกครอง ท่านผู้เฒ่าจึงนับเป็นผู้นำสูงสุดของเหล่าโกลด์เซนต์ โดยได้ออกคำสั่งไม่ให้พวกโกลด์เซนต์ออกจากแซงค์ทัวรี่ในการต่อสู้กับเทพเจ้าโปเซดอน เนื่องจากต้องการพิสูจน์ว่าอาธีน่ามีความเข้มแข็งเพียงพอที่จะรับมือกับสงครามศักดิ์สิทธิ์ครั้งใหม่ที่กำลังจะเกิดขึ้นแล้วหรือยัง อย่างไรก็ตาม ท่านผู้เฒ่าได้ส่งชุดคล็อธไลบร้าไปให้พวกเซย่าเพื่อใช้ในการทำลายเสาค้ำมหาสมุทรทั้ง 7 ต้นในวิหารโปเซดอนสงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ท่านผู้เฒ่าเป็นโกลด์เซนต์ที่รอดชีวิตจากสงครามศักดิ์สิทธิ์เมื่อ 243 ปีก่อน โดยได้รับมอบหมายจากอาธีน่าให้ไปเฝ้าผนึกที่กักขังปิศาจทั้ง 108 ตนของฮาเดส ที่เทือกเขาโกโรโฮ ประเทศจีน โดยได้รับพลังอมตะของเหล่าเทพเจ้า (Misopetha menos) ซึ่งสามารถควบคุมให้หัวใจเต้นเพียงปีละ 100,000 ครั้งต่อปี ดังนั้น แม้เวลาจะผ่านไปนานถึง 243 ปี โดโกก็มีอายุเพิ่มขึ้นเพียง 243 วันเท่านั้น ท่านผู้เฒ่ารับรู้ถึงความเสื่อมของผนึกของอาธีน่าที่ใช้กักขังวิญญาณของปิศาจ 108 ตนของฮาเดส จึงได้เดินทางออกจากเทือกเขาโกโรโฮมายังแซงค์ทัวรี่ เพื่อเตรียมรับศึกที่กำลังจะเกิดขึ้น ในขณะที่มาถึงปราสาทแกะขาวแห่งแซงค์ทัวรี่นั้น ท่านผู้เฒ่าได้จุดไฟที่นาฬิกาแห่ง 12 ปราสาท เพื่อเป็นสัญญาณให้รู้ว่าพวกโกลด์เซนต์ที่ได้รับการคืนชีพจากฮาเดสจะมีเวลาอยู่บนโลกได้เพียง 12 ชั่วโมง และได้ช่วยเหลือมูที่กำลังถูกชิออนเล่นงานอยู่ โดยได้คลายสะกดให้มูสามารถขยับได้อีกครั้งพร้อมสั่งให้มูตามพวกซากะที่บุกเข้าไปยังปราสาททั้ง 12 แห่งแล้ว หลังจากนั้น ท่านผู้เฒ่าได้เป็นคู่ต่อสู้กับชิออน โดยทั้งคู่ต่างใช้พลังคอสโมปะทะกันอย่างเท่าเทียม แต่เนื่องจากท่านผู้เฒ่ามีอายุมากถึง 261 ปี ในขณะที่ชิออนสามารถกลับคืนสู่วัยหนุ่มโดยพลังของฮาเดส ท่านผู้เฒ่าจึงไม่สามารถต้านทานพลังของชิออนได้ ท่านผู้เฒ่าจึงโจมตีชิออนด้วยพลังสูงสุดของตน คือ พลังร้อยมังกรสังหาร แต่ก็ไม่สามารถทำอะไรชิออนได้เหมือนเดิม และถูกโต้กลับด้วยสตาร์ดัสต์เรโวลูชั่น ในขณะที่ชิออนโจมตีท่านผู้เฒ่า ชุดคล็อธไลบร้าก็ปรากฏขึ้น แล้วผิวหนังของท่านผู้เฒ่าก็ค่อย ๆ ลอกคราบออกมา กลายเป็นโดโกเมื่อตอนอายุ 18 ปี เนื่องจากได้รับพลังอมตะของเหล่าเทพเจ้านั่นเอง ทำให้สามารถคืนร่างเดิมเมื่ออายุ 18 ปีได้ ชุดคล็อธไลบร้าได้เข้าสวมร่างของโดโกอีกครั้ง โดโกและชิออนได้ปะทะกันอีกครั้ง โดยใช้พลังสูงสุดของทั้งคู่ แต่เนื่องจากพลังของทั้งคู่ต่างเท่าเทียมกัน ดังนั้น เมื่อทั้งคู่ปะทะจึงเกิดการระเบิดอย่างรุนแรง และทั้งคู่ก็หายไปจากปราสาทแกะขาว หลังจากนั้น โดโกได้ปรากฏตัวที่ปราสาทฮาเดส และได้บอกกับชิริว เฮียวงะ และชุนว่าการจะต่อสู่กับฮาเดสได้นั้นจำเป็นต้องเดินทางไปยมโลกทั้ง ๆ ที่ยังมีชีวิตอยู่ให้ได้ เพราะถ้าหากตายก็จะต้องตกอยู่ภายใต้กฎเกณฑ์ต่าง ๆ ของยมโลก ดังนั้น การจะต่อต้านฮาเดสจึงเป็นไปไม่ได้เลย โดยการเดินทางไปยังยมโลกทั้งที่ยังมีชีวิตอยู่นั้นจะต้องทำการปลุก "อารายาชิกิ" หรือในทางพระพุทธศาสนา เรียกว่า ญาณ 8 ขึ้นมาให้ได้ ซึ่งทั้งอาธีน่าและเวอร์โก้ ชากะ ต่างได้เดินทางไปยังยมโลกล่วงหน้าไปก่อนแล้ว หลังจากนั้น โดโก ชิริว เฮียวงะ และชุน จึงได้เดินทางไปยังยมโลกโดยการปลุกอารายาชิกิขึ้นมา ในยมโลกโดโกปรากฏตัวที่หน้ากำแพงวิปโยค พร้อมทั้ง เวอร์โก้ ชากะ อาริเอส มู เลโอ ไอโอเลีย และสกอร์เปี้ยน มิโรและได้อธิบายว่า การทำลายกำแพงวิโยคนั้น ต้องสร้างแสงอาทิตย์ขึ้นมาให้ได้ในยมโลกแห่งนี้ โดยดวงดาวประจำราศีของโกลด์เซนต์แต่ละคนจะโคจรรอบดวงอาทิย์รอบละ 1 ปี ดังนั้น โกลด์คล็อธจึงได้อาบพลังแห่งแสงอาทิตย์ไว้อย่างเต็มที่นับตั้งแต่สมัยเทพนิยาย ถ้าโกลด์เซนต์รวมพลังกันจึงน่าจะสร้างดวงอาทิตย์ขนาดเล็กขึ้นมาได้ หลังจากนั้น โดโกได้มอบอาวุธของชุดคล็อธไลบร้าให้กับซากะ มู ไอโอเลีย และมิโร เพื่อใช้ร่วมกับพลังคอสโมในการทำลายกำแพงวิปโยค อย่างไรก็ตาม ด้วยพลังของโกลด์เซนต์เพียง 5 คน ก็ไม่สามารถสร้างดวงอาทิยต์ขึ้นมาได้ ในขณะนั้นเอง โกลด์คล็อธต่าง ๆ ได้ปรากฏตัวขึ้นที่หน้ากำแพงวิปโยค และได้เข้าสวมร่างโกลด์เซนต์ที่เสียชีวิตไปแล้วทั้ง 7 คน ดังนั้น ในตอนนี้โกลด์เซนต์ทั้ง 12 คน จึงได้รวมพลังคอสโมทั้งหมดไปที่ลูกธนูของซาจิททาเรียส ไอโอลอส แล้วยิงไปที่กำแพงวิโยค ในที่สุดกำแพงวิปโยคก็พังทลายลง อย่างไรก็ตามโกลด์เซนต์ทั้ง 12 คน ซึ่งรวมทั้งโดโกด้วย ก็เสียชีวิตลงทั้งหมดจากเหตุการณ์ในครั้งนี้บทบาทในภาค soul of gold บทบาทในภาค soul of gold. โดโกปรากฏตัวครั้งแรกในโคลอสเซียมในแอสการ์ดและพบกับอันเดบารัน ต่อมา ก็อดวอริเออร์ เฮอคิลิส ได้ถ้าสู้กับโดโก แต่โดโกได้ให้อันเดบารันสู่แทน ต่อมา โดโกและอัลเดบารันได้บุกไปทำลาย เกรธรูทของต้น อิกดราชิล โดยให้อัลเดบารันทำลาย โดยเป็นเป็นก็อดคล็อท ทอรัส หลังจากนั้นโดโก ได้บุกไปที่ห้องแห่งความตาย และสามารถเอาชนะก็อดวอริเออร์ที่เฝ้าห้องลงได้ ต่อมาได้บุกที่ห้องที่อันเดรียสอยู่ หลังจากนั้น โดโก ซากะ และ มู ได้เร่งคอสโม่จนตัวเองสามารถ ใส่ชุดก็อดคล็อธได้ และใช้ท่า อาเธน่า เอ็กแคลมชั่น จนทั้งสามคนเสียชีวิตบทบาทในภาค Lost canvas บทบาทในภาค Lost canvas. ไลบร้า โดโก ปรากฏตัวครั้งแรกขณะรับภารกิจจากอาธีน่าให้ไปตรวจสอบการคืนชีพของฮาเดสในอิตาลี แต่กลับพบเพกาซัส เท็นมะที่กำลังพังหินที่ปิดปากแม่น้ำอยู่ โดโกจึงช่วยเหลือไว้และนำไปฝึกที่แซงค์ทัวรี่ หลังจากการสังหารซิลเวอร์เซนต์สามคนที่กลับมารายงานในสภาพถูกควบคุมจิตใจ โดโกพร้อมกับชิออนและเซนต์จำนวนหนึ่งได้รับคำสั่งให้กลับไปที่อิตาลีอีกครั้งเพื่อสืบหาร่องรอย และได้เป็นพยานในการคืนชีพของฮาเดส โดโกเป็นหนึ่งในเซนต์ที่บุกปราสาทฮาเดสโดยไม่รอคำสั่งจากซาจิทาเรียส โดโกและเท็นมะช่วยเหลือชิออนกับยูสึริฮะที่กำลังปะทะกับฮาเดส และสร้างช่องว่างให้ชิออนพาพวกเท็นมะหลบหนีออกจากปราสาทไปก่อนจะถูกฮาเดสจัดการ ทว่าโดโกกลับรอดชีวิตมาได้อย่างปฏิหาริย์ด้วยความช่วยเหลือของเบนนู คางาโฮะที่พาตัวเขากลับมาส่งให้เดฟเทรอสทำการรักษาที่เกาะคาน่อน เดฟเทรอสสั่งให้โดโกกลับแซงค์ทัวรี่เพื่อปลุกคล็อธของอาธีน่า ที่แซงค์ทัวรี่ โดโกพบกับสเป็กเตอร์สามคนคือมิโนทอรัส กอร์ดอนอราวเน่ ควีนและบาซิลิสค์ ซิลฟิดและเอาชนะได้ทั้งหมดในสภาพบาดเจ็บสาหัส โดโกเจอกับเบนู คางาโฮะที่ดักรออยู่เพื่อทำลายคล็อธของอาธีน่า แต่เดฟเทรอสมาช่วยไว้และลบความทรงจำเรื่องคล็อธของอาธีน่าที่มีแต่เคียวโกเท่านั้นที่รู้ และส่งโดโกไปสู้ตัดสินกับคางาโฮะอีกครั้ง โดยครั้งนี้โดโกได้ใช้ท่ามังกรทะยานโรซันส่งทั้งตัวเองและคางาโฮะขึ้นสู่อวกาศ แต่คางาโฮะกลับส่งโดโกมาบนพื้นโลกอีกครั้ง ในศึกตัดสิน โดโกและชิออนได้ปะทะกับฮาเดส โดยใช้พลังของโกลด์คล็อธสร้างดวงอาทิตย์ที่เป็นจุดอ่อนของฮาเดสขึ้นมา แต่ยังพิชิตฮาเดสลงไม่ได้และถูกซาชาลงอาคมให้หัวใจเต้นเพียงแสนครั้งต่อปี ก่อนจะส่งทั้งคู่ลงมาจากลอสท์แคนวาสขณะที่เซนต์คนอื่นๆสิ้นชีพทั้งหมด โดโกอยู่ฟื้นฟูแซงค์ทัวรี่กับชิออนที่ขึ้นรับตำแหน่งเคียวโกต่อจากเซจระยะหนึ่ง และจากแซงค์ทัวรี่ไปพักอาศัยที่เทือกเขาในโกโรโฮเพื่อรอสงครามศักดิ์สิทธิ์ครั้งต่อไปชุดคล็อธไลบร้า ชุดคล็อธไลบร้า. ชุดคล็อธไลบร้ามีลักษณะเป็นรูปตาชั่ง โดยสามารถแยกชิ้นออกมาเป็นอาวุธได้ 6 ชนิด ๆ ละ 2 ชิ้น ได้แก่ หอก กระบองคู่ ดาบ กระบอง 3 ท่อน โล่ และพลองมือ รวมเป็น 12 ชิ้น เพื่อเป็นอาวุธให้เหล่าโกลด์เซนต์ทั้ง 12 คนนั่นเอง อย่างไรก็ตาม ผู้ที่จะใช้อาวุธ 12 ชิ้นนี้ได้นั้น ต้องได้รับการอนุญาตจากอาธีน่าหรือได้รับการยินยอมจากโกลด์เซนต์ไลบร้าเสียก่อน ในภาค 12 ปราสาทนั้น ชุดคล็อธไลบร้าได้ปรากฏขึ้นในปราสาทตาชั่งฟ้า ซึ่งเป็นที่เฮียวงะถูกกักขังไว้ในโลงน้ำแข็งโดยอควอเรียส คามิว ชิริวได้เลือกใช้ดาบแห่งชุดชุดคล็อธไลบร้าทำลายโลงน้ำแข็งและสามารถช่วยเฮียวงะออกจากโลงน้ำแข็งได้ในที่สุด ชุดคล็อธไลบร้าปรากฏอีกครั้งในภาคโปเซดอน โดยใช้เป็นอาวุธเพื่อทำลายเสาค้ำมหาสมุทรทั้ง 7 ต้น หลังจากนั้น ได้เข้าสวมร่างของชิริวในการรับมือกับโปเซดอน อย่างไรก็ตาม อาวุธทั้ง 6 ชนิดของชุดคล็อธไลบร้าก็ไม่สามารถทำลายเสาเมนเบรดวินเนอร์ได้ สำหรับภาคฮาเดสนั้น โปเซดอนได้ส่งชุดโกลคล็อธ 5 ชุดไปยังอาริเชี่ยนเพื่อช่วยเหลือพวกเซย่า โดยชุดคล็อธไลบร้านั้นได้เข้าสวมร่างของชิริวอีกครั้ง อย่างไรก็ตาม ชุดคล็อธได้ถูกทำลายลงอย่างง่ายดายโดยฝีมือของเทพมรณะ ทานาโทสท่าไม้ตายท่าไม้ตาย. - หมัดมังกรผงาดโรซัน (廬山昇龍覇 Rozan Shō Ryū Ha) - หมัดร้อยมังกรสังหาร (廬山百龍覇 Rozan Hyaku Ryū Ha)</doc>
