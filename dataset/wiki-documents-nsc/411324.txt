<doc id="411324" url="https://th.wikipedia.org/wiki?curid=411324" title="น้ำตกห้วยหาด">น้ำตกห้วยหาด น้ำตกห้วยหาด หรือ น้ำตกบ้านยอด อยู่ในเขตอุทยานแห่งชาติถ้ำสะเกิน ในพื้นที่หมู่บ้านยอด ตำบลยอด อำเภอสองแคว จังหวัดน่าน มีต้นกำเนิดมาจากลำห้วยหาดที่มีต้นกำเนิดจากดอยจี๋ เป็นน้ำตกขนาดกลาง ความสูงประมาณ 3 ชั้น ไหลผ่านผาหินสูงประมาณ 30 เมตร กว้างประมาณ 15 เมตร มีน้ำไหลตลอดปี เบื้องล่างมีแอ่งน้ำกว้างสามารถเล่นน้ำได้ ตัวน้ำตกมีความสวยงาม อยู่ในโอบล้อมของหน้าผาสูง ธรรมชาติโดยรอบมีความชุ่มเย็นจากละอองน้ำตก โดยเฉพาะในฤดูหนาวที่ดอกไม้ป่าผลิดอกจะมองเห็นสีแดง เหลือง ส้ม ตัดกับผืนป่าสีเขียวขจีการเดินทาง การเดินทาง. เดินทางจากจังหวัดน่าน - ท่าวังผา โดยเส้นทาง 1080 ถึงทางแยกไปอำเภอสองแคว เลี้ยวซ้ายไปตามเส้นทาง 1148 ผ่านอำเภอสองแคว จนถึงบริเวณ กม.ที่ 47 เลี้ยวขวาเข้าสู่หมู่บ้านยอดอีก 3.7 กิโลเมตร ถึงปากทางเข้าสู่น้ำตก เดินเท้าอีกประมาณ 700 เมตร</doc>
