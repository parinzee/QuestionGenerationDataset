<doc id="212396" url="https://th.wikipedia.org/wiki?curid=212396" title="แม่น้ำฮัดสัน">แม่น้ำฮัดสัน แม่น้ำฮัดสัน (; ชนพื้นเมืองอิโรควอยส์:เมอห์-ฮี-คัน-เน-ทัก, แปลว่าโมเฮแกนใหญ่) เป็นแม่น้ำในรัฐนิวยอร์ก สหรัฐอเมริกา มีความยาว 507 กม. ไหลจากทิศเหนือไปยังทิศใต้ เป็นพรมแดนธรรมชาติระหว่างนครนิวยอร์กกับนิวเจอร์ซีย์ที่บริเวณปากแม่น้ำซึ่งไหลลงสู่มหาสมุทรแอตแลนติก ชื่อของแม่น้ำนี้ตั้งตามชื่อเฮนรี ฮัดสัน นักเดินเรือชาวอังกฤษของบริษัทดัชต์อีสต์อินเดียคอมปะนี ซึ่งค้นพบแม่น้ำสายนี้ในปี ค.ศ. 1609 แม่น้ำฮัดสันเดิมมีชื่อว่าแม่น้ำมอริเชียส ซึ่งอ้างโดยนายฮัดสันว่าเพื่อเป็นเกียรติแด่เจ้าชายมอเรียสแห่งนัสซอ บ้างก็ว่าเป็นชื่อที่ตั้งโดยนักผจญภัยชาวยุโรป นักสำรวจ และชาวประมงในศตวรรษที่ 16 ซึ่งรู้จักแม่น้ำนี้ในชื่อแม่น้ำมอริเชียส 'แม่น้ำแห่งภูเขา'ภูมิศาสตร์ ภูมิศาสตร์. ต้นกำเนิดของแม่น้ำฮัดสันคือทะเลสาบเทียร์ออฟเดอะคลาวด์บนเทือกเขาเอดิรอนแดค อย่างไรก็ตาม ทางน้ำที่ไหลจากทะเลสาบเป็นที่รู้จักในนามเฟลด์สปาร์บรูคและแม่น้ำโอปาเลสเซนท์ ไหลมารวมเป็นแม่น้ำฮัดสันที่ทาฮาวัส (หมู่บ้านแห่งหนึ่งในรัฐนิวยอร์ก) แม่น้ำฮัดสันโดยแท้จริงแล้วเริ่มต้นไปทางเหนือของทาฮาวัสอีกหลายไมล์ที่ทะเลสาบแฮนเดอร์สัน จากนั้นไหลมารวมกับแม่น้ำโมฮอว์คที่ทรอย (ทางตอนเหนือของเมืองอัลบานี) จากนั้นไหลผ่านหุบเขาฮัดสันลงใต้ไปยังมหาสมุทรแอตแลนติกบริเวณระหว่างเกาะแมนฮัตตันกับหน้าผานิวเจอร์ซีย์ (New Jersey Palisade)</doc>
