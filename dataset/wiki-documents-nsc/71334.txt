<doc id="71334" url="https://th.wikipedia.org/wiki?curid=71334" title="เรื่องรัก น้อยนิด มหาศาล">เรื่องรัก น้อยนิด มหาศาล เรื่องรัก น้อยนิด มหาศาล () เป็นภาพยนตร์ขนาดยาวเรื่องที่สี่ของเป็นเอก รัตนเรือง ที่มีการร่วมงานจากหลายชาติ ภาพยนตร์มีการใช้ภาษาถึง 3 ภาษาด้วยกัน ได้แก่ ไทย ญี่ปุ่น และอังกฤษ บทภาพยนตร์โดยนักเขียนรางวัลซีไรท์ ปราบดา หยุ่น ถ่ายภาพโดยคริสโตเฟอร์ ดอยล์ และนำแสดงโดยทาดาโนบุ อาซาโนะ, สินิทธา บุญยศักดิ์ และเฌอมาลย์ บุญยศักดิ์เรื่องย่อ เรื่องย่อ. เคนจิ (ทาดาโนบุ อาซาโนะ) ชายหนุ่มชาวญี่ปุ่นอาศัยอยู่ในประเทศไทย เขาครุ่นคิดเรื่องฆ่าตัวตายอยู่ตลอดเวลา วันหนึ่งเขาพบเจอกับ น้อย หญิงสาวชาวไทย ในตอนที่น้องของเธอถูกรถชน และเสียชีวิตในเวลาต่อมา ที่บ้านพักของเขา พี่ชายของเขาที่หนีความผิดมาจากญี่ปุ่น ถูกเพื่อนยากูซ่าฆ่าตาย เพื่อนพี่ชายเขากำลังจะฆ่าเคนจิ แต่หลังไฟดับ เคนจิเป็นผู้เดียวที่รอดชีวิต เขาเจอน้อยอีกครั้ง ที่ห้องสมุด ที่ทำงานของเขา เมื่อน้อยเอากระเป๋าของเขามาคืน เคนจิไปพักที่บ้านน้อย และเรื่องราวต่าง ๆ ก็ดำเนินไปนักแสดงนักแสดง. - ทาดาโนบุ อาซาโนะ - รับบท เคนจิ - สินิทธา บุญยศักดิ์ - รับบท น้อย - เฌอมาลย์ บุญยศักดิ์ - รับบท นิดเกร็ดเกี่ยวกับภาพยนตร์เกร็ดเกี่ยวกับภาพยนตร์. - ในฉากที่เคนจิพบกับนิดครั้งแรกที่ห้องสมุดมีโปสเตอร์ภาพยนตร์เรื่อง Ichi the Killer ปรากฏอยู่ด้วย ซึ่งมีทาดาโนบุ อาซาโนะแสดงเช่นกัน</doc>
