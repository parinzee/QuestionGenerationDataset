<doc id="308334" url="https://th.wikipedia.org/wiki?curid=308334" title="มาร์การิตา แซ็กซ์-โคบูร์ก-ก็อตธา">มาร์การิตา แซ็กซ์-โคบูร์ก-ก็อตธา สมเด็จพระราชินีมาร์การิตาแห่งบัลแกเรียหรือ มาร์การิตา โกเมซ-อเชโบ ยี เซจูลา(ประสูติ 6 มกราคม พ.ศ. 2478;ภาษาสเปน:Margarita Gómez-Acebo y Cejuela)ทรงประสูติที่กรุงมาดริด ประเทศสเปน เป็นพระมเหสีในพระเจ้าซาร์ซิเมออนที่ 2 แห่งบัลแกเรีย โดยทรงอภิเษกสมรสหลังจากพระเจ้าซาร์ซิเมออนทรงลี้ภัย พระนางมีพระยศเป็นซารินามาร์การิตาหรือสมเด็จพระราชินีมาร์การิตา พระนางทรงได้รับพระยศเป็นเจ้าหญิงแห่งแซ็กซ์-โคบูร์ก-ก็อตธาและดัสเชสในแซ็กโซนี โดยทางการสืบทอดของพระสวามี เมื่อพระสวามีของพระนางทรงดำรงเป็นนายกรัฐมนตรีแห่งบัลแกเรีย พระนางทรงเป็นที่รู้จักในชื่อนาง มาร์การิตา แซ็กซ์-โคบูร์ก-ก็อตธาพระราชประวัติ พระราชประวัติ. พระนางทรงเป็นธิดาในดอน มานูเอล โกเมซ-อเชโบ ยี โมเด็ท,มาควิส เดอ คอร์ทินา กับดอญา มาเรีย เดอ ลาส เมอซิเดส เซจูลา ยี เฟอนันเดส พระบิดาและพระมารดาของพระนางทรงถูกประหารโดยเหล่าสาธารณรัฐสเปนที่ 2ในระยะแรกของสงครามกลางเมืองสเปนปีพ.ศ. 2479 มาร์การิตาเป็นญาติชั้นหนึ่งของหลุยส์ โกเมซ-อเชโบ ยี ดูคิก เดอ เอสตราดา,วิสเคานท์แห่งลาตอร์ซึ่งเป็นพระสวามีในเจ้าหญิงพิลาร์ ดัสเชสแห่งบาดาจอส ปัจจุบันชาวบัลแกเรียได้นับถือมาร์การิตาเป็นซาร์รีนามาร์การิตาแห่งบัลแกเรีย ในปีพ.ศ. 2505 ทรงอภิเษกสมรสกับพระเจ้าซาร์ซิเมออนที่ 2 แห่งบัลแกเรีย ทั้ง 2 พระองค์มีพระโอรสและธิดารวม 5 พระองค์ เป็นพระโอรส 4 พระองค์และพระธิดา 1 พระองค์ โดยปัจจุบันทั้ง 5 พระองค์ทรงอภิเษกสมรสกับชาวสเปนทั้งสิ้น ได้แก่- เจ้าชายคาร์ดัม เจ้าชายแห่งทาร์โน (ประสูติ พ.ศ. 2505 - สิ้นพระชนม์ 7 เมษายน พ.ศ. 2558) ทรงอภิเษกสมรสกับมาเรียม เดอ อัลเจีย ยี โลเปซ มีพระโอรส 2 พระองค์ - เจ้าชายคิริล เจ้าชายแห่งพาร์ลาฟ (ประสูติ พ.ศ. 2507) ทรงอภิเษกสมรสกับมาเรีย เดล โรซาริโอ นาดาล ยี ฟัสเตอร์-ฟูอิกดอฟิลา มีพระโอรส 1 พระองค์ พระธิดา 2 พระองค์ - เจ้าชายคูบราต เจ้าชายแห่งพาไนท์ยูริชเต (ประสูติ พ.ศ. 2508) ทรงอภิเษกสมรสกับคาร์ลา มาเรีย เดล ลา โซเลแดด โรโย-วิลลาโนวา ยี เออเรสทาราซู มีพระโอรส 3 พระองค์ - เจ้าชายคอนสแตนติน-เอสเลน เจ้าชายแห่งวิดิน (ประสูติ พ.ศ. 2510) ทรงอภิเษกสมรสกับมาเรีย กราเซีย เดอ ลา ราซิลลา ยี กอร์ตาซาร์ มีพระโอรส 1 พระองค์ พระธิดา 1 พระองค์เป็นฝาแฝด - เจ้าหญิงคาลินาแห่งบัลแกเรีย ดัชเชสแห่งแซกโซนี (ประสูติ พ.ศ. 2515) ทรงอภิเษกสมรสกับคิติน มูนอสมีพระโอรส 1 พระองค์ อดีตพระเจ้าซาร์และซารินาปัจจุบันประทับที่พระราชวังวรานา ใกล้กรุงโซเฟีย ซึ่งเป็นที่ที่พระเจ้าซาร์ซิเมออนประทับเมื่อยังทรงพระเยาว์ พระราชวังนี้ได้กลับคืนมาโดยสภารัฐธรรมนูญบัลแกเรีย</doc>
