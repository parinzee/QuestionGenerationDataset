<doc id="312236" url="https://th.wikipedia.org/wiki?curid=312236" title="สถาบันรับรองคุณภาพสถานพยาบาล (องค์การมหาชน)">สถาบันรับรองคุณภาพสถานพยาบาล (องค์การมหาชน) สถาบันรับรองคุณภาพสถานพยาบาล (องค์การมหาชน) (Healthcare Accreditation Institute (Public Organisation)) เป็นองค์การมหาชนของไทย จัดตั้งขึ้นตามพระราชกฤษฎีกาจัดตั้งสถาบันรับรองคุณภาพสถานพยาบาล (องค์การมหาชน) พ.ศ. 2552 เมื่อวันที่ 22 มิถุนายน พ.ศ. 2552 มีภารกิจในการดำเนินการเกี่ยวกับการประเมินระบบงานและการรับรองคุณภาพของสถานพยาบาลรวมทั้งกำหนดมาตรฐานของสถานพยาบาล เพื่อใช้เป็นแนวทางการประเมินการพัฒนาและรับรองคุณภาพของสถานพยาบาล สถาบันรับรองคุณภาพสถานพยาบาล เป็นองค์กรมหาชนที่ปรับเปลี่ยนมาจาก สถาบันพัฒนาและรับรองคุณภาพโรงพยาบาล (พรพ.) ซึ่งจัดตั้งเป็นหน่วยงานภายในของสถาบันวิจัยระบบสาธารณสุข (สวรส.) เมื่อ พ.ศ. 2542 ทำหน้าที่วิจัยและพัฒนารูปแบบของการพัฒนาและรับรองคุณภาพโรงพยาบาลที่เหมาะสมสำหรับประเทศไทย ต่อมาได้มีการผลักให้เกิดเกิดองค์กรที่มีความคล่องตัว สามารถบริหารจัดการได้อย่างรวมเร็ว จึงมีการปรับเปลี่ยนสถานะเป็น "สถาบันรับรองคุณภาพสถานพยาบาล (องค์การมหาชน)" หรือ สรพ.บทบาทหน้าที่บทบาทหน้าที่. - ดำเนินการเกี่ยวกับการประเมินระบบงานและรับรองคุณภาพของสถานพยาบาล รวมทั้งกำหนดมาตรฐานของสถานพยาบาล เพื่อใช้เป็นแนวทางการประเมิน และการรับรองคุณภาพของสถานพยาบาล - รวบรวมข้อมูล ศึกษา วิเคราะห์และจัดทำข้อเสนอแนะเกี่ยวกับการส่งเสริม สนับสนุน และพัฒนาคุณภาพของสถานพยาบาล - ส่งเสริม สนับสนุนให้เกิดกลไกในการพัฒนาระบบการให้บริการที่ดีมีคุณภาพและสร้างมาตรฐานความปลอดภัยของสถานพยาบาลอย่างเป็นระบบ - ส่งเสริม สนับสนุนและดำเนินการเผยแพร่องค์ความรู้และการให้บริการการเข้าถึงและใช้ประโยชน์เกี่ยวกับการประเมิน การพัฒนาและการรับรองคุณภาพของสถานพยาบาล - ประสานความร่วมมือกับหน่วยงานภาครัฐ องค์การหรือหน่วยงานทั้งในประเทศและต่างประเทศ ตลอดจนภาคเอกชนที่ดำเนินการเกี่ยวกับการประเมิน การพัฒนาและการรับรองคุณภาพของสถานพยาบาล - จัดทำหลักสูตรและฝึกอบรมเจ้าหน้าที่ของสถานพยาบาลให้เกิดความเข้าใจกระบวนการเกี่ยวกับการประเมิน การพัฒนาและการรับรองคุณภาพของสถานพยาบาลหน่วยงานภายใน หน่วยงานภายใน. สถาบันรับรองคุณภาพสถานพยาบาล แบ่งส่วนราชการภายในออกเป็น 5 สำนัก ได้แก่- สำนักประเมินและรับรอง - สำนักพัฒนาองค์กร - สำนักบริหารงานทั่วไป - สำนักสำนักยุทธศาสตร์ - สำนักส่งเสริมการพัฒนา สถาบันได้พัฒนาการดำเนินงานจนได้รับการรับรอง จาก Internation Society for Quality in Healthcare หรือ “ISQua” ซึ่งเป็นองค์กรสากลที่ให้การรับรองหน่วยงานที่รับรองสถานพยาบาลในประเทศต่างๆ ทั่วโลก ครบทั้ง 3 ด้านซึ่งทั้ง 3 ด้านจะมีระยะเวลาการรับรองครั้งละ 4 ปี สรพ.ได้รับการรับรองดังนี้ ปี พศ. 2553 ได้รับการรับรอง ด้าน Standards ปี พ.ศ. 2556 ได้รับการรับรองด้าน Organization และได้รับการต่ออายุการรับรอง ในปี 2560 ปี พ.ศ. 2559 ได้รับการรับรองด้าน Surveyor Training Program นับเป็นความภาคภูมิใจและสร้างความเชื่อมั่นให้ผู้รับบริการว่า สถานพยาบาลที่ได้รับการรับรองจากสถาบันรับรองคุณภาพสถานพยาบาล (องค์การมหาชน) มีคุณภาพและมาตรฐานเป็นที่ยอมรับในระดับสากล ปัจจุบันสถาบันรับรองคุณภาพสถานพยาบาล (องค์การมหาชน) พัฒนาระบบการประเมินรับรองกระบวนการพัฒนาคุณภาพ ที่หลากหลายรูปแบบ ตามความต้องการและความก้าวหน้าของโรงพยาบาล อาทิ การรับรอง Advanced HA หรือ A-HA การรับรองกระบวนการคุณภาพสถานพยาบาลขั้นก้าวหน้า District Health System Accreditation หรือ DHSA การรับรองระบบสุขภาพระดับอำเภอ Provincial network Accreditation หรือ PNC การรับรองเครือข่ายบริการสุขภาพระดับจังหวัด SHA certificate หรือ การขับเคลื่อนระบบริการที่เน้นคนเป็นศูนย์กลาง Disease specific certification หรือ การรับรองเฉพาะโรคที่ตั้ง ที่ตั้ง. สถาบันรับรองคุณภาพสถานพยาบาล มีที่ทำการตั้งอยู่ชั้น 5 อาคารสำนักงานคณะกรรมการสุขภาพแห่งชาติ ซอย 6 กระทรวงสาธารณสุข ถนนติวานนท์ อำเภอเมืองนนทบุรี จังหวัดนนทบุรีผลการประเมิน ผลการประเมิน. จากการประเมินองค์การมหาชนของสำนักงาน ก.พ.ร. เมื่อปี พ.ศ. 2558 พบว่าสถาบันรับรองคุณภาพสถานพยาบาล (องค์การมหาชน) ได้รับการประเมินในระดับดีเด่น เป็นต้นแบบทางด้านวิธีการทำงาน กลไกการทำงาน หลักการดำเนินกิจการเพื่อประสบความสำเร็จ</doc>
