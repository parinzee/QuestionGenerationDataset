<doc id="34367" url="https://th.wikipedia.org/wiki?curid=34367" title="ประเทศเซนต์คิตส์และเนวิส">ประเทศเซนต์คิตส์และเนวิส เซนต์คิตส์และเนวิส () หรือชื่อทางการคือ สหพันธรัฐเซนต์คิตส์และเนวิส () ตั้งอยู่ในหมู่เกาะลีเวิร์ด (Leeward Islands) เป็นประเทศเกาะในทะเลแคริบเบียนและเป็นประเทศที่เล็กที่สุดในซีกโลกตะวันตก เมืองหลวงและหน่วยงานรัฐบาลของสหพันธรัฐส่วนใหญ่ตั้งอยู่บนเกาะเซนต์คิตส์ (หรือเซนต์คริสโตเฟอร์) ที่มีขนาดใหญ่กว่า ส่วนรัฐที่เล็กกว่าคือ เนวิส (Nevis) ตั้งอยู่ห่างจากเกาะเซนต์คิตส์ไปทางตะวันออกเฉียงใต้ 3 กิโลเมตร ตามประวัติศาสตร์แล้ว แองกวิลลาซึ่งเป็นอาณานิคมของอังกฤษ เป็นส่วนหนึ่งของสหพันธรัฐด้วย เรียกว่า เซนต์คริสโตเฟอร์-เนวิส-แองกวิลลา แม้ว่าทั้งเกาะเซนต์คิตส์และเกาะเนวิสตั้งอยู่ภายในหมู่เกาะลีเวิร์ด แต่ทั้ง 2 เกาะก็ตั้งอยู่ใกล้กับเกาะอื่น ๆ อีกมากมายด้วย ทางทิศตะวันตกเฉียงเหนือมีเกาะซินต์เอิสตาซียึส เกาะซาบา เกาะแซ็ง-บาร์เตเลมี และเกาะเซนต์มาร์ติน ทางตะวันออกเฉียงเหนือมีเกาะแอนติกาและบาร์บูดา และทางตะวันออกเฉียงใต้มีเกาะมอนต์เซอร์รัต ทั้งชื่อ Saint Christopher และ Saint Kitts ปรากฏอยู่ในรัฐธรรมนูญภูมิศาสตร์ประวัติศาสตร์การเมือง การเมือง. การปกครองระบอบประชาธิปไตยโดยมีพระมหากษัตริย์เป็นประมุข โดยสมเด็จพระราชินีนาถอลิซาเบธที่ 2เป็นพระมหากษัตริย์ ทรงใช้พระราชอำนาจผ่านผู้สำเร็จราชการนิติบัญญัติ นิติบัญญัติ. สภานิติบัญญัติ ระบบสภาเดียว มีสมาชิกสภาฯ 14 คน มีวาระ 5 ปี ฝ่ายบริหารบริหาร บริหาร. ผู้สำเร็จราชการแต่งตั้งคณะรัฐมนตรี โดยมีนายกรัฐมนตรีเป็นผู้นำรัฐบาลและหัวหน้าคณะรัฐมนตรี (นายกรัฐมนตรีคนปัจจุบัน คือ ดร.เด็นซิล ดักลาส (Dr. Denzil Douglas) รับตำแหน่งตั้งแต่วันที่ 6 กรกฎาคม 2538)ตุลาการ ตุลาการ. อำนาจในการพิจารณาไต่สวน อยู่ภายใต้อำนาจของศาลสูงสุดแคริบเบียนตะวันออก ("") โดยมีผู้พิพากษา 1 คน ประจำอยู่ในเซนต์คิตส์การแบ่งเขตการปกครอง การแบ่งเขตการปกครอง. เซนต์คิตส์และเนวิสแบ่งเป็น 14 เขตการปกครองส่วนท้องถิ่น (parishes) ได้แก่- เขตไครสต์เชิร์ชนิโคลาทาวน์ (Christ Church Nichola Town) - เขตเซนต์แอนน์แซนดีพอยต์ (Saint Anne Sandy Point) - เขตเซนต์จอร์จบาสแตร์ (Saint George Basseterre) - เขตเซนต์จอร์จจิงเจอร์แลนด์ (Saint George Gingerland) (ตั้งอยู่บนเกาะเนวิส) - เขตเซนต์เจมส์วินด์เวิร์ด (Saint James Windward) (ตั้งอยู่บนเกาะเนวิส) - เขตเซนต์จอห์นกาปิสแตร์ (Saint John Capisterre) - เขตเซนต์จอห์นฟิกทรี (Saint John Figtree) (ตั้งอยู่บนเกาะเนวิส) - เขตเซนต์แมรีคายอน (Saint Mary Cayon) - เขตเซนต์พอลกาปิสแตร์ (Saint Paul Capisterre) - เขตเซนต์พอลชาร์ลสทาวน์ (Saint Paul Charlestown) (ตั้งอยู่บนเกาะเนวิส) - เขตเซนต์ปีเตอร์บาสแตร์ (Saint Peter Basseterre) - เขตเซนต์โทมัสโลว์แลนด์ (Saint Thomas Lowland) (ตั้งอยู่บนเกาะเนวิส) - เขตเซนต์โทมัสมิดเดิลไอแลนด์ (Saint Thomas Middle Island) - เขตทรินิตีแพลเมตโตพอยต์ (Trinity Palmetto Point) (ตั้งอยู่บนเกาะเนวิส)เศรษฐกิจ เศรษฐกิจ. ระบบเศรษฐกิจเสรี อุตสาหกรรมสำคัญ คือ การท่องเที่ยว ธุรกิจบริการการเงิน (Offshore Banking) การผลิตน้ำตาล แม้ว่าจะประสบวาตภัยร้ายแรงหลายครั้ง แต่ก็มีการเจริญเติบโตทางเศรษฐกิจอย่างต่อเนื่อง โครงสร้างผลิตภัณฑ์มวลรวมประชาติ เกษตร ร้อยละ 3.5อุตสาหกรรม ร้อยละ 25.8 บริการ ร้อยละ 70.7 สินค้าส่งออกที่สำคัญ เครื่องจักร อาหาร อุปกรณ์ไฟฟ้า ยาสูบ สินค้านำเข้าสำคัญ เครื่องจักร เครื่องอุปโภคบริโภค อาหาร และเชื้อเพลิง ประเทศคู่ค้าสำคัญ สหรัฐอเมริกา สหราชอาณาจักร และประเทศในแคริบเบียน</doc>
