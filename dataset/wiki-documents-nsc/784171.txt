<doc id="784171" url="https://th.wikipedia.org/wiki?curid=784171" title="บรรษัทแพร่ภาพกระจายเสียงเฮลเลนิก">บรรษัทแพร่ภาพกระจายเสียงเฮลเลนิก บรรษัทแพร่ภาพกระจายเสียงเฮลเลนิก (แล้ Ellinikí Radiofonía Tileórasi หรือ ERT) เป็นรัฐวิสาหกิจของรัฐบาลสาธารณรัฐเฮลเลนิก ทำหน้าที่ประกอบกิจการกระจายเสียงและแพร่ภาพสาธารณะในประเทศกรีซ มีสำนักงานตั้งอยู่ที่ อาคารวิทยุเอเธนส์ ซึ่งใช้ตั้งแต่ปี พ.ศ. 2518 จนถึงปัจจุบัน งบประมาณของอีอาร์ทีทั้งหมดมาจากการเรียกเก็บค่าธรรมเนียมโทรทัศน์โดยเก็บรวมกับค่าไฟฟ้าของประชาชนประวัติ ประวัติ. อีอาร์ทีจัดตั้งครั้งแรกเมื่อปี พ.ศ. 2481 ในชื่อ YRE (Υπηρεσία Ραδιοφωνικής Εκπομπής, ΥΡΕ) เพื่อส่งวิทยุกระจายเสียงจากกรุงเอเธนส์โดยมีที่ทำการเริ่มแรกตั้งที่ในสวนสาธารณะแห่งชาติ กรุงเอเธนส์ ในช่วงสงครามโลกครั้งที่ 2 ฝ่ายอักษะเข้ายึดครองประเทศกรีซ YRE เปลี่ยนชื่อเป็น AERE (Ανώνυμη Ελληνική Ραδιοφωνική Εταιρεία, ΑΕΡΕ) จนกระทั่ง พ.ศ. 2488 ก็เปลี่ยนชื่อมาเป็น "มูลนิธิวิทยุแห่งชาติ" หรือ EIR (Εθνικό Ίδρυμα Ραδιοφωνίας, ΕΙΡ) และเข้าเป็นสมาชิกก่อตั้งของสหภาพการกระจายเสียงและแพร่ภาพแห่งยุโรป (EBU) เมือ่ปี พ.ศ. 2493 และเริ่มออกอากาศโทรทัศน์เมื่อปี พ.ศ. 2509 หลังทดลองออกอากาศมาตั้งแต่ปี พ.ศ. 2508 และเปลี่ยนชื่อมาเป็น "มูลนิธิวิทยุโทรทัศน์แห่งชาติ" (EIRT) (Εθνικό Ίδρυμα Ραδιοφωνίας-Τηλεόρασης, ΕΙΡΤ) ในปี พ.ศ. 2513 อีอาร์ทีถูกรัฐบาลกรีซสั่งปิดเมื่อวันที่ 11 มิถุนายน พ.ศ. 2556 เพื่อลดภาระงบประมาณของรัฐบาล อันเนื่องมาจากการการที่อีอาร์ทีใช้งบประมาณรัฐมากแต่เสนอรายการไม่ตรงตามความต้องการของประชาชน ส่งผลให้พนักงานอีอาร์ที 2,500 คน ต้องตกงาน แต่อีอาร์ทียังคงออกอากาศโทรทัศน์ผ่านอินเทอร์เน็ตและดาวเทียม โดยการสนับสนุนของสหภาพการกระจายเสียงและแพร่ภาพแห่งยุโรป (EBU) และรัฐบาลกรีซก็ตั้งสถานีโทรทัศน์ชั่วคราวขึ้นมา เริ่มจาก โทรทัศน์สาธารณะเฮลเลนิก (Ελληνική Δημόσια Τηλεόραση, ΕΔΤ ก่อนจะตัดตัวอักษรตัวหน้าออกเป็น ΔΤ เมื่อออกอากาศจริง ) ซึ่งดำเนินการตั้งแต่ 10 กรกฎาคม พ.ศ. 2556 จนถึง 4 พฤษภาคม พ.ศ. 2557 ก่อนจะถ่ายโอนมาเป็น "บรรษัทการกระจายเสียงแพร่ภาพและอินเทอร์เน็ตแห่งเฮลเลนิกใหม่" (NERIT) (Νέα Ελληνική Ραδιοφωνία, Ίντερνετ και Τηλεόραση, ΝΕΡΙΤ,) เริ่มดำเนินการตั้งแต่วันที่ 10 กรกฎาคม พ.ศ. 2556 เริ่มออกอากาศในวันที่ 4 พฤษภาคม พ.ศ. 2557 ต่อจาก DT จนถึงวันที่ 11 มิถุนายน พ.ศ. 2558 อีอาร์ทีกลับมาดำเนินการอีกครั้งหลังจากที่รัฐสภาแห่งสาธารณรัฐเฮลเลนิกเห็นชอบรัฐบัญญัติการคืนสภาพของอีอาร์ที เมื่อเดือนเมษายน ปีเดียวกันสื่อโทรทัศน์สื่อ. โทรทัศน์. - อีอาร์ที 1 ช่องรายการข่าวและสถานการณ์ปัจจุบัน - อีอาร์ที 2 ช่องรายการกีฬาและสาระบันเทิง - อีอาร์ที 3 ช่องรายการภูมิภาค มีศูนย์กลางที่กรีซตอนเหนือ - อีอาร์ที เอชดี รายการจากช่องต่างๆ ของอีอาร์ที ออกอากาศคู่ขนานในระบบ โทรทัศน์ความละเอียดสูง - อีอาร์ทีเวิลด์ ช่องรายการโทรทัศน์ดาวเทียมเพื่อชาวกรีกในต่างประเทศวิทยุกระจายเสียงวิทยุกระจายเสียง. - อีอาร์เอ 1 คลื่นข่าวสารและสาระ - อีอาร์เอ 2 คลื่นเพลงภาษากรีก - อีอาร์เอ 3 คลื่นดนตรีและวัฒนธรรม - อีอาร์เอ 4 คลื่นกีฬา - วอยซ์ออฟกรีซ วิทยุคลื่นสั้นเพื่อผู้ฟังในต่างประเทศเกร็ดเกร็ด. - เพลงประกอบรายการข่าวของอีอาร์ที ประพันธ์โดยแวนเจลิส นักดนตรีและนักแต่งเพลงชื่อดังชาวกรีก เริ่มใช้ประมาณปี พ.ศ. 2525 จนถึงปัจจุบัน โดยใช้ทางช่องอีอาร์ที 1 (ขณะนั้นใช้ชื่อ ET1) ตั้งแต่ปี พ.ศ. 2525 จนถึง พ.ศ. 2540 เพลงประกอบดังกล่าวย้ายไปใช้ทางช่อง อีอาร์ที 2 (ขณะนั้นใช้ชื่อ NET) ตั้งแต่ปี พ.ศ. 2540 โดยมีการทำดนตรีใหม่ให้สั้นลงในปี พ.ศ. 2551 และใช้มาจนถึงปัจจุบัน</doc>
