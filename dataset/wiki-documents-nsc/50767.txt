<doc id="50767" url="https://th.wikipedia.org/wiki?curid=50767" title="สิงห์หนุ่ม ชูวัฒนะ">สิงห์หนุ่ม ชูวัฒนะ สิงห์หนุ่ม ชูวัฒนะ หรือนายสัมพันธ์ ไชยาโอนเป็นชาวจังหวัดแพร่เกิดเมื่อ 10 มกราคม พ.ศ. 2518 สถิติการชก 45 ครั้ง ชนะ 38 (น็อค 36) แพ้ 7ประวัติ ประวัติ. สิงห์หนุ่มขึ้นชกมวยสากลครั้งแรกเมื่อ 27 ตุลาคม พ.ศ. 2534 ชนะน็อค วิทย์ ศิษย์ฟ้าคำรณ ยก 2 ที่เวทีราชดำเนิน จากนั้นขึ้นชกชนะน็อครวดถึง 21 ครั้ง มีชนะคะแนน เดชอวยชัย เฉลิมศรี เพียงครั้งเดียวเท่านั้น จึงได้ขึ้นชิงแชมป์มวยสากลเวทีราชดำเนินรุ่นเฟเธอร์เวทเมื่อ 18 สิงหาคม พ.ศ. 2536 ชนะน็อค ถนอมจิต เกียรติเกรียงไกร ยก 9 ได้แชมป์มาครอง ต่อมาพบกับความพ่ายแพ้เป็นครั้งแรกเมื่อ 8 ธันวาคม พ.ศ. 2536 เมื่อชกแพ้คะแนนแกรี แกรี ที่ กรุงเทพฯ จากนั้นสิงห์หนุ่มยังชกชนะน็อครวดอีก รวมทั้งป้องกันแชมป์เวทีราชดำเนิน ชนะน็อค เขาชะโงก ศิษย์โสภา ยก 1 สิงห์หนุ่มจึงได้ไปชิงแชมป์ OPBF รุ่นเฟเธอร์เวทที่ว่างเมื่อ 30 กันยายน พ.ศ. 2537 ปรากฏว่า แพ้คะแนน คริส ซากิต ที่ ฟิลิปปินส์ ไม่ได้แชมป์ หลังจากนั้นสิงห์หนุ่มยังคงชกป้องกันแชมป์เวทีราชดำเนินได้อีก 3 ครั้ง และเดินทางไปชกที่ญี่ปุ่นเมื่อ พ.ศ. 2538 แพ้น็อค หลุยส์ ซีโต้ เอสปิโนซา ยก 8 ต่อมา ได้ชิงแชมป์ PABA รุ่นซูเปอร์เฟเธอร์เวทเมื่อ 23 มีนาคม พ.ศ. 2539 แพ้คะแนน ลัควา ชิม ไม่ได้แชมป์ ในปีเดียวกันนี้ สิงห์หนุ่มได้ไปชกที่ญี่ปุ่นอีกครั้ง คราวนี้เป็นฝ่ายชนะคะแนน ฮวน มานูเอล ชาเวซไปได้ แต่เมื่อกลับมาชกในไทย เขากลับเสียแชมป์เวทีราชดำเนินให้คำพูน เอื้อสัมพันธ์ ต่อมา สิงห์หนุ่มได้ชิงแชมป์ OPBF รุ่นเฟเธอร์เวทที่ว่างอีกครั้งเมื่อ 17 พฤษภาคม พ.ศ. 2540 ปรากฏว่าเป็นฝ่ายแพ้คะแนนแซมมวล ดูรันไปอีก จากนั้น สิงห์หนุ่มหยุดชกไปสองปี กลับมาชกอีกครั้งเมื่อ 18 ธันวาคม พ.ศ. 2542 แพ้คะแนน ชดช้อย ชูโชคชัย จากนั้นก็แขวนนวมไปเกียรติประวัติเกียรติประวัติ. - แชมป์ประเทศไทยรุ่นเฟเธอร์เวท- ชิง 18 สิงหาคม 2536 ชนะน็อค ถนอมจิต เกียรติเกรียงไกร ยก 9 - ป้องกันแชมป์ครั้งที่ 1, 23 มีนาคม 2537 ชนะน็อค เขาชะโงก ศิษย์โสภา ยก 1 - ป้องกันแชมป์ครั้งที่ 2, 9 มีนาคม 2538 ชนะน็อค เขาชะโงก ศิษย์โสภา ยก 2 - ป้องกันแชมป์ครั้งที่ 3, 14 ธันวาคม 2538 ชนะน็อค เขาชะโงก ศิษย์โสภา ยก 8 - ป้องกันแชมป์ครั้งที่ 4, 22 ธันวาคม 2538 ชนะน็อค ก้องธวัช ส.กิตติ ยก 1 - เสียแชมป์ 9 เมษายน 2540 แพ้น็อค คำพูน เอื้อสัมพันธ์ ยก 7 - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเฟเธอร์เวท เมื่อ 30 กันยายน 2537 แพ้คะแนน คริส ซากิต (ฟิลิปปินส์) ที่ ฟิลิปปินส์ - ชิงแชมป์ OPBF รุ่นเฟเธอร์เวท เมื่อ 17 พฤษภาคม 2540 แพ้คะแนน แซมมวล ดูรัน (ฟิลิปปินส์) ที่ ฟิลิปปินส์ - ชิงแชมป์ PABA รุ่นซูเปอร์เฟเธอร์เวท23 มี.ค. 2539 แพ้คะแนน ลัควา ชิม (มองโกเลีย) ที่ พาต้าหัวหมาก</doc>
