<doc id="226588" url="https://th.wikipedia.org/wiki?curid=226588" title="ปีย์ มาลากุล ณ อยุธยา">ปีย์ มาลากุล ณ อยุธยา นายปีย์ มาลากุล ณ อยุธยา ประธานกรรมการ เครือแปซิฟิก ผู้รับสัมปทานดำเนินการ สถานีวิทยุกระจายเสียงกองทัพบก จส.100 และประธานกรรมการ บริษัท แอดวานซ์ พับลิชชิ่ง จำกัด ผู้ผลิตนิตยสารดิฉัน และ คอสโมโพลิแทน (Cosmopolitan)ประวัติ ประวัติ. นายปีย์ เกิดเมื่อวันที่ เป็นบุตรชายคนรองของหม่อมหลวงปีกทิพย์ มาลากุล ปลัดกระทรวงการต่างประเทศ และเอกอัครราชทูตไทยประจำอังกฤษ กับนางชนัฏ มาลากุล ณ อยุธยา บุตรีของพระยาประกิตกลศาสตร์ (รุณชิต กาญจนวณิชย์) อดีตรัฐมนตรีกระทรวงคมนาคม นายปีย์ มาลากุล มีพี่น้องทั้งหมด 4 คน พี่ชายคือ ปนัดดา มาลากุล ณ อยุธยา น้องชายคือ พลเอกแป้ง มาลากุล ณ อยุธยา อดีตผู้อำนวยการสถานีวิทยุโทรทัศน์กองทัพบก ช่อง 5 (สมรสกับ คุณหญิงศิริรัตน์ (สกุลเดิม เอื้อวิทยา) มาลากุล ณ อยุธยา) และน้องสาวอีก 2 คนคือ คุณหญิงทิพยวดี ปราโมช ณ อยุธยา สมรสกับ หม่อมหลวงเสรี ปราโมชมีบุตรชายชื่อ นายอชิตะ ปราโมช, น้องสาวคนสุดท้อง นางทับทิม มาลากุล ณ อยุธยา สมรสกับ นายอลาสแตร์ เลน (Alastair Lane) ชาวอังกฤษ มีบุตรีคือ ซาร่า มาลากุล เลน นักแสดง นายปีย์ มาลากุล สมรสกับ ท่านผู้หญิงอารียา มาลากุล ณ อยุธยา (บุตรีเอกอัครราชทูตอินโดนีเซีย ประจำประเทศไทย มีบุตรชายคือ นายธรรมา มาลากุล ณ อยุธยา ซึ่งได้สมรสกับทันตแพทย์หญิงอตินุช ลัดพลี ซึ่งมีหลานชายชื่อ เจษฎา มาลากุล ณ อยุธยาการศึกษาและการงาน การศึกษาและการงาน. นายปีย์จบการศึกษาชั้นมัธยมจากโรงเรียนกรุงเทพคริสเตียนวิทยาลัย ปริญญาตรีด้านการเงินการธนาคาร จากประเทศอังกฤษ ทำงานที่ธนาคารกรุงเทพ สาขากรุงลอนดอน ประเทศอังกฤษ ระหว่าง พ.ศ. 2502-พ.ศ. 2506 และกลับเข้ามาทำงานที่สำนักงานใหญ่ กรุงเทพมหานคร ช่วงปี พ.ศ. 2506-พ.ศ. 2511 จากนั้นจึงหันมาทำงานด้านสิ่งพิมพ์ โดยเริ่มจากเป็นบรรณาธิการบริหาร หนังสือพิมพ์ประชาธิปไตย ต่อจากนายสนธิ ลิ้มทองกุล ราวปี พ.ศ. 2518-พ.ศ. 2519 หลังจากนั้นในปีเดียวกัน จึงเข้าซื้อกิจการนิตยสารดิฉันจากนายพร สิทธิอำนวย และในปี พ.ศ. 2525 ได้จัดตั้งบริษัท แปซิฟิค และได้ทำสัมประทานจัดรายการวิทยุกับสถานีวิทยุ อสมท. ต่อมาในปี พ.ศ. 2527 นายปีย์ ได้ทำสัญญาสัมประทานกับนาย ประมุท สูตบุตร ผู้อำนวยการ อสมท จักตั้งการเสนอข่าวในแนวใหม่ โดยมีนายสมเกียรติและนางสาวอรุณโรจน์ มาจัดรายการข่าว ตอนเช้าและตอนต่ำ โดยนายปีย์ มาลากุล ได้ว่าจ้างนายสมเกียรติ อ่อนวิมล มาจัดรายการโทรทัศน์ของ อสมท.ตอนค่ำ และนางสาวอรุณโรจน์เลี่ยมทอง มาจัดรายการตอนช่วงเช้าชื่อรายการรับอรุณ ดร.สมเกียรติ อ่อนวิมล อาจารย์ประจำคณะรัฐศาสตร์ จุฬาลงกรณ์มหาวิทยาลัย ก่อนนั้นนายปีย์ มาลากุล ได้ก่อตั้ง บริษัท แปซิฟิค อินเตอร์คอมมิวนิเคชั่น จำกัด  เข้าไปปรับปรุงการนำเสนอข่าวภาคค่ำประจำวัน ทางไทยทีวีสีช่อง 9 อ.ส.ม.ท. ทั้งรูปแบบการนำเสนอ และเนื้อหาข่าว ให้เป็นรูปแบบสมัยใหม่ ไม่น่าเบื่อหน่าย จากนั้นในปี พ.ศ. 2534 นายปีย์ทำสัญญาสัมปทานกับกรมการทหารสื่อสาร เพื่อจัดตั้งสถานีวิทยุข่าวสาร และการจราจร ให้ชื่อว่า จส.100 ช่วงเดียวกันนั้น ได้ก่อตั้ง ศูนย์ข่าวแปซิฟิก เพื่อผลิตข่าวต้นชั่วโมงให้กับสถานีวิทยุกระจายเสียงกองทัพบก (ปัจจุบัน สถานีวิทยุกระจายเสียงกองทัพบกเรียกคืนเวลากลับไปผลิตเอง) Career highlights : 2506-2511 ธนาคารกรุงเทพ สำนักงานใหญ่ กรุงเทพมหานคร 2511-2513 ผู้จัดการบริษัทซิมโก้ คอร์ปอเรชั่น จำกัด 2513-2515 ผู้จัดการทั่วไปบริษัทฟาร์อีสต์เพรส จำกัด 2515-2518 กรรมการผู้จัดการบริษัท อินเตอร์เนชั่นแนล พับลิช ชิ่งแอนด์ มาร์เก็ตติ้ง จำกัด 2519 -ปัจจุบัน ประธานกรรมการบริษัทแอดวานซ์พับลิชชิ่ง - ประธานกรรมการบริษัทแปซิฟิคคอร์ปอเรชั่น จำกัด - ประธานกรรมการบริษัทแปซิฟิคอินเตอร์คอมมิวนิเคชั่น จำกัด 2534 กรรมการบริษัทเงินทุนหลักทรัพย์ กรุงเทพ ธนาธร 2541 ที่ปรึกษากรมตำรวจ 2542 อยู่ในคณะทำงานโครงการเผยแพร่ และจัดจำหน่าย หนังสือพระราชนิพนธ์ "พระมหาชนก" ฉบับการ์ตูน ซึ่งพิมพ์เผยแพร่ตั้งแต่เดือนตุลาคม 2542 2543 - เป็นคณะกรรมการฝ่ายประชาสัมพันธ์ งานวันเฉลิมฉลองครบรอบ 100 ปี วันคล้ายวันพระราชสมภพ สมเด็จพระศรีนครินทราบรมราชชนนี 2548 เป็นที่ปรึกษาพิเศษปฏิบัติการจิตวิทยาแห่งชาติ ของคณะกรรมการปฏิบัติการจิตวิทยาแห่งชาติสภาความมั่นคงแห่งชาติ กองบัญชาทหารสูงสุดถูกพาดพิงทางการเมือง ถูกพาดพิงทางการเมือง. ในช่วงวิกฤตการณ์การเมืองในประเทศไทย พ.ศ. 2548-2552 นายปีย์กล่าวกับนายประมวล รุจนเสรี ผู้เขียนหนังสือ พระราชอำนาจ อ้างว่า พระบาทสมเด็จพระเจ้าอยู่หัว มีพระราชดำรัสในทำนองว่า ทรงอ่านหนังสือเล่มดังกล่าว และโปรดอย่างยิ่ง เนื่องจากเขียนได้ดีและถูกต้อง พร้อมทั้งยังอ้างต่อไปอีกว่า รับสั่งให้เชิญกระแสพระราชดำรัสดังกล่าว ลงในบทอาเศียรวาทของหนังสือ อนึ่ง หนังสือพระราชอำนาจนี้ เป็นที่แพร่หลายในขณะนั้น โดยมีเนื้อหาเกี่ยวกับพระราชอำนาจของพระมหากษัตริย์ ตั้งแต่ในระบอบสมบูรณาญาสิทธิราชย์จนถึงระบอบราชาธิปไตยภายใต้รัฐธรรมนูญ จนกระทั่งในราวต้นปี พ.ศ. 2551 เมื่อนายสมัคร สุนทรเวช ขึ้นดำรงตำแหน่งนายกรัฐมนตรี ซึ่งเป็นช่วงเดียวกับที่กลุ่มพันธมิตรฯ กลับมาชุมนุมกันอีกครั้ง นายสมัครได้เอ่ยถึง ไอ้หัวเถิก หลายต่อหลายครั้งในสื่อต่างๆ ว่า เป็นบุคคลที่ปล่อยข่าวในทำนองปลุกปั่น ทำให้บ้านเมืองเกิดความไม่สงบเรียบร้อย ซึ่งแม้ไม่ได้เอ่ยชื่อโดยตรง แต่ก็มีหลายคน เช่น นายคำนูณ สิทธิสมาน คอลัมนิสต์หนังสือพิมพ์ผู้จัดการ ก็เชื่อว่าหมายถึงนายปีย์เครื่องราชอิสริยาภรณ์</doc>
