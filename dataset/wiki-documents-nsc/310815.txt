<doc id="310815" url="https://th.wikipedia.org/wiki?curid=310815" title="พระเจ้าบีรยู">พระเจ้าบีรยู พระเจ้าบีรยู (Biyu) (?-344, r. 304-344) กษัตริย์องค์ที่ 11 แห่งอาณาจักรแพกเจหนึ่งในสามก๊กแห่งเกาหลี ตามบันทึกซัมกุก ซากิ พระองค์เป็นพระราชโอรสพระองค์ที่สองของพระเจ้ากูซูกษัตริย์พระองค์ที่ 6 ของอาณาจักรแพกเจ และเป็นพระอนุชาของพระเจ้าซาบานกษัตริย์พระองค์ที่ 7 แห่งอาณาจักรแพกเจ หลังจากพระเจ้าบุนซอสิ้นพระชนม์โดยที่พระราชโอรสของพระองค์ยังทรงพระเยาว์ ทำให้เหล่าขุนนางเชิญองค์ชายบีรยูขึ้นครองราชย์เป็นกษัตริย์แทน แต่ก่อนที่พระองค์จะขึ้นครองราชย์นั้นต้องเกิดการแย่งชิงอำนาจของเชื้อพระวงศ์เชื้อสายพระเจ้าโชโกและพระเจ้าโกอี ในปี ค.ศ. 312 พระองค์ทรงแต่งตั้งให้ แฮกู เป็นผู้ไปปราบกบฏองค์ชายอูบก สามารถปราบสำเร็จในปี ค.ศ. 327 และในปี ค.ศ. 337 ทรงได้ทำสงครามกับอาณาจักรซิลลา ในประวัติศาสตร์ญี่ปุ่นได้กล่าวว่า พระเจ้าบีรยูและพระเจ้าซาบาน เป็นบรรพบุรุษของกษัตริย์ในยุคยามาโตของญี่ปุ่นด้วย แต่บันทึกทั้งหลายถูกทำลายไปกว่า 1,000 ปีแล้ว</doc>
