<doc id="393773" url="https://th.wikipedia.org/wiki?curid=393773" title="ปลาสลิดหินม้าลาย">ปลาสลิดหินม้าลาย ปลาสลิดหินม้าลาย หรือ ปลาสลิดหินอานม้า (หรือเรียกสั้น ๆ ว่า ปลาม้าลาย หรือ ปลาอานม้า; ) เป็นปลาทะเลขนาดเล็กชนิดหนึ่ง มีชื่อวิทยาศาสตร์ว่า Dascyllus aruanus อยู่ในวงศ์ปลาสลิดหิน (Pomacentridae)ลักษณะ ลักษณะ. มีลักษณะลำตัวค่อนข้างกลมและแบนข้างมาก จะงอยปากสั้น มีความโดดเด่นที่สีของลำตัว ที่เป็นสีขาวสลับกับลายแถบสีดำที่พาดขวางลำตัว 3 แถบ คือ บริเวณหน้า กลางลำตัว และใกล้โคนหาง ครีบท้องมีสีดำ ครีบหางเว้าตื้นมีปลายเรียว มีขนาดเมื่อโตเต็มที่ 10 เซนติเมตรเท่านั้น มีขนาดโดยเฉลี่ย 5-6 เซนติเมตร มีพฤติกรรมชอบอยู่รวมกันเป็นฝูงประมาณ 10-20 ตัว อาศัยอยู่ตามแนวปะการังเขากวาง ขนาดของฝูงจะขึ้นอยู่กับขนาดของปะการังเขากวาง ปกติเป็นปลาที่รักสงบ แต่หากมีการบุกรุกจากปลาฝูงอื่น ก็จะมีการกัดกันได้ พบได้ในระดับความลึกตั้งแต่ 0-20 เมตรที่อยู่ ที่อยู่. พบกระจายพันธุ์กว้างขวางตั้งแต่ทะเลแดงและชายฝั่งแอฟริกาตะวันออก, ทะเลญี่ปุ่น, ทะเลอันดามัน, อ่าวไทย และพบได้จนถึงออสเตรเลียทางตอนใต้ เป็นปลาอีกชนิดหนึ่งที่นิยมเลี้ยงเป็นปลาสวยงาม จัดเป็นปลาที่เลี้ยงง่ายมากและกินอาหารได้หลากหลายอีกชนิดหนึ่ง</doc>
