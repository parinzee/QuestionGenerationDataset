<doc id="942160" url="https://th.wikipedia.org/wiki?curid=942160" title="ท่าอากาศยานเบอร์ลินเทมเพิลฮอฟ">ท่าอากาศยานเบอร์ลินเทมเพิลฮอฟ ท่าอากาศยานเบอร์ลินเทมเพิลฮอฟ (; ) เป็นท่าอากาศยานแห่งหนึ่งในกรุงเบอร์ลิน ประเทศเยอรมนี ตั้งอยู่ในบุรีเทมเพิลฮอฟ-เชอเนเบิร์ก (Tempelhof-Schöneberg) ทางใต้กลางของกรุงเบอร์ลิน ท่าอากาศยานฯ ยุติการปฏิบัติการในปี 2008 ท่ามกลางข้อพิาพท ทำให้เทเกิลและเชอเนเฟลด์เป็นท่าอากาศยานหลักสองแห่งในนคร กระทรวงคมนาคมกำหนดเทมเพิลฮอฟเป็นท่าอากาศยานเมื่อวันที่ 8 ตุลาคม 1923 อาคารผู้โดยสารเก่าเดิมสร้างขึ้นในปี 1927 รัฐบาลนาซีเริ่มการบูรณะขนานใหญ่กลางคริสต์ทศวรรษ 1930 เพื่อรองรับการจราจรทางอากาศที่เพิ่มขึ้น เทมเพิลฮอฟเป็นท่าอากาศยานก่อนสงครามโลกครั้งที่สองสัญรูปหนึ่งในสามแห่งของทวีปยุโรป อีกสองแห่งได้แก่ ท่าอากาศยานครอยดอนในกรุงลอนดอนและท่าอากาศยานปารี–เลอบูร์เก (Paris–Le Bourget Airport) แห่งเก่าซึ่งปัจจุบันทั้งสองเลิกใช้แล้ว ท่าอากาศยานนี้ได้รับสถานภาพสัญรูปเพิ่มอีกในฐานะศูนย์กลางการลำเลียงเบอร์ลิน (Berlin Airlift) ในปี 1948–49 ลักษณะโดดเด่นที่สุดอย่างหนึ่งของท่าอากาศยานนี้คือหลังคาแบบเปิดประทุนขนาดใหญ่ที่ยื่นออกไปเหนือลาดเชิงเขา สามารถรองรับสายการบินร่วมสมัยส่วนใหญ่ในคริสต์ทศวรรษ 1950 ถึงต้นคริสต์ทศวรรษ 1970 ได้ อาคารหลักของท่าอากาศยานเทมเพิลฮอฟเคยติดอันดับอาคารใหญ่ที่สุดในโลก 20 อันดับแรก ท่าอากาศยานเทมเพิลฮอฟยุติปฏิบัติการทั้งหมดเมื่อวันที่ 30 ตุลาคม 2008 ต่อมามีการใช้เป็นพื้นที่นันทนาการเรียก "เทมเพิลฮอเฟอร์เฟลด์" ในเดือนกันยายน 2015 มีประกาศว่าจะใช้เทมเพิลฮอฟเป็นค่ายผู้ลี้ภัยฉุกเฉินด้วย</doc>
