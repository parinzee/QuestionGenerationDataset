<doc id="80026" url="https://th.wikipedia.org/wiki?curid=80026" title="ไทยแวร์">ไทยแวร์ ไทยแวร์.คอม (thaiware.com) เป็นเว็บไซต์ในประเทศไทยที่รวมโปรแกรมทั้งไทยและต่างประเทศ เพื่อให้ผู้เยี่ยมชมดาวน์โหลดไปทดลองใช้ นอกจากนั้นยังมีเว็บบอร์ดสำหรับถามปัญหาและแลกเปลี่ยนความคิดเห็นเกี่ยวกับคอมพิวเตอร์ เว็บไซต์ไทยแวร์ก่อตั้งโดย ธรรณพ สมประสงค์, เอกชัย ก่อตั้งเกียรติกุล และเพื่อนคนอื่นๆ อีก 2 คน (วีรวิชญ์ อาริยโสภารักษ์ และ ธนินทร์​ ณ นคร) ปัจจุบันเหลือหุ้นส่วนเพียง 2 คน ซึ่งเปิดตัวอย่างเป็นทางการเมื่อวันที่ 1 มกราคม พ.ศ. 2542 ไทยแวร์.คอม เป็นเว็บไซต์ที่มีผู้เข้าชมจากประเทศไทยมากเป็นอันดับที่ 99 (13 กรกฎาคม 2558) จากการจัดอันดับโดยอะเล็กซาเนื้อหาย่อยในเว็บเนื้อหาย่อยในเว็บ. - ซอฟต์แวร์ - ให้บริการดาวน์โหลดโปรแกรม และรับเผยแพร่โปรแกรมที่พัฒนาโดยชาวไทย - ข่าวไอที - นำเสนอข่าว กระแสนิยม ที่เกี่ยวกับแวดวงไอที - รีวิว - นำเสนอบทวิจารณ์ต่อซอฟต์แวร์และฮาร์ดแวร์ต่าง ๆ รวมไปถึงบทสัมภาษณ์บุคคลดัง - ไทยแวร์ชอป - แคตาล็อกและสั่งซื้อสินค้าออนไลน์ มีทั้งโปรแกรม เกมลิขสิทธิ์ และสินค้าทั่วไป - ไทยซอฟต์แวร์มาร์เก็ต - ตลาดซอฟต์แวร์ออนไลน์สำหรับลูกค้าธุรกิจ (ปิดตัว ใช้งานรวมกับ ไทยแวร์ชอป) - กิจกรรม - ส่วนสำหรับประชาสัมพันธ์และลงทะเบียนกิจกรรมที่จัดโดยไทยแวร์ - ธรรมะ - นำเสนอบทความธรรมะ บทสวดมนต์ บทคาถา - วอลล์เปเปอร์ - แบ่งปันภาพพื้นหลังบนเดสก์ท็อปคอมพิวเตอร์ระหว่างสมาชิก - ไอทีซัพพอร์ต - ถามตอบปัญหาคอมพิวเตอร์ ปัญหาไอที การใช้งานมือถือ ต่างๆ ฟรี ไม่คิดค่าใช้จ่าย (ปิดตัว) - ถามตอบ - กระดานถามตอบปัญหาคอมพิวเตอร์ วิธีการใช้งาน (Question and Answers - QA) (เปิดตัวใหม่) - เว็บบอร์ด - เว็บบอร์ดไขปัญหาคอมพิวเตอร์และปัญหาทั่วไป (ปิดตัว ย้ายไปใช้กระดานถามตอบแทน) - ดูทีวี - รายการโทรทัศน์ย้อนหลัง มีทั้งละครโทรทัศน์ เพลงและคลิปวิดีโออื่นๆ (ปิดตัว)ผู้ก่อตั้ง ผู้ก่อตั้ง. ธรรณพ สมประสงค์ (นิ้ง) ผู้ก่อตั้งเว็บไซต์ไทยแวร์ดอตคอมตั้งแต่ปี พ.ศ. 2542 ก่อนหน้านี้เคยร่วมกับ เกษม เทียนทองดี และ ธนา โอปนายิกุล จัดทำเว็บไซต์ ไทยพ้อยต์.คอม (Thaipoint.com) มาก่อนตั้งแต่ปี พ.ศ. 2539 จบการศึกษาจาก โรงเรียนเซนต์ดอมินิก รุ่น 31 หลังจากที่ไม่สามารถสอบเข้ามหาวิทยาลัยของรัฐได้ จึงตัดสินใจเข้าศึกษาและจบการศึกษาจาก มหาวิทยาลัยอัสสัมชัญ (ABAC) คณะวิทยาศาสตร์และเทคโนโลยี ภาควิชาเทคโนโลยีสารสนเทศ ปัจจุบันเป็นกรรมการผู้จัดการ และ ผู้ก่อตั้ง บริษัทไทยแวร์ คอมมิวนิเคชั่น จำกัด ตั้งแต่ปี พ.ศ. 2547 อาจารย์ประจำ มหาวิทยาลัยอัสสัมชัญ (ABAC) และอาจารย์พิเศษ สถาบันอินเทอร์เน็ตและการออกแบบ (NetDesign) ชัชวิทย์ ก่อตั้งเกียรติกุล (เอก ชื่อเดิม เอกชัย) นายทุนและหุ้นส่วนใหญ่ ผู้ร่วมก่อตั้งเว็บไซต์ไทยแวร์ดอตคอม จบการศึกษาจาก โรงเรียนอัสสัมชัญธนบุรี รุ่น 34 และ มหาวิทยาลัยธรรมศาสตร์ จากคณะพาณิชยศาสตร์และการบัญชี ภาควิชาระบบสารสนเทศเพื่อการจัดการ ปัจจุบันเป็นกรรมการผู้จัดการและ ผู้ก่อตั้ง บริษัทไทยแวร์ คอมมิวนิเคชั่น จำกัด ตั้งแต่ปี พ.ศ. 2547ตราสัญลักษณ์ ตราสัญลักษณ์. ไทยแวร์มีการเปลี่ยนตราสัญลักษณ์บนหน้าเว็บตามเทศกาลเช่นเดียวกับกูเกิล การเปลี่ยนโลโก้ประจำเทศกาลเริ่มขึ้นในไทยแวร์รุ่นที่ 2 โดยถอดภาพเรือพระที่นั่งสุพรรณหงส์ ปราสาทพระเทพบิดร วัดพระศรีรัตนศาสดาราม พระปรางค์วัดอรุณราชวราราม และสิ่งประดับอื่น ๆ ออกจากโลโก้ดั้งเดิม เหลือเพียงตัวอักษรและตกแต่งเพิ่มเติมตามฤดูกาลหรือเทศกาลต่างๆ โดยมีทั้งหมด 7 แบบ เป็นโลโก้ปกติ 1 แบบ และเป็นโลโก้เทศกาล 6 แบบคือ วันลอยกระทง วันแม่แห่งชาติ เทศกาลตรุษจีน (มีสองแบบ) ฟุตบอลโลก 2002 และฤดูหนาว ต่อมาเมื่อวันที่ 1 พฤษภาคม พ.ศ. 2547 ไทยแวร์ได้ปรับปรุงรูปลักษณ์และความรู้สึกของเว็บไซต์ทั้งหมดใหม่ โดยมีการเปลี่ยนแปลงโลโก้เป็นรุ่นที่ 3 ตามรูปแบบสมัยใหม่ อาทิ ตราสัญลักษณ์ซึ่งออกแบบเพื่อเทศกาลและวันสำคัญต่าง ๆ เช่น วันเด็กแห่งชาติ วันแม่แห่งชาติ วันวิสาขบูชา เทศกาลตรุษจีน เทศกาลกินเจ เทศกาลไหว้พระจันทร์ มหกรรมกีฬามหาวิทยาลัยโลก ฯลฯ รวมทั้งตราสัญลักษณ์ที่ดัดแปลงเป็นอักษรนานาชาติ</doc>
