<doc id="347435" url="https://th.wikipedia.org/wiki?curid=347435" title="รอเฌ แบลโซ">รอเฌ แบลโซ รอเฌ ชาร์ล อ็องเดร อ็องรี แบลโซ (; ค.ศ. 1895 — 1981) เป็นผู้นำการทหารชาวฝรั่งเศส เป็นผู้บัญชาการทหารฝรั่งเศสระหว่างสงครามโลกครั้งที่สองและสงครามอินโดจีนครั้งที่หนึ่ง แบลโซได้ปฏิบัติหน้าที่ในอินโดจีนในช่วงสองปีสุดท้ายของสงครามโลกครั้งที่สอง โดยรับหน้าที่บังคับบัญชากองกำลังรบนอกประเทศฝรั่งเศสภาคพื้นตะวันออกไกล ตามคำสั่งของชาร์ล เดอ โกล หลังสงครามยุติ แบลโซได้นำคณะเสนาธิการทหารจำนวนห้าสิบนายไปยังอินโดจีนในส่วนหนึ่งของความร่วมมือระหว่างเจ้าหน้าที่กองกำลัง 136 Special Operations Executive ของอังกฤษ และรัฐบาลฝรั่งเศสเพื่อรักษาอำนาจของฝรั่งเศสในเอเชียตะวันออกเฉียงใต้ โดยได้รับการอนุมัติจากลอร์ดฟิลิป เมานต์แบตเทนในปี ค.ศ. 1943 แบลโซได้เดินทางไปบัญชาการกองกำลังฝรั่งเศสในอินโดจีนระหว่าง ค.ศ. 1948 จนถึง ค.ศ. 1949 ต่อจากฌ็อง-เอเตียน วาลุย ก่อนที่ตำแหน่งดังกล่าวจะสืบทอดต่อโดยมาร์แซล-มอริส การ์ป็องตีเย</doc>
