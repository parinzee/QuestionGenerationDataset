<doc id="795607" url="https://th.wikipedia.org/wiki?curid=795607" title="ยูเลน โลเปเตกี">ยูเลน โลเปเตกี ยูเลน โลเปเตกี อาร์โกเต (; เกิด 28 สิงหาคม ค.ศ. 1966) เป็นอดีตนักฟุตบอลอาชีพชาวสเปนซึ่งเล่นในตำแหน่งผู้รักษาประตู ปัจจุบันทำเป็นผู้จัดการทีมเรอัลมาดริด โลเปเตกีเล่นในลาลีกาในฐานะผู้เล่นรวม 149 นัด ตลอด 11 ฤดูกาล โดยลงเล่นให้กับเรอัลมาดริด, โลกรอญเญส, บาร์เซโลนา และราโยบาเยกาโน นอกจากนี้ยังลงเล่นอีก 168 นัดให้กับสโมสร 3 สโมสรในเซกุนดาดีบีซีออน และได้เป็นตัวแทนของสเปนในการแข่งขันฟุตบอลโลก 1994 ด้วย โลเปเตกีเริ่มทำหน้าที่ผู้จัดการทีมเมื่อปี ค.ศ. 2003 และดูแลทีมชาติสเปนชุดเยาวชนในรุ่นอายุต่าง ๆ อยู่เป็นเวลาหลายปี เคยพาทีมชาติสเปนรุ่นอายุไม่เกิน 19 ปี และรุ่นอายุไม่เกิน 21 ปี ได้แชมป์ในระดับทวีปยุโรปมาแล้ว โลเปเตกีถูกปลดออกจากตำแหน่งผู้จัดการทีมชาติสเปนชุดใหญ่ก่อนการแข่งขันฟุตบอลโลก 2018 ที่รัสเซีย จะเริ่มขึ้นเพียง 2 วันเท่านั้น หลังจากที่เขามีข่าวรับตำแหน่งผู้จัดการทีมเรอัลมาดริดหลังจบการแข่งขันไปเพียงวันเดียว และทางราชสหพันธ์ฟุตบอลสเปนได้แต่งตั้งเฟร์นันโด อิเอร์โร อดีตผู้เล่นกองหลังกัปตันทีมเรอัลมาดริดรับตำแหน่งนี้แทน</doc>
