<doc id="232958" url="https://th.wikipedia.org/wiki?curid=232958" title="ปราโมทย์ หอยมุกข์">ปราโมทย์ หอยมุกข์ นายปราโมทย์ หอยมุกข์ หรือชื่อที่นิยมเรียกกันติดปากว่า อาจารย์ปราโมทย์ เจ้าของค่ายมวย "หนองกี่พาหุยุทธ" และ "ศูนย์กีฬาหนองกี่" ที่อำเภอหนองกี่ จังหวัดบุรีรัมย์ เดิมเคยขึ้นชกมวยไทยมาก่อนในสมัยเรียนระดับมัธยมศึกษา และเล่นกีฬาหลายประเภท เช่น ฟุตบอล และเมื่อศึกษาจบการวิทยาลัยครูได้ประกอบอาชีพเป็นครูเรื่อยมา พร้อมกับได้เปิดค่ายมวยไทยขึ้นเพราะความชอบส่วนตัวและต้องการสอนเด็กได้รู้จักการเล่นกีฬา ปัจจุบันได้มีค่ายมวยสาขาที่ต่างประเทศด้วย คือ ที่เมืองเพิร์ธ ประเทศออสเตรเลีย และเมืองแมนเชสเตอร์ ประเทศอังกฤษ มีนักมวยไทยในสังกัดที่มีชื่อเสียงโด่งดัง คือ นำพล หนองกี่พาหุยุทธ และ นำขบวน หนองกี่พาหุยุทธ และในส่วนมวยสากลสมัครเล่นก็เคยมีนักมวยติดทีมชาติคือ สมชาย ฉิมรัมย์ ในการชกในกีฬาโอลิมปิกที่ซิดนีย์ ประเทศออสเตรเลีย ในการชุมนุมของพันธมิตรประชาชนเพื่อประชาธิปไตย พ.ศ. 2551 นายปราโมทย์ได้ขึ้นเวทีปราศรัยด้วย เพราะรู้จักเป็นการส่วนตัวกับ ผศ.สมเกียรติ พงษ์ไพบูลย์ หนึ่งในแกนนำพันธมิตรประชาชนเพื่อประชาธิปไตยรุ่นแรกในฐานะที่เป็นอาจารย์ภาคอีสานและชื่นชอบการเมืองเหมือนกัน โดยมักขึ้นในเวลากลางดึกร้องเพลงสากล ปัจจุบันมีตำแหน่งเป็นรองผู้อำนวยการโรงเรียนอนุบาลหนองกี่</doc>
