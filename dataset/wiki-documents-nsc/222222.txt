<doc id="222222" url="https://th.wikipedia.org/wiki?curid=222222" title="เวสต์มิดแลนส์ (ภาค)">เวสต์มิดแลนส์ (ภาค) ภาคมิดแลนด์สตะวันตกของอังกฤษ หรือ ภาคเวสต์มิดแลนด์สของอังกฤษ (ภาษาอังกฤษ: West Midlands) เป็นหนึ่งในเก้าของภาคการปกครองของอังกฤษที่ครอบคลุมอาณาบริเวณตอนกลางทางตะวันตกที่เรียกกันว่า “มิดแลนด์ส” รวมทั้งเมืองเบอร์มิงแฮมที่มีประชากรมากเป็นลำดับสองของสหราชอาณาจักร นอกจากนั้นก็ยังรวมกลุ่มเมืองมิดแลนด์สตะวันตก (West Midlands conurbation) ที่รวมทั้งโวลเวอร์แฮมพ์ตัน, ดัดลีย์, โซลิฮัลล์, วอลซาลล์ และเวสต์บรอมมิช รวมทั้งโคเวนทริที่ตั้งอยู่ในเคานตี้เวสต์มิดแลนด์แต่แยกจากกลุ่มเมืองมิดแลนด์สตะวันตกโดยแนวไม้ (green belt) ที่ยาวหลายกิโลเมตร ลักษณะทางภูมิศาตร์ในบริเวณนี้ก็แตกต่างกันไป ตั้งแต่บริเวณชุมชนใหญ่ของกลุ่มเมืองมิดแลนด์สตะวันตกไปจนถึงบริเวณที่มีประชากรเพียงเบาบางใกลออกไปของมลฑลชร็อพเชอร์ และแฮรฟอร์ดเชอร์ที่ติดกับเวลส์ แม่น้ำสายที่ยาวที่สุดในสหราชอาณาจักรแม่น้ำเซเวิร์นไหลลดเลี้ยวในบริเวณตะวันออกเฉียงใต้ผ่านเมืองชรูสบรี และวูสเตอร์ และไอรอนบริดจ์กอร์จ (Ironbridge Gorge) ที่เป็นมรดกโลก และเป็นที่เกิดของการปฏิวัติอุตสาหกรรม สตาฟฟอร์ดเชอร์เป็นศูนย์กลางของกลุ่มเมืองอุตสาหกรรมการทำเครื่องถ้วยชามที่รวมทั้งสโตค-ออน-เทร้นท์ และบริเวณสตาฟฟอร์ดเชอร์มัวร์แลนด์ที่ตั้งอยู่ติดกับเขตแดนตะวันออกเฉียงใต้ของอุทยานแห่งชาติพีคดิสตริค (Peak District National Park) ไม่ไกลจากลีค นอกจากนั้นก็ยังรวมบริเวณทีมีความสวยงามทางธรรมชาติ วอริคเชอร์เป็นเมืองที่ตั้งของเมืองสตรัทฟอร์ด อัพพอน เอวอนที่เป็นเมืองเกิดของกวีคนสำคัญวิลเลียม เชกสเปียร์ “ภาคมิดแลนด์สตะวันตกของอังกฤษ” ไม่ใช่ “เคานตี้มิดแลนด์สตะวันตก” ที่ครอบคลุมบริเวณที่มีประชาการหนาแน่นของภาคตั้งแต่ก่อตั้งในปี ค.ศ.1974 ที่มาจากบางส่วนของสตาฟฟอร์ดเชอร์, วูสเตอร์เชอร์ และวอริควูสเตอร์ โบโรห์เบอร์มิงแฮม, โวลเวอร์แฮมพ์ตัน, ดัดลีย์, โซลิฮัลล์, วอลซาลล์, แซนเวลล์ และโคเวนทริรวมกันเป็นเคานตี้มิดแลนด์สตะวันตก</doc>
