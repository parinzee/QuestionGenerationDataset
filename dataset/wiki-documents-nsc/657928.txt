<doc id="657928" url="https://th.wikipedia.org/wiki?curid=657928" title="การก่อการกำเริบในบูร์กินาฟาโซ พ.ศ. 2557">การก่อการกำเริบในบูร์กินาฟาโซ พ.ศ. 2557 การก่อการกำเริบในบูร์กินาฟาโซเป็นชุดการเดินขบวนและการจลาจลในประเทศบูร์กินาฟาโซในเดือนตุลาคม พ.ศ. 2557 ที่กระจายไปหลายนครอย่างรวดเร็ว การก่อการกำเริบเริ่มขึ้นเป็นการสนองต่อความพยายามเปลี่ยนรัฐธรรมนูญเพื่อให้ประธานาธิบดีแบลซ กงปาออเร (Blaise Compaoré) ลงสมัครรับเลือกตั้งอีกและขยายวาระ 27 ปีของเขา หลังวันที่ 30 ตุลาคมซึ่งมีกูอาเม ลูเก (Kouamé Lougué) อดีตรัฐมนตรีกลาโหม เกี่ยวข้อง และการเผารัฐสภาและอาคารรัฐบาลอื่น ตลอดจนสำนักงานใหญ่ของพรรครัฐบาล คือ สมัชชาเพื่อประชาธิปไตยและความก้าวหน้า กงปาออเรยุบรัฐบาลและประกาศสถานการณ์ฉุกเฉินก่อนหนีไปประเทศโกตดิวัวร์ด้วยการสนับสนุนของประธานาธิบดีอาลาซาน วาตารา (Alassane Ouattara) ในที่สุด พลเอก ออนอเร ทราออเร (Honoré Traoré) ประกาศว่า รัฐบาลชั่วคราวจะบริหารประเทศจนมีการเลือกตั้งใน 12 เดือน หลังการประท้วงขนานใหญ่และปฏิเสธลาออกในทีแรก และความกดดันในประเทศที่เพิ่มขึ้น กงปาออเรลาออกจากการปกครอง 27 ปีเมื่อวันที่ 31 ตุลาคม และทราออเรยึดอำนาจเป็นประมุขแห่งรัฐชั่วคราว แนวร่วมพรรคฝ่ายค้านไม่ออกชื่อปฏิเสธการยึดอำนาจของทหาร มีการเรียกประท้วงเพิ่มในเช้าวันที่ 2 พฤศจิกายน แต่เป็นการชุมนุมขนาดเล็ก วันต่อมา สหภาพแอฟริกาให้เวลาบูร์กินาฟาโซยุติการปกครองด้วยทหารภายใน 2 สัปดาห์ และจัดให้มีการเลือกตั้ง</doc>
