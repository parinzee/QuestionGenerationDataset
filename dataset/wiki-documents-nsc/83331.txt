<doc id="83331" url="https://th.wikipedia.org/wiki?curid=83331" title="เอียน เฟลมมิง">เอียน เฟลมมิง เอียน แลนแคสเตอร์ เฟลมมิง () เป็นนักประพันธ์ชาวอังกฤษ เจ้าของนวนิยายเรื่อง เจมส์ บอนด์ 007 ซึ่งต่อมามีการนำไปสร้างเป็นการ์ตูน และภาพยนตร์อีกมากมาย เกิดเมื่อวันที่ 28 พฤษภาคม พ.ศ. 2451 (ค.ศ. 1908) ณ บ้านเลขที่ 7 ถนนกรีนสตรีท เมืองเมย์แฟร์ ลอนดอน สหราชอาณาจักร เรียนภาษาศาสตร์จากมหาวิทยาลัยมิวนิค และมหาวิทยาลัยเจนิวา จากนั้นได้เป็นนักข่าวของศูนย์ข่าวรอยเตอร์ส (Reuters news service) ซึ่งเคยส่งเขาไปทำข่าวจารกรรมที่รัสเซียนวนิยาย เจมส์ บอนด์ นวนิยาย เจมส์ บอนด์. ต่อมาเมื่อ สงครามโลกครั้งที่ 2 จบลงไม่นาน ก็เข้าสู่ยุคสงครามเย็น ซึ่งเป็นการต่อสู้อย่างคลุมเครือระหว่างฝ่ายคอมมิวนิสต์ (สหภาพโซเวียต) กับฝ่ายประชาธิปไตย (อเมริกา) มีการส่งสายลับว่อนไปทั่วโลก เอียน เฟลมมิง จึงได้แนวคิดจะเขียนเรื่องราวเป็นนวนิยายเกี่ยวกับสายลับอังกฤษ เขากำหนดให้สายลับผู้นั้นที่มีใบอนุญาตสังหารคนได้โดยไม่ผิดกฎหมาย และใช้รหัสการทำงาน 007 ชื่อว่า เจมส์ บอนด์ โดยนำชื่อมาจากนักปักษีวิทยาผู้หนึ่งที่เขาชื่นชอบ เป็นชื่อเรียกง่าย ๆ แต่แฝงไว้ด้วยความเข้มแข็งอย่างที่ต้องการ โดยตอนแรกชื่อว่า Casino Royale ต่อมาเฟลมมิงเขียนนวนิยายเกี่ยวกับสายลับผู้นี้ขึ้น จำนวน 14 เล่ม โดยเริ่มเขียนที่บ้านพักตากอากาศของเขาที่ชื่อ Golden Eye ริมทะเลที่ศรีลังกา พิมพ์ดีดไปเรื่อย ๆ โดยไม่ย้อนไปดูที่เขียนมาแต่ต้น เขาเขียนนวนิยายหลายสิบเรื่องตลอดชีวิตก่อนเสียชีวิต เมื่อวันที่ 12 สิงหาคม ปี พ.ศ. 2507 (ค.ศ. 1964)</doc>
