<doc id="329783" url="https://th.wikipedia.org/wiki?curid=329783" title="เอวา การ์ดเนอร์">เอวา การ์ดเนอร์ เอวา ลาวิเนีย การ์ดเนอร์ () (24 ธันวาคม ค.ศ. 1922 - 25 มกราคม ค.ศ. 1990) เป็นนักแสดงชาวอเมริกัน เธอเซ็นสัญญากับเอ็มจีเอ็มสตูดิโอในปี ค.ศ. 1940 และได้รับบทเล็ก ๆ จนเธอได้รับความสนใจจากการแสดงในเรื่อง The Killers (1946) หลังจากนั้นเธอได้รับบทนำในหนังฮอลลีวูด และได้รับการเสนอชื่อเข้าชิงรางวัลออสการ์ สาขานักแสดงนำหญิงยอดเยี่ยม จากเรื่อง Mogambo (1953) เธอยังแสดงในหนังดังในคริสต์ทศวรรษ 1950-70 อย่างเช่นเรื่อง Bhowani Junction (1956), On the Beach (1959), The Night of the Iguana (1964), Earthquake (1974), และ The Cassandra Crossing (1976) การ์ดเนอร์ยังรับงานแสดงจนหยุดในปี 1986 สี่ปีก่อนเธอจะเสียชีวิตด้วยโรคปอดบวม มีอายุ 67 ปี (ปี 1990) เธอยังติดหนึ่งในรายชื่อดาราที่ยิ่งใหญ่ที่สุดตลอดกาลของสถาบันภาพยนตร์อเมริกัน</doc>
