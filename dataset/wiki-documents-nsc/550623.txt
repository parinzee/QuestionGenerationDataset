<doc id="550623" url="https://th.wikipedia.org/wiki?curid=550623" title="เจ้าพระยามหิธร (ลออ ไกรฤกษ์)">เจ้าพระยามหิธร (ลออ ไกรฤกษ์) เจ้าพระยามหิธร (ลออ ไกรฤกษ์) มีนามเดิมว่า ลออ ไกรฤกษ์ (2 กรกฎาคม พ.ศ. 2417 - 8 พฤษภาคม พ.ศ. 2499) อดีตองคมนตรีในรัชกาลที่ 7 อดีตเสนาบดีและรัฐมนตรีว่าการกระทรวงยุติธรรม และอดีตประธานศาลฎีกาประวัติ ประวัติ. ลออ ไกรฤกษ์ เกิดเมื่อวันพฤหัสบดี แรม 4 ค่ำ เดือน 8 ปีจอ ตรงกับวันที่ 2 กรกฎาคม พ.ศ. 2417 เวลา 8 นาฬิกา ณ ตำบลตึกแดง อำเภอคลองสาน จังหวัดธนบุรี เป็นบุตรคนที่ 4 ของพระยาเพ็ชรรัตน (โมรา) กับท่านผู้หญิงตาล ไกรฤกษ์ สมรสกับกลีบ ธิดาหมื่น นรารักษ์ (ปิ่น บางยี่ขัน) ซึ่งเป็นเจ้าของสวนอยู่ที่บางยี่ขัน ธนบุรี มารดาชื่อหุ่น กำเนิดในสกุล สนธิรัตน์ประวัติการศึกษาประวัติการศึกษา. - พ.ศ. 2428 ศึกษาขั้นต้นที่โรงเรียนวัดจักรวรรดิราชาวาส - พ.ศ. 2429 โรงเรียนพระตำหนักสวนกุหลาบ - พ.ศ. 2440 สอบไล่ได้เป็นเนติบัณฑิต ชั้นที่ 1 จากโรงเรียนกฎหมายของกระทรวงยุติธรรม นับเป็นเนติบัณฑิตคนแรกของประเทศไทยประวัติการรับราชการประวัติการรับราชการ. - พ.ศ. 2434 ช่วยราชการในศาลฎีกา - ช่วยราชการใน กรมราชเลขานุการ - ผู้พิพากษาศาลพระราชอาญา (ศาลยุติธรรมในปัจจุบัน) - ผู้บัญชาการและสอนวิชากฎหมาย ณ โรงเรียนกฎหมายของกระทรวงยุติธรรม - ผู้พิพากษาศาลแพ่ง - เลขานุการเสนาบดีกระทรวงยุติธรรม (พระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์) - พ.ศ. 2441 อธิบดีผู้พิพากษาศาลแพ่ง - พ.ศ. 2444 ปลัดทูลฉลองกระทรวงยุติธรรม - พ.ศ. 2453 กรรมการศาลฎีกา - พ.ศ. 2454 ราชเลขานุการฝ่ายกฤษฎีกา - พ.ศ. 2457 เป็นสมุหพระนิติศาสตร์ (หัวหน้ากรมพระนิติศาสตร์คนแรก) - พ.ศ. 2461 อธิบดีศาลฎีกา (ประธานศาลฎีกา) (สามัญชนคนแรกที่ดำรงตำแหน่งนี้) - พ.ศ. 2462 ราชเลขาธิการ - องคมนตรี - พ.ศ. 2480 รัฐมนตรีว่าการกระทรวงยุติธรรมราชการพิเศษราชการพิเศษ. - กรรมการสอบความรู้เนติบัณฑิต - กรรมการชำระกฎหมายเก่า และรวบรวมร่างกฎหมายใหม่ - สภานายกคนแรกของเนติบัณฑิตยสภา - กรรมการสภาการคลัง - กรรมการตรวจร่างประมวลกฎหมายแพ่งและพาณิชย์ - กรรมการ ก.พ. - ประธาน อ.ก.พ. วิสามัญเกียรติยศเกียรติยศ. - พ.ศ. 2482 ศาสตราจารย์วิสามัญ แห่งมหาวิทยาลัยวิชาธรรมศาสตร์และการเมือง - พ.ศ. 2498 ปริญญานิติศาสตร์ดุษฎีบัณฑิตกิตติมศักดิ์ จากมหาวิทยาลัยธรรมศาสตร์เป็นคนแรกตั้งแต่ตั้งมหาวิทยาลัยลำดับบรรดาศักดิ์ลำดับบรรดาศักดิ์. - พ.ศ. 2441 หลวงจักรปาณีศรีศีลวิสุทธิ์ - พ.ศ. 2442 พระจักรปาณีศรีศีลวิสุทธิ์ - พ.ศ. 2446 พระยาจักรปาณีศรีศีลวิสุทธิ์ - พ.ศ. 2461 เจ้าพระยามหิธร บรมนริศรมหาสวามิภักดิ์ นิติพิทักษ์ธรรมพิศาล ราชเลขาธิการวิสุทธิคุณ ไกรฤกษ์กุลวิวัฒน์ ศรีรัตนตรัยสรณธาดา สุจริตาชวาธยาศัย อภัยพิริยบรากรมพาหุ ดำรงศักดินา 10,000เครื่องราชอิศริยาภรณ์เครื่องราชอิศริยาภรณ์. - เครื่องราชอิสริยาภรณ์รัตนวราภรณ์ ฝ่ายหน้า (ร.ว.) - เครื่องราชอิสริยาภรณ์จุลจอมเกล้า ชั้นปฐมจุลจอมเกล้าฝ่ายหน้า (ป.จ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์วัลลภาภรณ์ ฝ่ายหน้า (ว.ภ.) - เครื่องราชอิสริยาภรณ์วชิรมาลา (ว.ม.ล.) - เหรียญดุษฎีมาลา เข็มศิลปวิทยา (ร.ด.ม.(ศ))ชีวิตส่วนตัว ชีวิตส่วนตัว. เจ้าพระยามหิธรท่านเป็นคนขรึม ๆ ซ่อนความรู้สึกและชอบฟังมากกว่าชอบพูด แต่เมื่อคราวจะต้องพูดก็พูดได้มากและพูดได้ดี ท่านเป็นคนช่างสังเกตและมีอารมณ์ขัน เป็นคนไม่สุรุ่ยสุร่าย ไม่ชอบมีหนี้สิน แต่มีความเอื้ออารีต่อบุตร ภรรยา ญาติพี่น้อง และเพื่อนฝูงตามอัตภาพ เป็นผู้ถือและปฏิบัติตามคติธรรมของพระสัมมาสัมพุทธเจ้า เป็นผู้อยู่ในศีลในสัตย์ เกลียดการทุจริตเบียดเบียนกันและเป็นผู้รักษาระเบียบประเพณีอย่างเคร่งครัด คุณสมบัติอันสำคัญยิ่งของท่านคือ มีความกตัญญูกตเวที ท่านไม่ลืมบุญคุณของผู้ที่อุปการะท่าน และพยายามตอบแทนทุกวิถีทางด้วยเหตุนี้ท่านจึงพยายามรับใช้สมเด็จกรมพระยาดำรงฯ กรมขุนศิริฯ สมเด็จพระมหาสมณะฯ และกรมหลวงราชบุรีฯ ทุกโอกาสที่ทำได้ และเมื่อกรมหลวงราชบุรีฯ สิ้นพระชนม์ก็ได้เป็นหัวเรี่ยวหัวแรงชักชวนสานุศิษย์ให้ตั้งกองกุศลขึ้นอุทิศถวายให้แก่พระองค์ท่าน ส่วนพระบาทสมเด็จพระเจ้าอยู่หัวรัชกาลที่ 5 – 6 – 7 ซึ่งได้ทรงชุบเกล้าฯ เลี้ยงท่านไว้ในราชการนั้น ท่านก็ได้ระลึกถึงพระมหากรุณาธิคุณ เทิดทูนพระเกียรติและเคารพสักการะอยู่เป็นเนืองนิตย์ ท่านชอบเล่นกีฬา คือ แล่นเรือยนต์ เล่นเทนนิส กอล์ฟ ในสมัยท่านยังหนุ่มท่านชอบปีนเขา แต่เมื่อท่านมีอายุมากแล้วท่านก็ชอบเดินออกกำลังในตอนเช้า นอกจากนี้ท่านยังชอบอ่านหนังสือและสะสมของเก่า เช่น เครื่องสังคโลกและเครื่องลายคราม เป็นต้นบุตรธิดา บุตรธิดา. เจ้าพระยามหิธร ได้สมรสกับท่านผู้หญิงกลีบ มหิธร โดยมีบุตรธิดาหลายคน อาทิ เช่น- จักร - นายจ่ายวด (ปาณี ไกรฤกษ์) - คุณหญิง (ศรี) ไชยยศสมบัติ - ศิล - วิสุทธิ ไกรฤกษ์) - ท่านผู้หญิงดุษฎี มาลากุล ภริยาหม่อมหลวงปิ่น มาลากุล อดีตรัฐมนตรีว่าการกระทรวงศึกษาธิการ - มัณฑนาภรณ์ - วิจิตราภรณ์ - ภูษณาภรณ์ - นิภาภรณ์ - ดารา - รัตนาภรณ์ ไกรฤกษ์ ยูนิพันธ์</doc>
