<doc id="27975" url="https://th.wikipedia.org/wiki?curid=27975" title="บ้านพักอลเวง">บ้านพักอลเวง บ้านพักอลเวง หรือ เลิฟฮินะ () เป็นการ์ตูนญี่ปุ่น วาดโดยเคน อาคามัตสึ เรื่องราวของหนุ่มหัวไม่ดีนาม "อุราชิมะ เคทาโร่" เด็กนักเรียนที่เตรียมสอบเข้ามหาวิทยาลัยโตเกียว ตามที่เคยสัญญาไว้กับเด็กสาวที่ตนรักในสมัยเด็ก ได้หลงไปอยู่ในหอพักสาวล้วน ที่เคยเป็นอดีตรีสอร์ทบ่อน้ำพุร้อนของยายตัวเอง บ้านพักอลเวง ได้รับรางวัล การ์ตูนญี่ปุ่นยอดเยี่ยมในสหรัฐอเมริกา ในงาน 2002 อะนิเมะเอกซ์โป บ้านพักอลเวงมีเป็นมังงะ 16 เล่ม (ในไทยมี 14 เล่ม ของญี่ปุ่นและบางประเทศจะมีเล่ม 0 และ เล่ม ∞) และฉบับอะนิเมะภาคแรกมีทั้งหมด 24 ตอน ตอนพิเศษ (ตอนที่ 25 เปรียบเสมือนกับการเล่าเนื้อหาทั้ง 24 ตอนในตอนเดียว) ภาพยนตร์ 2 ภาค (Christmas Special และ Spring Special) OVA (Love Hina Again) 3 ตอน ทั้งนี้ในญี่ปุ่นและบางประเทศยังมี Novel (ฉบับนวนิยาย) ด้วยอีกสองเล่ม บ้านพักอลเวงมีการตีพิมพ์มากมายทั่วโลก โดยในประเทศญี่ปุ่น ตีพิมพ์โดยสำนักพิมพ์โคดันฉะ ในประเทศไทยตีพิมพ์โดยสำนักพิมพ์วิบูลย์กิจ ในสหรัฐอเมริกาตีพิมพ์โดย โตเกียวป๊อป ส่วนในฝรั่งเศสและสเปนตีพิมพ์โดย Glénat และที่อื่นๆ อีกทั่วโลก ในประเทศไทย บ้านพักอลเวงฉบับอะนิเมะภาคแรก เคยออกอากาศทางยูบีซีเอเชียนซีรีส์ ช่อง 24 (ปัจจุบันคือ ทรูฟิล์มเอเชีย) และออกจำหน่ายในรูปแบบ VCD ลิขสิทธิ์โดยอามีโก้ ซึ่งปัจจุบันออกมาแค่ ภาคแรก 24 ตอน และเนื่องด้วยบ้านพักอลเอง เป็นการ์ตูนญี่ปุ่นที่ได้รับกระแสตอบรับจากนักอ่านเป็นอย่างมาก ปัจจุบัน วิบูลย์กิจ ได้ทำการตีพิมพ์เรื่องนี้ใหม่อีกครั้ง โดยเพิ่มเติมอักษรเสียงปิดภาพที่ไม่เหมาะสมมากขึ้นตัวละคร ตัวละคร. เพิ่มเติม: ในที่นี้ จะใช้คำว่า โทได แทนการเรียก มหาวิทยาลัยโตเกียว ซึ่งเป็นคำย่อที่คนทั่วไปในญี่ปุ่นใช้เรียกมหาวิทยาลัยแห่งนี้ และถือเป็นมหาวิทยาลัยที่มีชื่อเสียงที่สุดของญี่ปุ่นตัวละครจากมังงะอุราชิมะ เคทาโร่ ตัวละครจากมังงะ. อุราชิมะ เคทาโร่. เคทาโร่เป็นเด็กหนุ่มสมองทึบหัวไม่ดี แต่กลับพยายามสอบเข้าโทไดเนื่องจากคำสัญญาที่เคยให้กับเด็กผู้หญิงคนหนึ่งในวัยเด็ก ทำให้ซิ่วมา 2 ปีซ้อนจนทำให้ทางบ้านโกรธและไล่ออกมา จึงตั้งใจเดินทางมาพักอาศัยที่โรงแรมฮินาตะของคุณยายโดยที่ไม่รู้ว่าโรงแรมดังกล่าวเปลี่ยนเป็นหอพักหญิงไปแล้วนารุเซะงาวะ นารุ นารุเซะงาวะ นารุ. นารุเป็นเด็กผู้หญิงผู้คงแก่เรียนที่พึ่งจบการศึกษาระดับมัธยมและต้องการสอบเข้าโทได ปัจจุบันพักอาศัยอยู่ในหอพักหญิงฮินาตะ เป็นคนหมัดหนักและขี้โมโห เป็นคนที่ไม่เห็นด้วยกับการให้เคทาโร่เข้ามาอยู่ในหอพักหญิงที่สุด เพื่อนสนิทของเธอคือมิทซึเนะซึ่งมีนิสัยแตกต่างกับเธออย่างมากโอโตฮิเมะ มุทสึมิ โอโตฮิเมะ มุทสึมิ. มุทซึมิเป็นผู้หญิงที่ร่างกายอ่อนแอและป้ำๆเป๋อๆตลอดเวลา ตัวเธอเปรียบเสมือนกระจกเงาของเคทาโร่เนื่องจากมีลักษณะเฉพาะตัวที่คล้ายคลึงกันอย่างมาก ต้องการสอบเข้าโทไดเช่นกัน เธอเป็นตัวละครที่ปรากฎเข้ามาในตอนกลางของเรื่องโดยบ้านของเธออยู่ที่โอกินาว่าและเป็นคนให้ทามะกับเคทาโร่มาเอฮาระ ชิโนบุ มาเอฮาระ ชิโนบุ. เด็กสาวมัธยมต้นที่นิสัยเรียบร้อย เก่งเรื่องทำอาหารและงานบ้านงานเรือน แต่เป็นคนเรียนไม่เก่งและไม่มีความมั่นใจในตัวเอง อิมเมจของเธอเหมือนเด็กประถมมากกว่าเด็กมัธยม (เช่น การสวมหมวกกันฟองเข้าตาขณะสระผม ห้องนอนที่เต็มไปด้วยตุ๊กตา) ปัจจุบันอาศัยอยู่ที่หอพักหญิงฮินาตะอาโอยามะ โมโตโกะ อาโอยามะ โมโตโกะ. นักดาบสาว ม.4 ที่อาศัยในหอฮินาตะ บ้านของเธอเป็นสำนักดาบบนหุบเขาที่เกียวโตชื่อว่า ชินเมริว เธอออกมาโลกภายนอกเพื่อฝึกฝนตนเองเพื่อเตรียมตัวเป็นเจ้าสำนักรุ่นต่อไป เธอเก่งในวิชาดาบเอามากๆแต่ด้านงานบ้านงานเรือนกลับแย่มากๆ จุดอ่อนของเธอคือกลัวเต่าเอามากๆ หมายเหตุ: ชินเมริว เป็นสำนักดาบเดียวกับเซ็ตซึนะจากเรื่องเนกิมะ!คาโอลา ซู คาโอลา ซู. เด็กสาวมัธยมต้นที่มีนิสัยร่าเริงและป่วนไปทั่ว มักอยู่ติดกับโมโตโกะตลอดเวลา เป็นอัจฉริยะที่มักประดิษฐ์เครื่องมือกลไลและอาวุธต่างๆมาเสมอ ของชอบของเธอคือกล้วนหอม แม้คาแรกเตอร์ของเธอจะดูเปิดเผย แต่เธอเป็นหนึ่งในตัวละครที่เต็มไปด้วยความลับมากที่สุด แม้แต่ห้องของเธอก็ยังมีลักษณะเป็นป่า ไม่มีใครรู้ว่าเธอเป็นคนชาติไหนกันแน่ ปัจจุบันอาศัยอยู่ในหอพักฮินาตะคนโนะ มิทสึเนะ คนโนะ มิทสึเนะ. สาวฟรีแลนซ์ประจำหอ เพื่อนสนิทของนารุตั้งแต่มัธยม เธอเป็นคนคันไซ ซึ่งทีมพากย์ไท้า ก็พากย์เสียงเหน่อ ในตอนแรก มิทสึเนะวันๆเอาแต่ดื่มสุรากับเล่นการพนัน เป็นคนเรื่อยเปื่อย ไม่มีจุดหมายของชีวิตแน่นอน เป็นคนคอทองแดง มีความคิดไม่ค่อยเข้าท่านัก ชอบผลักดันให้นารุได้มีปฏิสัมพันธ์กับเคทาโร่ เธอมีตาปิดอยู่ตลอดเวลา และคาแรกเตอร์ ค่อนข้างเจ้าเล่ห์ คนในหอจึงเรียกเธอกันว่า คิทสึเนะ ซึ่งแปลว่าสุนัขจิ้งจอกในภาษาญี่ปุ่นอุราชิมะ ฮารุกะ อุราชิมะ ฮารุกะ. น้าของเคทาโร่ อดีตผู้ดูแลหอพักก่อนที่เคทาโร่จะมาดูแล เปิดร้านกาแฟเล็กๆ ที่บันไดทางขึ้นหอฮินาตะ เป็นคอสุราเช่นเดียวกับคิทสึเนะ แต่ดื่มไม่หนักเท่า ชอบสูบบุหรี่ ในอดีตเคยเดินทางค้นหาวัตถุโบราณร่วมกันกับเซตะและแม่ของซาราห์ ฮารุกะชอบสะสมเสื้อผ้าคอสเพลย์น่ารักๆสะสมไว้อีกด้วยซึ่งดูขัดกับบุคลิกของตัวเองมากเซตะ โนริยาสุ เซตะ โนริยาสุ. อาจารย์คณะวิชาโบราณคดีประจำโทได อดีตอาจารย์สอนพิเศษของนารุ ได้ออกเดินทางไปต่างประเทศเมื่อหลายปีก่อน จบโทได โดยซิ่วสอบเข้าเป็นเวลา 3 ปี เป็นคนแปลกๆ พิลึกๆ ขับรถได้อย่างน่าหวาดเสียว มีอิมเมจเหมือน อินเดียน่า โจนส์ซาราห์ แมคดูกัล ซาราห์ แมคดูกัล. เด็กผู้หญิงที่อยู่กับเซตะ ปกติเรียกเซตะว่าพ่อ เป็นเด็กแก่นแก้ว เอาแต่ใจตนเอง อิมเมจเหมือนนารุร่างเด็ก มีปานรูปหมีแพนด้าที่แก้มก้นซ้าย ช่วงแรกๆแอนตี้เคทาโร่โดยไร้สาเหตุ แต่ช่วงหลังๆไม่แสดงอาการแบบนั้น แต่ก็ยังคงรวมหัวแกล้งเคทาโร่กับซูอยู่ดีอุราชิมะ คานาโกะ อุราชิมะ คานาโกะ. น้องสาวบุญธรรมของเคทาโร่ หลงรักเคทาโร่ตั้งแต่สมัยเด็ก ได้ออกเดินทางไปกับคุณย่าฮินาตะ และกลับมายังหอฮินาตะในขณะที่เคทาโร่ไปเรียนที่อเมริกาเพื่อปรับปรุงหอฮินาตะให้กลับมาเป็นโรงแรม เคยสัญญากับเคทาโร่ไว้ว่าจะดูแลโรงแรมฮินาตะด้วยกัน 2 คน คานาโกะเป็นคนที่ปลอมตัวได้แนบเนียนมากจนเกิดความวุ่นวายบ่อยๆ เราจะเห็นคานาโกะได้ทั้งในมังงะและในอะนิเมะซึ่งจะปรากฏตัวใน OVA ภาค Again เท่านั้นอาโอยามะ สึรุโกะ อาโอยามะ สึรุโกะ. พี่สาวของโมโตโกะ ที่ละทิ้งตำแหน่งว่าที่เจ้าสำนักไปแต่งงานกับชายที่ตนเองชอบ เป็นคนที่ใจดี แต่เวลาโกรธกลับน่ากลัวเหมือนปีศาจ มีความต้องการจะให้โมโตโกะกลับไปบ้านเพื่อสืบทอดตำแหน่งเนียโม นาโม เนียโม นาโม. เด็กผู้หญิงที่เคทาโร่พบบนเกาะปาราราเครส มีอิมเมจเหมือนชิโนบุในช่วงแรก พูดภาษาอังกฤษได้ หน้าตาคล้ายชิโนบุมาก เธอมาสืบทอดการค้นหาโบราณสถานของอารยธรรมเต่าต่อจากปู่ที่เสียไปแล้วซึ่งเป็นคนรู้จักของเซตะชิราอิ & ไฮทานิ ชิราอิ & ไฮทานิ. เพื่อนสนิทของเคทาโร่ในสมัยเรียนพิเศษตอนเป็นเด็กซิ่วเตรียมเอนท์ด้วยกัน โดยชิราอิเป็นคนค่อนข้างขี้เล่น ส่วนไฮทานิเป็นคนขี้หลี ในเวลาว่างเพื่อคลายเครียดจากการเตรียมสอบสอบ ทั้งคู่มักจะชวนเคทาโร่ไปจีบสาวเสมอมะเอดะ เอมะ มะเอดะ เอมะ. ตัวละครพิเศษที่ปรากฏในตอนพิเศษในเล่ม 14 สาวน้อยน่ารักสมาชิกใหม่แห่งหอพักสตรีฮินาตะ ชื่อของเธอในภาษาญี่ปุ่นไม่ว่าจะอ่านจากหน้าไปหลัง หรือหลังไปหน้า ก็จะอ่านได้ว่า "มะเอดะ เอมะ" เหมือนกัน มีความมุ่งมั่นที่จะสอบเข้าโทได และย้ายมาอยู่ที่หอเพราะเรื่องข่าวลือที่ว่าคนในหอสอบเข้าโทไดได้ทุกคน ตัวเธอไม่ปรากฏในภาคอะนิเมะทุกภาคนารุเซะงาวะ เมย์ นารุเซะงาวะ เมย์. น้องสาวของนารุ เธอได้รับการกล่าวถึงจากนารุว่าเป็นเด็กที่เก่งมากๆ และเป็นตัวละครที่ปรากฏให้เห็นเพียงครั้งเดียวเท่านั้นคือในเล่ม 14 และปรากฎออกมาเพียงช่องเดียวเท่านั้นในตอนสุดท้าย บทบาทของเธอจะมีมากในฉบับอะนิเมะมากกว่า หมายเหตุ : บทบาทที่แท้จริงของเธอจะปรากฎในเรื่องคุณครูจอมเวท เนกิมะ! ภายใต้ชื่อซากุระ เมย์ตัวละครจากอะนิเมะซากาตะ เคนทาโร่ ตัวละครจากอะนิเมะ. ซากาตะ เคนทาโร่. หนุ่มเพลย์บอยร่ำรวยที่หวังจะได้นารุมาเป็นแฟน เป็นคนขี้โอ่ ไว้ใจไม่ได้นัก ปรากฏตัวเฉพาะในอะนิเมะเท่านั้น ตอนสุดท้าย โดนฮารุกะ สั่งให้ทำงานชดใช้เงินที่ยืมไป ในตอนแรก ถูกวางคาแรกเตอร์ ให้เป็นคู่แข็งกับ เคทาโร่ แต่ใน OVA ภาค again คอยช่วย นารุ และ เคทาโร่ เสมออามาล่า ซู อามาล่า ซู. พี่สาวของซู มาเพื่อพาซูกับบ้านเกิด แต่ ได้เจอกับเคนทาโร่ ก็เริ่มชอบเคนทาโร่ และมาอยู่ในหอฮินาตะเพื่อจะได้พาเคนทาโร่กลับบ้านเกิดพร้อมกันตัวละครจากเกมฟูจิซาว่า มิซูโฮะ ตัวละครจากเกม. ฟูจิซาว่า มิซูโฮะ. ตัวละครที่ปรากฏในเกมของเครื่องดรีมแคสต์ เธอเป็นครูสอนพิเศษให้เคทาโร่ในช่วงเตรียมเอนท์ และได้ให้สัญญากับเคทาโร่ไว้ว่า ถ้าทำให้เคทาโร่สอบเข้าโทไดไม่ได้ เธอจะแต่งงานกับเคทาโร่ เพลงประกอบแอนิเมชัน เพลงประกอบแอนิเมชัน. 1.Sakura saku (サクラサク) Opening song 2.Kimi sae ireba (君さえいれば) Ending song 3.Hajimari wa Koko kara Ep 24 Ending song 4.Kirari Takaramono (キラリ☆宝物) Opening song LH again ขับร้องโดย ยูอิ โฮริเอะ 5.Be For You,Be For Me Ending song LH again ขับร้องโดย ยูอิ โฮริเอะรายชื่อตอน</doc>
