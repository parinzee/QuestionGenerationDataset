<doc id="347790" url="https://th.wikipedia.org/wiki?curid=347790" title="ตะพาบหับ">ตะพาบหับ ตะพาบหับ () เป็นชื่อสกุลของตะพาบ 3 ชนิด ใช้ชื่อวิทยาศาสตร์ว่า Lissemysลักษณะ ลักษณะ. กระดองมีรูปร่างกลมและโค้งนูนสูงกว่าตะพาบน้ำสกุลอื่น ๆ ลักษณะพิเศษของตะพาบสกุลนี้คือ ด้านท้อง มีแผ่นหนังปิดขาทั้ง 4 ขา ซึ่งสามารถพับปิดได้สนิทเหมือนเต่าในสกุล Cuora ซึ่งแตกต่างไปจากตะพาบสกุลอื่น กระดองมีสีเทาหรือสีชมพู ใต้ท้องสีขาวและอาจมีจุดสีแดงอ่อน ๆ หรือสีชมพู เมื่อยังเล็กอยู่กระดองจะมีจุดสีเหลืองกระจายอยู่ทั่ว กระดองสีเข้ม ใต้ท้องสีแดงเข้ม มีทั้งสิ้น 3 ชนิด คือ- Lissemys ceylonensis (ตะพาบหับศรีลังกา) - Lissemys punctata (ตะพาบหับอินเดีย) - Lissemys scutata (ตะพาบหับพม่า) โดยที่ทั้ง 3 ชนิดนี้ เดิมเคยถูกจัดว่าเป็นชนิดเดียวกัน และถูกแบ่งออกเป็นชนิดย่อยซึ่งกันและกัน ทั้ง 3 ชนิดนี้ ถือว่าเป็นตะพาบชนิดที่ไม่ดุ สามารถเลี้ยงรวมกับปลาได้เมื่อยังเล็ก ๆ และเลี้ยงรวมกันได้ จึงนิยมเลี้ยงเป็นสัตว์เลี้ยงที่สามารถเพาะขยายพันธุ์ได้แล้วในที่เลี้ยง โดยเฉพาะในชนิด L. punctataแหล่งอาศัย แหล่งอาศัย. พบกระจายพันธุ์ในอนุทวีปอินเดีย, พม่าและไทย จัดเป็นตะพาบขนาดเล็ก ที่มีขนาดโตเต็มที่อาจจะใหญ่เกินกว่าฝ่ามือมนุษย์ได้เล็กน้อย</doc>
