<doc id="356591" url="https://th.wikipedia.org/wiki?curid=356591" title="ทันน์ฮอยเซอร์">ทันน์ฮอยเซอร์ ทันน์ฮอยเซอร์ อุนท์เดอร์ซังเงอร์ครีก อัฟวาร์ทบูร์ก (; ) เป็นอุปรากรภาษาเยอรมันข้อมูล ข้อมูล. ทันน์ฮอยเซอร์ อุนท์เดอร์ซังเงอร์ครีก อัฟวาร์ทบูร์ก เป็นอุปรากรภาษาเยอรมันความยาว 3 องก์ ประพันธ์ทำนองและคำร้องโดยริชาร์ด วากเนอร์ โดยนำเค้าโครงมาจากบทกวี Elementargeister ของไฮน์ริก ไฮน์ (ค.ศ. 1797 – 1856) ที่ดัดแปลงมาจากตำนานพื้นบ้านเยอรมนี และเรื่อง The Singer's Contest ของอี. ที. เอ. ฮอฟแมนน์ และเรื่องอื่นๆ อีกหลายเรื่อง เกี่ยวกับตำนานของวีนัสเนื้อเรื่อง เนื้อเรื่อง. เกิดขึ้นในศตวรรษที่ 13 ชายหนุ่มรูปงามชื่อไฮน์ริก ทันน์ฮอยเซอร์ ถูกเทพี วีนัส กักขังไว้ในหุบเขาลึกลับชื่อ วีนัสเบิร์ก วีนัสพยายามยั่วยวนและขอความรักจากทันน์ฮอยเซอร์ แต่ตัวเขาปฏิเสธและเรียกร้องหาอิสรภาพ เขาประกาศว่าจิตวิญญาณของเขานั้นมั่นคงต่อพระแม่มารี ด้วยคำประกาศนั้น ทำให้วีนัสเบิร์กและเหล่าบริวารของวีนัสมลายหายไปในทันที ทันน์ฮอยเซอร์พบตัวเองอยู่ในแคว้นทูรินเกีย ขณะนั้นลอร์ดแฮร์มันน์ เจ้าของปราสาทวาร์ทบูร์กแห่งทูรินเกีย ได้จัดการประกวดประชันร้องเพลง โดยผู้ชนะเลิศจะได้รับพรหนึ่งประการจากเอลิซาเบท หลานสาวของลอร์ดแฮร์มันน์การประพันธ์ การประพันธ์. วากเนอร์เริ่มร่างเค้าโครงเรื่องทันน์ฮอยเซอร์ ระหว่างเดือนมิถุนายน-กรกฎาคม ค.ศ. 1842 และเขียนบทร้องเสร็จในเดือนเมษายนปีถัดมา จากนั้นจึงเริ่มประพันธ์ดนตรีจนแล้วเสร็จเมื่อวันที่ 13 เมษายน ค.ศ. 1845 โดยท่อนโอเวอร์เชอร์ที่มีชื่อเสียง ถูกประพันธ์แยกต่างหาก แล้วเสร็จหลังสุด รอบปฐมทัศน์จัดแสดงเป็นครั้งแรกที่เมืองเดรสเดนในวันที่ 19 ตุลาคม ค.ศ. 1845 แต่ไม่ประสบความสำเร็จเท่าเรื่อง รีนซี ผลงานชิ้นก่อนหน้าของวากเนอร์ วากเนอร์ได้ปรับปรุงผลงานชิ้นนี้ตลอดมาจนถึงปี ค.ศ. 1860 และได้รับการร้องขอจากจักรพรรดินโปเลียนที่ 3 ให้ดัดแปลงเป็นพิเศษสำหรับจัดแสดงโดยคณะอุปรากรปารีส ที่โรงอุปรากร Salle Le Peletier ปารีส เพื่อเป็นเกียรติแก่พอลีน ฟอน เมทเทอร์นิก ภริยาของเอกอัครราชทูตออสเตรียประจำกรุงปารีส การแสดงครั้งนี้จัดขึ้นเมื่อวันที่ 13 มีนาคม ค.ศ. 1861รายการอ้างอิง</doc>
