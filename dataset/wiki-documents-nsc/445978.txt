<doc id="445978" url="https://th.wikipedia.org/wiki?curid=445978" title="เอดดี เมิกซ์">เอดดี เมิกซ์ เอดวร์ด ลุยส์ โจเซฟ, บารอน เมิกซ์ () หรือ เอดดี เมิกซ์ (Eddy Merckx) นักจักรยานอาชีพชาวเบลเยียม ได้รับการยกย่องจากนิตยสารเวโลของฝรั่งเศส ว่าเป็น "นักจักรยานที่ประสบความสำเร็จมากที่สุด" และเป็นนักจักรยานที่ดีที่สุดตลอดกาล เอดดี เมิกซ์ชนะเลิศการแข่งขันตูร์เดอฟรองซ์และจีโรดีตาเลีย รายการละ 5 ครั้ง วูเอลตาอาเอสปันญา 1 ครั้ง และการแข่งขันจักรยานชิงแชมป์โลกอีก 3 ครั้ง เมื่อวันที่ 25 ตุลาคม ค.ศ. 1972 ในการแข่งขันจับเวลา 1 ชั่วโมงที่เม็กซิโกซิตี เมิกซ์ได้สร้างสถิติโลกโดยขี่ได้ระยะทางไกลที่สุด 49.431 กิโลเมตรในหนึ่งชั่วโมง สถิตินี้คงอยู่เป็นเวลาหลายปีจนถูกทำลายโดยฟรานเชสโก โมเซอร์ ชาวอิตาลีในปี ค.ศ. 1984 ด้วยระยะทาง 50.808 กิโลเมตร แต่ไม่ได้รับการรับรองจากสหพันธ์จักรยานนานาชาติ (UCI) เนื่องจากโมเซอร์ใช้จักรยานที่ใช้วัสดุที่มีน้ำหนักเบา มีแอโรบาร์และล้อแบบใบจาน ได้รับการออกแบบด้านอากาศพลศาสตร์เป็นพิเศษ สถิติของเมิกซ์ถูกทำลายโดยคริส บอร์ดแมน ชาวอังกฤษ เมื่อวันที่ 27 ตุลาคม ค.ศ. 2000 ด้วยระยะทาง 49.441 กิโลเมตร โดยใช้จักรยานแข่งแบบมาตรฐาน รวมเวลาครองสถิติเป็นเวลา 28 ปี เมิกซ์ได้รับฉายาว่า "มนุษย์กินคน" (The Cannibal) มาจากคำให้สัมภาษณ์ของคริสเตียน เรอมอง นักจักรยานชาวฝรั่งเศส เล่าว่าในการแข่งขันในปี 1969 ลูกสาววัย 12 ปีของเรอมองพูดว่า "ชาวเบลเยียมคนนั้นทิ้งพ่อไม่เห็นฝุ่น เขาเป็นมนุษย์กินคน" ("That Belgian, he doesn't even leave you the crumbs... he's a cannibal.")สถิติรายการใหญ่</doc>
