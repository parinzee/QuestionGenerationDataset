<doc id="792922" url="https://th.wikipedia.org/wiki?curid=792922" title="บิล สีดา">บิล สีดา บิล สีดา (ชื่อเล่น : ปรินซ์ , เกิด 22 สิงหาคม 2538) นักฟุตบอลชาวไทยเชื้อสายเดนมาร์กลงเล่นในตำแหน่งกองกลางและกองหน้า บิลเริ่มต้นเป็นนักฟุตบอลอาชีพกับทีมในลีกดิวิชั่น 2 ที่บ้านเกิดเมื่อปี พ.ศ. 2558 ก่อนจะได้รับการติดต่อให้มาทดสอบฝีเท้ากับทีมสวาดแคทและได้รับการเซ็นสัญญากับทีมโดย คัมเบะ ซูกะโอะ กุนซือของทีมเมื่อต้นปี พ.ศ. 2559 แต่ด้วยภาระทางการเรียนทำให้บิลต้องเดินทางกลับเดนมาร์กก่อนจะกลับมาร่วมทีมในเลกสองของ ไทยลีก ฤดูกาล 2559 แต่ด้วยเหตุผลส่วนตัวทำให้บิลถูกสโมสรนครราชสีมายกเลิกสัญญา หลังจากนั้นบิลจึงย้ายไปร่วมทีมจงอางผยอง ขอนแก่น ยูไนเต็ด แต่สโมสรขอนแก่นก็ถูกยุบทีมไปทำให้บิลได้ย้ายมาร่วมทีมกระต่ายแก้ว บางกอกกล๊าส เอฟซี แต่ทั้งสองฝ่ายก็ได้ทำการยกเลิกสัญญาในเวลาต่อมาจากนั้นบิลก็ได้ย้ายไปร่วมทีมพยัคฆ์ล้านนา เชียงใหม่เอฟซี แต่ก็ถูกยกเลิกสัญญาไปโดยไม่ได้ลงเล่นแม้แต่นิดเดียวทำให้บิลต้องกลับไปค้าแข้งที่เดนมาร์ก กระทั่ง พ.ศ. 2561 ทีมขอนแก่น ยูไนเต็ดที่อยู่ระหว่างรออุทธรณ์ขอสิทธิ์ลงเล่นใน ไทยลีก 4 ได้ทำการดึงตัวบิลกลับมาร่วมทีมอีกครั้ง</doc>
