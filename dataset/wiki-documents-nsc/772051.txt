<doc id="772051" url="https://th.wikipedia.org/wiki?curid=772051" title="เวนเดล เมเรดิธ สแตนลีย์">เวนเดล เมเรดิธ สแตนลีย์ เวนเดล เมเรดิธ สแตนลีย์ (; 16 สิงหาคม ค.ศ. 1904 – 15 มิถุนายน ค.ศ. 1971) เป็นนักชีวเคมีและนักวิทยาไวรัสชาวอเมริกัน เกิดที่เมืองริดจ์วิลล์ เรียนจบปริญญาตรีสาขาเคมีจากวิทยาลัยเอิร์ลแฮม เรียนจบปริญญาโทและปริญญาเอกสาขาวิทยาศาสตร์ที่มหาวิทยาลัยอิลลินอยส์ หลังจากนั้นสแตนลีย์เดินทางไปศึกษาดูงานกับไฮน์ริช ออตโต วีลันด์ที่เมืองมิวนิก ประเทศเยอรมนี แล้วกลับมาเป็นผู้ช่วยที่สถาบันร็อกเกอะเฟลเลอร์เพื่อการวิจัยทางการแพทย์ในนครนิวยอร์ก สแตนลีย์ทำงานอยู่ที่นี่จนถึงปี ค.ศ. 1948 ภายหลังเขาดำรงตำแหน่งศาสตราจารย์ด้านชีวเคมีที่มหาวิทยาลัยแคลิฟอร์เนีย เบิร์กลีย์ สแตนลีย์มีผลงานการศึกษาด้านสเตอริโอเคมีและสารกลุ่มสเตอรอล และศึกษาไวรัสที่ก่อให้เกิดโรคใบด่างในยาสูบ สแตนลีย์สกัดสารนิวคลีโอโปรตีนจากไวรัสที่ก่อให้เกิดโรคดังกล่าว ในปี ค.ศ. 1946 สแตนลีย์ได้รับรางวัลโนเบลสาขาเคมีร่วมกับเจมส์ บี. ซัมเนอร์และจอห์น โฮเวิร์ด นอร์ทรอป ด้านชีวิตส่วนตัว สแตนลีย์แต่งงานกับแมเรียน สเตเปิลส์ในปี ค.ศ. 1929 ทั้งคู่มีบุตรด้วยกัน 4 คน สแตนลีย์เกษียณตัวเองในปี ค.ศ. 1969 และเสียชีวิตที่เมืองซาลามังกาในปี ค.ศ. 1971</doc>
