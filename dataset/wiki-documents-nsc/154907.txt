<doc id="154907" url="https://th.wikipedia.org/wiki?curid=154907" title="เจาะใจ">เจาะใจ เจาะใจ เป็นรายการโทรทัศน์ประเภทสนทนาปกิณกะ ผลิตโดยบริษัท เจเอสแอลโกลบอลมีเดีย จำกัด ออกอากาศครั้งแรกเมื่อวันพฤหัสบดีที่ 3 มกราคม พ.ศ. 2534 ทางสถานีวิทยุโทรทัศน์กองทัพบก ทุกคืนวันพฤหัสบดี อย่างต่อเนื่องเป็นระยะเวลายาวนานที่สุดของประเทศไทยคือ 25 ปี โดยไม่ได้เปลี่ยนชื่อรายการ วัน/เวลา และช่องโทรทัศน์ที่แพร่ภาพ โดยออกอากาศเป็นครั้งสุดท้ายที่ ททบ.5 เมื่อวันพฤหัสบดีที่ 12 มีนาคม พ.ศ. 2558ซึ่งทาง ททบ.ระบุในผังรายการเดือนมีนาคม พ.ศ. 2558 ว่าจะนำสารคดีมาออกอากาศคั่นเวลา ในสัปดาห์หลังจากนั้น คือวันที่ 19 มีนาคม หลังจากนั้น ตั้งแต่วันที่ 1 พฤษภาคม ย้ายไปออกอากาศที่ช่องวัน ในทุกวันศุกร์ เวลา 22.20 น. ในเดือนกรกฎาคม พ.ศ. 2559 ได้ย้ายรายการมาที่ช่อง 9 เอ็มคอตเอชดี ออกอากาศทุกคืนวันพฤหัสบดี เวลา 21.25 น. เริ่มเทปแรกวันพฤหัสบดีที่ 7 กรกฎาคมนี้ และล่าสุดในเดือนกุมภาพันธ์ พ.ศ. 2560 ได้ย้ายวันออกอากาศเป็นวันเสาร์ เวลา 21.40 น. เริ่มวันเสาร์ที่ 4 กุมภาพันธ์นี้ประวัติ ประวัติ. เดิมมีชื่อรายการว่า เจาะใจใส่จอ โดยนำเสนอในรูปแบบทอล์คโชว์ และมีเกมโชว์ในช่วงท้าย มีเนื้อหาเน้นการส่งเสริมสถาบันครอบครัว จนถึงปลายปีแรกที่ออกอากาศ ทางรายการได้ตัดชื่อท้ายรายการเหลือเพียง เจาะใจ และเป็นรายการทอล์คโชว์อย่างเต็มตัว โดยกำหนดให้ผู้ร่วมรายการเป็นบุคคลที่มีความน่าสนใจหรือมีความสำคัญต่อสถานการณ์ ถือเป็นรายการทอล์คโชว์ที่คุยหลายประเด็น หลายความน่าสนใจในสังคม ทั้งประเด็นสังคม ชีวิตบุคคล การเมือง บันเทิง โดยส่วนมาก รายการจะทำการบันทึกเทป แล้วนำมาออกอากาศในวันรุ่งขึ้น หรือทำการถ่ายทอดสดพร้อมกัน กรณีเหตุการณ์สดๆ ร้อนๆ หรือมีการเสนอประเด็น เพื่อให้ทันต่อสถานการณ์วันและเวลาออกอากาศ วันและเวลาออกอากาศ. ในระยะแรก รายการ"เจาะใจใส่จอ" ออกอากาศทุกคืนวันพฤหัสบดี เวลา 20.50 - 21.35 น. จนเมื่อเป็น "เจาะใจ" จึงได้เลื่อนเวลาเป็น 22.00 - 23.00 น. ต่อมาในปี พ.ศ. 2538 ทางรายการได้เพิ่มเวลาเป็น 1 ชั่วโมงครึ่ง รายการจึงจบลงในเวลาประมาณ 23.30 น. จนกระทั่งในปี พ.ศ. 2548 รายการเพิ่มเวลาเป็น 2 ชั่วโมง โดยออกอากาศตั้งแต่เวลา 22.10 - 00.00 น. และในปี พ.ศ. 2549 ได้มีการตัดทอนเวลาของรายการเหลือ 80 นาที โดยเสนอเวลา 22:10 - 23:30 น. และในปี พ.ศ. 2553 เหลือเพียง 1 ชั่วโมง 5 นาที ในเวลา 22.25 - 23.30 น. และปี พ.ศ. 2557-2558 ออกอากาศในเวลา 22.20 - 23.20 น. และวันที่ 1 พฤษภาคม พ.ศ. 2558 รายการเจาะใจย้ายวันออกอากาศเป็นวันศุกร์ เวลา 22.20 - 23.20 น. ทางช่องวัน และตั้งแต่วันที่ 7 กรกฎาคม พ.ศ. 2559 รายการเจาะใจย้ายวันออกอากาศเป็นวันพฤหัสบดี เวลา 21.05 - 22.00 น. ต่อมาโดยเสนอในเวลา เวลา 21.25 - 22.15 น. และตั้งแต่วันที่ 4 กุมภาพันธ์ พ.ศ. 2560 รายการเจาะใจย้ายวันออกอากาศเป็นวันเสาร์ เวลา 21.40 - 22.35 น. ทางช่อง 9 เอ็มคอตเอชดีข้อมูลการออกอากาศพิธีกร พิธีกร. รายการ เจาะใจ มีพิธีกรดำเนินรายการหลายท่าน ตามลำดับการเปลี่ยนแปลง ดังนี้- พิธีกรคู่แรก คือ ดำรง พุฒตาล และ สัญญา คุณากร จนกระทั่งในปี พ.ศ. 2543 ได้มีการเปลี่ยนแปลงพิธีกรฝ่ายหนึ่ง โดยให้ สัญญา ดำเนินรายการคู่กับ นารากร ติยายน และ พ.ศ. 2548 เปลี่ยนเป็น ปิติ ภิรมย์ภักดี - ในปี พ.ศ. 2550 คุณสัญญาได้ขอลาออกจากรายการนี้ เนื่องจากต้องไปทำรายการ ตาสว่าง ทางช่อง 9 ทำให้ทางรายการต้องเปลี่ยนพิธีกรคู่เป็น จอมขวัญ หลาวเพ็ชร์ และ ณัฐวุฒิ อมรวิวัฒน์ นอกจากนี้ทางรายการยังได้จัดโครงการช่วยเหลือสังคม ภายใต้แนวคิด "มีส่วนร่วม เพื่อส่วนรวม" โดยเพิ่มช่วงพิเศษ คือ ส่งความสุข มีพิธีกรเฉพาะช่วงคือ เชษฐวุฒิ วัชรคุณ และ พุทธชาติ พงศ์สุชาติ - ในปี พ.ศ. 2552 มีพิธีกรดำเนินรายการเป็นชายล้วน 4 คน ได้แก่ ณัฐวุฒิ อมรวิวัฒน์, เชษฐวุฒิ วัชรคุณ, สุวิกรม อัมระนันทน์ และ สัญญา คุณากร ซึ่งกลับมาทำหน้าที่ดำเนินรายการนี้ ต่อมาเหลือพิธีกรเพียง 2 คน คือ สัญญา และ ณัฐวุฒิ เนื่องจากเวลาการออกอากาศลดลง - ในปี พ.ศ. 2554 ณัฐวุฒิได้ขอลาออกจากรายการนี้ ทำให้พิธีกรเหลือเพียง สัญญา คุณากร และเพิ่มพิธีกรอีก 2 คน คือ วรรณสิงห์ ประเสริฐกุล และ เกรียง​ไกรมาศ พจนสุนทร (ดีเจเคนโด้) - ในปี พ.ศ. 2555 รายการเข้าสู่ปีที่ 21 จึงเหลือพิธีกรหลักเพียงคนเดียวคือ สัญญา คุณากร โดยมี วงศ์ทนง ชัยณรงค์สิงห์, ยุทธนา บุญอ้อม, สรกล อดุลยานนท์ และ วรรณสิงห์ ประเสริฐกุล มาเป็นผู้แลกเปลี่ยนมุมมองความคิดในรายการ ส่งผลให้ สัญญา คุณากร ซึ่งเป็นพิธีกรหลักของรายการได้รับ รางวัลนาฏราช ถึง 4 ครั้ง นั่นคือ รางวัลนาฏราช ครั้งที่ 1 รางวัลนาฏราช ครั้งที่ 4 รางวัลนาฏราช ครั้งที่ 5 และ รางวัลนาฏราช ครั้งที่ 7เจาะใจ เรียลิตี้ เจาะใจ เรียลิตี้. นอกจากช่วงทอล์คโชว์ ซึ่งเน้นการสัมภาษณ์แขกรับเชิญที่น่าสนใจแล้ว รายการเจาะใจยังมีช่วง "เจาะใจ เรียลิตี้" ซึ่งจะออกอากาศเป็นฤดูกาล เท่าที่ผ่านมาแล้วมี 4 ฤดูกาลได้แก่- Season#1 When rare meet real : เป็นโปรเจกต์เรียลิตี้ที่ให้ดาราและคนดังได้สัมผัสประสบการณ์ชีวิตที่พวกเขาไม่มีวันได้สัมผัส - Season#2 Lays Vote รวมพลังปันความสุข : โปรเจกต์เรียลิตี้คู่หูดารา 5 คู่ กับ ภารกิจท้าทายที่ทุกคนต้องทำให้สำเร็จเพื่อ หาทุนให้กับ 5 มูลนิธิการกุศล - Season#3 Flowers in Asia : โปรเจกต์เรียลิตี้ดาราระดับนางเอก 4 คน กับ ชีวิตที่ไม่คุ้นเคยในดินแดนเอเซีย อันได้แก่ เนปาล จีน ญี่ปุ่น และ เวียดนาม - Season#4 รวมพลังสร้างโรงเรียนถวายพ่อ : โปรเจกต์หาทุนเพื่อการซื้ออุปกรณ์การศึกษาทางไกลผ่านดาวเทียม โดย 10 ดาราคนดัง เป้าหมายคือ จำนวนเงิน 60 ล้านบาทเจาะใจ 20 ปี เจาะใจ 20 ปี. เดือนกุมภาพันธ์ พ.ศ. 2553 ทางรายการได้จัดแคมเปญพิเศษเนื่องในโอกาสครบรอบ 20 ปีของรายการ โดยเริ่มจากแคมเปญ "เจาะใจ For Fan" เป็นการจัดทำเทปพิเศษคัดสรรเรื่องราวของบุคคลอันเป็นที่สุดในรอบ 20 ปี จาก 1,000 กว่าเทปที่เคยออกอากาศ กลับมาสร้างความประทับใจอีกครั้ง โดยเชิญที่สุดของแขกรับเชิญในคราวนั้นกลับมาร่วมรายการอีกครั้งหนึ่ง และกลางปี ทางรายการมีการคัดเลือก 10 บุคคลสำคัญ ซึ่งเป็นบุคคลผู้มีแนวคิดการดำเนินชีวิตที่มีคุณค่าต่อสังคม และได้รับการคัดเลือกโดยสถาบันสื่อมวลชน มาพูดคุยในรายการอีกด้วยรางวัลรางวัล. - รางวัลเมขลา ปี 2535 ประเภทรายการสนทนาบันเทิงดีเด่น - รางวัลโทรทัศน์ทองคำ ปี 2535 ประเภทรายการปกิณกะดีเด่น - รางวัลเมขลา ปี 2537 ประเภทรายการบันเทิงส่งเสริมสังคมไทยดีเด่น - รางวัลโทรทัศน์ทองคำ ปี 2539 ประเภทปกิณกะบันเทิงดีเด่น - รางวัลเมขลา ปี 2541 ประเภทรายการบันเทิงสะท้อนสังคมดีเด่น - รางวัลโทรทัศน์ทองคำ ปี 2541 ประเภทรายการปกิณกะบันเทิงดีเด่น - รางวัลโทรทัศน์ทองคำ ปี 2541 ประเภททีมผู้ดำเนินรายการดีเด่น - รางวัลสตาร์เอนเตอร์เทนเมนต์อวอร์ดส ครั้งที่ 4 ปี 2548 ประเภทรายการวาไรตี้ยอดเยี่ยม - รางวัลนาฏราช ครั้งที่ 3 ปี 2554 ประเภทรายการทอล์คโชว์ยอดเยี่ยม - รางวัลนาฏราช ครั้งที่ 4 ปี 2555 ประเภทรายการทอล์คโชว์ยอดเยี่ยม - รางวัลนาฏราช ครั้งที่ 5 ปี 2556 ประเภทรายการทอล์กโชว์ยอดเยี่ยม - รางวัลนาฏราช ครั้งที่ 6 ปี 2557 ประเภทรายการทอล์กโชว์ยอดเยี่ยม - รางวัลนาฏราช ครั้งที่ 7 ปี 2558 ประเภทรายการทอล์กโชว์ยอดเยี่ยม</doc>
