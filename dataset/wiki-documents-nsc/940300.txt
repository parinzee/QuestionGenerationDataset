<doc id="940300" url="https://th.wikipedia.org/wiki?curid=940300" title="โรงเรียนมัธยมทันว็อน">โรงเรียนมัธยมทันว็อน โรงเรียนมัธยมทันว็อน (, ฮันจา: 檀園高等學校) เป็นโรงเรียนรัฐบาลระดับมัธยมปลาย สังกัดสำนักงานการศึกษาจังหวัดคย็องกี ซึ่งตั้งอยู่ในเขตดันว็อน เมืองอันซัน ประเทศเกาหลีใต้ โรงเรียนก่อตั้งขึ้นในปี ค.ศ. 2005 โดยความร่วมมือของหมู่บ้านไร้พรมแดน (국경없는마을) ซึ่งเป็นองค์การนอกภาครัฐในปี ค.ศ. 2006 และ 2007 จัดตั้งขึ้นตามโครงการพัฒนาความหลากหลายทางวัฒนธรรมของกระทรวงวัฒนธรรม กีฬา และการท่องเที่ยวแห่งเกาหลีใต้ คำขวัญคือ "การเป็นผู้รู้จักตนเอง" ในเดือนพฤษภาคม ค.ศ. 2013 มีนักเรียนทั้งหมด 1,542 คนเหตุการณ์ เหตุการณ์. เมื่อวันที่ 16 เมษายน ค.ศ. 2014 เรือข้ามฟากเกาหลีใต้ เอ็มวี เซว็อล ประสบเหตุพลิกคว่ำ ระหว่างบรรทุกผู้โดยสาร 475 คน จากเมืองอินช็อนไปยังเกาะเชจู ทำให้มีผู้เสียชีวิต 304 ราย ซึ่งส่วนใหญ่เป็นนักเรียนและอาจารย์ของโรงเรียน โรงเรียนถูกปิดไปจนถึงวันที่ 24 เมษายน และกลับมาเปิดเรียนอีกครั้งสำหรับนักเรียนที่รอดชีวิต ซึ่งมีจำนวนเพียง 75 คนเท่านั้น ริบบินสีเหลืองถูกผูกติดกับประตูทางเข้าโรงเรียน มีดอกไม้จำนวนมากถูกนำมาวางไว้ และข้อความไว้อาลัยและให้กำลังใจประดับประดาตลอดทางเข้าโรงเรียน อนุสรณ์ชั่วคราวตั้งอยู่ในโรงยิมบาสเกตบอลของโรงเรียน บริเวณใกล้ ๆ มีชั้นวางดอกไม้จัดไว้สำหรับวางรูปและป้ายชื่อ รวมถึงรูปถ่ายของผู้เสียชีวิตและสูญหายในเหตุการณ์ครั้งนี้ ต่อมารองผู้อำนวยการของโรงเรียน คัง มิน-กยู ผู้รอดชีวิตจากเหตุเรือเฟอร์รี่ ฆ่าตัวตายหลังจากเกิดเหตุไม่ถึงสัปดาห์</doc>
