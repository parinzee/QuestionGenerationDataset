<doc id="787937" url="https://th.wikipedia.org/wiki?curid=787937" title="คุ้มเจ้าหนานไชยวงศ์">คุ้มเจ้าหนานไชยวงศ์ คุ้มเจ้าหนานไชยวงศ์ หรือ บ้านเจ้าหนานไชยวงศ์ ตั้งอยู่เลขที่ 6 ถนนพระร่วง ตำบลในเวียง อำเภอเมือง จังหวัดแพร่ เป็นคุ้มของเจ้าหนานไชยวงศ์ หรือ เจ้าหนานตึ หัวเมืองแก้ว และเจ้าสุธรรมมา มหายศปัญญา ธิดาในเจ้าบุรีรัตน์ (น้อยหนู มหายศปัญญา เจ้าบุรีรัตน์องค์สุดท้ายแห่งนครแพร่ประวัติ ประวัติ. บ้านเจ้าหนานไชยวงศ์ สร้างประมาณปี พ.ศ. 2450 โดยเจ้าบุรีรัตน์ (น้อยหนู มหายศปัญญา) เจ้าบุรีรัตน์นครแพร่ เพื่อเป็นเรือนหอให้ธิดาคือ เจ้าสุธรรมมา มหายศปัญญา และเจ้าหนานตึ หัวเมืองแก้ว บุตรเขย ที่มีอาชีพทำป่าไม้เช่นเดียวกับเจ้าบุรีรัตน์ บ้านหลังนี้ก่อสร้างขึ้นโดยสถาปัตยกรรมแบบขนมปังขิงสร้างจากไม้สักทองทั้งหลังทาด้วยสีครีมน้ำตาลหรือสีไข่ไก่ขลิบแดง ด้านในไม่ทาสีเพื่อให้เห็นเนื้อไม้ หลังคาเป็นทรงมนิลา มุงด้วยไม้แป้นเกล็ดมีการประดับ ประดาลวดลายฉลุ สันนิษฐานว่าเป็นช่างชุดเดียวกับคุ้มวงศ์บุรี ที่พิเศษคือบ้านหลังนี้มีห้องน้ำในตัวเรือนอยู่ตั้งแต่เดิม ปัจจุบันบ้านเจ้าหนานไชยวงศ์ยังมีทายาทอาศัยอยู่ และมีแผนจะสร้างเป็นพิพิธภัณฑ์การเรียนรู้สถาปัตยกรรม สถาปัตยกรรม. บ้านเจ้าหนานไชยวงศ์ เป็นสถาปัตยกรรมแบบขนมปังขิงสร้างจากไม้สักทองทั้งหลังทาด้วยสีครีมน้ำตาล หลังคาเป็นทรงมนิลา มุงด้วยไม้แป้นเกล็ดมีการประดับ ประดาลวดลายฉลุ</doc>
