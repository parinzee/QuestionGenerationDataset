<doc id="898196" url="https://th.wikipedia.org/wiki?curid=898196" title="ปืนกล ต.สุรัตน์">ปืนกล ต.สุรัตน์ ปืนกล ต.สุรัตน์ (ชื่อเล่น: เอ็กซ์; 30 มกราคม พ.ศ. 2540 — ) เป็นนักมวยไทยชาวไทย เจ้าของผลงานเกียรติยศยอดมวยไทย 5 สถาบันประวัติ ประวัติ. ปืนกล ต.สุรัตน์ มีชื่อจริงคือ วีระพงษ์ อุ่นละมัย เป็นบุคคลภูมิลำเนาจากอำเภอบ้านฉาง จังหวัดระยอง มีชื่อในการแข่งมวยไทยครั้งแรกคือปืนกล ไมตรีจิต โดยได้รับค่าตัวครั้งแรกที่ 300 บาท ปืนกลเคยปะทะกับนักมวยไทยระดับแถวหน้าของประเทศมาแล้วหลายราย ไม่ว่าจะเป็นอองรี ซินบีมวยไทย, เพชรลำสินธุ์ เกียรติพลทิพย์ และเด็ดขาด ป.พงษ์สว่าง จากนั้นเขาเว้นช่วงการแข่งในกรุงเทพมหานครระยะหนึ่ง โดยยังคงเข้าแข่งขันที่ภาคตะวันออกในขณะนั้น ซึ่งในวันที่ 23 กันยายน พ.ศ. 2558 เขาเป็นฝ่ายแพ้คะแนนประจัญบาน วิสูตรเจริญยนต์ ที่พัทยา จังหวัดชลบุรี กระทั่งช่วงปลาย พ.ศ. 2558 เขาได้กลับมาแข่งขันที่กรุงเทพมหานคร โดยเป็นฝ่ายชนะน็อกยอดปาดังห์ เกียรติบรรจง ในยกที่ 2 จากนั้น เขาก็เป็นฝ่ายชนะน็อกเพชรเทวดา บี.เอส.เจ.สูงเนิน ในยกที่ 5 ตลอดจนมีผลงานชนะคะแนน ทั้งเพชรเมืองชล ภ.สวนทอง (2 ไฟต์ติดต่อกัน), สุริยันต์เล็ก อบต.กำพี้, ร้อยเชิง สิงห์มาวิน, ประจัญบาน ส.จ.วิชิตแปดริ้ว, พิชิตชัย พี.เค.แสนชัยมวยไทยยิม (2 ไฟต์ติดต่อกัน), กิ่งซางเล็ก ต.หลักสอง และกุมารดอย ส.จิตรภักดี ส่วนวันที่ 21 ธันวาคม พ.ศ. 2559 ปืนกลได้ปะทะกับคู่ปรับเก่าอย่างกิ่งซางเล็ก ต.หลักสอง ในรายการศึกวันทรงชัย ที่สนามมวยราชดำเนิน จากการแข่งขันครั้งนี้ ปืนกลเป็นฝ่ายชนะน็อกในยกที่ 4 โดยสามารถป้องกันตำแหน่งแชมป์ซูเปอร์ฟลายเวทของสนามมวยราชดำเนิน พร้อมกับคว้าแชมป์รุ่นเดียวกันนี้ของรายการศึกยอดมวยไทยรัฐชีวิตส่วนตัว ชีวิตส่วนตัว. ด้านชีวิตส่วนตัว ปืนกล มีบิดาชื่อ สมพิศ อุ่นละมัย และมารดาชื่อ สุพรรณี อุ่นละมัยเกียรติประวัติเกียรติประวัติ. - แชมป์รุ่นซูเปอร์ฟลายเวท 115 ปอนด์ ของสนามมวยราชดำเนิน - นักมวยยอดเยี่ยมแห่งปี 2559 ของสนามมวยราชดำเนิน - 6 กุมภาพันธ์ พ.ศ. 2559 : รางวัลมวยไทยอาชีพดีเด่นชาย งานเชิดชูเกียรติ วันมวยไทยแห่งชาติ ครั้งที่ 5 ที่อินดอร์ สเตเดียม หัวหมาก - 16 ธันวาคม พ.ศ. 2559 : นักกีฬามวยไทยอาชีพดีเด่น วันกีฬาแห่งชาติ ประจำปี 2559 ที่อินดอร์ สเตเดียม หัวหมากสถิติการแข่งขัน</doc>
