<doc id="624913" url="https://th.wikipedia.org/wiki?curid=624913" title="เรือโดยสารคลองภาษีเจริญ">เรือโดยสารคลองภาษีเจริญ เรือโดยสารคลองภาษีเจริญ เป็นบริการเรือด่วนในคลองภาษีเจริญ มีเส้นทางระหว่าง วัดปากน้ำภาษีเจริญ จนถึง ท่าเรือเพชรเกษม 69 เพื่อลดปัญหาการจราจรที่ติดขัด เปิดให้บริการครั้งแรกในวันที่ 1 เมษายน พ.ศ. 2559ประวัติเปิดทดลองเส้นทางเดินเรือและอนาคต ประวัติ. เปิดทดลองเส้นทางเดินเรือและอนาคต. ได้มีเปิดทดลองเดินเรือในคลองภาษีเจริญตลอดเส้นทางเดินเรือโดยสารคลองภาษีเจริญ จากท่าเรือ วัดปากน้ำภาษีเจริญถึงท่าเรือเพชรเกษม 69 กำหนดเริ่มทดลองเดินเรือและเปิดให้บริการประชาชนฟรี ตั้งแต่วันที่ 24 เมษายน – 4 พฤศจิกายน 2557 และจะเริ่มเก็บค่าโดยสารในเดือนมิถุนายน 2558 นายอมร กิจเชวงกุล รองผู้ว่าฯกทม. เปิดเผยว่าโครงการทดลองเดินเรือคลองภาษีเจริญ เป็นอีกหนึ่งโครงการในการพัฒนาโครงข่ายการสัญจรทางน้ำให้เป็นระบบที่สามารถเชื่อมต่อกับโครงข่ายการเดินทางระบบอื่นๆ เพื่อสร้างความสะดวกสะบายในการเดินทาง เราสามารถนั่งเรือสายนี้ไปขึ้นรถไฟฟ้า BTS สถานีบางหว้าได้ที่ท่าสะพานตากสิน-เพชรเกษม และในอนาคตจะมีการเชื่อมต่อไปยังรถไฟฟ้าส่วนต่อขยายสายสีน้ำเงินอีกด้วยเส้นทางการเดินเรือ เส้นทางการเดินเรือ. เส้นทางการเดินเรือในคลองภาษีเจริญ มีความยาวประมาณ 11.5 กิโลเมตร ประกอบด้วยท่าเรือ 15 ท่า ดังนี้- ท่าเรือประตูน้ำภาษีเจริญ - ออกซอยเพชรเกษม 19 เพื่อไปสถานีรถไฟฟ้า บางไผ่ ของ รถไฟฟ้ามหานครสายเฉลิมรัชมงคล (สายสีน้ำเงิน) โดย ฝั่งเหนือ ไปวัดนวลนรดิศ กับ โรงเรียนวัดนวลนรดิศ ส่วน ฝั่งใต้ไปวัดปากน้ำภาษีเจริญกับโรงเรียนสตรีวัดอัปสรสวรรค์ ได้ - ท่าเรืออู่รถเมล์สาย 9 - มีรถประจำทางสาย 4, 9 และ 175 ผ่าน - ท่าเรือประชารัฐ - ฝั่งเหนือ ออกซอยเพชรเกษม 23 เพื่อไปโรงพยาบาลพญาไท 3 และ โรงพยาบาลบางไผ่ ได้ - ท่าเรือสะพานตากสิน-เพชรเกษม - เชื่อมต่อสถานี บางหว้า ของรถไฟฟ้าบีทีเอส และ มหาวิทยาลัยสยามได้ - ท่าเรือวัดอ่างแก้ว - ฝั่งเหนือ ออกซอยเพชรเกษม 27 ได้ ฝั่งใต้ออกวัดอ่างแก้วได้ - ท่าเรือเพชรเกษม 31 - ออกซอยเพชรเกษม 31 เพื่อไปสถานีรถไฟฟ้า เพชรเกษม 48 ของ รถไฟฟ้ามหานครสายเฉลิมรัชมงคล (สายสีน้ำเงิน) ได้ - ท่าเรือวัดรางบัว - ฝั่งเหนือ ออกซอยเพชรเกษม 33 ได้ และ ฝั่งใต้ไปวัดรางบัว - ท่าเรือเพชรเกษม 35 - ฝั่งเหนือ ออกซอยเพชรเกษม 35 เพื่อไปสถานีรถไฟฟ้า ภาษีเจริญ ของ รถไฟฟ้ามหานครสายเฉลิมรัชมงคล (สายสีน้ำเงิน)และ ซีคอนบางแค ได้ - ท่าเรือเพชรเกษม 37 - ฝั่งเหนือ ออกซอยเพชรเกษม 37 เพื่อไปบ้านพักคนชราบางแค ได้ - ท่าเรือเพชรเกษม 39 - ฝั่งเหนือ ออกซอยเพชรเกษม 39 เพื่อไป ตลาดบางแค ได้ - ท่าเรือวัดนิมมานรดี - ฝั่งเหนือ ออกวัดนิมมานรดี ได้ ส่วนฝั่งใต้ออกตลาดวัดนิมมานรดี ได้ - ท่าเรือเกษตร-บางแค - ไปสถานีรถไฟฟ้า บางแค ของ รถไฟฟ้ามหานครสายเฉลิมรัชมงคล (สายสีน้ำเงิน) ได้ - ท่าเรือสะพานกาญจนาภิเษก - ไปสถานีรถไฟฟ้า หลักสอง ของ รถไฟฟ้ามหานครสายเฉลิมรัชมงคล (สายสีน้ำเงิน) และ เดอะมอลล์บางแค (ห่างจากท่าเรือสะพานกาญจนาภิเษก 2200 เมตร) ได้ - ท่าเรือวัดม่วง - ฝั่งเหนือ ออก สถานีตำรวจนครบาลเพชรเกษมและ ห้างสรรพสินค้าบิ๊กซีบางแค ได้ ส่วนฝั่งใต้ ออก วัดม่วงและ โรงเรียนปัญญาวรคุณได้ - ท่าเรือเพชรเกษม 69 - ฝั่งเหนือออกตลาดคลองขวางและ ศาลพระพรหมได้ ได้ ส่วนตารางการเดินเรือโดยสารคลองภาษีเจริญ นั้น จะมีเดิน รอบเช้า ตั้งแต่ 06.00 น. ถึง 09.00 น. และ เดิน รอบเย็น ตั้งแต่ 16.00 น. ถึง 19.30 น. โดยวันจันทร์ถึงวันศุกร์ (ยกเว้นวันหยุดนักขัตฤกษ์) จะมีเดินทุก 15 นาที ส่วนวันเสาร์ วันอาทิตย์ และ วันหยุดนักขัตฤกษ์ จะมีเดินทุก 30 นาทีความปลอดภัย ความปลอดภัย. โดยกำหนดมาตรฐานความปลอดภัยดังนี้1. จำกัดความเร็วเดินเรือไม่เกิน 10 กม./ชม. 2. มีอุปกรณ์ชูชีพสำหรับผู้โดยสารทุกที่นั่ง 3. สามารถตรวจสอบตำแหน่งเรือด้วยระบบ GPS 4. มีเจ้าหน้าที่รักษาความปลอดภัยทุกท่าเรือ 5. ทางขึ้นลงสะดวกสบาย 6. จำกัดผู้โดยสารไม่เกิน 60 คน มีที่นั่งทุกที่</doc>
