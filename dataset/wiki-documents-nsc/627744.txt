<doc id="627744" url="https://th.wikipedia.org/wiki?curid=627744" title="วัดนวมินทรราชูทิศ">วัดนวมินทรราชูทิศ วัดนวมินทรราชูทิศ ตั้งอยู่ที่เมืองเรย์แฮม รัฐแมสซาชูเซตส์ ในวันที่ 1 สิงหาคม พ.ศ. 2545 วัดนวมินทรราชูทิศ ได้ถือกำเนิดอย่างเป็นทางการ ณ อพาร์ตเมนท์ เลขที่ 1765 Commonwealth Ave รัฐแมสซาชูเซตส์ ต่อมาในวันที่ 1 มิถุนายน พ.ศ. 2546 ได้ย้ายไปอยู่ที่บ้านเลขที่ 11 Wilmot St Watertown รัฐแมสซาชูเซตส์ และย้ายมายังที่ตั้งปัจจุบัน 382 South Street East เมืองเรย์แฮม รัฐแมสซาชูเซตส์ 02767 เมื่อวันที่ 2 กรกฎาคม พ.ศ. 2547 และได้มีพิธีเปิดโครงการก่อสร้างอุโบสถหรือ Ground Breaking เมื่อเวลา 10.09 น.ของวันที่ 20 กันยายน พ.ศ. 2547 โดยระบุว่าพระอุโบสถทรงไทยประยุกต์ ที่มีพื้นที่ 110,000 ตารางฟุต ใช้งบก่อสร้าง 50 ล้านดอลลาร์สหรัฐ ซึ่งจะทำให้วัดแห่งนี้กลายเป็นวัดไทยนอกประเทศที่ใหญ่ที่สุดการออกแบบ การออกแบบ. บีน แวง สถาปนิกผู้ออกแบบสร้างอุโบสถของวัดนวมินทรราชูทิศ กล่าวว่า อุโบสถดังกล่าว ออกแบบตามแนวคิดของพระพรหมวชิรญาณ (ปสฤทธิ์ เขมงฺกโร) ประธรรมกรรมการอำนวยการวัดนวมินทรราชูทิศ ที่บอกว่าต้องการให้เป็นการผสมผสานระหว่างสถาปัตยกรรมตะวันออกและตะวันตก คือสถาปัตยกรรมแบบนิวอิงแลนด์และไทยเข้าด้วยกัน เพื่อให้ขัดกับสภาพแวดล้อมของเมือง ขณะเดียวกันก็สามารถรักษาเอกลักษณ์ความเป็นไทยเอาไว้ โดยส่วนกลางของอุโบสถ จะเป็นอาคารสามชั้น (ไม่รวมเจดีย์)- ชั้นแรก - เป็นพิพิธภัณฑ์เทิดพระเกียรติพระบาทสมเด็จพระเจ้าอยู่หัว (คล้าย ๆ กับห้องสมุดประธานาธิบดี) และมีคาเฟ่ - ชั้นสอง - เป็นบริเวณสำหรับปฏิบัติกรรมฐาน - ชั้นสาม - เป็นสถานที่ประดิษฐานพระพุทธรูปขนาด 15 ตัน ที่อัญเชิญมาจากประเทศไทย มีขนาดสูงประมาณ 20-25 ฟุต นอกจากนั้น อาคารพระอุโบสถหลังนี้ จะประกอบไปด้วยระเบียง (terrace) กว้างขวาง, บริเวณที่พักสงฆ์, ห้องประชุมอเนกประสงค์ ที่รองรับประชาชนได้ถึง 700 คน รวมทั้งจะมีห้องเรียน และห้องประชุมอีกหลายห้องวัตถุประสงค์ วัตถุประสงค์. พระพรหมวชิรญาณ (ปสฤทธิ์ เขมงฺกโร) เจ้าอาวาสวัดยานนาวา กรรมการมหาเถรสมาคม (มส.) กล่าวว่า การจัดสร้างวัดนวมินทรราชูทิศ ก็เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสฉลองสิริราชสมบัติครบ 60 ปี และเป็นอนุสรณ์ที่พระบาทสมเด็จพระเจ้าอยู่หัว มีพระราชสมภพที่เมืองบอสตัน โดยได้มีการสร้างอุโบสถและตัววัดตั้งแต่ปี พ.ศ. 2554 บนเนื้อที่ 233 ไร่ ด้วยงบประมาณกว่า 2,000 ล้านบาท และได้รับเงินสนับสนุนจากรัฐบาลไทยกว่า 500 ล้านบาท ทำให้วัดนวมินทรราชูทิศ เป็นวัดไทยในต่างประเทศที่ใหญ่ที่สุดในโลก นอกจากนี้ พระบาทสมเด็จพระเจ้าอยู่หัว ได้พระราชทานพระบรมรูปของพระองค์ มาประดิษฐานที่โถงทางเข้า และภายในวัดยังมีการจัดนิทรรศการแสดงพระราชประวัติ พระราชกรณียกิจ ขณะที่พระองค์ทรงมีพระราชสมภพในเมืองบอสตัน อีกทั้งยังมีการจัดตั้งสถาบันการศึกษาทางพระพุทธศาสนา และศูนย์วิปัสนาขนาดใหญ่ด้วย</doc>
