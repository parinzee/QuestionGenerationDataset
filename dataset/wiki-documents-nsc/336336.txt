<doc id="336336" url="https://th.wikipedia.org/wiki?curid=336336" title="จูเลีย กิลลาร์ด">จูเลีย กิลลาร์ด จูเลีย ไอลีน กิลลาร์ด () เกิดเมื่อวันที่ 29 กันยายน ค.ศ. 1961 เป็นนายกรัฐมนตรีคนที่ 27 ของออสเตรเลีย และเป็นอดีตนายกรัฐมนตรีหญิงคนแรกของออสเตรเลียและเป็นอดีตนายกรัฐมนตรีคนแรกที่ยังไม่เคยผ่านการสมรสมาก่อน กิลลาร์ดได้รับเลือกเข้าสู่สภาผู้แทนราษฎรในฐานะผู้แทนของเขตเลือกตั้งลาเลอร์ ในปี ค.ศ. 1998 จากนั้นในปี ค.ศ. 2001 หลังจากที่พรรคแรงงานพ่ายแพ้การเลือกตั้ง เธอได้รับเลือกให้เป็นส่วนหนึ่งของคณะรัฐมนตรีเงาในตำแหน่งรัฐมนตรีเงา กระทรวงประชากรและการอพยพย้ายถิ่น ในเดือนกรกฎาคมปี ค.ศ. 2006 เธอได้เป็นรัฐมนตรีเงากระทรวงสาธารณสุข ในเดือนธันวาคม ค.ศ. 2006 หลังจากชนะการเลือกตั้งในปี พ.ศ. 2550 ภายใต้รัฐบาลของเควิน รัด เธอเข้ารับตำแหน่งรองนายกรัฐมนตรีหญิงคนแรกของออสเตรเลีย พร้อมตำแหน่งรัฐมนตรีกระทรวงศึกษาธิการ กระทรวงแรงงาน และสวัสดิการสังคม ในวันที่ 24 มิถุนายน ค.ศ. 2010 เธอดำรงตำแหน่งนายกรัฐมนตรีหญิงคนแรกของออสเตรเลีย หลังจากชนะเลือกตั้งภายในพรรคแรงงาน แต่เมื่อวันที่ 26 มิถุนายน ค.ศ. 2013 เธอก็แพ้การเลือกตั้งภายในพรรคให้กับอดีตหัวหน้าเควิน รัดด์ หลังจากผลสำรวจความคิดเห็นระบุว่าพรรคแรงงานจะแพ้การเลือกตั้งปี พ.ศ. 2556 กิลลาร์ดประกาศตนเองว่าเป็นพวกนิยมสาธารณรัฐ และสนับสนุนการปกครองระบอบสาธารณรัฐในออสเตรเลีย ท่ามกลางความไม่เห็นด้วยของประชาชนชาวออสเตรเลีย</doc>
