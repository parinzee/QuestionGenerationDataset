<doc id="888637" url="https://th.wikipedia.org/wiki?curid=888637" title="สนธิสัญญากองตน">สนธิสัญญากองตน สนธิสัญญากองตน เป็นการทำสัญญาพักรบในสงครามจีน-พม่าที่ต่อเนื่องยาวนานถึง4ปี ตั้งแต่เดือนธันวาคม พ.ศ. 2308-2312 แม้กองทัพพม่าจะสามารถชนะกองทัพต้าชิงได้ทุกครั้ง แต่ความสูญเสียก็มากขึ้นเรื่อยๆและไม่เป็นผลดีต่ออาณาจักรพม่าในระยะยาว อะแซหวุ่นกี้ได้พิจารณาถึงผลได้ผลเสียของสงครามที่ยาวนานครั้งนี้อย่างถูกต้อง เพราะถึงแม้ในการบุกของกองทัพต้าชิงครั้งที่ 4 จะถูกกองทัพพม่าตีกระหนาบเอาไว้แล้ว แต่หากทำลายกองทัพนี้ไปจักรพรรดิเฉียนหลงก็คงจะส่งกองทัพใหญ่มาอีกแน่ ถ้ายังเป็นอย่างนี้ต่อไปด้วยอัตตราส่วนของจำนวนประชากรที่ต้องสูญเสียเมื่อเทียบกันแล้ว พม่าไม่อาจเทียบกับอาณาจักรต้าชิงได้เลย ดังนั้นการเจรจาสงบศึกจึงเกิดขึ้นที่เมืองกองตน ในวันที่ 13 ธันวาคม 2312 และเซ็นสัญญาสงบศึกในวันที่ 22 ธันวาคม 2312 โดยเป็นการตัดสินใจโดยพลการของอะแซหวุ่นกี้ กับฟู่เหิงแม่ทัพใหญ่แห่งต้าชิง แม้จะยังไม่ได้รับพระราชานุญาติจากพระเจ้ามังระ และจักรพรรดิเฉียนหลงก็ตามใจความของสนธิสัญญามีดังนี้ใจความของสนธิสัญญามีดังนี้. 1. ต้าชิงต้องยอมส่งตัวผู้ก่อการร้าย กบฎ และผู้ลี้ภัยอื่นๆที่หลบหนีเข้าไปในดินแดนจีน 2. จีนจะต้องเคารพอธิปไตยของพม่าในรัฐฉานที่เคยเป็นส่วนหนึ่งของพม่า 3. นักโทษของทั้งสองฝ่ายต้องได้รับการปล่อยตัว 4. จักรพรรดิแห่งประเทศจีน และกษัตริย์แห่งพม่าจะรักษาความเป็นมิตรไมตรีต่อกัน คงสถานะทางการทูตเอาไว้ และแลกเปลี่ยนเครื่องบรรณาการแก่กัน</doc>
