<doc id="112257" url="https://th.wikipedia.org/wiki?curid=112257" title="ลลิตา ปัญโญภาส">ลลิตา ปัญโญภาส ลลิตา ปัญโญภาส หรือ ลลิตา ศศิประภา (ชื่อเกิด: ลลิตา โชติรส; ชื่อเล่น: หมิว; เกิด: 5 ตุลาคม พ.ศ. 2514) เป็นบุตรสาวของจารุวรรณ ปัญโญภาส และโกวิท โชติรสประวัติ ประวัติ. ชื่อลลิตามาจากการตั้งชื่อตามลูกสาวของเจ้านายเดิมที่ช่อง 5 ของจารุวรรณ คือ ละลิตา ฉันทศาสตร์โกศล การศึกษา : หมิว ลลิตาเริ่มต้นการศึกษาในระดับอนุบาลที่โรงเรียนอนุบาลยุคลธร ระดับประถม-มัธยมต้น จากโรงเรียนเซนต์โยเซฟ บางนา และมัธยมปลาย จากโรงเรียนเตรียมอุดมศึกษา สายศิลป์ภาษา-ฝรั่งเศส และจบการศึกษาระดับปริญญาตรี จากคณะศึกษาศาสตร์ มหาวิทยาลัยศรีนครินทรวิโรฒ ปทุมวัน ระดับอนุปริญญา (Diploma) ในสาขาการออกแบบตกแต่งภายใน (Interior Design) ที่ Inchbald School of Design ประเทศอังกฤษ เป็นเวลา 1 ปีเต็ม และระดับปริญญาโท ในสาขาการออกแบบตกแต่งภายในอีกเช่นกัน ได้รับปริญญาโท (M.A.) ที่ Master Middlesex University ประเทศอังกฤษ ทางด้านผลงานการแสดงมีผลงานละครเรื่องแรกในชีวิต คือละครเรื่องสะใภ้สลัม ในปี 2524 ซึ่งในเรื่องนี้บทที่หมิวได้รับ เป็นบทบาทของนางเอกตอนเด็กๆ และเธอก็ยังมีผลงานการแสดงในบทบาทของนักแสดงเด็กนี้ต่อมาอีกหลายต่อหลายเรื่อง จนมาถึงละครที่สร้างชื่อเสียงให้กับเธอเป็นอย่างมาก คือ ละครเรื่อง "ปริศนา" ในปี 2530 และเธอก็มีผลงานการแสดงละครอย่างต่อเนื่องจนมาถึงปัจจุบัน ซึ่งผลงานของเธอล้วนได้รับการต้อนรับเป็นอย่างดีจากแฟนละครของเธอเป็นจำนวนมาก ทางด้านผลภาพยนตร์นั้น ภาพยนตร์เรื่องแรกที่เธอได้แสดงคือเรื่อง แรงเทียน ในปี 2531 ทำให้เธอได้รับรางวัลตุ๊กตาเงินดาวรุ่ง จากภาพยนตร์เรื่องนี้ด้วยเช่นกัน นอกจากนี้หมิวก็ยังมีผลงานทางด้านการถ่ายแบบให้กับนิตยสารชั้นนำของเมืองไทยเป็นจำนวนมาก จนถึงกับเธอเคยได้รับการโหวตจากนิตยสารสุดสัปดาห์ ว่าเป็น 1 ใน 5 นางเอก/นางแบบที่ขึ้นปกนิตยสารบ่อยที่สุด ส่วนนิตยสารเล่มแรกของเธอคือ นิตยสารขวัญเรือน เมื่อปี 2528 อีกหนึ่งผลงานที่เป็นความภาคภูมิใจของเธอคือการทำหนังสือ ซึ่งหนังสือเล่มแรกที่เธอทำออกมาคือ "ฤดูไหน" ในปี2542 ซึ่งเป็นบันทึกการเดินทาง ประสบการณ์ ความคิด ผ่านสี่ฤดูกาลของเธอในช่วงที่หมิวไปเรียนต่อปริญญาโท ที่ประเทศอังกฤษ และเล่มล่าสุดคือ "ล.ลิง ตกใต้ต้น" บันทึกอมยิ้ม รับประกันฟันไม่ผุ ที่เป็นเรื่องราวของผลผลิตทางครอบครัวของเธอ กับ "ก้อง" นรบดี ศศิประภา คือ "แพลงต้อน" ด.ช.ศศิเดช ศศิประภา และ "อีตั้น" ด.ช.ศักดิเดช ศศิประภาครอบครัว ครอบครัว. หมิวและก้อง เคยเจอกันครั้งแรกที่นิวยอร์ก สหรัฐอเมริกา รู้จักกันในฐานะเพื่อน มาเริ่มคบหาดูใจกันตอนที่ก้องได้เดินทางกลับมาประเทศไทย มีการแถลงข่าวงานวิวาห์ในวันที่ 27 ธันวาคม พ.ศ. 2543 พิธีหมั้น 19 มกราคม พ.ศ. 2544 ที่โรงแรมพลาซ่า แอทธินี ถนนวิทยุ วันที่ 2 มีนาคม เข้าเฝ้าสมเด็จพระญาณสังวร สมเด็จพระสังฆราช สกลมหาสังฆปริณายก ที่วัดบวรนิเวศวิหาร ปัจจุบันลลิตาและนรบดีได้จดทะเบียนหย่ากันหลังแต่งงานกันมานาน 15 ปี ร.ต.ต.นรบดี ศศิประภา (ยศขณะนั้น) เป็นลูกชายคนเดียวของพล.อ.อรรคเดช ศศิประภา กับอดีตภริยา “พนารัตน์ พิสุทธิศักดิ์” อดีตรองนางสาวไทยปี 2512 เคยผ่านงานถ่ายแบบ ถ่ายโฆษณามาบ้าง ปัจจุบันมียศเป็น ร้อยตำรวจเอก โดยตอนคลอดน้องอีตั้น ได้เลื่อนยศเป็นร้อยตำรวจโท วันงานแถลงข่าว ก้อง นรบดีได้กล่าวว่า “ผมจะรักษาชีวิตของคนๆ นี้ให้ดีที่สุดเท่าที่ผมจะทำได้ ซึ่งที่ผ่านมา ยอมรับว่าไม่เคยมีสเปกผู้หญิงในอุดมคติ จนกระทั่งมาได้รู้จักกับหมิว ผมจึงสามารถกล้าพูดได้เต็มปากว่า หมิวคือคนที่ผมรอคอยมานานถึง 29 ปี” "แพลงต้อน" ด.ช.ศศิเดช ศศิประภา ลูกชายคนโต หน้าเหมือนพ่อ เกิดวันที่ 8 สิงหาคม 2544 เกิดที่ประเทศอังกฤษ ชื่อแพลงต้อน ได้มาจากการที่ หมิวและก้องชอบทะเลเหมือนกัน และตอนกลางคืนในทะเลแพลงต้อนจะเรืองแสงสวยมาก เรียนโรงเรียอนุบาลชนานันท์ มีผลงานถ่ายแบบและถ่ายโฆษณาผ่านตามาบ้าง "อีตั้น" ด.ช.ศักดิเดช ศศิประภา ลูกชายคนที่สอง หน้าหวานเหมือนแม่ เกิดวันที่ 24 เมษายน 2546 ชื่ออีตั้น เรียนที่โรงเรียอนุบาลชนานันท์ มีผลงานถ่ายแบบ ถ่ายโฆษณา และละครเรื่องวีรกรรมทำเพื่อเธอ เล่นตอนจบผลงานละครภาพยนตร์โฆษณารางวัล รางวัล. รางวัลพระราชทาน พระสุรัสวดี รางวัลภาพยนตร์แห่งชาติ สุพรรณหงส์ รางวัลชมรมวิจารณ์บันเทิง รางวัลสตาร์พิกส์ไทยฟิล์มอะวอดส์ รางวัลเมขลา รางวัลโทรทัศน์ทองคำ รางวัลคมชัดลึก อวอร์ด รางวัลอื่น ๆ- [2536] รางวัล RADIO VOTE SATELLITE – นักแสดงหญิงยอดนิยม จาก ยามเมื่อลมพัดหวน - [2539] รางวัล RADIO VOTE SATELLITE – นักแสดงหญิงยอดนิยม จาก ทรายสีเพลิง - [2542]รางวัลพระราชทานพระสุรัสวดี รางวัลบุคคลในวงการภาพยนตร์ไทยส่งเสริมการต่อต้านยาเสพติดในรอบปี - [2548] รางวัลสตาร์เอนเตอร์เทนเมนต์ – นักแสดงนำหญิงยอดเยี่ยม จาก กุหลาบสีดำ - [2548] รางวัล HAMBURGER AWARDS 2005 – นักแสดงนำหญิงยอดเยี่ยม จาก กุหลาบสีดำ - [2548] รางวัล TOP AWARDS 2005 – นักแสดงนำหญิงยอดเยี่ยม (เสนอชื่อเข้าชิง) จาก กุหลาบสีดำ - [2561] รางวัลเณศไอยรา PRESS AWARDS 2018 – นักแสดงนำหญิงยอดเยี่ยม จาก ล่า - [2561] รางวัลไนน์เอ็นเตอร์เทน อวอร์ด 2018 – นักแสดงหญิงแห่งปี ร่วมกับ พัชราภา ไชยเชื้อ จาก ล่า - [2561] รางวัล SIAMDARA STARS AWARDS 2018 – นักแสดงนำหญิงยอดเยี่ยม (เสนอชื่อเข้าชิง) จาก ล่ามิวสิกวิดีโอมิวสิกวิดีโอ. - 2551 ลมหายใจของเมื่อวาน ของ ลิปตาคอนเสิร์ตคอนเสิร์ต. - คอนเสิร์ต บวก ลบ คูณ หาร อาการเจ 7th MBK Hall (2534) มาโชว์เดี่ยวทั้งร้อง+เต้นกระจาย ในเพลงประวัติศาสตร์ของ คริสติน่า อาร์กีล่าร์ละครเวทีละครเวที. - The Sound of กรี๊ด - ตามใจท่าน (As You Like It)พิธีกรพิธีกร. - รายการผู้หญิงวันนี้ - รายการแฮปปี้เบิร์ดเดย์ออนไอซ์ - รายการ Wow! - รายการ The Queen ราชินีโต๊ะกลมPocket BooksPocket Books. - 2542 ฤดูไหน - 2550 ล.ลิง ตกใต้ต้น - 2552 หมาหมู่</doc>
