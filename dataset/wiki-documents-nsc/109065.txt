<doc id="109065" url="https://th.wikipedia.org/wiki?curid=109065" title="กราฟิกดีไซน์">กราฟิกดีไซน์ กราฟิกดีไซน์ () คือการออกแบบสื่อสัญลักษณ์ที่มองเห็นด้วยตา (เป็นทัศนศิลป์อย่างหนึ่ง) ทำหน้าที่เพื่อสื่อความหมาย กราฟิกดีไซน์ เป็นการทับศัพท์มาจากภาษาอังกฤษ graphic design คำว่า graphic มีคำในภาษาไทยที่ใช้แทนได้คือ เรขศิลป์, เลขนศิลป์ หรือ เรขภาพ ส่วน design แปลว่า การออกแบบ เมื่อรวมกันแล้ว กราฟิกดีไซน์จึงมีหมายความว่า การออกแบบเรขศิลป์ หรือ การออกแบบเลขนศิลป์ ผู้ออกแบบกราฟิกจะทำการสร้าง และ/หรือ รวมส่วนประกอบทางศิลป์อย่าง สัญลักษณ์ รูปภาพ ตัวอักษร มาผ่านกระบวนการทางการออกแบบอย่างหนึ่งอย่างใดหรือมากกว่าหนึ่งกระบวนการทางการออกแบบ เช่น การออกแบบตัวอักษร การวาดภาพประกอบ การจัดองค์ประกอบ เพื่อใช้ในการสื่อสารบางอย่าง มักมีการเข้าใจผิดว่ากราฟิกดีไซน์เป็นงานที่ทำด้วยคอมพิวเตอร์หรือเป็นการสร้างแอนิเมชันสามมิติเพียงอย่างเดียว ซึ่งในความเป็นจริง คอมพิวเตอร์เป็นเพียงเครื่องมือชิ้นหนึ่งที่ช่วยในการสร้างงานกราฟิกดีไซน์ได้ เช่นเดียวกับ ดินสอ ปากกา พู่กันกราฟิกดีไซน์ในรูปแบบต่างๆกราฟิกดีไซน์ในรูปแบบต่างๆ. - องค์ประกอบทางศิลปะ เช่น ฟอนต์ตัวหนังสือ ลวดลายต่างๆ - กราฟิกสำหรับองค์กร เช่น  โลโก้องค์กร ตราผลิตภัณฑ์ - กราฟิกเพื่อแสดงผลบนจอ เช่น เว็บไซต์ แอปพลิเคชัน วิดีโอเกม คลิปวิดีโอ รายการโทรทัศน์ แอนิเมชัน - กราฟิกบนสื่อที่ติดตั้งในสิ่งแวดล้อม เช่น ป้ายจราจร ป้ายโฆษณา - กราฟิกบนสื่อสิ่งพิมพ์ เช่น หนังสือ หนังสือพิมพ์ นิตยสาร หนังสือนิทาน หนังสือการ์ตูน โปสเตอร์ ใบปลิว - กราฟิกบนภาชนะ เช่น ลวดลายบนเครื่องเบญจรงค์ ฉลากผลิตภัณฑ์ - กราฟิกบนผ้า เช่น ลายผ้า แพทเทิร์น - กราฟิกบนสื่ออื่นๆ เช่น ภาพวาดผนังถ้ำ</doc>
