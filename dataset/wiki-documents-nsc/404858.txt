<doc id="404858" url="https://th.wikipedia.org/wiki?curid=404858" title="แคราแคล">แคราแคล แคราแคล หรือ ลิงซ์เปอร์เซีย หรือ ลิงซ์อียิปต์ หรือ ลิงซ์แอฟริกา หรือ ลิงซ์ทะเลทราย () เป็นแมวขนาดกลาง มีการกระจายพันธุ์ในเอเชียตะวันตก, เอเชียใต้ และทวีปแอฟริกา คำว่า "แคราแคล" (Caracal) มาจากคำในภาษาตุรกี คำว่า "karakulak" ซึ่งแปลว่า "หูสีดำ" ในอินเดียเหนือและประเทศปากีสถาน แคราแคลรู้จักกันในชื่อ syahgosh (स्याहगोष/سیاه گوش) หรือ shyahgosh ซึ่งในคำในภาษาปากีสถานแปลว่า หูสีดำ เช่นกัน ในภาษาแอฟริคานส์เรียกแคราแคลว่า Rooikat ซึ่งแปลว่า "แมวแดง"ลักษณะ ลักษณะ. แคราแคล มีน้ำหนักเต็มที่ในตัวผู้ 10–18 กิโลกรัม ความสูงจากอุ้งเท้าถึงหัวไหล่ประมาณ 40–50 เซนติเมตร ความยาวลำตัว 55–90 เซนติเมตร ความยางหาง 25–40 เซนติเมตร อายุโดยเฉลี่ย 8–10 ปี มีลักษณะของตัวผู้และตัวเมียคล้ายคลึงกัน ในตัวผู้จะมีขนาดใหญ่กว่าตัวเมียเล็กน้อย อาศัยอยู่ตามทุ่งหญ้ากว้างใหญ่และมีโขดหิน ล่าเหยื่อได้หลากหลายชนิดรวมถึงสัตว์ที่มีขนาดใหญ่ในบางครั้ง เช่น อิมพาลาด้วย แต่โดยทั่วไปจะล่าไฮแรกซ์, กระต่ายป่า, หมูป่า, นกกระทา, ไก่ต๊อก, นกพิราบและนกเขา รวมถึงแอนทีโลปขนาดเล็กด้วย แคราแคลสามรถกระโดดได้สูง และล่าสัตว์ที่มีน้ำหนักมากกว่าตัวเองได้ถึง 2–3 เท่า โดยก่อนกินจะใช้ฟันถอนขนของเหยื่อออกให้หมดก่อน ในกรณีที่อาหารมีขนปกคลุมหนาแน่น แต่ตัวของแคราแคลเองก็ถูกล่าเช่นกันจากเสือดาวหรือสิงโต แคราแคลที่ยังไม่โตเต็มวัยอาจถูกล่าได้จากอินทรีขนาดใหญ่ แคราแคลปีนต้นไม้ได้เก่งและจะหนีขึ้นต้นไม้เมื่อถูกล่าหรือถูกคุกคามชนิดย่อยชนิดย่อย. - Caracal caracal algira , แอฟริกาเหนือ - Caracal caracal caracal , แอฟริกาตะวันออก, แอฟริกากลาง และแอฟริกาใต้ - Caracal caracal damarensis , ประเทศนามิเบีย - Caracal caracal limpopoensis , ประเทศบอตสวานา - Caracal caracal lucani , ประเทศกาบอง - Caracal caracal nubica , ประเทศเอธิโอเปีย, ประเทศซูดาน - Caracal caracal poecilotis , แอฟริกาตะวันตก - Caracal caracal schmitzi , ประเทศอิสราเอล, เอเชียตะวันตก, ประเทศอิหร่าน, คาบสมุทรอาหรับ, ประเทศปากีสถาน, ประเทศอินเดีย, ประเทศจอร์แดน</doc>
