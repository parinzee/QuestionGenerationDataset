<doc id="152302" url="https://th.wikipedia.org/wiki?curid=152302" title="เจ้าหญิงมาเกอเรต้าแห่งแซ็กโซนี">เจ้าหญิงมาเกอเรต้าแห่งแซ็กโซนี เจ้าหญิงมาเกอเรตาแห่งแซ็กโซนี หรือพระนามเต็ม มาเกอเรต้า แคโรไลน์ ฟรีเดอริเก้ ซีซิลี ออกัสต์ อเมลี่ โจเซฟีน เอลิซาเบธ มาเรีย โจฮันนา (, ; หรือพระนามเต็ม Margaretha Karoline Friederike Cecilie Auguste Amalie Josephine Elisabeth Maria Johanna von Habrburg-Lothringen (ราชสกุลเดิม von Wettin)) ทรงเป็นเจ้าฟ้าหญิงแห่งแซ็กโซนี และอาร์คดัชเชสแห่งออสเตรีย ที่ทรงได้รับการสถาปนาหลังการอภิเษกสมรส เจ้าหญิงมาเกอริตาประสูติเมื่อวันที่ 24 พฤษภาคม พ.ศ. 2383 ณ เมืองเดรสเดน ราชอาณาจักรแซ็กโซนี เป็นพระราชธิดาในสมเด็จพระราชาธิบดีโจฮันน์ที่ 1 แห่งแซ็กโซนี และเจ้าหญิงอมาลี ออกัสเต้แห่งบาวาเรีย เมื่อทรงพระเยาว์ พระองค์ไม่ได้ประทับอยู่กับสมเด็จพระราชบิดา และสมเด็จพระราชมารดา โดยพระองค์ทรงไปประทับอยู่ที่โรงเรียนประจำ โดยประทับและทรงได้รับการศึกษาเพียงลำพัง แต่พระราชบิดาและพระราชมารดาได้เสด็จพระราชดำเนินมาเยี่ยมเยียนพระองค์เป็นบางครั้ง เมื่อวันที่ 4 พฤศจิกายน พ.ศ. 2399 ซึ่งขณะนั้น มีพระชนมายุเพียง 16 ชันษา สมเด็จพระราชมารดาทรงรีบให้มีการจัดพระราชพิธีอภิเษกสมรสระหว่างพระองค์กับพระญาติของพระองค์ อาร์คดยุคคาร์ล ลุดวิกแห่งออสเตรีย ซึ่งเป็นพระโอรสในอาร์คดยุคฟรานซ์ คาร์ลแห่งออสเตรีย และเจ้าหญิงโซฟีแห่งบาวาเรีย ซึ่งเป็นพระขนิษฐาของพระมารดา และเป็นพระมาตุจฉาของพระองค์ โดยหลังจากการอภิเษกสมรส พระองคต์ทรงได้รับการสถาปนาเป็นอาร์คดัชเชสแห่งออสเตรีย ทั้ง 2 พระองค์ทรงไม่มีพระโอรสหรือพระธิดาเลย อาร์คดัชเชสมาเกอเรตา สิ้นพระชนม์อย่างกะทันหันเมื่อวันที่ 15 กันยายน พ.ศ. 2401 ณ เมืองมอนซา ประเทศอิตาลี ซึ่งเป็นเวลาที่พระองค์กำลังเสด็จแปรพระราชฐานในประเทศอิตาลี พระองค์สิ้นพระชนม์ด้วยโรคไทฟอยด์ในขณะที่เสด็จประพาส สิริพระชนมายุเพียง 18 ชันษาเท่านั้น สมเด็จพระจักรพรรดิฟรานซ์ โจเซฟ มีพระบรมราชโองการฝังพระศพรวมกับพระศพของพระบรมวงศานุวงศ์พระองค์อื่น ๆ ไว้ที่วิหารฮับส์บูร์ก กรุงเวียนนา แต่อาร์คดยุคคาร์ล ลุดวิกมีพระบัญชาให้ฝังไว้ที่พระตำหนักส่วนพระองค์ที่เมืองอินส์บรุค ซึ่งพระองค์ทรงทูลขอไว้ก่อนสิ้นพระชนม์</doc>
