<doc id="253630" url="https://th.wikipedia.org/wiki?curid=253630" title="ลูกประคบ">ลูกประคบ ลูกประคบ คือสิ่งที่เกิดจากภูมิปัญญาจากบรรพบุรุษ ที่ใช้พืชสมุนไพรที่มีอยู่ในท้องถิ่นนำมาใช้ในการรักษาหรือเพื่อช่วยในการไหลเวียนของโลหิต ต่อมาก็ได้มีการปรับปรุงและพัฒนาลูกประคบเรื่อยมา เพื่อประโยชน์ในการรักษาที่มีประสิทธิภาพมากยิ่งขึ้นส่วนผสมในการทำลูกประคบสมุนไพรส่วนผสมในการทำลูกประคบสมุนไพร. - การบูร มีชื่อวิทยาศาสตร์ว่า Cinnamomum camphora ( L . ) J.S. Presl มีสรรพคุณเป็นยาระงับเชื้ออ่อนๆ เป็นยากระตุ้นหัวใจ ช่วยขับลม ขับเสมหะ ขับปัสสาวะ แก้ปวดเมื่อยตามข้อ - เกลือ สามารถใช้ฆ่าเชื้อแก้อาการอักเสบได้ อีกทั้งเกลือยังมีความสามารถในการดูดความร้อน จะช่วยทำให้สรรพคุณทางยาของสมุนไพรซึมได้เร็วขึ้น - ผิวมะกรูด มีชื่อวิทยาศาสตร์ว่าCitrus hystrix DC. มีสรรพคุณในการรักษาอาการหน้ามืดเป็นลม แก้อาการวิงเวียน และบำรุงหัวใจ ขับลมในลำไส้ได้อีกด้วย - ขมิ้นชัน มีชื่อวิทยาศาสตร์ว่าCurcuma longa Linn. Zingiberaceae มีสรรพคุณในการลดการอักเสบจากแมลงสัตว์กัดต่อย ลดอาการแพ้ได้ - ไพล มีชื่อวิทยาศาสตร์ว่าZingiber cassumunar Roxb.มีสรรพคุณในการลดอาการปวด บวมแดงและแก้ฟกช้ำได้ด้วย - ใบมะขาม มีชื่อวิทยาศาสตร์ Tamarindus indica Linn. มีสรรพคุณในการบำรุงผิวพรรณ - ใบส้มป่อย ชื่อวิทยาศาสตร์: Acacia concinna (Willd.) DC. แก้โรคผิวหนังอุปกรณ์สำหรับการทำลูกประคบอุปกรณ์สำหรับการทำลูกประคบ. 1. ผ้าขาวบาง-หนา ควรจะเป็นผ้าฝ้ายหรือผ้าดิบ เพื่อไม่ให้ตัวสมุนไพรหลุดออกมาจากตัวผ้าได้ 2. สมุนไพรข้างต้นที่กล่าวมาแล้ว ก่อนนำมาทำลูกประคบต้องทำความสะอาด แล้วหั่นหรือสับเป็นชิ้นเล็ก ๆ 3. หม้อสำหรับนึ่งลูกประคบ 4. เชือกที่ไว้ใช้สำหรับมัดลูกประคบวิธีการทำลูกประคบวิธีการทำลูกประคบ. 1. นำไพล ขมิ้นชัน ตะไคร้ มะกรูด มาทำความสะอาด แล้วมาหั่นหรือสับให้เป็นชิ้นเล็กๆ ตามที่ต้องการ 2. นำใบมะขาม ใบส้มป่อย มาผสมกับส่วนผสมในข้อ 1 แล้วใส่เกลือและการบูร ผสมให้เข้ากัน 3. แบ่งส่วนผสมที่ได้ออกเป็นส่วนๆ ใส่ในผ้าที่ได้เตรียมไว้ แล้วใช้เชือกที่เตรียมไว้มัดให้แน่นสรรพคุณ สรรพคุณ. หากยังไม่ต้องการนำลูกประคบมาใช้งาน เราสามารถเก็บไว้ได้ประมาณ 3-5 ปี ควรเก็บให้อยู่ในที่แห้ง และเมื่อต้องการนำลูกประคบออกมาใช้งาน เราเพียงแค่นำมานึ่งก่อนนำไปใช้งานประมาณ 10-15 นาที และก่อนใช้งานควรทดสอบก่อนด้วยว่าลูกประคบร้อนเกินไปหรือไม่รึป่าว- ช่วยในการไหลเวียนของเส้นเลือด ลดการอุดตันของเส้นเลือด - ลดอาการปวด บวม เกร็งของกล้ามเนื้อ - ช่วยให้รู้สึกสดชื่น ผ่อนคลายจากกลิ่นของน้ำมันหอมระเหย - ช่วยให้เกิดอาการตื่นตัวของร่างกาย เนื่องจากกลิ่นของสมุนไพรที่นำมารวมกัน</doc>
