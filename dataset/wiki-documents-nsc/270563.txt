<doc id="270563" url="https://th.wikipedia.org/wiki?curid=270563" title="เนาวรัตน์ วัชรา">เนาวรัตน์ วัชรา "เนาวรัตน์ วัชรา" หรือชื่อจริงคือ สมิรา ลำยาน มีชื่อเล่นว่า แหม่ม นักแสดงอาวุโส ลูกครึ่งไทย-ปาทาน โดยคุณพ่อเป็นปาทาน ส่วนคุณแม่เป็นชาวไทย เนาวรัตน์นับถือศาสนาพุทธ จบการศึกษาชั้น ม.ศ. 3 จากโรงเรียนวัดเศวตรฉัตรในปี 2507 เธอได้เข้าประกวดนางงามหลายเวที เริ่มแรกคุณชุลี ใจยงค์ เจ้าของร้านเสริมสวยดาราพรได้ส่งเธอไปประกวดนางงามบพิตรบอลในนามของอรัญญา ดาราพร และได้คว้าตำแหน่งเป็นครั้งแรก ต่อมาเธอได้ตำแหน่งนางงามสงกรานต์วิสุทธิกษัตริย์ ล่าสุดจึงได้ประกวดนางสาวไทย ประจำปี พ.ศ. 2507 ในงานวชิราวุธนุสรณ์ และได้รับตำแหน่งรองนางสาวไทย "อันดับ 4" ในปีนั้น อาภัสรา หงสกุลได้ตำแหน่งนางสาวไทย พ.ศ. 2507 ไปครอง หลังจากมีชื่อเสียงแล้วเนาวรัตน์เคยได้นำเงินมาบริจาคให้โรงเรียนวัดเศวตรฉัตรอีกด้วย เนาวรัตน์ วัชราได้แสดงภาพยนตร์ประมาณ 30 เรื่อง ซึ่งส่วนใหญ่จะรับบทบาทเป็นนางเอกเจ้าน้ำตา โดยแสดงเรื่อง "เดือนร้าว" กำกับโดย วิจิตร คุณาวุฒิ คู่กับ มิตร ชัยบัญชา เป็นเรื่องแรก และได้รางวัลตุ๊กตาทองปี พ.ศ. 2508 นอกจากนี้เธอยังได้ร้องเพลง ลาสาวแม่กลอง โดยเธอแต่งชุดทหารเรือสีขาว ไม่ว่างานไหนงานนั้นเธอจะร้องเพลงนี้ตลอด เธอรับงานแสดงจนถึงปี พ.ศ. 2525 โดยแสดงเรื่อง "ลูกเหนือ" เป็นเรื่องสุดท้ายร่วมกับสมบัติ เมทะนี และนิภาพร นงนุช ชีวิตส่วนตัวเคยสมรสกับไมตรี บุญสูง มีบุตรชายด้วยกัน 3 คน ปัจจุบันมีธุรกิจร้านอาหารเป็นของตนเองภาพยนตร์ภาพยนตร์. - 2508 เดือนร้าว (คู่กับ มิตร ชัยบัญชา) - 2509 ลมกรด (คู่กับ สมบัติ เมทะนี) - 2509 วัยซน (คู่กับ เกชา เปลี่ยนวิถี) - 2510 น้ำฝน (คู่กับ ลือชัย นฤนาท) - 2510 จุฬาตรีคูณ (ร่วมกับ มิตร,สมบัติ,เพชรา) - 2510 นักเลงสี่แคว (คู่กับ มิตร ชัยบัญชา) - 2511 สายพิณ (คู่กับ สมบัติ เมทะนี) - 2511 จ้าวแผ่นดิน (คู่กับ สมบัติ เมทะนี) - 2511 เดชผีดิบ (คู่กับ สมบัติ เมทะนี) - 2511 ทรายแก้ว (คู่กับ สมบัติ เมทะนี) - 2511 ฝนหลงฟ้า (คู่กับ สมบัติ เมทะนี)) - 2512 เจ้าแพร (คู่กับ สมบัติ เมทะนี) - 2513 ขุนทาส (คู่กับ มิตร ชัยบัญชา) - 2513 มหาโจรองคุลีมาล (คู่กับ ภุชงค์ นาคราช) - 2514 แว่วเสียงซึง (ร่วมกับ สมบัติ,อรัญญา) - 2514 พี่สาว (คู่กับ ครรชิต ขวัญประชา) - 2514 ไม่มีวันที่เราจะพรากจากกัน (คู่กับ สมบัติ เมทะนี) - 2515 จันทร์เพ็ญ (ร่วมกับ สมบัติ,อรัญญา) - 2515 แคนลำโขง (ร่วมกับ สมบัติ,อรัญญา) - 2515 รักต้องห้าม (ร่วมกับสมบัติ,พิศมัย,กำธร) - 2515 แม่อายสะอื้น (คู่กับ สมบัติ,ทัศน์วรรณ) - 2516 จ้าวทุ่ง (ร่วมกับ กรุง, เอก, อรัญญา) - 2517 เจ้าดวงดอกไม้ (คู่กับ ไพโรจน์ ใจสิงห์) - 2522 ดอกไม้ร่วงที่แม่ริม (ร่วมกับ สรพงษ์,พิศมัย) - 2523 เสียงซึงที่สันทราย (ร่วมกับ สมบัติ,สุพรรษา) - 2524 วันที่แม่รอ (ร่วมกับ สมบัติ,ศศิมา) - 2525 ลูกเหนือ (คู่กับ สมบัติ เมทะนี)</doc>
