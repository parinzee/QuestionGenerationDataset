<doc id="37709" url="https://th.wikipedia.org/wiki?curid=37709" title="ไอซ์แมน">ไอซ์แมน โรเบิร์ท หลุยส์ "บ๊อบบี้" เดรก () เป็นคนที่อายุน้อยที่สุดในทีมเอ็กซ์-เมน รุ่นแรกเขาเกิดและโตที่นิวยอร์คประวัติ ประวัติ. บ็อบบี้รู้ว่าตนเองเป็นมนุษย์กลายพันธุ์ครั้งแรกตอนที่ไปออกเดทกับสาว จูดี้ ฮาร์มอน เมื่อจู่ๆ วัยรุ่นอัธพาลอย่าง ร็อกกี้ บีสลี่ย์ เข้ามาก่อกวนและแย่งตัวจูดี้ไป ด้วยความโกรธ บ็อบบี้เลยปล่อยหมัดออกไปชนิดเต็มแรง แต่ทันใดนั้นกำปั้นของเขากลับกลายเป็นสภาพเป็นก้อนน้ำแข็ง เสยเข้าไปเต็มหน้าวัยรุ่นคู่กรณีจนล้มคว่ำลงกับพื้น เท่านั้นแหละฝูงชนก็เกิดความกลัวและโกรธ รวมตัวกันรุมเล่นงานบ็อบบี้ตำรวจจึงเข้ามาควบคุมตัวเขาไว้ก่อนเพื่อความปลอดภัย สก็อตต์ ซัมเมอร์ส ปรากฎตัวขึ้นและพยายามเลี้ยกล่อมให้เดรคไปอยู่กับทีมเอ็กซ์-เมน แต่บ็อบบี้ก็หัวแข็งใช่ย่อยจนลงเอยด้วยการต่อสู้กัน ก่อนที่เหตุการณ์จะยุติลง เมื่อศาสตราจารย์ เอ็กซ์เข้ามาสงบศึกและพูดหว่านล้อมจนบ็อบบี้เปลี่ยนใจในที่สุด ด้วยเหตุนี้บ็อบบี้จึงกลายมาเป็นสมาชิกคนที่ 5 ของทีม เขาสนิทสนมกับบีสต์มากที่สุด ต่อมาเขาก็ผูกมิตรกับมนุษย์เพลิง (Human Torch) ผู้มีร่างกายปกคลุมไปด้วยเปลวไฟ เขาเอาอย่างเพื่อนด้วยการเปลี่ยนตัวเองเป็นน้ำแข็งเวลาออกไปปฏิบัติการจัดการศัตรู แต่ก็มีบ้างเหมือนกันที่เขาเลือกจะอยู่ในร่างน้ำแข็งทั้งวันทั้งคืนแทนร่างคนปกติ บ็อบบี้ เดรค นั้นเป็นมิวแทนต์ที่มีความสามารถในระดับสูงมาก แต่ด้วยความที่ยังละอ่อน เขาเลยไม่สามารถใช้หรือควบคุมพลังได้อย่างเต็มที่ อย่างไรก็ตาม เขาก็ยังพยายามฝึกฝนเพื่อจะใช้พลังนั้นได้อย่างมีประสิทธิภาพมากยิ่งขึ้นในอนาคตพลังพิเศษ พลังพิเศษ. เขาสามารถที่จะบังคับหรือสร้างควบคุมน้ำแข็งได้หลากลายรูปแบบเพื่อใช้เป็นอาวุธเล่นงานฝ่ายตรงข้ามหรือแม้แต่ใช้เป็นเกราะป้องกันตัวเองและคนอื่นได้ ต่อให้เขาไม่ใช้น้ำแข็งในการต่อสู้เลยเขาก็ยังคงมีเทคนิค ศิลปะในการต่อสู้แบบตัวต่อตัวซึ่งฝึกฝนมาจากไซคล็อปส์และบีสต์อีกด้วย</doc>
