<doc id="210451" url="https://th.wikipedia.org/wiki?curid=210451" title="ร็อบบี ราฮังเมตัง">ร็อบบี ราฮังเมตัง ร็อบบี ราฮังเมตัง () นักมวยสากลชาวอินโดนีเซีย สถิติการชก 24 ครั้ง ชนะ 12 (น็อค 4) แพ้ 12ประวัติ ประวัติ. ราฮังเมตังขึ้นชกมวยสากลอาชีพครั้งแรกเมื่อ 18 กุมภาพันธ์ พ.ศ. 2531 โดยเป็นการชิงแชมป์อินโดนีเซียรุ่นแบนตัมเวทที่ว่าง ปรากฏว่าเป็นฝ่ายแพ้คะแนนลิตเติล โฮลเมส จากนั้นขึ้นชกอีก 6 ครั้ง โดยเป็นฝ่ายชนะ 4 ครั้ง จึงได้ชิงแชมป์อินโดนีเซียรุ่นซูเปอร์แบนตัมเวทใน พ.ศ. 2532 ถึงสองครั้ง แต่ก็แพ้คะแนนไซปา โมโนดไปทั้งสองครั้ง ราฮังเมตัง ขึ้นชกชนะรวดอีกสามครั้งรวมทั้งชนะน็อคทมิฬ ศิษย์สีหมอก ยก 6 ด้วย ก่อนจะมาชกแพ้คะแนนโนรี จ๊อกกี้ยิม ที่สมุทรปราการเมื่อ พ.ศ. 2533 จากนั้น ราฮังเมตังขึ้นชิงแชมป์อินโดนีเซียรุ่นเฟเธอร์เวทอีกครั้งเมื่อ 12 มกราคม พ.ศ. 2534 ปรากฏว่าครั้งนี้เป็นฝ่ายชนะน็อค เวนาน ยูรังกา ยก 8 ได้ครองแชมป์ จากนั้นขึ้นชิงแชมป์ OPBF รุ่นเดียวกันนี้ที่ว่าง เมื่อ 11 มิถุนายน พ.ศ. 2534 ปรากฏว่าเป็นฝ่ายแพ้น็อค คริส ซากิต นักชกฟิลิปปินส์ยก 6 ที่อินโดนีเซีย ราฮังเมตังหยุดชกไปสองปี กลับมาชกอีกครั้งใน พ.ศ. 2536 โดยเป็นการเดินสายไปชกนอกรอบในต่างประเทศทั้งออสเตรเลีย เม็กซิโก ฟิลิปปินส์ และไทย ซึ่งมักจะแพ้มากกว่าชนะ รวมทั้งมาชกแพ้น็อคยอดสนั่น ส.นันทชัย เมื่อ 16 กุมภาพันธ์ พ.ศ. 2540 จากนั้น ขึ้นชิงแชมป์อินโดนีเซียรุ่นเฟเธอร์เวท เมื่อ 28 ตุลาคม พ.ศ. 2540 ชนะคะแนน ซาลิม อายูบา ได้แชมป์มาครองอีก แล้วมาชิงแชมป์ PABA รุ่นเฟเธอร์เวทเมื่อ 6 เมษายน พ.ศ. 2541 แพ้น็อค ฉมวกเพชร ช่อชะมวง ยก 5 ที่กทม. และขึ้นชิงแชมป์ IBF แพนแปซิฟิกรุ่นไลท์เวทเมื่อ 28 พฤษภาคม พ.ศ. 2543 แพ้น็อค ยูน ดองชุล ยก 1 จากนั้นจึงแขวนนวมไปเกียรติประวัติเกียรติประวัติ. - แชมป์อินโดนีเซียรุ่นเฟเธอร์เวท (2534, 2540) - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเฟเธอร์เวท เมื่อ 11 มิถุนายน 2534 แพ้น็อค คริส ซากิต ยก 6 ที่ อินโดนีเซีย - ชิงแชมป์ PABA รุ่นเฟเธอร์เวทเมื่อ 6 เมษายน 2541 แพ้น็อค ฉมวกเพชร ช่อชะมวง ยก 5 ที่ กทม. - ชิงแชมป์ IBF แพนแปซิฟิกรุ่นไลท์เวท เมื่อ 28 พฤษภาคม พ.ศ. 2543 แพ้น็อค ยูน ดองชุล ยก 1 ที่เกาหลีใต้</doc>
