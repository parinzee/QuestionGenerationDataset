<doc id="882982" url="https://th.wikipedia.org/wiki?curid=882982" title="เตียงนางไม้">เตียงนางไม้ เตียงนางไม้ เป็นละครโทรทัศน์ไทย แนว โรแมนติก-คอมเมดี-แฟนตาซี-ดราม่า สร้างโดย บริษัท รักละคร จำกัด โดยผู้จัด พลังธรรม กล่อมทองสุข สร้างจากบทประพันธ์โดย เจิด จินตนา, บทโทรทัศน์ พลพล พงษ์แพทย์ กำกับการแสดงโดย ธัญญ์วาริน สุขะพิสิษฐ์ นำแสดงโดย ฐากูร การทิพย์,อิษยา ฮอสุวรรณ,เชตชวิน ชูประทุม, ชนิดาภา พงศ์ศิลป์พิพัฒน์ ,เบญจวรรณ อาร์ดเนอร์, ยิ่งยง ยอดบัวงาม, ดีใจ ดีดีดี และนักแสดงอืนๆอีกมากมาย เริ่มออกอากาศตอนแรกวันที่ 18 กันยายน พ.ศ. 2560-10 ตุลาคม พ.ศ. 2560 ทางสถานีวิทยุโทรทัศน์ไทยทีวีสีช่อง 3 ต่อจากละคร นาคี ซึ่งช่อง 3 นำมารีรันเรื่องย่อ เรื่องย่อ. เป็นเรื่องราวความรักของเซลล์แมนขายเฟอร์นิเจอร์ (ป๊อบ-ฐากูร) ที่จะต้องมาอยู่รวมห้องกับนางไม้วนา (อุ้ม-อิษยา) ที่สิงสถิตอยู่ในเตียงไม้… เรื่องราวจะเป็นอย่างไรต่อไปรายชื่อนักแสดงรายชื่อนักแสดง. - ฐากูร การทิพย์ รับบท ต้น ชายหนุ่มอายุ 25 ปี เป็นเซลส์ขายเฟอร์นิเจอร์ประจำบริษัทผลิตเฟอร์นิเจอร์ชื่อดัง ในอดีต เป็นเด็กกำพร้า อาศัยอยู่กับหลวงตาที่วัดต่างจังหวัด ทำให้ต้นมีพื้นฐานเป็นคนจิตใจดี ยึดมั่นในเรื่องการทำความดี เชื่อเรื่องบาปบุญคุณโทษ สวดมนต์ก่อนนอนทุกคืนตามที่ได้รับการอบรมจากหลวงตา ตอนเด็กต้นเคยประสบอุบัติเหตุพลัดตกจากต้นไม้จนสลบไปหลายวัน เมื่อฟื้นขึ้นมา ชีวิตก็เปลี่ยนไปเพราะ ต้นเริ่มเห็นผี ทำให้ต้นคุ้นชินกับผี จนเห็นเป็นเรื่องธรรมดา ต้นเป็นคนยึดมั่นในความถูกต้องเที่ยงตรง ไม่ยอมก้มหัวให้กับความอยุติธรรม หรือ ความไม่ถูกต้องเด็ดขาด ต้นเป็นคนซื่อสัตย์ มั่นคงในความรักมาก นอกจากนี้ ต้นยังเป็นคนมือเย็น ปลูกต้นไม้งามด้วย ความปรารถนาสูงสุดในชีวิตของต้นคือ อยากสร้างครอบครัวอบอุ่น มีความสุขพร้อมหน้าพ่อแม่ลูก ต้นเป็นตัวแทน ของผู้ชายที่มีความรักมั่นคง รักเดียวใจเดียวต่อคนรักของตน สุดท้ายต้นก็เสียชีวิตตอนจบเพราะการทำภารกิจของต้นกับวนานั้นมีความเสี่ยงที่เส้นชีวิตของต้นถึงขั้นสิ้นอายุขัยแต่เขาในสภาพวิญญาณก็ได้ครองคู่กันกับวนาบนเตียงไม้- อิษยา ฮอสุวรรณ รับบท วนา/นางไม้วนา นางไม้สาวประจำต้นสักทอง อายุ 500 ปี อดีตเป็นนางไม้สาวสวยดาวเด่นประจำป่า มีหน้าที่ปกปักรักษาต้นสักทองซึ่งเป็นที่อาศัยของเธอ และดูแลรักษาสิ่งแวดล้อม ธรรมชาติ คุ้มครองสัตว์ป่า ให้ปลอดภัยจากอันตราย วนากลัวไฟเป็นที่สุดเพราะไฟสามารถทำลายทุกอย่างได้ในพริบตาเดียว เธอไม่สามารถอ่านใจผู้อื่นและไม่สามารถรู้เหตุการณ์ล่วงหน้าได้ วนาจำต้องย้ายมาอาศัยอยู่ในเตียงไม้เพราะไม้สักทองที่อยู่ของเธอ ถูกตัดและแปรรูปเป็นเตียงหลังนี้ วนาเป็นนางไม้ที่สดใสร่าเริง ขี้เล่น รักสนุก ชอบแกล้ง เธอเป็นคนรักความถูกต้อง ทนเห็นคนทำลายธรรมชาติและรังแกสัตว์ไม่ได้ ด้วยเหตุที่มีหน้าที่รักษาต้นไม้และสัตว์ป่า วนาจึงชอบช่วยเหลือผู้อื่น ใจดี มีเมตตาเคยชินกับการสอนและให้ข้อคิดกับทุกคน และด้วยเหตุที่ไม่เคยชินกับสังคมมนุษย์มาก่อน วนาจึงเป็นคนซื่อ ไร้เดียงสา อ่อนต่อโลก อยากรู้อยากเห็น สนใจใฝ่รู้ทุกสิ่งที่เป็นของแปลกใหม่สำหรับเธอ วนายึดมั่นในกฎของนางไม้ที่ต้องมีหัวใจบริสุทธิ์ ห้ามมีความรัก วนาจึงไม่เคยมีประสบการณ์ความรักระหว่างเพศมาก่อนเลย วนาปรารถนาให้มนุษย์เลิกเบียดเบียนชีวิตสัตว์ และช่วยกันดูแลป่าไม้ให้สมบูรณ์ วนาเป็นตัวแทน ของคนที่มีความรักบริสุทธิ์ ปรารถนาดีต่อคนรักอย่างแท้จริง- เชตชวิน ชูประทุม รับบท แชมป์/ผีโหงพราย ผีมอเตอร์ไซค์วินรับจ้าง แชมป์ตายเพราะช่วยเหลือเด็กถูกรถชน เป็นการตายกะทันหันไม่ทันได้รู้ตัว แชมป์เป็นผีโรแมนติก ชอบดูแลเอาอกเอาใจผู้หญิง ทุ่มเทกับความรักมาก แชมป์หลงรัก และต้องการเป็นแฟนกับวนา นางไม้สาวที่ทำให้เขารู้ตัวว่าเป็นผี และพาเขาไปรู้จักโลกของผีจนเกิดเป็นความประทับใจ แชมป์เป็นผีดีมีน้ำใจไม่ต่างกับเมื่อตอนเป็นมนุษย์โดยแชมป์กลับโดนแย่งร่างที่แท้จริงไปจากผีโหงพราย จุดเปลี่ยนสำคัญในชีวิตของแชมป์คือเขาพ่ายแพ้ต่อกิเลสที่ต้องการครอบครองเป็นเจ้าหัวใจวนาจนยอมตัวตกเป็นทาสของปู่ดำ ถูกปู่ดำใช้เป็นเครื่องมือต่อสู้กับวนาและต้น คู่อริเรื่องความรักของเขา แชมป์เป็นตัวแทนของความรักในแบบที่ต้องการครอบครองเป็นเจ้าของคนรัก และต้องการได้รับความรักตอบแทน แต่สุดท้ายแชมป์ก็กลับเข้าร่างคืนได้ สุดท้ายแชมป์ก็คบหากับโยเกิร์ต- ชนิดาภา พงศ์ศิลป์พิพัฒน์ รับบท โยเกิร์ต สาวสวยอายุ 24 ปี เป็นแฟนของต้น และเป็นเน็ตไอดอล โยเกิร์ตเป็นลูกสาวคนเดียวของข้าราชการชั้นผู้ใหญ่ และเจ้าของสปาเสริมความงาม โยเกิร์ตคบเป็นแฟนกับต้นตั้งแต่สมัยเรียนมหาวิทยาลัย เพราะประทับใจในความแปลกของต้นที่ไม่สนใจเธอเหมือนเพื่อนชายอื่นๆ เนื้อแท้แล้ว โยเกิร์ตเป็นคนดี ไม่คิดร้ายกับใครจริงจัง และไม่ได้คบคนที่ฐานะ ด้วยเหตุที่ครอบครัวมีฐานะและเป็นคนที่ได้รับการตามใจมาตลอด โยเกิร์ตจึงเป็นคนเรียกร้องการดูแลเอาใจใส่จากทุกคนรอบข้างโดยเฉพาะจากต้น เธอเป็นคนเอาแต่ใจ โกรธง่ายหายเร็ว รักสวยรักงาม เชื่อมั่นในรูปร่างหน้าตาของตนเองมาก โยเกิร์ตเป็นคนขี้หึงมาก กลัวผี และเป็นคู่กัดกับผีแชมป์ เพราะต่างฝ่าย ต่างไม่ยอมแพ้กัน แต่สุดท้ายเธอก็คู่กับแชมป์- จักรกฤษณ์ อำมะรัตน์ รับบท ปู่ดำ (ตัวร้าย) หมออาคมผู้ทรงอิทธิฤทธิ์ อายุ 50 ปี มีชาติกำเนิดจากตระกูลหมออาคม มากฝีมือที่สืบทอดความเก่งกาจกันมาหลายชั่วอายุคน ปู่ดำเป็นศัตรูอันดับหนึ่งของวนา เขาเป็นคนกระหายอำนาจ หลงใหลในเงินตรา ต้องการชื่อเสียงและชัยชนะ เป็นคนแพ้ไม่เป็น ความปรารถนาของปู่ดำคือต้องการครอบครองอำนาจ ได้รับการยอมรับในพลังอำนาจ เขาจึงพยายามรวบรวมขวัญของผู้มีอิทธิฤทธิ์เหนือธรรมชาติ รวมทั้งเหล่านางไม้ ให้ได้ครบตามจำนวนเพื่อเสริมสร้างพลังอำนาจให้ตนเอง สุดท้ายปู่ดำก็ถูกต้นและวนาจัดการ- โกสินทร์ ราชกรม รับบท มานพ (ตัวร้าย) ชายอายุ 35 ปี เป็นหัวหน้างานโดยตรงของต้น มานพมีตำแหน่งเป็นหัวหน้าฝ่ายขาย ของบริษัทเฟอร์นิเจอร์ชั้นนำ อดีตเป็นนักเรียนนอก เป็นคนฐานะดี ทะเยอทะยาน ขี้อิจฉา ชอบเอาชนะ ไม่สามารถทนเห็นใครดีกว่าตัวเองได้ มานพไม่มีสำนึกเรื่องความรู้สึกผิดชอบชั่วดี ชอบทุจริตยักยอกเงินและ ไม่สนใจรักษาผลประโยชน์ของบริษัท เขามักตกหลุมรักผู้หญิงเซ็กซี่ที่มีแรงดึงดูดทางเพศสูง มานพแอบมีสัมพันธ์ลับ ๆ กับอรอนงค์ เพราะเข้าขากันเรื่องเพศสัมพันธ์ มานพคอยจ้องลวนลามนุชแต่แผนการก็ล้มเหลวเพราะว่าป้อมาช่วยนุชไว้ได้ทัน สุดท้ายมานพก็ตกเป็นทาสรับใช้ปู่ดำ สุดท้ายมานพก็ตาย- เบญจวรรณ อาร์ดเนอร์ รับบท อรอนงค์ / อร (นางร้ายกลับตัวเป็นคนดี) สาวเซ็กซี่ อายุ 25 ปี เป็นคนไม่มีการศึกษา อดีตเป็นเด็กยากจนจากต่างจังหวัด ที่ยกระดับชีวิตด้วยการเป็นนางงามเดินสายประกวด อรอนงค์เกลียดกลัวความยากจนและความลำบากทุกชนิด เพราะเคย ลำบากมากมาก่อน เธอจึงดิ้นรนถีบตัวเองด้วยการเป็นเมียน้อยมืออาชีพของบรรดาเสี่ยกระเป๋าหนัก ปัจจุบัน อรอนงค์เป็นเมียน้อยของเสี่ยกำชัย พ่อของป้อ อรอนงค์เป็นคนรักความสบาย รักตัวเองเป็นที่สุด เธอรู้จักตัวเองดีว่ามีดีที่รูปร่างหน้าตา จึงใช้ประโยชน์จากรูปร่างหน้าตาอย่างเต็มที่ แท้จริงแล้วนั้น อรอนงค์เป็นคนขาดและโหยหาความรักที่แท้จริง ซึ่งเธอไม่เคยมีโอกาสได้สัมผัสเลย เธอตกหลุมรักต้นตั้งแต่แรกเห็น และเสียหน้ามากที่ต้นไม่สนใจเธอ อรอนงค์เป็นคนที่สามารถทำได้ทุกวิถีทางเพื่อให้ตนเองบรรลุความปรารถนา เธอเชื่อมั่นในอำนาจเงินว่าสามารถซื้อได้ทุกอย่างแม้แต่จิตวิญญาณ อรอนงค์เป็นคนมีความปรารถนาทางเพศสูง จึงเลี้ยงหนุ่มๆ ไว้ปรนเปรอให้ความสุขตัวเอง และเธอเองก็แอบมีสัมพันธ์ลับ ๆ กับ มานพ เช่นกัน สุดท้ายเธอก็สำนึกผิดกลับตัวกลับใจเป็นคนดี- สุขพัฒน์ โล่ห์วัชรินทร์ รับบท ป้อ ชายหนุ่มหน้าตี๋ อายุ 20 ปี ป้อเป็นลูกคนเดียวของเสี่ยกำชัยและคุณนายลิ้นจี่ เขาเกิดมาบนกองเงิน กองทองแต่ไม่เคยสนใจ ป้อไม่สนใจเรียนหนังสือเพราะสนใจแต่ดนตรี เขาออกจากคฤหาสน์มาเช่าอพาร์ทเมนต์ของคุณนายโฉมศรีเพราะต้องการเป็นนักดนตรีอาชีพ ป้อเป็นคนรักสนุก มีอารมณ์ขัน มนุษย์สัมพันธ์ดี เข้ากับคนง่าย ติดดิน สบายๆ เขาเป็นคนกลัวผีมาก ป้อแอบชอบนุชและคอยช่วยเหลือนุชจากการโดนมานพลวนลาม สุดท้ายป้อก็คบหานุช- กิตติ์ลภัส กรสุทธิ์ไรวรรณ รับบท นุช เลขานุการสาว วัย 23 ปี นุชเป็นเลขาของมานพ เป็นคนหน้าตาน่ารัก ทำงานเก่ง คล่องแคล่ว นุชตกเป็นเบี้ยล่างของมานพมาตลอด ถูกบีบบังคับลวนลามทางเพศแต่ต้องจำยอมเพราะมีพื้นเพเป็นคนจน ต้องรับภาระเลี้ยงดูครอบครัว ไม่สามารถตกงานได้ สุดท้ายนุชก็คบหากับป้อ- ค่อม ชวนชื่น รับบท ลุงม้วน ชายชรา วัย 60 ปี ลุงม้วนทำหน้าที่เป็นพ่อบ้านและทำงานสารพัดช่างในโฉมศรีอพาร์ทเมนต์ เป็นคนอารมณ์ดี ตลกหน้าตาย ชอบยิงมุก ลุงม้วนกลัวผีขึ้นสมอง ชอบตีเลขเด็ด บ้าหวย- ษรฉัตร สหัชธนชัย รับบท เจ๊โฉม สาวใหญ่เจ้าของโฉมศรีอพาร์ทเมนต์ วัย 50 ปี เธอเป็นคนหน้าเด้ง รักสวยรักงาม แต่ขี้งก ขี้โวยวาย ปากร้ายใจดี ขี้สงสาร เห็นใจผู้อื่นแต่แอบปิดบังไว้ ภายนอกดูเป็นคนเห็นแก่ตัว เห็นแก่ได้ เจ๊โฉมเป็นคนงมงาย เชื่อหมอดู แต่เกลียดการเล่นหวย การเสี่ยงทายทุกประเภทเพราะเสียดายเงิน ความปรารถนาของเจ๊โฉมคือเงิน ความร่ำรวย กิจการรุ่งเรือง- จตุรงค์ พลบูรณ์ รับบท เสี่ยกำชัย เจ้าของโรงแรม วัย 55 ปี เสี่ยกำชัยเป็นพ่อของป้อ เขาเป็นคนกลัวเมียมาก แต่ชอบแอบมีบ้านเล็กบ้านน้อยเป็นประจำ จึงมักถูกป้อข่มขู่ไถเงินอยู่เสมอ ปัจจุบันเสี่ยกำชัยเลี้ยงอรอนงค์ เป็นเมียน้อย เสี่ยกำชัยเป็นคนปากร้ายใจดี งก แต่ทุ่มสุดตัวเพื่อปรนเปรอเมียน้อย- ดีใจ ดีดีดี รับบท คุณนายลิ้นจี่ หญิงกลางคนวัย 52 ปี คุณนายลิ้นจี่เป็นแม่ของป้อ และเป็นภรรยาของเสี่ยกำชัย เธอเป็นคนขี้หึงมาก ชอบข่มสามีเสมอ คุณนายลิ้นจี่ชอบใช้กำลังตัดสินปัญหาเพราะเป็นแชมป์ไทเก๊กและกังฟูมาก่อน เป็นคนแข็งแรงมาก แต่เธอไม่ชอบนุชเพราะว่าไม่มีฐานะ แต่สุดท้ายเธอก็ยอมรับนุช ยอมให้ป้อ ลูกชายตนคบหากับนุชได้- ยิ่งยง ยอดบัวงาม รับบท หมอฉุย (ตัวร้ายกลับตัวเป็นคนดี) หมอเสน่ห์ อายุ 50 ปี หมอฉุยเชี่ยวชาญทางการทำเสน่ห์ยาแฝดที่สุด เขาเป็นคนอารมณ์ดี ขี้โม้ ตลกโง่ๆ ไม่รอบคอบ เชื่อว่าตัวเองเป็นคนเก่ง แต่ที่จริงแล้วหมอฉุยเป็นคนขี้กลัว ไม่ได้เหี้ยมโหดโดยนิสัย ความปรารถนาของหมอฉุยคืออยากเป็นคนมีชื่อเสียง แต่สุดท้ายก็กลับตัวเป็นคนดี คอยช่วยเหลือทุกคน- อรรถพล เทศทะวงศ์ รับบท อ้น (ตัวร้ายกลับตัวเป็นคนดี) หนุ่มวัยรุ่น วัย 17 ปี เป็นลูกศิษย์หมอบุญ อ้นเป็นคนไม่เอาไหน ชอบโอ้อวดความ สามารถของอาจารย์จนเกินจริง อ้นเป็นคนฉลาดในเรื่องโง่ๆ ขี้ตกใจ กลัวผี สอดรู้สอดเห็น ชอบทำทุกอย่างพังพินาศ- เขมิกา สุขประสงค์ดี รับบท มะนาว สาวร่างใหญ่ น้ำหนักเกินพิกัด เพื่อนสนิทของโยเกิร์ต เป็นลูกไล่ของเพื่อน มะนาวเป็นคนอยากสวยจึงชอบดูแลความงามและผิวพรรณตลอดเวลา เธอมีโยเกิร์ตเป็นแรงบันดาลใจ และอุดมคติเรื่องความงาม มะนาวเข้าใจและรู้จักนิสัยเพื่อนอย่างโยเกิร์ตดีมาก มะนาวเป็นคนนิสัยดี มีน้ำใจ เธอคอยช่วยเหลือ เรื่องความรักของโยเกิร์ตกับต้นมาโดยตลอด มะนาวไม่เคยมีแฟนมาก่อนเลย- รตวรรณ ออมไธสง รับบท เหมียว/คิตตี้ สาวน้อย 20 ปี คิตตี้เป็นลูกสาวลุงม้วน ทำหน้าที่เป็นแม่บ้านในโฉมศรีอพาร์ทเมนต์ เป็นคนกลัวผีขึ้นสมอง ขี้เมาท์ ชอบยุ่งเรื่องชาวบ้าน เก็บความลับไม่เป็น คิตตี้ปลื้มต้นมาก ชอบบ่นเรื่องการเล่นหวยของลุงม้วน คิตตี้มีฉายาว่า คิตตี้รู้ โลกรู้- ด.ช. ณรชต เหลืองตะการ รับบท กระรอก/พี่กระรอก เพื่อนสนิทของวนา แปลงกายจากสัตว์ตัวกระรอกเป็นมนุษย์ได้- ยอดชาย เมฆสุวรรณ รับบท หลวงตา หลวงตาเจ้าอาวาส ที่เลี้ยงดูแลต้นเหมือนลูกหลานแท้ๆ ให้ความช่วยเหลือต้นและวนา จากปู่ดำ โดยใช้พลังความดีจัดการกับปู่ดำ- ดนู ชุตินาวี รับบท เข้ม (ตัวร้าย) ผู้ช่วยคนสำคัญในการทำความชั่วของปู่ดำนักแสดงรับเชิญนักแสดงรับเชิญ. - ปาริฉัตร ไพรหิรัญ รับบท คุณนายกิ่งผกา สาวสังคม วัย 50 ปี คุณนายกิ่งผกาเป็นแม่ของโยเกิร์ต เธอเป็นเจ้าของสปาชั้นนำ เป็นคนรักสวยรักงาม ไม่แก่ ทันสมัย ชอบออกงานการกุศลและงานลีลาศ เป็นคนชอบทำกิจกรรมทุกประเภท คุณนายกิ่งผกาตามใจลูกสาวเป็นที่สุด- สมมาตร ไพรหิรัญ รับบท คุณไชโย ข้าราชการชั้นผู้ใหญ่ วัย 55 ปี คุณไชโยเป็นพ่อของโยเกิร์ต เป็นคนมุ่งทางธรรม ใจเย็น กว้างขวาง เป็นที่นับหน้าถือตาในสังคม เขาเป็นคนรักและทะนุถนอมภรรยามาก ให้ความสำคัญกับครอบครัว คุณไชโยเป็นคนมีเหตุผล ดูคนออก ไม่ตัดสินคนจากภายนอก เขาจึงชอบต้นและสนับสนุนความรักของต้นกับโยเกิร์ต ลูกสาวคนเดียวของเขา เพราะมองออกว่าต้นเป็นคนดีที่หาได้ยากในสังคมปัจจุบัน- หนุงหนิง สิงหราช รับบท สามีที่ตายเป็นวิญญาณแล้วได้ผลบุญไปเกิดใหม่จากคำพูดของต้น - วัชระ สุขชุม รับบท ภรรยาที่ตายเป็นวิญญาณแล้วได้ผลบุญไปเกิดใหม่จากคำพูดของต้น - จารุวัธน์ ทองโบราณ รับบท ตำรวจที่ช่วยแชมป์สเก็ตช์รูปวนาลงบนกระดาษเพื่อตามหาวนา - นรินทร์ ภูวนเจริญ รับบท โปรดิวเซอร์ (ตัวร้าย) โปรดิวเซอร์หนุ่มที่มาหลอกให้โยเกิร์ตที่เป็นเน็ตไอดอลถ่ายงานโฆษณาจนโยเกิร์ตเกือบจะเสียรู้กินยานอนหลับของโปรดิวเซอร์เพื่อหวังที่พาโยเกิร์ตไปกินตับหรือขืนใจโยเกิร์ตแต่ถูกวิญญาณแชมป์จับพิรุธได้ซะก่อน- สมชาย ศักดิกุล รับบท หมอบุญ (ตัวร้าย) หมอผี อายุ 50 ปี เป็นศิษย์ผู้พี่ของหมอฉุย หมอบุญเชี่ยวชาญทางการปราบผี เป็นคนเหี้ยมโหด เจ้าคิดเจ้าแค้น จริงจังกับชีวิตมาก เขาบูชาเงินเป็นพระเจ้า ความปรารถนาของหมอบุญคือชื่อเสียง เงินทอง- อริศรา วงษ์ชาลี รับบท ผีพิมพ์ (ผีร้ายกลับตัวเป็นผีดี) ผีพรายวิญญาณร้ายที่คอยฆ่าหญิงสาวมาเป็นบริวาร แต่สุดท้ายกลับใจได้เพราะผลบุญจากคำพูดของต้น และ วนา- ด.ช. ปัญกร จันทศร รับบท ต้น (วัยเด็ก) - ด.ช. แดน เบเคอร์ รับบท มาริโอ้/โอ้ กุมารทองหน้าฝรั่งของหมอฉุย- นที งามแนวพรม รับบท เฮียเอ๋ เจ้าของคาเฟ่ที่เป็นที่ซ่อนของเขี้ยวหมูตันซึ่งเขาได้ปลุกเสกรวมพลังอย่างผิดพลาดจนควบคุมพญาหมูป่าไว้ไม่อยู่จนวนาและต้นพูดเกลี้ยกล่อมพญาหมูป่าสำเร็จและอีกทั้งเฮียเอ๋ในอดีตยังเคยเป็นเพื่อนรักของปู่ดำจนเฮียเอ๋เองก็ทนพฤติกรรมการทำชั่วของปู่ดำไม่ไหวจึงขอยินยอมร่วมมือไปกับพวกต้นและวนาในการหยุดยั้งการกระทำความชั่วของปู่ดำไม่ให้ทำชั่วไปมากกว่านี้โดยให้ผงถ่านไม้มะยมไว้ให้ต้นเพื่อคลายมนต์อำพรางตากำบังกายของปู่ดำงานสร้าง งานสร้าง. เตียงนางไม้ ได้มีการถ่ายทำผ่านฉากบลูสกรีนโดยผ่านการใช้เทคโนโลยีคอมพิวเตอร์ กราฟิก (Computer Graphic) จากทีมงาน FatCat VFX ที่สร้างผลงานด้านกราฟิกจากละครช่อง 3 มาแล้วหลายเรื่อง อาทิ รากบุญ, มณีสวาท, บุรำปรัมปรา, นาคี ฯลฯ โดยทีมงานได้เข้ามาช่วยเสริมสร้างปีกของนางไม้วนา , ตัวกระรอกซึ่งในเรื่องเป็นเพื่อนรักของนางเอกรวมไปถึงสัตว์ประหลาดตัวอื่น ๆ อย่างผียักษ์ขึ้นมาให้เนียนและมีความสมจริงมากที่สุดซึ่งตัวผียักษ์นั้นได้นำเทคนิคแอนิเมชันมาใช้เป็นครั้งแรกการตอบรับเรตติ้ง</doc>
