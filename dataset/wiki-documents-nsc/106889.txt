<doc id="106889" url="https://th.wikipedia.org/wiki?curid=106889" title="เฌอมาลย์ บุญยศักดิ์">เฌอมาลย์ บุญยศักดิ์ เฌอมาลย์ บุญยศักดิ์ ชื่อเล่น พลอย (15 กันยายน พ.ศ. 2525) เป็นนักแสดงหญิงชาวไทย เป็นน้องสาวของดารัณ บุญยศักดิ์ อดีตนักแสดง มีผลงานที่สร้างชื่อเสียงจากละครเรื่อง ระบำดวงดาว ขุนศึก มาดามดัน สามีตีตรา และภาพยนตร์เรื่อง บุปผาราตรี รักแห่งสยาม ชั่วฟ้าดินสลาย สี่แพร่ง และคิดถึงวิทยาชีวิตในวัยเด็ก ชีวิตในวัยเด็ก. เฌอมาลย์เป็นบุตรสาวของพลเรือตรี สิริศักดิ์ บุญยศักดิ์ กับธัญดา นิลภิรมย์ (ชื่อเดิม: จิราภรณ์) มีพี่สาวร่วมบิดามารดาคือดารัณ บุญยศักดิ์ (ชื่อเดิม: สินิทธา) เฌอมาลย์จบการศึกษาระดับประถมศึกษาโรงเรียนเซนต์โยเซฟระยอง จังหวัดระยอง ต่อมาได้ศึกษาในระดับมัธยมศึกษาตอนต้น โรงเรียนโยนออฟอาร์ค กรุงเทพมหานคร และมัธยมศึกษาตอนปลาย โรงเรียนบดินทรเดชา (สิงห์ สิงหเสนี) ระดับปริญญาตรีคณะบริหารธุรกิจ วิทยาลัยนอร์ทเทิร์น จังหวัดตาก ในวัยเยาว์เธอเคยเปลี่ยนไปนับถือศาสนาคริสต์นิกายโรมันคาทอลิก ครั้นจำเริญวัยขึ้นจึงหันไปนับถือศาสนาพุทธ ซึ่งช่วงต้นปี พ.ศ. 2555 เธอกล่าวถึงทัศนคติที่มีต่อศาสนาว่า "พลอยเป็นคนที่นับถือศาสนาพุทธ แต่นับถือศาสนาคริสต์ด้วยครึ่งหนึ่ง ซึ่งพลอยจะขอเชื่อในสิ่งที่พระพุทธเจ้าสอนเท่านั้น พลอยไม่เชื่อเรื่องดวง พลอยเป็นคนที่เชื่อในตัวเองมากกว่า..." แต่ภายในปี พ.ศ. 2555 นั้นเองเธอได้หันไปนับถือศาสนาคริสต์นิกายโปรเตสแตนต์วงการบันเทิง วงการบันเทิง. เฌอมาลย์เริ่มเข้าวงการบันเทิงตั้งแต่อายุ 23 ในละครเรื่อง เงาราหู รับบทเป็นนางเอกวัยเด็ก ซึ่งเรื่องนี้ ดารัณ บุญยศักดิ์พี่สาวแท้ ๆ ของเธอแสดงเป็นนางเอกคู่กับพีท ทองเจือ และลงนามสัญญาเป็นนักแสดงช่องสามในปี พ.ศ. 2549 ในปี พ.ศ. 2550 เฌอมาลย์แสดงในภาพยนตร์เรื่อง รักแห่งสยาม ในบท จูน และ แตง ซึ่งจากบทบาทนี้ทำให้เธอได้รับรางวัลผู้แสดงสมทบหญิงยอดเยี่ยม จากหลายเวทีอย่าง รางวัลภาพยนตร์แห่งชาติ สุพรรณหงส์ ครั้งที่ 17, รางวัลภาพยนตร์ไทย ชมรมวิจารณ์บันเทิง ครั้งที่ 16 และ สตาร์เอนเตอร์เทนเมนต์อวอร์ดส 2007 ครั้งที่ 6 ในปี พ.ศ. 2551 เฌอมาลย์ได้เป็นส่วนหนึ่งของการแสดงภาพยนตร์สี่แพร่ง ในตอนเที่ยวบิน 224 ในบทพิม โดยได้รับรางวัลเฉลิมไทยอวอร์ด ครั้งที่ 6 สาขานักแสดงหญิงในบทสมทบจากภาพยนตร์ไทยแห่งปี ในปี พ.ศ. 2553 เฌอมาลย์แสดงในภาพยนตร์เรื่อง ชั่วฟ้าดินสลาย คู่กับ อนันดา เอเวอริ่งแฮม กำกับโดย หม่อมหลวงพันธุ์เทวนพ เทวกุล และในปีถัดมาก็แสดงในภาพยนตร์เรื่อง อุโมงค์ผาเมือง โดยแสดงคู่กับอนันดา และกำกับโดยหม่อมหลวงพันธุ์เทวนพเช่นเดิม ในปี พ.ศ. 2557 เฌอมาลย์เป็นเมนเทอร์ 1 ใน 3 คนของรายการ เดอะเฟซไทยแลนด์ ซีซัน 1 ในปีเดียวกัน เธอยังได้รับบท กั้ง ในละครเรื่อง สามีตีตรา ซึ่งได้รับความนิยมอย่างมากในขณะนั้น และรับบท ครูแอน ในภาพยนตร์โรแมนติกเรื่อง คิดถึงวิทยา ในปี พ.ศ. 2560 เฌอมาลย์หมดสัญญาการเป็นนักแสดงกับสถานีโทรทัศน์วิทยุไทยทีวีสีช่องสาม ในวันที่ 17 พฤษภาคม เธอให้สัมภาษณ์ว่าตนเองนั้นจะเป็นนักแสดงอิสระอย่างถาวรชีวิตส่วนตัว ชีวิตส่วนตัว. เฌอมาลย์ได้เปลี่ยนชื่อจริงเป็นไลลา บุญยศักดิ์ จากความประสงค์ของมารดา และเคยใช้ชื่อดังกล่าวในวงการพักหนึ่งแต่ไม่ชอบ ภายหลังจึงใช้ชื่อในการแสดงว่าเฌอมาลย์ บุญยศักดิ์ ส่วนชื่อในบัตรประชาชนยังคงชื่อไลลา บุญยศักดิ์ตามเดิม เฌอมาลย์เคยคบหาณัฐเศรษฐ์ พูนทรัพย์มณี ต่อมาได้คบกับปกรณ์ ลัม นานถึง 4 ปี แล้วเลิกราในปี พ.ศ. 2550 ต่อมาได้คบหากับนาวิน เยาวพลกุล ตั้งแต่ ปี พ.ศ. 2554-2556 และต่อมาได้คบหากับจอห์น ชาวจีน-อิตาลี และเลิกคบหาในปี พ.ศ. 2559การวิพากษ์วิจารณ์ การวิพากษ์วิจารณ์. ในปี พ.ศ. 2555 เฌอมาลย์ถูกวิพากษ์วิจารณ์อย่างมากจากกรณีการหนีภาษี หลังจากที่ใช้บัตรประชาชนของผู้อื่นมารับค่าตอบแทนเพื่อเลี่ยงการจ่ายภาษีในส่วนเกิน จากข่าวฉาวเกี่ยวกับการพูดโดยไม่คิดและการหนีภาษี สื่อมวลชนจึงตั้งฉายาให้กับเธอสำหรับปีนั้นว่า "ปากปลาร้าหน้าเป๊ะ" เมื่อวันที่ 31 กรกฎาคม พ.ศ. 2557 เฌอมาลย์ได้อัปโหลดภาพบนอินสตาแกรมส่วนตัวของเธอ โดยเป็นรูปนิ้วกลางจิ้มเข้าไปในเค้ก บรรยายรูปว่า "สุขสันต์วันเกิดขอผลบุญให้ตาสว่าง เลิกหูเบา เลิกพูดจาให้ร้ายผู้อื่น ขอให้มีความสุขกับชีวิตที่เหลืออยู่อย่างมีความสุขความเจริญไร้ความริษยาอิจฉา รักษาคำพูด โชคดีนะ" ทำให้เกิดกระแสวิพากษ์วิจารณ์อย่างมากในสังคมออนไลน์ ต่อมาเธอได้ให้การสัมภาษณ์กับนักข่าวถึงเรื่องนี้ว่าเธอหมายถึงคุณยายข้างบ้าน ก่อนจะยอมรับโพสต์รูปดังกล่าวเพราะเสียใจที่คนที่เธอให้ความเคารพนั้นหูเบา แถมยังมาบอกกับคนที่เธอสนิทด้วยว่าให้ระวังเธอ เพราะเธอชอบแย่งแฟนของเพื่อนสนิท ในปี พ.ศ. 2557 สื่อมวลชนจำนวนหนึ่งรวมตัวไม่ทำข่าวเกี่ยวกับเธอ เนื่องจากเธอนั้นได้ดึงแขนนักข่าวบันเทิงรายหนึ่งระหว่างให้สัมภาษณ์ เพราะไม่พอใจกับคำถามที่ยุแยงให้เกิดความขัดแย้ง ทั้งยังยืนกรานว่าเธอไม่ใช่คนผิด และไม่ยอมขอโทษผลงานละครโทรทัศน์ละครโทรทัศน์ในฐานะนักแสดงอิสระภาพยนตร์เพลงผลงาน. เพลง. - ทะเลแห่งฝัน ร่วมกับ ดารัณ บุญยศักดิ์คอนเสิร์ตคอนเสิร์ต. - ซุปตาร์ ON STAGE 17TH POLYPLUS CONCERT (2555) - GTH DAY:PLAY IT FORWARD (2556)รายการรายการ. - The Face Thailand season 1- The Face Thailand season 4 All starsรางวัลรางวัล. - รางวัล "Thailand People Awards For International Film" จากงาน Thailand International Film Destination Festival 2014 (2557) - รางวัลดาราหญิงแห่งปี จากงาน Thailand Zocial Awards 2014 (2557) - รางวัลดาวเมขลา ครั้งที่ 2 สาขานางเอกสุดร้อนแรงแห่งปี (2557) - รางวัลนักแสดงนำหญิงยอดนิยม Popular Vote จากงาน รางวัลสยามดาราสตาร์อวอร์ด 2014- 1 ใน 5 ผู้แสดงนำหญิงยอดเยี่ยม จากภาพยนตร์เรื่อง คิดถึงวิทยา จากงาน รางวัลภาพยนตร์แห่งชาติ สุพรรณหงส์ ครั้งที่24 - 1 ใน 5 รางวัลนักแสดงนำหญิงยอดเยี่ยม จากละคร สามีตีตรา จากงาน รางวัลสยามดาราสตาร์อวอร์ด 2014 - เข้าชิงรางวัลโทรทัศน์ทองคำ ครั้งที่ 29 สาขาดารานำหญิงดีเด่น จากละคร สามีตีตรา - 1 ใน 5 รางวัลนักแสดงนำหญิงยอดเยี่ยม จากละคร สามีตีตรา จากงาน คมชัดลึก อวอร์ด ครั้งที่ 12 - 1 ใน 5 รางวัลนักแสดงหญิงยอดนิยม จากละคร สามีตีตรา จากงาน คมชัดลึก อวอร์ด ครั้งที่ 12</doc>
