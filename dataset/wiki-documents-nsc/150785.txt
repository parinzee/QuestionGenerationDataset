<doc id="150785" url="https://th.wikipedia.org/wiki?curid=150785" title="กลุ่มนิยมแบบก่อนราฟาเอล">กลุ่มนิยมแบบก่อนราฟาเอล กลุ่มนิยมแบบก่อนราฟาเอล () เป็นกลุ่มจิตรกร กวี และนักวิจารณ์ศิลปะของอังกฤษทึ่ก่อตั้งเมื่อปี ค.ศ. 1848 โดยจอห์น เอเวอเรตต์ มิเล, ดานเต เกเบรียล รอสเซ็ตติ และวิลเลียม โฮลแมน ฮันท์ ความประสงค์ของศิลปินกลุ่มนี้คือการปฏิรูปศิลปะโดยการละทิ้งสึ่งที่เห็นว่าเป็นวิธีเขียนแบบจักรกลที่ริเริ่มโดยศิลปินลัทธิแมนเนอริสม์หลังสมัยการเขียนแบบราฟาเอลและมีเกลันเจโล ศิลปินกลุ่มนี้เชื่อว่าการวางรูปแบบของคลาสสิกและของราฟาเอลเป็นการวางได้อย่างสวยงามแต่มาถูกบิดเบือนไปโดยอิทธิพลจากการสอนการเขียนภาพแบบศิลปะสถาบันของสถาบันศิลปะต่าง ๆ ฉะนั้นจึงได้เรียกตนเองว่า "กลุ่มนิยมแบบก่อนราฟาเอล" แนวศิลปะที่กลุ่มนี้มีปฏิกิริยาต่อต้านที่สุดคืออิทธิพลการเขียนภาพของเซอร์โจชัว เรย์โนลด์สผู้ที่เป็นผู้ก่อตั้งราชสถาบันศิลปะ และเรียกเรโนลด์ส ว่า “เซอร์สลอชชัว” (Sir Sloshua) เพราะเชื่อว่าวิธีวาดของโจชัวเลอะเทอะและเป็นการเขียนตามสูตรของการเขียนภาพแบบแมนเนอริสม์ ศิลปินกลุ่มนี้ต้องการกลับไปหาการเขียนที่เต็มไปด้วยรายละเอียด การใช้สีจัด และการวางองค์ประกอบที่ซับซ้อนของสมัยศิลปะเรอเนซองส์ตอนต้นและของศิลปะแบบเฟล็มมิช กลุ่มนิยมแบบก่อนราฟาเอลถือกันว่าเป็นขบวนการอาวองการ์ดขบวนการแรกของการปฏิรูปศิลปะ ถึงแม้จะไม่เป็นที่ยอมรับเพราะปรัชญาของกลุ่มยังคงยอมรับการวาดแบบจิตรกรรมประวัติศาสตร์ และเป็นศิลปะเลียนแบบ หรือเลียนแบบธรรมชาติซึ่งเป็นหัวใจของปรัชญา แต่อย่างไรก็ตามกลุ่มนิยมแบบก่อนราฟาเอลก็ยังถือตนเองว่าเป็นขบวนการปฏิรูปและได้สร้างศิลปะที่มีเอกลักษณ์เป็นของตนเองสมุดภาพ</doc>
