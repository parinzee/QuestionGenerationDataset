<doc id="846081" url="https://th.wikipedia.org/wiki?curid=846081" title="โฉมงามกับเจ้าชายอสูร (ภาพยนตร์ พ.ศ. 2560)">โฉมงามกับเจ้าชายอสูร (ภาพยนตร์ พ.ศ. 2560) โฉมงามกับเจ้าชายอสูร () เป็นภาพยนตร์เพลงอเมริกันแนวโรแมนติก แฟนตาซี ผจญภัย ในปี ค.ศ. 2017 กำกับโดย บิล คอนดอน เขียนบทโดย สตีเฟน ชาบอสกี และ อีแวน สปิลลิโอโทปูลอส อำนวยการสร้างโดย วอลท์ ดิสนีย์ พิคเจอร์ส และ แมนด์วิลล์ฟิล์มส์ ภาพยนตร์เรื่องนี้เป็นภาพยนตร์ที่ใช้คนแสดงจริงรีเมกจากภาพยนตร์แอนิเมชันในชื่อเดียวกันในปี ค.ศ. 1991 โดยมีการดัดแปลงให้เข้ากับเทพนิยายของฌานน์-มารี เลอแปรงซ์ เดอ โบมง ภาพยนตร์เป็นการรวมนักแสดงนำโดยมีเอ็มมา วอตสันและแดน สตีเวนส์เป็นตัวละครหลัก ร่วมด้วยลุค อีแวนส์, เควิน ไคลน์, จอช แกด, ยวน แม็คเกรเกอร์, สแตนลีย์ ทุชชี, ออดรา แมคโดนัลด์, กูกู เอ็มบาธา-รอว์, เอียน แม็กเคลเลน และเอ็มมา ทอมสัน เป็นบทบาทสมทบ ภาพยนตร์บอกเล่าเรื่องราวของเบลล์ที่ถูกจับเป็นเชลยอยู่ในปราสาท โดยมีอสูรที่น่ากลัวอาศัยอยู่ซึ่งท้ายที่สุดก็ตกหลุมรักเธอ ที่นั้นทำให้เธอรู้ว่าอสูรเป็นเจ้าชายที่ถูกสาปโดยแม่มดลึกลับร่วมกับคนรับใช้ของเขา เพื่อเป็นการลงโทษความใจร้ายสำหรับความเยือกเย็นในอดีต เบลล์พยายามหาทางหลบหนีด้วยตัวเองขณะถูกหมาป่าตามล่า แต่ท้ายที่สุดก็นำไปสู่การเผชิญหน้าระหว่างอีกฝ่ายหนึ่ง การถ่ายทำเริ่มเดินกล้องถ่ายจริงในวันที่ 18 พฤษภาคม ค.ศ. 2015 ที่เชปเพอร์ตอนสตูดิโอส์ในเซอร์รีย์ ประเทศอังกฤษ และสิ้นสุดในวันที่ 21 สิงหาคม โฉมงามกับเจ้าชายอสูร ออกฉายในวันที่ 23 กุมภาพันธ์ ค.ศ. 2017 ที่สเปนเซอร์เฮาส์ในลอนดอน และในอเมริกาเหนือวันที่ 17 มีนาคม ค.ศ. 2017 ในระบบสองมิติ, ดิสนีย์ดิจิทัลทรี-ดี, เรียลดีทรีดี, ไอแมกซ์ และไอแมกซ์สามมิติ พร้อมด้วยระบบดอลบีซินีมา ภาพยนตร์ได้รับคำวิจารณ์ในแง่บวก และมีรายได้ 1.2 พันล้านดอลลาร์สหรัฐทั่วโลกเนื้อเรื่อง เนื้อเรื่อง. ณ ประเทศฝรั่งเศส มีแม่มดคนหนึ่งปลอมตัวเป็นหญิงแก่ขอทานได้มายังปราสาทและขอเจ้าชายเลือดเย็นผู้เป็นเจ้าของปราสาทสำหรับที่พักโดยให้กุหลาบเป็นการแลกเปลี่ยน ซึ่งเจ้าชายปฏิเสธอย่างไม่ใยดีทำให้เธอสาปเจ้าชายให้กลายเป็นอสูรที่น่ารังเกียจและคนรับใช้ของเขากลายเป็นสิ่งของเครื่องใช้ รวมถึงลบความทรงจำที่เกี่ยวกับปราสาทออกจากหัวของคนที่รู้จักของพวกเขา แม่มดเสกดอกกุหลาบเอาไว้และบอกกับเจ้าชายว่าถ้าเจ้าชายรู้จักรักใครสักคนและคนที่เขารักนั้นรักกลับมาก่อนกุหลาบกลีบสุดท้ายล่วงโรยเขาและคนรับใช้จะกลับมาเป็นคนได้อีกครั้ง แต่ถ้าไม่พวกเขาจะเป็นแบบนี้ไปตลอดกาล หลายปีต่อมาในหมู่บ้านที่ชื่อว่าวีย์เนิฟ หญิงสาวนามว่าเบลล์ผู้ที่เต็มไปด้วยความฝันเกี่ยวกับการผจญภัย เธออาศัยอยู่กับพ่อของเธอนามว่ามอริสที่เป็นจิตรกรและนักประดิษฐ์ วันหนึ่งในขณะที่พ่อของเธอไปตลาดเพื่อขายกล่องดนตรี เขากับม้าของเขาฟิลิปหลงทางทางอยู่ในป่าและถูกหมาป่าทำร้าย เขาจึงมาหลบภัยในปราสาทอสูร และได้หยิบดอกกุหลาบในปราสาททำให้อสูรจองจำเพื่อเป็นการลงโทษ ต่อมาเบลล์ได้รู้ว่าพ่อของเธอหายตัวไปหลังจากฟิลิปกลับมา เธอได้ตามหาและพบเขาที่ถูกขังอยู่ในห้องขัง เธอจึงเสนอตัวว่าจะยอมถูกขังแทนมอริส ซึ่งอสูรก็ตกลง ต่อมาเบลล์ได้เป็นเพื่อนกับเหล่าคนรับใช้ซึ่งรับรองด้วยอาหารมื้อค่ำสุดวิเศษ หลังจากมื้อค่ำเธอไปที่ปีกตะวันตกอันเป็นเขตต้องห้ามและเธอก็ได้พบกุหลาบดอกหนึ่ง เมื่ออสูรมาพบเข้าจึงโกรธเธอมากและขู่เธอ ทำมห้เธอหนีออกจากปราสาท ระหว่างทางเธอถูกหมาป่าโจมตี อย่างก็ตามอสูรก็ได้มาช่วยเธอไว้จนได้รับบาดเจ็บ เธอจึงช่วยปฐมพยาบาลให้เขา ด้วยเหตุนี้เองความสัมพันธ์ของทั้งสองได้พัฒนาขึ้น เหล่าคนใช้ได้บอกเธอว่าเธอนั้นช่วยถอนคำสาปได้ ขณะเดียวกันอสูรนั้นเริ่มมีความรู้ที่ดีเบลล์ขึ้นเรื่อยๆ และพาเธอไปที่ห้องสมุด เขาเอาของขวัญที่แม่มดให้มาให้เบลล์ดู ซึ่งนั้นก็คือหนังสือที่ทำให้ไปที่ใดก็ได้ตามที่ต้องการ เบลล์ใช้มันพาไปกังหันลมแห่งหนึ่งในปารีส ที่ที่เธอเคยอาศัยในวัยเด็ก เมื่อเธอพบกับหน้ากากของหมอ เธอจึงรู้ว่าเธอและพ่อของเธอถูกบังคับให้ทิ้งแม่ของเธอไปเนื่องจากแม่ของเธอเป็นกาฬโรค ขณะเดียวกัน มอริสกับมาที่หมู่บ้านเพื่อขอให้ชาวบ้านช่วยเบลล์แต่ไม่สำเร็จ แกสตองอดีตทหารจึงเสนอตัวมาช่วยมอริสต่อมาเขาก็เปิดเผยว่าที่เขามาช่วยครั้งนี้เพื่อที่จะแต่งงานกับเบลล์ มอริสปฏิเสธทำให้แกสตองมัดเขาไว้กับต้นไม้และทิ้งเขาไว้ในป่าเพื่อเป็นอาหารของหมาป่า แต่แล้วมอริสก็ได้รับช่วยเหลือโดยอากาธา และได้กลับมาเพื่อบอกชาวบ้านถึงการกระทำอันเลวร้ายของแกสตอง แต่แกสตองก็ใส่ร้ายมอริสและบอกกับชาวบ้านให้เอามอริสไปรักษาทางจิต หลังจากเบลล์ด้เต้นรำและพูดคุยกับอสูร เธอพบว่าพ่อของเธอตกอยู่ในอันตรายโดยใช้กระจกวิเศษ อสูรจึงปล่อบเธอไปเพื่อช่วยมอริสและก่อนไปเขาให้กระจกวิเศษกับเธอ ที่หมู่บ้านเบลล์ได้แก้ต่างให้มอริสโดยแสดงอสูรในกระจกให้ชาวบ้านได้เห็น ทำให้แกสตองส่งเธอไปขังอยู่กับพ่อของเธอและแกสตองได้ร่วมมือกับพวกชาวบ้านกันเพื่อสังหารอสูร แต่แล้วเบลล์กับมอริสหนีออกมาได้ เบลล์จึงรีบกลับไปที่ปราสาทเพื่อช่วยอสูร ระหว่างการต่อสู้แกสตองทิ้งเลอฟูคู่หูของเขาซึ่งอยู่ข้างเดียวกับคนรับใช้ที่กำลังต่อสู้กับชาวบ้านผู้บุกรุก แกสตองได้โจมตีอสูรในหอคอยบนปราสาท ซึ่งตอนแรกนั้นอสูรนั้นกำลังหดหู่ ต่อมาเขาก็รู้สึกดีอีกครั้งเมื่อเห็นเบลล์กลับมา เขาได้ตอบโต้แกสตองจนจนมุมแต่ก็ได้ไว้ชีวิตแกสตองไว้และกลับมาหาเบลล์ อย่างไรก็ตามแกสตองได้ยิงที่หลังของอสูรอย่างจัง ไม่นานนัก สะพานก็ถล่มและแกสตองได้เสียชีวิตในที่สุด อสูรนั้นจบชีวิตลงพร้อมกุหลาบกลีบสุดท้ายที่ร่วงลงมา ขณะเดียวกับเหล่าคนใช้ก็จะกลายเป็นเครื่องไปตลอกาล ต่อมาเบลล์ได้สารภาพรักกับอสูร อากาธาได้เผยโฉมตัวเองเป็นแม่และแก้คำสาป ทำให้อสูรและเหล่าคนใช้กลับมาเป็นมนุษย์อีกครั้ง และความทรงจำที่หายไปจากผู้คนก็ได้กลับคืนมา ต่อมาเจ้าชายและเบลล์จัดงานฉลองขึ้นและเต้นรำอย่างมีความสุขนักแสดง</doc>
