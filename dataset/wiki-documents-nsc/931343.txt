<doc id="931343" url="https://th.wikipedia.org/wiki?curid=931343" title="จังหวัดอาบรา">จังหวัดอาบรา จังหวัดอาบรา (อีโลกาโน: Probinsia ti Abra; ) เป็นจังหวัดที่ไม่มีทางออกสู่ทะเลในเขตบริหารคอร์ดิลเยราของประเทศฟิลิปปินส์ เมืองหลักคือบันเกด มีอาณาเขตติดต่อกับจังหวัดฮีลากังอีโลโคสทางทิศตะวันตกเฉียงเหนือ, จังหวัดอาปาเยาทางทิศตะวันออกเฉียงเหนือ, จังหวัดคาลิงกาทางทิศตะวันออก, จังหวัดบูลูบุนดูคินทางทิศตะวันออกเฉียงใต้ และจังหวัดตีโมกอีโลโคสทางทิศตะวันตกเฉียงใต้ภูมิศาสตร์ ภูมิศาสตร์. จังหวัดอาบราตั้งอยู่ทางภาคตะวันตกของเขตบริหารคอร์ดิลเยราบนเกาะลูซอน มีพื้นที่ 4,165.25 ตารางกิโลเมตร ล้อมรอบด้วยแนวเทือกเขาอีโลโคสทางทิศตะวันตก และเทือกเขาคอร์ดิลเยราเซนทรัลทางทิศตะวันออก ภายในจังหวัดมีแม่น้ำอาบราไหลจากทิศใต้สู่ทิศตะวันตก ผ่ากลางหุบเขาอาบรา และไหลไปรวมกับแม่น้ำตีเน็กที่ไหลมาจากทิศตะวันออก</doc>
