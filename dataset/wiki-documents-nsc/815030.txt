<doc id="815030" url="https://th.wikipedia.org/wiki?curid=815030" title="ชื่นรัก (เพลง)">ชื่นรัก (เพลง) ชื่นรัก คือเพลงของวงดิ อิมพอสซิเบิ้ล โดยเป็นเพลงที่ใช้ประกอบในภาพยนตร์เรื่องโทน ที่ออกฉายเมื่อปี พ.ศ. 2513 แต่งโดยรัก รักพงษ์ จากความสำเร็จของภาพยนตร์เรื่องนี้ ทำให้เพลงประกอบในภาพยนตร์เป็นที่นิยมอย่างมาก จนทางค่ายหนังได้ออกอัลบั้มเพลงประกอบภาพยนตร์โทนขึ้น โดยถือเป็นอัลบั้มที่มีผลงานเพลงของวงดิ อิมพอสซิเบิ้ลปรากฏอยู่เป็นครั้งแรก เพลงชื่นรัก ถือเป็นเพลงแรกที่สร้างชื่อเสียงให้กับวง ดิ อิมพอสซิเบิ้ล จนเป็นที่รู้จัก และมีการนำกลับมาขับร้องใหม่โดยศิลปินอื่นๆอีกเป็นจำนวนมากที่มาของเพลง ที่มาของเพลง. เพลงชื่นรัก เป็นเพลงที่แต่งเนื้อร้องขึ้นโดย รัก รักพงษ์ (ปัจจุบัน รัก รักพงษ์ เป็นนักบวชผู้ก่อตั้งสำนักสันติอโศก) โดยใช้ทำนองเพลง Scarborough Fair ของวงไซมอน แอนด์ การ์ฟังเกล และเรียบเรียงเสียงประสานโดยปราจีน ทรงเผ่า เดิมที Scarborough Fair เป็นบทกวีโบราณของประเทศอังกฤษ ซึ่งได้มีการนำมาบรรเลงเป็นบทเพลงในหลายรูปแบบจากศิลปินหลายคน ต่อมาวง ไซมอน แอนด์ การ์ฟังเกล ได้ดัดแปลงเนื้อหาและบรรเลงออกมาใหม่ในรูปแบบเพลงโฟล์คที่ใช้ ดอเรียน โหมด ก่อนจะออกเผยแพร่ในปี พ.ศ. 2509 ซึ่งนับว่าเป็นหนึ่งในเพลงที่ประสบความสำเร็จมากที่สุดของวง เมื่อวง ดิ อิมพอสซิเบิ้ล ได้รับการติดต่อให้ทำเพลงประกอบภาพยนตร์เรื่องโทน ที่จะออกฉายในปี พ.ศ. 2513 รัก รักพงษ์ นักแต่งเพลงในสมัยนั้นจึงได้นำเพลง Scarborough Fair เวอร์ชันที่ได้รับความนิยมของ ไซมอน แอนด์ การ์ฟังเกล มาแต่งเนื้อร้องภาษาไทย และใช้ชื่อเพลงว่า ชื่นรัก โดยมีปราจีน ทรงเผ่าสมาชิกของวงเป็นผู้เรียบเรียงเสียงประสาน เพลง ชื่นรัก ที่บรรเลงโดยดิ อิมพอสซิเบิ้ล ยังคงใช้การเล่นกีตาร์ใน ดอเรียน โหมด เหมือนกับทำนองเพลงต้นฉบับ แต่ได้เพิ่มการเป่าฟลูตเข้าไปในท่อนอินโทร ขับร้องโดยเศรษฐา ศิระฉายา และบันทึกลงแผ่นเสียงครั้งแรกในอัลบั้มเพลงประกอบภาพยนตร์โทน เพลงนี้จัดเป็นเพลงที่ได้รับความนิยมอย่างสูงเพลงหนึ่งของวงดิ อิมพอสซิเบิ้ล ต่อมามีการนำมาขับร้องใหม่จากศิลปินอื่นๆอีกหลายครั้งนกจากนี้เพลงชื่นรักยังโด่งดังมากถึงขั้นที่ หม่อมเจ้าทิพยฉัตร ฉัตรไชย หรือ ท่านทิพย์ ได้นำมาสร้างเป็นภาพยนตร์ชื่อชื่นรักออกฉายเมื่อ พ.ศ. 2522 นำแสดงโดย เศรษฐา ศิระฉายา ซึ่งเป็นต้นฉบับของเพลงนี้และ อรัญญา นามวงศ์ โดยภาพยนตร์เรื่องนี้ยังส่งผลให้ทั้งคู่ได้เป็นคู่ชีวิตกันจริง ๆ ในเวลาถัดจากนั้นไม่นานการนำมาขับร้องโดยศิลปินอื่นการนำมาขับร้องโดยศิลปินอื่น. - กิตติคุณ เชียรสงค์ - นันทิดา แก้วบัวสาย - สุรชัย จันทิมาธร - ไก่ พรรณิภา - ร็อกอำพัน - เทียรี่ เมฆวัฒนา - ตวงสิทธิ์ เรียมจินดา</doc>
