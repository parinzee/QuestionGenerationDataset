<doc id="313986" url="https://th.wikipedia.org/wiki?curid=313986" title="เอดิตพลัส">เอดิตพลัส เอดิตพลัส () คือโปรแกรมแก้ไขข้อความ 32 บิต สำหรับระบบปฏิบัติการไมโครซอฟท์ วินโดวส์ เป็นโปรแกรมสัญชาติเกาหลีใต้ พัฒนาโดย คิม ซังอิล (김상일) จากอีเอส-คอมพิวติง เป็นแชร์แวร์ให้ทดลองใช้งานได้ 30 วัน ซึ่งหากเลยกำหนดแล้วโปรแกรมจะไม่สามารถบันทึกไฟล์ได้คุณลักษณะ คุณลักษณะ. โปรแกรมนี้มีเครื่องมือสำหรับโปรแกรมเมอร์อาทิ การเน้นวากยสัมพันธ์ (และรองรับไฟล์วากยสัมพันธ์ที่กำหนดเอง) การแปลงชนิดและการเข้ารหัสไฟล์ การแปลงอักขระจบบรรทัด (ระหว่างรูปแบบวินโดวส์ ลินุกซ์ และแมคอินทอช) นิพจน์ปรกติสำหรับค้นหาและแทนที่ การบันทึกการกดแป้นพิมพ์ การตรวจการสะกด (เฉพาะภาษาอังกฤษสำเนียงอเมริกันและสำเนียงบริเตน) รองรับการแก้ไขยูนิโคดเต็มรูปแบบ ทางลัดแป้นพิมพ์ที่กำหนดเองได้ การเติมข้อความเต็มโดยอัตโนมัติ code folding ฯลฯ สามารถเรียกดูและแก้ไขไฟล์ต่าง ๆ ในแท็บ และมีตัวเรียกดูไฟล์ภายในโปรแกรมนี้ด้วย โปรแกรมนี้รองรับไฟล์ข้อความได้หลายประเภท เช่น ข้อความธรรมดา เอชทีเอ็มแอล ภาษาซี/ซีพลัสพลัส เพิร์ล พีเอชพี จาวา เจเอสพี จาวาสคริปต์ วีบีสคริปต์ ซีเอสเอส เอกซ์เอ็มแอล ซีชาร์ป นอกจากนี้ยังมีแม่แบบสำหรับเอกสารบางชนิดมาให้ด้วย</doc>
