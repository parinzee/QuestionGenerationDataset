<doc id="311177" url="https://th.wikipedia.org/wiki?curid=311177" title="รัฐซือริช">รัฐซือริช ซือริช () หรือ ซูริก () เป็นรัฐในประเทศสวิตเซอร์แลนด์ที่ตั้งอยู่ทางทิศตะวันออกเฉียงเหนือของประเทศ มีเมืองหลวงของรัฐคือเมืองซือริช ภาษาราชการใช้ภาษาเยอรมันแต่คนพื้นเมืองพูดสำเนียงท้องถิ่นที่เรียกว่า Züritüütsch รัฐซือริชอยู่บริเวณตอนเหนือของเทือกเขาแอลป์ โดยมีทิศเหนือติดกับรัฐชาฟฟ์เฮาเซิน ทิศตะวันตกติดรัฐอาร์เกา ทิศใต้ติดรัฐซุกและชวีซ ส่วนทางตะวันออกติดกับรัฐทูร์เกาและซังคท์กัลเลิน นอกจากนี้ยังมีทะเลสาบซือริชซึ่งบริเวณเกือบทั้งหมดอยู่ภายในรัฐการแบ่งเขตปกครอง การแบ่งเขตปกครอง. รัฐซือริชแบ่งออกเป็น 12 เขต (Bezirke)- เขตซือริช - เขตอัฟโฟลแทร์น - เขตอันเดิลฟิงเงิน - เขตบือลัค - เขตดีลซดอร์ฟ - เขตดีทิคอน - เขตฮินวิล - เขตโฮร์เกิน - เขตไมเลิน - เขตเฟฟฟิคอน - เขตอุสเตอร์ - เขตวินเทอร์ทูร์ และเขตทั้ง 12 เหล่านี้ยังแบ่งออกเป็น 171 เทศบาลด้วย (Politische Gemeinden)เศรษฐกิจ เศรษฐกิจ. พื้นที่ส่วนใหญ่ของรัฐใช้เพาะปลูก แต่ไม่นิยมจัดว่าเป็นพื้นที่การเกษตรเพราะทุกบริเวณในภาคจะมีอุตสาหกรรมอยู่ด้วย ในอดีตอุตสาหกรรมผ้าไหมและใยฝ้ายมีความสำคัญแต่ปัจจุบันได้หมดความสำคัญลง ปัจจุบันมีอุตสาหกรรมกระดาษขนาดใหญ่ บริษัทขนาดเล็กถึงกลาง และเมืองซือริชยังเป็นศูนย์กลางการธนาคารและประกันภัยขนาดใหญ่ด้วยการคมนาคม การคมนาคม. ศูนย์กลางการคมนาคมอยู่ที่สถานีหลักซือริช สถานีที่มีผู้ใช้บริการมากที่สุดในยุโรป ซึ่งมีรถไฟเชื่อมต่อกับภายในประเทศและนานาประเทศ เช่นรถไฟเตเจเวซึ่งเชื่อมต่อกับประเทศฝรั่งเศส สนามบินซือริชซึ่งเป็นสนามบินที่ใหญ่ที่สุดก็ตั้งอยู่ในรัฐนี้ด้วยศาสนา ศาสนา. ในปี ค.ศ. 1519 ฮุลดริค ซวิงลี นักปฏิรูปศาสนาได้รับตำแหน่งศาสนาจารย์ประจำโกรสส์มึนส์เทอร์แห่งนครซือริช หลังจากนั้นทั้งรัฐจึงได้เปลี่ยนรีตตาม ประชากรส่วนใหญ่ในรัฐจึงเป็นโปรเตสแตนต์ แต่เนื่องจากชาวยุโรปใต้คาทอลิกได้อพยพขึ้นมาอย่างต่อเนื่อง ทำให้ปัจจุบันมีจำนวนชาวคาทอลิกเกือบเทียบเท่ากับโปรเตสแตนต์</doc>
