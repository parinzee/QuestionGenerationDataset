<doc id="941415" url="https://th.wikipedia.org/wiki?curid=941415" title="ซวิงเงอร์">ซวิงเงอร์ ซวิงเงอร์ () เป็นพระราชวังในเมืองเดรสเดิน ประเทศเยอรมนี สร้างขึ้นด้วยสถาปัตยกรรมบารอก พระราชวังแห่งนี้สร้างขึ้นหลังจากที่ พระเจ้าออกัสตัสที่ 2 แห่งโปแลนด์ ซึ่งทรงมีพระยศในเยอรมันเป็นเจ้าผู้คัดเลือกแห่งซัคเซิน ได้เสด็จพระราชดำเนินกลับจากประเทศฝรั่งเศส ซึ่งในช่วงนั้นเป็นช่วงที่พระเจ้าหลุยส์ที่ 14 แห่งฝรั่งเศส ทรงย้ายราชสำนักฝรั่งเศสไปยังพระราชวังแวร์ซาย พระเจ้าออกัสตัสทรงประทับใจในพระราชวังแวร์ซายมาก และทรงนึกปรารถนาจะมีวังที่โอ่อ่าอย่างเดียวกัน พระองค์จึงทรงบัญชาให้สร้างวังแห่งนี้ขึ้นในเดรสเดิน การก่อสร้างเริ่มขึ้นในปี ค.ศ. 1710 และแล้วเสร็จในปี 1728 แต่ก็ยังขาดองค์ประกอบบางอย่างไปอยู่ เช่น ปีกนิทรรศการ ปีกหอสมุด การสวรรคตของพระเจ้าออกัสตัสในปี 1733 ทำให้การก่อสร้างปีกดังกล่าวหยุดลงเนื่องจากขาดแคลนทุนทรัพย์ บางส่วนของพระราชวังเริ่มเปิดเป็นสวนสาธารณะ เกือบทั้งหมดของพระราชวังนี้ถูกทำลายลงจากการทิ้งระเบิดที่เดรสเดินในสงครามโลกครั้งที่สอง ระหว่าง 13–15 กุมภาพันธ์ ค.ศ. 1945 อย่างไรก็ตาม งานจิตรกรรมและงานเขียนจำนวนมากถูกนำออกไปเก็บรักษาไว้ก่อนแล้ว ภายหลังสงครามโลกครั้งที่สองสิ้นสุด พระราชวังแห่งนี้ก็ถูกบูรณะขึ้นจากการสนับสนุนงบประมาณโดยสหภาพโซเวียต การบูรณะแล้วเสร็จในปี 1963 ซึ่งได้ทำให้ซวิงเงอร์เกือบทั้งหมดกลับมามีสภาพเหมือนดังครั้งก่อนสงคราม</doc>
