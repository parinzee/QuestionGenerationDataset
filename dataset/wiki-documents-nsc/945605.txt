<doc id="945605" url="https://th.wikipedia.org/wiki?curid=945605" title="ชล อภิชาติ">ชล อภิชาติ ชนสรณ์ กุลศิริวุฒิชัย หรือ ชล อภิชาติ เกิดวันอังคารที่เมื่อ 25 เมษายน พ.ศ. 2521 เป็นชาวกรุงเทพฯ มีชื่อเล่นว่า ปุ้ย เป็นบุตรนายลักษณ์ กุลศิริวุฒิชัย หรือ ลักษณ์ อภิชาติ อดีตพระเอก และนักแสดงภาพยนตร์แนวบู๊ชื่อดังผู้ล่วงลับ กับนางนันทนา กุลศิริวุฒิชัย หรือ วันทนา หรือ นันทนา บุญบันเทิง อดีตนางเอกชื่อดัง เขามีพี่น้อง 3 คน โดยเป็นลูกคนโต แต่เดิมครอบครัวมีฐานะปานกลาง ไม่เดือดร้อนอะไรนัก เพระพ่อมีงานแสดงอยู่เรื่อย ๆ ในด้านการศึกษา เขาเรียนชั้นประถมศึกษาจนถึงมัธยมศึกษาปีที่ 3 ที่โรงเรียนเซนต์คาเบรียล ชล อภิชาติชื่นชอบการร้องเพลงมาตั้งแต่เด็ก และทางครอบครัวก็ให้การสนับสนุนโดยการพาไปสมัครเรียนร้องเพลง แต่ในช่วงนั้นเขาสนใจเพลงแนวสตริง และเรียนร้องเพลงอยู่ราว 2 เดือนก็จบระดับขั้นพื้นฐานทั่วไป แต่หลังจากงานแสดงของผู้เป็นหัวหน้าครอบครัวซาลงไป ครอบครัวก็หันมาเปิดร้านขายข้าวแกง จากนั้นไม่นาน ลักษณ์ อภิชาต ซึ่งได้ชื่อว่าเป็นนักแสดงจอมทุ่มเท และมักได้รับบาดเจ็บจากการแสดงเป็นประจำ การกระทบกระเทือนที่สะสมก็เริ่มทำให้เขาล้มป่วยเป็นอัมพาต ทำให้ทุกคนในครอบครัวเริ่มประสบกับความลำบาก เงินทองที่พอมีเก็บไว้ก็ถูกนำมาใช้ในการรักษาผู้เป็นหัวหน้าครอบครัว จนร้านข้าวแกงก็ต้องปิดตัวลง แต่ท้ายที่สุดก็ไม่อาจจะยื้อชีวิตดาราดังเอาไว้ได้ ลักษณ์ อภิชาติเสียชีวิตด้วยโรคมะเร็งต่อมน้ำเหลืองเมื่อ 26 กุมภาพันธ์ 2547 จากนั้น หน้าที่หัวหน้าครอบครัวก็ตกเป็นของผู้เป็นแม่ และในฐานะลูกชายคนโต ชล อภิชาติ ก็อยากที่จะทำอะไรเพื่อเป็นการช่วยเหลือครอบครัวบ้าง แต่ระหว่างนั้น พนม นพพร อดีตนักร้องลูกทุ่งชื่อดัง ซึ่งเป็นเจ้าของบริษัทนพพรซิลเวอร์โกลด์ ที่สร้างนักร้องประดับวงการลูกทุ่งมากมายหลายคน และเคยเป็นเพื่อนรักและสนิทชิดเชื้อกับลักษณ์ อภิชาติอย่างมาก ก็ได้พยายามช่วยเหลือครอบครัวของเพื่อนสนิทที่ล่วงลับด้วยการให้โอกาสชล อภิชาติได้แสดงในภาพยนตร์วีซีดีของบริษัทชื่อ "เพลงรักแผ่นดินเพลิง" และมิวสิควีดีโอเพลง"สงสารแฟนพี่" ของ ณิชา ดารินทร์ เนื่องจากเห็นว่าหน้าตาและหน่วยก้านดีใช้ได้ ต่อมา พนม นพพร ลองให้เขาร้องเพลงลูกทุ่งให้ฟัง ก่อนที่จะสรุปว่า พอที่จะฝึกได้ แล้วก็ส่งเขาไปฝึกร้องเพลงลูกทุ่งอย่างเป็นกิจจะลักษณะ และหลังจากฝึกร้องอยู่ระยะหนึ่ง พนม นพพร ก็หาเพลงใหม่มาให้เขาฝึกร้อง ก่อนที่จะส่งเข้าห้องอัดเสียงในที่สุด และ ก็คลอดผลงานเพลงชุดแรกในชีวิตออกมา ชื่อ "ขอเป็นแฟนส่วนตัว" ก่อนที่จะทยอยผลิตทั้งผลงานเพลง และภาพยนตร์วีซีดีออกมาอย่างต่อเนื่องจนถึงปัจจุบันผลงานเพลงผลงานเพลง. - ขอเป็นแฟนส่วนตัว - ขอเป็นแฟนส่วนตัว - หนุ่ม อบต. - หัวใจไม้ขีด - สายด่วนความรัก - แก่เกินแกง - ครึ่งทางรัก - ฟอกใจด้วยไฮเตอร์ - มีไหมใครอกหัก - สี่ปีรวยแน่ - เลือกไม่ถูก - หัวใจพี่ส่งEMSผลงานเพลงอัลบั้มเบอร์โทรไม่ต้อง เบอร์ห้องมีไหมผลงานเพลงอัลบั้มเบอร์โทรไม่ต้อง เบอร์ห้องมีไหม. - เบอร์โทรไม่ต้อง เบอร์ห้องมีไหม (ศักดิ์ ปากน้ำ) - หนุ่มใต้ใจซื่อ (ดวงใจ สุริยา) - เห็นต่ายหายเหนื่อย (ดวงใจ สุริยา ) *ยุคจิ้มยิ้มแต้ (ฉัตร เชียงใหม่ ) - วิวาห์ในฝัน (ชิน ชาลาวัน ) - ฝากใจไว้กับสาว (สมคิด สิทธิธรรม) *สาวถูกสเปก ( สมหวัง โกสูงเนิน ) *รักสาวโรงงาน ( จเด็ด ดวงมาลา ) *ตุ๊กตาหน้ารถ ( ดวงใจ สุริยา ) - พ่อสั่งไว้ ( ศักดิ์ ปากน้ำ )ผลงานอัลบั้มคู่แท้เพลงทอง (ร้องคู่แมงปอ ชลธิชา)ผลงานอัลบั้มคู่แท้เพลงทอง (ร้องคู่แมงปอ ชลธิชา). - ทุยอ้อนเอี้ยง - ข้าวประดับนา - อย่าคิดมาก , - ผ่อนรถผ่อนรัก - หนุ่มอ้อนสาวออด - หูอื้อ - เสียแล้วหาใหม่ - ฝากใจไว้เมืองจันท์ - สิบล้อฝากรัก - ตื๊อครองโลกภาพยนตร์วีซีดีภาพยนตร์วีซีดี. - เพลงรักแผ่นดินเพลิง - แม่ครัวหัวไข่ - ยุทธการกล้วยไม้ป่า</doc>
