<doc id="620028" url="https://th.wikipedia.org/wiki?curid=620028" title="โปรเจกต์รันเวย์ ฤดูกาลที่ 1">โปรเจกต์รันเวย์ ฤดูกาลที่ 1 โปรเจกต์รันเวย์ ฤดูกาลที่ 1 เป็นรายการเรียลลิตีโชว์ค้นหานักออกแบบแฟชั่นของสหรัฐอเมริกา ออกอากาศครั้งแรกที่สหรัฐอเมริกาทางช่องบราโว่ ในวันที่ 1 ธันวาคม พ.ศ. 2547 ในฤดูกาลแรกของรายการนี้มีผู้เข้าแข่งขันทั้งหมด 12 คน และได้นางแบบชื่อดัง ไฮดี คลูม รับหน้าที่เป็นพิธีกรและกรรมการตัดสินในฤดูกาลนี้ ร่วมกับ ไมเคิล คอร์ส นักออกแบบแฟชั่นชื่อดัง และ นีน่า การ์เซีย บรรณาธิการนิตยสาร แอล (Elle) นอกจากนี้ยังมี ทิม กันน์ มาเป็นที่ปรึกษาคอยให้คำแนะนำกับผู้เข้าแข่งขันอีกด้วยผู้เข้าแข่งขันนักออกแบบแฟชั่น ผู้เข้าแข่งขัน. นักออกแบบแฟชั่น. 12 นักออกแบบในฤดูกาลนี้ ประกอบไปด้วย:นางแบบ นางแบบ. 12 นางแบบในฤดูกาลนี้ ประกอบไปด้วย:ผลการแข่งขันรายชื่อตอนตอนที่ 1: Innovation รายชื่อตอน. ตอนที่ 1: Innovation. การค้นหาสุดยอดนักออกแบบแห่งอเมริกาได้เริ่มต้นขึ้นแล้วกับรายการโปรเจกต์รันเวย์ ในฤดูกาลแรกของรายการนี้ ผู้เชี่ยวชาญทางด้านแฟชั่นได้ออกค้นหานักออกแบบผู้มีความสามารถ โดยได้จัดการออดิชั่นขึ้นที่ 4 เมืองใหญ่ของสหรัฐอเมริกา ได้แก่ ลอสแอนเจลิส, ชิคาโก, นิวยอร์กซิตี, และ ไมแอมี จนได้นักออกแบบผู้ผ่านเข้ารอบ 12 คนสุดท้าย นักออกแบบทั้ง 12 คนเดินทางมายัง แอตลาส อพาร์ทเมนท์ในนิวยอร์กซิตี ที่นั่นทุกคนได้พบกับ ไฮดี คลูม สุดยอดนางแบบซึ่งทำหน้าที่เป็นพิธีกรของรายการนี้ เธอได้แจ้งให้ทุกคนทราบว่า อพาร์ทเมนท์แห่งนี้จะเป็นที่พักของนักออกแบบทุกคนตลอดการแข่งขันนี้จนกว่าจะถูกคัดออก จากนั้นนักออกแบบทั้ง 12 คนได้เดินทางไปยัง โรงเรียนการออกแบบพาร์สัน ที่นั่นทุกคนได้พบกับไฮดีและ ทิม กันน์ ผู้อำนวยการแฟชั่นโรงเรียนพาร์สัน ไฮดีได้แจ้งให้นักออกแบบทุกคนทราบว่า โรงเรียนพาร์สันแห่งนี้จะเป็นสถานที่นักออกแบบทุกคนจะใช้ทำงานออกแบบและใช้ในการตัดสินในแต่ละสัปดาห์ด้วย โดยจะมี ทิม กันน์ เป็นผู้ให้คำปรึกษาตลอดการแข่งขัน จากนั้นไฮดีได้แจ้งโจทย์สำหรับการแข่งขันแรกของฤดูกาลนี้ นั่นคือการสร้างสรรค์ชุดที่เซ็กซี่ สวยงาม และเลิศหรู สำหรับออกงานกลางคืน แต่ทุกคนจะได้เริ่มการแข่งขันในวันพรุ่งนี้ โดยนักออกแบบทุกคนได้เลือกนางแบบสำหรับสวมใส่ชุดของพวกเขาเดินลงบนรันเวย์ ก่อนที่ทุกคนจะได้ไปรวมตัวกันสำหรับงานเลี้ยงบนดาดฟ้า ในวันต่อมา ทิม กันน์ ได้พานักออกแบบทุกคนไปยังซุปเปอร์มาร์เก็ต และได้แจ้งให้ทุกคนทราบว่า สำหรับโจทย์ในครั้งนี้ทุกคนจะต้องใช้วัสดุจากในซุปเปอร์มาร์เก็ตแห่งนี้เท่านั้น โดยทุกคนจะได้เงินทุนคนละ 50 ดอลลาร์ และมีเวลา 1 ชั่วโมงในการหาซื้อวัสดุ นักออกแบบทุกคนมีเวลา 1 วันที่จะทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป นักออกแบบกับวัสดุที่เลือกใช้:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: แพทริเซีย ฟิลด์ - ผู้ชนะ: ออสติน - ผู้ถูกคัดออก: แดเนียล - ออกอากาศ: 1 ธันวาคม พ.ศ. 2547ตอนที่ 2: Vision ตอนที่ 2: Vision. ในตอนนี้นักออกแบบที่เหลือทั้ง 11 คน ได้รับโจทย์ให้สร้างสรรค์ชุดโดยใช้เพียงผ้าฝ้ายสีขาวธรรมดา และชุดที่ทำจะต้องสื่อถึงคำว่า "ริษยา (envy)" ด้วย นักออกแบบได้รับเงินคนละ 50 ดอลลาร์ในการซื้อวัสดุมาทำชุด และมีเวลา 1 วันในการทำชุดให้เสร็จ ในเช้าวันต่อมา ทิม กันน์ได้เข้ามาแจ้งให้นักออกแบบทุกคนทราบว่าจะพาทุกคนออกไปข้างนอกและให้ทุกคนเตรียมชุดที่ตนเองทำไปด้วย ทิมพาทุกคนไปที่ร้านขายเสื้อผ้า 30 แวน แดม ที่นั่นทุกคนได้พบกับ พอล เบอร์แมน เจ้าของร้าน จากนั้นทิมจึงได้แจ้งให้นักออกแบบทุกคนทราบว่า ในครั้งนี้ทุกคนจะได้นำเสนอชุดของตัวเองแก่ลูกค้า โดยชุดของใครที่ได้ราคาประมูลจากลูกค้าสูงที่สุดจะเป็นผู้ชนะการแข่งขันในครั้งนี้ไป- กรรมการ: ไฮดี คลูม, นีน่า การ์เซีย - กรรมการรับเชิญ: คอนสแตนซ์ ไวท์ และ พอล เบอร์แมน - ผู้ชนะ: คารา - ผู้ถูกคัดออก: มาริโอ - ออกอากาศ: 8 ธันวาคม พ.ศ. 2547ตอนที่ 3: Commercial Appeal ตอนที่ 3: Commercial Appeal. ในตอนนี้นักออกแบบที่เหลืออยู่ทั้ง 10 คนได้เดินทางไปยังสตูดิโอออกแบบของแบรนด์ บานานา รีพลับลิค ซึ่งที่นั่นทุกคนได้พบกับไฮดี ที่มาแจ้งโจทย์สำหรับการแข่งขันครั้งนี้ นั่นคือการสร้างสรรค์ชุดสำหรับงานปาร์ตี้ฤดูร้อนให้กับลูกค้าของบานานา รีพลับลิค นักออกแบบทุกคนเลือกวัสดุที่จะนำไปทำชุดจากที่สตูดิโอ และมีเวลา 2 วันในการทำชุดให้เสร็จ ชุดของนักออกแบบที่ชนะการแข่งขันในครั้งนี้จะถูกวางขายในร้านบานานา รีพลับลิค- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เดโบราห์ ลอยด์ - ผู้ชนะ: เวนดี - ผู้ถูกคัดออก: สตาร์ - ออกอากาศ: 15 ธันวาคม พ.ศ. 2547ตอนที่ 4: Collaboration ตอนที่ 4: Collaboration. ในตอนนี้ นักออกแบบที่เหลือทั้ง 9 คน ได้รับโจทย์ให้แปลงโฉมนักร้องร็อคสาวดาวรุ่ง ซาราห์ ฮัดสัน โดยจะต้องผสมผสานแฟชั่นกับดนตรีแนวร็อค ซึ่งในครั้งนี้นักออกแบบจะต้องทำงานเป็นทีม ทีมละ 3 คน โดยนักออกแบบทุกคนมีเวลาร่างแบบคนละ 5 นาที เพื่อที่จะนำเสนอต่อซาราห์ จากนั้นซาราห์จะเลือกนักออกแบบ 3 คนที่เธอประทับใจในผลงานเพื่อเป็นหัวหน้าทีม แล้วหัวหน้าทีมก็จะเลือกลูกทีมต่อไป แต่ละทีมจะได้รับเงินทีมละ 150 ดอลลาร์ และมีเวลา 1 ชั่วโมงในการเลือกซื้อวัสดุที่จะนำมาทำชุด นักออกแบบมีเวลา 1 วันในการทำชุดให้เสร็จ ผู้ที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ซาราห์ ฮัดสัน - ผู้ชนะ: เควิน - ผู้ถูกคัดออก: วาเนสซา - ออกอากาศ: 5 มกราคม พ.ศ. 2548ตอนที่ 5: "Model" Clients ตอนที่ 5: "Model" Clients. ในตอนนี้ นักออกแบบที่เหลืออยู่ทั้ง 8 คนได้รับโจทย์ให้สร้างสรรค์ชุดแต่งงานให้กับลูกค้าของพวกเขานั่นก็คือนางแบบที่พวกเขาเลือก โดยนักออกแบบจะต้องออกแบบชุดแต่งงานตามที่นางแบบของพวกเขาต้องการ นักออกแบบทุกคนจะได้รับเงินทุนคนละ 300 ดอลลาร์ และเวลา 45 นาทีในการเลือกซื้อวัสดุมาทำชุด ทุกคนมีเวลา 2 วันในการทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป- กรรมการ: ไฮดี คลูม, ไมเคิล คอร์ส - กรรมการรับเชิญ: แอนน์ สโลวีย์ และ แอมซาลา - ผู้ชนะ: คารา - ผู้ถูกคัดออก: นอรา - ออกอากาศ: 12 มกราคม พ.ศ. 2548ตอนที่ 6: Making A Splash ตอนที่ 6: Making A Splash. ในตอนนี้นักออกแบบที่เหลืออยู่ทั้ง 7 คน ได้รับโจทย์ให้สร้างสรรค์ชุดว่ายน้ำให้นางแบบของพวกเขาสำหรับใส่ไปงานปาร์ตี้ โดยนักออกแบบทุกคนจะได้รับเงินทุนคนละ 75 ดอลลาร์ และมีเวลา 30 นาทีในการเลือกซื้อวัสดุมาทำชุด ทุกคนมีเวลา 5 ชั่วโมงในการทำชุดว่ายน้ำให้เสร็จ นักออกแบบที่ชนะการแข่งขันในครั้งนี้จะได้รับการกล่าวถึงในหนังสือพิมพ์นิวยอร์กโพสต์ ในคอลัมน์กอสซิป "Page Six" และจะได้รับสิทธิคุ้มกันไม่ถูกคัดออกในครั้งต่อไป- กรรมการ: ไฮดี คลูม - กรรมการรับเชิญ: คอนสแตนซ์ ไวท์, แอนน์ สโลวีย์ และ ริชาร์ด จอห์นสัน - ผู้ชนะ: ออสติน - ผู้ถูกคัดออก: อเล็กซานดรา - ออกอากาศ: 19 มกราคม พ.ศ. 2548ตอนที่ 7: Design A Collection ตอนที่ 7: Design A Collection. ในตอนนี้นักออกแบบที่เหลือทั้ง 6 คนได้รับโจทย์ให้สร้างสรรค์คอลเลคชั่นเสื้อผ้าในปี ค.ศ. 2055 (โลกอนาคต) ซึ่งในครั้งนี้ทุกคนจะทำงานเป็นทีมเดียวกัน โดยแต่ละคนจะต้องออกแบบชุดตามคอนเซปต์ของตนเองแต่จะต้องให้มีความสอดคล้องเป็นคอลเล็คชั่นเดียวกัน โดยมีเควินเป็นหัวหน้าทีม (มาจากการสุ่มจับชื่อของทิม) คอยดูแลภาพรวมทั้งหมด นักออกแบบทุกคนจะได้รับเงินต้นทุนคนละ 50 ดอลลาร์ในการหาซื้อวัสดุสำหรับทำชุด และมีเวลา 1 วันในกาารทำชุดให้เสร็จ นักออกแบบที่ชนะการแข่งขันในครั้งนี้จะได้รับสิทธิคุ้มกันไม่ถูกคัดออกในครั้งต่อไป นักออกแบบกับแนวคิดของแต่ละคน:- กรรมการ: ไฮดี คลูม, ไมเคิล คอร์ส - กรรมการรับเชิญ: แอนน์ สโลวีย์ และ เบตซีย์ จอห์นสัน - ผู้ชนะ: คารา - ผู้ถูกคัดออก: เควิน - ออกอากาศ: 26 มกราคม พ.ศ. 2548ตอนที่ 8: Postal Uniform Challenge ตอนที่ 8: Postal Uniform Challenge. ในตอนนี้ นักออกแบบที่เหลือทั้ง 5 คนได้รับห่อพัสดุจากไฮดี ซึ่งสิ่งของในห่อนั้นจะเกี่ยวข้องกับโจทย์การแข่งขันครั้งต่อไป แต่ห้ามแกะห่อดูจนกว่าจะถึงวันพรุ่งนี้เช้า เมื่อถึงเช้าวันต่อมาทุกคนแกะห่อดูและพบว่าสิ่งของด้านในห่อนั้นก็คือเครื่องแบบของพนักงานไปรษณีย์พร้อมกับข้อความที่บอกให้ทุกคนใส่เครื่องแบบที่ได้รับและรวมตัวกันที่ล็อบบีของอพาร์ทเมนต์เพื่อเตรียมพร้อมสำหรับการปฏิบัติหน้าที่ จากนั้นทิม กันน์จึงได้พาทุกคนไปยังสำนักงานไปรษณีย์ และได้แจ้งให้ทุกคนทราบว่า โจทย์สำหรับการแข่งขันครั้งนี้ก็คือการออกแบบเครื่องแบบใหม่ให้กับพนักงานไปรษณีย์ โดยนักออกแบบทุกคนจะได้รับเงินต้นทุนคนละ 100 ดอลลาร์และมีเวลา 40 นาที ในการเลือกซื้อวัสดุสำหรับทำชุด นักออกแบบทุกคนมีเวลา 1 วันในการทำชุดให้เสร็จ- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เบคกี เนกิช - ผู้ชนะ: คารา - ผู้ถูกคัดออก: โรเบิร์ต - ออกอากาศ: 2 กุมภาพันธ์ พ.ศ. 2548 - คารา เป็นนักออกแบบคนแรก ที่ชนะการแข่งขัน 2 ครั้งติดกันตอนที่ 9: Design For The Red Carpet ตอนที่ 9: Design For The Red Carpet. ในตอนนี้นักออกแบบที่เหลือทั้ง 4 คนได้รับโจทย์ให้สร้างสรรค์ชุดสำหรับเดินพรมแดงในงานแกรมมี่ อวอร์ดให้กับพิธีกรสาว แนนซี่ โอเดล นักออกแบบทุกคนจะได้รับเงินต้นทุนคนละ 300 ดอลลาร์ และมีเวลา 40 นาที ในการเลือกซื้อวัสดุที่จะนำมาทำชุด นักออกแบบมีเวลา 2 วันในการทำชุดให้เสร็จ และจะมีนักออกแบบเพียง 3 คนเท่านั้น ที่จะได้ผ่านเข้าสู่รอบสุดท้าย ในการแสดงผลงานการออกแบบของพวกเขา ในนิวยอร์กแฟชั่นวีค- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: แนนซี่ โอเดล - ผู้ชนะ: เวนดี - ผู้ถูกคัดออก: ออสติน - ออกอากาศ: 9 กุมภาพันธ์ พ.ศ. 2548ตอนที่ 10: Reunion ตอนที่ 10: Reunion. ในตอนนี้เป็นตอนพิเศษที่นักออกแบบทั้ง 12 คนได้กลับมารวมตัวกันอีกครั้งและพูดคุยถึงเรื่องราวต่างๆที่เกิดขึ้น ก่อนที่จะถึงรอบตัดสินที่นิวยอร์กแฟชั่นวีค- พิธีกร: ไฮดี คลูม, ทิม กันน์ - ออกอากาศ: 16 กุมภาพันธ์ พ.ศ. 2548ตอนที่ 11: Finale ตอนที่ 11: Finale. ในสุดท้ายนี้นักออกแบบที่เหลืออยู่ทั้ง 3 คน จะต้องสร้างสรรค์คอลเลคชั่นเพื่อแสดงโชว์ในงานนิวยอร์กโอลิมปัสแฟชั่นวีค โดยจะต้องทำชุดในคอลเลคชั่นทั้งหมด 12 ชุด นักออกแบบทุกคนจะได้รับเงินทุนคนละ 8,000 ดอลลาร์ และมีเวลา 5 เดือนในการสร้างสรรค์ชุดให้เสร็จ โดยนักออกแบบจะได้กลับที่พักเพื่อพักผ่อนและสร้างสรรค์ผลงาน 10 สัปดาห์ผ่านไป ทิม กันน์ ได้ไปพบผู้เข้าแข่งขันแต่ละคนที่ที่พักของพวกเขา และได้ให้คำแนะนำเกี่ยวกับคอลเลคชั่นของแต่ละคน เมื่อถึงเวลา นักออกแบบทั้ง 3 คนกลับมายังนิวยอร์ก และได้คัดเลือกนางแบบสำหรับคอลเลคชั่นของพวกเขา เมื่อถึงวันแสดงผลงานจริง กรรมการรวมถึงทิม กันน์ได้ชมคอลเลคชั่นของนักออกแบบทั้ง 3 คน และได้ตัดสินให้เจย์ เป็นผู้ชนะคนแรกของรายการโปรเจกต์รันเวย์- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ปาร์เกอร์ โพซีย์ - ผู้ชนะ โปรเจกต์รันเวย์ ฤดูกาลที่ 1: เจย์ แม็คคาร์โรล - ผู้ถูกคัดออก: คารา ซอน (รองชนะเลิศอันดับ 1), เวนดี เปปเปอร์ (รองชนะเลิศอันดับ 2) - ออกอากาศ: 23 กุมภาพันธ์ พ.ศ. 2548</doc>
