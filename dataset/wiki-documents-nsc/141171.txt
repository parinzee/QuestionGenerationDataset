<doc id="141171" url="https://th.wikipedia.org/wiki?curid=141171" title="พระวรวงศ์เธอ พระองค์เจ้าสายสนิทวงศ์">พระวรวงศ์เธอ พระองค์เจ้าสายสนิทวงศ์ พลเรือโท พระวรวงศ์เธอ พระองค์เจ้าสายสนิทวงศ์ (25 กุมภาพันธ์ พ.ศ. 2388 - 13 กันยายน พ.ศ. 2455) เป็นพระโอรสในพระเจ้าบรมวงศ์เธอ พระองค์เจ้านวม กรมหลวงวงศาธิราชสนิท มีพระนามเดิมว่า หม่อมเจ้าสาย พระบาทสมเด็จพระจุลจอมเกล้าเจ้าอยู่หัวทรงสถาปนาเป็นพระวรวงศ์เธอ พระองค์เจ้า เมื่อ พ.ศ. 2415 พระวรวงศ์เธอ พระองค์เจ้าสายสนิทวงศ์ ทรงกำกับกรมหมอหลวง และทรงเป็นแพทย์ประจำพระองค์ ทรงเป็นเจ้าพนักงานใหญ่ผู้ช่วยผู้บัญชาการทหารเรือ รักษาการแทนผู้บัญชาการทหารเรือคนแรก ระหว่าง พ.ศ. 2430-2433 ทรงเป็นผู้ได้รับสัมปทานขุดคลองทางตอนเหนือของพระนคร ในเขตท้องทุ่งหลวงฝั่งตะวันออกของแม่น้ำเจ้าพระยา จากตำบลบ้านใหม่ วัดเทียนถวาย ปทุมธานี ไปถึงนครนายก ในนามบริษัทขุดคลองแลคูนาสยาม ระหว่าง พ.ศ. 2433-2447 ได้รับพระราชทานชื่อว่า "คลองรังสิตประยูรศักดิ์" ตามพระนามของพระเจ้าลูกยาเธอ พระองค์เจ้ารังสิตประยูรศักดิ์ ซึ่งมีศักดิ์เป็นหลานของพระองค์เจ้าสายสนิทวงศ์ แต่ชาวบ้านนิยมเรียกสั้นๆ ว่า "คลองเจ้าสาย"บุตร-ธิดา บุตร-ธิดา. พระองค์เจ้าสายสนิทวงศ์ เสกสมรสกับหม่อมเขียน (ศศิสมิต) มีบุตร-ธิดา 8 คน ได้แก่- พันตรีหม่อมราชวงศ์สุวพรรณ สนิทวงศ์ (ใหญ่) - หม่อมราชวงศ์เนื่อง สนิทวงศ์ ต่อมาได้เป็น เจ้าจอมมารดาหม่อมราชวงศ์เนื่อง สนิทวงศ์ ในพระบาทสมเด็จพระจุลจอมเกล้าเจ้าอยู่หัว - หม่อมราชวงศ์สท้าน สนิทวงศ์ (กลาง) ต่อมาได้เป็น มหาอำมาตย์เอก พลเอก เจ้าพระยาวงษานุประพัทธ์ - หม่อมราชวงศ์ชม สนิทวงศ์ ต่อมาได้เป็น พระตำรวจเอก พระยานาวาพลานุโยค - หม่อมราชวงศ์สวัสดิ์ สนิทวงศ์ (ใหม่) - หม่อมราชวงศ์เสงี่ยม สนิทวงศ์ ต่อมาได้สมรสกับ  สมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์  มีตำแหน่งสะใภ้หลวง - หม่อมราชวงศ์ทวี สนิทวงศ์ (ปิ๋ว) ต่อมาโปรดเกล้าฯ ให้เป็น หม่อมทวีวัฒนศักดิ์ ราชนิกุล - หม่อมราชวงศ์หญิง (น้อย) สิ้นชีพตั้งแต่เยาว์ พระองค์เจ้าสายสนิทวงศ์ยังมีบุตร-ธิดา ที่เกิดจากภรรยาอื่น ได้แก่- หม่อมราชวงศ์พิณ สนิทวงศ์ ต่อมาได้เป็น พลเรือตรี พระยานาวาพลพยุหรักษ์ - หม่อมราชวงศ์จวง สนิทวงศ์ - หม่อมราชวงศ์เจียม สนิทวงศ์ - หม่อมราชวงศ์ต้อ สนิทวงศ์ (ปราโมช) - หม่อมราชวงศ์เตื้อง สนิทวงศ์ - หม่อมราชวงศ์ตั้น สนิทวงศ์ - หม่อมราชวงศ์ตัน สนิทวงศ์ ต่อมาได้เป็น พลตรี หม่อมสนิทวงศ์เสนี ราชนิกุล สมรสกับ ท่านผู้หญิงแผ้ว สนิทวงศ์เสนี - หม่อมราชวงศ์บัว สนิทวงศ์ (สวัสดิกุล) - หม่อมราชวงศ์เชื้อ สนิทวงศ์ - หม่อมราชวงศ์จี๊ด สนิทวงศ์ - หม่อมราชวงศ์อั้น สนิทวงศ์ - หม่อมราชวงศ์โต สนิทวงศ์ - หม่อมราชวงศ์ผอบ สนิทวงศ์ (นรเศรษฐ์สนิท) - หม่อมราชวงศ์ศิริมาน สนิทวงศ์ (สฤษฎิ์ราชโยธิน) - เจ้าจอมหม่อมราชวงศ์ข้อ สนิทวงศ์ ในพระบาทสมเด็จพระจุลจอมเกล้าเจ้าอยู่หัว หลังจากพระองค์สิ้นพระชนม์เมื่อ พ.ศ. 2455 ทายาทได้บริจาคตำหนักส่วนพระองค์ และที่ดินข้างเคียง ก่อตั้งเป็นโรงเรียนสำหรับสตรี ชื่อว่า โรงเรียนสายปัญญาเครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 5 ชั้นที่ 2 (จ.ป.ร.2)</doc>
