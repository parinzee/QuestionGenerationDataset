<doc id="71589" url="https://th.wikipedia.org/wiki?curid=71589" title="365 วัน ตามติดชีวิตเด็กเอ็นท์">365 วัน ตามติดชีวิตเด็กเอ็นท์ 365 วัน ตามติดชีวิตเด็กเอ็นท์ () เป็นภาพยนตร์แนวสารคดีเกี่ยวกับเรื่องราวการเตรียมตัวสอบเข้ามหาวิทยาลัย ของเด็กนักเรียนชั้นมัธยมศึกษาปีที่ 6 จำนวน 4 คน ในช่วงปีการศึกษา พ.ศ. 2548 ซึ่งเป็นปีแรกที่ใช้การสอบแอดมิดชันส์ แทนการสอบเอ็นทรานซ์ ภาพยนตร์เรื่องนี้กำกับโดย โสรยา นาคะสุวรรณ เกิดจากแนวคิดของ จิระ มะลิกุล ผู้อำนวยการสร้าง ที่จะนำเสนอชีวิตของเด็กวัยรุ่นไทยที่กำลังจะเข้ามหาวิทยาลัย ตามความเป็นจริง ในรูปแบบเรียลลิตี้โชว์ โดยใช้ทีมงานจำนวน 6 คน ประกอบด้วยผู้กำกับ ช่างกล้อง ช่างเสียง ผู้จัดการกองถ่าย ผู้ช่วยผู้จัดการกองถ่าย และคนขับรถ เฝ้าติดตามถ่ายนักแสดงนำทั้ง 4 คน เป็นเวลา 1 ปี โดยไม่มีบท และไม่มีใครทราบล่วงหน้าว่าจะเกิดอะไรขึ้น จากนั้นจึงนำฟุตเตจทั้งหมด มาตัดต่อเป็นภาพยนตร์ การถ่ายทำส่วนใหญ่ ถ่ายทำที่โรงเรียนสวนกุหลาบวิทยาลัยซึ่งนักแสดงนำทั้ง 4 คนเรียนอยู่ และที่บ้านของนักแสดง โดยช่างกล้องและช่างเสียง ต้องใช้ชีวิตอยู่ที่นั่นตลอด 1 ปีเนื้อเรื่องย่อทีมงานทีมงาน. - กำกับการแสดง : แอน - โสรยา นาคะสุวรรณ - กำกับภาพ : หมู - อนุรักษ์ คงคา - ผู้จัดการกองถ่าย : ลูกปัด - กันยรัตน์ พุทธศาสน์ - ผู้ช่วยผู้จัดการกองถ่าย : ผิง - ปาณยา ฉมาพร - บันทึกเสียง : กบ - เฉลิมชัย จั่นโต - คนขับรถ : ต้อย - ยุทธศิลป์ พวงพุฒิ - ลำดับภาพ : โบว์ - สราณี วงศ์พันธ์ / แน็ต - ชาติชาย เกษนัสเพลงประกอบภาพยนตร์อัลบั้ม เพลงประกอบภาพยนตร์ : Final Scoreเพลงประกอบภาพยนตร์. อัลบั้ม เพลงประกอบภาพยนตร์ : Final Score. - เพลง See Scape โดย Scrubb - เพลง ขอบคุณ โดย Moderndog - เพลง ความหลัง โดย Flure - เพลง ชีวิตที่เลือกเอง โดย Peach Band - เพลง ชีวิตไม่เคยเปลี่ยน โดย Pru - เพลง ตาสว่าง โดย Moderndog - เพลง ทุกสิ่ง โดย Pru - เพลง นาฬิกา โดย Buddhist - เพลง ปล่อยมันไป โดย Run Forward - เพลง เพื่อนแท้ โดย Crescendo - เพลง เพื่อนเอ๋ย โดย Pru - เพลง รักคุณ โดย Pru - เพลง เสียงข้างในจิตใจ โดย POP และมีเพลงอื่น ๆ ที่ไม่ได้อยู่ในอัลบั้ม เช่น เพลงวันเดือนปี โดย เจี๊ยบ วรรธนา วีรยวรรธน และเพลงเจ๋ง ๆ อย่าง กันและกัน โดย modern dogรางวัลรางวัล. - ลำดับภาพยอดเยี่ยม รางวัลภาพยนตร์ไทย ชมรมวิจารณ์บันเทิง ครั้งที่ 16 ประจำปี พ.ศ. 2550 - ได้รับการเสนอชื่อเข้าชิง เฉลิมไทยอวอร์ด ครั้งที่ 5 สาขา ผู้กำกับภาพยนตร์ไทยแห่งปี (โสรยา นาคะสุวรรณ)เกร็ดเกร็ด. - ผู้กำกับภาพยนตร์เรื่องนี้เคยกล่าวในงานฉายภาพยนตร์ที่มหาวิทยาลัยรังสิต ว่าภาพยนตร์เรื่องนี้มีฟุตเตจมีความยาวกว่า 300 ชั่วโมง นำมาตัดต่อเหลือ 95 นาที มีภาพยนตร์ที่ตัดต่อขั้นสุดท้าย 12 เวอร์ชัน - ก่อนหน้านี้ เคยมีภาพยนตร์สารคดีในลักษณะนี้มาแล้ว คือเรื่อง เสือร้องไห้ (2548) และ เด็กโต๋ (2548) ได้รับคำชื่นชมจากนักวิจารณ์ แต่ไม่ประสบความสำเร็จด้านรายได้ - ทีมงานคัดเลือกนักแสดงนำ โดยคัดเลือกวัยรุ่นจากที่ต่าง ๆ เช่น โรงเรียนกวดวิชา ย่านสยามสแควร์ จุฬาลงกรณ์มหาวิทยาลัย สัมภาษณ์และทดลองถ่ายทำเป็นเวลา 2-3 วัน เพื่อดูความน่าสนใจ จนได้นักแสดงนำคือ เปอร์ และเพื่อนร่วมห้องที่โรงเรียนสวนกุหลาบวิทยาลัย - ครั้งหนึ่ง หนังเรื่องนี้เคยมีชื่อว่า "เด็กมัธยม609" ซึ่งมาจากห้องที่ทีมงานได้ไปถ่ายทำ แต่สุดท้ายก็มาเป็น 365วัน ...ตามติดชีวิตเด็กเอ็นท์ดีวีดี ดีวีดี. ดีวีดีออกจำหน่ายเมื่อวันที่ 10 พฤษภาคม พ.ศ. 2550 โดยผู้แทนจำหน่ายคือ พรีเมี่ยม ดิจิตอล เอ็นเตอร์เทนเม้นท์- ระบบภาพ - Widescreen 16:9 (Anamophic) - ระบบเสียง - THAI: Dolby Digital 5.1 - THAI: Dolby Digital 2.0- ลักษณะเพิ่มเติมพิเศษ - หมดสิทธิ์สอบ Deleted Scenes ฉากบางฉากที่ถูกตัดออกไป และสามารถเลือกรับฟังเสียงบรรยายได้ - แนะนำผู้เข้าสอบ Character Introduction แนะนำเด็กเอ็นท์ ที่ถูกดึงให้กลายมาเป็นตัวละคร - สถาบันกวดวิชา Multimedia สื่อโฆษณาทีวี และสกู๊ปพิเศษรายการต่าง ๆ - ศัพท์เฉพาะเด็กเอ็นท์ Vocabulary for Entrance เรียนรู้คำศัพท์ภาษอังกฤษที่ใช้ในการเอ็นทรานซ์ - ชม (รม) ดนตรี Music Video มิวสิกวิดีโอเพลงประกอบภาพยนตร์ - ติดบอร์ด Photo Gallery ประมวลภาพนิ่งเด็กเอ็นท์ ว่าสะท้านกันขนาดไหน - ติวเข้ม VDO Commentary ผู้กำกับ ตากล้อง และเด็กเอ็นท์ (ไปแล้ว) จับกลุ่มเม้าท์</doc>
