<doc id="899367" url="https://th.wikipedia.org/wiki?curid=899367" title="เอเลี่ยน ส.วีระวรรณ">เอเลี่ยน ส.วีระวรรณ เอเลี่ยน ส.วีระวรรณ (ชื่อเล่น: เด่น; 29 กันยายน พ.ศ. 2541 — ) เป็นนักมวยไทยประเภทมวยซ้าย จากอำเภอมหาชนะชัย จังหวัดยโสธร ผู้สร้างปรากฏการณ์ชนะน็อกผ่านรายการถ่ายทอดสดอย่างต่อเนื่องประวัติ ประวัติ. เอเลี่ยน ส.วีระวรรณ มีชื่อจริงคือ เชษฐา มากดี เริ่มชกมวยเมื่ออายุ 12 ปี โดยใช้ชื่อเด่นบ้านขาม ส.วีระวรรณ ในการแข่งไฟต์แรก และได้รับค่าตัวในไฟต์ดังกล่าวที่ 500 บาท ก่อนที่จะเปลี่ยนชื่อชกเป็นเอเลี่ยนในภายหลัง เนื่องด้วยเดี่ยว ชัยภูมิ ซึ่งเป็นครูมวยคนแรกในช่วงนั้นเห็นว่ามีหน้าตาคล้ายมนุษย์ต่างดาวจากดาวอังคาร อีกทั้งเขาเป็นคนเกิดวันอังคารจึงเกิดความชอบ และไม่คิดจะเปลี่ยนชื่อชกนับจากนั้น วันที่ 10 เมษายน พ.ศ. 2558 เอเลี่ยนเข้าแข่งขันศึกเพชรยินดี ที่สนามมวยเวทีลุมพินี ซึ่งเขาเป็นฝ่ายแพ้น็อกยอดสยาม ส.จ.อวยพรศรี ในยกที่ 4 และในวันที่ 24 กรกฎาคม ของปีเดียวกัน เอเลี่ยนเข้าแข่งขันศึกเพชรยินดี ที่สนามมวยเวทีลุมพินี โดยพบกับคู่ชกอย่างยอดสุวิทย์ ส.สุรเดช ซึ่งเอเลี่ยนเป็นฝ่ายแพ้คะแนน วันที่ 7 พฤษภาคม พ.ศ. 2560 เอเลี่ยนเข้าแข่งขันศึกมวยไทย ท่อน้ำไทย เดอะฮีโร่ ที่เวทีมวยคมชัดลึก ตลาด อตก.3 จังหวัดนนทบุรี ซึ่งเขาเป็นฝ่ายชนะน็อกโชคนำชัย ก.สกุลเชื้อ ในยกที่ 3 ต่อมา ในวันที่ 10 มิถุนายน เอเลี่ยนเข้าแข่งขันศึกมวยไทยเกียรติเพชรซูเปอร์ไฟต์ ที่สนามมวยเวทีลุมพินี โดยพบกับคู่ชกอย่างแก่นศักดิ์ ส.เทียนโพธิ์ จากการแข่งขันครั้งนี้ เอเลี่ยนเป็นฝ่ายชนะน็อกทางเทคนิคในยกที่ 3 จากนั้น ในวันที่ 14 กรกฎาคม เอเลี่ยนเข้าแข่งขันศึกอิมิเน้นท์แอร์ ที่สนามมวยเวทีลุมพินี ซึ่งเขาเป็นฝ่ายชนะน็อกพญาเม่น ศิษย์ลมหนาว ในยกที่ 3 ส่วนในวันที่ 19 สิงหาคม เอเลี่ยนเข้าแข่งขันศึกมวยไทยลุมพินีทีเคโอ โดยพบกับคู่ชกอย่างเขี้ยวพยัคฆ์ ป.เพชรน้ำหนึ่ง จากการแข่งครั้งนี้ เอเลี่ยนเป็นฝ่ายชนะคะแนน ต่อมา ในวันที่ 9 กันยายน ของปีเดียวกัน เอเลี่ยนเข้าแข่งขันศึกมวยไทยเกียรติเพชรซูเปอร์ไฟต์ ที่สนามมวยเวทีลุมพินี โดยเป็นฝ่ายแพ้น็อกลูกขวัญ ส.จ.วิชิตแปดริ้ว ในยกที่ 2 และในวันที่ 12 พฤศจิกายน เอเลี่ยนเข้าแข่งขันศึกมวยไทย ท่อน้ำไทย เดอะฮีโร่ ที่เวทีมวยคมชัดลึก ตลาด อตก.3 จังหวัดนนทบุรี โดยเอเลี่ยนเป็นฝ่ายชนะน็อกดาวใจ ศิษย์ลมหนาว ในยกที่ 3ชีวิตส่วนตัว ชีวิตส่วนตัว. ด้านชีวิตส่วนตัว เอเลี่ยนมีพี่สาว 1 คน โดยมีบิดาชื่อบุญนอง มากดี และมารดาชื่อน้อยทิพย์ มากดี ซึ่งประกอบอาชีพทำนาสถิติการแข่งขัน</doc>
