<doc id="204612" url="https://th.wikipedia.org/wiki?curid=204612" title="ชิอะวะเซะโนะสวิตช์">ชิอะวะเซะโนะสวิตช์เนื้อเรื่อง เนื้อเรื่อง. "วันนี้คุณเปิดสวิตช์ความสุขของคุณแล้วหรือยัง" อาจฟังดูเป็นคำถามแปลกๆ แต่สำหรับผู้คนในเขตเกษตรกรรมในชนบทเล็กๆ ที่มีร้านขายเครื่องใช้ไฟฟ้าชื่อ "อินาเด็ง" เป็นศูนย์กลางชุมชน คงเข้าใจและสามารถตอบคำถามนี้ได้เป็นอย่างดี อย่างไรก็ตาม สำหรับเร อินาดะ ลูกสาวคนกลางของร้านขายเครื่องใช้ไฟฟ้า เธอยังไม่เข้าใจมันดีนัก รวมทั้งสโลแกนของร้านที่พ่อยกขึ้นมาพูดอยู่เสมอว่า อินาเด็งต้องเน้นที่บริการหลังการขาย ไม่ว่าสิ่งที่ลูกค้าร้องขอมาจะเป็นอะไร ถ้าเกี่ยวข้องกับสินค้าที่พวกเขาขายไป พวกเขาจะจัดการดูแลให้เสร็จเรียบร้อยเอง (แม้แต่การขนย้ายข้าวของเหล่านั้น หลังจากซื้อไปแล้วเป็นปีๆ โดยไม่เรียกเก็บค่าใช้จ่าย) เรมีความฝันที่จะเป็นนักวาดภาพประกอบโฆษณา เธอจึงจากบ้านไปตามหาความฝันที่โตเกียวเมืองใหญ่ แต่เมื่อเธอต้องผิดหวังจากงานที่เธอรัก ในช่วงที่กำลังทุกข์ใจนั้นเอง ที่อยู่ๆ ก็มีจดหมายจากที่บ้านส่งมา เรียกตัวเธอกลับไปช่วยงานที่ร้านโดยด่วนที่สุด เรตัดสินใจกลับบ้าน ทั้งที่ต้องฝืนใจกับการทำงานที่ร้านที่ตนไม่ชอบ ทั้งยังต้องเผชิญหน้ากับพ่อซึ่งเป็นไม้เบื่อไม้เมากันมาตลอด แต่ในช่วงเวลาที่ต้องทนฝืนใจช่วยงานที่บ้านนั้นเอง ที่บรรยากาศสงบสุข เรียบง่าย ที่ทุกคนในชุมชนช่วยเหลือเกื้อกูลซึ่งกันและกัน ที่ที่มีร้านขายเครื่องใช้ไฟฟ้าเล็กๆ ของบ้านเธอเป็นศูนย์กลางชุมชน รวมทั้งความพยายามและมุ่งมั่นทำงานของพ่อที่เธอได้เห็น สิ่งเหล่านี้จะทำให้ความคิดและมุมมองของเร เปลี่ยนไปจากเดิม เมื่อดูถึงตอนจบของเรื่อง ภาพยนตร์เรื่องนี้จะเสนอแนวคิดของคำตอบแก่คำถามข้างต้นที่ว่า "วันนี้คุณเปิดสวิตช์ความสุขของคุณแล้วหรือยัง"ตัวละครตัวละคร. - จุริ อุเอะโนะ - มานามิ ฮนโจ</doc>
