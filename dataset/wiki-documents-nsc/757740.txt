<doc id="757740" url="https://th.wikipedia.org/wiki?curid=757740" title="อินสตาแกรม (เพลงเฮลเมทเฮดท์)">อินสตาแกรม (เพลงเฮลเมทเฮดท์) อินสตาแกรม เป็นซิงเกิลของเฮลเมทเฮดท์ ประพันธ์เนื้อร้องและแต่งทำนองโดยณัฐพงศ์ เลิศศรีนวล และบดินทร์ เจริญราษฎร์ เรียบเรียงโดยเฮลเมทเฮดท์และ HoH Music Production ออกจำหน่ายในวันที่ 25 พฤษภาคม พ.ศ. 2558 เป็นเพลงที่ถ่ายทอดอารมณ์และเรื่องราวความคิดถึงของคนที่เคยรักกันผ่านโปรแกรมประยุกต์ชื่ออินสตาแกรม ความพิเศษของเพลงนี้คือณัฐพงศ์ได้แต่งเนื้อร้องขึ้นมาเอง โดยได้บดินทร์ซึ่งสังกัดค่ายเพลงเดียวกันมาช่วยเรียบเรียงเนื้อร้องและทำนอง และได้ตาฮีตีเอตี วงดนตรีต่างประเทศชื่อดังมาช่วยผสม ปรับแต่ง และบันทึกเสียง ทำให้เพลงนี้เป็นเพลงที่มีความสมบูรณ์มากที่สุดอีกหนึ­่งเพลงของพวกเขา อินสตาแกรม เป็นเพลงที่แต่งเนื้อไว้เมื่อประมาณ 5 ปีที่แล้ว โดยหลังจากที่วงได้เคยปล่อยเพลงในฉบับภาษาอังกฤษไป ก็คิดว่าถึงเวลาที่จะปล่อยเพลงในฉบับภาษาไทยบ้าง ส่วนเนื้อหาเพลงได้รับแรงบันดาลใจมาจากเพื่อนคนหนึ่งที่ใช้อินสตาแกรมเป็นประจำไปพบรูปถ่ายของคนรักเก่า ทำให้นึกถึงวันเก่า ๆ และสถานที่ที่เคยไปด้วยกันเมื่อครั้งยังรักกันอยู่การตอบรับ การตอบรับ. เพลง อินสตาแกรม ติดอันดับสูงสุดที่ 7 จากการจัดอันดับของซี้ดเอฟเอ็ม ประจำวันที่ 2 สิงหาคม พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนวน 40 สถานีชาร์ต</doc>
