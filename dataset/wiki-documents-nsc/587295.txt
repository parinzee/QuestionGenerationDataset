<doc id="587295" url="https://th.wikipedia.org/wiki?curid=587295" title="ยุทธพล อังกินันทน์">ยุทธพล อังกินันทน์ นายยุทธพล อังกินันทน์ เป็นสมาชิกสภาผู้แทนราษฎร แบบบัญชีรายชื่อ สังกัดพรรคชาติไทยพัฒนาประวัติ ประวัติ. ยุทธพล อังกินันทน์ เกิดเมื่อวันที่ 22 สิงหาคม พ.ศ. 2515 เป็นบุตรของนายยุทธ อังกินันทน์ อดีตรัฐมนตรี กับนางบุปผา รอบรู้ สำเร็จการศึกษาระดับชั้นมัธยมศึกษาจากโรงเรียนเซนต์คาเบรียล ระดับปริญญาตรีจากคณะรัฐศาสตร์ มหาวิทยาลัยรามคำแหง ระดับปริญญาโท จากคณะรัฐประศาสนศาสตร์ มหาวิทยาลัยราชภัฏสวนดุสิต และศึกษาปริญญาเอกจากมหาวิทยาลัยราชภัฏสวนดุสิตการทำงาน การทำงาน. ยุทธพล อังกินันทน์ เริ่มทำงานการเมืองโดยการเป็นผู้ช่วยสมาชิกสภาผู้แทนราษฎร ตั้งแต่ปี พ.ศ. 2535 จนกระทั่งในปี พ.ศ. 2541 ได้รับเลือกตั้งเป็นสมาชิกสภาเทศบาลเมืองเพชรบุรี (ส.ท.) และได้รับแต่งตั้งเป็นเทศมนตรีด้วย ต่อมาในปี พ.ศ. 2548 เขาได้รับแต่งตั้งเป็นรองนายกเทศมนตรีเมืองเพชรบุรี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 เขาได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ สังกัดพรรคชาติไทยพัฒนาเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
