<doc id="850282" url="https://th.wikipedia.org/wiki?curid=850282" title="วิกตอเรียส์ซีเคร็ตแฟชันโชว์">วิกตอเรียส์ซีเคร็ตแฟชันโชว์ วิกตอเรียส์ซีเคร็ตแฟชั่นโชว์ () เป็นงานแสดงแฟชั่นโชว์ประจำปีของแบรนด์ชุดชั้นในวิกตอเรียส์ซีเคร็ต เพื่อเป็นการใช้โปรโมตสินค้า โดยมีนางแบบชื่อดังจากทั่วโลกมาร่วมเดินแบบ อย่างนางฟ้าวิกตอเรียส์ซีเคร็ตในปัจจุบัน คือ อาดรียานา ลีมา, เบฮาตี ปรินส์ลัว, ลิลี ออลดริดจ์, กันดิส สวาเนปุล, แจสมิน ทุกส์, โจเซฟีน สไครเวอร์, ซารา ซังไปยู, เทย์เลอร์ ฮิลล์, มาร์ธา ฮันต์, โรเม สไตรด์, ไลส์ รีเบย์รู, สเตลลา แม็กซ์เวลล์, และเอลซา ฮอสค์ สถานีโทรทัศน์ของอเมริกันออกอากาศรายการนี้ในช่วงไพรม์ไทม์ โชว์ครั้งแรกจัดขึ้นก่อนวันวาเลนไทน์ในปี ค.ศ. 1990 เพื่อโปรโมตให้กับแบรนด์ในช่วงเทศกาล แต่ไม่ได้ถูกออกอากาศทางสถานีโทรทัศน์ของประเทศ ในปี ค.ศ. 1999 และปี ค.ศ. 2000 แต่ได้ออกอากาศบนอินเทอร์เน็ต จุดเริ่มต้นในปี ค.ศ. 2001 การจัดการแสดงได้ถูกย้ายไปออกอากาศก่อนช่วงเทศกาลวันหยุดคริสต์มาส นอกจากปี ค.ศ. 2001 การแสดงก็ได้ออกอากาศบนสถานีโทรทัศน์เอบีซี ถึงแม้ว่าในปีถัด ๆ มา จะถูกถ่ายทอดสดทางสถานีโทรทัศน์ซีบีเอส การแสดงได้จัดขึ้นที่สถานที่ต่าง ๆ ในเมืองต่าง ๆ รวมทั้งไมแอมี ลอสแอนเจลิส กาน ปารีส และ ลอนดอน การโชว์ในสี่ครั้งแรกจะจัดที่พลาซ่าโฮเต็ลในนครนิวยอร์ก แต่เนื่องจากเป็นงานถ่ายทอดสดทางสถานีโทรทัศน์ จึงมักจัดขึ้นเป็นประจำที่ 69th Regiment Armory ในนครนิวยอร์ก การแสดงแฟชั่นโชว์มักจะจัดอย่างหรูหรา กับชุดชั้นในที่ออกแบบให้ประณีต และเพลงที่แตกต่างกันจากนักร้องชั้นนำของโลก และการออกแบบตามธีมต่าง ๆ ที่แสดงโชว์ การแสดงนี้มักดึงดูดผู้ชมที่มีชื่อเสียงและนักบันเทิงหลายคน รวมถึงนักแสดงในทุก ๆ ปี ในแต่ละปีมีนางแบบชั้นนำของโลกยี่สิบถึงสี่สิบคน มาร่วมเดินแบบโชว์ รวมถึงนางแบบที่เซ็นสัญญากับบริษัท ซึ่งรู้จักกันในนามของ วิกตอเรียส์ซีเคร็ตแองเจิล ซึ่งจะช่วยโปรโมตงานและสินค้า ปีกนางฟ้ายักษ์ที่สวมใส่โดยนางแบบ ตลอดจนปีกอื่น ๆ ในรูปแบบต่าง ๆ และขนาด เช่น ปีกผีเสื้อ ปีกขนนกยูง หรือ ปีกปีศาจ ก็ได้กลายเป็นสัญลักษณ์ของแบรนด์วิกตอเรียส์ซีเคร็ตประวัติ1995 – 2005 ประวัติ. 1995 – 2005. มหกรรมการแสดงแฟชั่นโชว์ครั้งแรกเกิดขึ้นเมื่อสเตฟานี ซีมัวร์ เป็นคนเสนอ และจัดขึ้นที่พลาซาโฮเต็ลในนครนิวยอร์ก ในเดือนสิงหาคม ปี ค.ศ. 1996 การแสดงครั้งนี้ยังให้ความสำคัญกับ เบเวอร์ลีพีล และ เฟรเดอริก ฟัน เดอร์ วาล อีกด้วย ปี ค.ศ. 1999 ระหว่าง ซูเปอร์โบวล์ ครั้งที่ 33 วิกตอเรียส์ซีเคร็ต ประกาศนับถอยหลัง 72 ชั่วโมงสำหรับการออกอากาศทางอินเทอร์เน็ตของงานวิกตอเรียส์ซีเคร็ตแฟชั่นโชว์ ซึ่งส่งผลให้มีผู้ชมบนอินเทอร์เน็ตกว่า 2 ล้านคนในรายการ. โดยการแสดงโชว์ออกอากาศบนเว็บไซต์ Broadcast.com ในปี ค.ศ. 2001 โชว์ครั้งนี้จัดโดยรูเพิร์ต เอเวอเร็ตต์ จัดขึ้นที่นครนิวยอร์ก แต่จัดที่ไบรอันท์ปาร์คแทนพลาซ่าโฮเต็ล ในปีนั้นได้ออกอากาศบนสถานีโทรทัศน์เอบีซี มีผู้ชมนับล้านคนวิจารณ์ในด้านการโชว์ แต่การแสดงโชว์ยังคงออกอากาศในสถานีโทรทัศน์ทุก ๆ ปีต่อไป จากปี ค.ศ. 2002 ถึงปี ค.ศ. 2005 มักถูกจัดที่เลกซิงตันอเวนิวอาร์โมรี ในนิวยอร์ก การแสดงแฟชั่นโชว์ในปี ค.ศ. 2004 ถูกยกเลิก เนื่องจากถูกการปราบปรามอย่างกว้างขวางเกี่ยวกับการรู้ถึงความไม่เหมาะสมในการออกอากาศ จากกเหตุการณ์โต้เถียงของผู้ชมซุปเปอร์โบว์ลช่วงฮาล์ฟไทม์โชว์ ครั้งที่ 38 แสดงโดยเจเน็ต แจ็กสัน และ จัสติน ทิมเบอร์เลก เหตุการณ์ในซุปเปอร์โบว์ลช่วงฮาล์ฟไทม์โชว์ ครั้งที่ 38 นั้น มาจากเต้านมข้างหนึ่งของแจ็กสันได้หลุดออกมานอกเสื้อผ้าที่เธอสวมอยู่ จากเทคนิคที่ผิดพลาดของเสื้อผ้าที่เธอสวมใส่ ทำให้ปี ค.ศ. 2005 จึงแสดงให้เห็นถึงการอำลาแฟชั่นโชว์ในทศวรรษของบริษัท ในปี ค.ศ. 2004 การแสดงแฟชั่นโชว์โดยเหล่านางฟ้า (ไทรา แบงส์, ไฮดี คลูม, จิเซล บุนเชน, อาดรีอานา ลิมา, และ อเลสซานดรา แอมโบรซิโอ) ได้ทำโปรเจกต์ แองเจิลอครอสอเมริกาทัวร์ เป็นแคมเปญระดับเล็กสำหรับแบรนด์ที่ไปเยือนสี่เมืองใหญ่ ๆ คือ นครนิวยอร์ก ไมอามี่ ลาสเวกัส และ ลอสแอนเจลิส2006 – 2012 2006 – 2012. ในปี ค.ศ. 2006 และ ค.ศ. 2007 ได้จัดขึ้นที่โรงละครโกดักที่ลอสแอนเจลิส เมื่อวันที่ 13 พฤศจิกายน ค.ศ. 2007 วิกตอเรียส์ซีเคร็ตแองเจิล ได้รับเกียรติให้มีดาวบน ฮอลลีวูดวอล์กออฟเฟม ซึ่งอยู่ด้านนอกของโรงละครโกดัก ปี ค.ศ. 2007 เหล่านางฟ้า ได้ร่วมเฉลิมฉลองในงาน วันครบรอบ 25 ปี วิกตอเรียส์ซีเคร็ต บนถนนหลวงฮอลลีวูด มีเหล่านางฟ้าที่มาร่วมงาน คือ ไฮดี คลูม, อาดรีอานา ลิมา, อเลสซานดรา แอมโบรซิโอ, คาโรลินา เคอร์โควา, เซลิต้า ออแบงส์, อีซาเบล โกลาร์ต, มาริสา มิลเลอร์, และ มิแรนดา เคอร์ และคนอื่นๆที่ปรากฏในปีนั้น ในปี ค.ศ. 2006 วิกตอเรียส์ซีเคร็ต ได้เปิดตัวแบรนด์ย่อยอย่าง PINK เป็นครั้งแรกบนรันเวย์ จัสติน ทิมเบอร์เลก ก็ได้เปิดตัวเพลงยอดนิยมของเขา ชื่อ "เซ็กซี่ แบงก์" การแสดงแฟชั่นโชว์ปีนี้ยังเป็นการเดินครั้งสุดท้ายของ จิเซล บุนเชน อีกด้วย ปี ค.ศ. 2007 คานเย เวสต์ มีกำหนดที่จะเข้าร่วมร้องเพลง แต่ถูกยกเลิกเนื่องจากแม่ของเขาเสียชีวิต และวิล.ไอ.แอม ถูกเรียกไปร้องเพลงแทนคานเน ปี ค.ศ. 2008 โชว์ได้จัดขึ้นที่ ฟองเตนโบล หาดไมอามี รัฐฟลอริดา อัชเชอร์ได้เปิดตัว และร้องเพลงของเขา และรันเวย์ได้ถูกการออกแบบมาพร้อมกับที่นั่งของผู้ชม ในปี ค.ศ. 2009 แฟชั่นโชว์จัดขึ้นที่เลกซิงตันอเวนิวอาร์โมรี ในนิวยอร์ก ซึ่งเป็นที่เดียวในครั้งสุดท้ายในปี ค.ศ. 2005 โชว์ในปี ค.ศ. 2009 นั้นเริ่มค้นหานางแบบหน้าใหม่ เรียกว่า "วิกตอเรียส์ซีเคร็ต โมเดล เซิช" เพื่อค้นหาวิกตอเรียส์ซีเคร็ต "รันเวย์ แองเจิล" และได้ผู้ชนะคือ ไคย์ลี บิซัตตี ปี ค.ศ. 2010 วิกตอเรียส์ซีเคร็ตแฟชั่นโชว์ ออกอากาศในวันที่ 30 พฤศจิกายน ค.ศ. 2010 บนสถานีโทรทัศน์ซีบีเอส และโดยการแสดงที่น่าสนใจคือมี เคที เพร์รี และ เอค่อน ร่วมเวที มีการโปรโมตโฆษณาให้ริมฝีปากเป็นจุดเด่น และเคที เพร์รีได้ร้องเพลง "ไฟร์เวิร์ก" ตั้งแต่ปี ค.ศ. 2010 มีนางแบบร่วมในการเดินถึง 152 คน ในปี ค.ศ. 2011 คานเย เวสต์ ก็ได้กลับมาร้องเพลงของเขาในชื่อ "สตรองเกอร์" กับการเสียชีวิตของแม่เขาในสี่ปีก่อน เขายังพูดอีกด้วยว่า: "ในปี ค.ศ. 2007 ฉันควรจะแสดงเพลงนี้ในรายการนี้ และฉันสูญเสียซูเปอร์ฮีโร่ของฉัน ตอนนี้เธอคือสุดยอดนางฟ้าของฉัน" ในปี ค.ศ. 2012 ชุดที่สวมโดยนางแบบที่ชื่อว่า คาร์ลี คลอสส์ มันชวนให้นึกถึงเครื่องแต่งกายชาวอเมริกันพื้นเมือง จึงเกิดจุดการโต้เถียงเนื่องจาก มองว่าเป็นการทำลายภาพลักษณ์ของชาวพื้นเมืองอเมริกัน วิกตอเรียส์ซีเคร็ตได้แถลงคำขอโทษหลังจากนั้นไม่นานพวกเขาบอกว่าจะลบโฆษณาและงดออกอากาศในอนาคต คลอสส์ขอโทษแฟนคลับในบัญชีทวิตเตอร์ส่วนตัว และพร้อมที่จะสนับสนุนการงดออกอากาศชุดที่เธอสวมใส่2013 – ปัจจุบัน 2013 – ปัจจุบัน. ในปี ค.ศ. 2013 วิกตอเรียส์ซีเคร็ตแฟชั่นโชว์ปีนี้ มีนักร้องมาร่วมอย่าง เทย์เลอร์ สวิฟต์, อะเกรทบิ๊กเวิลด์, นีออน จูเกิล และ ฟอลล์เอาต์บอย เทย์เลอร์ สวิฟต์ ได้โชว์ร้องเพลง "ไอนูว์ยูเวอร์ทรับเบิล" อะเกรทบิ๊กเวิลด์ ได้แสดงร้องเพลง "เซย์ซัมติ้ง" นักร้องอังกฤษอย่าง นีออน จูเกิล ก็โชว์เพลง "ทรับเบิล" และ ฟอลล์เอาต์บอย ร่วมร้องกับ เทย์เลอร์ สวิฟต์ ในเพลง "มายซองส์โนววอสยูดิสอินเดอะดาร์ก" และโชว์ปิดท้ายด้วยเพลง "เดอะ ฟีนิกส์" ในปี ค.ศ. 2014 วิกตอเรียส์ซีเคร็ตแฟชั่นโชว์ มีการเชิญนักร้องชื่อดังอย่าง เทย์เลอร์ สวิฟต์ อีกครั้ง ทำให้เธอมาร่วมโชว์ถึงสองปีซ้อน, เอ็ด ชีแรน, อะรีอานา กรานเด และ โฮเซีย เทย์เลอร์ สวิฟต์ ร้องเพลง "แบลงก์สเปซ" และเพลง "สไตล์" ส่วนเอ็ด ชีแรน ได้ร้องเพลง "ทิงกิงเอาต์ลาวด์" อะรีอานา กรานเด ได้ร้องเพลง "เลิฟมีฮาเดอร์" "แบงแบง" "เบรกฟรี" และเพลง "ทรับเบิล" โฮเซียได้ร้องเพลง "เทคมีทูเคิช" ระหว่างการแสดง อะรีอานา ได้ไปโดนปีกของนางแบบโดยไม่ได้ตั้งใจอีกด้วยบทวิจารณ์ บทวิจารณ์. การออกอากาศทางบนอินเทอร์เน็ตก่อนหน้านี้ถูกวิพากษ์วิจารณ์ว่าเป็นการเชื่อมต่อที่ไม่ดี และผู้ใช้ได้รับชมวีดีโอที่คุณภาพต่ำ นักวิจารณ์คนหนึ่งจากเดอะนิวยอร์กไทมส์สกล่าวถึงประสบการณ์จากการรับชมการออกอากาศบนอินเทอร์เน็ตในช่วงศตวรรษที่ 20 เขารู้สึกว่ากำลัง "ดูระบำเปลืองผ้าผ่านรูกุญแจ". นักวิจารณ์บางคนได้อธิบายถึงการออกอากาศทางโทรทัศน์ในศตวรรษที่ 21 ว่าเป็นการลามกอนาจาร ขณะที่คนอื่นๆ อธิบายว่าเป็น "การพาณิชย์ในเชิงพาณิชย์" และการโฆษณาแบบอินฟอร์มเมอร์เชียล คณะกรรมการการสื่อสารรัฐบาลกลาง หรือเอฟซีซี ถูกร้องเรียนเรื่องนี้เป็นประจำทุกปี หลังจากออกอากาศในปี ค.ศ. 2001 อ้างถึงการแก้ไขครั้งแรกและระบุว่า "เรื่องที่เกี่ยวกับทางเพศหรืออวัยวะอื่นๆ ในลักษณะที่ไม่เหมาะสม ตามมาตรฐานชุมชนร่วมสมัยสำหรับสื่อออกอากาศ" จะไม่ได้ถูกออกอากาศ ช่วงเริ่มต้นในปี ค.ศ. 2001 ทำให้สถานีโทรทัศน์ช่องเอบีซี ต้องเบลอในส่วนของชุดชั้นในสตรีของนางแบบ การกระทำดังกล่าวทำให้ผ่านมาตรฐานและแนวทางปฏิบัติด้านการออกอากาศ และถูกตั้งเรตระดับที่ TV-14 ในปี ค.ศ. 2002 องค์การสตรีแห่งชาติ ได้ออกมาประท้วง พร้อมกล่าวว่า "นี้คือสื่อลามกในเชิงพาณิชย์" พวกเขาเข้าร่วมประท้วงโดยสภาผู้ปกครองโทรทัศน์ และองค์กรตรวจสอบอื่นๆ ซีบีเอสจึงจัดเรตให้อยู่ระดับที่ TV-14 ซึ่งเป็นคำเตือนว่าการแสดงอาจมีเนื้อหาที่ไม่เหมาะสมสำหรับเด็กที่มีอายุต่ำกว่า 14 ปี อย่างไรก็ตาม บริษัทในเครือบางแห่งได้เลือกที่จะไม่ออกอากาศรายการในช่วงหลายปีที่ผ่านมา รวมถึงบริษัทในเครือฟิชเชอร์บรอดคาสติ้งในรัฐไอดาโฮ ในปี ค.ศ. 2009 สมาคมคุณธรรมอเมริกันได้ส่งจดหมายอีเมล์ ถึงสปอนเซอร์ของวิกตอเรียส์ซีเคร็ตแฟชั่นโชว์ คือ เอทีแอนด์ที, เคเอฟซี, เน็ตฟลิกซ์, นิคอน และ รีบอค ว่าซีบีเอสได้อธิบายเหตุการณ์นี้ว่า "ซูเปอร์โบวล์ ของแฟชั่น"ตารางสรุปแฟนตาซีบรา แฟนตาซีบรา. เป็นประจำในทุกๆปี ที่วิกตอเรียส์ซีเคร็ตจะเลือกหนึ่งในนางฟ้าให้สวมใส่ "แฟนตาซีบรา" ซึ่งเป็นบราที่ทำจากอัญมณีต่างๆ ซึ่งแต่เดิมแฟนตาซีบราถูกผลิตขึ้นเพื่อถ่ายโฆษณาลงในแคตตาล็อกของวิกตอเรียส์ซีเคร็ตเพียงเท่านั้น แต่ว่าตั้งแต่ปี ค.ศ. 2001 เป็นต้นมา แฟนตาซีบราก็ได้ถูกนำมาเป็นส่วนหนึ่งของวิกตอเรียส์ซีเคร็ตแฟชั่นโชว์ด้วย โดยก่อนที่จะถึงวิกตอเรียส์ซีเคร็ตแฟชั่นโชว์ในแต่ละปี วิกตอเรียส์ซีเคร็ตจะร่วมมือกับแบรนด์หรือนักออกแบบอัญมณีที่มีชื่อเสียง เพื่อทำการผลิตแฟนตาซีบรา ที่จะนำไปเป็นไฮไลท์สำคัญในแฟชั่นโชว์ของปีนั้นๆ ในปี ค.ศ. 2000 แฟนตาซีบราประจำปีนี้มีชื่อว่า Red Hot Fantasy Bra ได้รับการบันทึกไว้ในหนังสือบันทึกสถิติโลกกินเนสส์ว่าเป็นชุดชั้นในที่แพงที่สุดในโลกเท่าที่เคยมีมา โดยมีราคาอยู่ที่ 15 ล้านดอลลาร์สหรัฐ ผู้ที่ได้รับเลือกให้สวมใส่คือ จิเซล บุนเชน ในปี ค.ศ. 2014 เป็นครั้งแรกในประวัติศาสตร์ของวิกตอเรียส์ซีเคร็ตที่มีการผลิตแฟนตาซีบราออกมา 2 ชุด มีชื่อว่า Dream Angels Fantasy Bras โดยมีผู้ที่ได้รับเลือกให้สวมใส่ 2 คน คือ เอเดรียนา ลิมา และ อเลสซานดรา แอมโบรซิโอ</doc>
