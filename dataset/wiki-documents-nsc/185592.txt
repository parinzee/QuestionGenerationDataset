<doc id="185592" url="https://th.wikipedia.org/wiki?curid=185592" title="หัทยา วงษ์กระจ่าง">หัทยา วงษ์กระจ่าง หัทยา วงศ์กระจ่าง มีชื่อจริงว่า หัทยา เกษสังข์ นักจัดรายการวิทยุชื่อดัง กรรมการผู้จัดการ บริษัท อินดิเพนเด้นท์ คอมมูนิเคชั่น เนตเวิร์ค จำกัด ผู้บริหารสถานีวิทยุเก็ท 102.5, 103.5 เอฟ.เอ็ม.วัน และเลิฟ เรดิโอ 104.5 และพิธีกรรายการ เช่น รายการ หัวใจใกล้กัน ทางทีวีไทย เคยมีผลงานแสดงภาพยนตร์เรื่อง กาเหว่าที่บางเพลง เมื่อ พ.ศ. 2537, ละครโทรทัศน์เรื่อง ดอกฟ้าและโดมผู้จองหอง ช่อง 3 แสดงร่วมกับ คุณศรัณยู วงศ์กระจ่าง,โปรเจกต์ เอส เดอะซีรีส์ ตอน Side by Side พี่น้องลูกขนไก่ รับบทเป็น ตั้ม/แม่ตั้ม/อีตั้ม (2560), สวัสดีคุณผู้ฟัง ช่อง 7 และเคยเป็นพิธีกรรายการโทรทัศน์ "ผู้หญิงวันนี้" "ดูดีดีมี รางวัล", "ผู้หญิงผู้หญิง", "มิวสิกเกม" "คอนเสิร์ตลืมโลก" รายการ "ก้าวทันโรค" ทางช่อง 3 และรายการ "อยากให้ลูกเก่ง" ทางช่อง 5 และเคยเล่นมิวสิกวิดีโอ ของ ธงไชย แมคอินไตย์ ในเพลง บูมเมอแรง ผู้อำนวยการบริษัท คลิกเรดิโอ , Click Televsion และ VR1 Radio และ ปัจจุบันเป็น กรรมการผู้จัดการ บริษัท อินดิเพนเด้นท์ คอมมูนิเคชั่น เนตเวิร์ค จำกัด ผู้บริหารสถานีวิทยุเก็ท 102.5, 103.5 เอฟ.เอ็ม.วัน และเลิฟ เรดิโอ 104.5 จัดรายการวิทยุ คลื่น Get 102.5 ของวิทยุตัวเอง. และเป็นผู้ดำเนินรายการ หัวใจใกล้กัน ทางทีวีไทย และ รายการ คิดถึงจัง ทางมะจัง ดิ ออริจินัล ทีวี ทรูวิชั่น 82 หัทยา เป็นลูกสาวคนเดียวของบุปผา แหลมหลวง จบการศึกษาชั้นมัธยมจาก Saint Felix Schools และ Stover School ปริญญาตรี ด้านกราฟิกดีไซน์ จาก London College of Printing ประเทศอังกฤษ จากนั้นได้ทำงานในบริษัทโฆษณา อ่านสปอตโฆษณาโทรทัศน์-วิทยุ เป็นพิธีกร เล่นละคร และเริ่มจัดรายการวิทยุตั้งแต่ พ.ศ. 2532 จนถึงปัจจุบัน ได้มาเป็น ผู้อำนวยการบริษัท คลิกเรดิโอ ด้านชีวิตครอบครัว สมรสกับศรัณยู วงศ์กระจ่าง มีบุตรสาวฝาแฝด ชื่อ ศุภรา และศิตลา ความเชื่อส่วนตัวนับถือศาสนาคริสต์</doc>
