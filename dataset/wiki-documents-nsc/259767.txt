<doc id="259767" url="https://th.wikipedia.org/wiki?curid=259767" title="ลุ้นข้ามโลก">ลุ้นข้ามโลก ลุ้นข้ามโลก เป็นรายการโทรทัศน์ ประเภทเกมโชว์เกี่ยวกับการท่องเที่ยวทั่วโลก ออกอากาศระหว่างปี พ.ศ. 2537 - 2543 ผลิตรายการโดย บริษัท มีเดีย ออฟ มีเดียส์ จำกัด (มหาชน) ออกอากาศทุกวันอาทิตย์ เวลา 12.00-13.00 น. ทางช่อง 9 อ.ส.ม.ท. โดยในปี พ.ศ. 2542-2543 รายการลุ้นข้ามโลกเปลี่ยนเวลาออกอากาศเป็น 15.00-16.00 น. ในชื่อรายการ ลุ้นข้ามโลก โชว์ออฟพิธีกรดำเนินรายการพิธีกรดำเนินรายการ. - ยุรนันท์ ภมรมนตรี (แซม) - วริศรา ลี้ธีระกุล (โรส) - ณัชชา นฤกวิน (เล็ก) พิธีกรรับเชิญแทนโรส 2 เทปรูปแบบรายการ รูปแบบรายการ. รายการนี้ออกมาในรูปแบบของเกมโชว์ทายปัญหาจากการท่องเที่ยวในต่างประเทศ โดยในแต่ละครั้งจะเชิญผู้ร่วมรายการ 3 คนมาแข่งขันกันรอบคัดเลือก รอบคัดเลือก. เมื่อเข้าสู่เกมการแข่งขัน ทางรายการจะฉาย VTR สกู๊ปสถานที่ปริศนา ซึ่งทางทีมงานรายการพร้อมพิธีกรภาคสนามได้ยกกองไปถ่ายทำกันถึงสถานที่จริงเพื่อพิสูจน์บางสิ่งบางอย่างมาเป็นข้อปริศนา จากนั้นพิธีกรในห้องส่งจะให้ผู้แข่งขันเลือกป้ายสะสมคะแนนซึ่งช่วงปีแรกจะมีทั้งหมด 13 แผ่นป้าย เพื่อจัดลำดับการเล่นในแต่ละข้อ (ต่อมารายการได้รับความนิยมสปอนเซอร์เข้ามามากจึงต้องขยายป้ายเป็น 17 แผ่นป้าย) ใครที่เปิดได้คะแนนมากที่สุดจะได้เริ่มเล่นก่อน โดยการฟังคำใบ้ทีละข้อแล้วตอบว่าคำใบ้นั้น "จริง" หรือ "หลอก" หากตอบคำใบ้ถูกแต่ละข้อจะได้ 2 คะแนนและได้สิทธิ์ตอบคำใบ้ต่อไป แต่ถ้าตอบผิดนอกจากไม่ได้คะแนนในคำใบ้นั้นแล้ว สิทธิ์ในการตอบคำใบ้ต่อไปจะตกเป็นของผู้เล่นลำดับถัดไปทันที หลังจากตอบคำใบ้ครบทั้ง 5 ข้อแล้ว จะต้องตอบคำถามปริศนาจาก VTR ถ้าตอบได้ถูกต้องก็จะได้รับคะแนน 20 คะแนน สำหรับผู้ตอบถูกคนแรก ส่วนคนที่สองจะได้ 10 คะแนน ส่วนคนสุดท้ายจะได้ 5 คะแนน เกมมี 3 ข้อ จาก 3 สถานที่ ใครได้คะแนนน้อยที่สุดก็ตกรอบ ส่วนอีกสองคนที่เหลือจะเข้าสู่เกมชิงแจ็คพอต โดยต้องตอบคำถามปริศนาอีก 1 ข้อ หากใครได้คะแนนมากกว่าคนนั้นจะผ่านเข้ารอบ ถ้าเปิดป้าย "ลุ้นข้ามโลก"รอบแจ็คพอต รอบแจ็คพอต. ผู้เข้ารอบแจ็คพอตหรือเดอะวินเนอร์ จะต้องทำการเปิดป้ายจากทั้งหมด 15 แผ่นป้าย หากเปิดเจอแผ่นป้าย "ลุ้นข้ามโลก" จะได้เงินรางวัลแผ่นป้ายละ 10,000 บาท หากเปิดครบ 12 แผ่นป้าย และตอบคำถามจริงหรือหลอกในขั้นสุดท้ายได้ถูกต้องก็จะได้รับเงินรางวัล 1,000,000 บาท พร้อมตั๋วเครื่องบินไปกลับที่ใดก็ได้ในโลกตามที่ผู้เข้าแข่งขันต้องการ กรณีเปิดป้ายเจอ "X" หรือตัวหยุด เกมจะจบลงทันที และจะต้องตอบ “คำถามคืนโชค” ซึ่งเป็นคำถามให้เลือกว่าจริงหรือหลอก หากตอบได้ถูกต้องก็จะได้เงินรางวัลตามจำนวนครึ่งหนึ่งของที่สะสม อนึ่งมีอยู่ระยะหนึ่งที่จะมีป้ายที่มีรางวัลพิเศษจากมิสทีน หากเปิดเจอป้ายนี้จะได้รับเงินรางวัลพิเศษอีก 10,000 บาท ในกติกาและเงินรางวัลนี้มีคนทำแจ็คพอตแตกเพียงคนเดียวคือ แนน ชลิตา เฟื่องอารมย์ ต่อมาในปี 2540 เนื่องด้วยสภาพทางเศรษฐกิจทรุดตัว รายการจึงต้องลดมูลค่าของรางวัลลง โดยจำนวนสูงสุดคือ 240,000 บาท คือหากตอบคำถามจริงหรือหลอกได้ถูกต้องจะได้รับรางวัลเป็นคูณสองทันที แต่ต้องเปิดให้ได้ครบ 12 แผ่นป้ายก่อน ในปี 2541-2542 รอบแจ็คพอตเปลี่ยนเป็นการเปิดแผ่นป้ายที่จอคอมพิวเตอร์ ซึ่งมีแผ่นป้ายทั้งหมด 20 แผ่นป้าย โดยจะต้องเปิดป้ายลุ้นข้ามโลกให้ครบ 17 แผ่นป้าย จะได้รับเงินรางวัล 1,000,000 บาท เป็นช่วงของรายการลุ้นข้ามโลกโชว์ออฟ มีผู้ทำสูงสุดได้ 15 แผ่นป้าย และในช่วงปี 2542 -2543 รูปแบบเปิดป้ายเปลี่ยนใหม่เป็นจับคู่ประเทศที่ต้องใช้วีซ่าหรือไม่ใช้วีซ่า หากจับคู่ได้จะได้คู่ละ 10,000 บาท หากเปิดเจอป้ายลุ้นข้ามโลกถือว่าคู่นั้นสมบูรณ์ไม่ต้องลุ้นเลย ซึ่งผู้ที่ทำแจ็คพอตแตกคนแรกและคนเดียวคือ นิ้ง กุลสตรี ศิริพงษ์ปรีดา ได้รับเงินรางวัล 500,000 บาท โดยรางวัลของผู้ร่วมรายการ สำหรับผู้ที่ตกรอบแรกจะได้รับตั๋วเครื่องบินไปกลับ กรุงเทพ-เชียงใหม่ พร้อมบัตรที่พัก 3 วัน 2 คืน จากโรงแรมเชียงใหม่ดิเอมเพลส พร้อมพ็อกเกตมันนี่อีก 5,000 บาท รางวัลของผู้ตกรอบที่สองคือ ตั๋วเครื่องบินไปกลับ กรุงเทพ-ฮ่องกง พร้อมพ็อกเก็ตมันนี่ 10,000 บาท ส่วนผู้ชนะเลิศจะได้รับคือตั๋วเครื่องบินไปที่ใดก็ได้ในโลกตามที่ท่านต้องการ พร้อมพ็อกเก็ตมันนี่ 20,000 บาท และของรางวัลในรอบแจ็คพอต</doc>
