<doc id="119272" url="https://th.wikipedia.org/wiki?curid=119272" title="โฮม (อัลบั้มเดอะคอรร์ส)">โฮม (อัลบั้มเดอะคอรร์ส) โฮม () เป็นอัลบั้มลำดับที่ 5 ของ เดอะคอรร์ส ศิลปินกลุ่มจากประเทศไอร์แลนด์ ออกจำหน่ายเมื่อวันที่ 26 กันยายน พ.ศ. 2548 ในยุโรป ภายในอัลบั้มประกอบไปด้วยเพลงเก่าๆ และเพลงพื้นบ้านของไอร์แลนด์ ที่ เดอะคอรร์ส นำกลับมาเรียงเรียงดนตรีและขับร้องใหม่ เพลงส่วนใหญ่ในอัลบั้ม จะคัดมาจากหนังสือเพลงที่ จีน คอรร์ แม่ผู้ล่วงลับของ 4 พี่น้อง เดอะคอรร์ส ได้จดรวบรวมเอาไว้ ในบรรดานั้น มี 2 เพลงเป็นภาษาแกลิก คือ "Buachaill Ón Éirne" กับ "Bríd Óg Ní Mháille" และอีก 3 เพลงที่ไม่ได้หยิบยกมาจากหนังสือเพลงของแม่ ได้แก่ "Heart Like A Wheel" เพลงเก่าของ Kate and Anna McGarrigle "Old Town" เพลงเก่าของฟิล ไลนอตต์ ที่เดอะ คอรร์ส เคยนำไปแสดงในรายการ MTV Unplugged (1999) มาก่อน และอีกเพลงคือ "Dimming Of The Day" เพลงเก่าของริชาร์ด ธอมป์สัน ซึ่งเพลงนี้ ชารอน คอรร์ มือไวโอลินของวง ได้เป็นผู้ร้องนำอย่าง เต็มตัวครั้งแรก หลังจากที่เคยร้องคู่กับน้องสาว แคโรไลน์ คอรร์ มาแล้วครั้งหนึ่งในเพลง "No Frontiers" นอกจากนั้นยังมี "Return To Fingal" เป็นโบนัสแทร็กสำหรับชุดที่ออกวางจำหน่ายในประเทศเยอรมนี และญี่ปุ่นด้วยอีก 1 เพลง โฮม เป็นอัลบั้มที่ เดอะ คอรร์ส ย้อนกลับไปหารากเหง้าแห่งความเป็นไอริชของตนเอง เหมือนกับที่ได้เคยทำไว้ในอัลบั้มแรกอย่าง ฟอร์กิฟเวน, นอตฟอร์ก็อตเทน ซึ่งยังคงประสบความสำเร็จ ขึ้นเป็นอันดับ 1 ในชาร์ตอัลบั้มไอริชของประเทศไอร์แลนด์ และสร้างยอดขายทั่วโลกไปได้มากกว่า 4 ล้านชุด แต่หากจะเทียบกับอัลบั้มชุดที่ผ่านๆ มา ก็ไม่ถือว่าประสบความสำเร็จมากนักรายชื่อเพลงรายชื่อเพลง. 1. "My Lagan Love" - 4:19 2. "Spancill Hill" - 5:08 3. "Peggy Gordon" - 4:25 4. "Black Is The Colour" - 3:48 5. "Heart Like A Wheel" - 3:52 6. "Buachaill Ón Éirne" ("Boy From Ireland") - 3:14 7. "Old Hag (You Killed Me)" - 3:43 8. "Moorlough Shore" - 4:16 9. "Old Town" - 3:46 10. "Dimming Of The Day" - 2:57 11. "Bríd Óg Ní Mháille" ("Bridget O'Malley") - 3:38 12. "Haste To The Wedding" - 2:27- โบนัสแทร็ก - เฉพาะชุดที่ออกจำหน่ายในประเทศเยอรมนีและญี่ปุ่น 13. "Return To Fingal"นักร้องและนักดนตรีนักร้องและนักดนตรี. - เดอะ คอรร์ส - แอนเดรีย คอรร์ - ร้องนำ, tin whistle - แคโรไลน์ คอรร์ - bodhrán, ร้องประสาน - ชารอน คอรร์ - ไวโอลิน, ร้องนำ (แทร็กที่ 10) , ร้องประสาน - จิม คอรร์ - กีตาร์, คีย์บอร์ด, ร้องประสาน- นักดนตรีร่วมบันทึกเสียง - แอนโธนี เดรนแนน - กีตาร์ - คีธ ดัฟฟี - เบส - เจสัน ดัฟฟี, แมตต์ แชมเบอร์เลน - กลอง - คีแรน ไคลี - แอคคอร์เดียน- นักดนตรีรับเชิญ - โรแนน ดูนีย์ - พิคโคโล, ทรัมเป็ต - ไมเคิล บัคลีย์ - แซกโซโฟน - เฟียครา เทรนช์ - ควบคุมเครื่องสาย - The BBC Concert Orchestra</doc>
