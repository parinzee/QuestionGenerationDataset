<doc id="214058" url="https://th.wikipedia.org/wiki?curid=214058" title="สมหมาย ฮุนตระกูล">สมหมาย ฮุนตระกูล สมหมาย ฮุนตระกูล (15 พฤษภาคม พ.ศ. 2461 - 30 มิถุนายน พ.ศ. 2536) อดีตรัฐมนตรีว่าการกระทรวงการคลัง อดีตกรรมการผู้จัดการบริษัท ปูนซีเมนต์ไทย อดีตกรรมการผู้จัดการใหญ่ธนาคารไทยพาณิชย์ และอดีตผู้ว่าการการไฟฟ้ายันฮี และอดีตกรรมการสำนักงานทรัพย์สินส่วนพระมหากษัตริย์ ตั้งแต่ พ.ศ. 2531 จนกระทั่งถึงแก่อสัญกรรมเมื่อวันที่ 30 มิถุนายน พ.ศ. 2536 อายุ 75 ปีประวัติ ประวัติ. นายสมหมาย ฮุนตระกูล เกิดที่บ้านถนนสี่พระยา เขตบางรัก เป็นบุตรของนายโกศล และนางน้อม ฮุนตระกูล เป็นบุตรคนที่ 6 ในพี่น้อง 9 คน เมื่อจบชั้นมัธยมแล้วได้มีความคิดที่จะไปศึกษาต่อต่างประเทศ เนื่องจากญาติพี่น้องทั้งพี่ชายสองคน และอาๆ ต่างเป็นนักเรียนจากประเทศอังกฤษทั้งสิ้น แต่เนื่องจากขณะนั้นเกิดเศรษฐกิจตกต่ำ จึงได้ตัดสินใจไปศึกษาต่อที่ประเทศญี่ปุ่น เพราะมีค่าใช้จ่ายถูกกว่า โดยตั้งใจจะไปเรียนโรงเรียนนายร้อยทหารบก เพื่อกลับมารับราชการทหาร โดยเดินทางไปประเทศญี่ปุ่นโดยอาศัยไปกับเรือสินค้า และไปพักอาศัยอยู่กับครอบครัวชาวญี่ปุ่น และตัดสินใจเปลี่ยนไปเรียนวิชาเศรษฐศาสตร์ นายสมหมาย ฮุนตระกูล สมรสกับคุณหญิงสมศรี ฮุนตระกูล (สกุลเดิม เปรมะบุตร) บุตรีหลวงสุภากรกิตย์ และนางหงษ์ เปรมะบุตร เมื่อ พ.ศ. 2487 มีบุตรธิดา 4 คน คือ- บัณฑิตย์ ฮุนตระกูล - ศศิณี ฮุนตระกูล - แพทย์หญิงภัทนี ฮุนตระกูล - สมภพ ฮุนตระกูลการศึกษาการศึกษา. - ชั้นมัธยมแปด โรงเรียนอัสสัมชัญ - Bachelor of Economics, มหาวิทยาลัยเคโอ กรุงโตเกียว ประเทศญี่ปุ่น - Master of Economics,มหาวิทยาลัยเคโอ กรุงโตเกียว ประเทศญี่ปุ่นการทำงานการทำงาน. - พ.ศ. 2485 - ฝึกงานที่ธนาคารแห่งประเทศญี่ปุ่น (Bank of Japan) - พ.ศ. 2486 - เริ่มทำงานครั้งแรกที่ธนาคารแห่งประเทศไทย - พ.ศ. 2498 - ผู้อำนวยการฝ่ายธนาคารภายในประเทศ ธนาคารแห่งประเทศไทย - พ.ศ. 2516 - ผู้ว่าการการไฟฟ้ายันฮี - พ.ศ. 2516 - ผู้จัดการทั่วไปบรรษัทเงินทุนอุตสาหกรรมแห่งประเทศไทย - พ.ศ. 2517 - กรรมการและผู้จัดการใหญ่ธนาคารไทยพาณิชย์ - พ.ศ. 2517 - รัฐมนตรีช่วยว่าการทรวงการคลัง (สมัยที่ 1)ระหว่าง 30 พฤษภาคม พ.ศ. 2517 - 20 กุมภาพันธ์ พ.ศ. 2518 - พ.ศ. 2518 - กรรมการผู้จัดการบริษัท ปูนซีเมนต์ไทย - พ.ศ. 2523 - รัฐมนตรีว่าการกระทรวงการคลัง ในรัฐบาลพลเอกเกรียงศักดิ์ ชมะนันทน์ - พ.ศ. 2523 - รัฐมนตรีว่าการกระทรวงการคลัง (ระหว่าง พ.ศ. 2523 ถึง 2529 ตลอดอายุรัฐบาล พลเอกเปรม ติณสูลานนท์) - พ.ศ. 2531 - กรรมการสำนักงานทรัพย์สินส่วนพระมหากษัตริย์ ผลงานที่สำคัญที่สุด คือการลดค่าเงินบาท เมื่อเดือนพฤศจิกายน พ.ศ. 2527 ถึง 14.8% จาก 23 บาท เป็น 27 บาท ต่อดอลลาร์สหรัฐเครื่องราชอิสริยาภรณ์</doc>
