<doc id="181074" url="https://th.wikipedia.org/wiki?curid=181074" title="พิพิธภัณฑ์ผ้า มหาวิทยาลัยนเรศวร">พิพิธภัณฑ์ผ้า มหาวิทยาลัยนเรศวร พิพิธภัณฑ์ผ้า มหาวิทยาลัยนเรศวร เป็นพิพิธภัณฑ์ด้านผ้าไทย ตั้งอยู่บริเวณอาคารอเนกประสงค์ ภายในมหาวิทยาลัยนเรศวร ตำบลท่าโพธิ์ อำเภอเมืองพิษณุโลก จังหวัดพิษณุโลกประวัติ ประวัติ. พิพิธภัณฑ์ผ้า มหาวิทยาลัยนเรศวร จัดตั้งขึ้นเพื่อเป็นศูนย์กลางการจัดแสดง อนุรักษ์ และพัฒนาผ้าไทยในเขตภาคเหนือตอนล่าง โดยสมเด็จพระเทพรัตนราชสุดาฯ สยามบรมราชกุมารีทรงพระกรุณาโปรดเกล้าฯ เสด็จพระราชดำเนินทรงเปิดพิพิธภัณฑ์ผ้า เมื่อวันที่ 1 ธันวาคม พ.ศ. 2542 ในปี พ.ศ. 2543 มหาวิทยาลัยนเรศวรได้รับการสนับสนุนงบประมาณจากการท่องเที่ยวแห่งประเทศไทย (ททท.) เพื่อปรับปรุงพิพิธภัณฑ์ผ้า และก่อสร้างอาคารพิพิธภัณฑ์ชีวิต เพื่อเป็นศูนย์กลางการสาธิต และจัดแสดงกระบวนการผลิตผ้าและแหล่งท่องเที่ยวทางวัฒนธรรมอีกแห่งหนึ่งในภาคเหนือตอนล่าง โดยได้เล็งเห็นถึงศักยภาพ และความสำคัญของโครงการพิพิธภัณฑ์ผ้าว่าเป็นโครงการที่ก่อให้เกิดกิจกรรมทางการท่องเที่ยว รวมทั้งเป็นการขยายเครือข่ายของร้านจิตรลดาด้วย แต่เดิมพิพิธภัณฑ์ผ้าเป็นหน่วยงานหนึ่งในสังกัดสำนักงานอธิการบดีมหาวิทยาลัยนเรศวร ต่อมาในวันที่ 9 กรกฎาคม พ.ศ. 2552 สภามหาวิทยาลัยได้มีมติให้รวมศูนย์ศิลปวัฒนธรรม มหาวิทยาลัยนเรศวร และพิพิธภัณฑ์ผ้าเข้าด้วยกัน โดยให้จัดตั้งเป็นหน่วยงานขึ้นใหม่คือ "สถานอารยธรรมศึกษาโขง-สาละวิน มหาวิทยาลัยนเรศวร" และให้พิพิธภัณฑ์ผ้าเป็นหน่วยงานหนึ่งของสถานอารยธรรมศึกษาโขง-สาละวินตั้งแต่นั้นเป็นต้นมาส่วนงาน ส่วนงาน. พิพิธภัณฑ์ผ้า แบ่งออกเป็น 2 ส่วนงานที่สำคัญ ได้แก่- อาคารพิพิธภัณฑ์ผ้า - อาคารพิพิธภัณฑ์ชีวิตเวลาเปิดทำการเวลาเปิดทำการ. - บริการทุกวัน หยุดวันอาทิตย์ ตั้งแต่เวลา 08.30 – 16.30 น.</doc>
