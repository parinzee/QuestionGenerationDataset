<doc id="434294" url="https://th.wikipedia.org/wiki?curid=434294" title="ปฐมศึก ปฐมโพธิ์ทอง">ปฐมศึก ปฐมโพธิ์ทอง ปฐมศึก ปฐมโพธิ์ทอง มีชื่อจริงว่า คมสัน พลแสน เกิดเมื่อวันที่ 27 กรกฎาคม พ.ศ. 2526 ที่จังหวัดกาฬสินธุ์ เคยเป็นแชมป์สหพันธ์มวยนานาชาติแพนแปซิฟิก (IBF Pan Pacific) ในรุ่นซูเปอร์ไลต์เวต (140 ปอนด์) และ แชมป์สภามวยโลกเอเชีย (WBC Asia) ในรุ่นซูเปอร์เวลเตอร์เวต (154 ปอนด์) ชาวไทยประวัติ ประวัติ. ปฐมศึกเริ่มชกมวยไทยตั้งแต่อายุ 9 ขวบใช้ชื่อว่า "เพชรดำ ม.11" ขึ้นชกมวยไทยมาตลอดจนเป็นวัยรุ่น แต่สุดท้ายทำผิดกฎหมายและถูกตัดสินจำคุก ในระหว่างที่ติดคุกนั้น ได้ขึ้นชกมวยสากลสมัครเล่นในสังกัดกรมราชทัณฑ์ เมื่อพ้นโทษจึงขึ้นชกมวยสากลอาชีพในสังกัดของเอกรัตน์ ไชยโชติช่วง จนกระทั่งได้ครองแชมป์ WBC Asia รุ่นซูเปอร์เวลเตอร์เวต และแชมป์ IBF แพนแปซิฟิก รุ่นซูเปอร์ไลท์เวต หลังจากชกแพ้ อิค หยาง นักมวยชาวฮ่องกงเมื่อปี พ.ศ. 2558 ร่วมรายการ อำนาจ รื่นเริง ป้องกันแชมป์โลก IBF รุ่นฟลายเวต กับ โจว ซื่อหมิง ที่ โคไทอารีนา เขตปกครองพิเศษมาเก๊า ปฐมศึกขึ้นชกทำอันดับต่อเนื่อง รวมถึงไปชกต่างประเทศรวมถึงได้ชิงแชมป์ IBF Pan Pacific กับนักมวยชาวอินโดนิเซียอีกด้วย เมื่อต้นปี พ.ศ. 2559 แต่ไม่สำเร็จ จนกระทั่งวันที่ 20 สิงหาคม พ.ศ. 2559 ปฐมศึกหันไปชกมวยไทยต่อ โดยขึ้นชกในรายการไทยไฟท์พระจอมเกล้าลาดกระบัง ที่จัดขึ้น ณ สถาบันเทคโนโลยีพระจอมเกล้าเจ้าคุณทหารลาดกระบัง โดยผลการชก ปฐมศึกแพ้คะแนน 3 ยก เหลียง หยวนเฮา นักมวยไทยชาวจีนเกียรติประวัติเกียรติประวัติ. - แชมป์ WBC Asia รุ่นซูเปอร์เวลเตอร์เวท- ชิง 22 กรกฎาคม 2554 ชนะคะแนน ฮีต เอลลิส (ออสเตรเลีย) ที่ ชันไชน์โรลเลอร์สเกตเซ็นเตอร์ รัฐวิกตอเรีย - ป้องกันแชมป์ครั้งที่ 1, 21 กันยายน 2555 ชนะคะแนน ดอนดอน สุลต่าน (ฟิลิปปินส์) ที่ โรงเรียนบ้านตามูล (รัฐประชาสงเคราะห์) ต.ทรายขาว อ.สอยดาว จ.จันทบุรี- แชมป์ IBF Pan Pacific รุ่นซูเปอร์ไลท์เวท- ชิง 10 มกราคม 2555 ชนะทีเคโอยกที่ 4 ไมเคิล สปีด เซียกาลี (อินโดนีเซีย) ที่ เกษตรพัฒนา ต.ดอนทอง อ.เมืองพิษณุโลก จ.พิษณุโลก - ป้องกันแชมป์ครั้งที่ 1, 15 กุมภาพันธ์ 2555 ชนะน็อคยกที่ 2 เวลเลม เรียค (อินโดนีเซีย) ที่ วิทยาลัยเทคโนโลยีการจัดการเพชรเกษม แขวงหนองแขม เขตหนองแขม กรุงเทพมหานคร - ป้องกันแชมป์ครั้งที่ 2, 20 เมษายน 2555 ชนะน็อคยกที่ 2 ไมค์ ทุมบาก้า (ฟิลิปปินส์) ที่ ตำบลยางเนิ้ง อำเภอสารภี จังหวัดเชียงใหม่ - ป้องกันแชมป์ครั้งที่ 3, 20 กรกฎาคม 2555 ชนะน็อคยกที่ 7 โจเนล กาดาแพน (ฟิลิปปินส์) ที่ จังหวัดจันทบุรี - ป้องกันแชมป์ครั้งที่ 4, 16 พฤศจิกายน 2555 ชนะน็อคยกที่ 4 เอ็ดการ์ คาร์บินจัน (ฟิลิปปินส์) ที่ โรงเรียนบ้านปางหมู ตำบลปางหมู อำเภอเมืองแม่ฮ่องสอน จังหวัดแม่ฮ่องสอน - ป้องกันแชมป์ครั้งที่ 5, 10 มกราคม 2556 ชนะคะแนน ทาทาโมริ อากิตะ (ญี่ปุ่น) ที่ เกษตรพัฒนา ตำบลดอนทอง อำเภอเมืองพิษณุโลก จังหวัดพิษณุโลก - ป้องกันแชมป์ครั้งที่ 6, 15 มีนาคม 2556 ชนะน็อคยกที่ 11 รูเบน เคเนดี้ (ออสเตรเลีย) ที่ เทศบาลตำบลปาย อำเภอปาย จังหวัดแม่ฮ่องสอน - ป้องกันแชมป์ครั้งที่ 7, 17 พฤษภาคม 2556 ชนะRTDยกที่ 7 โจนัส เซกู (แทนซาเนีย) ที่ วัดคานรูด ต.เกวียนหัก อ.ขลุง จ.จันทบุรี - ป้องกันแชมป์ครั้งที่ 8, 26 กุมภาพันธ์ 2559 กับ สตีวี่ ออนเกน เฟอร์ดินันดัส (อินโดนีเซีย) (ยกเลิกการตัดสิน เนื่องจากเกิดอุบัติเหตุศีรษะชนกัน ไม่สามารถชกต่อไปได้) ที่ ตลาดนัดเจไนท์ หมู่บ้านปั้นทอง 3 ซอยลาดปลาเค้า 76 ถนนลาดปลาเค้า แขวงอนุสาวรีย์ เขตบางเขน กทม.ชื่อชกมวยอื่นๆชื่อชกมวยอื่นๆ. - ปฐมศึก เกษตรพัฒนา - ปฐมศึก เรือไวกิ้ง - ปฐมศึก เดอวูล์ฟยิม (มวยไทย)</doc>
