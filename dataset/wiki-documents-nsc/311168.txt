<doc id="311168" url="https://th.wikipedia.org/wiki?curid=311168" title="อี. ฮอนดะ">อี. ฮอนดะ อี. ฮอนดะ (; ) หรือ เอ็ดมอนด์ ฮอนดะ เป็นตัวละครจากเกม สตรีทไฟท์เตอร์ ซึ่งเป็นนักสู้จากญี่ปุ่นผู้ใช้วิชาซูโม่ในการต่อสู้ ปรากฏตัวครั้งแรกใน สตรีทไฟท์เตอร์ II และมีท่าไม้ตายคือ ซูโม่ฟลายประวัติตามท้องเรื่องประวัติตามท้องเรื่อง. - สตรีทไฟท์เตอร์ II เรื่องราวเบื้องหลังของ ฮอนดะ คือซูโม่ผู้ทำการฝึกสอนการต่อสู้ให้กับเหล่านักเรียน และมุ่งเน้นให้เป็นนักซูโม่ชั้นยอดเสมอมา กระทั่งประสบความสำเร็จอย่างสูงในระดับประเทศ ฮอนะดะรู้สึกไม่พอใจที่โลกยังไม่ยอมรับศิลปะซูโม่ของญี่ปุ่น เขาจึงตัดสินใจเข้าร่วมการแข่งขันเวิลด์วอริเออร์ครั้งที่สอง โดยมีเจตนาให้ผู้คนได้ประจักษ์ว่าซูโม่เป็นศิลปะการต่อสู้ที่แข็งแกร่งที่สุดในโลก ส่วนสาเหตุจูงใจในการเข้าร่วมแข่งขันสตรีทไฟท์เตอร์นั้น มาจากความต้องการให้โลกยอมรับว่าซูโม่เป็นศิลปะการต่อสู้ที่ไม่ใช่มีแต่การส่งเสียงดังหรือเอาแต่ใช้กำลังแต่เพียงอย่างเดียว นอกจากนี้ เขายังปรับปรุงทักษะการต่อสู้รวมทั้งพัฒนาความแข็งแกร่งของตัวเองมาโดยตลอดส่วนเกี่ยวข้อง ส่วนเกี่ยวข้อง. เฉินหลง เคยรับบทเป็น อี. ฮอนดะ ในภาพยนตร์ฮ่องกงเรื่องซิตี้ฮันเตอร์ (CITY HUNTER) ส่วนการเขียนลวดลายบนใบหน้า อี. ฮอนดะ เป็นแบบเดียวกับที่ใช้สำหรับนักแสดงละครคาบูกิ โดยเรียกการเขียนลวดลายแบบนี้ว่า "คุมาโดริ" (kumadori)การตอบรับ การตอบรับ. ในเดือนกุมภาพันธ์ ค.ศ. 1992 นิตยสารเกมแมสท์ที่ประเทศญี่ปุ่น ได้มีการจัดอันดับให้ อี.ฮอนดะ เป็นตัวละครที่ได้รับความนิยมอันดับแปดของรายชื่อตัวละครยอดเยี่ยมแห่ง ค.ศ. 1991 เว็บไซต์ไอจีเอ็น จัดอันดับให้ อี.ฮอนดะ เป็นอันดับที่สิบสี่ของ 25 สุดยอดตัวละครสตรีทไฟท์เตอร์ โดยกล่าวว่าเขาเป็นหนึ่งในตัวแทนของซูโม่ที่มีเพียงไม่กี่รายในโลกแห่งเกม แม้ว่ารูปแบบการเล่นจะมีความคล้ายคลึงกับบลังก้าก็ตาม</doc>
