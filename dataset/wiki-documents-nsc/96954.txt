<doc id="96954" url="https://th.wikipedia.org/wiki?curid=96954" title="อักษรอิตาลีโบราณ">อักษรอิตาลีโบราณ อักษรอิตาลีโบราณ (Old Italic alphabets)พัฒนามาจากอักษรกรีกตะวันตกซึ่งเข้าสู่อิตาลีผ่านทางอาณานิคมของกรีซที่เกาะซิซิลี และตามชายฝั่งตะวันออกของอิตาลี ชาวอีทรัสคันปรับปรุงอักษรกรีกมาใช้เขียนภาษาอีทรัสคันเมื่อ ราว 57 ปีก่อนพุทธศักราช หรือก่อนหน้านั้น อักษรที่ใช้ในอิตาลีส่วนใหญ่มาจากอักษรอีทรัสคัน อักษรในกลุ่มนี้ได้แก่1. อักษรละตินโบราณ (Ancient Latin) 2. อักษรฟาลิสคัน (Faliscan) จารึกอักษรฟาลิสคันพบประมาณ 100 ชิ้นเมื่อราว พ.ศ. 143 -263 ใกล้เคียงกับอักษรละติน 3. อักษรมาร์ซิเลียนา (Marsiliana) 4. อักษรเมสซาปิก (Messapic) พัฒนามาจากอักษรกรีกโดยตรงมากกว่าพัฒนาจากอักษรอีทรัสคัน จารึกอักษรนี้พบในช่วง พ.ศ. 343 – 443 ภาษาเมสซาปิกต่างจากภาษาอื่นๆในอิตาลี คาดว่าน่าจะเป็นสมาชิกของภาษาตระกูลอิลีเรียนที่ตายไปแล้ว 5. อักษรเอเดรียติกกลาง/ปิเซนใต้ (Middle Adriatic / South Picene) 6. อักษรปิเซนเหนือ (North Picene) 7. อักษรออสคัน (Oscan) พัฒนามาจากอักษรอีทรัสคันเมื่อราว 157 ปีก่อนพุทธศักราช จารึกเก่าสุดพบบนเหรียญอายุราว พ.ศ. 43 เขียนจากซ้ายไปขวา แนวนอน แยกคำโดยใช้จุด ใช้เขียนภาษาออสคัน ซึ่งใช้พูดทางภาคใต้ของอิตาลี หลังจากถูกยึดครองโดยโรมเมื่อราว พ.ศ. 643 ภาษาออสคันได้สาบสูญไป 8. อักษรอัมเบรียน (Umbrian) ตัวอย่างอักษรอัมเบรียนพบเพียงแผ่นจารึกสำริดอายุราว พ.ศ. 193 – 493 ราว 7 ชิ้นเท่านั้น</doc>
