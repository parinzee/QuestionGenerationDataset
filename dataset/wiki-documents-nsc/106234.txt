<doc id="106234" url="https://th.wikipedia.org/wiki?curid=106234" title="จุรี โอศิริ">จุรี โอศิริ จุรี โอศิริ หรือรู้จักโดยทั่วไปว่า “ป้าจุ๊” เกิดเมื่อวันที่ 2 พฤศจิกายน พ.ศ. 2472 เป็นนักแสดง นักพากย์ และนักร้อง เริ่มเข้าสู่วงการบันเทิง โดยเป็นนักร้องหน้าม่านสลับละครของคณะผกาวลี และคณะศิวารมย์ ต่อมาแสดงเป็นนางเอกในละครเพลงเรื่อง “นเรศวรมหาราช” และได้เข้าไปเป็นนักร้องประจำวงดุริยางค์ทหารบก วงสุนทราภรณ์ เป็นผู้ประกาศของสถานีวิทยุกระจายเสียงแห่งประเทศไทย พากย์ภาพยนตร์ ตลอดจนเป็นนักแสดงละครเวที ละครโทรทัศน์ และภาพยนตร์ ได้รับรางวัลตุ๊กตาทอง 4 ครั้ง (สาขาผู้พากย์ยอดเยี่ยม 3 รางวัล และผู้แสดงประกอบยอดเยี่ยม 1 รางวัล) และได้รับเชิดชูเกียรติเป็นศิลปินแห่งชาติ สาขาศิลปะการแสดง (นักพากย์และนักแสดง) ประจำปีพุทธศักราช 2541 จุรีเสียชีวิตด้วยโรคชรา เมื่อวันที่ 24 มกราคม พ.ศ. 2555 ที่ อำเภอแม่จัน จังหวัดเชียงราย สิริอายุได้ 83 ปีประวัติ ประวัติ. จุรี โอศิริ เกิดเมื่อวันที่ 2 พฤศจิกายน พ.ศ. 2472 ที่กรุงเทพมหานคร บิดาชื่อ เตียง โอศิริ มารดาชื่อ เลมียด โอศิริ มีพี่น้อง 4 คน ส่วนตนเป็นบุตรคนที่ 2 นายเตียงผู้เป็นบิดา เป็นคนไทยคนแรก ๆ ที่ทำกิจการผลิตแผ่นเสียงในนามของห้างฮัมบูร์กสยาม ซึ่งเป็นผู้ผลิตแผ่นเสียงตราสุนัขนั่งฟังลำโพงหีบเสียง (His Master 's Voice) ทำให้ได้ซึมซับกับบรรยากาศของเสียงเพลง ต่อมาได้เข้าเรียนที่โรงเรียนนาฏศิลป์ กรมศิลปากร โดยจุรีมีความสนใจด้านการเต้นรำ เช่น บัลเล่ต์ และการร้องรำทำเพลงแบบสากลต่าง ๆ จึงได้เลือกเรียนเอกทางด้านนาฏศิลป์สากล และขับร้องเพลงสากล จนจบชั้นมัธยมศึกษาปีที่ 6 ด้านชีวิตครอบครัว สมรสและใช้ชีวิตคู่ครั้งแรก กับ เสนอ โกมารชุน (พี่ชายของ เสน่ห์ โกมารชุน) มีบุตรชาย 2 คนคือ นายจามร โกมารชุน (ถึงแก่กรรม) และ นพพล โกมารชุน หลังจากสามีเสียชีวิต ก็ใช้ชีวิตคู่กับสมชาย สามิภักดิ์ มาเป็นเวลา 50 กว่าปี จนกระทั่งสมชายถึงแก่กรรม เมื่อวันที่ 5 มกราคม พ.ศ. 2552 จุรีเสียชีวิตด้วยโรคชรา เมื่อวันที่ 24 มกราคม พ.ศ. 2555 ที่บ้านพักใน อำเภอแม่จัน จังหวัดเชียงราย สิริอายุได้ 83 ปี 2 เดือนเศษ ในการนี้ สมเด็จพระเทพรัตนราชสุดาฯ สยามบรมราชกุมารี ทรงพระกรุณาโปรดเกล้าฯ เสด็จพระราชดำเนินพระราชทานเพลิงศพ เมื่อวันที่ 2 กุมภาพันธ์ พ.ศ. 2555 ณ เมรุวัดมกุฏกษัตริยารามวรวิหารวงการบันเทิง วงการบันเทิง. หลังจบการศึกษา ก็เข้าทำงานวงการบันเทิงเต็มตัว ในหลากหลายด้าน เริ่มจากเป็นนักร้องหน้าม่าน สลับละครของคณะผกาวลี และคณะศิวารมย์ ต่อมาแสดงเป็นนางเอก ในละครเพลงเรื่อง “นเรศวรมหาราช” และเข้าเป็นนักร้องประจำวงดุริยางค์ทหารบก และวงสุนทราภรณ์ จนร่วมแสดงภาพยนตร์เรื่องแรก รับบทเป็นนางเอกในเรื่อง “สุภาพบุรุษจากอเวจี” กำกับการแสดงโดยครูเนรมิต ซึ่งนอกจากแสดงเป็นนางเอกแล้ว ยังพากย์เสียงนางเอก ถือเป็นการเริ่มต้นพากย์ภาพยนตร์เป็นครั้งแรกด้วย ทางด้านการพากย์เสียง ได้พากย์ให้กับดาราหญิงและเด็กทั้งหญิงชายในหลากหลายบทบาททั้งนางเอก นางรอง ตัวอิจฉา และตัวประกอบมากมายนับไม่ถ้วน อาทิ อมรา อัศวนนท์ รัตนาภรณ์ อินทรกำแหง วิไลวรรณ วัฒนพานิช กัณฑรีย์ นาคประภา เพชรา เชาวราษฎร์ พิศมัย วิไลศักดิ์ ภาวนา ชนะจิต เยาวเรศ นิศากร มาเรีย จาง เนาวรัตน์ ยุกตะนันท์ ลลนา สุลาวัลย์ ภัทราวดี ศรีไตรรัตน์ นันทนา เงากระจ่าง ชูศรี มีสมมนต์ สุลาลีวัลย์ สุวรรณทัต มาลี เวชประเสริฐ ล้อต๊อกน้อย เด็กหญิงบรรจง นิลเพชร ฯลฯ ผลงานการพากย์เสียงของจุรี มีหลายคนที่ได้รับรางวัลตุ๊กตาทองและสุพรรณหงส์ทองคำ ได้แก่ สมจิต ทรัพย์สำรวย จากภาพยนตร์เรื่อง ยอดอนงค์ และ ค่าน้ำนม, ภาวนา ชนะจิต จากภาพยนตร์เรื่อง แสงสูรย์, พิศมัย วิไลศักดิ์ จากภาพยนตร์เรื่อง ดวงตาสวรรค์ ไร้เสน่หา และ เงิน เงิน เงิน, เนาวรัตน์ วัชรา จากภาพยนตร์เรื่อง เดือนร้าว, เพชรา เชาวราษฎร์ จากภาพยนตร์เรื่อง นกน้อย, เปียทิพย์ คุ้มวงศ์ จากภาพยนตร์เรื่อง กลเทพพรหมจารีย์ และ อาอี๊, บุปผารัตน์ จากภาพยนตร์เรื่อง ข้าวนอกนา, ทัศน์วรรณ เสนีวงศ์ ณ อยุธยา จากภาพยนตร์เรื่อง ประสาท, ทาริกา ธิดาทิตย์ จากภาพยนตร์เรื่อง เหนือกว่ารัก, นิจ อลิสา จากภาพยนตร์เรื่อง เพื่อน-แพง, ล้อต๊อกน้อย จากภาพยนตร์เรื่อง ยอดอนงค์, เด็กหญิงบรรจง นิลเพ็ชร จากภาพยนตร์เรื่อง ข้าวนอกนา และ มยุรฉัตร เหมือนประสิทธิเวช จากภาพยนตร์เรื่อง ป่ากามเทพ จุรีเคยได้รับพระมหากรุณาธิคุณ พากย์ภาพยนตร์ถวายพระบาทสมเด็จพระเจ้าอยู่หัว ในการเสด็จพระราชดำเนิน ทอดพระเนตรภาพยนตร์หลายเรื่อง เช่น ในฝูงหงส์ สาวน้อย นกน้อย แม่นาคพระโขนง เป็นต้นรางวัลและเกียรติคุณ รางวัลและเกียรติคุณ. จุรีได้รับรางวัลเกียรติยศ จากทั้งการพากย์ และการแสดงภาพยนตร์ ในหลายรางวัล ได้แก่- รางวัลสำเภาทอง ในฐานะผู้พากย์ยอดเยี่ยมจากภาพยนตร์เรื่อง โบตั๋น - รางวัลตุ๊กตาทอง ในฐานะผู้พากย์ยอดเยี่ยมจากภาพยนตร์เรื่อง นกน้อย เมื่อปี พ.ศ. 2507 - รางวัลตุ๊กตาทอง ในฐานะผู้แสดงประกอบยอดเยี่ยม จากภาพยนตร์เรื่อง วัยตกกระ เมื่อปี พ.ศ. 2522 - รางวัลตุ๊กตาทอง ในฐานะผู้พากย์ยอดเยี่ยม จากภาพยนตร์เรื่อง ไร้เสน่หา เมื่อปี พ.ศ. 2522 - รางวัลตุ๊กตาทอง ในฐานะผู้พากย์ยอดเยี่ยม จากภาพยนตร์เรื่อง เทพธิดาโรงงาน เมื่อปี พ.ศ. 2525 - รางวัลโทรทัศน์ทองคำ ในฐานะดาราสมทบยอดเยี่ยม จากละครโทรทัศน์เรื่อง สายโลหิต เมื่อปี พ.ศ. 2529 - รางวัลวิก 07 ทองคำ ในฐานะดาราผู้ชนะใจกรรมการ เมื่อปี พ.ศ. 2533 - รางวัลวิก 07 ทองคำ ในฐานะดาราผู้ชนะใจผู้ร่วมงาน เมื่อปี พ.ศ. 2534 - ศิลปินแห่งชาติ สาขาศิลปะการแสดง (นักพากย์และนักแสดง) เมื่อปี พ.ศ. 2541 - รางวัลเมขลา ครั้งที่ 24 สาขารางวัลเกียรติคุณ ประจำปี พ.ศ. 2554 (หลังจากเสียชีวิต) - รางวัลนาฏราช ครั้งที่ 3 รางวัลเกียรติยศทางด้านโทรทัศน์ ประจำปี พ.ศ. 2554 (หลังจากเสียชีวิต)กิจกรรมเพื่อสังคม กิจกรรมเพื่อสังคม. จุรีเข้าร่วมกิจกรรมเพื่อสาธารณประโยชน์ต่างๆ มิได้ขาด ไม่ว่าจะเป็นการแสดงละครการกุศล การขับร้องเพลงในคอนเสิร์ตการกุศล และอื่นๆ ทั้งยังเป็นศิลปินอาวุโสที่ให้ความเมตตา ชี้แนะแนวทางที่ถูกต้องแก่ดารารุ่นหลัง จึงเป็นที่เคารพรักใคร่ ของบรรดาศิลปินรุ่นน้อง และรุ่นลูกหลานทั้งหลาย ที่สำคัญก็คือ จุรีเป็นดาราผู้มีภาพพจน์ดีงาม เป็นที่ชื่นชมของแฟนๆ ภาพยนตร์ และละครทั่วประเทศ ทุกเพศทุกวัยมาเป็นเวลายาวนาน คุณสมบัติที่ดีเด่นอีกประการหนึ่งคือ เป็นผู้ที่ใช้ภาษาไทยได้อย่างถูกต้อง นับเป็นแบบอย่างที่ดี แก่นักแสดงอื่นๆ และประชาชนทั่วไปอีกด้วยผลงานแสดงละครโทรทัศน์ผลงาน. แสดงละครโทรทัศน์. - คนเริงเมือง (2523) ช่อง 3 - สี่แผ่นดิน (2523) ช่อง 5 - นางทาส (2524) ช่อง 3 - สามหัวใจ (2525) ช่อง 3 - ทุ่งทองกวาว (2526) ช่อง 3 - พระจันทร์หลงเงา (2526) ช่อง 3 - พ่อปลาไหล (2526) ช่อง 3 - ห้องที่จัดไม่เสร็จ (2527) ช่อง 3 - เก้าอี้ขาวในห้องแดง (2527) ช่อง 3 - พฤกษาสวาท (2527) ช่อง 3 - เพลงพรหม (2527) ช่อง 3 - บนถนนสายเดียวกัน (2528) ช่อง 9 - พลับพลึงสีชมพู (2528) ช่อง 7 - เบญจรงค์ห้าสี (2528) ช่อง 3 - สายรุ้ง (2528) ช่อง 3 - บ้านขนนก (2528) ช่อง 3 - สายโลหิต (2529) ช่อง 3 - เคหาสน์ภูต (2529) ช่อง 3 - มายาลวง (2529) ช่อง 3 - วัยตกกระ (2529) ช่อง 3 - ทองเนื้อเก้า (2530) ช่อง 7 - แต่ปางก่อน (2530) ช่อง 3 รับเชิญ - ละครคน (2530) ช่อง 3 - เวทีนี้...มีปัญหา(มาก) (2530) ช่อง 7 - เงา (2530) ช่อง 3 - ปริศนา (2530) ช่อง 3 - สกาวเดือน-รัศมีแข (2530) ช่อง 7 - ฟ้าต่ำ (2530) ช่อง 3 - เจ้าสาวของอานนท์ (2531) ช่อง 3 - เกมกามเทพ (2531) ช่อง 3 - เดอะผับ (2531) ช่อง 7 - คนเริงเมือง (2531) ช่อง 3 - บริษัทจัดคู่ (2531) ช่อง 7 - แผลเก่า (2531) ช่อง 7 - รัตนาวดี (2531) ช่อง 3 - แก้วตาพี่ (2532) ช่อง 3 - เกิดจากวัด (2532) ช่อง 3 - อยู่เพื่อรัก (2532) ช่อง 7 - ผู้ชนะสิบทิศ (2532) ช่อง 3 - เมียหลวง (2532) ช่อง 7 - ตะกายดาว (รับเชิญ) ช่อง 9 - กตัญญูประกาศิต (2533) ช่อง 3 - วงศาคณาญาติ (2533) ช่อง 3 - แรงรัก (2533) ช่อง 3 - ปาก (2534) ช่อง 3 - 3 หนุ่ม 3 มุม (รับเชิญ) ช่อง 7 - โทน (2535) ช่อง 3 - ชื่นชีวานาวี (2535) ช่อง 3 - ไผ่ลอดกอ (2535) ช่อง 3 - หนึ่งในทรวง (2535) ช่อง 3 - ไฟโชนแสง (2535) ช่อง 3 - บ้านเล็ก (2535) ช่อง 3 - วัยนี้ไม่มีเบรก (2536) ช่อง 3 - คำมั่นสัญญา (2536) ช่อง 3 - บัลลังก์เมฆ (2536) ช่อง 5 - บาดาลใจ (2536) ช่อง 3 - แม่พลอยหุง (2536) ช่อง 3 - โสมส่องแสง (2537) ช่อง 3 - นางฟ้าหลงทาง (2537) ช่อง 3 - พ่อจ๋า แม่ขา ลูกรัก (2537) ช่อง 3 - ไฟในทรวง (2537) ช่อง 3 รับเชิญ - ไม่สิ้นไร้ไฟสวาท (2537) ช่อง 3 - เหมือนคนละฟากฟ้า (2538) ช่อง 3 - พริกขี้หนูกับหมูแฮม (2538) ช่อง 3 รับเชิญ - ร่มฉัตร (2538) ช่อง 3 - ฝันเฟื่อง (2538) ช่อง 3 - สกาวเดือน (2538) ช่อง 3 รับเชิญ - เยี่ยมวิมาน (2539) ช่อง 3 - จัดสรรหรรษา (2539) ช่อง 3 - แผ่นดินของเรา (2539) ช่อง 5 - ละครเล่ห์ เสน่หา (2539) ช่อง 3 - สาวใช้ไฮเทค (2540) ช่อง 3 - ทานตะวัน (2540) ช่อง 3 - เรือนมยุรา (2540) ช่อง 3 - ธรณีนี่นี้ใครครอง (2541) รับบท คุณย่า ช่อง 3 - คนึงหา 240 วันไม่ทันห้ามใจ (2541) ช่อง 3 - กัลปังหา (2541) ช่อง 3 - ชีวิตเปื้อนฝุ่น (2541) ช่อง 7 - รักเล่ห์เพทุบาย (2542) ช่อง 3 รับเชิญ - รักสุดท้ายที่ปลายฟ้า (2542) ช่อง 3 - โดดเดี่ยวไม่เดียวดาย (2542) ช่อง 7 - คุณชาย (2542) ช่อง 7 - พ่อ ตอน เทียนขี้ผึ้ง (2542) ช่อง 5 - เลือกแล้วคือเธอ (2542) ช่อง 5 - สามี (2542) ช่อง 3 - ละครเทิดพระเกียรติชุดใต้แสงตะวัน ตอน แสงเทียน (2542) ช่อง 7 - น้องใหม่ร้ายบริสุทธิ์ (รับเชิญ) ช่อง 3 - ทิพยดุริยางค์ (2543) ช่อง 7 - แม่น้ำ (2543) ช่อง 5 - สายธารหัวใจ (2543) ช่อง 7 - คมพยาบาท (2544) รับบท คุณหญิงอนุรักษ์ อนุรักษ์ธานินทร์ ช่อง 7 - สงครามดอกรัก (2544) รับบท ยายส้าน ช่อง 7 - อุบัติ..ที่หัวใจ (2544) ช่อง 3 - เส้นไหมสีเงิน (2545) ช่อง 3 - สะใภ้จ้าว (2545) ช่อง 3 - ครูสมศรี (2546) ช่อง 7 - แม่อายสะอื้น (2547) รับบท สาวน้อย ช่อง 7 - เรือนไม้สีเบจ (2547) ช่อง 3 - พยัคฆ์ร้ายหัวใจจิ๋ว (2548) ช่อง 7 - เล่ห์ร้าย อุบายรัก (2548) รับบท จินตนา ช่อง 7 - ดาวหลงฟ้า (2548) ช่อง 3 - วิมานมังกร (2551) รับบท อาม่า ช่อง 7 - เคหาสน์สีแดง (2554) รับบท ยายจ้วน ช่อง 3 - ฯลฯแสดงภาพยนตร์แสดงภาพยนตร์. - สุภาพบุรุษจากอเวจี (2494) - สามหัวใจ (2497) - หงส์หยก (2499) - มังกรทอง (2500) - กิโมโน (2502) - สกาวเดือน (2505) - ดรุณีสีเลือด (2509) - เป็ดน้อย (2511) - สวรรค์เบี่ยง (2513) - ม้ามืด (2513) - บ้านสาวโสด (2513) ... ประเทืองทิพย์ - แม่นาคพระนคร (2513) - จงอางผยอง (2514) - เขยตีนโต (2514) - วิวาห์พาฝัน (2514) - ไก่นา (2514) - เชียงตุง (2514) - พ่อปลาไหล (2515) ... คุณนายเนื้ออ่อน - จินตะหรา (2516) - แหวนทองเหลือง (2516) - เหยื่ออารมณ์ (2518) - คืนนี้ไม่มีพระจันทร์ (2518) - สวรรค์มีชั้น (2519) - คมกุหลาบ (2519) - รักเลือกไม่ได้ (2520) - เทพธิดาบาร์ 21 (2521) - ยิ้มสวัสดี (2521) - วัยตกกระ (2521) - รักประหาร (2522) - รักริษยา (2522) - หลวงตา (2523) - จากเธอที่เขาพิงกัน (2523) - เด็ดหนวดพ่อตา (2524) - ดาวพระศุกร์ (2524) - รักครั้งสุดท้าย (2524) - รักครั้งแรก (2524) - ไข่ลูกเขย (2524) - อกธรณี (2525) - สาวจอมกวน (2525) - เทพธิดาโรงงาน (2525) - พระเอกรับจ้าง (2525) - บัวขาว (2526) - รักกันวันละนิด (2526) - เจ้าสาวเงินล้าน (2526) - ซึมน้อยหน่อยกะล่อนมากหน่อย (2528) - ผู้ใหญ่ลีกับนางมา (2528) ... คุณนายวัน (รับเชิญ) - ไม่สิ้นไร้ไฟสวาท (2529) - ยิ้มม์ (2529) - รักใคร่ (2530) - ปีกมาร (2530) - พลอยทะเล (2530) - แรงเทียน (2531) - นางกลางไฟ (2531) - คนกลางเมือง (2531) - บุญชู 1-8 (2531-2538) - รอยไถ (2532) - พริกขี้หนูกับหมูแฮม (2532) - ขอชื่อสุธีสามสี่ชาติ (2532) - ขอลูกแก้วเป็นพระเอก (2534) - ครั้งนี้โลกก็ฉุดไม่อยู่ (2535) - อั้งยี่ ลูกผู้ชายพันธุ์มังกร (2543) - ก้านกล้วย (2549) ... พังนวล (พากย์เสียง) - ม.3 ปี 4 เรารักนาย (2552) ฯลฯละครเวทีละครเวที. - หัวเราะกับน้ำตา (มณเฑียรทองเธียเตอร์) - จุรีอินคอนเสิร์ต (2547) - กว่าจะรักกันได้ สุนทราภรณ์ เดอะมิวสิกัล (2554)ผลงานด้านการเขียนผลงานด้านการเขียน. - ป้าจุ๊อยากเล่า เล่ม 1 (2533) - เรื่องสั้นฝันหวาน (2534) - ป้าจุ๊อยากเล่า เล่ม 2 (2536) - โชคดีได้บินฟรีครึ่งโลก (2537) ผลงานการเขียนต่อเนื่องในนิตยสารสกุลไทย - โลกของจุรี โอศิริ (2542) - เรารักกัน (2552) - ตั้งแต่รู้จักกัน (2555)มิวสิกวิดีโอมิวสิกวิดีโอ. - ไชน่า เกิร์ล - วงทู (2534) - มนุษย์หมาป่า - ยุรนันท์ ภมรมนตรี (2535) - รักเดียวใจเดียว - ธนพล อินทฤทธิ์ (2543) (ร่วมกับ สมชาย สามิภักดิ์) - อยู่คนเดียวไม่ได้แล้ว (ชัด) (2545) (ร่วมกับ สมชาย สามิภักดิ์) - หัวใจสบายดี - โปงลางสะออน (2552) - จดหมายถึงเธอ - [Boyd-Nop] (2553)โฆษณาโฆษณา. - ยาบำรุงโลหิต เฮโมวิต (2545) (ร่วมกับ สมชาย สามิภักดิ์) - รถไฟฟ้ามหานคร (2547) (ร่วมกับ สมชาย สามิภักดิ์)เครื่องราชอิสริยาภรณ์เครื่องราชอิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
