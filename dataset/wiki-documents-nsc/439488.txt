<doc id="439488" url="https://th.wikipedia.org/wiki?curid=439488" title="ความพยายามลอบสังหารโรนัลด์ เรแกน">ความพยายามลอบสังหารโรนัลด์ เรแกน ความพยายามลอบสังหารเรแกน เกิดขึ้นเมื่อวันที่ 30 มีนาคม พ.ศ. 2524 เพียง 69 วันหลังโรนัลด์ เรแกนเข้ารับตำแหน่งประธานาธิบดีแห่งสหรัฐอเมริกา ขณะเดินทางออกจากการปราศรัยที่โรงแรมวอชิงตันฮิลตันในกรุงวอชิงตัน ดี.ซี. ประธานาธิบดีเรแกนและคนอื่นอีกสามคนถูกยิงได้รับบาดเจ็บโดย จอห์น ฮิงคลีย์ จูเนียร์ (John Hinckley, Jr.) เรแกนปอดทะลุ แต่การรักษาทางการแพทย์ในทันทีทำให้เขาฟื้นตัวอย่างรวดเร็ว ฮิงคลีย์ถูกตัดสินว่าไม่มีความผิดด้วยเหตุความวิกลจริต และยังถูกจำกัดอยู่ในสถานจิตเวชแห่งหนึ่ง เหตุจูงใจเบื้องหลังการก่อเหตุดังกล่าวเกิดจากความหลงใหลของฮิงคลีย์ต่อนักแสดงหญิง โจดี ฟอสเตอร์ เขาเชื่อว่าหากเขากลายเป็นบุคคลแห่งชาติ เขาจะเท่าเทียมกับฟอสเตอร์ และเริ่มติดตามประธานาธิบดีจิมมี คาร์เตอร์ ก่อนหันความสนใจมายังโรนัลด์ เรแกน เรแกนเป็นประธานาธิบดีสหรัฐอเมริกาคนแรกในตำแหน่งที่รอดชีวิตจากการถูกยิงในความพยายามลอบสังหาร</doc>
