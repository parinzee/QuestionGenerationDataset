<doc id="49354" url="https://th.wikipedia.org/wiki?curid=49354" title="สมพงษ์ เวชสิทธิ์">สมพงษ์ เวชสิทธิ์ สมพงษ์ เวชสิทธิ์ หรือนายดวง ทองคำดี เกิดเมื่อ 1 มกราคม พ.ศ. 2455 สถิติการชก 50 ครั้ง ชนะ 31 (น็อค 15) เสมอ 4 แพ้ 15ยอดมวยไทย ยอดมวยไทย. สมพงษ์หัดมวยไทยกับครูสังข์ เวชสิทธิ์ ขึ้นชกมวยครั้งแรกเมื่อ พ.ศ. 2475 ที่เวทีสวนสนุก สมพงษ์ชกชนะคู่ชกหลายครั้งจนได้แชมป์มวยไทยรุ่นไลท์เวทของเวทีสวนสนุกด้วยการชนะน็อค แอ ม่วงดี ยก 3แชมป์มวยสากล แชมป์มวยสากล. ด้วยพลังหมัดที่หนักหน่วง สมพงษ์จึงได้รับการติดต่อให้ไปชกมวยสากลที่สิงคโปร์ ปรากฏว่าสมพพงษ์ได้ครองแชมป์มวยสากลของสิงคโปร์ทั้งรุ่นเวลเตอร์เวทและมิดเดิลเวท ช่วงสงครามโลกครั้งที่ 2 การจัดมวยหยุดชะงัก สมพงษ์กลับไปทำไร่ที่ จ.แพร่ จนสงครามเลิกจึงกลับมาชกมวยอีกครั้ง ชนะคู่ชกหลายรายจนมาเสมอกับผล พระประแดง ทั้งที่ตัวใหญ่กว่า สมพงษ์กลับไปชกที่สิงคโปร์อีก ได้ไปชกกับ คาร์ล ออลสัน (ต่อมาเป็นแชมปืโลกรุ่นมิดเดิลเวทในช่วง พ.ศ. 2496 - 2499) ที่ฟิลิปปินส์ แต่เป็นฝ่ายแพ้น็อคในยกที่ 3 ความพ่ายแพ้ในครั้งนั้น ทำให้ไม่มีใครจัดสมพงษ์ชกในต่างแดนอีกต่อไป สมพงษ์กลับมาชกในเมืองไทย ได้เป็นแชมป์มวยสากลของเวทีราชดำเนินรุ่นเวลเตอร์เวท แต่ถูกปลดเพราะทำน้ำหนักไม่ได้เมื่อป้องกันตำแหน่งกับ ธวัช วงศ์เทเวศน์ ในช่วงที่สุข ปราสาทหินพิมายกำลังโด่งดัง เวทีราชดำเนินติดต่อให้สมพงษ์ข้นชกกับสุขในแบบมวยไทย เพราะสุขไม่ยอมชกมวยสากล การชกมีขึ้นเมื่อ 16 พฤษภาคม พ.ศ. 2493 ที่สนามศุภชลาสัย สมพงษ์เป็นฝ่ายแพ้น็อคในยกที่ 2 เขาจงเลิกมวยกลับไปทำไร่ จนเดือนกันยายน พ.ศ. 2495 บอย บรู๊คส์ (สหรัฐ) คู่ชกของสมพงษ์สมัยที่ไปชกที่สิงคโปร์เข้ามาชกในเมืองไทย เวทีราชดำเนินติดต่อสมพงษ์กลับมาชกกับบรู๊คส์อีก แต่ก็แพ้คะแนนแบบหมดสภาพหลังแขวนนวม หลังแขวนนวม. หลังจากแขวนนวมแล้ว สมพงษ์เคยเป็นผู้จัดการของสมเดช ยนตรกิจ ครั้งที่ไปป้องกันแชมป์ OPBF ที่ฟิลิปปินส์ เป็นเทรนเนอร์ให้คณะยิ่งศักดิ์อยู่ระยะหนึ่ง สุดท้ายจงไปอยู่จ.เพชรบุรี จนถึงแก่กรรมด้วยโรคชราเกียรติประวัติเกียรติประวัติ. - แชมป์ประเทศสิงคโปร์รุ่นเวลเตอร์เวท (2482) - แชมป์ประเทศสิงคโปร์รุ่นมิดเดิลเวท (2482) - แชมป์ประเทศไทยรุ่นเวลเตอร์เวท (2492)- ชิง, 1 กุมภาพันธ์ 2492 ชนะคะแนน เพิก สิงหพัลลภ - ป้องกันครั้งที่ 1, 1 มิถุนายน 2492 ชนะน็อค ธวัช วงศ์เทเวศน์ ยก 2ไปชกต่างประเทศไปชกต่างประเทศ. - ก่อนสงครามโลกครั้งที่ 2- ชนะ ฟริสโก้ (ฟิลิปปินส์) ที่ สิงคโปร์ (ชิงแชมป์รุ่นมิดเดิลเวทของสิงคโปร์) - แพ้ ฟริสโก้ (ฟิลิปปินส์) ที่ สิงคโปร์ (ป้องกันแชมป์รุ่นมิดเดิลเวทของสิงคโปร์) - ชนะ โจ ไดมอนส์ (สหรัฐอเมริกา) ที่ สิงคโปร์ - แพ้ โจ ไดมอนส์ (สหรัฐอเมริกา) ที่ สิงคโปร์ - ชนะ โกลเด้น บอย (อังกฤษ) ที่ สิงคโปร์ - หลังสงครามโลกครั้งที่ 2- ชนะน็อค ยก 2 โมฮัมหมัด ฟามี่ห์ (อียิปต์) ที่ สิงคโปร์ - ชนะน็อค ยก 1 จิมมี่ (ฟิลิปปินส์) ที่ สิงคโปร์ - แพ้คะแนน แบ๊ตติ้ง ซีม่า (ฟิลิปปินส์) ที่สิงคโปร์ - ชนะน็อค ยก 1 แบ๊ตติ้ง ซีม่า (ฟิลิปปินส์) ที่สิงคโปร์ - แพ้คะแนน เลียว ฮินี่ (ออสเตรเลีย) ที่สิงคโปร์ - ชนะน็อค ยก 1 เมืองเทือง (พม่า) ที่สิงคโปร์ - แพ้ฟาวล์ ยก 2 บอย บรูค (สหรัฐอเมริกา) ที่สิงคโปร์ - ชนะน็อค ยก 4 เบบี้ บัลเทซาร์ (ฟิลิปปินส์) ที่สิงคโปร์ - 17 ธ.ค. 2490 แพ้น็อค ยก 3 คาร์ล โบโบ้ ออลสัน (สหรัฐอเมริกา) ที่ ฟิลิปปินส์</doc>
