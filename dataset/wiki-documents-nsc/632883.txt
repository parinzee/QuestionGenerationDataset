<doc id="632883" url="https://th.wikipedia.org/wiki?curid=632883" title="ฟุตบอลโลก 2014 รอบชิงชนะเลิศ">ฟุตบอลโลก 2014 รอบชิงชนะเลิศ ฟุตบอลโลก 2014 รอบชิงชนะเลิศ กำหนดแข่งขันในวันที่ 13 กรกฎาคม ค.ศ. 2014 ที่มารากานัง ในรีโอเดจาเนโร ประเทศบราซิล เพื่อตัดสินหาทีมชนะเลิศของการแข่งขันฟุตบอลโลก 2014 การแข่งขันรอบชิงชนะเลิศเป็นการแข่งขันระหว่างเยอรมนีและอาร์เจนตินา นัดนี้ได้ย้อนเหตุการณ์ที่ทั้งสองทีมเคยพบกันมาแล้วถึงสองครั้งด้วยกัน (ในรอบชิงชนะเลิศปี 1986 และปี 1990) และเหตุการณ์นี้กลายเป็นการซ้ำรอยฟุตบอลโลกรอบสุดท้ายที่ผ่านมา เยอรมนีได้เข้าชิงชนะเลิศฟุตบอลโลกเป็นครั้งที่เจ็ด (หกครั้งในนามเยอรมนีตะวันตก ตั้งแต่ปี 1954 ถึง 1990), ชนะเลิศสามครั้ง (1954, 1974, 1990) และรองชนะเลิศสี่ครั้ง (1966, 1982, 1986, 2002); ในขณะที่อาร์เจนตินาได้เข้าชิงชนะเลิศมาแล้วสี่ครั้ง, ชนะเลิศสองครั้ง (1978, 1986) และรองชนะเลิศสองครั้ง (1930, 1990) ในรอบรองชนะเลิศ เยอรมนีชนะบราซิล 7–1 ประตู และอาร์เจนตินาชนะด้วยการยิงลูกโทษในเกมที่พบกับเนเธอร์แลนด์ (0–0 หลังต่อเวลาพิเศษ) เยอรมนีชนะเลิศการแข่งขันฟุตบอลโลก 1-0 หลังต่อเวลาพิเศษ จากการทำประตูของ มารีโอ เกิทเซอ ทำให้เยอรมนีคว้าแชมป์ฟุตบอลโลกสมัยที่สี่มาครอบครองได้สำเร็จ นับเป็นแชมป์ครั้งแรกหลังการรวมประเทศเยอรมนีภูมิหลัง ภูมิหลัง. ทั้งสองทีมเคยพบกันมาแล้วทั้งสิ้น 20 นัด ผลคือ เยอรมนีชนะ 6 ครั้ง, เสมอกัน 5 ครั้ง, และอาร์เจนตินาชนะ 9 ครั้ง และทั้งสองทีมทำประตูรวมกันได้ถึง 28 ประตู 6 นัดเกิดขึ้นในฟุตบอลโลก สองครั้งในจำนวนนี้เกิดขึ้นในรอบชิงชนะเลิศ ดังนี้- ในฟุตบอลโลก 1958 กลุ่ม 1, เยอรมนีตะวันตก ชนะ อาร์เจนตินา 3–1. - ในฟุตบอลโลก 1966 กลุ่ม 2, เยอรมนีตะวันตก เสมอ อาร์เจนตินา 0–0. - ในฟุตบอลโลก 1986 รอบชิงชนะเลิศ, อาร์เจนตินา ชนะ เยอรมนีตะวันตก 3–2 ส่งผลให้พวกเขาคว้าแชมป์โลกมาครองเป็นสมัยที่สอง. - ในฟุตบอลโลก 1990 รอบชิงชนะเลิศ, เยอรมนีตะวันตก ชนะ อาร์เจนตินา 1–0 ส่งผลให้พวกเขาคว้าแชมป์โลกมาครองเป็นสมัยที่สาม. - ในฟุตบอลโลก 2006 รอบก่อนรองชนะเลิศ, เยอรมนี ชนะจุดโทษ อาร์เจนตินา 4–2 (หลังต่อเวลาพิเศษ เสมอ 1–1). - ในฟุตบอลโลก 2010 รอบก่อนรองชนะเลิศ, เยอรมนี ชนะ อาร์เจนตินา 4–0.เส้นทางสู่นัดชิงชนะเลิศการแข่งขันรายละเอียดสถิติการแข่งขัน. สถิติ. - โดยรวมแขกสำคัญในนัดชิงชนะเลิศ แขกสำคัญในนัดชิงชนะเลิศ. จิลมา รูเซฟ ประธานาธิบดีบราซิล ได้เชิญผู้นำที่เข้าร่วมประชุมกลุ่มประเทศที่มีเศรษฐกิจที่เติบโตอย่างรวดเร็ว (BRIC) ครั้งที่ 6 เข้าร่วมชมการแข่งขัน โดย วลาดีมีร์ ปูติน ประธานาธิบดีรัสเซีย เจ้าภาพฟุตบอลโลกครั้งต่อไป และจาค็อบ ซูมา ประธานาธิบดีแอฟริกาใต้ เจ้าภาพฟุตบอลโลกครั้งที่แล้ว ได้เข้าร่วมชมในวันจริง นอกจากนี้ โยอาคิม เกาค์ ประธานาธิบดีเยอรมนี และอังเกลา แมร์เคิล นายกรัฐมนตรีเยอรมนี ประเทศคู่ชิงชนะเลิศ ได้เข้าร่วมชมการแข่งขันด้วย ส่วน กริสตีนา เฟร์นันเดซ เด กีร์ชเนร์ ประธานาธิบดีอาร์เจนตินา คู่ชิงชนะเลิศอีกประเทศหนึ่ง ไม่สามารถเข้าร่วมชมการแข่งขันได้ เนื่องจากวันดังกล่าวเป็นวันเกิดหลาน และมีอาการเจ็บคอ นอกจากนี้ยังมีบุคคลจากวงการกีฬาและบันเทิงเข้าร่วมชมการแข่งขัน ได้แก่ มิค แจ็คเกอร์ เดวิด เบคแคม ฟาบิโอ คันนาวาโร่ โลธาร์ มัทเธอุส แอชตัน คุชเชอร์ แดเนียล เคร็ก เลบรอน เจมส์ ริอานนา และ เปเล่ ก่อนการแข่งขันจะเริ่มต้น มีการแสดงในพิธีปิด โดยชากีรา นักร้องชาวโคลอมเบีย และคาร์ลอส ซานตาน่า นักดนตรีชาวเม็กซิโก ได้ร่วมแสดงในพิธีดังกล่าว หลังจากนั้น จิเซล บุนเชน นางแบบชาวบราซิล และการ์เลส ปูยอล นักฟุตบอลทีมชาติสเปน แชมป์เมื่อครั้งที่แล้ว ได้นำถ้วยฟุตบอลโลกฟีฟ่าเข้าสู่สนาม โดยในพิธีมอบรางวัลหลังการแข่งขันเสร็จสิ้นนั้น รูเซฟเป็นผู้มอบถ้วยดังกล่าวแก่ทีมชนะเลิศ นับเป็นสตรีคนแรกที่เป็นผู้มอบถ้วยชนะเลิศฟุตบอลโลก</doc>
