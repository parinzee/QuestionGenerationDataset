<doc id="325413" url="https://th.wikipedia.org/wiki?curid=325413" title="นิงเง็น">นิงเง็น นิงเง็น (; ) เป็นชื่อที่เรียกสิ่งที่เชื่อว่าเป็นสิ่งมีชีวิตลึกลับชนิดหนึ่งที่อาศัยอยู่ในมหาสมุทร โดยนิงเง็นเป็นสัตว์ประหลาดตัวหนึ่งที่รวมอยู่ในตำนานพื้นบ้านของญี่ปุ่น นิงเง็นมีลักษณะคล้ายวาฬ ได้รับการอ้างว่าพบเห็นโดยชาวประมงหลายราย แต่จนถึงปัจจุบันนี้ยังไม่เป็นที่ยืนยันว่า มันมีจริงหรือไม่ คำว่า "นิงเง็น" แปลมาจากภาษาญี่ปุ่นที่มีความหมายว่า "มนุษย์"ลักษณะ ลักษณะ. นิงเง็นได้รับการอธิบายว่ามีขนาดใหญ่เหมือนวาฬ โดยมีความยาวถึง 20–30 เมตร แต่มีรูปร่างคล้ายมนุษย์ คือ มีส่วนหัวและรยางค์ที่ดูคล้ายแขนและนิ้วมือ บ้างก็อ้างว่ามี 5 นิ้วเหมือนมนุษย์อีกด้วย ผิวของนิงเง็นสีขาวซีดและไม่มีขน บ้างก็บอกว่ามีหางคล้ายกับพวกเงือก ในปี ค.ศ. 2007 มีการพบเห็นนิงเง็นโดยสถานีล่าวาฬของญี่ปุ่น จนกลายเป็นข่าวโด่งดัง เจ้าหน้าที่ของสถานีล่าวาฬบอกว่านิงเง็นจะปรากฏตัวเฉพาะในเวลากลางคืนและจะหายตัวไปเมื่อมีมนุษย์เข้าใกล้ การพบเห็นนิงเง็นครั้งสุดท้าย เกิดที่มหาสมุทรแอนตาร์กติก โดยนักสำรวจกลุ่มหนึ่ง แต่ถึงอย่างไรก็ตามไม่มีหลักฐานอะไรยืนยันได้นอกจากคำบอกเล่าจากลูกทีมคณะสำรวจ แต่ก็มีภาพเคลื่อนไหวบันทึกได้โดยวิดีโออยู่ 2 ชุด แต่ก็เป็นภาพที่แตกพร่าและลางเลือน</doc>
