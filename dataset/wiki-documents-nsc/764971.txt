<doc id="764971" url="https://th.wikipedia.org/wiki?curid=764971" title="เดดพูล (ภาพยนตร์)">เดดพูล (ภาพยนตร์) เดดพูล () เป็นภาพยนตร์ซูเปอร์ฮีโรอเมริกัน เกี่ยวกับตัวละครในเครือมาร์เวลคอมิกส์ในชื่อเดียวกัน เดดพูล เป็นภาพยนตร์ลำดับที่แปดในภาพยนตร์ชุด เอ็กซ์เมน ภาพยนตร์กำกับโดยทิม มิลเลอร์ เขียนบทโดยเรตต์ รีส และพอล เวอร์นิก และนำแสดงโดยไรอัน เรย์โนลส์ โมเรนา แบ็กคาริน เอ็ด สกรีน ที. เจ. มิลเลอร์ จีนา คาราโน บริอานนา ฮิลเดแบรนด์ สเตฟาน คาพิซิค และเลสลี อักแกมส์ ภาพยนตร์เล่าเรื่องของเวด วิลสัน ผู้ตามล่าผู้ที่เกือบทำลายชีวิตของเขา หลังจากเข้ารับการทดลองเพื่อเพิ่มความสามารถพิเศษให้ตน แนวคิดพัฒนาภาพยนตร์ เดดพูล เริ่มในเดือนกุมภาพันธ์ ค.ศ. 2004 โดยนิวไลน์ซินีมา แต่ในเดือนมีนาคม ค.ศ. 2005 นิวไลน์ซินีมาเก็บภาพยนตร์เรื่องนี้ไว้พิจารณา และทเวนตีท์เซนจูรีฟอกซ์สนใจ ในเดือนพฤษภาคม ค.ศ. 2009 ทเวนตีท์เซนจูรีฟอกซ์ให้นักเขียนยืมเขียนบท และในเดือนเมษายน ค.ศ. 2011 มิลเลอร์ได้รับจ้างให้กำกับ การถ่ายทำฉากหลักเริ่มขึ้นที่แวนคูเวอร์ ประเทศแคนาดา ในเดือนมีนาคม ค.ศ. 2015 และสิ้นสุดในเดือนพฤษภาคม เดดพูล ได้รับเรต R เนื่องจากมีฉากรุนแรงและคำพูดหยาบคาย, มีเนื้อหาทางเพศและมีฉากโป๊เปลือย ส่วนในประเทศไทย ภาพยนตร์เรื่องนี้ได้รับเรต น15+ เดดพูล ฉายรอบปฐมฤกษ์ในวันที่ 8 กุมภาพันธ์ ค.ศ. 2016 และออกฉายในอเมริกาเหนือในวันที่ 12 กุมภาพันธ์ ค.ศ. 2016 ในระบบไอแมกซ์ ดีแอลพี ดีบ็อกซ์ เป็นต้น ภาพยนตร์ได้รับการตอบรับในทางที่ดี ภาคต่อในชื่อ เดดพูล 2 เข้าฉายในสหรัฐอเมริกา วันที่ 18 พฤษภาคม ค.ศ. 2018 และเข้าฉายในไทยในวันที่ 17 พฤษภาคมเรื่องย่อ เรื่องย่อ. เวด วิลสัน อดีตหน่วยรบพิเศษพบกับหญิงสาวชื่อ วาเนสซา ทั้งคู่คบหากันจนกระทั่งวิลสันขอเธอแต่งงาน แต่วิลสันพบว่าตัวเองป่วยเป็นมะเร็ง ต่อมามีเจ้าหน้าที่จากโครงการลับบอกวิลสันว่าเขาสามารถรักษามะเร็งได้ ครั้งแรกวิลสันไม่เชื่อ แต่ต่อมาวิลสันยอมเข้าร่วมโครงการ เขาพบกับเอแจ็กซ์และแองเจล ดัสท์ ผู้ควบคุมโครงการและไม่ถูกกันตั้งแต่แรกเจอ เอแจ็กซ์ฉีดสารเซรุ่มใส่วิลสันและทรมานเขาเพื่อให้สารออกฤทธิ์ ก่อนจะปล่อยให้วิลสันขาดอากาศหายใจเมื่อหลายวิธีก่อนหน้านี้ไม่ได้ผล วิลสันหาทางทำลายห้องปฏิบัติการและสู้กับเอแจ็กซ์ แต่ถูกเอแจ็กซ์แทงด้วยเหล็กเส้นก่อนจะหลบหนีไป วิลสันรอดชีวิตมาได้และคิดจะกลับไปหาวาเนสซา แต่ไม่กล้าไปพบเพราะกลัวเธอจะรับรูปลักษณ์ของเขาไม่ได้ เขาจึงไปหาวีเซล เพื่อนผู้เป็นเจ้าของบาร์และวางแผนจะหาตัวเอแจ็กซ์ให้เจอเพื่อทำให้เขากลับมาเป็นเหมือนเดิม โดยสวมชุดและเรียกตัวเองว่า "เดดพูล" หลังจากแกะรอยมานาน วิลสันโจมตีขบวนรถของเอแจ็กซ์บนทางด่วนและจับตัวเอแจ็กซ์ไว้ได้ แต่ถูกขัดขวางโดยเนกาโซนิก ทีนเอจ วอร์เฮดและโคลอสซัส ผู้พยายามจะชักชวนวิลสันเข้าทีมเอ็กซ์เมน ทำให้เอแจ็กซ์หนีไปได้อีกครั้ง เอแจ็กซ์และแองเจล ดัสท์ไปที่บาร์ของวีเซลและรู้เรื่องวาเนสซา จึงไปลักพาตัววาเนสซาและท้าให้วิลสันมาที่ลานเก็บของเก่า วิลสันไปขอความช่วยเหลือจากเนกาโซนิกและโคลอสซัส ทั้งสามคนไปที่ลานเก็บของเก่า โดยเนกาโซนิกและโคลอสซัสสู้กับแองเจล ดัสท์ ส่วนวิลสันสู้กับทหารของเอแจ็กซ์ก่อนจะขึ้นไปสู้กับเอแจ็กซ์บนซากยานเก่าที่วาเนสซาถูกจับตัวอยู่ ระหว่างการต่อสู้ เนกาโซนิกทำให้ซากยานล้ม ทำให้เอแจ็กซ์บาดเจ็บหนัก วิลสันช่วยวาเนสซาและสั่งให้เอแจ็กซ์ทำให้ตนกลับมาเป็นเหมือนเดิม แต่เอแจ็กซ์หัวเราะและบอกว่าไม่มีวิธีไหนทำได้ วิลสันจึงฆ่าเอแจ็กซ์ ก่อนจะปรับความเข้าใจกับวาเนสซา ทั้งคู่จูบกันในตอนจบ ในฉากหลังเครดิต วิลสันบอกผู้ชมว่าภาพยนตร์จบแล้วและจะมีภาคต่อที่เกี่ยวกับตัวละคร เคเบิลนักแสดงนักแสดง. - ไรอัน เรย์โนลส์ รับบทเป็น เวด วิลสัน/เดดพูล - โมรีนา แบคคาริน รับบทเป็น วาเนสซา - เอ็ด สคริน รับบทเป็น ฟรานซิส ฟรีแมน / เอแจ็กซ์ - ที.เจ. มิลเลอร์ รับบทเป็น วีเซล - จีนา คาราโน รับบทเป็น แองเจล ดัสท์ - ไบรอันน่า ฮิลเดอร์แบรนด์ รับบทเป็น เนกาโซนิก ทีนเอจ วอร์เฮด - สเตฟาน คาพิซิค พากย์เสียงเป็น โคลอสซัส (แสดงโดยอังเดร ตรีคอโต) - เจด รีส รับบท เจ้าหน้าที่คัดเลือกของโครงการวีพอนเอ็กซ์ - เลสลี อักแกมส์ รับบท ไบลด์อัล เพื่อนร่วมห้องของวิลสันการตอบรับและรางวัล การตอบรับและรางวัล. เดดพูล ทำรายได้ไปแล้วกว่า 783 ล้านดอลลาร์สหรัฐ อยู่ในอันดับที่ 9 ของภาพยนตร์ที่ทำรายได้สูงสุดของปี ค.ศ. 2016รางวัล รางวัล. เดดพูล ได้รับรางวัลชนะเลิศ- เอ็มทีวีมูวีอะวอดส์- สาขา Best Comedic Performance - สาขา Best Fight - โกลเดนเทรเลอร์อะวอดส์- สาขา Best Action - สาขา Best Music - ทีนชอยซ์อะวอดส์- สาขา Choice Movie: Action/Adventure - สาขา Choice Movie: Hissy Fit - คีย์อาร์ตอะวอดส์- สาขา Best Out of Home Marketing - สาขา Best Integrated Marketing Campaign - คริติกส์ชอยซ์มูฟวีอะวอดส์- สาขา Best Comedy - สาขา Best Actor in a Comedy - เดนเวอร์ฟิล์มคริติกส์โซไซตีอะวอดส์ สาขา Best Comedy - พีเพิลส์ชอยซ์อะวอดส์- สาขา Favorite Movie Actor - สาขา Favorite Action Movie - อะวอดส์เซอร์กิตคอมมูนิตีอะวอดส์ สาขา Best Makeup & Hairstyling - ออลเดฟมูฟวีอะวอดส์ สาขา Best Superhero Token Sidekick - โกลเดนชโมส์อะวอดส์- สาขา Favorite Movie - สาขา Best Screenplay - สาขา Best Comedy - สาขา Biggest Surprise - สาขา Best Actor - สาขา Coolest Character - พับลิซิสต์สกิลด์อะวอดส์ สาขา Maxwell Weinberg Award - เอ็มไพร์อะวอดส์ สาขา Best Screenplay - รางวัลแซทเทิร์น ครั้งที่ 43 (ค.ศ. 2017) สาขานักแสดงชายยอดเยี่ยม (ไรอัน เรย์โนลส์)</doc>
