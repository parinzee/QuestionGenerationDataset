<doc id="615058" url="https://th.wikipedia.org/wiki?curid=615058" title="หมูตั้ง">หมูตั้ง หมูตั้ง เป็นอาหารที่ได้รับอิทธิพลจากจีน หมูตั้งแบบจีนหรือตือเถาจั่ง กินกับข้าวต้ม ไม่ปรุงรสมากสีน้ำตาลอ่อน เป็นอาหารที่เป็นผลพลอยได้จากการทำหัวหมูพะโล้ มีต้นกำเนิดที่เมืองเท่งไฮ้ ประเทศจีน โดยนำหัวหมูพะโล้มาเลาะมันออก หั่นเป็นชิ้นเล็กๆ อัดลงในพิมพ์สี่เหลี่ยมที่บุด้วยฟองเต้าหู้ ทับด้วยของหนักให้น้ำมันและน้ำพะโล้ซึมออกมา เมื่อได้ที่จะติดกันเป็นแท่งหนา นำมาหั่นเป็นชิ้น กินกับซีอิ๊วขาว หมูตั้งแบบไทยจะปรุงรสหวานเค็ม สีออกดำทำจากหัวหมู หูหมูหั่นชิ้นบางแล้วผัดกับซีอิ๊วและผงพะโล้ ตักใส่พิมพ์ใช้ของหนักทับไว้ 1 คืน นำมากินกับน้ำจิ้มที่ทำจากพริกชี้ฟ้า กระเทียม น้ำส้มสายชู กินกับแตงกวาและสับปะรด</doc>
