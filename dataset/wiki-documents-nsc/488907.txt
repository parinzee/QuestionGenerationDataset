<doc id="488907" url="https://th.wikipedia.org/wiki?curid=488907" title="ทางหลวงแผ่นดินหมายเลข 1093">ทางหลวงแผ่นดินหมายเลข 1093 ทางหลวงแผ่นดินหมายเลข 1093 [แยกทางหลวงแผ่นดินหมายเลข 1021 (สบบง) - บ.ฮวก-บ.ผาตั้ง] สร้างขึ้นตามพระราชกฤษฎีกากำหนดแนวทางหลวงที่จะสร้างทางหลวงจังหวัด สายแยกทางหลวงจังหวัดหมายเลข 1021 (บ้านสบบง) - บ้านม่วงชุม - บ้านฮวก พ.ศ. 2526 ในสมัยที่พลเอกเปรม ติณสูลานนท์เป็นนายกรัฐมนตรี เป็นหนึ่งในถนนสายสำคัญในยุทธศาสตร์การปราบปรามคอมมิวนิสต์ในเขตดอยยาวและดอยผาตั้ง จังหวัดเชียงราย นอกจากนี้แล้ว ทางหลวงสายนี้ยังถูกประกาศให้เป็นทางหลวงที่จำเป็นต้องก่อสร้างโดยเร่งด่วน ในสมัยที่นายสมัคร สุนทรเวช เป็นรัฐมนตรีว่าการกระทรวงคมนาคม เดิมทางสายนี้ก่อสร้างถึง บ.ฮวก อ.ภูซาง จ.พะเยา และเป็นทางลูกรังต่อไปจนถึง บ.ผาตั้ง อ.เวียงแก่น จ.พะเยา และมีการก่อสร้างทางลาดยางเป็นช่วง ๆ ภายในหมู่บ้านและปัจจุบันเป็นทางลาดยางตลอดสาย และเป็นทางสายสำคัญในการเดินทางขึ้นสู่ภูชี้ฟ้า จังหวัดเชียงรายเขตการควบคุม เขตการควบคุม. ทางหลวงแผ่นดินหมายเลข 1093 เป็นทางหลวงที่อยู่ภายใต้การดูแลควบคุมของหมวดทางหลวงเชียงคำ แขวงทางหลวงพะเยา และ หมวดทางหลวงเวียงแก่น แขวงทางหลวงเชียงรายที่ 2 (เชียงคำ)ความสำคัญ ความสำคัญ. ทางหลวงแผ่นดินหมายเลข 1093 เป็นถนนสายหลักที่ใช้ในการเดินทางเข้าสู่ยอดภูชี้ฟ้า จังหวัดเชียงราย และเป็นทางสายหลักของประชาชนในอ.ภูซาง จ.พะเยา</doc>
