<doc id="390550" url="https://th.wikipedia.org/wiki?curid=390550" title="ซุกบินแห่งตระกูลชเว">ซุกบินแห่งตระกูลชเว พระนางฮวากย็อง ซุกบิน สกุลชเว (; ฮันกึล: 숙빈 최씨; ฮันจา: 和瓊淑嬪 崔氏; ค.ศ. 1670–ค.ศ. 1718) พระนามเดิมว่า ชเว ทงอี (ฮันกึล: 최동이; ฮันจา: 崔同伊) เป็นพระสนมเอกในพระเจ้าซุกจง เรื่องราวของพระองค์ได้รับการนำมาทำเป็นละครเรื่อง ทงอี จอมนางคู่บัลลังก์ (Dong Yi)พระประวัติ พระประวัติ. ประสูติวันที่ 6 เดือนสิบเอ็ด ค.ศ. 1670 ตามปฏิทินจันทรคติตรงกับวันที่ 17 ธันวาคมในรัชสมัยพระเจ้าฮย็อนจง เป็นลูกสาวคนเล็กของ ชวี ฮโยว็อน (최효원, 崔孝元, 1638–1672) และ นางฮงจากนัมยาง (ค.ศ. 1639–ค.ศ. 1673) เป็นหลานปู่ของ ชวี เทอิล (최태일, 崔泰逸) เหลนปู่ของ ชวี มัลจอง (최말정, 崔末貞) และหลานตาของ ฮง กเยนัม (홍계남, 洪繼南) ทรงมีน้องชาย 1 คน คือ ชวี ฮู (최후, 崔垕) แต่งงานกับนางอัน จากซ็อนฮึง (선흥 안씨) และพี่สาว 1 คน แต่งงานกับ ซอ จอน (서전, 徐專) แต่เดิมพระองค์ทรงเป็นนางกำนัลหาบน้ำในพระตำหนักของพระมเหสีอินฮย็อน โดยวันหนึ่งขณะที่พระเจ้าซุกจงทรงเดินเล่นอยู่ในวัง ได้ยินเสียงนางกำลังสวดมนต์อยู่ในที่พัก ขอพรให้พระมเหสีอินฮย็อนมีพระพลานามัยแข็งแรง จนพระเจ้าซุกจงทรงประทับใจในความมีจิตใจดีของนาง จึงโปรดให้นางถวายตัวรับราชการฝ่ายใน และได้รับการแต่งตั้งให้เป็นพระสนมซุกว็อน (淑媛)ในเดือนสี่ ปีค.ศ. 1693 ตามปฏิทินจันทรคติ ในปีต่อมาคือปีค.ศ. 1694 ได้เลื่อนขั้นขึ้นเป็นพระสนมซุกอึย (淑儀) หลังจากมีพระประสูติกาลองค์ชายย็อนอิง (ภายหลังขึ้นครองราชย์เป็นพระเจ้าย็องโจ) ปีถัดมาคือ ปีค.ศ. 1695 เลื่อนขั้นขึ้นเป็นพระสนมควีอิน (貴人) และอีก 4 ปีต่อมาในปีค.ศ. 1699 ก็ได้เลื่อนขั้นขึ้นเป็น พระสนมเอกซุกบิน (淑嬪) อันเป็นตำแหน่งพระสนมเอก เป็นรองเพียงตำแหน่งพระมเหสี (วังบี 王妃) เท่านั้น- ซุกว็อน (숙원 ,淑媛) → ซุกอึย (숙의,淑儀) → ควีอิน (귀인,貴人) →ซุกบิน (숙빈,淑嬪) พระสนมเอกซุกบิน สกุลชเว สิ้นพระชนม์เมื่อวันที่ 9 เดือนสาม ตามปฏิทินจันทรคติ ซึ่งตรงกับวันที่ 9 เมษายน ค.ศ. 1718 ซึ่งเป็นเวลาปลายรัชกาลของพระเจ้าซุกจง พระราชสวามี สิริพระชนม์ 47 ปี พระศพถูกบรรจุฝังที่สุสานหลวงโซ-รย็องว็อน (소령원 ,昭寧園) เมืองพาจู พระยศสุดท้ายขณะยังมีพระชนม์คือ พระสนมเอกซุกบิน ต่อมาเมื่อองค์ชายย็อนอิง พระราชโอรสได้ขึ้นครองราชย์เป็นพระเจ้าย็องโจแล้ว จึงโปรดให้เฉลิมพระนามถวายแด่พระราชมารดาที่สิ้นพระชนม์ไปแล้วว่าพระนางฮวากย็อง ซุกบิน สกุลชเว (和瓊淑嬪 崔氏)พระราชบุตรพระราชบุตร. - พระโอรส - องค์ชายย็องซู (สิ้นพระชนตั้งแต่ทรงพระเยาว์) - พระเจ้าย็องโจ พระมหากษัตริย์ลำดับที่ 21 แห่งราชวงศ์โชซ็อน (ค.ศ. 1724–ค.ศ. 1776)ในวัฒนธรรมสมัยใหม่ ในวัฒนธรรมสมัยใหม่. พระสนมซุกบิน ตระกูลชเว ได้รับการนำเสนอเป็นตัวละครในสื่อสมัยใหม่หลายครั้ง ดังนี้- รับบทโดย ลี มิ-ย็อง ในละครโทรทัศน์เรื่อง Women of History: Jang Hui-bin ช่อง MBC ในปี ค.ศ. 1981 - รับบทโดย ในละครโทรทัศน์เรื่อง 500 Years of Joseon: Queen Inhyeon ช่อง MBC ในปี ค.ศ. 1988 - รับบทโดย นัม จู-ฮี ในละครโทรทัศน์เรื่อง Jang Hui-bin ช่อง ในปี ค.ศ. 1995 - รับบทโดย ในละครโทรทัศน์เรื่อง Royal Story: Jang Hui-bin ช่อง ในปี ค.ศ. 2002 - รับบทโดย ฮัน ฮโย-จู, คิม ยู-จ็อง ในละครโทรทัศน์เรื่อง ทงอี จอมนางคู่บัลลังก์ ช่อง MBC ในปี ค.ศ. 2010 - รับบทโดย ฮัน ซึง-ย็อน ในละครโทรทัศน์เรื่อง ช่อง ในปี ค.ศ. 2013 - รับบทโดย ในละครโทรทัศน์เรื่อง เดิมพันบัลลังก์เดือด ช่อง ในปี ค.ศ. 2016</doc>
