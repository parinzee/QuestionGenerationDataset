<doc id="185880" url="https://th.wikipedia.org/wiki?curid=185880" title="กลุ่มอาการตอบสนองต่อการอักเสบทั่วร่างกาย">กลุ่มอาการตอบสนองต่อการอักเสบทั่วร่างกาย ในทางการแพทย์ กลุ่มอาการตอบสนองต่อการอักเสบทั่วร่างกาย (systemic inflammatory response syndrome) หรือ SIRS เป็นภาวะการอักเสบของทั้งร่างกายโดยไม่ระบุสาเหตุของการติดเชื้อ นับเป็นภาวะฉุกเฉินทางการแพทย์นิยามของ SIRS นิยามของ SIRS. เกณฑ์ของกลุ่มอาการตอบสนองต่อการอักเสบทั่วร่างกายกำหนดขึ้นในปี ค.ศ. 1992 ซึ่งแพทย์จะจัดว่าผู้ป่วยมีกลุ่มอาการตอบสนองต่อการอักเสบทั่วร่างกายต่อเมื่อมีอาการเข้าเกณฑ์ดังกล่าวอย่างน้อย 2 ข้อ- อัตราหัวใจเต้น มากกว่า 90 ครั้งต่อนาที - อุณหภูมิร่างกายน้อยกว่า 36 หรือมากกว่า 38 องศาเซลเซียส - อัตราหายใจเร็ว (tachypnea) คือมากกว่า 20 ครั้งต่อนาที หรือมี PCO น้อยกว่า 4.3 kPa (32 mm Hg) ในการวัด blood gas - เม็ดเลือดขาว (ภาวะเม็ดเลือดขาวมากเกิน (leukocytosis) หรือมากกว่า 12000 เซลล์/ลบ.มม.) (ภาวะเม็ดเลือดขาวน้อยเกิน (leukopenia) < 4 x 10 หรือ > 12 x 10 เซลล์/ลิตร) หรือมีนิวโตรฟิลตัวอ่อนมากกว่า 10%ความแตกต่างระหว่าง SIRS และภาวะพิษเหตุติดเชื้อ ความแตกต่างระหว่าง SIRS และภาวะพิษเหตุติดเชื้อ. มีคำที่มักจะใช้สับสนระหว่างกลุ่มอาการตอบสนองต่อการอักเสบทั่วร่างกาย (SIRS) และภาวะพิษเหตุติดเชื้อ (sepsis) SIRS ซึ่งมีสาเหตุมาจากการติดเชื้อที่สงสัยหรือที่ทราบได้นั้นคือภาวะพิษเหตุติดเชื้อ หรือกล่าวโดยสรุปว่า SIRS + การติดเชื้อ = ภาวะพิษเหตุติดเชื้อภาวะแทรกซ้อนของ SIRSภาวะแทรกซ้อนของ SIRS. - ภาวะพิษเหตุติดเชื้อที่รุนแรง คือภาวะพิษเหตุติดเชื้อที่มีอวัยวะล้มเหลวตั้งแต่ 1 อวัยวะขึ้นไป - กลุ่มอาการตอบสนองต่อการอักเสบทั่วร่างกายทำให้เกิดกลุ่มอาการการทำหน้าที่ผิดปกติของหลายอวัยวะ (multiple organ dysfunction syndrome) - ความดันต่ำ (hypotension) เกิดจากการขยายตัวของหลอดเลือด - ช็อกเหตุปริมาตรเลือดน้อย (hypovolemic shock)สาเหตุของ SIRSสาเหตุของ SIRS. - การบาดเจ็บ (trauma) ที่ร้ายแรง - ภาวะแทรกซ้อนของการผ่าตัด - ต่อมหมวกไตทำงานไม่เพียงพอ (Adrenal insufficiency) - สิ่งหลุดอุดหลอดเลือดของปอด (Pulmonary embolism) - ภาวะแทรกซ้อนของหลอดเลือดแดงเอออร์ตาโป่งพอง (aortic aneurysm) - กล้ามเนื้อหัวใจขาดเลือด (myocardial infarction) - การตกเลือด (hemorrhage) - การบีบรัดหัวใจ (cardiac tamponade) - แอนาฟิแล็กซิส (anaphylaxis) - การใช้ยาเกินขนาด - แผลไหม้ - ตับอ่อนอักเสบเฉียบพลัน (acute pancreatitis) - ภูมิคุ้มกันบกพร่อง (immunodeficiency) เช่น เอดส์</doc>
