<doc id="597885" url="https://th.wikipedia.org/wiki?curid=597885" title="พงษ์ศักดิ์ คงแก้ว">พงษ์ศักดิ์ คงแก้ว พงษ์ศักดิ์ คงแก้ว หรือ โค้ชแดง เกิดวันที่ 31 มกราคม พ.ศ. 2520 เป็นนักฟุตบอลชาวไทย และเป็นสมาชิกของฟุตบอลชายหาดทีมชาติไทย โดยได้ปรากฏตัวสองครั้งในฟุตบอลชายหาดชิงแชมป์โลก 2005 และด้านกีฬาฟุตซอล เขาได้ทำหน้าที่เป็นหัวหน้าผู้ฝึกสอนของปราจีน ฟุตซอลคลับ ทั้งนี้ พงษ์ศักดิ์ คงแก้ว เป็นผู้ฝึกสอนของฟุตบอลชายหาดทีมชาติไทยคนปัจจุบันประวัติ ประวัติ. พงษ์ศักดิ์ คงแก้ว เป็นอดีตนักฟุตบอลสังกัดสโมสรฟุตบอลกรุงเทพคริสเตียน และเป็นหนึ่งในนักกีฬาฟุตบอลชายหาดทีมชาติไทย ผู้เข้าแข่งขันฟุตบอลชายหาดในเอเชียนบีชเกมส์ 2012 ที่จัดขึ้น ณ ไห่หยาง ประเทศจีน และพงษ์ศักดิ์ เคยได้รับการอบรมการเป็นผู้ฝึกสอนฟุตบอลชายหาดที่ประเทศมาเลเซีย โดยหลังจากนั้น เขาได้รับการแต่งตั้งให้เป็นทั้งหัวหน้าผู้ฝึกสอนรวมถึงทำหน้าที่เป็นนักกีฬาฟุตบอลชายหาดทีมชาติไทย ตั้งแต่ช่วงก่อนการแข่งฟุตบอลชายหาดชิงแชมป์โลก 2013 รอบคัดเลือก โซนเอเชีย ที่จัดขึ้น ณ ประเทศกาตาร์ พ.ศ. 2556 พงษ์ศักดิ์ คงแก้ว ทำหน้าที่เป็นทั้งผู้ฝึกสอนและกัปตันทีมฟุตบอลชายหาดทีมชาติไทย ในแข่งขันฟุตบอลชายหาด เอเชียนบีชซอคเกอร์คัพ ไห่หยาง 2013 ที่ประเทศจีน ซึ่งในรอบชิงอันดับ 3 พงษ์ศักดิ์ได้ทำหน้าที่ในตำแหน่งกองหลังทั้งที่มีอาการบาดเจ็บ โดยทีมของเขาได้เป็นฝ่ายชนะทีมชาติออสเตรเลียที่ 4-3 ประตู จากนั้น เขายังได้ทำหน้าที่หัวหน้าผู้ฝึกสอนและกัปตันทีม ในการแข่งฟุตบอลชายหาด 4 เส้า ที่จัดขึ้น ณ มณฑลเจ้อเจียง ประเทศจีน รวมถึงรายการออสเตรเลียนบีชซอคเกอร์คัพ 2013 ที่จัดขึ้น ณ รัฐนิวเซาท์เวลส์ ประเทศออสเตรเลีย โดยได้พบกับทีมชาติจีนในเกมแรก ซึ่งทีมของเขาเป็นฝ่ายชนะที่ 3-2 ประตู ตลอดจนทำหน้าที่เป็นกัปตันทีม เมื่อครั้งที่พบกับทีมเจ้าภาพออสเตรเลีย ในรอบชิงชนะเลิศ และทีมของเขาได้ตำแหน่งรองแชมป์จากการแข่งขันดังกล่าวเกียรติประวัติเกียรติประวัติ. - รองแชมป์ ร่วมกับฟุตบอลชายหาดทีมชาติไทย – การแข่งขันออสเตรเลียนบีชซอคเกอร์คัพ 2013 ที่รัฐนิวเซาท์เวลส์ ประเทศออสเตรเลีย</doc>
