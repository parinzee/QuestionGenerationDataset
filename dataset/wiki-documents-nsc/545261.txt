<doc id="545261" url="https://th.wikipedia.org/wiki?curid=545261" title="ตีโบ กูร์ตัว">ตีโบ กูร์ตัว ตีโบ นีกอลา มาร์ก กูร์ตัว () เกิดเมื่อวันที่ 11 พฤษภาคม ค.ศ. 1992 เป็นนักฟุตบอลชาวเบลเยียม เล่นในตำแหน่งผู้รักษาประตู ปัจจุบันลงเล่นให้กับเชลซีในพรีเมียร์ลีก และทีมชาติเบลเยียม กูร์ตัวเกิดในครอบครัวนักกีฬา โดยมีพี่สาวเป็นนักวอลเลย์บอลหญิงทีมชาติเบลเยียม คือ วาเลรี กูร์ตัว ในวัยเด็กกูร์ตัวเริ่มเล่นกีฬาครั้งแรกก็คือวอลเลย์บอล ก่อนจะเปลี่ยนมาเป็นผู้รักษาประตูฟุตบอลเมื่ออายุได้ 11 ขวบ และด้วยความที่รูปร่างสูงใหญ่ถึง 199 เซนติเมตร ทำให้ในฤดูกาล 2014–15 นั้น โชเซ มูรีนโย ผู้จัดการเชลซีเลือกที่จะให้กูร์ตัวเป็นผู้รักษาประตูตัวจริงของสโมสร แทนที่เปเตอร์ เช็ค ผู้ซึ่งแม้ว่าจะได้ชื่อว่าเป็นหนึ่งในผู้รักษาประตูที่ดีที่สุดในโลก และเล่นให้กับสโมสรมาอย่างยาวนาน 11 ปี ต้องตกไปเป็นตัวสำรอง และทำให้เมื่อจบฤดูกาล เช็คต้องขอย้ายไปอาร์เซนอล ในนัดเปิดฤดูกาล 2015–16 ที่เชลซีพบกับสวอนซีซิตี ที่สนามสแตมฟอร์ดบริดจ์ กูร์ตัวถูกใบแดงไล่ออกจากสนามในนาทีที่ 52 จากการที่เข้าไปสกัดบาเฟตีมบี กอมิส ผู้เล่นของสวอนซีซิตีที่หลุดเข้าไปที่หน้าประตูในกรอบเขตโทษล้มลง เป็นผลให้โดนไล่ออก และเชลซีเป็นฝ่ายเสียลูกจุดโทษ ซึ่งทำให้ผลการแข่งขันทั้งคู่เสมอกันไป 2-2 ประตู</doc>
