<doc id="912854" url="https://th.wikipedia.org/wiki?curid=912854" title="สุชีลา ศรีสมบูรณ์">สุชีลา ศรีสมบูรณ์ สมบูรณ์ ศรีบุรี หรือเป็นที่รู้จักในนาม สุชีลา ศรีสมบูรณ์ (ราว พ.ศ. 2478–79) เป็นนางสาวไทย พ.ศ. 2497 ถือเป็นสุภาพสตรีจากจังหวัดลำพูนคนแรกที่ได้เป็นนางสาวไทยประวัติประวัติตอนต้น ประวัติ. ประวัติตอนต้น. สุชีลาเกิดที่อำเภอป่าซาง จังหวัดลำพูน ซึ่งประชากรส่วนใหญ่มีเชื้อสายยอง เป็นบุตรคนที่สามจากทั้งหมดสี่คนของครอบครัว แต่บิดามารดาได้แยกทางกันและต่างไปมีครอบครัวใหม่ เธอจึงตกอยู่ในการดูแลของยายตั้งแต่ยังเด็กการประกวด การประกวด. สุชีลาขณะอายุได้ 17 ปี เข้าประกวดนางสาวถิ่นไทยงามและได้รับตำแหน่งเป็นรองชนะเลิศอันดับหนึ่งในปี พ.ศ. 2496 ภายหลังจึงถูกทาบทามโดยอวยพร ปัตตะพงษ์ให้ไปประกวดนางสาวไทยโดยมีธนาคารออมสินสาขาภาค 6 เชียงใหม่ให้การสนับสนุน โดยเธอเก็บตัวอยู่ที่บ้านของอวยพรนานสองเดือน เธอได้รับการดูแลอย่างดีจากศรีสมร อรรถไกวัลวที รองนางสาวไทย พ.ศ. 2493 ที่แนะนำประสบการณ์ที่เคยประกวดมาก่อน อาทิ การเดิน การยิ้ม และการควบคุมรูปร่างสรีระ นอกจากเธอจะมีหน้าตาสะสวยแล้ว เธอยังได้เปรียบจากเสื้อผ้าและการแต่งหน้าจากช่างผู้มีชื่อเสี่ยงในยุคนั้น ในการประกวดนางสาวไทยประจำปี พ.ศ. 2497 ถูกจัดขึ้นในวันที่ 8-18 ธันวาคมปีนั้น เธอได้รับตำแหน่งนางสาวไทยคนที่ 13 โดยมีจงดี วิเศษฤทธิ์, อุทัยวรรณ เทพจินดา, ระเบียบ อาชนะโยธิน และวาสนา รอดศิริเป็นรองนางสาวไทย สุชีลาได้ท่านผู้หญิงละเอียด พิบูลสงครามสวมมงกุฎ พร้อมกับมอบถ้วยเงินใบใหญ่ แหวนเพชร จักรเย็บผ้า เข็มขัดนาก ทองสี่บาท และเงินรางวัลอีกสองหมื่นบาท และได้รับฉายาจากหนังสือพิมพ์ว่า แสนซนคนสวย สุชีลาถือเป็นสตรีจากอำเภอป่าซางคนที่สองที่เข้าประกวดนางสาวไทยต่อจากนวลสวาท ลังการ์พินธุ์, เป็นสตรีจากจังหวัดลำพูนคนแรกที่ได้ครองตำแหน่งนางสาวไทย และเป็นสตรีจากภาคเหนือคนที่สองผู้ครองตำแหน่งนางสาวไทยต่อจากอัมพร บุรารักษ์ (นางสาวไทยปี พ.ศ. 2493) และหลังจากการประกวดครั้งนั้นเป็นต้นมา ก็ไม่มีการประกวดนางสาวไทยอีกเพราะเกิดปัญหาเศรษฐกิจตกต่ำ เธอจึงเป็นนางสาวไทยที่ครองตำแหน่งนานที่สุดถึง 10 ปี ในปี พ.ศ. 2503 เธอเคยร่วมแสดงภาพยนตร์เรื่อง ยอดมนุษย์ คู่กับไชยา สุริยัน เป็นผลงานแสดงชิ้นแรกและชิ้นเดียวของเธอปัจจุบัน ปัจจุบัน. สุชีลาหันหลังให้กับวงการบันเทิง และไปชีวิตอย่างเงียบ ๆ อยู่บ้านพักใกล้โรงแรมชากังราวในจังหวัดกำแพงเพชรผลงานผลงาน. - ภาพยนตร์เรื่อง ยอดมนุษย์ (2503)</doc>
