<doc id="67146" url="https://th.wikipedia.org/wiki?curid=67146" title="ทองแท้">ทองแท้ ทองแท้ สุนัขทรงเลี้ยงในพระบาทสมเด็จพระปรมินทรมหาภูมิพลอดุลยเดช เป็นสุนัขตัวผู้ พันธุ์บาเซนจิ (Basenji) ที่ นายสัตวแพทย์ นพฤกษ์ จันทิก นายสัตวแพทย์ประจำโรงพยาบาลสัตว์ มหาวิทยาลัยเกษตรศาสตร์ ผู้ร่วมดูแลสุนัขทรงเลี้ยง ไปพบที่ประเทศเยอรมนี และนำมาทูลเกล้าฯ ถวาย และได้รับพระราชทานชื่อว่า คุณทองแท้ คุณทองแท้ เข้าถวายตัวเมื่อ พ.ศ. 2542 ขณะอายุได้ 8 เดือน ซึ่งเป็นสุนัขที่โตแล้ว จึงค่อนข้างเป็นสุนัขขี้ตื่น เวลาพระบาทสมเด็จพระเจ้าอยู่หัวทรงเรียกให้เข้าเฝ้าก็จะตื่นกลัวมาก ชอบหลบเข้าไปมุดอยู่ตามใต้โต๊ะ ใต้เก้าอี้ จนพระบาทสมเด็จพระเจ้าอยู่หัวทรงมีรับสั่งว่า ตอนนี้เปลี่ยนชื่อแล้ว จากคุณทองแท้เป็นคุณไอ้มุด คุณทองแท้ ได้เป็นคู่ของคุณทองกวาว และคุณทองแดง สุนัขทรงเลี้ยงแต่เดิมของพระบาทสมเด็จพระเจ้าอยู่หัว มีลูกสุนัขจำนวน 2 ครอก คือ- กับคุณทองกวาว จำนวน 9 สุนัข เกิดเมื่อวันที่ 2 สิงหาคม พ.ศ. 2543 พระบาทสมเด็จพระเจ้าอยู่หัวพระราชทานชื่อให้เป็นชื่อต้นไม้ที่มีคำว่า "ทอง" ผสมอยู่ และพระราชทานนามสกุลว่า เจริญเกศ (เนื่องจากเมื่อก่อนคุณทองกวาว เป็นสุนัขจรจัด อาศัยอยู่ที่ร้านตัดผม)- คุณทองพันดุลย์ เพศผู้ น้ำหนัก 240 กรัม คลอดเอง - คุณทองพันชั่ง เพศผู้ น้ำหนัก 240 กรัม คลอดเอง - คุณทองมีดขูด เพศผู้ น้ำหนัก 200 กรัม ผ่าออก (ชื่อนี้มีความหมายว่า เป็นสุนัขตัวแรกที่ต้องใช้มีดผ่าออกมา) - คุณโล่ห์ทอง เพศผู้ น้ำหนัก 200 กรัม ผ่าออก - คุณทองเดือนห้า เพศผู้ น้ำหนัก 180 กรัม ผ่าออก - คุณสร้อยทอง เพศเมีย น้ำหนัก 80 กรัม ผ่าออก (หรือ คุณทองเปี๊ยก เพราะมีตัวเล็กที่สุด) - คุณทองชมพู เพศเมีย น้ำหนัก 220 กรัม ผ่าออก (ภายหลังเปลี่ยนเป็นทองอุไร) - คุณทองเครือวัลย์ เพศเมีย น้ำหนัก 240 กรัม ผ่าออก - คุณทองเจิม เพศผู้ น้ำหนัก 180 กรัม ผ่าออก (ภายหลังเปลี่ยนเป็นสักทอง) (สุนัขตัวนี้มีขีดขาว ๆ ที่จมูก ต่อขึ้นมาถึงหน้าผาก เป็นรูปลิ่ม และมีจุดสีดำอยู่บนหัวเหมือนมีใครมาเจิมไว้ จึงพระราชทานชื่อว่า ทองเจิม)- กับ คุณทองแดง จำนวน 9 สุนัข เกิดเมื่อวันที่ 26 กันยายน พ.ศ. 2543 พระบาทสมเด็จพระเจ้าอยู่หัวพระราชทานชื่อให้เป็นชื่อขนมที่มีคำว่า "ทอง" และพระราชทานนามสกุลว่า สุวรรณชาด- คุณทองชมพูนุท เพศเมีย น้ำหนัก 360 กรัม คลอดเอง สีน้ำตาลแก่ สีขาวรอบจมูก มีขีดขาวที่หน้าผากครึ่งคอซ้ายกว้าง ครึ่งคอขวาแคบ - คุณทองเอก เพศผู้ น้ำหนัก 310 กรัม คลอดเอง สีน้ำตาลแก่ ขีดขาวขวางเล็ก มีถุงเท้ายาว 2 ขาหน้า สั้นขาหลัง หางมีจุดขาว - คุณทองม้วน เพศผู้ น้ำหนัก 330 กรัม คลอดเอง สีน้ำตาลแก่ ครึ่งคอซ้าย หางจุดขาว - คุณทองทัต เพศผู้ น้ำหนัก 350 กรัม คลอดเอง สีน้ำตาลแดงเกลี้ยง มีจุดขาวเหนือจมูก ถุงยาวที่ขาหน้าซ้าย สั้นขาหน้าขวา ขาหลัง หน้าอกขาว หางมีจุดขาว - คุณทองพลุ เพศผู้ น้ำหนัก 300 กรัม ต้องฉีดยาช่วย สีดำ มีขีดขาวขวาง ถุงยาว 2 ขาหน้า หางจุดเล็ก - คุณทองพลุมีลูกกับคุณหิรัญวารี จำนวน 6 สุนัข ในตระกูล "นิล" - คุณทองหยิบ เพศผู้ น้ำหนัก 350 กรัม คลอดเอง สีน้ำตาลแก่ จมูกจุดขาวขึ้นเป็นเปลวบนหน้าผาก ครึ่งคอซ้ายลงไปทางท้าย ขวาขึ้นบนหัว หางจุดขาวยาว - คุณทองหยอด เพศเมีย น้ำหนัก 320 กรัม คลอดเอง สีน้ำตาลแก่ จมูกจุดขาวขึ้นเป็นเปลวบนหน้าผาก ต่อไปหลังหัว ต่อไปที่คอลงทางขวา หางจุดขาวยาว ถุงยาว - คุณทองหยอดมีลูกกับคุณน้ำชา จำนวน 8 สุนัข ในตระกูล "ข้าว" - คุณทองอัฐ เพศเมีย น้ำหนัก 290 กรัม คลอดเอง เพศเมีย สีน้ำตาลดำ จมูกจุดขาวขึ้นเป็นเปลวบนหน้าผาก รอบคอ ถุงยาว - คุณทองนพคุณ เพศผู้ น้ำหนัก 360 กรัม คลอดเอง สีดำ ผสมน้ำตาลและขาว (สามสี) จมูกจุดขาวขึ้นเป็นจุดกว้างบนหน้าผาก คอแคบ ทางซ้ายกว้างออกไปทางขวา ลูกศรขึ้นบนหัว ถุงยาว หางจุดขาวยาว</doc>
