<doc id="212599" url="https://th.wikipedia.org/wiki?curid=212599" title="ฟ้าใส ใจชื่นบาน">ฟ้าใส ใจชื่นบาน ฟ้าใส ใจชื่นบาน เป็นภาพยนตร์รัก-ตลก ที่ออกฉายในปี พ.ศ. 2552 เรื่องราวเกี่ยวกับนักศึกษาที่ได้รับผลกระทบจากเหตุการณ์ 6 ตุลาคม พ.ศ. 2519 และหลบหนีเข้าป่าไปร่วมกับพรรคคอมมิวนิสต์แห่งประเทศไทย กำกับโดย เกริกชัย ใจมั่น และนภาพร พูลเจริญงานสร้าง งานสร้าง. เกริกชัย ใจมั่น และแฟนสาว คือ นภาพร พูลเจริญ เป็นหนึ่งในทีมโปรดิวเซอร์ของรายการโทรทัศน์ คดีเด็ด ฉายทางช่อง 7 เริ่มงานสร้างจากคำแนะนำของโชคชัย ลาภรัตนากุล ผู้บริหารบริษัท I-RIM ผู้ผลิตรายการคดีเด็ด โดยได้รับเงินทุนสนับสนุนจากบริษัท รอยัล มัลติมีเดีย ดีเวลล็อปเมนต์ จำกัด ซึ่งเจ้าของบริษัทเป็นผู้ให้การสนับสนุนกลุ่มพันธมิตรประชาชนเพื่อประชาธิปไตย เกริกชัย ใจมั่น และนภาพร พูลเจริญ ซึ่งร่วมเป็นผู้เขียนบทด้วย เริ่มงานค้นคว้าข้อมูลโดยใช้ทีมงานของรายการคดีเด็ด ซึ่งตามปกติต้องไปถ่ายทำตามสถานีตำรวจทั่วประเทศอยู่แล้ว เก็บข้อมูลจากการสัมภาษณ์เจ้าหน้าที่ตำรวจ แล้วนำเกร็ดข้อมูลต่างๆ มารวบรวมเพื่อเขียนบทภาพยนตร์ ภาพยนตร์ถ่ายทำที่จังหวัดกาญจนบุรี และจังหวัดเชียงใหม่ผลตอบรับ ผลตอบรับ. ภาพยนตร์เรื่องนี้เป็นภาพยนตร์เรื่องแรก ที่ทำการประชาสัมพันธ์โดยลงโฆษณาทางเอเอสทีวี และหนังสือพิมพ์เอเอสทีวีผู้จัดการ ซึ่งตามปกติประสบปัญหารายได้จากโฆษณา ทำให้เกิดกระแสบอกต่อในกลุ่มผู้ชื่นชมพันธมิตรประชาชนเพื่อประชาธิปไตย ผู้จัดรายการหลายคนในเอเอสทีวี กล่าวแนะนำในรายการให้ช่วยกันสนับสนุนภาพยนตร์เรื่องนี้ ถึงแม้จะมีคำวิพากษ์วิจารณ์ถึงความเหมาะสม ที่นำเรื่องราวเกี่ยวกับเหตุการณ์ 6 ตุลา มากล่าวถึงในแง่ตลกขบขัน และอาจกระทบต่อความรู้สึกของผู้สูญเสียจากเหตุการณ์ ภาพยนตร์ทำรายได้ 11.36 ล้านบาทเนื้อเรื่อง เนื้อเรื่อง. จากเหตุการณ์ 6 ตุลาคม พ.ศ. 2519 ทราย (ร่มฉัตร ขำศิริ) นักศึกษาสาวที่ต้องการเข้าไปช่วยเพื่อนที่มหาวิทยาลัยธรรมศาสตร์ถูกกันตัวออกมา เธอได้พบกับ ก้อง (พิชญะ วัชจิตพันธ์) กับพรรคพวก ได้แก่ จอบ (ค่อม ชวนชื่น) เสียม (อ่าง เถิดเทิง) และ คิด (ฝันดี จรรยาธนากร) ที่ปั๊มน้ำมัน วันหนึ่งก้องชวนเพื่อน ๆ เข้าป่าเพราะต้องการหนีจากชีวิตในเมือง หารู้ไม่เลยว่ากำลังเดินทางไปพร้อมกับพวกพรรคคอมมิวนิสต์แห่งประเทศไทย ก้องได้พบกับทราย ซึ่งบัดนี้กลายเป็น "สหายเม็ดทราย" ไปแล้ว ก้องและพวกจึงจำเป็นต้องแสร้งใช้ชีวิตอยู่ในป่าไปก่อน สหายเม็ดทรายนั้นชื่นชอบ สหายเที่ยง (สุรสิทธิ์ เอี่ยมโอภาสวงศ์) คอมมิวนิสต์หนุ่มผู้มีอุดมการณ์ ซึ่งต่างจากก้องและพรรคพวก และวันหนึ่งที่จอบและเสียมเผลอไปตัดเอาต้นข้าวเพราะคิดว่าเป็นหญ้าจนเหี้ยนหมด ทั้งหมดจึงต้องออกเดินทางไปขอเสบียงจากชาวบ้าน และที่นั่น ทำให้สหายเม็ดทรายได้ล่วงรู้ถึงความจริงว่า ความสุขที่แท้ของคนอยู่ที่ใจ หาใช่อุดมการณ์อะไรไม่ความผิดพลาดเกี่ยวกับประวัติศาสตร์ ความผิดพลาดเกี่ยวกับประวัติศาสตร์. มีการวิจารณ์กันว่าในตอนท้ายเรื่องที่สหายเที่ยงยิงเพื่อนสหายด้วยกันที่บาดเจ็บจนถึงแก่ความตาย ไม่มีจริงสำหรับชีวิตในป่า</doc>
