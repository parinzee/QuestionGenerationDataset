<doc id="141485" url="https://th.wikipedia.org/wiki?curid=141485" title="ไดสุเกะ ไนโต">ไดสุเกะ ไนโต ไดสุเกะ ไนโต หรือ ไนโต ไดสุเกะ () นักมวยสากลชาวญี่ปุ่น เกิดเมื่อวันที่ 30 สิงหาคม พ.ศ. 2517 ที่ฮอกไกโด ประเทศญี่ปุ่น สถิติการชกทั้งหมด 41 ครั้ง ชนะ 35 (น็อค 22) เสมอ 3 แพ้ 3 ไดสุเกะ ไนโต เคยครองแชมป์ในรุ่นฟลายเวทของประเทศญี่ปุ่น และของสหพันธ์มวยภาคตะวันออกไกลและแปซิฟิก (OPBF) มาก่อน ก่อนที่จะขึ้นชิงแชมป์โลกในรุ่นเดียวของสภามวยโลก (WBC) กับพงษ์ศักดิ์เล็ก ศิษย์คนองศักดิ์ เจ้าของตำแหน่งชาวไทย และเป็นฝ่ายแพ้ไปถึง 2 ครั้ง ก่อนที่ครั้งที่ 3 จะสามารถเอาชนะพงษ์ศักดิ์เล็กไปได้อย่างไม่มีใครคาดคิด และทำให้การตั้งเป้าหมายว่าจะป้องกันตำแหน่งแชมป์โลกให้ได้ถึง 19 ครั้ง เทียบเท่าเขาทราย แกแล็คซี่ ของพงษ์ศักดิ์เล็กต้องดับวูบไป และเมื่อมีการแก้มืออีกครั้งทั้งคู่ก็เป็นฝ่ายเสมอกันไป ไดสุเกะ ชกเป็นครั้งสุดท้ายเมื่อวันที่ 7 ธันวาคม พ.ศ. 2554 ณ เพอเฟคทรอลยิมเนเซียม ที่ โอซากา ร่วมรายการเดียวกันกับพี่น้องตระกูลคาเมดะ คือ โกกิ และไดกิ ขึ้นชก หลังการชกครั้งนี้แล้ว ไดสุเกะก็ได้ประกาศแขวนนวมอย่างเป็นทางการ นอกจากนี้แล้ว ไดสุเกะ ไนโต ยังได้ร่วมแสดงในซีรีส์แนวโทคุซัทสึ ในเรื่อง TOMICA ฮีโร่ เรสคิวฟอร์ซ (トミカヒーロー　レスキューフォース) อีกด้วยเกียรติประวัติเกียรติประวัติ. - แชมป์ญี่ปุ่นรุ่นฟลายเวท (2547 – 2549) - แชมป์ OPBF รุ่นฟลายเวท- ชิง 27 มิถุนายน 2549 ชนะน็อค โนริยูกิ โคมัตสึ ยก 6 ที่ โตเกียว - ป้องกันแชมป์ครั้งที่ 1, 10 ธันวาคม 2549 ชนะคะแนน ฮิโรชิ โยชิยามา ที่ โอซากา - แชมป์โลกรุ่นฟลายเวท WBC (2550-2552)- ชิง 18 กรกฎาคม 2550 ชนะคะแนน พงษ์ศักดิ์เล็ก ศิษย์คนองศักดิ์ ที่ โตเกียว - ป้องกันแชมป์ครั้งที่ 1, 11 ตุลาคม 2550 ชนะคะแนน ไดกิ คาเมดะ ที่ โตเกียว - ป้องกันแชมป์ครั้งที่ 2, 8 มีนาคม 2551 เสมอ 12 ยก พงษ์ศักดิ์เล็ก ศิษย์คนองศักดิ์ ที่ โตเกียว - ป้องกันแชมป์ครั้งที่ 3, 30 กรกฎาคม 2551 ชนะน็อกยก 2 ชิมิสึ โทโมโนบุ ที่ โตเกียว - ป้องกันแชมป์ครั้งที่ 4, 23 ธันวาคม 2551 ชนะน็อกยก 11 ยามากูชิ ชินโก ที่ โตเกียว - ป้องกันแชมป์ครั้งที่ 5, 26 พฤษภาคม 2552 ชนะคะแนน เซียง เส้าสง ที่ โตเกียว - ป้องกันแชมป์ครั้งที่ 6, 29 พฤศจิกายน 2552 แพ้คะแนน โกกิ คาเมดะ ที่ ไซตะมะซูเปอร์อารีนา ไซตามะ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC เมื่อ 19 เมษายน 2545 แพ้น็อค พงษ์ศักดิ์เล็ก ศิษย์คนองศักดิ์ ยก 1 ที่ ขอนแก่น - ชิงแชมป์โลกรุ่นฟลายเวท WBC เมื่อ 10 ตุลาคม 2548 แพ้คะแนน พงษ์ศักดิ์เล็ก ศิษย์คนองศักดิ์ ที่ โตเกียว</doc>
