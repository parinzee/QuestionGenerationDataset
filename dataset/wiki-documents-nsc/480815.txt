<doc id="480815" url="https://th.wikipedia.org/wiki?curid=480815" title="เจ้าจามรีวงศ์">เจ้าจามรีวงศ์ เจ้าจามรี ณ เชียงใหม่ หรือ เจ้าจามรีวงศ์ (บ้างสะกดว่า เจ้าจามรีวงษ์) ภรรยาเจ้าแก้วนวรัฐ เจ้าผู้ครองนครเชียงใหม่ องค์ที่ 9 และเป็นเจ้ามารดาในเจ้าน้อยศุขเกษม ซึ่งถูกกล่าวถึงในบทเพลง "มะเมียะ" ของจรัล มโนเพ็ชรพระประวัติ พระประวัติ. เจ้าจามรี หรือ เจ้าจามรีวงศ์ ประสูติเมื่อปี พ.ศ. 2403 เป็นพระธิดาองค์ที่ 5 ในเจ้าราชภาคินัย (แผ่นฟ้า ณ เชียงใหม่) ประสูติแต่เจ้าเรือนคำ สิโรรส เจ้าบิดาเป็นพระโอรสในเจ้าราชบุตร (สุริยฆาต ณ เชียงใหม่) ซึ่งเป็นพระโอรสองค์ใหญ่ในพระเจ้ากาวิละ เจ้าผู้ครองนครเชียงใหม่ องค์ที่ 1 เจ้าจามรี ได้อภิเษกสมรสกับเจ้าราชวงศ์ (แก้ว ณ เชียงใหม่) ซึ่งต่อมาเป็น เจ้าแก้วนวรัฐ เจ้าผู้ครองนครเชียงใหม่ มีราชโอรสและราชธิดา 3 พระองค์ คือ1. นายร้อยตรี เจ้าอุตรการโกศล (ศุขเกษม ณ เชียงใหม่) เสกสมรสกับเจ้าบัวชุม ณ เชียงใหม่ ไม่มีพระทายาท 2. เจ้าบัวทิพย์ ณ เชียงใหม่ เสกสมรสกับนายร้อยตรี เจ้ากุย สิโรรส และเจ้าราชภาคินัย (เมืองชื่น ณ เชียงใหม่) มีธิดาจากการสมรสครั้งแรกหนึ่งคน 3. เจ้าราชบุตร (วงษ์ตวัน ณ เชียงใหม่) เสกสมรสกับเจ้าจันทร ณ เชียงใหม่, เจ้าภัทรา ณ ลำพูน และศรีนวล นันทขว้าง มีพระธิดาสามคน เจ้าจามรี ทรงดำรงตนในฐานะพระภรรยาของเจ้าผู้ครองนครเชียงใหม่อย่างไร้ที่ติ ไม่ทรงถือพระองค์ และยังทำนุบำรุงพระพุทธศาสนาอย่างสม่ำเสมอ เจ้าจามรี ถึงแก่อนิจกรรมที่คุ้มเจ้าราชบุตร (วงษ์ตวัน ณ เชียงใหม่) เมื่อวันที่ 25 กันยายน พ.ศ. 2472 อัฐิของแม่เจ้าบรรจุที่กู่ของราชตระกูล ณ เชียงใหม่ ที่วัดสวนดอก อำเภอเมือง จังหวัดเชียงใหม่เครื่องราชอิสริยาภรณ์</doc>
