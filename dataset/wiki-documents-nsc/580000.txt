<doc id="580000" url="https://th.wikipedia.org/wiki?curid=580000" title="สลาวอย ชิเชค">สลาวอย ชิเชค สลาวอย ชิเชค () (เกิด 21 มีนาคม ค.ศ. 1949) เป็นนักปรัชญา นักวิพากษ์วัฒนธรรม และปัญญาชนมาร์กซิสต์ชาวสโลวีเนีย เขาเป็นนักวิจัยอาวุโสประจำสถาบันสังคมวิทยาและปรัชญา มหาวิทยาลัยลูบลิยานา เป็นศาสตราภิชานด้านภาษาเยอรมันที่มหาวิทยาลัยนิวยอร์ก และเป็นผู้อำนวยการนานาชาติประจำสถาบันมนุษยศาสตร์แห่งเบิร์กเบค (Birkbeck Institute for the Humanities) มหาวิทยาลัยลอนดอน ชิเชคมีผลงานตีพิมพ์หลากหลายหัวข้อ อาทิ ทฤษฎีการเมือง จิตวิเคราะห์ ภาพยนตร์วิจารณ์ เทววิทยา ฯลฯ ชิเชคเป็นที่รู้จักในระดับนานาชาติภายหลังผลงานเล่มแรกเรื่อง (1989) ได้รับการตีพิมพ์เป็นภาษาอังกฤษ ในหนังสือเล่มดังกล่าว ชิเชคได้อาศัยกรอบการตีความแบบวัตถุนิยม ซึ่งพัฒนาขึ้นจากปรัชญาของจอร์จ วิลเฮล์ม ฟรีดริช เฮเกิลและทฤษฎีจิตวิเคราะห์ของฌาคส์ ลากอง (Jacques Lacan) ในการทำความเข้าใจอุดมการณ์ในฐานะแฟนตาซีของจิตไร้สำนึกที่ทำหน้าที่ประกอบสร้างสภาพความเป็นจริงให้กับมนุษย์ นอกจากผลงานชิ้นดังกล่าว ชิเชคยังเป็นที่รู้จักในฐานะผู้วิพากษ์วิจารณ์ระบบทุนนิยม เสรีนิยมใหม่ รวมถึงวิจารณ์การวิพากษ์วิจารณ์ของฝ่ายซ้ายที่มีต่อทุนนิยมเองมาอย่างต่อเนื่องงานเขียนที่เกี่ยวข้องในภาษาไทยงานเขียนที่เกี่ยวข้องในภาษาไทย. 1. เก่งกิจ กิตติเรียงลาภ, "ว่าด้วยพ่อและกฎของพ่อ: ปิตุฆาตในฐานะอาชญากรรมที่จำเป็น," รัฐศาสตร์สาร 31,1 (ม.ค.-เม.ย. 2553): 1-39. 2. อธิป จิตตฤกษ์, "ความเป็นไปได้ของปิตุฆาตในกรอบความคิดแบบ Zizek และสิ่งเกี่ยวเนื่อง: ตอบเก่งกิจ," รัฐศาสตร์สาร 31,1 (ม.ค.-เม.ย. 2553): 40-62. 3. กิตติภัต แสนดี, "ภูมิปัญญาที่ไม่เป็นไปตามแบบแผนของสลาวอย ชีเชค," Thai Publica 25 ตุลาคม 2554. 4. อธิป จิตตฤกษ์, "พ่อที่ตายแล้ว, พ่อที่ไม่มีวันตายและพ่อที่ไม่ใช่พ่อ: ว่าด้วยการเปลี่ยนแปลงมโนทัศน์ พ่อ ในงานของ Zizek," รัฐศาสตร์สาร 33,3 (ก.ย.-ธ.ค. 2555): 113-166. 5. สรวิศ ชัยนาม, จากการปฏิวัติถึงโลกาภิวัฒน์ ความรู้เบื้องต้นการเมืองโลกเชิงวิพากษ์ผ่านสื่อภาพยนตร์ (กรุงเทพฯ: ศยาม, 2555). 6. ปิยศิลป์ บุลสถาพร, การศึกษาเปรียบเทียบการวิเคราะห์วิกฤตเศรษฐกิจทุนนิยมของอแลง บาดียู กับสลาวอย ชิเช่ค (วิทยานิพนธ์มหาบัณฑิต จุฬาลงกรณ์มหาวิทยาลัย, 2557). 7. กรพินธุ์ พัวพันสวัสดิ์, "สลาวอย ชิเชคกับบทวิพากษ์ลัทธิคลั่ง(พระ)เจ้า," ประชาไท, 12 ตุลาคม 2557. 8. สรวิศ ชัยนาม, Slavoj Zizek: ความรุนแรงและการเมืองเพื่อการปลดปล่อย แปลโดย กรพินธุ์ พัวพันธุ์สวัสดิ์ (กรุงเทพฯ: ศยาม, 2558). 9. ต่อศักดิ์ จินดาสุขศรี, "สลาวอย ชิเชก กับความหมายของเสรีภาพในปัจจุบัน," TCIJ, 14 ตุลาคม 2558. 10. กรพินธุ์ พัวพันสวัสดิ์, "สรุปการบรรยายของสลาวอย ชิเชค: เก็บตกงานเสวนารวมพลคนเลี้ยวซ้ายในสหรัฐอเมริกา," ประชาไท, 26 พฤษภาคม 2559.ผลงานที่ได้รับการแปลเป็นภาษาไทยผลงานที่ได้รับการแปลเป็นภาษาไทย. 1. KK @ Iskra, "มีเหตุผลอะไรที่จะต้องกลัวสปิริตแห่งการปฏิวัติของโลกอาหรับ?," ประชาไท 5 กุมภาพันธ์ 2554. . 2. สฤณี อาชวานันทกุล, "มารยาทดีในยุควิกิลีกส์," Thai Netizen มิถุนายน 2554. . 3. Newer Left Preview, "สลาวอย ชิเช็ก: Q & A ในเดอะ การ์เดี้ยน ปี 2008," Siam Intelligence 15 กรกฎาคม 2554. 4. ภาคิน นิมมานนรวงศ์, "ต่อต้านคือจำนน," ปาจารยสาร 38,1 (ธันวาคม 2557): 138-146. 5. ภาคิน นิมมานนรวงศ์, "อเทวนิยมคือมรดกที่ควรต่อสู้ให้ได้มา," ประชาไท 25 มกราคม 2558 6. Apolitical, "คำชี้แจงฉบับย่อว่าด้วยประชานิยม," มติชนออนไลน์ 28 เมษายน 2558 7. กรพินธุ์ พัวพันสวัสดิ์, "นอร์เวย์…ไม่มีจริง," ประชาไท, 13 กันยายน 2558</doc>
