<doc id="34580" url="https://th.wikipedia.org/wiki?curid=34580" title="กูเกิล ปฏิทิน">กูเกิล ปฏิทิน กูเกิล แคเลนเดอร์ (; รหัสพัฒนา CL2) เป็นเว็บแอปพลิเคชัน สำหรับบริหารตารางเวลาให้บริการฟรีโดยบริษัทกูเกิล เปิดให้ใช้งานเมื่อวันที่ 13 เมษายน พ.ศ. 2549 โดยสามารถทำงานร่วมกับระบบอีเมลของกูเกิล จีเมล สำหรับผู้ใช้ที่ไม่ได้ลงทะเบียนกับจีเมล สามารถใช้งานได้ผ่านชื่อบัญชีของกูเกิลได้โดยตรง การใช้งานดำเนินการผ่านเว็บไซต์ของแคเลนเดอร์ หรือสามารถเรียกใช้งานได้โดยตรงผ่านทางจีเมล โดยทำงานได้ทุกระบบปฏิบัติการเนื่องจากทำงานผ่านทางเว็บเบราว์เซอร์ โดยรับรองการทำงานของ อินเทอร์เน็ตเอกซ์โพลเรอร์และมอซิลลา ไฟร์ฟอกซ์ ซึ่งเบราว์เซอร์อื่นอาจจะมีปัญหาได้ นอกจากนี้การทำงานของตัวโปรแกรมสามารถนำข้อมูลของ iCal หรือ เอาต์ลุกมาใช้งานได้ทันที ตัวโปรแกรมแคเลนเดอร์ยังสามารถใช้งานแชร์ปฏิทินร่วมกับผู้ใช้คนอื่นได้</doc>
