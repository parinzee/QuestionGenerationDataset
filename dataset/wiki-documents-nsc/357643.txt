<doc id="357643" url="https://th.wikipedia.org/wiki?curid=357643" title="สถาบันวิทยาการสารสนเทศแห่งมหาวิทยาลัยศรีปทุม">สถาบันวิทยาการสารสนเทศแห่งมหาวิทยาลัยศรีปทุม สถาบันวิทยาการสารสนเทศแห่งมหาวิทยาลัยศรีปทุม เป็นหน่วยงานภายใต้คณะเทคโนโลยีสารสนเทศ มหาวิทยาลัยศรีปทุม ดำเนินงานด้านวิจัยพัฒนา ด้านวิทยาการสารสนเทศ ระบบคอมพิวเตอร์ ซอฟต์แวร์ ระบบสื่อสารโทรคมนาคม และการประยุกต์ใช้วิทยาการคอมพิวเตอร์ในรูปแบบที่สามารถนำผลงานวิจัยพัฒนามาใช้ในการสร้างสินค้าและบริการใหม่ๆ รวมทั้งการสนับสนุนการนำไปใช้ในภาคอุตสาหกรรม ธุรกิจ กิจการภาครัฐ ตลอดจนด้านความมั่นคงปลอดภัยของประเทศบุคลากร บุคลากร. บุคลากรของสถาบันฯ ประกอบด้วยคณาจารย์และนักวิจัยจากสถาบันฯ และหน่วยงานอื่นๆ เช่น คณะเทคโนโลยีสารสนเทศ คณะวิศวกรรมศาสตร์ คณะดิจิทัล มีเดีย คณะบริหารธุรกิจ และ คณะอื่นๆ รวมทั้งหน่วยงานต่างๆของมหาวิทยาลัยศรีปทุม ที่มีความเชี่ยวชาญในการประยุกต์ไอซีทีในศาสตร์ต่างๆ ผู้เชี่ยวชาญจากวงการอุตสาหกรรมและหน่วยงานภาครัฐ ตลอดจนวิศวกร นักวิจัย และนักศึกษาระดับมหาบัณฑิตและดุษฎีบัณฑิตรวมทั้งสิ้นกว่า 100 คนโครงสร้างของสถาบันวิทยาการสารสนเทศแห่งมหาวิทยาลัยศรีปทุม โครงสร้างของสถาบันวิทยาการสารสนเทศแห่งมหาวิทยาลัยศรีปทุม. ประกอบด้วย 5 ฝ่าย1. ศูนย์บัณฑิตศึกษาไอที 2. ฝ่ายวิจัยและพัฒนา 3. แผนกบริการวิชาการ 4. แผนกอบรมสัมมนา 5. แผนกอำนวยการ- แผนกลิขสิทธิ์ศูนย์บัณฑิตศึกษาไอที ศูนย์บัณฑิตศึกษาไอที. สถาบันฯ ร่วมทำงานกับนักศึกษาระดับปริญญาโท และปริญญาเอก โดยมีหลักสูตรการศึกษาดังต่อไปนี้- หลักสูตรวิทยาศาสตร์มหาบัณฑิต สาขาวิชาเทคโนโลยีสารสนเทศ - หลักสูตรวิทยาศาสตร์มหาบัณฑิต สาขาวิชาระบบสารสนเทศคอมพิวเตอร์ - หลักสูตรวิทยาศาสตร์มหาบัณฑิต สาขาวิชาวิศวกรรมซอฟต์แวร์ - หลักสูตรปรัชญาดุษฎีบัณฑิต สาขาวิชาเทคโนโลยีสารสนเทศฝ่ายวิจัยและพัฒนา ฝ่ายวิจัยและพัฒนา. ฝ่ายวิจัยและพัฒนา ดำเนินการวิจัยแบบพื้นฐานและแบบประยุกต์ในด้านระบบสารสนเทศ เทคโนโลยีซอฟต์แวร์ และฮาร์ดแวร์ การสื่อสารและโทรคมนาคม การวิจัยประยุกต์ใช้ระบบสารสนเทศในด้านต่างๆ เช่นด้านธนาคารและการเงิน สาธารณสุข และวิทยาศาสตร์ชีวภาพ ด้านสังคมศาสตร์และแรงงาน ศิลปและวัฒนธรรม การท่องเที่ยว แบ่งเป็นด้านต่างๆ ดังต่อไปนี้ กลุ่มเว็บเทคโนโลยี งานวิจัยในด้านนี้จะศึกษารูปแบบเว็บที่ใช้เทคโนโลยีแบบบูรณาการ โดยจะเน้นที่การศึกษา Semantic Technology และ Ontology ตลอดจนการจัดการเนื้อหาในรูปแบบกระจาย เพื่อการเพิ่มประสิทธิภาพการเข้าถึงได้อย่างถูกต้องและแม่นยำ นอกจากนั้นยังดำเนินการวิจัยในด้าน ไอทีและธุรกิจที่ใช้ไอที นอกจากนี้ กลุ่มเว็บเทคโนโลยี มุ่งพัฒนาทักษะให้นักศึกษาให้สามารถสร้างซอฟต์แวร์และเนื้อหาบนระบบปฏิบัติการแอนดรอยด์ และ Google App. นักวิจัยกล่มนี้นำโดย ดร. ศศิพร ภายใต้ห้องปฏิบัติการ นวัตกรรมเว็บ กลุ่มความมั่งคงปลอดภัย ความมั่งคงปลอดภัยของระบบสารสนเทศมีความสำคัญมากในสถานการณ์ปัจจุบัน เนื่องจากการใช้ ไอซีที ในเกือบทุกกิจกรรมของสังคมมนุษย์ งานวิจัยจะมุ่งเน้นในการศึกษาถึงธรรมชาติและพฤติกรรมการบ่อนทำลายระบบ ตลอดจนศึกษาถึงกิจกรรม วิธีและเทคนิคในการทดสอบการเจาะระบบ (Penetration Testing) การพัฒนาเทคนิคสร้างความแข็งแรงการประยุกต์ใช้มาตรฐานความมั่งคงปลอดภัย เช่น COBIT, IS017799, ฯลฯการศึกษาด้านเทคนิคและการประยุกต์ Common Criteria การวิจัยความมั่นคงปลอดภัยของ ระบบมือถือ ระบบ e-Commerce และอุปกรณ์ แอล ที อี กลุ่มความมั่งคงปลอดภัยระบบสารสนเทศ นำทีมโดย ดร. ประสงค์ ซึ่งเป็นผู้จัดการ ห้องปฏิบัติการไซเบอร์ซีคิวริตี้ กลุ่มวิศวกรรมซอฟต์แวร์ งานวิจัยและพัฒนาในด้านนี้จะศึกษาถึงกรรมวิธีการพัฒนาซอฟต์แวร์ในระดับบุคคล ระดับทีม และระดับโครงการ เทคโนโลยีการสร้างซอฟต์แวร์ตามกรรมวิธีสายการผลิต การบริหารการ พัฒนาซอฟต์แวร์ตามแนวทาง CMMi และการวิจัยการทดสอบซอฟต์แวร์แบบบูรณาการ การวิจัยเพื่อค้นหาซอฟต์แวร์ที่สามารถประกอบตัวเองได้ ซึ่งชิ้นส่วนซอฟต์แวร์จะต้องมีความฉลาดและมีกลไกที่จะปรับตนเองให้หล่อหลอมกับชิ้นส่วนอื่นๆ ภายในกรอบการออกแบบเดียวกัน นอกจากนั้นยังมุ่งเน้นในการค้นหากรรมวิธีที่มีประสิทธิภาพในการออกแบบหน้าจอยุคที่ 4 ในด้านการพัฒนาซอฟต์แวร์ สถาบันฯให้ความสำคัญงานวิจัยแบบ Demand Computing บนระบบ Cloud และ การทดสอบ นอกจากงานวิจัยและพัฒนาแล้ว ห้องปฏิบัติการ ISIS Software Engineering Lab สนับสนุน หลักสูตรวิศวกรรมซอฟต์แวร์ MSSE ที่แยกเป็น 4 เทคโนโลยี ประกอบด้วย Google Track, Apple Track, Microsoft Track, และ IBM Track ซึ่งนักศึกษาสามารถเลือกความชำนาญเฉพาะทางตั้งแต่วันแรกที่เข้าศึกษาในหลักสูตรระดับ ป. โท MSSE กลุ่มระบบที่สามารถเรียนรู้ ระบบที่สามารถเรียนรู้ตามพฤติกรรมของมนุษย์ จะต้องเป็นระบบที่มีปัญญา (Intelligent System) งานวิจัยในด้านนี้ จะศึกษาแบบปฏิสัมพันธ์ ระหว่างผู้เรียนและผู้สอนทั้งในรูปแบบต่างๆ และระบบที่ช่วยให้นักศึกษาสามารถเรียนรู้ได้ดีขึ้น โดยใช้ ตัวแทนอัจฉริยะ ทำงานเป็นติวเตอร์ นอกจากนี้ยังศึกษาวิจัยถึงการนำมาตรฐาน SCORM มาประยุกต์ใช้ในการสร้างเส้นทางเรียนที่ปรับเส้นทางได้ สิ่งที่ท้าทายการวิจัยระบบที่สามารถเรียนรู้ได้ คือการศึกษาถึงกรรมวิธีที่ประชาชนสามารถใช้ระบบบริการภาครัฐได้อย่างมั่นใจ โดยที่ระบบบริการภาครัฐสามารถตอบสนองต่อผู้มีทักษะการใช้ในระดับต่างๆได้อย่างอัตโนมัติ ห้องปฏิบัติการนวัตกรรมเทคโนโลยีการเรียนรู้ ภายใต้การนำของ ดร. สุรศักดิ์ และกลุ่มนักวิจัยยังได้เริ่มค้นคว้าการผลิต Serious Game เพื่อการศึกษาและการอธิบายนโยที่ซับซัอนแก่สาธารณชนภายใต้บริบทการเล่นเกม กล่มเทคโนโลยีซอฟต์แวร์และมีเดีย ธุรกิจบันเทิงที่ใช้สื่อดิจิทัล คือ ภาพยนตร์ เกม ดนตรีซึ่งต้องอาศัยเทคโนโลยีซอฟต์แวร์และฮาร์ดแวร์จิตนการและพลังสร้างสรรค์ของมนุษย์ งานวิจัยในด้านนี้จะมุ่งเน้นการศึกษารูปแบบการนำเสนออันหลากหลาย ที่เป็นที่พึงพอใจของมนุษย์ ซึ่งจะเป็นฐานในการวิจัยถึง เรื่อง Visualization ที่มีผลกระทบสูงในการสร้างความพึงพอใจแก่ผู้รับประสบการณ์ดังกล่าว การพัฒนาระบบปฏิสัมพันธ์ระหว่าง Virtual Objects และ Real Objects การสร้างซอฟต์แวร์ Agent ที่ใช้ควบคุมตัวละคร การวิจัยถึงการผลิตชิ้นงานดิจิทัลมีเดียที่สามารถใช้ข้ามระบบได้เช่นใช้กับระบบแอนดรอยด์ และระบบ iPhone/iPad ได้ ดร. ธนารักษ์ นำทีมวิจัยภายใต้ ISIS Interactive Media Lab ซึ่งยังได้ศึกษาการใช้ NFC (Near Field Communication) ในการสร้าง Next Generation Mobile Application แนววิจัยอีกด้านหนึ่งที่ต้องมีการผสมผสานการใช้มีเดียที่ควบคุมโดยซอฟต์แวร์ภายใต้บริบทที่อิงพฤติกรรมมนุษย์ ที่ต้องนำเสนอข้อมูลเพื่อการค้า การประสานงาน การเรียนรู้ การบันเทิง การติดต่อเชื่อมโยง สารสนเทศสำหรับการบริหารจัดการ Event ต่างๆและการใช้สื่อ Multimedia ในการบริหารจัดการการแข่งขันและการฝึกอบรม ดร. กิตติมาเป็นผู้นำทีมดำเนินการวิจัยในแนวทางภายใต้ ISIS Social Media Lab กลุ่มแอปปลิเคชั่นไอซีที งานวิจัยด้านการประยุกต์ระบบคอมพิวเตอร์ในงานธุรกิจและอุตสาหกรรมตลอดจนหน่วยงานภาครัฐ โดยใช้แนวคิดสร้างสรรค์และนวัตกรรมด้านต่างๆ การศึกษาถึงการใช้ระบบ Cloud การพัฒนา Software-as-a-Service ศึกษาถึงมิติความยุ่งยากในการใช้งาน การใช้ IT ในภาคการเกษตร ซึ่ง โครงการ e-Farmer ของสถาบันฯ ถือว่าเป็นโครงการระดับ Flagship นอกจากนั้น การวิจัยถึงการสร้างสินค้าใหม่โดยใช้เทคโนโลยีคอมพิวเตอร์และการออกแบบ โดย Sripatum Embedded System Lab นำไปสู่การพัฒนาเศรษฐกิจสร้างสรรค์ที่เพิ่มขีดความสามารถการแข่งขันของประเทศไทย การวิจัยการนำไอซีทีมาใช้ในด้านการเกษตรนำทีมโดย ดร. พิลาศพงษ์ ภายใต้ ISIS Center for Agri-IT Developmentแผนกบริการวิชาการ แผนกบริการวิชาการ. สถาบันวิทยาการสารสนเทศแห่งมหาวิทยาลัยศรีปทุม ให้บริการแก่ภาคเอกชนและภาครัฐ ในด้านให้คำปรึกษาและด้านการดำเนินการวิจัยและพัฒนาตามพันธสัญญา ในปัจจุบัน การดำเนินงานตามพันธกิจของหน่วยงานภาครัฐและการดำเนินการธุรกิจของภาคเอกชนในสถาบันที่มีการแข่งขันรุนแรงและในสภาวะที่มีการเปลี่ยนแปลงสูง จะต้องมีการประยุกต์แนวคิด กรรมวิธี เทคโนโลยีใหม่ๆ ที่สามารถก่อให้เกิดความได้เปรียบในการดำเนินงาน นอกจากนี้ยังต้องมีการพัฒนาบุคลากร ทั้งในด้านกระบวนทัศน์ และทักษะที่สร้างสมรรรถนะที่แท้จริงในการปฏิบัติงาน คณะที่ปรึกษาของสถาบันฯ ประกอบด้วยผู้ทรงคุณวุฒิที่มีประสบการณ์ จากการปฏิบัติงานทั้งภายในและภายนอกประเทศ โดยมีข้ขีดความสามารถในด้านต่างๆ ดังนี้แผนกอบรมสัมมนา แผนกอบรมสัมมนา. แผนกฝึกอบรมและสัมมนาให้บริการหลักสูตรการฝึกอบรมหรือการศึกษาต่อเนื่อง เพื่อการพัฒนาบุคลากรให้มีทักษะระดับสูงที่มีคุณค่าต่อองค์กรหรือต่อการประกอบธุรกิจ และเป็นวิชาชีพที่ยั่งยืนที่สามารถสร้างผลงานหลักสูตรฝึกอบรมของสถาบันฯ ประกอบด้วย- หลักสูตรสร้างนักพัฒนาซอฟต์แวร์ - หลักสูตรสร้างนักพัฒนาสื่อปฏิสัมพันธ์ - หลักสูตรเทคโนโลยีสมัยใหม่ - หลักสูตรธุรกิจเศรษฐกิจสร้างสรรค์และฝึกอบรมแผนกอำนวยการ แผนกอำนวยการ. ฝ่ายอำนวยการ กำกับดูแลด้านการเงินและบุคลากร ด้านการบริหารโครงการ ด้านข้อมูลการตลาด ด้านข้อมูลนักศึกษา ด้านประชาสัมพันธ์ ด้านการประสานงาน ด้านการประชุมอาจารย์ผู้บริหารและประชุมบอร์ด และ ด้านกิจกรรมนักศึกษาสัมพันธ์ นอกจากนี้ ก็กำกับดูแลเรื่อง ลิขสิทธิ์ และ การลงทุนแผนกลิขสิทธิ์แผนกลิขสิทธิ์. - ลิขสิทธิ์ - การลงทุน</doc>
