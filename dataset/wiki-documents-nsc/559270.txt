<doc id="559270" url="https://th.wikipedia.org/wiki?curid=559270" title="พระราชวังลาเคิน">พระราชวังลาเคิน พระราชวังลาเคิน หรือ ปราสาทลาเคิน (ดัตช์: Kasteel van Laken , ฝรั่งเศส: Château de Laeken, เยอรมัน: Schloss Laken) เป็นพระราชวังที่พำนักของพระราชวงศ์แห่งเบลเยียม ตั้งอยู่ในเขตกรุงบรัสเซลส์ ตั้งอยู่ห่างจากใจกลางเมืองประมาณ ในเขตลาเคิน พระราชวังนั้นประกอบด้วยสวนขนาดใหญ่ที่เรียกว่า "Royal Domain of Laeken" ซึ่งสงวนมิให้บุคคลภายนอกเข้าเนื่องจากเป็นเขตพระราชฐานชั้นใน ในปัจจุบันพระราชวังแห่งนี้เป็นที่ประทับของสมเด็จพระราชาธิบดีฟีลิป, สมเด็จพระราชินีมาตีลด์ และพระราชโอรสธิดา เจ้าหญิงเอลิซาเบธ ดัชเชสแห่งบราบันต์ เจ้าชายกาบรีแยลแห่งเบลเยียม เจ้าชายแอมานุแอลแห่งเบลเยียม เจ้าหญิงเอเลออนอร์แห่งเบลเยียมประวัติ ประวัติ. พระราชวังนั้นสร้างขึ้นที่ลาเคิน ซึ่งในอดีตนั้นอยู่ด้านนอกกรุงบรัสเซลส์ สร้างระหว่างปีค.ศ. 1782-1784 โดยการออกแบบของสถาปนิกชาวฝรั่งเศส ชาลส์ เดอ วัยยี ภายใต้การควบคุมการก่อสร้างของหลุยส์ มงตัวเย โดยสร้างขึ้นเพื่อเป็นที่สำหรับแปรพระราชฐานในฤดูร้อนของอาร์ชดัชเชสมาเรีย คริสตีนา ดัชเชสแห่งเทเชิน ผู้ปกครองของฮับส์บูร์เนเธอร์แลนด์ กับพระสวามี เจ้าชายอัลเบิร์ตแห่งแซ็กโซนี-เทสเชน เครื่องเรือนต่างๆนั้นผลิตโดยฌอง-โฌแซฟ ชาปุย นิกอลา-ฌอง รูปป์ ผู้ว่าราชการกรุงบรัสเซลส์ ได้เลี้ยงรับรองพระมหากษัตริย์พระองค์แรกของเบลเยียม คือ สมเด็จพระราชาธิบดีเลโอโปลด์ที่ 1 แห่งเบลเยียม ในพระราชวังแห่งนี้ในวันที่ 21 กรกฎาคม ค.ศ. 1831 ซึ่งเป็นวันที่พระองค์ทรงสาบานพระองค์ต่อรัฐธรรมนูญแห่งเบลเยียม ต่อมาพระราชวังได้ถูกเพลิงไหม้เสียหายไปบางส่วนในปีค.ศ. 1890 และถูกสร้างขึ้นใหม่โดยอัลฟองซ์ บาลัต ตัวอาคารที่เห็นในปัจจุบันนี้เป็นผลงานการต่อเติมของสถาปนิกชาวฝรั่งเศส ชาลส์ กิโร ในปีค.ศ. 1902 พระราชวังแห่งนี้ได้กลายเป็นที่ประทับส่วนพระองค์ตั้งแต่สมเด็จพระราชาธิบดีเลโอโปลด์ที่ 1 เสด็จเถลิงถวัลย์ราชสมบัติในปีค.ศ. 1831 ภายในเขตพระราชฐานนั้นยังเป็นที่ตั้งของกรีนเฮาส์หลวงแห่งลาเคิน ซึ่งตั้งอยู่ภายในอาคารเรือนกระจกมีหลังคาโดมสวยงาม ซึ่งเปิดให้สาธารณชนเข้าเยี่ยมชมเพียงไม่กี่วันเท่านั้นในแต่ละปี ซึ่งตัวอาคารเรือนกระจกนี้ออกแบบโดยอัลฟองซ์ บาลัต และวิกตอร์ ออร์ตาระเบียงภาพ</doc>
