<doc id="883264" url="https://th.wikipedia.org/wiki?curid=883264" title="แขวงราษฎร์พัฒนา">แขวงราษฎร์พัฒนา ราษฎร์พัฒนา เป็นแขวงแขวงหนึ่งในเขตสะพานสูง กรุงเทพมหานคร สภาพพื้นที่โดยทั่วไปเป็นเขตที่อยู่อาศัยหนาแน่นน้อย บางแห่งเป็นพื้นที่เกษตรกรรมประวัติ ประวัติ. แขวงราษฎร์พัฒนาเดิมเป็นส่วนหนึ่งของแขวงสะพานสูง เขตบางกะปิ ต่อมาในวันที่ 4 กันยายน พ.ศ. 2532 กระทรวงมหาดไทยได้จัดตั้งเขตบึงกุ่มแยกจากเขตบางกะปิ โดยกำหนดให้แขวงสะพานสูงอยู่ในท้องที่การปกครองของเขตนี้ด้วย จากนั้นเมื่อวันที่ 21 พฤศจิกายน พ.ศ. 2540 กระทรวงมหาดไทยได้เปลี่ยนแปลงเขตการปกครองในบริเวณนี้อีกครั้ง โดยโอนแขวงสะพานสูงมาขึ้นกับเขตสะพานสูงที่จัดตั้งขึ้นใหม่ จนกระทั่งในวันที่ 26 กรกฎาคม พ.ศ. 2560 กรุงเทพมหานครได้แยกท้องที่ทางทิศตะวันออกเฉียงเหนือของแขวงสะพานสูงออกมาจัดตั้งเป็น แขวงราษฎร์พัฒนา โดยนำชื่อถนนราษฎร์พัฒนาที่ตัดผ่านพื้นที่มาใช้เป็นชื่อแขวงที่ตั้งและอาณาเขต ที่ตั้งและอาณาเขต. แขวงราษฎร์พัฒนาตั้งอยู่ทางทิศตะวันออกเฉียงเหนือของเขตสะพานสูง มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงคันนายาว (เขตคันนายาว) และแขวงมีนบุรี (เขตมีนบุรี) มีคลองแสนแสบเป็นเส้นแบ่งเขต - ทิศตะวันออก ติดต่อกับแขวงมีนบุรี (เขตมีนบุรี) และแขวงคลองสองต้นนุ่น (เขตลาดกระบัง) มีคลองลาดบัวขาวเป็นเส้นแบ่งเขต - ทิศใต้ ติดต่อกับแขวงทับช้าง (เขตสะพานสูง) มีคลองทับช้างล่างเป็นเส้นแบ่งเขต - ทิศตะวันตก ติดต่อกับแขวงสะพานสูง (เขตสะพานสูง) มีทางคู่ขนานถนนกาญจนาภิเษกเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงราษฎร์พัฒนา ได้แก่- ถนนรามคำแหง ถนนสายรองและทางลัดในพื้นที่แขวงราษฎร์พัฒนา ได้แก่- ถนนราษฎร์พัฒนา - ถนนเคหะร่มเกล้า - ซอยราษฎร์พัฒนา 35</doc>
