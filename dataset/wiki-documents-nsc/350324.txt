<doc id="350324" url="https://th.wikipedia.org/wiki?curid=350324" title="ลักษทวีป">ลักษทวีป ลักษทวีป ( , มาห์ล: ލަކްޝަދީބު ) หรือชื่อเดิมว่า หมู่เกาะลักกาดีฟ มินิคอย และอามินดีวิ () เป็นดินแดนสหภาพแห่งหนึ่งของสาธารณรัฐอินเดีย และเป็นหมู่เกาะจำนวนหนึ่งในทะเลลักกาดีฟ อยู่ห่างจากชายฝั่งรัฐเกรละทางตะวันตกเฉียงใต้ของอินเดียประมาณ 200-300 กิโลเมตร ถือเป็นเขตการปกครองสหภาพที่มีขนาดเล็กที่สุดในประเทศ ลักษทวีปเป็นหมู่เกาะแนวเดียวกันกับหมู่เกาะมัลดีฟส์และหมู่เกาะชากอส เนื่องจากการยกตัวของภูเขาใต้ทะเลในมหาสมุทรอินเดียและทะเลอาหรับ โดยชื่อของ ลักษทวีป มาจากภาษาสันสกฤตสองคำคือ ลักษะ (लक्षं) หรือ ลักขะ ที่มีความหมายว่า จำนวนแสน กับคำว่า ทวีป (द्वीप) ที่มีความหมายว่า เกาะ รวมกันจึงมีความหมายคือ หมู่เกาะที่มีจำนวนแสนเกาะ</doc>
