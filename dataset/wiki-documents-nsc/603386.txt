<doc id="603386" url="https://th.wikipedia.org/wiki?curid=603386" title="มหาวิทยาลัยคาเปลลา">มหาวิทยาลัยคาเปลลา มหาวิทยาลัยคาเปลลา () เป็นมหาวิทยาลัยแสวงผลกำไรซึ่งตั้งอยู่ที่มินนีแอโพลิส รัฐมินนิโซตา ที่ให้การศึกษาออนไลน์เป็นส่วนมาก โรงเรียนแห่งนี้มีเจ้าของเป็นบริษัทคาเปลลาเอดูเคชันคอมพานีที่มีการซื้อขายหุ้นในตลาดหลักทรัพย์ มหาวิทยาลัยคาเปลลามีหลักสูตรในระดับปริญญาตรี, ปริญญาโท (วิทยาศาสตรมหาบัณฑิต และบริหารธุรกิจมหาบัณฑิต) และปริญญาเอก (ปรัชญาดุษฎีบัณฑิต, ดุษฎีบัณฑิตจิตวิทยา และบริหารธุรกิจดุษฎีบัณฑิต) ด้านธุรกิจ, เทคโนโลยีสารสนเทศ, การศึกษา, จิตวิทยา, สาธารณสุข, ความปลอดภัยสาธารณะ และบริการประชาชน ภายในขอบเขตเหล่านั้น มหาวิทยาลัยคาเปลลามีสาขาบัณฑิตและความชำนาญเฉพาะทาง 145 สาขา รวมถึงหลักสูตรประกาศนียบัตร 22 หลักสูตร กับกว่า 1,690 หลักสูตรออนไลน์ มีนักเรียนลงทะเบียนเรียนกว่า 36,000 คนจากทั้ง 50 รัฐ กับประเทศอื่นอีก 61 ประเทศ คิดเป็น 31 เปอร์เซ็นต์ที่เข้าเรียนในหลักสูตรระดับปริญญาเอก, 42 เปอร์เซ็นต์เข้าเรียนในระดับปริญญาโท และ 25 เปอร์เซ็นต์เข้าเรียนในระดับปริญญาตรี คณาจารย์ 1,523 ท่านมี 86 เปอร์เซ็นต์ที่มีคุณวุฒิในระดับปริญญาเอก โดยคณาจารย์ของมหาวิทยาลัยอาศัยอยู่ใน 48 รัฐ กับอีก 8 ประเทศ</doc>
