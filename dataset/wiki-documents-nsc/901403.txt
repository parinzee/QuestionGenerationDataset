<doc id="901403" url="https://th.wikipedia.org/wiki?curid=901403" title="เคิรท์ ดาลูเกอ">เคิรท์ ดาลูเกอ เคิรท์ ดาลูเกอ(15 กันยายน ค.ศ. 1897 – 24 ตุลาคม ค.ศ. 1946) เป็นหัวหน้าของตำรวจในเครื่องแบบแห่งชาติ ออร์ดนุงโพลีไซ(ตำรวจรักษาความสงบ)ของนาซีเยอรมนี ภายหลังจากไรน์ฮาร์ด ฮายดริชถูกลอบสังหารในปี ค.ศ. 1942 เขาได้ทำหน้าที่เป็นรองผู้ว่าการจากรัฐอารักขาแห่งโบฮีเมียและโมราเวีย ดาลูเกอได้ออกคำสั่งให้มีมาตรการบทลงโทษอย่างเด็ดขาดสำหรับการลอบสังหาร รวมทั้งการสังหารหมู่ที่ลีดิซ(Lidice massacre) ภายหลังสงครามโลกครั้งที่สองยุติลง เขาได้ถูกจับกุมและส่งตัวไปยังเชโกสโลวาเกีย, ต่อสู้คดี, ถูกตัดสินและลงโทษด้วยการประหารชีวิตในปี ค.ศ. 1946</doc>
