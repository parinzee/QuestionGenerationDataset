<doc id="906402" url="https://th.wikipedia.org/wiki?curid=906402" title="เดิมพันบัลลังก์เดือด">เดิมพันบัลลังก์เดือด เดิมพันบัลลังก์เดือด (อังกฤษ: The Royal Gambler, Jackpot) เป็นละครโทรทัศน์ที่ออกอากาศในประเทศเกาหลีใต้ช่วงปี ค.ศ. 2016 กล่าวถึงประวัติของ แพค แท-กิน เจ้าชายองค์หนึ่งของราชวงศ์โชซ็อน ออกอากาศในประเทศไทยทางช่อง 3 แฟมิลี่ ตั้งแต่วันที่ 28 พฤศจิกายน พ.ศ. 2560 ทุกวันจันทร์ - ศุกร์ เวลา 19:00 น. - 20:00 น. นำแสดงโดย ชัง กึน-ซ็อก, ยอ จิน-กู, ช็อน กวัง-รย็อล, ชอย มิน-ซู, ยุน จิน-ซอ, ลิม จี-ยอน, ลี ฮยอน-วูเนื้อเรื่องย่อ เนื้อเรื่องย่อ. ลี อินจวา ชายผู้มีความแค้นต่อพระราชาแห่งโชซอน เขาได้วางแผนให้ บ๊กซุน ซึ่งเป็นภรรยาของนักพนัน แพคมันกึม ใช้เสน่ห์ทำให้พระราชาหลงใหล จนในที่สุด พระเจ้าซุกจง ก็ได้แย่งชิงนางมาจากมันกึมด้วยเกมการพนัน ต่อมาบ๊กซุนได้กลายเป็น พระสนมซุกบิน ตามแผนที่อินจวาวางไว้ และได้ให้กำเนิดบุตรชาย ซุกบินกลัวว่าลูกของนางอาจจะถูกฆ่าเพราะเป็นลูกที่เกิดจากสามีเก่า นางจึงส่งลูกไปให้มันกึมเลี้ยงดูนอกวัง แต่มันกึมกลับทำตัวเสเพล ไม่เลี้ยงดูลูก ในที่สุดบุตรชายของพระสนมซุกบินก็ตกอยู่ในมือของอินจวา เขาจะใช้เด็กคนนี้ให้เป็นเครื่องมือในการแก้แค้นต่อไป หลังจากนั้นไม่นาน พระสนมซุกบินก็ได้ให้กำเนิดโอรสอีกคน นามว่า องค์ชายยอนอิง ซึ่งต่อมาได้กลายเป็นพระเจ้ายองโจ  20 ปีผ่านไป จากเด็กชายตัวเล็กได้เติบใหญ่ เป็นที่รู้จักของผู้คนในนาม “แพคแทกิล” นักพนันมืออาชีพที่ใช้ชีวิตเสเพล เจ้าชู้ ขี้เมา เพื่อไม่ให้ตกเป็นเป้าโจมตีของเหล่าเสนาบดี และคอยมองหาโอกาสแย่งชิงบัลลังก์ เขาตามหาหลักฐานเพื่อพิสูจน์สายเลือดของตนเอง จนวันหนึ่งแทกิลได้พบกับองค์ชายยอนอิง โดยที่ทั้งคู่ไม่รู้เลยว่าอีกฝ่ายคือสายเลือดเดียวกัน ทั้งสองตกหลุมรักผู้หญิงคนเดียวกัน นามว่า ดัมซอ และยังกลายเป็นเพื่อนกันในเวลาต่อมา แต่อินจวาก็ได้คอยก่อกวนทั้งสอง ทำให้แทกิลและยอนอิงพบอุปสรรคมากมาย ยอนอิงถูกขัดขวางไม่ให้ทำงานสำเร็จ แทกิลก็ต้องตกระกำลำบากยิ่งกว่าตกนรก โชคชะตานำพาให้แทกิลได้รับรู้ความจริงเรื่องวัยเด็กของเขา การตายของบิดา รวมถึงเรื่องมารดาที่เป็นพระสนมของพระเจ้าซุกจง ทำให้ตัวเขาต้องกลายมาเป็นสามัญชนจนถึงทุกวันนี้ ความลับที่ถูกปิดตายมาตลอดยี่สิบปีได้ถูกเปิดขึ้นอีกครั้ง ด้วยความแค้นที่สั่งสมมา แทกิลตัดสินเล่นเกมพนันครั้งยิ่งใหญ่ที่สุดในประวัติศาสตร์ เดิมพันชีวิตของตนเองกับบัลลังก์ของพระเจ้ายองโจ น้องชายร่วมสายเลือดของตนเอง ท่ามกลางการยั่วยุของอินจวาที่ต้องการให้แทกิลยึดครองบัลลังก์ และกลายเป็นพระราชาในแบบที่อินจวาต้องการ ยอนอิงต้องการปกปักษ์รักษาบัลลังก์และความมั่นคงของโชซอน ส่วนแทกิลต้องการหยุดยั้งความสูญเสียที่เกิดจากการชิงอำนาจ ศึกสายเลือดดำเนินไปโดยการชักใยของอินจวา การเล่นพนันเดิมพันที่ยิ่งใหญ่ที่สุดในประวัติศาสตร์ เพื่อแก้แค้นและยึดครองบัลลังก์ของพี่น้องร่วมสายเลือดได้เริ่มต้นขึ้นนักแสดงนำนักแสดงนำ. - ชัง กึน-ซ็อก รับบท แพค-แทกิล - ยอ จิน-กู รับบท องค์ชายยอน อิง-กุน (พระเจ้ายองโจ) - ช็อน กวัง-รย็อล รับบทื ลี จินอา - ชอย มิน-ซู รับบท พระเจ้าซุกจงแห่งโชซ็อน - ยุน จิน-ซอ รับบท บ๊ก-ชุน - ลิม จี-ยอน รับบท ดัม ซอ - ลี ฮยอน-วู รับบท พระเจ้าคย็องจงแห่งโชซ็อน</doc>
