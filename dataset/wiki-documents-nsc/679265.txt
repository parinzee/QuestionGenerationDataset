<doc id="679265" url="https://th.wikipedia.org/wiki?curid=679265" title="ซัยยิด กุฏบ์">ซัยยิด กุฏบ์ ซัยยิด กุฏบ์ (Sayyid Qutb; or ; ) เป็นนักปรัชญาอิสลามของอียิปต์ เกิดเมื่อ พ.ศ. 2449 ที่หมู่บ้านโมซาฮ์ แคว้นอะสิยะห์ของอียิปต์ เขาเกิดในครอบครัวที่มารดาเคร่งศาสนามาก ทำให้เขาสนใจศาสนา ท่องจำอัลกุรอ่านได้ตั้งแต่เด็ก เริ่มจากการเรียนอัลกุอ่านในหมู่บ้าน ต่อมา ได้เรียนในดารุล อูลุม กรุงไคโร เมื่อ พ.ศ. 2472 และได้ปริญญาทางการศึกษาใน พ.ศ. 2476 ได้รับเลือกเป็นผู้บรรยายในมหาวิทยาลัยแห่งนี้ และได้เป็นผู้ตรวจการโรงเรียนขึ้นกับกระทรวงศึกษาธิการของอียิปต์ ต่อมา กุฏบ์ได้ไปศึกษาต่อทางด้านการศึกษาในสหรัฐเป็นเวลา 2 ปี เมื่อกลับมาถึงอียิปต์ เขาได้เข้าร่วมในขบวนการเคลื่อนไหวเพื่อศาสนาอิสลามที่เรียกภราดรภาพมุสลิม และได้สนับสนุนให้อียิปต์เป็นเอกราชหลังสงครามโลกครั้งที่ 2 ทำให้จักรวรรดิอังกฤษไม่พอใจและปราบปรามขบวนการนี้อย่างรุนแรงระหว่าง พ.ศ. 2492 – 2495 กุฏบ์ซึ่งเป็นหัวหน้าฝ่ายวิชาการของอิควานนุมุสลีมูนหรือภราดรภาพมุสลิมได้ร่วมกับผู้นำคนอื่นๆฟื้นฟูองค์กรนี้ขึ้นอีกใน พ.ศ. 2495 และเขาได้เป็นบรรณาธิการของหนังสือพิมพ์อิควานนุมุสลีมูนใน พ.ศ. 2497 แต่ภายในเวลาเพียง 2 เดือน องค์กรนี้ถูกสั่งปิดเพราะวิจารณ์สนธิสัญญาอังกฤษ-อียิปต์ ผู้นำขององค์กรถูกจับกุม กุฏบ์ถูกจับกุมเช่นกัน ศาลประชาชนได้ตัดสินในวันที่ 13 กรกฎาคม พ.ศ. 2498 ให้กุฏบ์ไปใช้แรงงานเป็นกรรมกร เขาได้รับข้อเสนอว่าจะปล่อยตัวเป็นอิสระถ้าเอ่ยคำขอโทษต่อรัฐบาล กุฏบ์ปฏิเสธและยินดีรับโทษต่อไป ในที่สุดเขาถูกประหารชีวิตเมื่อ 29 สิงหาคม พ.ศ. 2509 กุฏบ์เขียนหนังสือไว้หลายเล่ม หนังสือที่มีชื่อเสียงของเขาคือ อัล-อดาละห์ อัล-อิจญ์ติมาอีย์ยะฮ์ ฟิล-อิสลาม (ความยุติธรรมในสังคมของอิสลาม)</doc>
