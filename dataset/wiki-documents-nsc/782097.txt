<doc id="782097" url="https://th.wikipedia.org/wiki?curid=782097" title="ประเทศไทยใน พ.ศ. 2410">ประเทศไทยใน พ.ศ. 2410 เหตุการณ์ที่เกิดขึ้นใน พ.ศ. 2410 ในประเทศไทยผู้นำผู้นำ. - พระมหากษัตริย์ไทย : พระบาทสมเด็จพระจอมเกล้าเจ้าอยู่หัว (พ.ศ. 2394 - 2411)เหตุการณ์เหตุการณ์. - 18 มกราคม - พระบาทสมเด็จพระจอมเกล้าเจ้าอยู่หัว ส่งราชทูตไปประจำ ณ กรุงปารีส - 21 กุมภาพันธ์ - พระบาทสมเด็จพระจอมเกล้าเจ้าอยู่หัว โปรดเกล้าฯ ให้จำลองปราสาทนครวัด ไว้ ณ วัดพระศรีรัตนศาสดาราม ในพระบรมมหาราชวัง เพื่อให้คนทั้งหลายเห็นว่าเป็นสิ่งอัศจรรย์ - 15 มีนาคม - พระบาทสมเด็จพระจอมเกล้าเจ้าอยู่หัว โปรดเกล้าฯ สถาปนาสมเด็จพระเจ้าลูกยาเธอ เจ้าฟ้าจุฬาลงกรณ์ ขึ้นเป็นกรมขุนพินิจประชานารถ - 3 มิถุนายน - พระบาทสมเด็จพระจอมเกล้าเจ้าอยู่หัว มีพระบรมราชโองการประกาศตั้ง เซอร์ จอห์น เบาริง เป็นราชทูตวิสามัญ และอัครราชทูตผู้มีอำนาจเต็มฝ่ายไทยประจำยุโรป - 5 กรกฎาคม - แอนนา ลีโอโนเวนส์ เดินทางจากสยามกลับไปอังกฤษ - 15 กรกฎาคม - ไทยจำต้องยอมลงนามในสนธิสัญญากับฝรั่งเศส รับรองให้เขมรส่วนนอกด้านติดกับโคชินไชนารวมเกาะอีก 6 เกาะ เป็นรัฐในอารักขาของฝรั่งเศส หลังจากฝรั่งเศสบังคับกษัตริย์นโรดมแห่งกัมพูชาให้ยอมยกดินแดนดังกล่าวไปอยู่ใต้การปกครองของตนในปี พ.ศ. 2406 ในสมัย พระบาทสมเด็จพระจอมเกล้าเจ้าอยู่หัว(รัชกาลที่ 4) - 30 สิงหาคม - พระบาทสมเด็จพระจอมเกล้าเจ้าอยู่หัว พระราชทานบรรดาศักดิ์แก่ เซอร์ จอห์น เบาริง เป็นพระยาสยามานุกูลกิจ สยามมิตรมหายศ อันเป็นบรรดาศักดิ์สูงสุดที่ราชทูตไทยได้รับ นับเป็นชาวอังกฤษคนแรกที่ได้รับบรรดาศักดิ์เป็นพระยา - 14 กันยายน - จันทรุปราคาบางส่วน (เห็นได้ในสยาม) - 30 กันยายน - พระบาทสมเด็จพระจอมเกล้าเจ้าอยู่หัว ทรงพระกรุณาโปรดเกล้าฯ ตั้งเซอร์ จอห์น เบาริง เป็นอัครราชทูตพิเศษไทย ประจำกรุงลอนดอน - 12 พฤศจิกายน - พระบาทสมเด็จพระจอมเกล้าเจ้าอยู่หัว โปรดเกล้าฯ ให้เรือพระที่นั่งอรรคเรศรัตนอาสน์ ออกไปรับผู้ว่าราชการเมืองมาเก๊า ซึ่งได้เชิญพระราชสาสน์ และเครื่องราชบรรณาการของกษัตริย์โปรตุเกสมาถวาย จากสันดอนปากแม่น้ำเจ้าพระยาเข้ามายังกรุงเทพฯ - 21 พฤศจิกายน - หนังสือแสดงกิจจานุกิจ ตีพิมพ์สำเร็จเป็นครั้งแรก เป็นหนังสือไทยเล่มแรกที่อธิบายความรู้ทางวิทยาศาสตร์ ภูมิศาสตร์และศาสนาอย่างทันสมัยที่สุด จัดพิมพ์โดยเจ้าพระยาทิพากรวงษ์มหาโกษาธิบดี (ขำ บุนนาค)</doc>
