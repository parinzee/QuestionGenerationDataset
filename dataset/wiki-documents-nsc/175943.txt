<doc id="175943" url="https://th.wikipedia.org/wiki?curid=175943" title="กันดั้มเฮฟวี่อาร์ม">กันดั้มเฮฟวี่อาร์ม XXXG-01SR กันดั้มเฮฟวี่อาร์ม(ญี่ปุ่น:ガンダムヘビーアームズ ;อังกฤษ:Gundam Heavyarms) เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มเฮฟวี่อาร์มเป็นหนึ่งในกันดั้มทั้งห้าเครื่องซึ่งมีต้นแบบมาจาก XXXG-00W0 วิงกันดั้มซีโร่ที่นักวิทยาศาสตร์ทั้งห้าได้ร่วมกันพัฒนาเพื่อใช้ต่อสู้กับองค์กรลับ OZ (Organization of Zodiac) แต่เนื่องจากพลังในการต่อสู้ของวิงกันดั้มซีโร่นั้นสูงเกินไปจนเป็นอันตราย นักวิทยาศาสตร์ทั้งห้าจึงได้ยกเลิกแผนการสร้างวิงกันดั้มซีโร่และได้แยกย้ายกันไปสร้างกันดั้มของตัวเอง กันดั้มเฮฟวี่อาร์มได้รับการพัฒนาโดย นายแพทย์ S กันดั้มเฮฟวี่อาร์มเป็นโมบิลสูทที่เน้นการต่อสู้ระยะไกลจึงติดตั้งมิสไซล์และปืนกลแบบต่างๆไว้ทั่วตัว โดยส่วนไหล่สามารถเปิดออกเพื่อยิงมิสไซล์นำวิถี เช่นเดียวกับที่หน้าอกซึ่งติดตั้งปืนกลแก็ตลิ่งไว้ด้านใน กันดั้มเฮฟวี่อาร์มมีมีดขนาดเล็กไว้เป็นอาวุธสำหรับป้องกันตัวในระยะประชิด นักบินของกันดั้มเฮฟวี่อาร์มก็คือ โทรว่า บาร์ตัน รหัสที่ OZใช้เรียกกันดั้มเฮฟวี่อาร์มก็คือกันดั้ม 03 เนื้อเรื่องของภาคกันดั้มวิง เอนด์เลสวอลซ์ได้เปิดเผยว่าเดิมทีนั้นกลุ่มตระกูลบาร์ตันได้เตรียมใช้กันดั้มทั้งห้าในปฏิบัติการเมเทโอโดยใช้กันดั้มในการกวาดล้างกำลังของศัตรูที่ยังเหลืออยู่หลังจากทิ้งโคโลนีลงไปบนโลก แต่นักวิทยาศาสตร์ทั้งห้าไม่เห็นด้วยกับแผนการนี้จึงส่งกันดั้มไปยังโลกเพื่อต่อสู้กับ OZด้วยสงครามกองโจร ซึ่งโทรว่า บาร์ตันถูกผู้ช่วยของนายแพทย์Sสังหาร และให้ทหารนิรนามใช้ชื่อโทรว่า บาร์ตันเพื่อปฏิบัติการแทน กันดั้มเฮฟวี่อาร์มเป็นกันดั้มเพียงเครื่องเดียวในกลุ่มกันดั้มทั้งห้าที่ไม่เคยถูกทำลาย โดยเมื่อโทรว่ากลับไปอวกาศนั้น ได้ทิ้งกันดั้มเฮฟวี่อาร์มไว้บนโลกเพราะรู้ว่าไม่สามารถใช้งานในสภาพไร้แรงโน้มถ่วงได้ จนกระทั่งได้รับการปรับปรุงโดยโฮวาร์ดเป็นกันดั้มเฮฟวี่อาร์มรุ่นปรับปรุง หลังจากที่ภาคเอนด์เลสวอลซ์ออกฉาย ฮาจิเมะ คาโทกิก็ได้ออกแบบกันดั้มเฮฟวี่อาร์มใหม่อีกครั้งและเรียกว่ารุ่นแรกเริ่ม (early type)ให้มีลักษณะที่ใกล้เคียงกับกันดั้มเฮฟวี่อาร์มรุ่นปรับปรุงในภาคเอนด์เลสวอลซ์มากกว่าเดิมและใช้ปืนกลแก็ตลิ่งขนาดใหญ่ธรรมดาแทนบีมแก็ตลิ่งกันติดโล่กันดั้มเฮฟวี่อาร์มรุ่นปรับปรุง กันดั้มเฮฟวี่อาร์มรุ่นปรับปรุง. XXXG-01H2 กันดั้มเฮฟวี่อาร์มรุ่นปรับปรุง(ญี่ปุ่น:ガンダムヘビーアームズ改 ;อังกฤษ:Gundam Heavyarms Kai) เป็นโมบิลสูทซึ่งเป็นรุ่นปรับปรุงของกันดั้มเฮฟวี่อาร์มในช่วงหลังของบันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มเฮฟวี่อาร์มรุ่นปรับปรุงได้รับการปรับแต่งโดยโฮวาร์ดเพื่อให้ใช้งานในอวกาศได้ เมื่อเทียบกับกันดั้มเครื่องอื่นๆแล้วมีการเปลี่ยนแปลงน้อยที่สุด คือเปลี่ยนบีมแก็ตลิ่งกันติดโล่เป็นแบบสองกระบอกฉบับเอนด์เลสวอลซ์ ฉบับเอนด์เลสวอลซ์. กันดั้มเฮฟวี่อาร์มรุ่นปรับปรุงได้รับการออกแบบใหม่อีกครั้งใน OVA กันดั้มวิง เอนด์เลสวอลซ์โดยฮาจิเมะ คาโทกิ ในมังงะภาคเสริมจะใช้กันดั้มเฮฟวี่อาร์มรุ่นปรับปรุงที่ออกแบบใหม่นี้แทนแบบของภาคโทรทัศน์ ในวิดีโอเกมและโมเดลคิทมักเรียกกันดั้มเฮฟวี่อาร์มที่ออกแบบใหม่นี้ว่ากันดั้มเฮฟวี่อาร์มคัสตอมเพื่อไม่ให้สับสนกับแบบของภาคโทรทัศน์ ในแบบใหม่นี้ สีของกันดั้มเฮฟวี่อาร์มรุ่นปรับปรุงถูกเปลี่ยนจากโทนแดงส้มเป็นสีเขียวเข้มและเพิ่มจำนวนของมิสไซล์ที่บรรจุไว้ตามตัว ปืนกลแก็ตลิ่งที่หน้าอกเพิ่มเป็นสี่กระบอก ส่วนบีมแก็ตลิ่งติดโล่นั้นกลายเป็นปืนกลแก็ตลิ่งแบบสองลำกล้องขนาดใหญ่และมีถึงสองคู่ กันดั้มเฮฟวี่อาร์มที่ออกแบบใหม่นี้จะไม่มีมีดซึ่งเป็นอาวุธระยะประชิดตัว บางครั้งกันดั้มเฮฟวี่อาร์มรุ่นปรับปรุงจะมีหน้ากากตัวตลกแบบปิดครึ่งหน้า ซึ่งเป็นแบบเดียวกับที่โทรว่าใส่ในคณะละครสัตว์ที่อาศัยอยู่ โมบิลสูท MMS-01 เซอเพนท์ของกองกำลังมารีเมียร์นั้นใช้ระบบอาวุธคล้ายกับของกันดั้มเฮฟวี่อาร์มรูปแบบอื่นๆกันดั้มเดริงเจอร์อาร์ม รูปแบบอื่นๆ. กันดั้มเดริงเจอร์อาร์ม. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) กันดั้มเดริงเจอร์อาร์มเป็นโมบิลสูทเตรียมผลิตจำนวนมากที่พวก OZที่รอดจากสงครามแอบพัฒนาขึ้นโดยใช้ข้อมูลของกันดั้มเฮฟวี่อาร์ม แต่ออกแบบให้เน้นการใช้งานในภารกิจป้องกันพื้นที่ ส่วนหัวไม่มีเสาอากาศและไม่ได้ติดตั้งปืนวัลแคนหรือปืนกลอัตโนมัติ อดีตทหาร OZ ไทรนอย ลิฟวินสกี้ ได้ขโมยกันดั้มเดริงเจอร์อาร์มเพื่อช่วยทิเอลตามหาพี่ชาย ซึ่งไทรนอยได้เสียชีวิตจากการสั่งให้กันดั้มเดริงเจอร์อาร์มระเบิดตัวเองทำลายกันดั้มแซนด์เลออนคัสตอมและกันดั้มเดธไซธ์กิลตี้คัสตอมที่ไล่ตามพวกทิเอลไปถึงสุสานนักรบ</doc>
