<doc id="229013" url="https://th.wikipedia.org/wiki?curid=229013" title="น.ช. นักโทษชาย">น.ช. นักโทษชาย น.ช. นักโทษชาย เป็นภาพยนตร์ไทยจากไท เอ็นเตอร์เทนเมนต์ กำกับและเขียนบทโดยมานพ เจนจรัสสกุล จากบทประพันธ์เรื่อง "คุก ชีวิตในพันธนาการ" ของอรสม สุทธิสาคร ซึ่งเป็นนักเขียนสารคดี ที่มีผลงานงานเขียนสะท้อนภัยจากสังคมในมุมมืด เช่น มือปืน, สนิมดอกไม้, คุก ชีวิตในพันธนาการ, อาชญากร เด็ก? เบ้าหลอมและเบื้องหลังมือสีขาวที่เปื้อนบาป, เด็กพันธุ์ใหม่ ….. วัย X และ Click ชีวิตวัยรุ่นไทยยุคปี 2000 ภาพยนตร์เรื่องนี้เป็นผลงานกำกับภาพยนตร์เรื่องแรกของมานพ เจนจรัสสกุล ซึ่งก่อนหน้านี้เป็นผู้กำกับภาพยนตร์โฆษณา เป็นภาพยนตร์แนวดรามาที่กล่าวถึงชีวิตความเป็นอยู่ สภาพจิตใจของนักโทษในห้องขัง ภาพยนตร์ได้รับรางวัลสมาพันธ์ภาพยนตร์แห่งชาติ สาขากำกับศิลป์ยอดเยี่ยม ประจำปี พ.ศ. 2546 โดย ธงชัย สิทธิรักษ์</doc>
