<doc id="767201" url="https://th.wikipedia.org/wiki?curid=767201" title="เจ้าชายอับดุล มาตีนแห่งบรูไน">เจ้าชายอับดุล มาตีนแห่งบรูไน ร้อยตรี เจ้าชายอับดุล มาตีน (; ประสูติ: 10 สิงหาคม พ.ศ. 2534 — ) เป็นพระราชโอรสในสมเด็จพระราชาธิบดีฮัสซานัล บลกียะห์ ประสูติแต่มาเรียม อับดุล อาซิซ อดีตพระมเหสี และเป็นพระอนุชาร่วมพระชนนีในเจ้าชายอับดุล อาซิมพระประวัติ พระประวัติ. เจ้าชายอับดุล มาตีน เป็นพระราชบุตรลำดับที่สิบในสมเด็จพระราชาธิบดีฮัสซานัล บลกียะห์ ประสูติแต่มาเรียม อับดุล อาซิซ อดีตพระมเหสี พระองค์มีเชื้อสายญี่ปุ่นและอังกฤษมาแต่พระชนนี (บางแห่งว่าเป็นชาวสกอต) ส่วนพระนามมาตีนนั้น มีความหมายว่า "มั่นคง" เมื่อรวมกับคำว่าอับดุลจะมีความหมายว่า "บ่าวของผู้ไม่มีวันอ่อนล้า" พระองค์สำเร็จการศึกษาระดับมัธยมศึกษาตอนต้นจากวิทยาลัยวิทยาศาสตร์ปาดูกาเซอรีเบอกาวันซุลตัน () และระดับชั้นมัธยมศึกษาตอนปลายจากโรงเรียนนานาชาติเจอรูดง () ในเดือนพฤษภาคม พ.ศ. 2553 ทรงเข้าร่วมหลักสูตรกองทัพบกโรงเรียนนายร้อยทหารบกแซนด์เฮิสต์ และทรงสำเร็จการศึกษาในเดือนเมษายนปีถัดมา โดยมีพระชนกเสด็จเข้าร่วมพิธีสำเร็จการศึกษาด้วย ถือเป็นเชื้อพระวงศ์พระองค์แรกที่รับพระยศทางทหาร ทรงสำเร็จศึกษาระดับปริญญาตรีด้านการเมืองระหว่างประเทศ ณ วิทยาลัยคิงส์ (King’s College) และทรงสำเร็จการศึกษาปริญญาโทสาขาวิชาการระหว่างประเทศ วิทยาลัยบูรพาคดีศึกษาและการศึกษาแอฟริกา (SOAS) มหาวิทยาลัยลอนดอนพระจริยวัตรและความสนพระทัย พระจริยวัตรและความสนพระทัย. เจ้าชายอับดุล มาตีน กล่าวว่าพระองค์ใช้ชีวิตเช่นปกติชน โปรดที่จะแต่งพระองค์อย่างเรียบง่าย หากจะแต่งกายอย่างเป็นทางการก็เมื่อออกงานเท่านั้น โปรดฟังแนวเพลงป็อป ทรงตีกลองและเล่นกีตาร์ได้ พระองค์โปรดเสวยอาหารไทยรสจัด โดยเฉพาะลาบ พระองค์สนพระทัยด้านการกีฬาเป็นอย่างยิ่ง โดยเป็นนักฟุตบอลของทีมเอเอ็มกันเนอส์เอฟซี (AM Gunners FC) และประทานเงินอุปถัมภ์ด้วย ทรงมีเดวิด เบคแคม เป็นนักฟุตบอลที่ชื่นชอบ และเป็นแฟนของสโมสรฟุตบอลแมนเชสเตอร์ยูไนเต็ด นอกจากนี้พระองค์ชื่นชอบกีฬาเอกซ์ตรีม และกำลังฝึกศิลปะการต่อสู้แบบผสมโดยเฉพาะมวยไทยโปโล โปโล. เจ้าชายอับดุล มาตีนทรงเล่นกีฬาโปโลร่วมกับสมาชิกพระราชวงศ์ด้วย พระองค์เข้าแข่งขันกีฬาดังกล่าวครั้งแรกในเดือนมกราคม พ.ศ. 2559 ในรายการออลเอเชียคัพ 2016 (All Asia Cup 2016) ที่จัดขึ้นในประเทศไทย และในเดือนกุมภาพันธ์ปีเดียวกัน ทรงเข้าร่วมโปโลการกุศลริชาร์ดมิลล์โปโลแชริตี 2016 ณ บันดาร์เซอรีเบอกาวัน ซึ่งจัดขึ้นเพื่อระดมทุนเข้ามูลนิธิผู้ป่วยมะเร็งที่เป็นเด็ก ร่วมกับริชาร์ด มิลล์ ยี่ห้อนาฬิกาจากประเทศสวิตเซอร์แลนด์ โดยทีมของพระองค์รับรางวัลรองชนะเลิศซึ่งพ่ายทีมของพระราชบิดาเพียงหนึ่งคะแนน ในปี พ.ศ. 2560 พระองค์ทรงเข้าร่วมแข่งขันโปโลประเภททีมในซีเกมส์ 2017 เช่นเดียวกับเจ้าหญิงอาเซมะห์ นีมาตุล พระเชษฐภคินีร่วมพระชนกชนนีที่ลงแข่งขันกีฬาโปโลเช่นกันพระเกียรติยศพระอิสริยยศพระเกียรติยศ. พระอิสริยยศ. - เจ้าชายอับดุล มาตีน (10 สิงหาคม พ.ศ. 2534 — ปัจจุบัน)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์มงกุฏแห่งบรูไนพงศาวลี</doc>
