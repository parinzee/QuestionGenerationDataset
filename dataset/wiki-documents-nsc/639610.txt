<doc id="639610" url="https://th.wikipedia.org/wiki?curid=639610" title="เจ้าสาวของอานนท์">เจ้าสาวของอานนท์ เจ้าสาวของอานนท์ เป็น นวนิยาย ของ ว.ณ ประมวญมารค (นามปากกาของ พระเจ้าวรวงศ์เธอ พระองค์เจ้าวิภาวดีรังสิต โดยนวนิยายเรื่องนี้เป็นหนึ่งในนวนิยายไตรภาคซึ่งอีก 2 เรื่องคือ ปริศนา และ รัตนาวดี เป็นเรื่องราวความรักของ อานนท์ วิทยาธร วิศวกรหนุ่มเจ้าเสน่ห์กับ สุชาดา สุทธากุล ลูกสาวของ นายตะวัน เจ้าของโรงงานทำกะทิสุดท้ายแล้วสุชาดา จะหยุดความเจ้าชู้ของอานนท์ได้หรือไม่ เจ้าสาวของอานนท์ถือเป็นหนังสือเล่มที่สองของนวนิยายเรื่องปริศนา โดยมีหนังสือเรื่องปริศนาเป็นเล่มแรก และมีรัตนาวดีเป็นหนังสือเล่มสุดท้ายของนวนิยายชุดนี้ เจ้าสาวของอานนท์เคยถูกนำมาสร้างเป็นภาพยนตร์ โดย ไฟว์สตาร์ ในปี พ.ศ. 2525 กำกับการแสดงโดย รุจน์ รณภพ นำแสดงโดย ไพโรจน์ สังวริบุตร และ จารุณี สุขสวัสดิ์ ออกฉายเมื่อ 31 ธันวาคม 2525 และต่อมาถูกนำมาทำเป็นละครโทรทัศน์ ปี พ.ศ. 2531 ออกอากาศทางช่อง 3 โดย ไอแอม โปรดักชั่น นำแสดงโดย ศรัณยู วงษ์กระจ่าง รับบท อานนท์ วิทยาธร และ จริยา แอนโฟเน่ รับบท สุชาดา สุทธากุล ปี พ.ศ. 2542 ออกอากาศทาง ช่อง 5 โดย กันตนา นำแสดงโดย จอนนี่ แอนโฟเน่ รับบท อานนท์ วิทยาธร และ เชอร์รี่ ผุงประเสริฐ รับบท สุชาดา สุทธากุล (สร้างก่อน ปริศนา (2543) โดยสร้างโดยคนละบริษัท เจ้าสาวของอานนท์ (2542) สร้างโดย กันตนา ส่วน ปริศนา (2543) สร้างโดยทูอินวัน) และครั้งล่าสุดในปี พ.ศ. 2558 ออกอากาศทาง ช่องพีพีทีวี สร้างโดย มรว. ศรีคำรุ้ง ยุคล รัตตกุล นำแสดงโดย โทนี่ รากแก่น รับบท อานนท์ วิทยาธร และ เอสเธอร์ สุปรีย์ลีลา รับบท สุชาดา สุทธากุลเนื้อเรื่อง เนื้อเรื่อง. นวนิยายเรื่องนี้จะกล่าวถึง อานนท์ วิทยาธร วิศวกรหนุ่มเจ้าสำราญที่ได้เดินทางพบรักกับ สุชาดา สุทธะ (สุทธากุล) ลูกสาวคนสวยที่มีฝาแฝดชายชื่อโสภณของ นายตะวัน เจ้าของโรงงานมะพร้าวระหว่างไปทำการติดตั้งเครื่องจักรในโรงงานที่คลองน้ำวนโดยที่เขาไม่รู้เลยว่า ตระกล เพื่อนสนิทของเขาก็แอบรักนงลักษณ์ น้องสาวคนโตของอานนท์อย่างถอนตัวไม่ขึ้น เรื่องวุ่นๆของความรักที่แสนจะปั่นป่วนจึงได้เกิดขึ้น พร้อมกับความหลังอันน่าเศร้าของตระกูคสุทธากุลที่ค่อยๆเปิดเผยตัวละครและนักแสดง</doc>
