<doc id="437325" url="https://th.wikipedia.org/wiki?curid=437325" title="นวรัต ไกรฤกษ์">นวรัต ไกรฤกษ์ นายแพทย์นวรัต ไกรฤกษ์ (25 มิถุนายน พ.ศ. 2459 - 18 มีนาคม พ.ศ. 2555) เจ้าของนามปากกา หมอนพพร เป็นแพทย์เฉพาะทางด้านโรคผิวหนัง และกามโรค มีชื่อเสียงในฐานะนักเขียนบทความตอบปัญหาเพศศึกษา ตีพิมพ์ในหนังสือพิมพ์เดลินิวส์ ชื่อคอลัมน์ "เสพสมบ่มิสม" เป็นที่รู้จักและได้รับความนิยมมาอย่างต่อเนื่อง ตั้งแต่ปี พ.ศ. 2520 จนถึงปัจจุบันประวัติ ประวัติ. นายแพทย์นวรัต เกิด 25 มิถุนายน พ.ศ. 2459 เป็นบุตรคนที่ 10 ของมหาเสวกเอก พระยาบุรุษรัตนราชพัลลภ (นพ ไกรฤกษ์) และเจ้าคำ สืบเชื้อสายจากเจ้าผู้ครองนครแพร่ จบการศึกษาจากโรงเรียนวชิราวุธวิทยาลัย เข้าเรียนที่คณะวิทยาศาสตร์ จุฬาลงกรณ์มหาวิทยาลัย และคณะแพทยศาสตร์และศิริราชพยาบาล จุฬาลงกรณ์มหาวิทยาลัย เข้าทำงานที่โรงพยาบาลจุฬาลงกรณ์ โรงพยาบาลโรงงานยาสูบ และได้รับทุนไปศึกษาเฉพาะทาง ด้านโรคผิวหนังและกามโรคที่สหรัฐอเมริกา นายแพทย์นวรัต ถึงแก่กรรม 18 มีนาคม พ.ศ. 2555ผลงาน ผลงาน. นายแพทย์นวรัตเริ่มเขียนบทความตอบปัญหาทางเพศ ตั้งแต่ช่วงปี พ.ศ. 2520 ขณะทำงานเป็นแพทย์ประจำโรงพยาบาลเลิดสิน จากการชักชวนของนายแสง เหตระกูล เจ้าของหนังสือพิมพ์เดลินิวส์ ใช้นามปากกา "หมอนพพร" ปัจจุบันคอลัมน์เสพสมบ่มิสมยังลงตีพิมพ์ทุกวัน เขียนโดยผู้ใช้นามแฝง "ดร. โอ" และ "ดร.คิว ลานทอง" นอกจากงานเขียนแล้ว นายแพทย์นวรัตยังทำธุรกิจเป็นเจ้าของ สหคลินิคหมอนพพร ศูนย์สุขภาพครอบครัว และขายผลิตภัณฑ์เพื่อสุขภาพ</doc>
