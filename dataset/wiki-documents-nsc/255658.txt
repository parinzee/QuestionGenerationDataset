<doc id="255658" url="https://th.wikipedia.org/wiki?curid=255658" title="ดาราจักรแคระชนิดรี">ดาราจักรแคระชนิดรี ดาราจักรแคระชนิดรี (; หรือเรียกย่อว่า dE) เป็นดาราจักรชนิดรีที่มีขนาดเล็กกว่าดาราจักรอื่นๆ มาก จัดเป็นประเภท dE ถือเป็นชนิดของกลุ่มและกระจุกดาราจักรที่พบได้ทั่วไป และมักอยู่กับดาราจักรอื่นใกล้เคียงในลักษณะดาราจักรคู่ หนึ่งในดาราจักรแคระชนิดรีที่อยู่ใกล้กับดาราจักรของเรามากที่สุดคือ เมสสิเยร์ 110 (หรือรู้จักอีกชื่อว่า NGC205) เป็นดาราจักรบริวารของดาราจักรแอนดรอเมดา ค้นพบโดยนักล่าดาวหางชาวฝรั่งเศสชื่อ ชาลส์ เมสสิเยร์ ในปี ค.ศ. 1773 และเป็นดาราจักรแคระเพียงแห่งเดียวที่รู้จักตราบจนกระทั่งถึงปี ค.ศ. 1944 วอลเตอร์ บาดี (Walter Baade) จึงได้ตรวจยืนยันว่า ดาราจักร NGC147 และ NGC185 เป็นดาราจักรสมาชิกในกลุ่มท้องถิ่นด้วยการแยกแยะดาวแต่ละดวงในดาราจักรเหล่านั้น วิธีการแยกแยะดาวฤกษ์ถือเป็นวิธีเดียวที่เป็นไปได้ เพราะดาราจักรแคระชนิด dE เหล่านี้อยู่ใกล้กับทางช้างเผือกมาก นอกเหนือจากเหล่าดาราจักรแคระที่เป็นดาราจักรบริวารของแอนดรอเมดาในกลุ่มท้องถิ่นแล้ว ก็ยังไม่มีการค้นพบดาราจักรแคระชนิดรีนี้ในที่อื่นใดอีก จนถึงคริสต์ทศวรรษ 1950 จึงมีการค้นพบดาราจักรแคระชนิดรีเพิ่มเติมในกระจุกดาราจักร Fornax และกระจุกดาราจักรหญิงสาวที่อยู่ใกล้เคียง</doc>
