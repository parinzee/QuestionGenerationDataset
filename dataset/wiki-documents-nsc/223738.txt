<doc id="223738" url="https://th.wikipedia.org/wiki?curid=223738" title="อ้วงเซ็งจี้">อ้วงเซ็งจี้ อ้วงเซ็งจี้ (; Yuan Chengzhi) ยอดฝีมือยุคหลังในประวัติศาสตร์จักรวาลนิยายกิมย้ง(ราชวงศ์เช็ง) และพระเอกจากเรื่องเพ็กฮ้วยเกี้ยมประวัติตัวละคร ประวัติตัวละคร. อ้วงเซ็งจี้ หรือ เหยียนเฉินจือ เป็นบุตรชายของ อ้วงจุ้ยหวง ( หยวนจงฮวน หรือ เหยียนฉงฟั่น แม่ทัพปลายสมัยราชวงศ์เหม็ง มีตัวตนอยู่จริง) ที่ถูกประหารโดยไม่มีความผิดจากจักรพรรดิจุ๊ยเจ็ง ( จักรพรรดิจงเสิง จักรพรรดิองค์สุดท้ายแห่งราชวงศ์เหม็ง) อ้วงเซ็งจี้ได้รับการเลี้ยงดูจาก โจ๊วต้งซิ้ว จูอานก๊ก โง้ยเฮา และล้อตั้วกังลูกน้องเก่าของบิดาตั้งแต่ยังเด็ก ต่อมาได้มีโอกาสเรียนวิชาบู๊จาก ม้อนั้งเช็ง ฉายา โป๊ยชิ่วเซียนอ้วง(เซียนชะนีแปดมือ) เจ้าสำนักฮั้วซัว(หัวซาน) ทั้งยังได้รับคำชี้แนะจากบึกฮึงเต้าหยิน เจ้าสำนักกระบี่เหล็ก ทำให้มีฝีมือรุดหน้ากว่าคนรุ่นเดียวกันมากนัก ต่อมา อ้วงเซ็งจี้ ยังมีโอกาสได้ฝึกฝนวิชาจากกิมจั๊วปี๊กกี๊บ (ตำรางูทอง) ของ กิมจั๊วลั้งกุน(เทพบุตรงูทอง)แหเซาะหงี บิดาของ อุนแชแช ที่เหลือทิ้งไว้อีกด้วย ช่วงบั้นปลายชีวิตได้ไปตั้งรกรากที่เกาะบอร์เนียวคำวิจารณ์ คำวิจารณ์. หากจะกล่าวว่า อ้วงเซ็งจี้ เป็นยอดฝีมืออันดับหนึ่งช่วงปลายสมัยในประวัติศาสตร์จักรวาลกิมย้งก็ไม่ผิดมากนัก เพราะยอดฝีมือในเรื่องอุ้ยเสี่ยวป้ออย่าง กุยซินซิ่ว ยังเคยสู้แพ้อ้วงเซ็งจี้มาแล้วถึงสองครั้งสองครา แม้แต่อันดับหนึ่งแห่งฝ่ายอธรรมอย่าง ฮ้อทิซิ่ว ก็ยังพ่ายแพ้ต่ออ้วงเซ็งจี้ด้วยเช่นกัน (ภายหลังเป็นศิษย์อ้วงเซ็งจี้จึงเปลี่ยนมาใช้ชื่อ ฮ้อเท็กซิ่ว) ดังนั้นผู้รู้ในเชิงนิยายกำลังภายในหลายท่าน จึงคิดเห็นตรงกันว่าสมควรจัดให้ อ้วงเซ็งจี้ เป็นสุดยอดฝีมือยุคหลังในจักรวาลของกิมย้ง</doc>
