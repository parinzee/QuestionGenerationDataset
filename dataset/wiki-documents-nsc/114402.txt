<doc id="114402" url="https://th.wikipedia.org/wiki?curid=114402" title="สถานีคลองเตย">สถานีคลองเตย สถานีคลองเตย (, รหัส KHO) เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนพระรามที่ 4 กรุงเทพมหานคร บริเวณทางขึ้น-ลงทางพิเศษเฉลิมมหานคร ใกล้ซอยโรงงานยาสูบที่ตั้ง ที่ตั้ง. ถนนพระรามที่ 4 ด้านหน้าสำนักงานการไฟฟ้านครหลวงเขตคลองเตย บริเวณทิศตะวันออกของจุดตัดทางรถไฟสายแม่น้ำ และทางขึ้น-ลงทางพิเศษเฉลิมมหานคร (ทางด่วนขั้นที่ 1) ซึ่งเป็นจุดบรรจบถนนพระรามที่ 4, ถนนเชื้อเพลิง และถนนดวงพิทักษ์ ในพื้นที่แขวงคลองเตย เขตคลองเตย กรุงเทพมหานคร ก่อนหน้านี้ ในโครงการรถไฟฟ้ามหานครได้ใช้ชื่อสถานีนี้ว่า สถานีบ่อนไก่ เนื่องจากมีที่ตั้งอยู่ใกล้กับย่านบ่อนไก่ ด้านทิศตะวันตกของทางรถไฟสายแม่น้ำ แต่ทางการรถไฟฟ้าขนส่งมวลชนแห่งประเทศไทย ได้ประกาศเปลี่ยนชื่อเป็นสถานีคลองเตย เมื่อวันที่ 9 ตุลาคม 2545 โดยให้เหตุผลว่าที่ตั้งสถานีอยู่ในเขตคลองเตย ไม่ใช่บ่อนไก่ (ซึ่งอยู่ในแขวงลุมพินี เขตปทุมวัน) ตามที่เข้าใจแต่เดิม ทั้งนี้ ย่านที่เรียกกันว่า "คลองเตย" มีพื้นที่กว้างขวาง และอาจทำให้เกิดความสับสนได้ แต่โดยทั่วไปมักหมายถึงย่านตลาดคลองเตย ซึ่งเป็นตลาดสดขนาดใหญ่ใจกลางกรุงเทพมหานคร สำหรับที่ตั้งของสถานีคลองเตยนั้นอยู่ห่างจากย่านตลาดคลองเตยไม่ต่ำกว่า 600 เมตร ดังนั้นผู้โดยสารที่เดินทางมาตลาดคลองเตยควรใช้บริการที่สถานีศูนย์ฯ สิริกิติ์ซึ่งอยู่ใกล้เพียง 300 เมตรจะสะดวกกว่าแผนผังสถานีรายละเอียดสถานีสัญลักษณ์ของสถานี รายละเอียดสถานี. สัญลักษณ์ของสถานี. ใช้สัญลักษณ์หลังคาเรือนไทย สื่อถึงตำหนักปลายเนิน ซึ่งเป็นบ้านเรือนไทย 2 ชั้น ตั้งอยู่บริเวณด้านทิศใต้ของสถานี โดยใช้สีส้มเพื่อบ่งบอกถึงพื้นที่ในย่านการค้าหนาแน่นรูปแบบของสถานี รูปแบบของสถานี. เป็นสถานีใต้ดิน กว้าง 28 เมตร ยาว 202 เมตร ระดับชานชาลาอยู่ลึก 18 เมตรจากผิวดิน เป็น 1 ใน 2 สถานีที่ใช้ชานชาลาด้านข้างชั้นเดียว (Station with Side Platform) คือ สถานีคลองเตย และ สถานีบางซื่อทางเข้า-ออกสถานีทางเข้า-ออกสถานี. - 1 ป้ายรถประจำทางไปสี่แยกวิทยุ, การไฟฟ้านครหลวงเขตคลองเตย - 2 ป้ายรถประจำทางไปสามแยกคลองเตย, โรงงานยาสูบการจัดพื้นที่ในตัวสถานี การจัดพื้นที่ในตัวสถานี. แบ่งเป็น 3 ชั้น ประกอบด้วย- 1 ชั้นศูนย์การค้า เมโทรมอลล์, สำนักงานหนังสือเดินทางไทย (เปิดใช้งาน 9 ธันวาคม พ.ศ. 2559) - 2 ชั้นออกบัตรโดยสาร - 3 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ที่ทางเข้า-ออกที่ 1 และ 2ศูนย์การค้าภายในสถานี ศูนย์การค้าภายในสถานี. ภายในสถานีคลองเตย ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี เปิดเมื่อ 22 ธันวาคม พ.ศ. 2559รถโดยสารประจำทางรถโดยสารประจำทาง. - ถนนพระรามที่ 4 สาย 4 13 22 45 46 47 74 109 115 116 141 149 507สถานที่สำคัญใกล้เคียงสถานที่สำคัญใกล้เคียง. - การไฟฟ้านครหลวง เขตคลองเตย และสำนักงานใหญ่ (แห่งใหม่) - พิพิธภัณฑ์ตำหนักปลายเนิน - โรงงานยาสูบ - ตลาดปีนัง - โรงเรียนคลองเตยวิทยา</doc>
