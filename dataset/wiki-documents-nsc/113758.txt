<doc id="113758" url="https://th.wikipedia.org/wiki?curid=113758" title="บล็อกนัน">บล็อกนัน บล็อกนัน () เป็นเว็บไซต์ภาษาไทยในลักษณะบล็อก ซึ่งเน้นเรื่องการเผยแพร่ข่าวสารเทคโนโลยีสารสนเทศและวิทยาศาสตร์จากทั่วโลก โดยรูปแบบเนื้อหาในเว็บนั้นจะมีลักษณะข้อมูลแบบการนำข่าวสำคัญมาสรุป และทำลิงก์เชื่อมโยงไปยังหัวข้อข่าวต้นฉบับ เปิดให้ผู้ใช้ทั่วไปสามารถเข้าร่วมเขียนข่าวได้ ผู้อ่านสามารถแสดงความเห็นท้ายข่าวและในกระดานสนทนา นอกจากข่าวสาร ยังมีบทสัมภาษณ์จากบุคคลในวงการเทคโนโลยีสารสนเทศ เช่น โปรแกรมเมอร์ ผู้พัฒนาฟอนต์ ผู้ดูแลเว็บให้บริการบล็อก ผู้บริหารธุรกิจขายเพลงในรูปแบบดิจิตอล เป็นต้น บล็อกนันเป็นเว็บไซต์ที่มีผู้เข้าชมจากประเทศไทยมากเป็นอันดับที่ 254 (12 เมษายน 2561) จากการจัดอันดับโดยอะเล็กซาการเข้าเป็นสมาชิกและสร้างบทความ การเข้าเป็นสมาชิกและสร้างบทความ. บล็อกนันเปิดให้บุคคลใดก็ตามเข้าเป็นสมาชิกได้ โดยสมาชิกจะสามารถเขียนและแสดงความคิดเห็นได้ โดยสมาชิกที่เคยเขียนบทความแล้วจะเป็น contributor โดยบทความที่เขียนจะต้องไปรออยู่ที่หน้า upcoming news หากเขียนมาเป็นระยะเวลาพอสมควรและบทความที่เขียนมีคุณภาพมาโดยตลอด จะได้เลื่อนเป็น Writer โดยการคัดเลือกจากสมาชิกที่เป็น Writer อยู่ก่อนแล้ว โดยผู้ที่เป็น Writer จะมีสิทธิในการอนุมัติบทความขึ้นหน้าหนึงและมีสิทธิ์เลือก Writer อีกด้วย ปัจจุบันบล็อกนันมีผู้รายงานข่าวประจำในระดับ Writer ประมาณ 40 คน และผู้รายงานข่าวทั่วไปอีกจำนวนมาก การเขียนบทความของบล็อกนันนั้นทางเว็บแนะนำให้ผู้เขียนใช้ Markdown แต่ก็ยังมีตัวเลือกให้ใช้โค้ด HTML ด้วยเช่นกันการบริหารเว็บไซต์ การบริหารเว็บไซต์. บล็อกนันเริ่มเปิดใช้งานครั้งแรกใน พ.ศ. 2547 โดยนักศึกษา สาขาวิชาวิศวกรรมคอมพิวเตอร์ มหาวิทยาลัยเกษตรศาสตร์ คือ อิสริยะ ไพรีพ่ายฤทธิ์ (mk) และ วสันต์ ลิ่วลมไพศาล (lew) ซอฟต์แวร์หลักในการจัดการข้อมูลภายในเว็บไซต์ในปัจจุบันคือ ดรูปาล (เดิมใช้เวิร์ดเพรส) โดยเนื้อหาทั้งหมดในเว็บบล็อกนั้นอยู่ภายใต้ลิขสิทธิ์แบบครีเอทีฟคอมมอนส์ ปัจจุบันบล็อกนันอยู่ภายใต้การควบคุมของ บริษัท บล็อกนัน จำกัด (Blognone Co., Ltd.) โดยจดทะเบียนเมื่อวันที่ 23 กุมภาพันธ์ พ.ศ. 2555 และยังมีเว็บไซต์ในเครือเดียวกันคือ จัสไซ (jusci.net) และ มีโคโนมิกส์ (meconomics.net)</doc>
