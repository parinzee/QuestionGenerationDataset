<doc id="727625" url="https://th.wikipedia.org/wiki?curid=727625" title="สปาย (ภาพยนตร์)">สปาย (ภาพยนตร์) สปาย () เป็นภาพยนตร์อเมริกันแนวตลกในปี ค.ศ. 2015 กำกับและเขียนบทโดย พอล พีก นำแสดงโดย เมลิสซ่า แม็คคาร์ธี่, เจสัน สเตธัม, โรส เบิร์น, มิแรนดา ฮาร์ต, บ็อบบี คานิวัล, แอลลิสัน แจนนีย์ และจู๊ด ลอว์ ออกฉายเมื่อวันที่ 4 มิถุนายน ค.ศ. 2015 และเป็นภาพยนตร์ที่ได้รับเสียงวิจารณ์ในทางที่ดี ทำรายได้กว่า 235 ล้านดอลลาร์สหรัฐเนื้อเรื่อง เนื้อเรื่อง. ซูซาน คูเปอร์ (เมลิสซ่า แม็คคาร์ธี่) เป็นนักวิเคราะห์ซีไอเอ ผู้ถ่อมเนื้อถ่อมตนและได้แต่นั่งอยู่กับโต๊ะ เธอเป็นวีรสตรีที่ไม่มีใครกล่าวขวัญถึงเบื้องหลังภารกิจสุดอันตรายขององค์กรสายลับแห่งนี้ เพื่อนร่วมงานของเบรดเลย์ ไฟน์ (จู๊ด ลอว์) ได้รับภารกิจจากสำนักงานของซีไอเอในกรุงวอชิงตัน ดี.ซี. ให้ฆ่าทีโคเมอร์ โบยานอฟ (รอม ราวี) แต่จะต้องหากระเป๋าเดินทางที่มีระเบิดนิวเคลียร์ก่อน ซึ่งทีโคเมอร์เป็นคนเดียวที่รู้ว่ามันอยู่ที่ไหน ในขณะเดียวกันลูกสาวของทีโคเมอร์ที่ชื่อ เรย์นา โบยานอฟ (โรส เบิร์น) ได้รู้ตำแหน่งของระเบิดจึงให้ไฟน์เข้าไปในบ้านของเธอเพื่อบอกว่าระเบิดนิวเคลียร์อยู่ที่ไหน แต่เธอยิงปืนใส่ไฟน์แทน ในขณะนั้นซูซานเห็นเหตุการณ์ทั้งหมดผ่านทางอุปกรณ์พิเศษที่ไฟน์ใส่อยู่ในดวงตา ซึ่งเรย์นารู้จักชื่อของสายลับทั้งหมดในหน่วยงานรวมถึงไฟน์ และริค ฟอร์ด (เจสัน สเตธัม) ซูซานจึงขออาสาจะเป็นสายลับแทนไฟน์ที่เสียชีวิตไปกับเจ้านายของเธอ เอเลน คร็อกเกอร์ (แอลลิสัน แจนนีย์) ซึ่งฟอร์ดไม่เห็นด้วยที่คร็อกเกอร์เลือกซูซานมาเป็นสายลับ แต่ถึงฟอร์ดจะคัดค้านแต่คร๊อกเกอร์ก็เลือกซูซานอยู่ดี เรย์นาดูออกว่าซูซานเป็นซีไอเอ แต่ซูซานอ้างว่าพ่อของเรย์นาจ้างให้เธอเป็นบอดี้การ์ดให้กับเธอ ในขณะที่เรย์นาพาซูซานไปบูดาเปสต์ ซูซานได้เจอเพื่อนของเธอ แนนซี่ บี (มิแรนดา ฮาร์ท) ที่ถูกส่งมาช่วยเธอ หลังจากนั้นมีการยิงเกิดขึ้นแต่ซูซานช่วยเรย์นาไว้ได้ทัน ซูซานขับรถตามคอเรน วอล์เคอร์ (โมเรน่า บาคคาริน) จนวอล์เคอร์จนมุมแต่มีมือปืนมายิงวอล์เคอร์เสียชีวิตต่อหน้าต่อตาของเธอ ต่อมาในคืนที่ซูซานและแนนซี่มาพร้อมกับเรย์นาในงานเลี้ยงเพื่อตามหา เลีย (นาร์กิส ฟัดลี) หลังจากนั้นซูซานได้เจอกับเลีย แนนซี่จึงช่วยให้เกิดความวุ่นวายที่งานเลี้ยง จนซูซานและเลียเกิดการต่อสู้กันและสิ่งที่ไม่คาดคิดก็เกิดขึ้นไฟน์ปรากฏตัวขึ้นมาพร้อมกับเรย์นาและฆ่าเลียทิ้ง เมื่อซูซานเห็นก็เสียใจมากที่ไฟน์แกล้งตายเพื่อเป็นคนรักของเรย์นา หลังจากที่ซูซานถูกจับไฟน์ได้บอกเหตุผลที่แท้จริงที่เขาแกล้งตายเพื่อที่จะได้รับข่าวเกี่ยวกับระเบิดเพื่อสร้างความไว้วางใจต่อเรย์นาจึงยอมทำตามที่เรย์นาบอก ซูซานจึงรีบหาวิธีหนีกับอัลโด (ปีเตอร์ เซลเบลเนอร์) จนมาถึงคฤหาสน์ของเดะ ลูการ์ (บ๊อบบี้ คานิวัล) ที่ซ่อนระเบิดนิวเคลียร์ไว้และระเบิดจะถูกลักลอบนำเข้าไปในประเทศสหรัฐอเมริกา บ๊อบบี้จึงขายให้กับชาวเชเชน (ริชาร์ด เบรก) ที่สามารถขนส่งไปยังนครนิวยอร์กภายในหนึ่งสัปดาห์ และลูการ์จะฆ่าเรย์นาทันที เมื่อฟอร์ดรู้ข่าวจึงปรากฏตัวเพื่อมาช่วยแต่เขาทำแผนล่มไม่เป็นท่าแต่ซูซานช่วยเรย์นาได้ทัน ลูการ์หนีออกมาพร้อมกับระเบิดและเพชรพลอย และขึ้นเฮลิคอปเตอร์ของเขา เมื่อซูซานและฟอร์ดเห็นจึงกระโดดขึ้นจับล้อเฮลิคอปเตอร์เพื่อตามไป ฟอร์ดทนจับล้อไม่ไหวจึงตกอยู่ในทะเลสาบ ซูซานเผชิญหน้ากับลูการ์ตัวต่อตัวและเกิดการต่อสู้กันจนระเบิดและเพชรพลอยตกลงไปในทะเลสาบ แนนซี่และอัลโดมาช่วยซูซานและยิงปืนใส่ลูการ์จนตาย ส่วนเรย์นาถูกจับกุม หลังจากนั้นอัลโดบอกกับซูซานว่าชื่อจริงของเขาคืออัลเบิร์ด เป็นสายลับหน่วย MI6 เขาชวนเธอไปทานอาหารเย็นที่ลอนดอนซึ่งซูซานตอบตกลงแต่เธอปฏิเสธคำชวนของไฟน์ เช้าวันรุ่งขึ้นซูซานกรีดร้องหลังจากตื่นขึ้นมาท่ามกลางขวดแชมเปญ และเธอได้นอนกับฟอร์ดนักแสดงนักแสดง. - เมลิสซ่า แม็คคาร์ธี่ รับบทเป็น ซูซาน คูเปอร์ - เจสัน สเตธัม รับบทเป็น ริค ฟอร์ด - โรส เบิร์น รับบทเป็น เรย์นา โบยานอฟ - จู๊ด ลอว์ รับบทเป็น เบรดเลย์ ไฟน์ - มิแรนดา ฮาร์ท รับบทเป็น แนนซี่ บี / แอมเบอร์ วาเลนไทน์ - บ๊อบบี้ คานิวัล รับบทเป็น เซอร์จิโอ เดะ ลูการ์ - แอลลิสัน แจนนีย์ รับบทเป็น เอเลน คร็อกเกอร์ - ปีเตอร์ เซลเบลเนอร์ รับบทเป็น อัลโด / อัลเบิร์ต - ริชาร์ด เบรก รับบทเป็น ซัลซา ดูคาเยฟ - โมเรน่า บาคคาริน รับบทเป็น คอเรน วอล์เคอร์ - นาร์กิส ฟัดลี รับบทเป็น เลีย - เคอร์ติส เจมส์ แจ๊คสัน รับบทเป็น ตัวเขาเอง - ซัค วูดส์ รับบทเป็น ผู้ชายเน็คไทสีม่วง - รอม ราวี รับบทเป็น ทีโคเมอร์ โบยานอฟ - เจสสิก้า แชฟฟิน รับบทเป็น ชารอน - โว ยุนลี รับบทเป็น ทิโมธี เครส - คาร์ลอ ปอน รับบทเป็น แมทธิว ไรท์ - ไมเคิล แมคโดนัลด์ รับบทเป็น แพทริค - เจมี่ ดีนโบ รับบทเป็น พนักงานต้อนรับคาสิโน - เบน ฟอลคอนนี่ รับบทเป็น นักท่องเที่ยวชาวอเมริกัน - เคธี่ นีโพล รับบทเป็น แคเธอรีน - สตีฟ แบนเนอร์ รับบทเป็น อลัน / พนักงานบาร์เทนเดอร์ - มิทช์ เซิฟเมอร์ รับบทเป็น เฟรดริก / โคลิน - อังเดร แดเนียลโค รับบทเป็น ตัวเขาเอง - พอล พีก รับบทเป็น ผู้ชายที่เมาในปารีสการผลิตการพัฒนา การผลิต. การพัฒนา. เมื่อวันที่ 18 มิถุนายน 2013 พอล พีก ได้ประกาศว่ากำลังสร้างภาพยนตร์เรื่องนี้ซึ่งซูซาน คูเปอร์ จะเป็นสายลับตลกหญิงของศตวรรษที่ 20 และพอล พีก เป็นคนกำกับและเขียนบทด้วยตนเองอีกด้วย ปีเตอร์ เชอร์นิ และเจนโน ท๊อปปิ้ง ได้ผลิตภาพยนตร์เรื่องนี้ภายใต้แบนเนอร์เชอร์นินบันเทิง ภาพยนตร์เรื่องนี้ออกฉายรอบปฐมทัศน์ เมื่อวันที่ 15 มีนาคม 2015 ที่เทศกาลภาพยนตร์ฟิล์มเฟสติวัล และออกวางจำหน่ายวันที่ 22 พฤษภาคม 2015 โดยก่อนหน้านี้ชื่อเดิมของภาพยนตร์เรื่องนี้ คือ Susancooper แต่เมื่อวันที่ 28 มีนาคม 2014 ได้เปลี่ยนชื่อมาเป็น Spy แทนการคัดเลือกนักแสดง การคัดเลือกนักแสดง. ในวันที่ 25 กรกฎาคม 2013 เมลิสซ่า แม็คคาร์ธี่ ได้ออกมายืนยันว่า อยู่ในช่วงเจรจากันในบทบาท ซูซาน คูเปอร์ ในวันที่ 17 ตุลาคม โรส เบิร์น จะได้มาแสดงภาพยนตร์เรื่องนี้ วันที่ 21 ตุลาคม มีคนรายงานว่า เจสัน สเตธัมได้พบกับพอล พีก และเริ่มพูดคุยกับบทบาทที่เขาจะแสดง ต่อมาเจสันตกลงยอมรับจะแสดงเรื่องนี้ เมื่อวันที่ 26 กุมภาพันธ์ 2014 วันที่ 6 มีนาคม 2014 มีรายงานว่า จู๊ด ลอว์ จะเป็นนักแสดงที่จะมาแสดงภาพยนตร์เรื่องนี้ และวันที่ 12 มีนาคม นักแสดงหญิงที่รู้จักในระดับนานาชาติ นาร์กิส ฟัดลี จะมาแสดงภาพยนตร์เรื่องนี้ ในบทบาทสายลับ ในขณะที่ บ๊อบบี้ คานิวัล จะมารับบทเป็น เซอร์จิโอ เดะ ลูการ์ ในวันที่ 1 เมษายน เคอร์ติส เจมส์ แจ๊คสัน ได้เข้าร่วมแสดงด้วย โดยเขาเล่นเป็นตัวเขาเอง ในวันที่ 24 เมษายน พอลได้ยืนยันบทบาทของนาร์กิส และเพิ่มนักแสดงตลกอีก 2 คน คือปีเตอร์ เซลเบลเนอร์ และนักแสดงชาวสวีเดน วันที่ 30 เมษายน โมเรน่า บาคคาริน และแอลลิสัน แจนนีย์ ได้ตกลงจะมาแสดงในตัวละครสมทบของภาพยนตร์เรื่องนี้ ซึ่งโมเรน่าจะรับบทเป็น คอเรน วอล์เคอร์ ส่วนแอลลิสันจะรับบทเป็นสายลับซีไอเอ เอเลน คร็อกเกอร์ วันที่ 2 พฤษภาคม ซัค วูดส์ ตอบรับภาพยนตร์เรื่องนี้ วันที่ 29 พฤษภาคม เจสสิก้า แชฟฟิน ถูกเพิ่มเข้ามาแสดงในภาพยนตร์เรื่องนี้การถ่ายทำและสถานที่ การถ่ายทำและสถานที่. การถ่ายทำภาพยนตร์เริ่มต้นเมื่อวันที่ 31 มีนาคม 2014 ในกรุงบูดาเปสต์ ประเทศฮังการี วันที่ 27 พฤษภาคม เริ่มถ่ายทำในกรุงบูดาเปสต์ ในการถ่ายทำภาพยนตร์เรื่องนี้ได้ถ่ายทำสถานที่สำคัญมากมาย ในประเทศประเทศฮังการี รวมถึงปารีส ประเทศฝรั่งเศส และรัฐเวอร์จิเนีย ของสหรัฐอเมริกา รวมถึงกรุงโรม ประเทศอิตาลีด้วยรางวัล</doc>
