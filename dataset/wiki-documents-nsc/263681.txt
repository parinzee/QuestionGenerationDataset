<doc id="263681" url="https://th.wikipedia.org/wiki?curid=263681" title="การโกงวิดีโอเกม">การโกงวิดีโอเกม การโกงเกม คือการสร้างข้อได้เปรียบหรือผลประโยชน์ให้กับตนเองในการเล่นวิดีโอเกม อันเกินขีดจำกัดของการเล่นเกมธรรมดา โดยมักมีจุดประสงค์ให้ผู้เล่นสามารถเล่นเกมได้ง่ายขึ้น ตัวอย่างของการโกงเกม เช่น การทำให้ผู้เล่นอยู่ในสถานะอมตะ (God Mode) หรือการเพิ่มทรัพยากรบางอย่างให้กับผู้เล่นโดยที่ไม่มีวันหมด นอกจากกรณีของการสร้างข้อได้เปรียบแล้ว การโกงเกมอาจเป็นการทำให้เกิดสิ่งที่แปลกประหลาดหรือน่าสนใจในการเล่น เช่นการทำให้ตัวละครของผู้เล่นหรือศัตรูแสดงท่าทางพิเศษ การทำให้ตัวละครของศัตรูดูบึกบึนขึ้น เป็นต้น ซึ่งกรณีนี้ไม่ใช่การทำให้เกมเล่นได้ง่ายขึ้นแต่อย่างไร ไม่เพียงเท่านั้น การโกงเกมยังรวมไปถึงสิ่งของพิเศษที่ทางผู้พัฒนาเกมจงใจใส่ให้เป็นสูตร เพื่อเป็นรางวัลแก่ผู้เล่นก็มี การโกงเกมทำได้โดยการกดสูตรสำหรับโกงเกมที่ทางผู้พัฒนาเกมเปิดเผยออกมาลงในเกมโดยตรง หรือใช้ซอฟต์แวร์หรือฮาร์ดแวร์ที่ทำมาเพื่อการโกงเกมโดยเฉพาะประวัติ ประวัติ. การโกงเกมนั้นเริ่มมีมาควบคู่กับการพัฒนาวิดีโอเกม สูตรเกมสูตรแรกนั้นถูกรวมไว้เป็นส่วนหนึ่งเพื่อการทดสอบเกม ผู้ทดสอบเกมจะต้องทดสอบระบบกลไกอย่างเข้มงวด โดยที่สูตรเกมมีไว้เพื่อให้กระบวนการทดสอบนั้นง่ายขึ้น สูตรเกมยุคแรก ๆ เป็นสูตรเกมแมนิกไมเนอร์ (Manic Miner) หากผู้เล่นพิมพ์ "6031769" (ซึ่งเป็นหมายเลขโทรศัพท์ของแมธทิว สมิธ (Matthew Smith) ผู้พัฒนาเกม) ผู้เล่นจะสามารถเข้าสู่โหมดโกงการเล่นได้ผลกระทบทั่วไปจากการโกงเกมทรัพยากรไม่จำกัด ผลกระทบทั่วไปจากการโกงเกม. ทรัพยากรไม่จำกัด. หลายเกมในสถานะปกติจะมีทรัพยากรบางชนิดที่จำกัดจำนวนให้กับผู้เล่น อาทิ จำนวนชีวิต อาวุธ หรือเงิน สูตรเกมบางสูตรจะช่วยให้เพิ่มจำนวนทรัพยากรที่มากที่สุดให้กับผู้เล่น ซึ่งการเล่นปกติอาจไม่สามารถเก็บรวบรวมได้มากเช่นนั้น เมื่อใช้ทรัพยากรนั้นไปแล้วจำนวนก็จะลดลง แต่ก็ยังใช้สูตรเดิมเพื่อเติมให้เต็มได้อีก ดังนั้นการเพิ่มทรัพยากรจึงมีผลเทียบเท่ากับการทำให้สามารถใช้ได้ไม่จำกัดจำนวนผลกระทบที่ไม่ปกติ ผลกระทบที่ไม่ปกติ. การโกงเกมบางชนิดอาจไม่ได้ช่วยเพิ่มทรัพยากรหรือทำให้เกมง่ายขึ้น เพียงแต่ทำให้เกิดผลกระทบที่ไม่ปกติและทำให้เกิดความน่าสนใจ เช่นการเปลี่ยนลักษณะแสดงผลของตัวเดิน ฉากหลัง และองค์ประกอบอื่น ๆ บางครั้งก็สามารถปรับแต่งเกมให้ยากขึ้นกว่าปกติ เช่นการปรับเพิ่มทักษะพิเศษให้กับศัตรู การเปลี่ยนเส้นทางในฉากให้ผ่านยากขึ้น หรือการกำหนดให้พลังชีวิตมีค่าน้อย ๆ บางเกมจะมีการทำโทษผู้เล่นถ้าหากใช้สูตรเกมของเกมหนึ่งไปใส่อีกเกมหนึ่ง ตัวอย่างเช่น ถ้าหากใช้สูตรจากเกมดูม (Doom) ไปใส่ในเกมดิเซนต์ (Descent) จะขึ้นข้อความเตือนในทางเหน็บแนมผู้เล่น และถ้าเอาสูตรเกมจากดิเซนต์ไปใส่ในเกมภาคต่อก็จะให้ผลเช่นเดียวกัน สำหรับเกมเฮเรติก (Heretic) ถ้าใส่สูตรเกมของดูมจะให้ผลเป็นสิ่งตรงข้ามจากที่ต้องการ เช่นการตายทันทีแทนที่จะได้เป็นอมตะ หรือการทำลายอาวุธทิ้งแทนที่จะได้อาวุธนั้นมา เป็นต้นการให้ได้มาซึ่งคะแนนสูง การให้ได้มาซึ่งคะแนนสูง. บางเกมจะมีการเก็บคะแนนของผู้เล่นไว้ที่ป้ายบอกคะแนน ซึ่งผู้เล่นที่คะแนนสูงติดอันดับจะได้แสดงอยู่ในรายชื่อ และเพื่อให้ได้อยู่ในรายชื่อจึงมีการโกงเกมเกิดขึ้น คะแนนที่เกิดจากการโกงอาจสูงมากจนไม่สามารถเชื่อว่าจะทำให้เป็นจริงได้ เกมคอมพิวเตอร์หลายเกมจึงใช้วิธีป้องกันว่า จะไม่บันทึกคะแนนที่ได้มาจากการโกง หรือมีการทำโทษอื่น ๆ ซึ่งจะทำให้ผู้เล่นไม่สามารถบันทึกคะแนนได้อีกต่อไป</doc>
