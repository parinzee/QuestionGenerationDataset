<doc id="665813" url="https://th.wikipedia.org/wiki?curid=665813" title="โอซัน">โอซัน โอซัน เป็นเมืองในจังหวัดคย็องกี ,ประเทศเกาหลีใต้ อยู่ห่างจากโซลลงไปทางใต้ประมาณ 35 กิโลเมตร มีประชากรมากกว่า 200,000 คน เศรษฐกิจของท้องถิ่นดำเนินไปโดยการผสมผสานระหว่างภาคเกษตรกรรมและภาคอุตสาหกรรม ตลาดโอซัน เป็นตลาดที่มีชื่อเสียงที่ใหญ่มากที่สุดแห่งหนึ่งในประเทศเกาหลีใต้ ซึ่งเปิดดำเนินการมาตั้งแต่ปี พ.ศ. 2335 เมืองโอซันเป็นสถานที่เกิดยุทธการโอซัน ขึ้นในสงครามเกาหลี เมื่อปี พ.ศ. 2493 ซึ่งเมืองถูกโจมตีอย่างหนักจากกองกำลังของกองทัพคอมมิวนิสต์ ก่อนที่เมืองจะได้รับการปลดปล่อยจากกองทัพคอมมิวนิสต์โดยการบุกยึดเมืองคืนของกองทัพอเมริกัน ซึ่งต่อมาทางเมืองได้สร้างอนุสาวรีย์ขึ้นเพื่ออุทิศแด่กองกำลังของสหประชาชาติบริเวณนอกเมือง ฐานทัพอากาศโอซัน เป็นฐานทัพอากาศของกองทัพอากาศสหรัฐอเมริกา โดยตั้งชื่อตามเมืองโอซัน แต่ตัวฐานทัพอากาศไม่ได้อยู่ที่เมืองนี้ โดยตั้งอยู่ห่างจากเมืองโอซันไปทางใต้ประมาณ 8 กิโลเมตร อยู่ในเขตซงตัน (ขณะที่ตั้งฐานทัพอากาศมีสถานะเป็นเมือง) ในเขตเมืองพย็องแท็ก สถานีโอซัน เป็นสถานีขนาดใหญ่ตั้งอยู่ใจกลางเมือง เป็นส่วนหนึ่งของรถไฟใต้ดินโซล สาย 1และเคทีเอกซ์ และสถานีขนส่งรถโดยสารตั้งอยู่ข้างกันกับสถานีรถไฟใต้ดินและมีจุดจอดรถประจำทางมากมายอยู่บริเวณด้านหน้าสถานีรถไฟใต้ดินชื่อเมือง ชื่อเมือง. โอซันถูกเรียกขึ้นในปี พ.ศ. 2457 ในเวลานั้นภายใต้อิทธิพลการยึดครองของญี่ปุ่นมีการปรับเปลี่ยนโครงสร้างองค์กรการปกครองส่วนท้องถิ่นในเกาหลี ในขณะนั้นเมืองโอซันมีสถานะเป็น "มย็อน" (เขตการปกครองท้องถิ่น) ซึ่งเป็นเขตการปกครองของซูว็อน ชื่อโอซันนั้นมีที่มาจากชื่อคลองภายในเมืองชื่อ คลองโอซัน อย่างไรก็ตามก่อนการยึดครองของกองทัพญี่ปุ่น ชื่อเมืองเขียนเป็นตัวฮันจา ว่า 鰲山 มีความหมายว่า ภูเขาตะพาบ เพราะว่าความซับซ้อนของตัวอักษร 鰲 (โอ) และเพราะว่านกกามีอย่างอุดมสมบูรณ์ทั่วทั้งพื้นที่ ทำให้ทางการญี่ปุ่นเปลี่ยนตัวอักษรฮันจาของเมืองเป็น 烏山 ซึ่งมีความหมายว่า "ภูเขานกกา"เศรษฐกิจ เศรษฐกิจ. ธุรกิจไก่ทอดคโยชน มีสำนักงานใหญ่อยู่ที่เมืองโอซันเมืองพี่เมืองน้องเมืองพี่เมืองน้อง. - ฮิกะดะ, ญี่ปุ่น - อุรุมชี, สาธารณรัฐประชาชนจีน - คิลลีน, เท็กซัส, สหรัฐอเมริกา - ไมแอมี, ฟลอริดา, สหรัฐอเมริกา</doc>
