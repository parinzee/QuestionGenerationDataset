<doc id="861103" url="https://th.wikipedia.org/wiki?curid=861103" title="คิม อก">คิม อก คิม อก (; 28 สิงหาคม พ.ศ. 2507) เป็นรัฐการชาวเกาหลีเหนือ ทำหน้าที่เป็นเลขานุการิณีของคิม จ็อง-อิล จนกระทั่งเขาถึงแก่อสัญกรรม หลังการเสียชีวิตของโค ยง-ฮี (; ) อนุภริยาคนหนึ่งของของคิม จ็อง-อิล คิม อกซึ่งมักออกปฏิบัติงานและพบปะกับเจ้าหน้าที่ต่างประเทศอยู่บ่อย ๆ ในฐานะสุภาพสตรีหมายเลขหนึ่งของเกาหลีเหนือโดยพฤตินัย ท่ามกลางข่าวลือว่าเธอเป็นภริยาคนที่สี่ของคิม จ็อง-อิลประวัติ ประวัติ. คิม อกเกิดในปี 2507 บิดาชื่อคิม ฮโย เจ้าหน้าที่อาวุโสของพรรคแรงงานแห่งเกาหลีเหนือ เธอสำเร็จการศึกษาจากมหาวิทยาลัยเปียงยาง (Pyongyang University) นอกจากนี้เธอเคยนักดนตรีมาก่อนด้วยเคยเป็นนักเปียโนหลักของมหาวิทยาลัยดนตรีและนาฏศิลป์เปียงยาง (Pyongyang University of Music and Dance) ต่อมาในปี พ.ศ. 2530 เธอจึงทำงานเป็นเลขานุการิณีของคิม จ็อง-อิล เธอดำรงตำแหน่งผู้อวยการคณะกรรมการของกระทรวงกลาโหมเกาหลีเหนือ เดือนกันยายน พ.ศ. 2555 คิม อกไปเบอร์ลิน ประเทศเยอรมนี เพื่อพบแพทย์ หลังคิม จ็อง-อิลถึงแก่อสัญกรรม เธอได้รับเครื่องรัฐอิสริยาภรณ์คิม จ็อง-อิลเพื่อสร้าง "ประเทศสังคมนิยมที่เจริญรุ่งเรือง" พร้อมกับบุคคลอีก 131 คน แต่การมีตัวตนของเธอ กลับไม่เป็นที่ต้องใจคิม จ็อง-อึนซึ่งเป็นลูกเลี้ยงนัก โดยเธอถูกถอดจากตำแหน่งต่าง ๆ ทั้งหมดในเดือนกรกฎาคม พ.ศ. 2556 ต้นเดือนกรกฎาคม พ.ศ. 2559 เธอถูกล้างบางโดยคิม จ็อง-อึน และถูกส่งไปยังค่ายแรงงาน</doc>
