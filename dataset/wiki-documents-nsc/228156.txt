<doc id="228156" url="https://th.wikipedia.org/wiki?curid=228156" title="ริชาร์ด เนวิลล์ เอิร์ลที่ 16 แห่งวอริก">ริชาร์ด เนวิลล์ เอิร์ลที่ 16 แห่งวอริก ริชาร์ด เนวิลล์ เอิร์ลแห่งวอริคที่ 16 และ เอิร์ลแห่งซอลสบรี () (22 พฤศจิกายน ค.ศ. 1428 - 14 เมษายน ค.ศ. 1471) ริชาร์ด เนวิลล์เป็นขุนนาง, นักการบริหาร และนักการทหารชาวอังกฤษ ริชาร์ด เนวิลล์เกิดเมื่อวันที่ 22 พฤศจิกายน ค.ศ. 1428 เป็นบุตรของริชาร์ด เนวิลล์ เอิร์ลแห่งซอลสบรีที่ 5 (Richard Neville, 5th Earl of Salisbury) และแอนน์ เนวิลล์ เคานเทสแห่งซอลสบรีที่ 5 และเป็นขุนนางสืบตระกูลผู้ที่มีร่ำรวยที่สุดและมีอำนาจมากที่สุดในยุคนั้น ผู้มีเส้นสายทางการเมืองไม่แต่ในอังกฤษ ริชาร์ดมีบทบาทสำคัญในสงครามดอกกุหลาบ และเป็นผู้ปลดพระเจ้าแผ่นดินสองพระองค์จากราชบัลลังก์ซึ่งทำให้ได้รับสมญาว่า “ผู้สร้างพระเจ้าแผ่นดิน” (the Kingmaker) จากความมั่งคั่งที่ได้มาจากการแต่งงานและมรดกที่ได้รับวอริคมีบทบาทสำคัญในทางการเมืองของอังกฤษในคริสต์ศตวรรษ 1450 เดิมวอริคสนับสนุนพระเจ้าเฮนรีที่ 6 แต่เมื่อมีข้อขัดแย้งเกี่ยวกับที่ดินกับเอ็ดมันด์ โบฟอร์ท ดยุคแห่งซัมเมอร์เซ็ทที่ 1 วอริคก็หันไปร่วมมือกับดยุคแห่งยอร์คที่ 3 ในการต่อต้านพระเจ้าเฮนรี จากความขัดแย้งครั้งนี้วอริคได้ที่มั่นสำคัญในฐานะกัปตันแห่งคาเลส์ซึ่งเป็นตำแหน่งที่เป็นประโยชน์อีกหลายปีต่อมา ความขัดแย้งในที่สุดก็กลายเป็นการปฏิวัติเต็มตัว บุตรชายของดยุคแห่งยอร์คด้วยความช่วยเหลือของวอริคได้รับชัยชนะและขึ้นครองราชย์เป็นพระเจ้าเอ็ดเวิร์ดที่ 4 เมื่อขึ้นครองราชย์ใหม่ๆ พระเจ้าเอ็ดเวิร์ดก็ทรงปกครองโดยมีวอริคเป็นผู้ช่วย แต่ก็มาผิดใจกันในด้านนโยบายการต่างประเทศและการเลือกผู้เสกสมรสของพระองค์ หลังจากที่พยายามร่วมมือกันโค่นราชบัลลังก์ของพระเจ้าเอ็ดเวิร์ดและยกจอร์จ แพลนทาเจเน็ท ดยุคแห่งแคลเรนซ์ที่ 1 พระอนุชาของพระเจ้าเอ็ดเวิร์ดขึ้นครองราชย์ไม่สำเร็จ วอริคก็หันไปยึดราชบัลลังก์คืนให้แก่พระเจ้าเฮนรีที่ 6 แทนที่ แต่ก็เป็นชัยชนะเพียงระยะเวลาสั้น ในปี ค.ศ. 1471 วอริคก็พ่ายแพ้ต่อกองทัพของพระเจ้าเอ็ดเวิร์ดและดยุคแห่งแคลเรนซ์ผู้หันกลับไปหนุนหลังพระเชษฐา และถูกสังหารในยุทธการบาร์เน็ต (Battle of Barnet) ริชาร์ด เนวิลล์ไม่มีลูกชาย ลูกสาวคนโตอิสซาเบลลา เนวิลล์สมรสกับดยุคแห่งแคลเรนซ์ และคนเล็กแอนน์ เนวิลล์ หลังจากแต่งงานกับเอ็ดเวิร์ดแห่งเวสต์มินสเตอร์ เจ้าชายแห่งเวลส์พระราชโอรสของพระเจ้าเฮนรี ก็มาสมรสกับพระอนุชาองค์เล็กของพระเจ้าเอ็ดเวิร์ด–ริชาร์ด ดยุคแห่งกลอสเตอร์ ผู้ต่อมาขึ้นครองราชย์เป็นพระเจ้าริชาร์ดที่ 3ตระกูลเนวิลล์ ตระกูลเนวิลล์. ผังข้างล่างอย่างย่อแสดงเบื้องหลังความสัมพันธ์ของตระกูลเนวิลล์ของริชาร์ด เนวิลล์กับราชวงศ์ยอร์ค และราชวงศ์แลงคาสเตอร์ เส้นไข่ปลาแสดงว่าเป็นการสมรส เส้นหนาเป็นบุตร/บุตรี ผังเริ่มจากขวาไปซ้าย</doc>
