<doc id="602340" url="https://th.wikipedia.org/wiki?curid=602340" title="กินทามะ เดอะมูฟวี่ บทสุดท้าย : กู้กาลเวลาฝ่าวิกฤตพิชิตอนาคต">กินทามะ เดอะมูฟวี่ บทสุดท้าย : กู้กาลเวลาฝ่าวิกฤตพิชิตอนาคต กินทามะ เดอะมูฟวี่ บทสุดท้าย : กู้กาลเวลาฝ่าวิกฤตพิชิตอนาคต () เป็นภาพยนตร์การ์ตูนดัดแปลงจากหนังสือการ์ตูนและภาพยนตร์การ์ตูนโทรทัศน์เรื่องกินทามะ ผลงานของฮิเดอากิ โซราจิ ออกฉายที่ประเทศญี่ปุ่นเมื่อวันที่ 6 กรกฎาคม พ.ศ. 2556 ภาพยนตร์ผลิตโดยสตูดิโอซันไรส์ กำกับโดยโยอิจิ ฟูจิตะซึ่งเป็นผู้กำกับของรูปแบบภาพยนตร์การ์ตูนโทรทัศน์ของเรื่องกินทามะ ส่วนเนื้อเรื่องของภาพยนตร์เป็นเรื่องที่แต่งขึ้นใหม่โดยฮิเดอากิ โซราจิ เจ้าของผลงานการ์ตูนกินทามะเอง นักพากย์ผู้พากย์ตัวละครหลักได้แก่ โทโมคาสึ ซุงิตะ, ไดสุเกะ ซากางุจิ, ริเอะ คุกิมิยะ และนักพากย์คนอื่นๆ ภาพยนตร์เป็นเรื่องราวเกี่ยวกับการเดินทางข้ามเวลาของซามูไรนักรับจ้างสารพัด ซากาตะ กินโทกิ ซึ่งได้พบกับเหล่าเพื่อนพ้องในเอโดะที่เปลี่ยนแปลงไปในอนาคต มีการประกาศเป็นครั้งแรกว่าจะสร้างภาพยนตร์บทสุดท้ายของเรื่องกินทามะเมื่อเดือนสิงหาคม พ.ศ. 2555 แต่ยังเปิดเผยรายละเอียดส่วนใหญ่จนถึงต้นปี พ.ศ. 2556 แม้ว่าชื่อของภาพยนตร์จะมีคำว่า "บทสุดท้าย" แต่โซราจิและฟูจิตะก็ไม่ได้ยืนยันว่าเป็นการสร้างภาพยนตร์การ์ตูนครั้งสุดท้ายของเรื่องกินทามะ เพลงประกอบภาพยนตร์ 2 เพลง ร้องโดยวง SPYAIR และ Tommy Heavenly6 โดยเพลงของ Tommy Heavenly6 เคยใช้เป็นเป็นเพลงเปิดของภาพยนตร์การ์ตูนโทรทัศน์ของเรื่องกินทามะมาแล้ว ในประเทศไทย ภาพยนตร์เป็นลิขสิทธิ์ของบริษัทโรส มีเดีย แอนด์ เอ็นเตอร์เทนเมนท์ วางจำหน่ายในรูปแบบดีวีดีและวีซีดี เมื่อวันที่ 13 มกราคม พ.ศ. 2559 นักพากย์ไทยผู้พากย์ตัวละครหลักได้แก่ สุภาพ ไชยวิสุทธิกุล, ภัคภูมิ ลิ้มมานะสภาพร, ศรีอาภา เรือนนาค และนักพากย์คนอื่นๆเนื้อเรื่องตัวละครร้านรับจ้างสารพัดชินเซ็นงุมินักรบขับไล่ต่างแดนตัวละครอื่นๆเพลงประกอบภาพยนตร์เพลงประกอบภาพยนตร์. 1. เก็นโจ เดสทรัคชั่น () โดย SPYAIR 2. Pray โดย Tommy Heavenly6</doc>
