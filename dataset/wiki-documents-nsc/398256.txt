<doc id="398256" url="https://th.wikipedia.org/wiki?curid=398256" title="ปูทหาร">ปูทหาร ระวังสับสนกับ ปูลม ปูทหาร () เป็นปูทะเลที่อยู่ในสกุล Mictyris จัดเป็นเพียงสกุลเดียวเท่านั้นที่อยู่ในวงศ์ Mictyridaeลักษณะ ลักษณะ. ปูทหารเป็นปูขนาดเล็ก มีขนาดความกว้างของกระดองประมาณ 1 เซนติเมตร มีรูปร่างของกระดองเป็นทรงกลมมีสีสันสดใส ดูคล้ายหมวกเหล็กของทหาร อันเป็นที่มาของชื่อถิ่นอาศัย ถิ่นอาศัย. ปูทหารเป็นปูที่หากินและอาศัยอยู่บนหาดทรายชายทะเลของแถบอินโด-แปซิฟิก หากินโดยใช้ก้ามช้อนทรายขึ้นมาที่ปากแล้วพลิกด้วยความเร็ว โดยที่ปากจะมีขนคล้ายช้อนที่จะกรองกินอาหารจำพวกซากพืชหรือซากสัตว์หรือแพลงก์ตอนในทราย พอกินจนหมดก็จะพลิกก้อนทรายทิ้งลง ทรายจึงรวมตัวมีสภาพเป็นก้อนกลม ซึ่งจะเห็นได้ทั่วไปตามหาดทราย ปูทหารจะอาศัยอยู่ในรูริมทะเล อาศัยช่วงเวลาน้ำลงแล้วจึงออกมาจากรูหากิน เมื่อน้ำขึ้นหรือเมื่อมีภัยก็จะหนีลงรู แล้วใช้ทรายปิดปากรู มีพฤติกรรมอาศัยอยู่รวมกันเป็นฝูงใหญ่ แต่ในรูแต่ละรูจะมีปูเป็นเจ้าของเพียงตัวเดียว ซึ่งปูตัวไหนที่ลงรูผิด ก็จะถูกปูเจ้าของรูไล่ออกมา โดยมากแล้วปูทหารจะอาศัยอยู่ในเขตน้ำขึ้นน้ำลงปานกลางประเภท ประเภท. ปูทหารมีทั้งหมด 13 ชนิด และเมื่อเดือนพฤศจิกายน ค.ศ. 2010 ได้มีการค้นพบปูทหารชนิดใหม่ ที่หาดปากบารา อำเภอละงู จังหวัดสตูล ซึ่งเรียกกันว่า "ปูทหารยักษ์ปากบารา" มีชื่อวิทยาศาสตร์ว่า "Mictyris thailandensis" โดยมักถูกจำสับสนกับปูทหารก้ามโค้ง หรือปูมดแดง ซึ่งออกหากินโดยการเดินขบวนบนหาดเช่นเดียวกันในพื้นที่ใกล้เคียงกัน โดยมากแล้วปูทหารยังถูกจำและเข้าใจสับสนว่าเป็นปูลม เนื่องจากมีพฤติกรรมคล้ายกัน ซึ่งปูลมเป็นปูที่อยู่ในสกุล Ocypode ซึ่งมีขนาดลำตัวที่ใหญ่กว่ามาก</doc>
