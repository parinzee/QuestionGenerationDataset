<doc id="831316" url="https://th.wikipedia.org/wiki?curid=831316" title="กาหลมหรทึก">กาหลมหรทึก กาหลมหรทึก (อ่านว่า กา-หน-มะ-หอ-ระ-ทึก) เป็นละครกึ่งภาพยนตร์แนวย้อนยุค สืบสวนสอบสวน ออกฉายทาง ช่องวัน เมื่อ พ.ศ. 2561 ผลิตโดย บริษัท เดอะ วัน เอ็นเตอร์ไพรส์ จำกัด เขียนบทโทรทัศน์โดย ศิริลักษณ์ ศรีสุคนธ์ กำกับการแสดงโดย วรวิทย์ ขัตติยโยธิน นำแสดงโดย ณวัฒน์ กุลรัตนรักษ์, วรรณรท สนธิไชย, อนุชิต สพันธุ์พงษ์,ภรัณยู โรจนวุฒิธรรม และ ชลวิทย์ มีทองคำ ร่วมด้วยนักแสดงมากฝีมืออีกคับคั่ง ดัดแปลงจากนวนิยายแนวสืบสวนสอบสวน "กาหลมหรทึก" ของ ปราปต์ หรือ ชัยรัตน์ พิพิธพัฒนาปราปต์ ซึ่งได้รับรางวัลนายอินทร์อะวอร์ด หมวดนวนิยายยอดเยี่ยม ประจำปี 2557, รางวัลชมเชยการประกวดหนังสือดีเด่นของสำนักงานคณะกรรมการการศึกษาขั้นพื้นฐาน ปี 2558, รางวัลเซเว่นบุ๊คอวอร์ด รองชนะเลิศอันดับ 2 ปี 2558 และเข้าชิงรางวัลวรรณกรรมสร้างสรรค์ยอดเยี่ยมแห่งอาเซียน ในปี พ.ศ. 2558เรื่องย่อ เรื่องย่อ. พ.ศ. 2486 ท่ามกลางไฟมหาสงครามเอเชียบูรพาที่กำลังปะทุ พ.ต.ท.เวทางค์ ภิรมย์รุจ สารวัตรหนุ่มแห่งกองตำรวจสอบสวนกลาง ได้รับแจ้งเหตุฆาตกรรมสะเทือนขวัญเด็กหญิงในบ้านพักย่านวัดระฆังโฆษิตาราม สภาพศพถูกทุบกะโหลกแตก แม่ของผู้ตายให้การว่าน่าจะเป็นฝีมือโจร แต่การสืบสวนเบื้องต้นกลับพบว่าเต็มไปด้วยเรื่องน่าคลางแคลง โดยเฉพาะบนหน้าผาก ข้อมือ และข้อเท้าทั้งสองข้างของผู้ตาย ปรากฏรอยสักปริศนาของคำห้าคำ เหย้า เจ้า แพะ ทิ้ง พงส์ เงื่อนงำอันเชื่อมโยงสู่คดีฆาตกรรมต่อเนื่องพิลึกพิลั่น และคำสักประหลาดทั่วพระนครและจังหวัดธนบุรี รอยแผลเป็นจากประวัติศาสตร์และความลับทางวรรณศิลป์แห่งสยามประเทศนักแสดง</doc>
