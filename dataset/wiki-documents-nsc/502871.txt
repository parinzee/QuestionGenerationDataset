<doc id="502871" url="https://th.wikipedia.org/wiki?curid=502871" title="เกรโกริโอ อากลีไป อี ลาบายัน">เกรโกริโอ อากลีไป อี ลาบายัน- เกรโกริโอ อากลีไป อี ลาบายัน (Gregorio Aglipay y Labayan) เป็นบาทหลวงนักชาตินิยมชาวฟิลิปปินส์ ผู้ก่อตั้งคริสตจักรฟิลิปปินส์อิสระหรือนิกายอากลีปายัน และเป็นบิชอปสูงสุดคนแรกของนิกายนี้ ลาบายันเกิดที่เมืองบาตัก อีโอโกส นอร์เตเมื่อ 5 พฤษภาคม พ.ศ. 2403 สำเร็จการศึกษาจากมหาวิทยาลัยซันโตโตมาส และโรงเรียนสอนศาสนธรรมบีกาน ลาบายันบวชเป็นบาทหลวงเมื่อ พ.ศ. 2432 ต่อมาเขาได้ประกาศจัดตั้งคริสตจักรฟิลิปปินส์อิสระเมื่อ 23 ตุลาคม พ.ศ. 2442 และแยกตัวเป็นอิสระจากวาติกันในเดือนสิงหาคม พ.ศ. 2445 หลังจากก่อตั้ง มีนักชาตินิยมฟิลิปปินส์เข้าร่วมเป็นอันมาก ลาบายันได้เป็นบิชอบสูงสุดของนิกายนี้จนเสียชีวิตใน พ.ศ. 2483 นอกจากนั้น ลาบายันยังเป็นตัวแทนคณะบาทหลวงในกองทัพปฏิวัติชาวพื้นเมืองฟิลิปปินส์ในสงครามฟิลิปปินส์-สหรัฐอเมริการะหว่าง พ.ศ. 2441 – 2443 ทำให้ได้รับการยกย่องว่าเป็นวีรบุรุษของชาติ ใน พ.ศ. 2478 ลาบายันได้ลงสมัครรับเลือกตั้งประธานาธิบดีเครือจักรภพฟิลิปปินส์ในตำแหน่งรองประธานาธิบดีแต่ไม่สำเร็จ หลังจากบิชอบองค์นี้มรณภาพแล้ว ชาวฟิลิปปินส์ที่นับถือนิกายนี้ได้หันมาอยู่ในสังกัดสันตะปาปาแห่งกรุงโรมผ่านทางคริสตจักรอีปิสกอปัลอเมริกัน</doc>
