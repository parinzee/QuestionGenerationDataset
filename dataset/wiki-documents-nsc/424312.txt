<doc id="424312" url="https://th.wikipedia.org/wiki?curid=424312" title="การทุจริตทางการเมือง">การทุจริตทางการเมือง การทุจริตทางการเมือง (, ภาษาปากในภาษาไทยเรียกทับศัพท์ว่า "คอร์รัปชัน") คือการใช้ตำแหน่งหรืออำนาจทางราชการและการเมือง หรือในองค์กรของเอกชน เพื่อให้ได้มาซึ่งรายได้ หรือการฉ้อโกงเอาเงินสาธารณะมาเป็นของตนและพรรคพวก หรือหาประโยชน์อื่นๆ ซึ่งการทุจริตนี้อาจมิใช่เป็นตัวเงิน วิธีการที่ใช้อาจจะผิดกฎหมายหรือไม่ผิดก็ได้ แต่เป็นพฤติกรรมซึ่งสาธารณชนจะไม่พอใจหรือผิดจากจารีตประเพณีนิยม เนื่องจากเป็นการกระทำที่ขัดกับความคาดหวังของสาธารณชน เรื่องมาตรฐานจริยธรรมและพฤติกรรมที่ดีของบุคคลสาธารณะ (ข้าราชการและนักการเมืองหรือองค์กรเอกชน) คำจำกัดความส่วนหลังนี้ เขียนไว้เพื่อเปิดช่องให้มีการตีความพฤติกรรมการทุจริตที่อาจจะแตกต่างกันในแต่ละสังคม หรือแม้แต่ในสังคมเดียวกันตัวอย่างกิจกรรมแห่งการทุจริตตัวอย่างกิจกรรมแห่งการทุจริต. - การละเมิดระบบ (abuse of the system) - การฮั้วประมูล (bid rigging) - การให้สินบน (bribery) - การรวมกลุ่มเพื่อผูกขาดทางธุรกิจ (cartel) - การสมรู้ร่วมคิด (collusion) - การเล่นพรรคเล่นพวก (cronyism) - การโกงการเลือกตั้ง (electoral fraud) - การยักยอก (embezzlement) - การใช้อิทธิพลมืด (influence peddling) - การกรรโชก, การรีดไถ (extortion) - องค์กรอาชญากรรม (organized crime) - คติเห็นแก่ญาติ (nepotism) - การอุปถัมภ์ (patronage) - การรวมหัวกันกำหนดราคา (price fixing)ตัวอย่างการทุจริตทางการเมือง ตัวอย่างการทุจริตทางการเมือง. บุคคลในทางการเมืองระดับประเทศของไทยที่ถูกกล่าวหา และถูกศาลฎีกาแผนกคดีอาญาของผู้ดำรงค์ตำแหน่งทางการเมืองพิพากษาให้มีความผิดและรับโทษจำคุกคนแรกคือ นายรักเกียรติ สุขธนะ และยังมีนักการเมืองในระดับประเทศอีกหลายคนที่ถูกกล่าวหาและถูกศาลพิพากษาถึงที่สุดว่ามีความผิด เช่น พ.ต.ท.ทักษิณ ชินวัตร อดีตนายกรัฐมนตรี นายวัฒนา อัศวเหม อดีตรัฐมนตรีว่าการกระทรวงอุตสาหกรรม โดยที่ทั้ง พ.ต.ท.ทักษิณ ชินวัตร และ นายวัฒนา อัศวเหม ต่างก็อยู่ระหว่างการหลบหนีโทษจำคุก</doc>
