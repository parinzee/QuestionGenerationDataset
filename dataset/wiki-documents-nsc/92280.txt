<doc id="92280" url="https://th.wikipedia.org/wiki?curid=92280" title="มณฑลยูนนาน">มณฑลยูนนาน มณฑลยูนนาน หรือ หยุนหนาน () มีชื่อย่อว่า หยุน（）หรือ เตียน（）มีชื่อในภาษาไทยถิ่นเหนือว่า วิเทหราช ตั้งอยู่ทิศตะวันตกเฉียงใต้ของจีน มีเมืองหลวงชื่อ คุนหมิง มีเนื้อที่ 394,100 ก.ม. มีประชากร ประมาณ 45,966,000 คน (2010) จีดีพี 10309.47 พันล้านหยวน (2012) ประชากรส่วนใหญ่เป็นชาวฮั่น นอกจากนั้นยังมีกลุ่มชาติพันธุ์อื่นๆอีก 25 กลุ่มชาติพันธุ์ประวัติศาสตร์ประวัติศาสตร์. - ก่อนศตวรรษที่3 แม่ทัพจ้วงเฉี่ยวแห่งแคว้นฉู่ได้เข้ามายึดครองพื้อนที่แถบนี้แล้วตั้งเป็นประเทศเตียน จนมาถึงก่อนค.ศ.221 จักรพรรดิฮั่นอู่ได้ส่งแม่ทัพกัวะชางมาปราบชนเผ่าแถบนี้ ยกฐานะขึ้นเป็นเมืองอี้โจว ได้มีการซ่อมถนนเพื่อค้าขายกับพม่า - ค.ศ.738 หัวหน้าเผ่าเมื่องเซอเจ่าในเขตเมืองเออไฮ้ นามว่าผีลัวะเกอ(พี่ล่อโก๊ะ) ได้สถาปนาเป็นประเทศหนานเจ่า(น่านเจ้า) จักรพรรดิถังเสฺวียนจงได้พระราชทานบรรดาศักดิ์ หยุนหนานอ๋อง(กษัตริย์แห่งหยุนหนาน) ได้สร้างเมืองไท่เหอ(เมืองต้าหลี่ในปัจจุบัน) - ค.ศ.937 ต้วนซึผิง ชนเผ่าไป๋ได้เข้ามายึดครองและสถาปนาเป็นประเทศต้าหลี่ จนถึงปีค.ศ.1253 - ค.ศ.1253 กุบไล ข่านได้ส่งกองทัพมองโกลมาปราบ - ค.ศ.1276 ได้ลดฐานะลงเป็นมณฑลหยุนหนาน มีเมืองจงซิงลู่(เมืองคุนหมิงในปัจจุบัน)เป็นเมืองเอกของมณฑล ในสมัยนี้ได้เริ่มมีการทำเหมืองทองแดงและเหมืองเงินจนถึงปัจจุบัน - ค.ศ.1381 จักรพรรดิหงอู่ได้ส่งแม่ทัพบั่วโยวเตอและมู่อิงมาตีหยุนหนานและปราบเหลียงอ๋องแห่งราชวงศ์หยวน - ค.ศ.1659 จักรพรรดิซุ่นจื้อได้ส่งผิงซีอ๋อง อู๋ ซานกุ้ยมาตามจับจักรพรรดิยงลี่แห่งหนานหมิง ภายหลังอู๋ ซานกุ้ยได้รับแต่งตั้งให้ปกครองหยุนหนานภูมิศาสตร์ที่ตั้งและอาณาเขต ภูมิศาสตร์. ที่ตั้งและอาณาเขต. มณฑลยูนนานเป็นมณฑลที่มีพื้นที่ภูเขาเป็นส่วนใหญ่ประมาณ 84% นอกจากนั้นยังมีพื้นที่ราบสูงประมาณ 10%และมีพื้นที่ลุ่มน้ำอีก 6% โดยมณฑลยูนนานมีพื้นที่ติดต่อดังนี้- ทิศเหนือ ติดต่อกับ เขตปกครองตนเองทิเบต และมณฑลเสฉวน ประเทศจีน - ทิศใต้ ติดต่อกับ รัฐฉาน ประเทศพม่า แขวงหลวงน้ำทา แขวงอุดมไซ แขวงพงสาลี ประเทศลาว และ จังหวัดเดียนเบียนฟู ประเทศเวียดนาม - ทิศตะวันออก ติดต่อกับ มณฑลกุ้ยโจว และเขตปกครองตนเองกวางซีจ้วง ประเทศจีน - ทิศตะวันตก ติดต่อกับ รัฐกะฉิ่น และรัฐฉาน ประเทศพม่าความสูง ความสูง. จุดสูงสุดของมณฑลคือยอดเขา Kawagebo โดยมีความสูง 6,740 เมตร ส่วนจุดที่ต่ำสุดมีความสูง 76.4 เมตรแม่น้ำ แม่น้ำ. มณฑลยูนนานมีแม่น้ำใหญ่ไหลผ่านทั้งหมด 6 สายด้วยกัน ได้แก่- แม่น้ำแยงซี หรือรู้จักกันในมณฑลนี้ว่าแม่น้ำจินซา (แม่น้ำทรายทอง) ไหลผ่านทางเหนือของมณฑล - แม่น้ำจู - แม่น้ำล้านช้าง (แม่น้ำโขง) มีต้นกำเนิดในทิเบต ไหลผ่านประเทศพม่า ลาว ไทย กัมพูชา และเวียดนาม ออกสู่ทะเลจีนใต้ - แม่น้ำแดง ไหลลงสู่อ่าวตังเกี๋ย บริเวณประเทศเวียดนาม - แม่น้ำสาละวิน ไหลลงสู่อ่าวเมาะตะมะ ทะเลอันดามัน ประเทศพม่า - แม่น้ำอิรวดีการแบ่งเขตการปกครอง การแบ่งเขตการปกครอง. มณฑลยูนนานแบ่งเขตการปกครองออกเป็น 16 เมืองหรือจังหวัด (市) 13 เทศมณฑลระดับเมือง (市) 72 เทศมณฑล (县) 15 เขต (区) และ 29 เขตปกครองตนเอง (自治县)ความหลากหลายทางชีวภาพ ความหลากหลายทางชีวภาพ. มณฑลยูนนาน ถือเป็นดินแดนหนึ่งที่มีความหลากหลายทางชีวภาพสูงมากแห่งหนึ่งของโลก มีพันธุ์พืชและพันธุ์สัตว์ต่าง ๆ มากมาย ที่หายาก ใกล้สูญพันธุ์หลายชนิดของโลก เฉพาะสัตว์เลี้ยงลูกด้วยนมมีมากถึง 3,000 ชนิด คิดเป็นครึ่งหนึ่งของสัตว์เลี้ยงลูกด้วยนมทั้งหมดที่พบในจีน และมีถึง 66 ชนิดที่พบได้เฉพาะมณฑลยูนนานนี้เท่านั้น อาทิ แพนด้าแดง, ทาคิน, เสือดาวหิมะ และลิงจมูกเชิดยูนนาน</doc>
