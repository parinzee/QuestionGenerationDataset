<doc id="172498" url="https://th.wikipedia.org/wiki?curid=172498" title="คริสโตเฟอร์ พลัมเมอร์">คริสโตเฟอร์ พลัมเมอร์ คริสโตเฟอร์ พลัมเมอร์ หรือ อาร์เธอร์ คริสโตเฟอร์ พลัมเมอร์ () (13 ธันวาคม พ.ศ. 2472 - ) เป็นนักแสดงอาวุโสชาวแคนาดา มีชื่อเสียงจากการแสดงละครเวที และบท กัปตัน ฟอน แทรปป์ จากภาพยนตร์เรื่อง มนต์รักเพลงสวรรค์ ในปี ค.ศ. 1965 และบทนายพลชาง จากภาพยนตร์ไซไฟ สตาร์เทร็ค ภาค 6 ในปี ค.ศ. 1991 คริสโตเฟอร์ พลัมเมอร์ เกิดที่เมืองโตรอนโต ประเทศแคนาดา เริ่มแสดงละครบรอดเวย์ตั้งแต่อายุ 25 ปี ในปี ค.ศ. 1954 จนเริ่มมีชื่อเสียง และได้เป็นนักแสดงนำในคณะของเซอร์ ลอว์เรนซ์ โอลิเวียร์ คริสโตเฟอร์ พลัมเมอร์ เริ่มมีงานแสดงภาพยนตร์ตั้งแต่ปี ค.ศ. 1958 และยังคงมีผลงานแสดงทั้งภาพยนตร์ ละครเวที และโทรทัศน์ ต่อเนื่องมาจนถึงปัจจุบัน</doc>
