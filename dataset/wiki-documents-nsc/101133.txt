<doc id="101133" url="https://th.wikipedia.org/wiki?curid=101133" title="บอมบาร์ดิเอร์">บอมบาร์ดิเอร์ บอมบาร์ดิเอร์ (; , บงบาร์ดีเย) เป็นบริษัทที่เกี่ยวกับการบินและอวกาศของแคนาดา ก่อตั้งโดยโฌแซ็ฟ-อาร์ม็อง บงบาร์ดีเย ชาวฝรั่งเศส ในชื่อแรกว่า โลโต-แนฌบงบาร์ดีเย (L'Auto-Neige Bombardier) เมื่อ ค.ศ. 1942 ที่เมืองวาลกูร์ รัฐควิเบก ในเริ่มแรกผลิตยานยนต์หิมะ แต่ในปัจจุบันผู้ผลิตอากาศยาน รถไฟ ตลอดจนยุทธภัณฑ์รายใหญ่ของโลก บอมบาร์ดิเอร์ได้รับการจัดอันดับโดยนิตยสาร ฟอบส์ เป็น 1 ใน 500 บริษัทที่ใหญ่ที่สุดของโลกบอมบาร์ดิเอร์กับประเทศไทย บอมบาร์ดิเอร์กับประเทศไทย. บอมบาร์ดิเอร์เข้ามาดำเนินธุรกิจในประเทศไทยกว่า 30 ปี โดยได้นำโซลูชันระบบปฏิบัติการเดินรถและระบบอาณัติสัญญาณของบอมบาร์ดิเอร์มาใช้งานร่วมกับระบบรถไฟในประเทศไทยทั้งรถไฟดีเซลและระบบรถไฟฟ้า ปัจจุบันในประเทศไทยมีรถไฟฟ้าที่ใช้ระบบปฏิบัติการเดินรถของบอมบาร์ดิเอร์อยู่ในปัจจุบัน (พ.ศ.2561) ได้แก่ รถไฟฟ้าบีทีเอส, รถไฟฟ้ามหานคร สายฉลองรัชธรรม และในอนาคตจะเพิ่มเติมอีก 3 โครงการ ได้แก่ รถไฟฟ้าสายสีชมพู รถไฟฟ้าสายสีเหลือง และรถไฟฟ้าสายสีทอง โดยแบ่งเป็น 2 รุ่น ดังนี้- Cityflo 450 : ใช้ใน รถไฟฟ้าบีทีเอส - Cityflo 650 : ใช้ใน รถไฟฟ้ามหานคร สายฉลองรัชธรรม รถไฟฟ้าสายสีชมพู รถไฟฟ้าสายสีเหลือง และ รถไฟฟ้าสายสีทอง ในส่วนของตัวรถไฟฟ้านั้นมีการเลือกใช้ตัวรถไฟฟ้าจากบอมบาร์ดิเอร์ รวมทั้งสิ้น 3 โครงการ ได้แก่ รถไฟฟ้าสายสีชมพู รถไฟฟ้าสายสีเหลือง และรถไฟฟ้าสายสีทอง โดยแบ่งเป็น 2 รุ่น ดังนี้- อินโนเวีย โมโนเรล 300 : ใช้ใน รถไฟฟ้าสายสีชมพู และ รถไฟฟ้าสายสีเหลือง - อินโนเวีย เอพีเอ็ม 300 : ใช้ใน รถไฟฟ้าสายสีทอง</doc>
