<doc id="457965" url="https://th.wikipedia.org/wiki?curid=457965" title="อังเดร คูเลบิน">อังเดร คูเลบิน อังเดร คูเลบิน () เจ้าของฉายา หัวกระสุน เกิดวันที่ 14 พฤษภาคม ค.ศ. 1984 ในนอยสทรีสท์ ประเทศเยอรมนี เป็นนักมวยไทยชาวเบลารุส รุ่นเฟเธอร์เวท จากค่ายมวย "คิกไฟท์เตอร์" ซึ่งตั้งอยู่ในกรุงมินสก์ เขาเป็นแชมป์โลกมวยไทย 18 สมัย ที่ชนะรายการระดับนานาชาติ ทั้งในระดับสมัครเล่นและอาชีพ จากรุ่น 51 กก. ไปจนถึง 67 กก. ซึ่งถือเป็นหนึ่งในรุ่นปอนด์ต่อปอนด์สำหรับนักมวยไทยที่สูงที่สุดในโลก ในปี ค.ศ. 2007 เขาเป็นนักมวยไทยคนแรกในเบราลุสที่ได้รับรางวัล "ออเนอร์มาสเตอร์ออฟสปอร์ท" โดยประธานาธิบดีของประเทศ วันที่ 24 มิถุนายน พ.ศ. 2555 อังเดรเข้าร่วมแข่งขันชิงแชมป์รุ่นเวลเธอร์เวทของสหพันธ์มวยไทยอาชีพโลก โดยได้พบกับคู่ชก สิงห์มณี แก้วสัมฤทธิ์ ในคู่เอกของรายการ ศึกมวยดีวิถีไทยพัทยามหากุศล ซึ่งจัดขึ้นที่ เวทีมวยพัทยา บ๊อกซิ่ง เวิลด์ โดยอังเดรเป็นฝ่ายแพ้คะแนน นอกจากนี้ อังเดร คูเลบิน ยังเป็นผู้ฝึกสอนมวยไทยให้แก่เอแคเทอรีนา แวนดารีวา ซึ่งเป็นนักมวยไทยหญิงชาวเบลารุสประวัติ ประวัติ. อังเดรเริ่มฝึกศิลปะการต่อสู้เมื่อเขาอายุได้แปดขวบ ณ กรุงมินสก์ ที่ซึ่งเขาได้ทำการฝึกเทควันโด ก่อนที่จะหันเหสู่วิถีแห่งมวยไทยในช่วงสี่ปีต่อมา เมื่อเขาอายุได้สิบสองปี เขาได้เข้าสู่สังกัด "คิกไฟท์เตอร์" โดยอยู่ในสังกัดดังกล่าวจวบจนปัจจุบัน ที่ซึ่งดำเนินการโดยผู้ฝึกสอนที่มีชื่อว่า เอพเจนี โคเทลนิคอฟ ที่ค่ายมวยแห่งใหม่ เขาได้รับสิ่งอำนวยความสะดวกที่ดีที่สุดในเบลารุส ทั้งยังได้มีโอกาสฝึกร่วมกับว่าที่แชมป์โลกดังเช่นดมิทรี ชาคูตา, อังเดร คอตเซอร์, อเล็กเซ เปกาชิค และวาซิลลี ชิช เมื่อครั้งที่เขายังเป็นวัยรุ่น เขาได้เข้าแข่งขันในระดับสมัครเล่นในเบลารุสและชนะรายการระดับชาติในรุ่นจูเนียร์ที่น้ำหนัก 38 กก. ตลอดจนได้เปิดตัวในการแข่งขันระดับอาชีพใน ค.ศ. 1999 จากนั้น ใน ค.ศ. 2001 เขาได้อันดับสามในรายการชิงแชมป์มวยไทยโลกของสหพันธ์มวยไทยสมัครเล่นนานาชาติที่จัดขึ้น ณ กรุงเทพมหานคร ประเทศไทย และในภายหลัง เขาทำผลงานได้ดีกว่าเดิมเมื่อครั้งที่ชนะรางวัลเหรียญทองในรุ่น 51 กก. จากการแข่งขันชิงแชมป์โลกขององค์กรสมาคมคิกบ็อกซิ่งโลกใน ค.ศ. 2001 ภายหลังจากประสบความสำเร็จในระดับสมัครแล้วเขาก็ข้ามไปแข่งในระดับอาชีพโดยเป็นฝ่ายชนะอเล็กซี ทาลันทอฟ ในรายการเวิลด์คิกบ็อกซิ่งเน็ตเวิร์ก (ดับเบิลยูเคเอ็น) ยุโรป เขาได้พบกับสิงห์มณี แก้วสัมฤทธิ์ ในศึก THAI FIGHT 2012 รอบชิงชนะเลิศในวันที่ 16 ธันวาคม ค.ศ. 2012 วันที่ 6 พฤษภาคม ค.ศ. 2013 เขาเข้าแข่งขันมวยไทยในรายการ MAX Muay Thai World Champion 2013 และเขาได้เป็นแชมป์คนแรกในรายการนี้ โดยการเอาชนะน็อคด้วยการเตะก้านคอนักมวยไทยชื่อ เพชรอัศวิน ซีทรานเฟอร์รี่</doc>
