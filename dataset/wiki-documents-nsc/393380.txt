<doc id="393380" url="https://th.wikipedia.org/wiki?curid=393380" title="ปลาโนรี">ปลาโนรี สำหรับโนรีที่หมายถึงนก ดูที่: นกโนรี สำหรับโนรีที่หมายถึงนักมวย ดูที่: โนรี จ๊อกกี้ยิม ปลาโนรี () เป็นสกุลของปลาทะเลสกุลหนึ่ง ใช้ชื่อสกุลว่า Heniochus อยู่ในวงศ์ปลาผีเสื้อ (Chaetodontidae) มีรูปร่างโดยรวม คือ มีลำตัวสั้นแต่กว้างมาก หัวแหลม ปากเล็กอยู่ที่ปลายสุดจะงอยปาก ครีบหลังที่มีก้านแข็งราว 11-12 อัน ก้านครีบหลังอันที่ 4 ตอนแรกยื่นยาวเป็นเส้นยาวมากดูโดดเด่น ตัวมีสีสันสดสวยหัวและลำตัวมีพื้นสีขาวเงิน มีแถบสีดำเข้มพาดขวางราว 3 แถบ มีทั้งหมด 8 ชนิด ได้แก่- Heniochus acuminatus - Heniochus chrysostomas - Heniochus diphreutes - Heniochus intermedius - Heniochus monoceras - Heniochus pleurotaenia - Heniochus singularius - Heniochus varius พบอาศัยอยู่ตามแนวปะการังในทะเลเขตร้อนหรือเขตอบอุ่น ตั้งแต่ความลึกระหว่าง 2-70 เมตร เป็นปลามักอยู่รวมเป็นฝูง ว่ายน้ำช้า บางครั้งอาจอยู่กันได้เป็นร้อย ๆ ตัว ซึ่งปลายครีบหลังที่ยาวพลิ้วนั้นจะแลดูสวยงามมาก คล้ายกับธงที่ปลิวในทะเล อนึ่ง ยังมีปลาอีกชนิดหนึ่ง คือ ปลาโนรีเทวรูป (Zanclus cornutus) มีลักษณะคล้ายกับปลาในสกุลปลาโนรีนี้มาก แต่ว่าไม่จัดอยู่ในสกุลหรือแม้แต่วงศ์เดียวกัน</doc>
