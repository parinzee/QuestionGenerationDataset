<doc id="942582" url="https://th.wikipedia.org/wiki?curid=942582" title="สงครามรัก">สงครามรัก สงครามรัก เป็นละครโทรทัศน์ไทยแนวเมโลดราม่าที่ออกอากาศในปี พ.ศ. 2561 โดย เดอะ วัน เอ็นเตอร์ไพรส์ ได้ซื้อลิขสิทธิ์ละครชุด (ภาษาจีน: 犀利人妻 / Xi Li Ren Qi) ของ Sanlih E-Television ประเทศไต้หวันมาทำใหม่ในเวอร์ชันภาษาไทย เขียนบทโทรทัศน์โดย เนปาลี (วรรธนา วีรยวรรธน) กำกับการแสดงโดย สันต์ ศรีแก้วหล่อ นำแสดงโดย ณวัฒน์ กุลรัตนรักษ์, น้ำทิพย์ จงรัชตวิบูลย์, พีท ทองเจือ, มารี เบิร์นเนอร์, ธนภัทร กาวิละ, พิชญ์นาฏ สาขากร, วรรธนะ กัมทรทิพย์, ชนกวนันท์ รักชีพ ออกอากาศทุกวันจันทร์–อังคาร เวลา 21.30-22.45 น. ทางช่องวัน และออกอากาศย้อนหลังทางแอปพลิเคชันไลน์ทีวี เริ่มตอนแรก 28 พฤษภาคม พ.ศ. 2561 ต่อจากกาหลมหรทึก และออกอากาศในประเทศจีนผ่านแพลตฟอร์มเทนเซ็นต์ วีดีโอพร้อมกับการแพร่ภาพในประเทศไทย แต่เดิมแผนงานของละครเรื่องนี้รวมไปถึงระหว่างการถ่ายทำและทีเซอร์ตัวแรกได้ใช้ชื่อว่า สงครามรัก ตามชื่อภาษาไทยเดิมของต้นฉบับ ก่อนที่จะเปลี่ยนชื่อเรื่องมาใช้ชื่อว่า เมีย 2018 ในวันบวงสรวงละครก่อนออกอากาศ และนับเป็นการกลับมาเจอกันในรอบ 10 ปีของน้ำทิพย์และณวัฒน์ หลังร่วมงานกันครั้งแรกในละครสงครามนางฟ้า และเป็นการพลิกบทบาทครั้งสำคัญของ มารี เบิร์นเนอร์ ที่ได้รับบทเมียน้อยที่มีความร้ายนักแสดงนักแสดง. - น้ำทิพย์ จงรัชตวิบูลย์ รับบท อรุณา - ณวัฒน์ กุลรัตนรักษ์ รับบท ธาดา - มารี เบิร์นเนอร์ รับบท กันยา - พีท ทองเจือ รับบท สุชาติ - พิชญ์นาฏ สาขากร รับบท มุนิน - ธนภัทร กาวิละ รับบท วศิน - วรรธนะ กัมทรทิพย์ รับบท ชาติชาย - ชนกวนันท์ รักชีพ รับบท ธารี - ปวีณา ชารีฟสกุล รับบท อรุณี - นัฏฐา ลอยด์ รับบท ศศิมล (แม่ของวศิน) - วรินทร รัตนสรรค์ รับบท วิทย์ - ด.ญ.รุ่งลดา รุ่งลิขิตเจริญ (น้องอินเตอร์ จาก สุภาพบุรุษสุดซอย) รับบท นุดา</doc>
