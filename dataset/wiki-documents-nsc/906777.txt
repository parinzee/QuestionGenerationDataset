<doc id="906777" url="https://th.wikipedia.org/wiki?curid=906777" title="เมงเยสีหตูที่ 2 แห่งตองอู">เมงเยสีหตูที่ 2 แห่งตองอู เมงเยสีหตูที่ 2 แห่งตองอู (, ; ประมาณ 6 สิงหาคม 1550 – 11 สิงหาคม 1609) เป็นพระเจ้าตองอูในฐานะประเทศราชของหงสาวดีในรัชสมัยพระเจ้านันทบุเรงพระญาติของพระองค์ ระหว่าง ค.ศ. 1584 ถึง 1597 แล้วประกาศเอกราชระหว่าง ค.ศ. 1597 ถึง 1609 อาณาจักรเล็ก ๆ ของพระองค์เป็นหนึ่งในจำนวนหลายรัฐที่แยกตัวหลังจากการล่มสลายของอาณาจักรตองอู ภายหลังจากการแยกตัว พระองค์ได้เป็นพันธมิตรกับพระเจ้ากรุงยะไข่ และเมื่อเข้ายึดหงสาวดีเมืองหลวงของอาณาจักรตองอูในเดือนธันวาคม ค.ศ. 1599 พันธมิตรทั้งสองได้เข้าปล้นกรุงหงสาวดีและเผาเมืองทิ้งก่อนที่ไฟจะมอดดับในอีก 2 เดือนถัดมา พร้อมกันนี้ยังได้ตอบโต้การรุกรานของอาณาจักรอยุธยาแห่งสยาม เมงเยสีหตูที่ 2 สวรรคตเมื่อวันที่ 11 สิงหาคม ค.ศ. 1609 หรือ 5 วันหลังจากวันคล้ายวันพระราชสมภพขณะมีพระชนมายุครบ 59 พรรษาและก่อนที่อังวะจะมารุกรานตองอูในปีถัดมา</doc>
