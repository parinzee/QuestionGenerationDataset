<doc id="799298" url="https://th.wikipedia.org/wiki?curid=799298" title="แป๊ะอย่าร้อง">แป๊ะอย่าร้อง แป๊ะอย่าร้อง เป็นซิงเกิลของ ซิลลี่ ฟูลส์ ในปี พ.ศ. 2559 สังกัดค่ายเพลงมีเรคคอร์ดส ในเครือมิวสิกมูฟเอนเตอร์เทนเมนต์ ประพันธ์คำร้องโดย ฮันมะ ยูจิโร่ และแต่งทำนองโดย จักรินทร์ จูประเสริฐ ,ฟองเบียร์ (ปฏิเวธ อุทัยเฉลิม) และเรียบเรียงโดย จักรินทร์ จูประเสริฐ เพลงนี้ออกจำหน่ายครั้งแรกในวันที่ 8 สิงหาคม พ.ศ. 2559 โดยซิงเกิลนี้ได้เปลี่ยนนักร้องนำเป็นคนที่ 3 หลังจากที่ เบน - เบนจามิน จุง ทัฟเนล นักร้องคนเก่าได้ออกจากวงซิลลี่ ฟูลส์ เมื่อปี พ.ศ. 2558 เนื่องจากได้ประสบอุบัติเหตุจากการเล่นฟุตบอลจนต้องพักรักษาตัวราว 6 - 12 เดือน ซึ่งในต่อมาปี พ.ศ. 2559 ทาง Facebook และ Instagram อย่างเป็นทางการของวงได้ประกาศว่า ริม - กฤษณะ ปานดอนลาน อดีตนักร้องนำวง WOIZE ได้เข้ามาเป็นนักร้องนำของวงอย่างเป็นทางการ ก่อนที่จะมีการปล่อยซิงเกิ้ลนี้ 1 วัน โดยที่มาของชื่อเพลงนี้ได้มาจาก จักรินทร์ จูประเสริฐ (ต้น Silly Fools) ส่วนด้านดนตรีของเพลงนี้จะออกแนวเพลงยุคแรกๆของซิลลี่ ฟูลส์ โดยเป็นเพลงที่มีการโซโล่กีต้าร์ยาวที่สุดตั้งแต่เคยทำอัลบั้มของวงมา และมีการตีกลองโดยใช้กระเดื่องเดียวในการเบิ้ลมิวสิกวีดีโอ มิวสิกวีดีโอ. มิวสิกวีดีโอนี้ เป็นแนวหนังคัลท์ (cult film) เผยแพร่ครั้งแรกในวันที่ 8 สิงหาคม พ.ศ. 2559 กำกับโดย โจ้-สรพันธ์ กิ่งพะโยม ซึ่งเคยกำกับในมิวสิกวีดีโอเพลง “ไหนว่าจะไม่หลอกกัน” และ ”Hey” เมื่อ 17 ปีก่อน โดยสมาชิกในวงได้ใส่หน้ากากแสดงในมิวสิกวีดีโอนี้ เพื่อให้ตรงกับคอนเซ็ปต์ของมิวสิกวีดีโอนี้คือ ซูเปอร์ฮีโร่ ที่จะมาทำหน้าที่ทวงความสุขคืนให้กับคนที่กำลังเดือดร้อน เพื่อให้สอดคล้องกับเนื้อเพลงที่ต้องการปลุกความเป็นฮีโร่ในตัวเอง โดยมีการใช้ซีจี และเทคนิคพิเศษต่าง ๆ เข้ามาเพิ่มความล้ำให้กับเหล่าซูเปอร์ฮีโร่ซิลลี่ ทั้ง 4 คนผู้มีส่วนร่วมทำเพลงผู้มีส่วนร่วมทำเพลง. - ซิลลี่ ฟูลส์ - กฤษณะ ปานดอนลาน (ริม) – ร้องนำ - จักรินทร์ จูประเสริฐ (ต้น) – กีต้าร์ ,ทำนอง ,เรียบเรียง ,โปรดิวเซอร์ ,Recording Engineer ,Mix Engineer - เทวฤทธิ์ ศรีสุข (หรั่ง) – เบส ,โปรดิวเซอร์ - รัตน์ โกบายาชิ (รัตน์) – กลอง- ผู้มีส่วนร่วมอื่น ๆ - ฮันมะ ยูจิโร่ – เนื้อร้อง (นามปากกาเพลงเร็วฟองเบียร์) - ฟองเบียร์ – ทำนอง - ขัตมาน ชูกลิ่น - Recording Engineerการตอบรับ การตอบรับ. เพลง แป๊ะอย่าร้อง ติดอันดับสูงสุด 1 จากการจัดอันดับของ ไอทูนส์สโตร์ไทยแลนด์ ท็อปชาร์ต (iTunes Store Thailand) ประจำวันที่ 8 สิงหาคม พ.ศ. 2559 ที่มีคนดาวน์โหลดมากที่สุด ในไม่กี่ชั่วโมงที่ปล่อย- ชาร์ต</doc>
