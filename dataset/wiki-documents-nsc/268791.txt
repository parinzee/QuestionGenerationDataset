<doc id="268791" url="https://th.wikipedia.org/wiki?curid=268791" title="ลิปกลอส">ลิปกลอส ลิปกลอส เป็นผลิตภัณฑ์เครื่องสำอางที่ใช้ทาบนปาก ทำให้ริมฝีปากเงาวาวและบางทีเป็นสีอ่อนๆ เจือจาง มีการจัดจำหน่ายเป็นแบบเหลวหรือแบบก้อนในตลับ (เป็นสินค้าคนละประเภทกับลิปบาล์ม ซึ่งโดยทั่วไปมีวัตถุประสงค์มีการใช้ในการรักษาด้านแพทย์) ลักษณะทั่วไปจะเป็นแบบใส ด้าน หรือมาในหลากหลายสีแบบทึบ รวมไปถึงประกายซิมเมอร์ แวววาว และเมทาลิค ลิปกลอสผลิตจำหน่ายขึ้นเป็นครั้งแรกเมื่อ ปี 1932 โดยบริษัท แม็กซ์แฟกเตอร์ ในชื่อการค้า 'X-Rated' สูตรดั้งเดิมได้ขายและผลิตจนถึงปี 2003 หลังจากนั้น พร็อกเตอร์ แอนด์ แกมเบิล ที่เข้าซื้อกิจการของแม็กซ์แฟกเตอร์ตั้งแต่ปี ค.ศ. 1991 ได้เลิกการผลิต แม็กซ์แฟกเตอร์ X-Rated สูตรดั้งเดิมในปี 2003 ลิปกลอสเหมือนลิปสติกซีงมาในหลากหลายรูปแบบและสามารถใช้ในลักษณะต่างๆ เช่นสามารถบรรจุในขวดทรงกระบอกขนาดเล็กและใช้กับแอปพลิเคเทอร์แบบกลมหรือแบบลาดเอียง (เรียกว่า applicator doefoot) ใช้กับแปรงที่อยู่ในตัวของลิปหรือหลอดเล็กที่ออกแบบมาสำหรับใช้กับปลายนิ้ว ส่วน ‘Solid glosses’ มาทั้งในตลับและแท่งซึ่งบางครั้งทำให้สับสนกับความแตกต่างระหว่างลิปกลอสและลิปปาล์ม ลิปกลอสแบบชนิดใหม่ 'plumping' มีส่วนผสมที่ทำให้ริมฝีปากนุ่มขึ้นและอิ่มเอิบ ซึ่งเป็นทางเลือกทางอีกทางที่ราคาถูกสะดวกและไม่เป็นอันตรายกับคอลลาเจ้น ‘Restylane’ ‘Juvederm’ และการฉีดไขมันแต่มักจะไม่ได้ผลซึ่งผลจะสั้นชั่วคราวและไม่ถาวร ลิปกลอสมักจะใช้เป็นเครื่องสำอางและมีบางตัวที่ให้ประโยชน์ในเรื่องความชุ่มชื้นหรือการป้องกันจากองค์ประกอบและสาเหตุธรรมชาติอื่นๆ ลิปกลอสที่มีส่วนผสมของครีมกันแดดได้ถูกโฆษณาเป็นครั้งแรกโดย Lillian Gish และในปี 1973 Bonne Bell ได้แนะนำลิปกลอสที่มีกลิ่นและรสชาติมี่มีชื่อว่า Smackers ลิปกลอส เวชสำอาง BORBA และเครื่องสำอางยี่ห้อ Tarte เป็นบริษัทต้นๆที่แนะนำลิปกลอสแบบ 'nutraceutical' สู่ท้องตลาดในปี 2005 ซึ่งมีสรรพคุณชอง antioxidants ในการช่วยบำรุงและเป็นเหมือนอาหารเสริมให้แก่ริมฝีปาก บริษัทเครื่องสำอางที่ผลิตเครื่องสำอางสกัดจากธรรมชาติได้พัฒนาในการผลิตลิปกลอสด้วยส่วนผสมจากธรรมชาติยกเว้นสารกันบูด ลิปกลอสถูกใช้บ่อยเมื่อผู้บร้โภคต้องการเติมสีสันบนริมฝีปากแต่ไม่ต้องการสีที่เข้มจัดเหมือนลิปสติก และลิปกลอสจะถูกใช้เป็นประเภทเบื้องต้นในการแต่งหน้า ส่วนมากมักจะใช้โดยสาวๆวัยรุ่นที่ต้องการเริ่มแต่งหน้าแต่ผู้ปกครองอาจจะคิดว่าพวกเขายังอายุน้อยไปที่จะทาลิปสติกที่มีสีเข้มเลยให้ใช้ลิปกลอสแทน การนำเสนอเป็นส่วนหลักของการตีตลาดและการจ้ดจำหน่ายลิปกลอส หลากหลายบรรจุภัณฑ์ได้ถูกออกแบบมาสำหรับกลุ่มอายุต่างๆ บรรจุภัณฑ์ที่มีสีสดใสและภาพประกอบจะเหมาะสำหรับลูกค้าที่มีอายุน้อยกว่าในขณะที่ลิปกลอสในการแพทย์จะนำเสนอในลักษณะที่เรียบง่ายและจะเป็นที่นิยมมากในหมู่บรรดาวัยรุ่นและผู้ใหญ่ ลิปกลอสที่มีสีใสและธรรมดา (ที่ไม่มีส่วนผสมของเมทาลิคหรือให้ความแวววาว) อาจจะถูกทาทับด้วยลิปสติกที่ไม่มีส่วนผสมของประกายซิมเมอร์เพื่อให้ริมฝีปากดูเป็นเงาวาว (เหมือนในยุคปี 50’s ที่มาริลิน มอนโรได้ใช้) ผู้หญิงบางครั้งก็เอาลิปกลอสใสมาผสมกับสีลิปสติกเพื่อสร้างเป็นสีลิปกลอส ในกรณีนี้ลิปสติกจะทาบนริมฝีปากบางๆด้วยแปรงทาปากและลิปกลอสใสจะทาทับด้านบนของลิปสติก บางครั้งลิปสติกก็ถูกใช้เพื่อให้เดฟินิชั่นบนริมฝีปากเพื่อใช้กับลิปกลอส ในกรณีนี้ลิปกลอสจะถูกใช้และลิปสติกที่มีสีคล้ายกัน (แต่เข้มกว่าเล็กน้อย) จะถูกใช้ (ด้วยแปรงทาปาก) เพื่อเขียนขอบปากที่ใช้เหมือนดินสอเขียนขอบปาก ในกรณีนี้จะทำให้น่าสนใจยิ่งขึ้นหากเส้นที่เขียนขอบปากนั้นบางและอ่อน ซึ่งรูปร่างของริมฝีปากอาจจะเปลี่ยนเล็กน้อยหรือไม่เปลี่ยนแปลงเลย</doc>
