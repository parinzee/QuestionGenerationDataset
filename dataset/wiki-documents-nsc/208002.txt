<doc id="208002" url="https://th.wikipedia.org/wiki?curid=208002" title="อะห์มัด ฟันดี">อะห์มัด ฟันดี อะห์มัด ฟันดี (Ahmad Fandi) หรือมูฮัมหมัด ฟานดี้ นักมวยสากลชาวอินโดนีเซีย เกิดเมื่อ 15 ตุลาคม พ.ศ. 2515 สถิติการชก 42 ครั้ง ชนะ 22 (น็อค 7) เสมอ 1 แพ้ 19ประวัติ ประวัติ. ฟานดีขึ้นชกมวยสากลครั้งแรกเมื่อ 15 มีนาคม พ.ศ. 2532 ชนะคะแนน พีรูท บอย ที่อินโดนีเซีย จากนั้นชกชนะมาเป็นส่วนใหญ่ จนได้ชิงแชมป์อินโดนีเซียรุ่นซูเปอร์แบนตัมเวทเมื่อ 23 มิถุนายน พ.ศ. 2538 แต่ทำได้แค่เสมอกับโซเล่ห์ ซุนดาวา ฟานดีขึ้นชิงแชมปือินโดนีเซียรุ่นเดิมอีกครั้งเมื่อ 21 ตุลาคม พ.ศ. 2538 ปรากฏว่าคราวนี้เป็นฝ่ายแพ้คะแนนบูลัน บูกียาร์โซ ไม่ได้แชมป์อีก หลังจากนั้น ฟานดีมาชกนอกรอบในประเทศไทย แพ้คะแนน ฟ้าสั่ง พ.ธวัชชัย ฟานดีได้ชิงแชมป์อินโดนีเซียรุ่นแบนตัมเวทอีกครั้งเมื่อ 26 เมษายน พ.ศ. 2539 คราวนี้เป็นฝ่ายชนะน็อคอัมปี เลียเลอซี ยก 8 ได้ครองแชมป์ แต่พอป้องกันตำแหน่งครั้งแรกในอีก 3 เดือนต่อมาก็เสียแชมป์ให้ โซเล่ห์ ซุนดาวาไป หลังจากเสียแชมป์ ฟานดีเดินทางไปชกนอกรอบที่ญี่ปุ่น แพ้คะแนนโตชิอากิ นิชิโอกะ กลับมาชกที่อินโดนีเซีย แพ้น็อค เอเดรียน คัสเปรี่ ยก 4 และมาแพ้คะแนน ยอดชิงชัย ศรทองยิม ที่เพชรบูรณ์ ฟานดีชกชนะติดต่อกันอีก 2 ครั้งก็ขึ้นชิงแชมป์ IBF แพนแปซิฟิกรุ่นซูเปอร์แบนตัมเวทเมื่อ 5 เมษายน พ.ศ. 2541 แพ้น็อค อาร์เนล บารอตีโญ ที่ ออสเตรเลีย จากนั้น ขึ้นชิงแชมป์เงารุ่นซูเปอร์แบนตัมเวท WBC เมื่อ 27 มิถุนายน พ.ศ. 2541 ชนะน็อค แฟรงกี้ มามัวยา ยก 8 ได้แชมป์มาครอง หลังจากนั้น ชกนอกรอบชนะคะแนน สายรุ้ง อ.สุวรรณศิลป์ที่ อินโดนีเซีย หลังจากนั้น ฟานดี เดินทางไปชกนอกรอบ แพ้รวดที่ญี่ปุ่น 4 ครั้งระหว่าง พ.ศ. 2542 – 2544 และยังมาชกแพ้น็อค สมศักดิ์ สิงห์ชัชวาลย์ ยก 2 ที่หาดใหญ่ สงขลา ด้วย ฟานดีมีโอกาสได้ชิงแชมป์ WBO เอเชียแปซิฟิครุ่นซูเปอร์แบนตัมเวทเมื่อ 21 ธันวาคม พ.ศ. 2544 แต่เป็นฝ่ายแพ้น็อค สด ปูนนกอินทรียิม ยก 6 ที่ นนทบุรี ฟานดีหยุดชกไปสองปี กลับมาชกอีกเมื่อ 19 มกราคม พ.ศ. 2546 โดยขึ้นชิงแชมป์อินโดนีเซียรุ่นซูเปอร์แบนตัมเวท แต่ก็เป็นฝ่ายแพ้คะแนน รัชมัน กีลีกีลี ไม่ได้แชมป์ ฟานดีขึ้นชกมวยครั้งสุดท้ายเมื่อ 18 ธันวาคม พ.ศ. 2546 แพ้น็อค ไดสุเกะ ยามานากะ ยก 1 ที่ ญี่ปุ่น จากนั้นก็แขวนนวมไปเกียรติประวัติเกียรติประวัติ. - แชมป์อินโดนีเซียรุ่นซูเปอร์แบนตั้มเวท (2539) - แชมป์เงารุ่นซูเปอร์แบนตั้มเวท WBC- ชิง 27 มิถุนายน 2541 ชนะน็อค แฟรงกี้ มามัวย่า ยก 8 ที่อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ IBF แพนแปซิฟิกรุ่นซูเปอร์แบนตั้มเวทเมื่อ 5 เมษายน 2541 แพ้น็อค อาร์เนล บาโรตีโญ ยก 2 ที่ ออสเตรเลีย - ชิงแชมป์ WBO เอเชียแปซิฟิครุ่นซูเปอร์เแบนตั้มวทเมื่อ 21 ธันวาคม 2544 แพ้น็อค สด ลูกหนองยางทอย ยก 6 ที่ นนทบุรี</doc>
