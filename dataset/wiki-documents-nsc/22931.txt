<doc id="22931" url="https://th.wikipedia.org/wiki?curid=22931" title="สะพานสมเด็จพระเจ้าตากสินมหาราช">สะพานสมเด็จพระเจ้าตากสินมหาราช สะพานสมเด็จพระเจ้าตากสินมหาราช หรือที่รู้จักในนาม สะพานสาทร เป็นสะพานข้ามแม่น้ำเจ้าพระยา เชื่อมถนนสาทร (เขตสาทรและเขตบางรัก) กับถนนกรุงธนบุรี (เขตคลองสาน) เป็นสะพานคู่แยกขาเข้า-ขาออก และเว้นเนื้อที่ระหว่างสะพานไว้เผื่อสร้างระบบขนส่งมวลชนอื่น โดยปัจจุบัน พื้นที่ระหว่างสะพานเป็นรางรถไฟฟ้าบีทีเอสสายสีลม และพื้นที่ในฝั่งพระนครยังเป็นที่ตั้งของสถานีสะพานตากสินอีกด้วย สะพานสมเด็จพระเจ้าตากสินมหาราชเป็นที่รู้กันของชาวกรุงเทพฯ ว่าประสบปัญหาการจราจรอย่างหนัก โดยเฉพาะขาเข้าฝั่งพระนคร เนื่องจากปริมาณรถมาก และเชิงสะพานฝั่งพระนครมีสัญญาณไฟจราจร จึงเป็นการปิดกั้นกระแสรถจากฝั่งธนบุรีซึ่งมีปริมาณมากให้ไหลไปได้ช้า โดยเฉพาะชั่วโมงเร่งด่วนที่มีปริมาณรถมากเป็นพิเศษ นอกจากนี้ยังมีโรงเรียนกรุงเทพคริสเตียนตั้งอยู่ปลายสะพานทางฝั่งพระนครซึ่งในช่วงเวลาเช้าจะมีผู้ปกครองจอดรถเพื่อส่งเด็กนักเรียนเป็นจำนวนมาก และใช้เวลานานมาก ซึ่งเป็นที่มาส่วนหนึ่งของการจราจรที่ติดขัดเป็นพิเศษข้อมูลทั่วไปข้อมูลทั่วไป. - วันที่ทำการก่อสร้าง : วันที่ 1 กุมภาพันธ์ พ.ศ. 2522 - วันเปิดการจราจร : วันที่ 6 พฤษภาคม พ.ศ. 2525 - บริษัทที่ทำการก่อสร้าง :- Italian Thai Development Corporation Co., Ltd. ของประเทศไทย - Dragages of Travaux Publics Co., Ltd. ของประเทศฝรั่งเศส - Impresa Generale di Construzion (Italvie-Spa.) ของประเทศอิตาลี - ราคาค่าก่อสร้าง : 619,994,537.00 บาท - แบบของสะพาน : เป็นสะพานชนิดต่อเนื่อง - โครงสร้างส่วนบน : คอนกรีตอัดแรง - สูงจากระดับน้ำ : 12.00 เมตร จากระดับน้ำทะเลปานกลาง - จำนวนช่วงสะพานกลางน้ำ : 3 ช่วง (66.00+92.00+66.00) - ตัวสะพานช่วงข้ามแม่น้ำความยาว : 224.00 เมตร - ช่วงกลางแม่น้ำมีความยาว : 92.00 เมตร - เชิงลาดสะพานฝั่งพระนครด้านเหนือน้ำ : 552.00 เมตร - เชิงลาดสะพานฝั่งพระนครด้านใต้น้ำ : 570.00 เมตร - เชิงลาดสะพาน ฝั่งธนบุรี : 475.00 เมตร - ความกว้างของสะพาน : 12.85 เมตร - ความกว้างผิวจราจรสะพาน : 19.50 เมตร - ความกว้างช่องละ : 3.25 เมตร - ทางเท้ากว้าง : 1.60 เมตร - ออกแบบรับน้ำหนัก : H-20-44 - สูงจากระดับน้ำ : 1.20 เมตร จากระดับน้ำทะเลปานกลาง - สร้างสะพานเป็นแบบสะพานคู่ ห่างกัน : 15.00 เมตร - จำนวนช่องทางวิ่ง : 6 ช่องทางจราจร - ทางเท้ากว้าง : 1.60 เมตร</doc>
