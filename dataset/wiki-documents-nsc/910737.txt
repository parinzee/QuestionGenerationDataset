<doc id="910737" url="https://th.wikipedia.org/wiki?curid=910737" title="เนลล์ (วงดนตรี)">เนลล์ (วงดนตรี) เนล (; ) เป็นวงอินดี้ร็อกจากประเทศเกาหลีใต้ สมาชิกประกอบไปด้วย คิม จงวาน (ร้องนำ, กีตาร์, คีย์บอร์ด) ลี แจคยอง (กีตาร์, คีย์บอร์ด) ลี จองฮุน (เบส, คอรัส) จอง แจวอน (กลอง, คอรัส) ดนตรีของพวกเขาเป็นที่รู้จักในแบบดนตรีไซเคเดลิกรวมกับมีเนื้อร้องที่โศกเศร้า หดหู่ มีเพลงดังอย่าง "Stay" จากอัลบั้ม Let It Rain, "Thank You" จากอัลบั้ม Walk Through Me, "Good Night" จากอัลบั้ม Healing Process, "기억을 걷는 시간" (Time Walking On Memory) จากอัลบั้ม Separation Anxiety และ "Ocean of Light" จากอัลบั้ม Escaping Gravity เป็นต้น สตูดิโออัลบั้มที่สามของพวกเขา Healing Process ได้รับเลือกให้เป็นหนึ่งในห้าผลงานที่ดีที่ในปีนั้น โดยนักวิจารณ์ชาวเกาหลีใต้ อัลบั้มที่สี่ของเนลล์ชุด Separation Anxiety ได้ติดอันดับหนึ่งในหลายอัลบั้มชาร์ตในเกาหลีใต้ประวัติ ประวัติ. วงเริ่มก่อตั้งครั้งแรก โดยเริ่มใช้ชื่อว่า “Nell” ตั้งแต่วันที่ 31 กรกฎาคม ค.ศ.1999 สมาชิกประกอบด้วย คิม จงวาน , ลี แจคยอง, ลี จองฮุน และจอง แจวอน โดยชื่อวง "Nell" ได้รับแรงบันดาลใจมาจากภาพยนตร์เรื่อง แสดงนำโดย โจดี ฟอสเตอร์ รับบทเป็น Nell หญิงสาวที่ถูกตัดขาดจากโลกภายนอก แล้วใช้ภาษาท่าทางของเธอเองเพื่อการสื่อสาร ซึ่งเป็นจุดที่สอดคล้องกับดนตรีของวงที่อาจไม่ต้องสื่อสารออกมาเป็นคำพูด หากแต่มีภาษาเฉพาะเป็นของตัวเอง เนลเริ่มต้นจากการเล่นดนตรีสดในคลับย่านฮงแด และได้ออกอัลบั้มอินดี้ 2 ชุด คือ Reflection Of และ Speechless ในปี 2001 หลังจากนั้นในปี 2002 ได้รับเลือกจากซอ แทจีให้เซ็นสัญญาเป็นศิลปินวงแรกในค่าย Goesoo Indigene และได้ออกอัลบั้ม Let It Rain ในปี 2003 และอัลบั้ม Walk Through Me ในปี 2004 ตามลำดับ ซึ่งถือว่าอัลบั้ม Let It Rain เป็นสตูดิโออัลบั้มชุดแรก โดยใช้เพลง Stay เป็นเพลงโปรโมท หลังจากหมดสัญญากับ Goesoo Indigene วงเนลได้ย้ายไปเซ็นสัญญากับค่าย Woollim Entertainment และได้ออกอัลบั้ม Healing Process ในปี 2006 ซึ่งเป็นอัลบั้มที่ได้รับคำชมจากนักวิจารณ์มากมาย อีกทั้งยังถูกเลือกให้เป็น 1 ใน 5 อัลบั้มที่ดีที่สุดของเกาหลีใต้ในปี 2006 เมื่อวงเป็นที่รู้จักเพิ่มมากขึ้น ส่งผลให้อัลบั้มอินดี้ชุดที่ 1 (Reflection Of) มีราคาพุ่งสูงขึ้นถึง 300,000 วอน ตามมาด้วยสตูดิโออัลบั้มชุดที่ 4 Separation Anxiety ในปี 2008 มีเพลงที่ได้รับความนิยมอย่างเพลง "기억을 걷는 시간" (time walking on memory) , "멀어지다" ซึ่งได้ติดอันดับหนึ่งในหลายอัลบั้มชาร์ตในเกาหลีใต้ ส่งผลให้เนลเป็นที่รู้จักและได้รับความนิยมอย่างแพร่หลาย ต่อมาในปี 2009 สมาชิกวงทั้งสี่คนเข้ากรมทหารและเสร็จสิ้นการฝึกในปี 2011 กลับมาด้วยอัลบั้มชื่อชุด Slip Away ในปี 2012 และมีผลงานเพลงต่อเนื่องเรื่อยมา ถูกจัดอันดับบน เป็นลำดับที่ 2 สำหรับอัลบั้ม K-pop ที่ดีที่สุดในปี 2014 จากอัลบั้ม Newton’s Apple จนถึงตอนนี้ถือว่าเนลเป็นวงร็อกอันดับต้นๆ และเป็นที่นิยมมากในเกาหลีใต้ หลังจากสัญญากับทาง Woollim Entertainment สิ้นสุดลงในปี 2016 วงได้ตัดสินใจไม่ต่อสัญญากับทางสังกัดเดิม หลังจากที่อยู่ภายใต้สังกัด Woollim Entertainment เป็นระยะเวลากว่า 10 ปี ซึ่งได้มีประกาศอย่างเป็นทางการในวันที่ 22 มีนาคม 2016  จากนั้นทางวงได้ก่อตั้งบริษัทค่ายเพลงของตัวเองภายใต้ชื่อ Space Bohemian และออกอัลบั้มชื่อว่า C ในปี 2016 และยังคงมีผลงานต่อเนื่องเรื่อยมาจนถึงปัจจุบันสมาชิกสมาชิก. - คิม จงวาน / Kim Jong wan / 김종완 (ร้องนำ, กีตาร์, คีย์บอร์ด) - ลี แจคยอง / Lee Jae Kyung / 이재경 (กีตาร์, คีย์บอร์ด) - ลี จองฮุน / Lee Jung Hoon / 이정훈 (เบส, คอรัส) - จอง แจวอน / Jung Jae Won / 정재원 (กลอง, คอรัส)แนวเพลง แนวเพลง. เพลงของเนลทุกเพลงถูกแต่งเนื้อร้องและเรียบเรียงโดยคิม จงวาน ในช่วงแรกเพลงส่วนมากได้รับอิทธิพลมาจากวงร็อกฝั่งอังกฤษ เช่น Radiohead, Placebo, Travis, Muse และตั้งแต่อัลบั้ม Healing Process พวกเขาได้ทดลองแนวดนตรีที่หลากหลายและกว้างขึ้น ทั้งผสมเสียงที่เป็นเครื่องสายและแนวอิเล็กทรอนิกส์เข้ามา จนแฟนเพลงดั้งเดิมที่ติดตามผลงานมาตั้งแต่อัลบี้มแรกๆบางส่วนได้วิจารณ์ว่า วงเริ่มที่จะเปลี่ยนแนวทางหลังจากที่ได้รับความนิยม หากแต่แฟนเพลงส่วนมากยอมรับและพบว่า เนลได้ค้นพบแนวเพลงที่เป็นเอกลักษณ์ของตัวเอง และสามารถหลบพ้นออกจากเงาของ Radiohead ได้ เพลงของเนลจึงมีทั้งออลเทอร์นาทิฟร็อก, ไซเคเดลิกร็อก, โพรเกรสซิฟร็อก, โมเดิร์นร็อก, บัลลาดร็อก เนื้อเพลงส่วนใหญ่มีเนื้อหาโศกเศร้า หดหู่ และมีเพลงจำนวนหนึ่งที่มีความหมายโดยนัยถึงการฆ่าตัวตายผลงานอินดี้อัลบัมผลงาน. อินดี้อัลบัม. - Reflection of (19 มกราคม 2001) - Speechless (26 กันยายน 2001)สตูดิโออัลบั้มเต็มสตูดิโออัลบั้มเต็ม. - Let It Rain (12 มิถุนายน 2003) - Walk Through Me (18 พฤศจิกายน 2004) - Healing Process (21 กันยายน 2006) - Separation Anxiety (21 มีนาคม 2008) - Slip Away (10 เมษายน 2012) - Newton’s Apple (27 กุมภาพันธ์ 2014) (อัลบั้มที่ 3 จากชุด “Gravity Trilogy”) - C (19 สิงหาคม 2016)EPEP. - Let’s Take a Walk (Acoustic Arrange Album ) (25 มิถุนายน 2007) - Holding onto Gravity (03 ธันวาคม 2012) (อัลบั้มที่ 1 จากชุด “Gravity Trilogy”) - Escaping Gravity (10 มิถุนายน 2013) (อัลบั้มที่ 2 จากชุด “Gravity Trilogy”)อัลบั้มพิเศษอัลบั้มพิเศษ. - Separation Anxiety (Digital Repackage) (3 มิถุนายน 2008) - The Trace (Special Edition DVD+EP) (27 พฤศจิกายน 2008) - Slip Away (Japanese Edition) (มกราคม 2013) - Beautiful Stranger (Repackage Taiwan Album) (13 มกราคม 2017)ซิงเกิ้ลซิงเกิ้ล. - 멀어지다 (3 มิถุนายน 2008) - 믿어선 안될 말 /Words you shouldn't believe (Live Version Christmas In NELL's ROOM 2013) (8 มกราคม 2013) - 청춘연가 /Green Nocturne (15 ธันวาคม 2014) - Star Shell (18 กันยายน 2015) - 3인칭의 필요성 /Lost in perspective (2 ธันวาคม 2015) - 그리워하려고 해 (6 ธันวาคม 2016) - 사는게 니나노 (PAYCO X NELL) (16 ธันวาคม 2016) - 부서진 /Broken (25 กรกฎาคม 2017) - 오늘은 /Today (NELL X GROOVYROOM) (17 พฤศจิกายน 2017)Soundtrack Soundtrack. Nell- Run - Two Weeks OST Part 1 (7 สิงหาคม 2013) - 기다린다 - 미녀 공심이 OST Part 7 (25 มิถุนายน 2016) - 숨 /Breath - The Good Wife OST Part 1 (22 กรกฎาคม 2016) คิม จงวาน- 인연 - 결혼합시다 OST (6 มกราคม 2006) - You & I - Weightlifting Fairy Kim Bok Joo OST Part 1 (16 พฤศจิกายน 2016) - 그날의 기억 - Suspicious Partner OST Part 8 (21 มิถุนายน 2017)</doc>
