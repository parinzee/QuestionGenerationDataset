<doc id="368122" url="https://th.wikipedia.org/wiki?curid=368122" title="ศาสนาจารย์">ศาสนาจารย์ ศาสนาจารย์ () เขียนย่อว่า ศจ. เป็นศาสนศักดิ์ในคริสตจักร พบได้ในทุกนิกาย แต่แต่ละนิกายจะกำหนดคุณสมบัติ สิทธิ และหน้าที่ของศาสนาจารย์แตกต่างกันไปนิกายโปรเตสแตนต์ นิกายโปรเตสแตนต์. ในนิกายโปรเตสแตนต์ ศาสนาจารย์เป็นตำแหน่งตลอดชีพ ที่มอบให้แก่บุคลากรไม่ว่าเพศชายหรือหญิงที่ทำงานอุทิศตนรับใช้พระเจ้าผ่านคริสตจักรและชุมชน จบการศึกษาทางด้านเทววิทยาศาสนาคริสต์ ผ่านพิธีสถาปนา (ordination) ตามที่คริสตจักรกำหนด มีสิทธิ ตำแหน่ง หน้าที่ตามที่ธรรมนูญของคริสตจักรกำหนดไว้ ผู้ที่ได้รับสถาปนาเป็นศาสนาจารย์จะใช้คำนำหน้านามว่า ศาสนาจารย์ (ในภาษาอังกฤษใช้คำว่า reverend ซึ่งบางครั้งแปลเป็นภาษาไทยว่าสาธุคุณ) โดยปกติ ศาสนาจารย์มีหน้าที่ดังนี้- 1. เป็นผู้สอนพระวจนะของพระเจ้า และปฏิบัติพันธกิจที่ได้รับจากพระเจ้า - 2. เป็นนักเทศน์ที่สำแดงถึงน้ำพระทัยของพระเจ้าเพื่อเพิ่มพูนความเชื่อ ความรู้ของคริสเตียน และคนทั่วไป - 3. เป็นผู้เผยแพร่ และสนับสนุนคริสเตียนให้ประกาศพระกิตติคุณเพื่อให้เกิดการเพิ่มพูนสมาชิก - 4. เป็นผู้ประกอบศาสนพิธี - 5. เป็นผู้ฟูมฟัก คริสเตียนให้เจริญขึ้นในด้านความเชื่อ - 6. เป็นผู้รับใช้พระเยซูคริสต์ และสนับสนุนให้คริสเตียนปฏิบัติพันธกิจของพระเจ้าทั้งในคริสตจักรและชุมชน - 7. เป็นผู้ดูและเอาใจใส่สมาชิกด้วยความรัก - 8. เป็นแบบอย่างที่ดีต่อมวลสมาชิกและคนทั่วไป - 9. ทำหน้าที่อื่น ๆ ตามที่คริสตจักรท้องถิ่น คริสตจักรภาค และสภาคริสตจักรในประเทศไทยมอบหมายนิกายโรมันคาทอลิก นิกายโรมันคาทอลิก. ในนิกายโรมันคาทอลิก เรียกศาสนาจารย์ว่าศาสนบริกร เพราะเป็นบริกรรับใช้พระเจ้าในศาสนพิธีต่างๆ ศาสนบริกรมีทั้งเพศชายและหญิง ศาสนบริกรชาย ได้แก่พันธบริกร บาทหลวง และมุขนายก รวมถึงนักพรต ไฟรอาร์ ภราดาฆราวาสทุกคน ส่วนศาสนศาสนบริกรหญิงคือนักพรตหญิงและภคินีหรือที่มักเรียกโดยทับศัพท์ว่า ซิสเตอร์ ศาสนบริกรชายที่ได้รับศีลอนุกรมมีอำนาจในการโปรดศีลศักดิ์สิทธิ์ได้แตกต่างกันตามที่คริสตจักรโรมันคาทอลิกกำหนดไว้</doc>
