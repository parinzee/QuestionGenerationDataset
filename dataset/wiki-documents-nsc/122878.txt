<doc id="122878" url="https://th.wikipedia.org/wiki?curid=122878" title="7 ต้องตาย โกงความตาย">7 ต้องตาย โกงความตาย สำหรับบทความนี้ เกี่ยวกับภาพยนตร์เรื่องแรกของซีรีส์ สำหรับภาพยนตร์ปี 2009, ดูที่ โกงตาย ทะลุตาย สำหรับข้อมูลทั่วไปดูที่ ไฟนอล เดตสิเนชัน (หนังชุด) 7 ต้องตาย โกงความตาย หรือในชื่อภาษาอังกฤษว่า Final Destination เป็นภาพยนตร์ประเภทสยองขวัญ ออกฉายในค.ศ. 2000 (พ.ศ. 2543) เป็นภาพยนตร์ที่จัดทำโดยค่ายภาพยนตร์ New Line Cinema ลงทุนไป 23 ล้านดอลลาร์สหรัฐ บทภาพยนตร์ดั้งเดิม เขียนเพื่อใช้เป็นตอนหนึ่งในภาพยนตร์ซีรีส์ The X-files Final Destination ทั้ง 3 ภาค จะเป็นเรื่องราวเกี่ยวกับคนกลุ่มหนึ่งที่รอดตายจากอุบัติเหตุครั้งใหญ่ เพราะตัวละครตัวหนึ่งเกิดบังเอิญเห็นภาพคล้ายภาพนิมิตล่วงหน้าถึงอุบัติเหตุครั้งใหญ่นั้น และรู้ถึงรายละเอียดว่าจะลำดับเหตุการณ์หายนะจะเป็นอย่างไร มีใครตายบ้าง รวมทั้ง ใครตายก่อนใครตายหลัง และบอกกับคนรอบข้างตน และจะมีคนกลุ่มหนึ่งเชื่อและทำตามคำแนะนำของผู้เห็นภาพนิมิต และอุบัติเหตุนั้นเกิดขึ้นจริงๆ กลุ่มของผู้เห็นภาพและผู้ที่เชื่อ จึงรอดตาย แต่กลุ่มผู้รอดตายจะเริ่มทยอยประสบอุบัติเหตุแปลกๆ ตายไปทีละคนหลังเวลาผ่านไป 2-3 เดือน แต่ในกลุ่มนั้นก็มีคนพบวิธีที่จะโกงความตาย ในภาค 1 นี้เป็นกลุ่มผู้โดยสารที่รอดตายจากอุบัติเหตุเครื่องบินที่พวกเขาจะโดยสารโดยสารระเบิดกลางอากาศ เพราะได้ลงจากเครื่องมาก่อน เป็นจำนวน 7 คน (สถานที่ถ่ายทำคือ ท่าอากาศยานนานาชาติแวนคูเวอร์ (Vancouver International Airport) แต่ในภาพยนตร์จะอ้างชื่อว่าเป็นที่ท่าอากาศยานนานาชาติจอห์น เอฟ. เคนเนดี (John F. Kennedy International Airport) และเครื่องบินที่ระเบิดคือ เครื่องบินโบอิง 747 ของสายการบิน Volvee Air เที่ยวบิน 180) แต่ไม่กี่เดือนต่อมา กลุ่มคนนั้นก็ประสบอุบัติเหตุตายไปทีละคน ซึ่งเป็นอุบัติเหตุที่แปลกประหลาดมาก และที่สำคัญ ผู้เห็นภาพนิมิตรู้สึกว่า คนที่ตายไปทีละคนนั้น จะตายตามลำดับที่ควรตายถ้าหากไม่ได้ลงจากเครื่องบิน เขาจึงบอกเพื่อน และไม่นานเขาก็พบวิธีที่จะโกงความตายไม่ให้ตายนักแสดงนักแสดง. - Alex Theodore Browning ผู้เห็นภาพคล้ายภาพนิมิตล่วงหน้าถึงอุบัติเหตุ รับบทโดย เดวอน ซาวา (Dewon Sawa) - Clear Rivers รับบทโดย อาลี ลาร์เตอร์ (Ali Larter) - William "Billy" Hitchcock รับบทโดย ฌอน วิลเลียม สกอตต์ (Seann William Scott) - Carter Horton รับบทโดย เคอรร์ สมิธ (Kerr Smith) - Valerie Lewton รับบทโดย คริสเต็น โคลค (Kristen Cloke) - Terry Chaney รับบทโดย อมานดา เด็ทเมอร์ (Amanda Detmer) - Tod Waggner รับบทโดย แชด อี. โดเนลลา (Chad E. Donella)</doc>
