<doc id="13630" url="https://th.wikipedia.org/wiki?curid=13630" title="กันดั้มวิง">กันดั้มวิง โมบิลสูทกันดั้มวิง () () เป็นแอนิเมชันทางโทรทัศน์ความยาว 49 ตอน ออกอากาศ พ.ศ. 2538 ในประเทศไทยเคยแพร่ภาพทางสถานีโทรทัศน์ ช่อง 9 อ.ส.ม.ท. และ ยูบีซีคิดส์ ช่อง 26 (ปัจจุบันคือ ยูบีซีสปาร์ค ช่อง 28) ของสถานีเคเบิลโทรทัศน์ ยูบีซี โดยในอดีตบริษัท ไทก้า เป็นผู้ถือลิขสิทธิ์และจำหน่ายเฉพาะในรูปแบบของ วีซีดี โดยในปัจจุบันลิขสิทธิ์ได้อยู่กับทาง เด็กซ์ และจำหน่ายในรูปแบบของ วีซีดี และ ดีวีดี อีกรอบโดยยังคงใช้เสียงพากย์ของทาง ไทก้า เหมือนเดิมพล็อตเรื่อง พล็อตเรื่อง. เนื้อเรื่องกล่าวถึงเหตุการณ์ในปี After Colony 195, เด็กหนุ่มห้าคนที่ถูกเลือกโดยนักวิทยาศาสตร์ห้าคนจากโคโลนี่ที่ต่างกัน พร้อมด้วยหุ่นยนต์รบที่ทรงประสิทธิภาพได้แก่ วิงกันดั้ม, กันดั้มเดธไซธ์, กันดั้มเฮฟวี่อาร์ม, กันดั้มแซนด์ร็อก, เฉียนหลงกันดั้ม ถูกส่งมายังโลกด้วยการอำพรางเป็นดาวตกในปฏิบัติการ Operation Meteor เพื่อกำจัด Organization of Zodiac (OZ) โดยที่เด็กหนุ่มทั้งห้าบังเอิญเจอกันบนโลกโดยที่ไม่มีใครเคยรู้จักกันมาก่อน ทั้งห้าต้องทำงานรวมกันเพื่อกำจัด OZ เพื่อนำสันติภาพมาสู่ชาวโคโลนี่ โดยภายหลังจากกันดั้มทั้งห้าถูกส่งมายังโลกได้ไม่นาน OZ ได้เริ่มปฏิวัติยึดอำนาจจากสหพันธ์โลกโดยการให้คนจากหน่วย Special Mobile Suit (SMS) แทรกซึมเข้าไปในสหพันธ์โลกและกระจายข่าวลวงให้แก่นักบินกันดั้มว่าผู้นำระดับสูงของ OZ จะมารวมตัวกันประชุมที่ฐานทัพนิวเอ็ดเวิร์ด โดยแท้จริงแล้วผู้ที่มาประชุมไม่ใช่ผู้นำระดับสูงของ OZ แต่เป็นผู้นำกลุ่มใฝ่สันติจากสหพันธ์โลก โดยฮีโร่ ยุย หนึ่งในนักบินกันดั้มได้สังหารจอมพลโนเวนต้า ผู้นำสูงสุดของสหพันธ์โลกลงเพราะความเข้าใจผิด ส่งผลให้สงครามครั้งใหญ่ปะทุขึ้นตัวละครหลักนักบินกันดั้มจากโคโลนี่ ตัวละครหลัก. นักบินกันดั้มจากโคโลนี่. ฮีโร่ ยุย () เป็นคนเคร่งขรึมและดูซีเรียสที่สุดในกลุ่ม ชื่อจริงไม่ปรากฏ ฮีโร่ ยุย เป็นชื่อของผู้นำโคโลนี่ที่เสียชีวิตไปแล้ว ฮีโร่เริ่มฝึกการฆ่า การขับโมบิลสูท การรบ ระเบิด เครื่องกลต่างๆตั้งแต่เด็ก เขาถูกเลี้ยงดูค่อนข้างกดดัน ไม่ได้รับความเห็นใจจากคนภายนอก เขาแข็งข้อต่อสหพันธ์ กับศัตรูแล้วเขาเป็นคนเลือดเย็นมากทำอะไรไม่คำนึงถึงชีวิตของตนเอง ใช้ชีวิตเป็นเดิมพันกับภารกิจ แต่ภายใต้ใบหน้าอันเย็นชา ย่อมแฝงด้วยจิตใจอันอบอุ่นเสมอ จนเมื่อเขาได้พบรีลีน่า เขาก็ได้ค้นพบตัวเอง นี่คือก้าวแรกที่กำลังจะเกิดขึ้นในความเป็นมนุษย์ของเขา ซึ่งในส่วนของ OVA กันดั้มวิง Endless waltz นั้นเผยให้เห็นถึงอดีตของ ฮีโร่ ยุย ว่าเป็นคนอ่อนโยนในอดีต แต่ถูกปลูกฝังให้กลายเป็นคนเย็นชาในที่สุด ดังที่ ด็อกเตอร์ J กล่าวเอาไว้ ในช่วงต้นเรื่อง- ตำแหน่ง : นักบินประจำหุ่นรบวิงกันดั้ม, วิงกันดั้มซีโร่, วิงกันดั้มซีโร่ คัสตอม - อายุ : 15 ปี - เพศ/เชื้อชาติ : ชาย/ญี่ปุ่น - เกิดที่ : กลุ่มยานอาณานิคมแอล 1 - ส่วนสูง/น้ำหนัก : 156 ซม./ 45 กก. ดูโอ แมกซ์เวลล์ () เขาเป็นหนึ่งในห้านักบินกันดั้ม เป็นคนร่าเริงที่สุดในกลุ่ม เป็นคนสนุกสนาน ยึดมั่นในมิตรภาพ ตั้งแต่ครั้งแรกที่พบฮีโร่ ฉายาของเขาคือ Shinigami หรือ God of Death (ยมทูต) ชีวิตวัยเด็ก เขาเป็นเด็กกำพร้า เนื่องจากสงคราม โบสถ์แมกซ์เวลล์คือสถานที่ที่เลี้ยงดูเขา เขาไม่เชื่อในพระเจ้า แต่กลับเชื่อในเทพแห่งความตาย และแล้วสงครามก็ทำให้ผู้ที่ใกล้ชิดเขาต่างล้มตาย เขาจึงขับโมบิลสูทออกต่อสู้ตั้งแต่ครั้งนั้น เขาเชื่อมั่นในพวกพ้องของเขา เข้ากับทุกคนได้ดี และมีความพยายามสูง เพื่อไปให้ถึงความฝันและอนาคตที่ตั้งไว้- ตำแหน่ง : นักบินประจำหุ่นรบกันดั้มเดธไซธ์ กันดั้มเดธไซธ์เฮล กันดั้มเดธไซธ์เฮล คัสตอม - อายุ : 15 ปี - เพศ/เชื้อชาติ : ชาย/อเมริกัน - เกิดที่ : กลุ่มยานอาณานิคมแอล 2 ในยานพเนจร ' สวีปเปอร์กรุ๊ป ' - ส่วนสูง/น้ำหนัก : 156 ซม./ 43 กก. โทรวา บาร์ตัน () โทรวา บาร์ตัน เป็นชื่อปลอมที่เอามาจากผู้ตายซึ่งเป็นน้องชายของภรรยาของเทรซ คุชรีนาด้าในช่วงก่อน Operation Meteor ส่วนชื่อจริงๆนั้น ไม่ปรากฏ มีนิสัยเป็นคนเงียบๆเฉยชา แต่รักเพื่อน เป็นคนลึกลับที่สุดในกลุ่ม เขาพรัดพรากจากครอบครัวตั้งแต่เด็กๆ เขาถูกฝึกให้เป็นทหาร เขาต้องพบเจอเรื่องราวร้ายๆมากมาย ภายในใจเขาเป็นคนอ่อนโยน ใจดีต่อผู้อื่นเสมอ เป็นคนใจอ่อน แววตาเขาดูเศร้า ราวกับจะสะท้อนให้เห็นความว่างเปล่าในจิตใจ เขาไม่มีที่ๆจะไป จนถึงวันที่เขาได้ใช้ชื่อ โทรวา บาร์ตัน เขาจึงเริ่มกำหนดชีวิตของตนเอง เขาได้พบกับเพื่อนๆทำให้เขาสดใสขึ้นมาก เขาอาศัยอยู่กับคณะละครสัตว์ เสมือนเขาได้ครอบครัวที่อบอุ่นกลับคืนมา แต่จะมีใครรู้บ้างว่า ภายใต้รอยยิ้มที่เขาจงใจให้เห็น จะแฝงไปด้วยความเศร้ามากมายเพียงใด- ตำแหน่ง : นักบินประจำหุ่นรบกันดั้มเฮฟวี่อาร์ม, กันดั้มเฮฟวี่อาร์ม คัสตอม - อายุ : 15 ปี - เพศ/เชื้อชาติ : ชาย/ไม่ปรากฏ - เกิดที่ : กลุ่มยานอาณานิคมแอล 3 - ส่วนสูง/น้ำหนัก : 160 ซม./ 44 กก. ควอเตอร์ ราบาร์บา วินเนอร์ () เป็นคนใจดี มีจิตใจอ่อนโยนมาก รับรู้จิตใจของผู้อื่นได้ เขาเป็นทายาทตระกูลวินเนอร์ มีพี่สาว 29 คน ส่วนแม่เสียชีวิตหลังจากคลอดเขา เขาเลือกทางชีวิตของเขาเอง แม้ว่าพ่อจะคัดค้านเขาก็ไม่ฟัง เขาเป็นคนรอบคอบ มีความเป็นผู้นำที่ดี เพราะได้รับความไว้วางใจจากฮีโร่- ตำแหน่ง : นักบินประจำหุ่นรบ กันดั้มแซนด์ร็อก, กันดั้มแซนด์ร็อก คัสตอม - อายุ : 15 ปี - เพศ/เชื้อชาติ : ชาย/อาหรับ - เกิดที่ : กลุ่มยานอาณานิคมแอล 4 - ส่วนสูง/น้ำหนัก : 156 ซม./ 41 กก. จางอู่เฟย () มีลักษณะเป็นคนเงียบ ไม่ค่อยเป็นมิตรกับใคร เมื่ออายุ 14 ปี เขาได้แต่งงานกับหญิงชาวจีน ชื่อ นาทาคุ (ในภาษาจีนคือ เทพนาจา) หรือเหมยหลัน แต่เขาก็ไม่เคยสนใจเธอ จนวันหนึ่งเขาได้ออกไปต่อสู้ นาทาคุช่วยชีวิตเขาไว้จนตัวเองต้องตาย เขาจึงปฏิญาณว่าจะแข็งแกร่ง ต่อสู้เพื่อความยุติธรรม แต่ก็มีบางครั้งที่เขาท้อถอย แต่เขาก็สามารถหยัดยืนขึ้นมาอย่างแข็งแกร่งได้อีก เพราะผู้คนรอบข้าง ต่างก็เชื่อใจในตัวเขา รวมทั้งชาวโคโลนี่ของเขาด้วย เขาเป็นคนที่คำนึงถึงจิตใจผู้อื่นพอสมควร สู้กับคนที่ต้องการสู้ ไม่ทำร้ายคนอ่อนแอ นี่คือภาพสะท้อนจากความยุติธรรมของเขา เขาเรียกกันดั้มของตนเองว่า นาทาคุ นั่นก็หมายถึงเขาระลึกถึง นาทาคุ ตลอดเวลา- ตำแหน่ง : นักบินประจำหุ่นรบ อัลตรอนกันดั้ม, กันดั้มนาทาคุ , กันดั้มเฉินหลง - อายุ : 15 ปี - เพศ/เชื้อชาติ : ชาย/จีน - เกิดที่ : กลุ่มยานอาณานิคมแอล 5 - ส่วนสูง/น้ำหนัก : 156 ซม./ 46 กก.กลุ่ม Organization of Zodiac (OZ) กลุ่ม Organization of Zodiac (OZ). เทรซ คุชรีนาด้า () ผู้นำของ OZ มีทหารคู่ใจ คือ เลดี้ อัน เป็นคนที่มองว่า สงครามเป็นสิ่งสวยงาม แต่ภายหลังจากมี โมบิลดอล เขาก็คิดว่า การทำสงครามเป็นการสนองความสนุกของกลุ่มคนที่มีอำนาจเท่านั้น เทรซ นิยมชมชอบทหารที่มีความสามารถ มีเพื่อนสนิท คือ เซคส์ เมอร์คิส ต่อมา เซคส์ เมอร์คิส ประกาศว่า เขาคือ มิเลียร์โด พีซคราฟต์ และตั้งตนเป็นผู้นำของชาวโคโลนี่ เทรซก็ตั้งต้นเป็นผู้นำโลก ทำให้ทั้งสองต้องสู้รบกัน ภายหลัง เทรซได้สู้กับอู๋เฟย และถูกอู๋เฟยฆ่าตาย- ตำแหน่ง : นักบินประจำหุ่นรบ ทอลกีซ II - อายุ : 24 ปี - เพศ/เชื้อชาติ : ชาย/เยอรมัน - เกิดที่ : ?? - ส่วนสูง/น้ำหนัก : 184 ซม./ 63 กก. เซคส์ เมอร์คิส () นักบินมือหนึ่งของ OZ มีฉายา "บารอนสายฟ้า" และ "เคานต์สายฟ้า" มักใส่หน้ากากเพื่อปกปิดใบหน้าของตน แท้จริงแล้วคือทายาทตระกูลพีซคราฟต์ มิลเลียร์โด พีซคราฟต์ () แห่งอาณาจักรแซงค์ ที่ถือหลักการเรื่องสันติภาพที่ไม่ต้องใช้อาวุธ มีน้องสาวคือ รีลีน่า พีซคราฟต์ มีทหารคู่ใจ คือ ลูเครเซีย นอยน์- ตำแหน่ง : นักบินประจำหุ่นรบทอลกีซ, ทอลกีซ III, กันดั้มเอพิอ้อน (Epyon) - อายุ : 19 ปี - เพศ/เชื้อชาติ : ชาย/ยุโรปเหนือ - เกิดที่ : อาณาจักรแซงค์ - ส่วนสูง/น้ำหนัก : 181 ซม./ 60 กก.- หมายเหตุ: โทรวา บาร์ตัน และ ดูโอ แม็กซ์เวล ต่างเป็นตัวละครต้นแบบทรงผม ในรูปแบบเดียวกันกับ หยาง และ หยุน ซึ่งเป็นสองพี่น้องจอมวรยุทธ์ที่ปรากฏตัวในเกมซีรีส์ สตรีทไฟท์เตอร์ชื่อของตัวละคร ชื่อของตัวละคร. ชื่อของตัวละครเกือบทั้งหมดในกัมดั้มวิงนั้นมาจากชื่อของตัวเลขในภาษาต่างๆ- ฮีโร่ ยุย (Heero Yuy) คำว่า "Hee" ในภาษาญี่ปุ่น แปลว่า หนึ่ง ส่วนคำว่า "Yuy" นั้นมาจากคำว่า "Yui" โรมะจิของญี่ปุ่น ซึ่งแปลว่า หนึ่งเดียว ดังนั้นชื่อของ ฮีโร่ ยุย อาจจะแปลได้ว่า "ความหวังเพียงหนึ่งเดียวของมนุษยชาติ" ตามเนื้อเรื่องในกันดั้มวิง - ดูโอ แม็กซ์เวลล์ (Duo Maxwell) คำว่า "Duo" เป็นภาษาละติน และ ภาษาอังกฤษ ซึ่งมีความหมายแปลว่า สอง ส่วนนามสกุล "Maxwell" นั้น เชื่อว่ายืมมาจากผลงานเกี่ยวกับอุณหภูมิของนักคณิตศาสตร์ชื่อดัง James Clerk Maxwell ที่มีชื่อว่า Maxwell Demon หรือมีอีกชื่อ ภาพหลอนของ Maxwell - โทรวา บาร์ตัน (Trowa Barton) ชื่อ "Trowa" เป็นการเขียนแบบโรมะจิ ซึ่ง มาจากคำว่า "trois" ในภาษาฝรั่งเศส ที่แปลว่า สาม จาก Gundam W episode zero โทรว่าเกิดที่โลก แต่เป็นตัวแทนจากอาณานิคมแอล 3 ในการนำกันดั้มลงสู่โลกภายใต้ภารกิจที่ชื่อว่า Operation meteor ชื่อจริงคือ Triton Bloom เป็นน้องชายคนเดียวของ Catherine Bloom (เหมือนโชคชะตาเล่นตลกที่พวกเขาพบกันที่โรงละครสัตว์ หลังจากที่พลัดพรากกันสิบกว่าปี) เขามีสัญชาติเยอรมัน- ควอเตอร์ ราบาร์บา วินเนอร์ (Quatre Raberba Winner) คำว่า "Quatre" ในภาษาฝรั่งเศส มีความหมายเท่ากับ สี่ - จาง อู่เฟย (Zhang Wufei) คำว่า "อู่" ในภาษาจีนแปลว่า ห้า - เทรซ คุชรีนาด้า (Treize Khushrenada) คำว่า "Treize" ในภาษาฝรั่งเศส แปลว่า สิบสาม - เซคส์ เมอร์คิส (Zechs Merquis) "Zechs" ในภาษาเยอรมัน แปลว่า หก - มิลเลียร์โด พีซคราฟต์ (Milliardo Peacecraft) คำว่า "Milliardo" มาจากภาษาอิตาเลียน และ ภาษาสวีเดน แปลว่า พันล้าน - ลูเครเซีย นอยน์ (Lucrezia Noin) คำว่า "Noin" มาจากภาษาเยอรมัน (Neun) ที่แปลว่า เก้า (ตามเนื้อเรื่องหลักแล้วไม่มีคนในเรื่องเรียกเธอด้วยชื่อจริง อาจจะเพราะเจตนาของผู้กำกับที่ต้องการใช้คำที่มาจากตัวเลขในการแทนตัวละครสำคัญๆ) - เลดี้ อัน (Lady Une) คำว่า "Une" เป็นภาษาฝรั่งเศสแปลว่า หนึ่ง - OZ ย่อมาจากคำว่า Organization of Zodiac แปลว่า องค์กรแห่งจักรราศี - แซงค์ คิงก์ดอม (Cinq Kingdom) อาณาจักรที่อยู่ในทวีปยุโรป ที่เป็นต้นเหตุของเหตุการณ์หลายๆอย่างในกันดั้มภาคนี้ รวมทั้งเป็นบ้านเกิดที่แท้จริงของ เซคส์ และ รีลีน่า อีกด้วย ชื่อ Cinq นั้นมาจากภาษาฝรั่งเศส ที่แปลว่า ห้ารายชื่อตอน</doc>
