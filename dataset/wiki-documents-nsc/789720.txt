<doc id="789720" url="https://th.wikipedia.org/wiki?curid=789720" title="ชัยวัฒน์ พสกภักดี">ชัยวัฒน์ พสกภักดี ชัยวัฒน์ พสกภักดี อดีตผู้อำนวยการสำนักงานสลากกินแบ่งรัฐบาล และประธานมูลนิธิสำนักงานสลากกินแบ่งรัฐบาล เกิดเมื่อปี พ.ศ. 2484เคยดำรงตำแหน่งสำคัญๆ ในสำนักงานสลากกินแบ่งรัฐบาลหลายตำแหน่ง ก่อนที่จะได้รับการแต่งตั้งเป็นผู้อำนวยการสำนักงานสลากกินแบ่งรัฐบาล เมื่อวันที่ 1 ตุลาคม 2541และในปี พ.ศ. 2544 เขาได้ก่อตั้งมูลนิธิสำนักงานสลากกินแบ่งรัฐบาล เพื่อช่วยสำนักงานฯ ทำกิจการบางประเภทที่เป็นข้อจำกัดของทางราชการ ซึ่งเขาเองดำรงตำแหน่งประธานมูลนิธิฯ จนถึงปัจจุบัน นอกจากนี้ เขาเคยลงรับสมัครเลือกตั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 โดยลงสมัครในระบบบัญชีรายชื่อ และอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 โดยลงสมัครในระบบสัดส่วน กลุ่มที่ 6 (กรุงเทพฯ นนทบุรี และสมุทรปราการ) โดยทั้งสองครั้งลงสมัครในสังกัดพรรคชาติไทยกรณีทุจริตการออกรางวัลสลากกินแบ่งรัฐบาล กรณีทุจริตการออกรางวัลสลากกินแบ่งรัฐบาล. เนื่องจากการออกรางวัลสลากกินแบ่งรัฐบาลงวดวันที่ 1 มิถุนายน 2544 มีประชาชนสงสัยว่าการออกรางวัลในงวดดังกล่าวมีการ "ล็อกเลข" หรือไม่ โดยในระยะแรก เขาได้กล่าวปฏิเสธทั้งในเรื่องของการทุจริตดังกล่าว และการใช้สารเรืองแสงเคลือบลูกบอลหมายเลขต่างๆ เพื่อใช้ในการทุจริต แต่ในเวลาต่อมาเมื่อมีการสืบสวนสอบสวน จนเจ้าหน้าที่ตำรวจเชื่อว่า มีพนักงานของสำนักงานฯ เข้าไปเกี่ยวข้องกับกรณีทุจริตดังกล่าว จนเมื่อปี พ.ศ. 2549 เขาถูก คณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลความผิดในฐานทุจริตต่อหน้าที่ ปฏิบัติหรือละเว้นปฏิบัติหน้าที่โดยมิชอบ และช่วยเหลือบุคคลอื่นไม่ต้องรับโทษ จากกรณีดังกล่าว พร้อมพนักงานอีก 3 คน จนเมื่อวันที่ 29 เมษายน 2553 ศาลอาญาพิพากษายกฟ้อง เนื่องจากจำเลยที่ 3 (ชัยวัฒน์) ไม่มีความผิดฐานปฏิบัติหน้าที่โดยมิชอบตามฟ้องโจทก์ เนื่องจากมีการรายงานผู้บังคับบัญชาตามลำดับชั้นและตั้งคณะกรรมการขึ้นตรวจสอบกรณีดังกล่าว รวมทั้งจำเลยที่ 1 และ 3 ไม่มีส่วนเชื่อมโยงกับกลุ่มจำเลยในคดีทุจริตการออกรางวัลสลากกินแบ่งฯ งวดดังกล่าวกรณีสลากเลขท้าย 3 ตัว 2 ตัว (หวยบนดิน)</doc>
