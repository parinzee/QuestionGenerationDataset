<doc id="564593" url="https://th.wikipedia.org/wiki?curid=564593" title="ประสิทธิ์ ไชยศรีษะ">ประสิทธิ์ ไชยศรีษะ จ่าสิบตำรวจ ประสิทธิ์ ไชยศีรษะ หรือที่นิยมเรียกกันโดยทั่วไปว่า จ่าประสิทธิ์ เป็นอดีตสมาชิกสภาผู้แทนราษฎรจังหวัดสุรินทร์ สังกัดพรรคเพื่อไทย และเป็นหนึ่งในแนวร่วมของแนวร่วมประชาธิปไตยต่อต้านเผด็จการแห่งชาติ (นปช.) หรือกลุ่มคนเสื้อแดงประวัติ ประวัติ. จ.ส.ต.ประสิทธิ์ ไชยศีรษะ เกิดเมื่อวันที่ 2 มีนาคม พ.ศ. 2508 ที่อำเภอปรางค์กู่ จังหวัดศรีสะเกษ สำเร็จการศึกษาระดับมัธยมศึกษาตอนปลาย มีภรรยาเป็นชาวจังหวัดสุรินทร์การทำงาน การทำงาน. จ.ส.ต.ประสิทธิ์ ไชยศีรษะ เข้ารับราชการตำรวจโดยมีตำแหน่งเป็นผู้บังคับหมู่ฝ่ายอำนวยการ กองบังคับการตำรวจภูธรจังหวัดสมุทรสาคร และมีบทบาทเป็นแกนนำแนวร่วมประชาธิปไตยต่อต้านเผด็จการแห่งชาติ (นปช.) จังหวัดสมุทรสาคร ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 ได้ลงสมัครรับเลือกตั้งในพื้นที่จังหวัดสุรินทร์ ซึ่งเป็นถิ่นพำนักและบ้านเกิดของภรรยา โดยแข่งขันกับอดีต ส.ส.พื้นที่เดิม คือ นางฟาริดา สุไลมาน จากพรรคภูมิใจไทย และนายธีรทัศน์ เตียวเจริญโสภา จากพรรคชาติไทยพัฒนา แต่สามารถเอาชนะและได้รับเลือกตั้งเป็น ส.ส.สมัยแรกได้สำเร็จ ในสภาผู้แทนราษฎรไทย ชุดที่ 24 ได้ทำหน้าที่เป็นกรรมาธิการตำรวจ และมีบทบาทในการตอบโต้กับสมาชิกพรรคประชาธิปัตย์ ในการอภิปรายในสภาบ่อยครั้ง โดยเฉพาะกับกรณีของนางสาวรังสิมา รอดรัศมี ส.ส.สมุทรสาคร รวมถึงกรณีกล่าวถึงมหาวิทยาลัยรามคำแหง ส่งผลให้เกิดความไม่พอใจโดยเฉพาะจากสมาคมศิษย์เก่ารามคำแหง เมื่อวันที่ 22 มิถุนายน พ.ศ. 2555 จ.ส.ต.ประสิทธิ์ได้กล่าวหมิ่นคณะตุลาการศาลธรรมนูญด้วยถ้อยคำหยาบคายที่หมายถึงอวัยวะเพศชาย เมื่อวันที่ 7 สิงหาคม พ.ศ. 2556 ระหว่างการประชุมสภาผู้แทนราษฎร ที่มีวาระการพิจารณา ร่างพ.ร.บ.นิรโทษกรรม จ.ส.ต.ประสิทธิ์ได้ยกรองเท้าของตนเองมาไว้บนใบหน้าเพื่อยั่วยุเพื่อแสดงการตอบโต้กับสมาชิกพรรคประชาธิปัตย์ วันที่ 29 ตุลาคม พ.ศ. 2556 ที่พรรคเพื่อไทย จ.ส.ต.ประสิทธิ์ได้ขึ้นปราศรัยบนรถกระบะติดเครื่องขยายเสียงมาชุมนุมบริเวณด้านหน้าพรรคของกลุ่มแนวร่วมประชาธิปไตยต่อต้านเผด็จการแห่งชาติ (นปช.) เพื่อปราศรัยสนับสนุนให้ ส.ส. พรรคเพื่อไทยสนับสนุนร่าง พ.ร.บ.นิรโทษกรรมฉบับสุดซอย ระหว่างนั้นได้มีคำพูดว่า “ผมอยากยิงแม่งในสภาให้ตายห่าไปเลยด้วยซ้ำ แต่เอาทักษิณกลับมาสะใจกว่า ทำให้เหมือนตายทั้งเป็น ยิ่งกว่าติดคุก" ซึ่งคำกล่าวเช่นนี้เป็นไปในลักษณะการชี้แจงขั้นตอนของร่างพระราชบัญญัติดังกล่าวในทางที่ไม่เหมาะสม ส่งผลให้เกิดความไม่พอใจในพรรคเพื่อไทย กระทั่งในการประชุมพรรคเพื่อไทย จ.ส.ต.ประสิทธ์ได้กล่าวขอโทษต่อ น.ส.ยิ่งลักษณ์ ชินวัตร นายกรัฐมนตรี ถึงกรณีดังกล่าว วันที่ 7 พฤษภาคม พ.ศ. 2557 ได้กล่าวข้อความหมิ่นสถาบันกษัตริย์ ศาลได้พิเคราะห์พฤติการณ์แห่งคดี และรายงานการสืบเสาะ แล้วเห็นว่า ข้อความที่ปราศรัย เป็นเรื่องร้ายแรง ศาลพิพากษาลงโทษจำคุก 2ปี 6เดือนในวันที่ 3 ธันวาคม พ.ศ. 2557 วันที่ 24 พฤษภาคม พ.ศ. 2557 หลังการรัฐประหารก่อนหน้านั้น 2 วัน จ.ส.ต.ประสิทธิ์ละเมิดคำสั่งคณะรักษาความสงบแห่งชาติที่ 5/2557 โดยไม่ยอมไปรายงานตัวที่หอประชุมกองทัพบกเทเวศน์ ในวันเดียวกัน เวลา 13.00 น.แต่ไปรายงานตัวที่ จทบ.ส.ร./กกล.รส.ประจำพื้นที่ จ.สุรินทร์ทางตำรวจได้ดำเนินคดีตามหมายจับ สน.โชคชัย ที่ 912/2557 ลงวันที่ 26 พฤษภาคม พ.ศ. 2557 ในช่วงกลางปี พ.ศ. 2559 หลัง การออกเสียงประชามติร่างรัฐธรรมนูญฉบับใหม่ในปีนั้น จ.ส.ต.ประสิทธิ์ได้กลับมามีบทบาทอีกครั้ง โดยเข้าไปเป็นพิธีกรรายการ "เพื่อประชาธิปไตย" ออกอากาศทาง พีซทีวี ช่วงเช้าวันอาทิตย์ ซึ่งเป็นการวิพากษ์เรื่องราวทางการเมืองไทยในหลายมิติเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
