<doc id="313372" url="https://th.wikipedia.org/wiki?curid=313372" title="โฮลเดน">โฮลเดน จีเอ็ม โฮลเดน ลิมิเต็ด () เป็นบริษัทผู้ผลิตรถยนต์สัญชาติออสเตรเลีย มีสำนักงานใหญ่อยู่ที่พอร์ตเมลเบิร์น นอกเมืองเมลเบิร์น ประเทศออสเตรเลีย บริษัทก่อตั้งในปี ค.ศ. 1856 โดยเป็นผู้ผลิตอานม้า ก่อนจะเปลี่ยนมาเป็นผู้ผลิตยานยนต์ โฮลเดนถูกซื้อกิจการ กลายเป็นบริษัทย่อยของเจเนรัลมอเตอร์ ตั้งแต่ปี ค.ศ. 1931 ปัจจุบันบริษัทจีเอ็ม โฮลเดน เป็นผู้รับผิดชอบการทำตลาดผลิตภัณฑ์ทั้งหมดของเจเนรัลมอเตอร์ ในออสเตรเลีย นิวซีแลนด์ และโอเชียเนีย และดูแลการบริหารบริษัท จีเอ็ม แดวู ในเกาหลีใต้ โรงงานประกอบรถยนต์โฮลเดน อยู่ที่เมืองเอลิซาเบท ชานเมืองแอดิเลด รัฐเซาท์ออสเตรเลีย โรงงานผลิตเครื่องยนต์อยู่ที่พอร์ตเมลเบิร์น รัฐวิกตอเรีย รถยนต์โฮลเดนรุ่นที่ได้รับความนิยม คือรุ่น โฮลเดน คอมมอดอร์ มีการผลิตตั้งแต่ปี ค.ศ. 1978 ถึงปัจจุบันโฮลเดนในประเทศไทย โฮลเดนในประเทศไทย. ในต้นยุค 1980s บริษัท พระนครยนตรการ จำกัด ซึ่งเป็นผู้แทนจำหน่ายรถยนต์ของเจเนรัล มอเตอร์ เคยนำรถยนต์โฮลเดนเข้ามาจำหน่ายในประเทศไทยมาแล้ว ชึ่งรถยนต์ที่นำเข้ามาขายในประเทศไทย คือ โฮลเดน คอมมอดอร์ (Holden VK Commodore) เป็นต้น แต่ภายหลังโฮลเดนได้ถูกยกเลิกการจำหน่ายในประเทศไทยในต้นยุค 1990s ซึ่งเป็นช่วงเดียวกับที่พระนครยนตรการนำเข้ารถยนต์ฮุนได จากประเทศเกาหลีใต้พอดี</doc>
