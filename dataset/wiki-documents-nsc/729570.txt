<doc id="729570" url="https://th.wikipedia.org/wiki?curid=729570" title="ท่าอากาศยานนานาชาติเบนกูเรียน">ท่าอากาศยานนานาชาติเบนกูเรียน ท่าอากาศยานนานาชาติเบนกูเรียน (ฮิบรู: נְמַל הַתְּעוּפָה בֵּן גּוּרְיוֹן; ) คือท่าอากาศยานนานาชาติหลักของประเทศอิสราเอล ตั้งชื่อตามนายกรัฐมนตรีคนแรกของประเทศ เดวิด เบนกูเรียน เป็นศูนย์กลางของสายการบินแอลอัล, อิสแรร์ และอาร์เกียอิสราเอล โดยมีตัวเลขประมาณการผู้โดยสารในปี พ.ศ. 2557 จำนวน 15 ล้านคน ท่าอากาศยานเบนกูเรียนตั้งอยู่ในเขตชานเมืองห่างจากใจกลางเมืองเทลอาวีฟ และบริหารงานโดยสำนักงานท่าอากาศยานอิสราเอล ซึ่งเป็นรัฐวิสาหกิจที่บริหารจัดการท่าอากาศยานของรัฐและควบคุมการผ่านแดนในอิสราเอล ท่าอากาศยานเบนกูเรียนถูกจัดว่าเป็นหนึ่งในห้าท่ากาศยานที่ดีที่สุดของตะวันออกกลางจากทัศนคติของผู้โดยสารที่มาใช้บริการและระดับความปลอดภัยของท่าอากาศยาน ซึ่งภายในสนามบินมีทั้งเจ้าหน้าที่ตำรวจ เจ้าหน้าที่กองกำลังป้องกันตนเอง และเจ้าหน้าที่ตำรวจตรวจคนเข้าเมือง คอยตรวจตราทั้งในและนอกเครื่องแบบ เพื่อรักษาระดับความปลอดภัยและเฝ้าระวังภัยคุกคามที่อาจเกิดขึ้น ทั้งนี้ท่าอากาศยานเคยตกเป็นเป้าหมายของการก่อการร้ายหลายครั้ง แต่ไม่มีครั้งใดที่สามารถจี้เครื่องบินและเดินทางหลบหนีออกไปได้สำเร็จ</doc>
