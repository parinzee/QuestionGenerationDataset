<doc id="142882" url="https://th.wikipedia.org/wiki?curid=142882" title="ดุชโช">ดุชโช ดุชโช ดี บูโอนินเซญญา () (เกิดราว ค.ศ. 1255-ค.ศ. 1260 -- เสียชีวิตราว ค.ศ. 1318-ค.ศ. 1319) เป็นจิตรกรที่สำคัญที่สุดและมีอิทธิพลที่สุดคนหนึ่งของประเทศอิตาลี เกิดที่เซียนนาในแคว้นทัสเคนี วัสดุที่ดุชโชใช้วาดส่วนใหญ่เป็นสีฝุ่นผสมไข่ (tempera) หัวข้อที่วาดเช่นเดียวกับศิลปินสมัยนั้นจะเป็นเรื่องเกี่ยวกับคริสต์ศาสนา ดุชโชมีอิทธิพลต่อซิโมเน มาร์ตินิ พี่น้อง อัมโบรจิโอ ลอเร็นเซ็ตติ และ เปียโตร ลอเร็นเซ็ตติ และอื่นๆ งานของดุชโชก็ได้แก่ “พระแม่มารีรูเชลไล” (Madonna Rucellai) ที่เขียนเมื่อค.ศ. 1285 สำหรับวัดซานตามาเรียโนเวลลา (Santa Maria Novella) ซึ่งปัจจุบันตั้งแสดงอยู่ที่หอศิลป์อุฟฟิซิ ที่ฟลอเรนซ์ และ บานพับภาพ “จิตรกรรมมาเอสตา” ซึ่งเป็นงานชิ้นเอกอยู่ที่มหาวิหารเซียนนา บานกลางเป็นพระแม่มารีและพระบุตรบนบัลลังก์และเทวดาและนักบุญ ภาพ “พระแม่มารีสโตคเล็ท” (ตั้งชื่อตามเจ้าของเดิมที่บรัสเซลล์) เขียนบนแผ่นไม้ประมาณปี ค.ศ. 1300 ขายให้แก่พิพิธภัณฑ์ศิลปะเมโทรโพลิตันที่นครนิวยอร์กเมื่อปี ค.ศ. 2004 ในราคาประมาณ 45 ล้านเหรียญสหรัฐซึ่งเป็นงานที่ราคาสูงที่สุดที่พิพิธภัณฑ์เคยซื้อ เมื่อปี ค.ศ. 2006 เจมส์ เบ็คนักวิชาการจากมหาวิทยาลัยโคลัมเบียกล่าวว่างานชิ้นนี้เป็นงานปลอมที่สร้างเมื่อคริสต์ศตวรรษที่ 19 แต่ทางพิพิธภัณฑ์มีความเห็นต่างกับเบ็คงานของดุชโชงานของดุชโช. - “พระแม่มารีและพระบุตร” - จิตรกรรมสีฝุ่นและทองบนไม้ ที่บวนคอนเวนโต (Buonconvento) ใกล้เซียนนา - “พระแม่มารีและพระบุตรและเทวดาสององค์” (Madonna with Child and two Angels) หรือที่เรียกว่า “พระแม่มารีเครโวเล” (Crevole Madonna) – ค.ศ. 1280 จิตรกรรมสีฝุ่นและทองบนไม้ ที่เซียนนา - “พระแม่มารีและพระบุตรบนบัลลังก์และเทวดาหกองค์” (Madonna with Child enthroned and six Angels) หรือที่เรียกว่า “พระแม่มารีรูเชลไล” (Madonna Rucellai) – ค.ศ. 1285 จิตรกรรมสีฝุ่นและทองบนไม้ พิพิธภัณฑ์อูฟิซิ ฟลอเรนซ์ - “พระเยซูตรึงกางเขน” (Crucifix) – จิตรกรรมสีฝุ่นและทองบนไม้ โรม - “พระแม่มารีแห่งฟรานซิสกัน” (Madonna of the Franciscans) – ค.ศ. 1300]] จิตรกรรมสีฝุ่นและทองบนไม้ ที่เซียนนา - “อัสสัมชัญ, การฝัง และการสวมมงกุฏของพระแม่มารี” – หน้าต่างประดับกระจกสี ที่มหาวิหารเซียนนา - “Maestà” - จิตรกรรมสีฝุ่นและทองบนไม้ – พิพิธภัณฑ์เบิร์น ประเทศสวิตเซอร์แลนด์ - “พระแม่มารีและพระบุตร” (Madonna and Child) - จิตรกรรมสีฝุ่นและทองบนไม้ พิพิธภัณฑ์ศิลปะเมโทรโพลิตันที่นครนิวยอร์ก - “พระแม่มารีและพระบุตรและเทวดาหกองค์” (Madonna with Child and six Angels) – จิตรกรรมสีฝุ่นและทองบนไม้ พิพิธภัณฑ์แห่งชาติแห่งอัมเบรีย เปรูจา อิตาลี - บานพับภาพ “พระแม่มารีและพระบุตรและนักบุญออกัสติน นักบุญพอล นักบุญปีเตอร์ นักบุญโดมินิค และเทวดาและพระเยซูประทานพร” หรือที่เรียกว่า “โดสซาเล หมายเลข 28” (Dossale no. 28) – ค.ศ. 1305 จิตรกรรมสีฝุ่นและทองบนไม้ เซียนนา - บานพับภาพ “พระแม่มารีและพระบุตรและนักบุญออกัสติน นักบุญแอ็กเนส จอห์นอีแวนเจลลีส จอห์นแบ็พทิสต์ และแมรี แมกดาเลน และพระและศาสดา10 องค์ และพระเยซูประทานพร” หรือที่เรียกว่า “แผ่นพับภาพ หมายเลข 47” - จิตรกรรมสีฝุ่นและทองบนไม้, เซียนนา - “การยอมแพ้ที่ปราสาทจุนคาริโอ” (The Surrender of the Castle of Giuncarico) - จิตรกรรมฝาผนัง, เซียนนา - “Maestà และฉากจากทุกขกิริยาของพระเยซู” (Maestà with Episodes from Christ's Passion) - จิตรกรรมสีฝุ่นและทองบนไม้ ที่มหาวิหารมาซซามาริทิมา - บานพับภาพ “พระเยซูถูกเฆี่ยนและเทวดา; การวางร่างพระเยซูในที่ฝัง”(Flagellation of Christ; Crucifixion with Angels; Deposition in the Tomb) – จิตรกรรมสีฝุ่นและทองบนไม้ ที่เซียนนา - บานพับภาพ “พระแม่มารีและพระบุตรและนักบุญออกัสติน นักบุญโดมินิค แอ็กเนสและศาสดา 7 องค์” (Small Triptych: Madonna and Child with four Angels, Saints Dominic, Agnes and seven Prophets) - จิตรกรรมสีฝุ่นและทองบนไม้ ลอนดอน - ฉากแท่นบูชา “พระเยซูตรึงกางเขนและพระเยซูประทานพร นักบุญนิโคลัส และนักบุญเกรกอรี” (Crucifixion with Christ blessing; St Nicholas; St Gregory) – จิตรกรรมสีฝุ่นและทองบนไม้ พิพิธภัณฑ์ศิลปะบอสตัน สหรัฐอเมริกา - บานพับภาพ “พระเยซูตรึงกางเขน; การประกาศของเทพ; พระแม่มารีและพระบุตรและเทวดา; แผลศักดิ์สิทธิ์ของ นักบุญฟรานซิส และพระแม่มารีและพระเยซูบนบัลลังก์” (Crucifixion with Angels; Annunciation and Madonna with Child and Angels; Stigmata of St Francis with Madonna and Christ enthroned) – จิตรกรรมสีฝุ่นและทองบนไม้ วังแฮมตันคอร์ท (Hampton Court) ใกล้ลอนดอน อังกฤษ - “Maestà พระแม่มารีและพระบุตรบนบัลลังก์และเทวดา 10 องค์และนักบุญ 19 องค์” (Maestà (Madonna with Child Enthroned and Twenty Angels and Nineteen Saints)) - จิตรกรรมสีฝุ่นและทองบนไม้, เซียนนา - “Maestá พระเยซูบนภูเขา” (The Temptation of Christ on the Mountain) - จิตรกรรมสีฝุ่นและทองบนไม้ – พิพิธภัณฑ์ฟริค(The Frick Collection) นครนิวยอร์ก สหรัฐอเมริกา</doc>
