<doc id="42772" url="https://th.wikipedia.org/wiki?curid=42772" title="ซูเปอร์เบเกอร์">ซูเปอร์เบเกอร์ ซูเปอร์เบเกอร์ () กลุ่มศิลปินแนวป็อป จากสังกัด สมอลล์รูม ซึ่งเป็นที่รู้จักจากเพลง "ความรู้สึกของฉันที่มีเธออยู่ด้วยกันอีกหนึ่งคนบนโลกใบนี้" หรือเรียกสั้นๆ ว่า "minute of love" เพลงพิเศษที่ทางต้นสังกัดส่งออกมา โดยไม่ได้ตั้งใจจะวางขายแต่อย่างใด แต่กลับเป็นที่รู้จักและโด่งดังจนต้องทำเป็นแผ่นซิงเกิล limited edition ออกขาย เพลงนี้เป็นฝีมือการแต่งจากผู้บริหารภายในค่ายสมอลล์รูม เมื่อแต่งเสร็จแล้วจึงหาผู้ที่มีเสียงร้องเหมาะกับเพลงนี้ ซึ่งแจ็คพอตก็มาตกอยู่กับกอล์ฟ-ประภพ ชมถาวร ซึ่งเคยเสนอเดโมไปที่สมอลล์รูมนั่นเอง หลังจากที่ได้ออกซิงเกิลแรกไปแล้ว superbaker จึงออกอีพีที่ใช้ชื่อว่า "Beautiful Day" กอล์ฟได้ชักชวนเพื่อนๆที่เคยเล่นดนตรีตอนสมัยเรียนมาร่วมวงด้วยกัน โดยมีเพลงดังฮิตติดหูชื่อเพลงว่า "กอด" ใน ep ชุดนี้ กอล์ฟได้พิสูจน์ฝีมือการแต่งเพลงของเขาด้วย โดยการแต่งเพลงเองทั้งหมด และแล้ว พวกเขาก็มีการเปลี่ยนแปลงสมาชิกโดยยังคงนักร้องนำคนเดิมอยู่ สมาชิกคราวนี้มีทั้งหมด 3 คน นั่นคือ- ประภพ ชมถาวร (กอล์ฟ) - ร้องนำ - วรางคณา อุดมมะนะ (ฝน) - เบส - วิษณุ ภูมิถาวร (ปิง) - กีตาร์ อัลบั้มเต็มอัลบั้มแรกของวงชื่อว่า "Joy" ออกในปี พ.ศ. 2548 มีเพลงดังอย่าง "ถาม" และ "บ้านของหัวใจ" ผ่านไป 1 ปีจากอัลบั้มแรก แต่พวกเขาก็ไม่ได้ห่างหายไปจากวงการเพลง เพราะได้ฝากผลงานไว้ในอัลบั้ม "Like Light" ซึ่งเป็นโปรเจกต์พิเศษของพี่เปี๊ยก ดีเจสยาม โดยการนำรายได้ส่วนหนึ่งมอบให้กับผู้พิการทางสายตา ในอัลบั้มนี้ superbaker ได้ฝากเพลงน่ารักๆสไตล์ซูเปอร์ไว้ 1 เพลง นั่นคือ "เมื่อไหร่" ปี 2550 พวกเขาพร้อมแล้วสำหรับอัลบั้มชุดที่ 2 "My Lovely Pop Band" ที่ยังคงเป็นซาวด์น่ารัก ๆ แบบซูเปอร์เหมือนเคย และเพิ่มสมาชิกในชุดล่าสุดนี้อีก 1 คน นั่นคือโอ๊ค มือกลองที่ตีให้กับวงตั้งแต่ชุดแรก เพลงฮิตติดหูสำหรับในอัลบั้มนี้อาทิเช่น "แมว" และ "เขิน" ผ่านไปถึง 3 ปี superbaker กลับมาพร้อมอัลบั้มที่ 3 "popover" และปรับเปลี่ยนสมาชิกอีกครั้ง พร้อมสมาชิกใหม่ อิทธิพร สุปรีชากร(กั้ง) มือกลองฝีมือดี ส่ง single แรกมาให้แฟนเพลงหายคิดถึงกันก่อนอย่างเพลง "ออกซิเจน" ที่รับประกันความเพราะน่ารักแบบซูเปอร์ แต่มีจังหวะที่คึกคักมากขึ้น สำหรับแฟนเพลงที่รอฟังเพลงช้าซึ้งๆกินใจก็ไม่ผิดหวังกับ single ที่สอง "รักคือสิ่งสวยงาม" ที่พูดถึงความรักว่าแม้จะสมหวังหรือผิดหวัง ยังไงความรักก็ยังสวยงามอยู่เสมอ single ที่สามเป็นเพลงอกหักเพลงแรกของซูเปอร์เบเกอร์ "มนุษย์ล่องหน" พูดถึงคนที่ไม่มีตัวตนในสายตาของคนที่เขาแอบชอบ และก็ถึงคิวเพลงคึกคักๆน่ารักๆอย่าง "ครึกครื้น" ที่ส่งออกมาเป็น single ที่สี่ ถือว่าเป็นเพลงที่โจ๊ะที่สุดในอัลบั้มนี้ก็ว่าได้ ระหว่างที่โปรโมทอัลบั้ม "popover" อยู่นั้น superbaker ก็มีโอกาสได้ทำเพลงประกอบภาพยนตร์แนวโรแมนติก วีดวิ้ว เรื่อง "30 กำลังแจ๋ว" ชื่อเพลงว่า "30 กำลังแจ๋ว" เหมือนกับชื่อหนังนั่นเอง เป็นเพลงสนุกๆเนื้อหาน่ารัก เกี่ยวกับชายหนุ่มผู้ตกหลุมรักสาวที่อายุเยอะกว่า รักจริงหวังแต่ง 'ผมก็ไม่ค่อยรีบ แต่แต่งงานกันเลยไหม' และซิงเกิลส่งท้ายอัลบั้ม popover ก็คิอเพลง "คู่ชีวิต" ที่คาดว่าจะได้เป็นอีกหนึ่งเพลงยอดฮิตตามงานแต่งงานแน่นอน เพราะก่อนจะปล่อยเป็นซิงเกิลก็มีหลายคนนำไปเป็นเพลงประกอบพรีเซนเทชั่นในงานแต่งงานกันเรียบร้อยแล้ว เนื้อหาพูดถึงคู่รักที่อยู่กันมานาน ใช้ชีวิตร่วมกันมานาน ซึ่งกอล์ฟก็ตั้งใจแต่งให้เป็นเหมือนภาคต่อของเพลง "บ้านของหัวใจ" [อัลบั้ม Joy] ปี 2556 พวกเขาได้กลับมาอีกครั้ง พร้อมส่งซิงเกิ้ลแรกในอัลบั้มใหม่ "ความรัก" เพลง Ballad Pop ในแบบฉบับ superbaker แท้ๆ ด้วยเนื้อหาที่พูดถึงคนเรายอม ที่จะเปลี่ยนชีวิตตัวเองไปได้ ไม่ว่าทางดีหรือทางร้าย เพราะความรู้สึกที่เรียกว่า "รัก" ที่คนทั้งโลกรู้สึกร่วมกัน และภาคดนตรีที่กลมกล่อมด้วยเสียงหลักอย่างเปียโนและเครื่องสายสดๆ เพื่อให้ได้ความ สวยงามของท่วงทำนองที่สอดคล้องกับคำร้องอย­่างที่ทางวงตั้งใจ ที่แฟนเพลงคุ้นเคย และต้นปี 2557 ก็ส่งซิงเกิ้ลที่ 2 "โลกของคนเหงา" เพลงว่าด้วยความเหงาเพลงแรกที่ไพเราะจับ­ใจที่สุดของ superbaker ซึ่งล่าสุด superbaker ได้ออกจากค่าย Smallroom แล้ว และกลายเป็นศิลปินอิสระเต็มตัว พร้อมส่งซิงเกิ้ลที่ 3 ในอัลบั้มใหม่กับเพลง "หลง" จังหวะ สนุก น่ารักของ superbaker ผ่านการนำเสนอดนตรีแบบ Funky Pop ซึ่งเป็นแนวดนตรีที่ทางวงไม่เคยทำดนตรีแบบนี้มาก่อ­น เนื้อเพลงพูดถึงเพื่อนที่แอบรักเพื่อน แต่ไม่กล้าจะบอกรักออกไป เพราะรู้ว่าคงไม่มีทาง กับประโยคท่อนฮุคที่ง่ายๆและติดหูเหมือนเดิมสมาชิกสมาชิก. - ประภพ ชมถาวร (กอล์ฟ) - ร้องนำ - วรางคณา อุดมมะนะ (ฝน) - เบส - วิษณุ ภูมิถาวร (ปิง) - กีตาร์ - อิทธิพร สุปรีชากร (กั้ง) - กลองผลงานผลงาน. - ซิงเกิล "ความรู้สึกของฉันที่มีเธออยู่ด้วยกันอีกหนึ่งคนบนโลกใบนี้ (Minute of Love) " (พ.ศ. 2545) - เพลง "หลับ (Bitter lullaby)" Smallroom 003 (พ.ศ. 2546) - เพลง "วันหนึ่ง" ในโปรเจกต์ อะเดย์ - อีพี "Beautiful Day" (พ.ศ. 2547) - อัลบั้ม "Joy" (พ.ศ. 2548) - เพลง "เมื่อไหร่" ในอัลบั้ม "Like Light" - อัลบั้ม "My Lovely Pop Band" (พ.ศ. 2550) - อัลบั้ม "Popover" (พ.ศ. 2553) - เพลง "30 กำลังแจ๋ว" ประกอบภาพยนตร์เรื่อง "30 กำลังแจ๋ว" (พ.ศ. 2554) - เพลง "เติมเต็ม" (พ.ศ. 2556) - เพลง "ความรัก" (พ.ศ. 2556) - เพลง "ฉันยอม" ประกอบละครโทรทัศน์เรื่อง "กุหลาบร้ายของนายตะวัน" (พ.ศ. 2557) - เพลง "โลกของคนเหงา" (พ.ศ. 2557) - เพลง "หลง" (พ.ศ. 2557) - อัลบั้ม "Beside You" "" (พ.ศ. 2557)ข้อมูลเพิ่มเติมข้อมูลเพิ่มเติม. - เพลง "Minute of Love" ถูกนำไปเรียบเรียงดนตรีใหม่โดยศิลปินวง อาร์มแชร์ ในสังกัดเดียวกัน - เพลง "กอด" ในอีพี "Beautiful Day" เป็นเพลงประกอบโฆษณา โครงการสานรัก ของบริษัท เอไอเอส</doc>
