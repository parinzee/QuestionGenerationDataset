<doc id="825712" url="https://th.wikipedia.org/wiki?curid=825712" title="จักรพรรดิโยเซ">จักรพรรดิโยเซ จักรพรรดิโยเซ ( , ) จักรพรรดิองค์ที่ 57 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น โดยพระนามของพระองค์ต่อมาได้ถูกนำไปเป็นพระนามของ จักรพรรดิโกะ-โยเซ จักรพรรดิองค์ที่ 107 ที่ปกครองญี่ปุ่นในช่วง คริสต์ศตวรรษที่ 16 จักรพรรดิโยเซหรือเจ้าชายซะดะอะกิระได้รับการสถาปนาจากจักรพรรดิเซวะพระราชบิดาให้เป็นรัชทายาทและผู้สืบราชบัลลังก์เมื่อ ค.ศ. 869 เมื่อจักรพรรดิเซวะสละราชบัลลังก์ในวันที่ 18 ธันวาคม ค.ศ. 876 เจ้าชายซะดะอะกิระพระชนมายุเพียง 7 พรรษาจึงขึ้นสืบราชบัลลังก์แทนโดยมีการประกอบพิธีราชาภิเษกเมื่อวันที่ 20 มกราคม ค.ศ. 877 จักรพรรดิโยเซถูกปลดจากราชบัลลังก์เมื่อวันที่ 4 มีนาคม ค.ศ. 884 หลังจากครองสิริราชสมบัติได้ 6 ปีโดยอดีตจักรพรรดิโยเซเสด็จสวรรคตเมื่อวันที่ 23 ตุลาคม ค.ศ. 949 ขณะพระชนมายุได้ 80 พรรษาโดยมีเจ้าชายโทะคิยะสึพระราชโอรสองค์ที่ 3 ใน จักรพรรดินิมเมียว จักรพรรดิองค์ที่ 54 ผู้มีศักดิ์เป็นพระอัยกา (ปู่) ของจักรพรรดิโยเซขึ้นสืบราชบัลลังก์เป็น จักรพรรดิโคโก</doc>
