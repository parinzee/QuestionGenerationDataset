<doc id="763124" url="https://th.wikipedia.org/wiki?curid=763124" title="The Big Picture">The Big Picture เดอะ บิ๊ก พิคเจอร์ () รายการเกมโชว์แนว Interactive Quizshow จากประเทศ ฮอลแลนด์ ซึ่งทางเอพีแอนด์เจ โปรดักชั่นบริษัทในเครือทรูคอร์ปอเรชั่นได้ซื้อลิขสิทธิ์มาผลิตในรูปแบบของคนไทยออกอากาศทุกวันพุธ-พฤหัส เวลา 20.00-21.00 น.ออกอากาศเทปแรกทางช่อง ทรูโฟร์ยู เมื่อวันที่ 27 มกราคม 2559 ดำเนินรายการโดย วิลลี่ แมคอินทอชรูปแบบรายการ รูปแบบรายการ. ผู้เข้าแข่งในสตูดิโอจะต้องตอบคำถามจากภาพบนหน้าจอทั้งสิ้น 10 ข้อ ซึ่งแต่ละข้อมี 4 ตัวเลือก หากผู้เข้าแข่งขันตอบถูกครบ 10 ข้อรับไปเลยเงินรางวัล 1 ล้านบาทจาก ทรู ซึ่งการตอบคำถามถูกแต่ละข้อจะสามารถทำให้ผู้เข้าแข่งขันไต่ระดับเงินรางวัลได้ ดังนี้ แต่ถ้าผู้เข้าแข่งขันตอบผิดก็จะไม่ได้รับเงินรางวัลกลับบ้านไป ซึ่งถ้าผู้เข้าแข่งขันไม่มั่นใจในคำถามข้อใด สามารถใช้พาร์ทเนอร์ได้ ซึ่งพาร์ทเนอร์คือผู้เข้าแข่งขันทางบ้านที่ลงทะเบียนร่วมเล่นเกมกับแอพของทางรายการ โดยสามารถใช้พาร์ทเนอร์ได้ทั้งหมด 3 คน ซึ่งผู้เข้าแข่งขันสามารถใช้พาร์ทเนอร์เพียงข้อละ 1 คน ซึ่งพาร์ทเนอร์จะเข้ามาพร้อมกับคำตอบที่ถูกต้อง แต่เมื่อใช้พาร์ทเนอร์ ผู้เข้าแข่งขันจะต้องแบ่งเงินรางวัลให้กับพาร์ทเนอร์ คนละ 25% (พาร์ทเนอร์ 2 คน = แบ่ง 50% และ พาร์ทเนอร์ 3 คน = แบ่ง 75%) โดยการใช้พาร์ทเนอร์จะไม่ทำให้เงินรางวัลในข้อต่อไปเพื่มขึ้น (เช่น ใช้พาร์ทเนอร์ที่คำถามมูลค่า 40,000 บาท หากเลือกเล่นต่อ คำถามต่อไปจะมีมูลค่า 40,000 บาทเช่นกัน) ผู้เข้าแข่งขันสามารถเลือกหยุดได้หลังจากตอบคำถามถูกในแต่ละข้อ หรือใช้พาร์ทเนอร์ แต่ตั้งแต่คำถามที่ 6 เป็นต้นไป ทางรายการจะให้ผู้เข้าแข่งขันเห็นภาพสำหรับคำถามต่อไป (แต่จะไม่เห็นคำถามและตัวเลือก) ก่อนที่ผู้เข้าแข่งขันจะตัดสินใจ หลังจากผู้เข้าแข่งขันหยุดเกมหรือตอบคำถามถูกต้องครบ 10 ภาพ ทางรายการจะมีคำถามพิเศษที่เรียกว่า "ได้หมด หรือ อดเลย (All or Nothing)" ซึ่งผู้เข้าแข่งขันจะเห็นภาพสำหรับคำถามนี้ก่อน ก่อนตัดสินใจว่าจะเล่นหรือไม่ ซึ่งถ้าผู้เข้าแข่งขันเล่น และตอบถูก ผู้เข้าแข่งขันจะไม่ต้องแบ่งเงินรางวัลให้พาร์ทเนอร์เลย แต่ถ้าตอบผิด ผู้เข้าแข่งขันจะต้องยกเงินรางวัลทั้งหมดให้พาร์ทเนอร์แบ่งกัน คนละเท่าๆกัน แต่ถ้าผู้เข้าแข่งขันเลือกที่จะไม่เล่น เงินรางวัลจะถูกแบ่งให้กับผู้เข้าแข่งขันและพาร์ทเนอร์ตามที่ผู้เข้าแข่งขันได้หยุดเกมไว้</doc>
