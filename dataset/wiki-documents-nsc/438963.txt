<doc id="438963" url="https://th.wikipedia.org/wiki?curid=438963" title="บ้านสาวโสด">บ้านสาวโสด บ้านสาวโสด เป็นภาพยนตร์ไทย ที่ออกฉายในปี พ.ศ. 2513 ที่สร้างมาจากบทประพันธ์ของ รพีพร ในรูปแบบฟิล์ม 16 มม. กำกับการแสดงโดย อดิสรณ์ (อดุลย์ ดุลยรัตน์) สร้างโดยค่าย พงศ์ไทยภาพยนตร์ อำนวยการสร้าง ลัดดา ประทับสิงห์ นำแสดงโดย มิตร ชัยบัญชา, เพชรา เชาวราษฎร์, เมตตา รุ่งรัตน์ และ ครรชิต ขวัญประชา ฉายครั้งแรกเมื่อวันที่ 25 ธันวาคม พ.ศ. 2513 ที่โรงภาพยนตร์เอ็มไพร์ ขณะเปิดกล้องครั้งแรกโดยมีมิตร ชัยบัญชา รับบทเป็นพระเอกของเรื่อง แต่ยังถ่ายไม่จบเรื่อง มิตร ชัยบัญชามาด่วนเสียชีวิตอย่างกะทันหัน แต่ผู้สร้างก็ไม่ได้รื้อฟิล์มทิ้ง ได้นำครรชิต ขวัญประชามาแสดงเป็นพระเอกต่อจากมิตรจนจบเรื่อง บ้านสาวโสดนี้ถือเป็นหนังต้นแบบของคุณแจ๋วที่ประสบความสำเร็จอย่างมากก็ว่าได้เพราะเรื่องนี้เพชรานางเอกของเรื่องได้รับบทเป็นคนรับใช้ นอกจากนี้ยังมีมีเพลงประกอบถึง 6 เพลง เช่น เพลงบ้านสาวโสด, นักรักทรหด เป็นต้น โดยเพลงเอกคือ บ้านสาวโสด ที่ขับร้องโดย กิ่งดาว จันทร์สวัสดิ์ ปัจจุบันพบกากฟิล์มภาพยนตร์ 16 ม.ม. สภาพไม่สมบูรณ์ ฉายดูแล้วเหลือความยาว 75 นาที บ้านสาวโสด มีการสร้างเป็นภาพยนตร์อีกครั้ง ในปี พ.ศ. 2527 และมีการนำกลับมาทำใหม่เป็นละครโทรทัศน์ทาง ช่อง 5 และ ช่อง 3 ถึง 2 ครั้งเรื่องย่อ เรื่องย่อ. บ้านสุนทรพันธ์หรือที่คนทั่วไปเรียกว่าบ้านสาวโสด มีพี่น้องสามสาวคือ ประเทืองทิพย์ (จุรี โอศิริ), หยิบทหัย (ปริม ประภาพร) และวลัยพร (เมตตา รุ่งรัตน์) พากันดีใจเมื่อติ่งหรือยอดชาย อนะกุล (มิตร ชัยบัญชา/ครรชิต ขวัญประชา) ซึ่งเป็นหลานชายจะมาอยู่ด้วยเพื่อเรียนต่อ ทั้งสามสาวพยายามใช้เสน่ห์ยั่วยวนติ่ง แต่ก็ไม่ได้ผล ขณะเดียวกันแต๋วหรือหญิง สุระกานต์ (เพชรา เชาวราษฎร์) ลูกสาวอธิบดีบรรจง สุระกานต์ (เชาว์ แคล่วคล่อง) ก็อ้างตัวว่าชื่อแต๋ว เข้าเป็นคนรับใช้ในบ้านสาวโสด ซึ่งสามสาวไม่ค่อยพอใจที่ติ่งหันไปสนใจแต๋วมากกว่า ประเทืองทิพย์จึงไปบอกพ่อแม่ของติ่งว่า ติ่งจะเอาคนใช้เป็นเมีย ส่วนติ่งเองก็สงสัยในพฤติกรรมของแต๋วจึงแอบไปสมัครเป็นคนสวนบ้านพ่อของแต๋วจนสืบรู้ความจริง แต่แต๋วก็ไม่พอใจที่เห็นติ่งไปสนิทสนมกับพิณ (จอมใจ จรินทร) เมียนายไปล่ (เมือง อพอลโล) คนขับรถในบ้านจนเกิดเรื่องชกต่อยกัน นายไปล่ถูกไล่ออกจากบ้าน จึงได้พาพวกเข้ามาปล้นบ้านอธิบดีเพื่อแก้แค้น แต่ติ่งและเพื่อนๆ ก็มาช่วยไว้ได้ทันนักแสดงหลักนักแสดงในฉบับภาพยนตร์ พ.ศ. 2513นักแสดงในฉบับภาพยนตร์ พ.ศ. 2513. - มิตร ชัยบัญชา / ครรชิต ขวัญประชา รับบท ติ่งหรือยอดชาย อนะกุล - เพชรา เชาวราษฎร์ รับบท แต๋วหรือหญิง สุระกานต์ - จุรี โอศิริ รับบท ประเทืองทิพย์ - ปริม ประภาพร รับบท หยิบหทัย - เมตตา รุ่งรัตน์ รับบท วลัยพร - วงทอง ผลานุสนธิ์ รับบท อังกาบ - ฤทธี นฤบาล รับบท สมัคร - อดุลย์ ดุลยรัตน์ รับบท รัฐการ - ประจวบ ฤกษ์ยามดี รับบท โต้ง - ล้อต๊อก รับบท ตะแบก - เมือง อพอลโล รับบท นายไปล่ - อรสา อิศรางกูร ณ อยุธยา รับบท เต่า - สมควร กระจ่างศาสตร์ รับบท สมบุญ - มารศรี ณ บางช้าง รับบท ตวงทอง - จอมใจ จรินทร์ รับบท พิณ - เชาว์ คล่องแคล่ว รับบท บรรจง สุระกานต์นักแสดงในฉบับละครโทรทัศน์ ในปี พ.ศ. 2534นักแสดงในฉบับละครโทรทัศน์ ในปี พ.ศ. 2534. - จริยา สรณคม รับบท สมศรี/ พิมพ์พิกา - ธิติมา สังขพิทักษ์ รับบท คุณใหญ่/ โสภิตพิไล - ชุดาภา จันทเขตต์ รับบท คุณกลาง/ โสภาภิณพิศ - รัชนก พูลผลิน รับบท คุณเล็ก/ โสภีพรรณราย - รัญญา ศิยานนท์ รับบท ดาว - รอน บรรจงสร้าง รับบท อังกฤษ - พลรัตน์ รอดรักษา - พุฒิพงศ์ พรหมสาขา ณ สกลนคร รับบท ประเวศ - ศานติ สันติเวชกุล - ผอูน จันทรศิริ - วัชระ ปานเอี่ยม รับบท บรรทัด - ปรารถนา สัชฌุกร - ดี๋ ดอกมะดัน รับบท อำนวย - ด.ญ.สกุลรัตน์ ใจซื่อรับบทเป็น หนูฟ้าการนำมาสร้างใหม่ การนำมาสร้างใหม่. ภาพยนตร์เรื่องนี้ นำมาสร้างใหม่อีกครั้งเมื่อ พ.ศ. 2527 กำกับโดย ดริน ดารากร (อนุมาศ บุนนาค) สร้างโดย สยามภาพยนตร์ อำนวยการสร้างโดย เอื้อมเดือน บุนนาค นำแสดงโดย ปิยะมาศ โมนยะกุล, ทูน หิรัญทรัพย์, พิศมัย วิไลศักดิ์, เมตตา รุ่งรัตน์, มยุรา ธนะบุตร, พรพรรณ เกษมมัสสุ, สภา ศรีสวัสดิ์, บู๊ วิบูลย์นันท์, โกร่ง กางเกงแดง เข้าฉายครั้งแรกเมื่อวันที่ 24 มีนาคม 2527 ที่โรงหนังเพชรรามา-เพชรเอ็มไพร์-สามย่าน-เฉลิมบุรี-เจ้าพระยา ภาพยนตร์เรื่องนี้เคยนำกลับมาสร้างใหม่เป็นละครโทรทัศน์ ครั้งแรกทาง ช่อง 5 ประมาณปี พ.ศ. 2523 นำแสดงโดย สมภพ เบญจาธิกุล, กาญจนา บุญประเสริฐ, สุกัญญา นาคสนธิ์, วิภารัตน์ เปรื่องสุวรรณ, มัตติกา เกียรติสกุล และทาง ช่อง 3 ถึง 2 ครั้ง ในปี พ.ศ. 2534 นำแสดงโดย รอน บรรจงสร้าง, จริยา สรณคม, พลรัตน์ รอดรักษา, ธิติมา สังขพิทักษ์, ชุดาภา จันทเขตต์, รัชนก พูลผลิน ในปี พ.ศ. 2544 สร้างโดย ชลลัมพี นำแสดงโดย เพ็ญเพชร เพ็ญกุล, อ๋อม-สกาวใจ พูนสวัสดิ์, เกริก ชิลเลอร์, พาเมล่า บาวเด้นท์, ณัฐนันทน์ คุณวัฒน์, มยุริญ ผ่องผุดพันธ์, ดวงตา ตุงคะมณี, ตั๊ก ลีลา, รุ่งเรือง อนันตยะ, มนัสนันท์ พันเลิศวงศ์สกุลเพลงบ้านสาวโสด เพลงบ้านสาวโสด. บ้านสาวโสด มีเพลงประกอบในภาพยนตร์ พ.ศ. 2513 คำร้องและทำนองโดย ไพบูลย์ บุตรขัน ขับร้องคนแรกโดย กิ่งดาว จันทร์สวัสดิ์ เพลงนี้เป็นเพลงประกอบภาพยนตร์หรือละครเรื่องนี้เสมอ ไม่ว่าจะนำมาสร้างใหม่กี่ครั้งก็ตาม</doc>
