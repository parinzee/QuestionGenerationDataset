<doc id="912726" url="https://th.wikipedia.org/wiki?curid=912726" title="ชมู">ชมู ชมู () เป็นตัวการ์ตูนรูปร่างคล้ายพินโบว์ลิ่งที่มีขาสั้น ๆ สร้างโดย อัล แคป (Al Capp; พ.ศ. 2452–2522) ตัวละครปรากฎครั้งแรกในการ์ตูนเรื่อง แอบเนอร์น้อย (Li'l Abner) เมื่อวันที่ 31 สิงหาคม พ.ศ. 2491 คำว่า "shmoo" ได้กลายมาเป็นคำศัพท์ภาษาอังกฤษซึ่งมีหลายความหมายในหลายสาขาวิชาทางวิทยาศาสตร์ลักษณะ ลักษณะ. ชมูมีรูปร่างคล้ายพินโบว์ลิ่งที่มีขาสั้นป้อม มีผิวเรียบ มีคิ้วและหนวดหร็อมแหร็ม ไม่มีแขน จมูก หรือหู เท้ามีลักษณะสั้นและกลมแต่คล่องตัว ชมูแสดงอารมณ์ทางสีหน้าได้หลากหลาย และมักมีรูปหัวใจขึ้นเหนือหัวเพื่อแสดงความรัก นักเขียนการ์ตูน อัล แคป บรรยายว่าชมูมีลักษณะ ดังนี้: - ชมูสืบพันธุ์แบบไม่อาศัยเพศ มีลูกดกกว่ากระต่าย และไม่ต้องการอะไรนอกจากอากาศเพื่อยังชีพ - ตัวชมูมีรสชาติอร่อยและอยากถูกกิน หากมนุษย์มีท่าทางหิว ตัวชมูก็พร้อมจะถวายตัวเป็นอาหารโดยการกระโดดลงไปในกระทะ ชมูทอดรสชาติเหมือนไก่ หากย่างจะรสชาติเหมือนสเต็ก หากอบจะรสชาติเหมือนเนื้อหมู และหากเผาจะรสชาติเหมือนปลาดุก แบบดิบมีรสชาติเหมือนหอยนางรม - พวกมันวางไข่ (ออกมาแบบอยู่ในหีบห่อ), ให้นม (อยู่ในขวดอย่างดี), และให้เนย (โดยไม่ต้องกวน) - หนังของพวกมันสามารถใช้ทำรองเท้าหนังหรือเป็นไม้ซุงไว้สร้างบ้านขึ้นอยู่กับหั่นหนาแค่ไหน - พวกมันไม่มีกระดูกเลยไม่มีส่วนไหนที่ต้องทิ้ง - ตาของพวกมันสามารถนำมาใช้เป็นกระดุมอย่างดี และหนวดก็เหมาะนำมาใช้เป็นไม้จิ้มฟัน โดยรวมพวกมันเป็นสัตว์ที่ใช้ประโยชน์ได้ทุกส่วนเหมาะกับการเลี้ยงเพื่อการเกษตร - พวกมันมีนิสัยนุ่มนวลและแทบไม่ต้องการการดูแล แถมยังสามารถเป็นเพื่อนเล่นของเด็ก ๆ การดูเหล่าชมูเล่นกันนั้นสนุกจนคนไม่รู้สึกอยากจะดูทีวีหรือไปดูภาพยนต์ - ชมูบางชนิดที่มีรสชาติอร่อยกว่าอาจจับยาก การล่าชมูจึงกลายเป็นกีฬาชนิดหนึ่ง อุปกรณ์ที่ใช้จับชมูได้แก่ถุงกระดาษ ไฟฉาย และแท่งไม้ ในเวลากลางคืน ไฟฉายทำให้ชมูมึนงง ส่วนแท่งไม้ก็ไว้สำหรับตีหัวพวกมันแล้วจึงใส่ถุงกระดาษเนื้อเรื่อง เนื้อเรื่อง. ในตอนที่เริ่มเมื่อปลายเดือนสิงหาคม พ.ศ. 2491 แอบเนอร์น้อยพบเหล่าชมูขณะผจญภัยเข้าไปในเขตหวงห้ามที่เรียกว่า "หุบเขาแห่งเหล่าชมู" แอบเนอร์ถูกโยนจากหน้าผาลงไปสู่หุบเขาด้านล่างโดยหญิงสาวซึ่งมีหน้าที่ปกป้องหุบเขาหลังเดินตามเสียงของพวกชมูที่ทั้งไพเราะและชวนค้นหา ในหุบเขาแอบเนอร์เป็นเพื่อนกับเหล่าชมูโดยไม่สนใจคำคัดค้านของชายแก่หนวดยาวผู้ดูแลเหล่าชมู "เหล่าชมูเป็นภัยคุกคามที่น่ากลัวที่สุดสำหรับเหล่ามาาานุษชาติเท่าที่โลกเคยรู้จัก!" ชายแก่เตือน "เพราะว่าพวกมันแย่มากหรอ" แอบเนอร์ถามกลับ "เจ้าโง่ ไม่ใช่! เพราะว่าพวกมันดีมากต่างหาก" ชายแก่ตอบ แอบเนอร์นำเหล่าชมูออกนอกหุบเขาหลังพบว่าพวกมันมีค่าแค่ไหน เหล่าชมูได้รับความสนใจเป็นอย่างมากในเมืองด็อกแพตช์และโด่งดังไปทั่วโลกในเวลาต่อมา ผู้นำแห่งอุตสาหกรรมอย่าง J. Roaringham Fatback หรือ "ราชาเนื้อหมู" เริ่มตื่นตัวเพราะยอดขายที่ตกลง ต่อมา Fatback ติดสินบนให้ผู้ทำลายล้างออกคำสั่ง "กลุ่มสังหารชมู" ให้ออกไปฆ่าเหล่าชมูทั้งหมดด้วยอาวุธปืนอย่างโหดร้าย หลังเหล่าชมูถูกกำจัด ภาพถูกตัดไปที่ Soft-Hearted John คนขายของชำซึ่งขายของราคาแพงเกินจริงในเมืองด็อกแพตช์ซึ่งหัวเราะเสียงสูงขณะกำลังจัดสินค้าแสดงสินค้าของเขาที่ประกอบด้วยเนื้อและของเน่า ๆ และยังกล่าวว่า "ตอนนี้พวกหนูที่กำลังอดตายก็ต้องคลานมาหาฉันถ้ายังไม่อยากตาย! พวกมันเคยบ่นว่าฉันขายแพง รอให้พวกมันเห็นราคาใหม่ก่อนเถอะ!!" อย่างไรก็ตาม ต่อมาได้มีการเปิดเผยว่าแอบเนอร์ซ่อนชมูไว้สองตัวเพศหญิงและเพศชาย  ตอนที่จบก่อนเทศกาลคริสต์มาสของพ.ศ. 2491 ได้รับความนิยมอย่างมาก ด้วยความที่เนื้อเรื่องบ่งบอกถึงสถานะของสังคมและอุปมานิทัศน์โบราณเกี่ยวกับความโลภและการทุจริตซึ่งทำลายล้างสิ่งดีและสิ่งบริสุทธิ์ทุกอย่างบนโลก ในวิทยาศาสตร์ ในวิทยาศาสตร์. คำว่า "ชมู" (shmoo) ได้กลายมาเป็นคำศัพท์ภาษาอังกฤษที่ให้ความหมายแนวคิดเทคนิคที่แตกต่างกันในอย่างน้อย 4 สาขาทางวิทยาศาสตร์:- "แผนชมู" (shmoo plot) เป็นศัพท์เทคนิคเกี่ยวกับการแสดงเชิงกราฟของผลการทดลองในวิศวกรรมไฟฟ้า พบว่าเริ่มใช้ตั้งแต่พ.ศ. 2509 ชื่อน่าจะถูกตั้งตามรูปร่างของกราฟทีมักออกมาคล้ายชมู คำยังสามารถใช้เป็นคำกริยา เช่น ชมูอาจแปลว่าเริ่มทดสอบ- ในจุลชีววิทยา รูปร่างของชมูที่คล้ายกับ Saccharomyces cerevisiae ประกอบกับประโยชน์ที่หลากหลาย ทำให้เรียกได้ว่าชมูกลายมาเป็นเสมือนตัวนำโชคสำหรับนักวิทยาศาสตร์ที่ใช้ยีสต์เป็นสิ่งมีชีวิตตัวแบบเพื่อศึกษาพันธุศาสตร์และชีววิทยาของเซลล์ นอกจากนี้ส่วนที่ยื่นออกมาจากยีสต์ขณะตอบโต้ฟีโรโมนจากยีสต์ที่มีลักษณะสืบพันธุ์ตรงข้ามยังถูกเรียกว่าชมู เพราะเซลที่กำลังจะผสมพันธุ์มีรูปร่างคล้ายตัวชมู ชมูนับเป็นสิ่งที่ขาดไม่ได้ หากไม่มีชมูพวกเราก็จะไม่มีทั้งขนมปังและเบียร์- ชมูถูกใช้ในการอภิปรายทางสังคมและเศรษฐกิจ ตัวอย่างเช่น ในเศรษฐศาสตร์ วิจิท (widget) คือสินค้าที่ต้องใช้แรงงานในการผลิตจากทรัพยากรจำกัด และตรงข้ามกับ ชมู ที่เป็นสินค้าที่แพร่พันธุ์ด้วยตัวเองและถูกจับหรือเลี้ยงเพื่อเป็นกิจกรรมทางเศรษฐกิจ- นักชีววิทยาที่ศึกษาอิคีเนอเดอร์เมอเทอใช้คำว่าชมูเพื่อหมายถึงหนอนที่พบในเม่นทะเลบางชนิด (ตัวอย่างเช่น Wray 1996).- ในสาขาฟิสิกส์ของอนุภาค คำว่าชมูหมายถึงเครื่องมือตรวจสอบรังสีคอสมิกพลังงานสูงที่ถูกใช้ ณ Los Alamos National Laboratory สำหรับ Cygnus X-3 Sky Survey ซึ่งทำที่ LAMPF (Los Alamos Meson Physics Facility)- ชมูถุกเสนอให้เป็นตัวอย่างสมมุติเพื่อการพิสูจน์ว่าการคัดเลือกโดยธรรมชาติไม่ใช่กลไกหลักที่ทำให้เกิดวิวัฒนาการ</doc>
