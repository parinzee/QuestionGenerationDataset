<doc id="505040" url="https://th.wikipedia.org/wiki?curid=505040" title="โอราเซียว เอนรีเก อักกาบาโย">โอราเซียว เอนรีเก อักกาบาโย โอราเซียว เอนรีเก อักกาบาโย หรือ ฮอราซิโอ เอ็นริคิว อัคคาวัลโล (Horacio Enrique Accavallo) นักมวยสากลชาวอาร์เจนตินา เกิดเมื่อ 14 ตุลาคม พ.ศ. 2477 ที่ อาร์เจนตินา สถิติการชก 83 ครั้ง ชนะ 75 (น็อค 34) เสมอ 6 แพ้ 2ประวัติ ประวัติ. อัคคาวัลโลขึ้นชกมวยสากลอาชีพครั้งแรกเมื่อ 21 กันยายน พ.ศ. 2501 ชนะน็อค อีมิลิโอ อาร์วีลา ยก 5 และชกชนะเป็นส่วนใหญ่ จนได้ครองแชมป์อาร์เจนตินารุ่นฟลายเวทเมื่อ 1 กรกฎาคม พ.ศ. 2504 ชนะคะแนน คาร์ลอส โรดริเกซ และได้ครองแชมป์อเมริกาใต้รุ่นฟลายเวทในปีเดียวกันเมื่อเป็นฝ่ายชนะคะแนน จูปิเตอร์ แดนชิลลา อัคคาวัลโลได้สิทธิ์ชิงแชมปืโลกกับซัลวาโตเร บูร์รูนี ผู้คว้าแชมป์โลกรุ่นฟลายเวทสองสถาบันไปจากโผน กิ่งเพชร แต่บูร์รูนี่ไม่ยอมป้องกันแชมป์กับอัคคาวัลโล หันไปป้องกันแชมป์กับวอลเตอร์ แมคโกแวน สมาคมมวยโลกจึงประกาศปลดบูร์รูนี่ และให้อัคคาวัลโลขึ้นชิงแชมป์ที่ว่างกับคัตสุโยชิ ทากายาม่า อัคคาวัลโลจึงได้ชิงแชมป์โลกรุ่นฟลายเวทของสมาคมมวยโลกที่ว่างเมื่อ 1 มีนาคม พ.ศ. 2509 ชนะคะแนน คัตสุโยชิ ทากายาม่า ป้องกันตำแหน่งได้สามครั้งก็สละตำแหน่งและประกาศแขวนนวมไปเมื่อ พ.ศ. 2510เกียรติประวัติเกียรติประวัติ. - แชมป์อาร์เจนตินารุ่นฟลายเวท (2504) - แชมป์อเมริกาใต้รุ่นฟลายเวท- ชิง 2504 ชนะคะแนน จูปิเตอร์ แดนชิลลา - สละแชมป์ - แชมป์โลกรุ่นฟลายเวท WBA- ชิง 1 มีนาคม 2509 ชนะคะแนน คัตสุโยชิ ทากายาม่า - ป้องกันแชมป์ครั้งที่ 1, 15 กรกฎาคม 2509 ชนะคะแนน ฮิโรยูกิ เอบิฮาร่า ที่ ญี่ปุ่น - ป้องกันแชมป์ครั้งที่ 2, 10 ธันวาคม 2509 ชนะคะแนน แอฟเฟรน ทอร์เรส - ป้องกันแชมป์ครั้งที่ 3, 13 สิงหาคม 2510 ชนะคะแนน ฮิโรยูกิ เอบิฮารา ที่ ญี่ปุ่น - สละแชมป์</doc>
