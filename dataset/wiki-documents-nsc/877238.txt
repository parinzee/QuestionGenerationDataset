<doc id="877238" url="https://th.wikipedia.org/wiki?curid=877238" title="โรงเรียนคำแสนวิทยาสรรค์">โรงเรียนคำแสนวิทยาสรรค์ โรงเรียนคำแสนวิทยาสรรค์ (, อักษรย่อ : ค.ว.) เป็นโรงเรียนมัธยมศึกษาขนาดใหญ่ และโรงเรียนมาตรฐานสากล (World Class Standard School) ขนาดใหญ่ในจังหวัดหนองบัวลำภู เปิดการเรียนการสอนชั้นมัธยมศึกษาตอนต้น และชั้นมัธยมศึกษาตอนปลายแบบสหศึกษาประจำอำเภอนากลาง จังหวัดหนองบัวลำภู อยู่ในสหวิทยาเขตวังแสนสุวรรณ สังกัดสำนักงานเขตพื้นที่การศึกษามัธยมศึกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติ ประวัติ. โรงเรียนคำแสนวิทยาสรรค์ เป็นโรงเรียนมัธยมศึกษาประจำอำเภอนากลาง จังหวัดหนองบัวลำภู เปิดสอนในปี พ.ศ. 2515 (17 พฤษภาคม 2515) การจัดตั้งโรงเรียนดำเนินการโดยนายเยื้อน ศรีศักดิ์ นายอำเภอนากลาง นายโชติ อินทรชาติ ศึกษาธิการอำเภอนากลางและนายนคร รัชชูวงศ์ ครูวิชาการอำเภอ ได้ดำเนินการขอจัดตั้งโรงเรียน ซึ่งเป็นความต้องการของประชาชนและการขยายโรงเรียนมัธยมศึกษาตามนโยบายของกรมสามัญศึกษา กระทรวงศึกษาธิการ จนได้เปิดทำการสอนในปี พ.ศ. 2515 (17 พฤษภาคม 2515) มีนักเรียนชั้นมัธยมศึกษาปีที่ 1 (ม.ศ.1) จำนวน 2 ห้องเรียน นักเรียน 90 คน โดยอาศัยศาลาการเปรียญวัดหนองบัวคำแสนเป็นที่เรียน สำหรับชื่อโรงเรียนนั้นได้ชื่อว่า โรงเรียนคำแสนวิทยาสรรค์ ไม่มีชื่อ "นากลาง" เนื่องจากในขณะนั้น นายอำเภอนากลางมีนโยบายที่เปลี่ยนชื่อจากนากลางเป็นหนองบัวคำแสน เพื่อเป็นการแก้เคล็ดที่ว่า นากลางเป็นดินแดนผู้ก่อการร้าย ทางการอนุมัติให้ใช้ชื่อโรงเรียนว่า โรงเรียนคำแสนวิทยาสรรค์ อักษรย่อว่า ค.ว.ในระยะเปิดใหม่ปีการศึกษา 2515 กรมสามัญศึกษาได้จัดสรรอัตราครูให้ยังไม่เพียงพอ จึงได้รับความช่วยเหลือจากทางอำเภออนุมัติให้ยืมครูจากองค์การบริหารส่วนจังหวัด มาช่วย 2 ท่าน คือ นายล้วน เหล็กกล้า และนายเรือง ใจปิติ ส่วนครูสังกัดกรมสามัญศึกษาคนแรกของโรงเรียน คือ นางสาวรัตนาภรณ์ แสนสิทธิ์ และในปีการศึกษา 2547 สำนักงานคณะกรรมการการศึกษาขั้นพื้นฐาน ได้แต่งตั้ง นายสนิท วงศ์แสงตา ผู้อำนวยการโรงเรียนโนนสังวิทยาคาร อำเภอโนนสัง จังหวัดหนองบัวลำภู มาดำรงตำแหน่งผู้อำนวยการโรงเรียนคำแสนวิทยาสรรค์และโรงเรียนเปิดสอนตั้งแต่ระดับชั้นมัธยมศึกษาปีที่ 1 ถึงระดับชั้นมัธยมศึกษาปีที่ 6 เป็นโรงเรียนสหศึกษา จัดเป็นโรงเรียนขนาดใหญ่ ในปีการศึกษา 2548 มีจำนวนห้องเรียน 45 ห้องเรียน และนักเรียน 1,764 คน และตั้งแต่ปีการศึกษา 2553 เป็นต้นมา โรงเรียนคำแสนวิทยาสรรค์ได้จัดการเรียนการสอนตามหลักสูตรโรงเรียนมาตรฐานสากล (World Class Standard School) ปัจจุบัน โรงเรียนคำแสนวิทยาสรรค์ มีอาคารเรียน 5 อาคาร อาคารปฏิบัติการ 2 หลัง อาคารชั่วคราว 1 หลัง หอประชุมใหญ่ชั้นเดียว 1 หลัง มีนักเรียนทั้งสิ้น 2,311 คน บุคลากรทั้งสิ้น 130 คน ภายใต้การนำของท่านผู้อำนวยการ ดร. สุขเกษม พาพินิจ นอกจากนี้โรงเรียนคำแสนวิทยาสรรค์ยังเป็นศูนย์กลางทางการศึกษาของสหวิทยาเขตวังแสนสุวรรณ ทั้งยังเป็นโรงเรียนมาตรฐานสากลและศูนย์การศึกษาภาษาอังกฤษ (ERIC Center) ของอำเภอนากลางอีกด้วย นอกจากนี้ โรงเรียนคำแสนวิทยาสรรค์ยังมีชื่อเสียงทางด้านวิชาการมากมาย โดยเฉพาะอย่างยิ่ง การแข่งขัน A-math และ Crossword ที่สามารถเข้าไปแข่งขันในระดับชาติได้ในปีการศึกษา 2560 และได้รับรางวัลรองชนะเลิศลำดับที่ 1 ด้วยหลักสูตรที่เปิดสอนชั้นมัธยมศึกษาตอนต้นหลักสูตรที่เปิดสอน. ชั้นมัธยมศึกษาตอนต้น. - ห้องเรียน English integrated study Classroom 3 ห้อง - English Program 1 ห้อง - แผนการเรียนทั่วไป 8 ห้องชั้นมัธยมศึกษาตอนปลายชั้นมัธยมศึกษาตอนปลาย. - ห้องเรียนพิเศษ วิทยาศาสตร์ 1 ห้อง - ห้องเรียนวิทยาศาสตร์ คณิตศาสตร์ 7 ห้อง - ห้องเรียนภาษา คณิตศาสตร์ 1 ห้อง - ห้องเรียนภาษา เทคโนโลยี 1 ห้องเกียรติประวัติเกียรติประวัติ. 1. ได้รับรางวัลชนะเลิศการประกวดชมรมทูบีนัมเบอร์วันประเภทดีเด่นระดับประเทศ 2. โรงเรียนได้รับการเลือกให้เป็น โรงเรียนมาตรฐานสากล (World Class Standard School) 3. โรงเรียนได้รับรางวัลชนะเลิศด้านสถานศึกษาดีเด่น 4. ได้รับเลือกให้เป็น โรงเรียนดีใกล้บ้าน 5. ผลประเมินคุณภาพภายนอก รอบสามของสถานศึกษาระดับการศึกษาขั้นพื้นฐาน (ประเภททั่วไป) ได้รับการรับรองคุณภาพ ในระดับ ดี</doc>
