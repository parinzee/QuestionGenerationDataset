<doc id="395598" url="https://th.wikipedia.org/wiki?curid=395598" title="โรงเรียนปริยัติโกศลวิทยา">โรงเรียนปริยัติโกศลวิทยา โรงเรียนปริยัติโกศลวิทยา (แผนกสามัญศึกษาสุรินทร์) หรือโรงเรียนปริยัติโกศลวิทยาเป็นโรงเรียนพระปริยัติธรรมแผนกสามัญศึกษากลุ่มที่ ๑๑ สังกัดกองพระพุทธศาสนศึกษา สำนักงานพระพุทธศาสนาแห่งชาติปณิธานของ พระราชสิทธิโกศล (เทพ นนฺโท) ผู้ก่อตั้ง โรงเรียนปริยัติโกศลวิทยา (แผนกสามัญศึกษาสุรินทร์) วัดกลางสุรินทร์ประวัติโรงเรียนปริยัติโกศลวิทยา (แผนกสามัญศึกษาสุรินทร์) วัดกลางสุรินทร์ ประวัติโรงเรียนปริยัติโกศลวิทยา (แผนกสามัญศึกษาสุรินทร์) วัดกลางสุรินทร์. ด้วยพระราชสิทธิโกศล (เทพ นนฺโท) เจ้าคณะจังหวัดสุรินทร์ ฝ่ายมหานิกาย และเจ้าอาวาสวัดกลางสุรินทร์ พร้อมด้วยพระครูบรรณสารโกวิท (แป สุปญฺโญ) เจ้าคณะอำเภอเมืองสุรินทร์ และรองเจ้าอาวาสวัดกลางสุรินทร์ ได้ดำเนินการขออนุญาตจัดตั้งโรงเรียนพระปริยัติธรรม แผนกสามัญศึกษา ณ วัดกลางสุรินทร์ โดยมีวัตถุประสงค์ ดังนี้1. เพื่อให้การศึกษาแก่พระภิกษุสามเณรทั้งฝ่ายพระปริยัติธรรมและฝ่ายปริยัติสามัญ 2. เพื่อให้พระภิกษุสามเณรมีความรู้ความสามารถ และความประพฤติที่ดีงาม 3. เพื่อให้พระภิกษุสามเณรได้นำความรู้ที่ได้รับนำมาประยุกต์ใช้ในการดำเนินชีวิต และ เป็นประโยชน์ต่อประเทศชาติ- พ.ศ. ๒๕๒๔ พระราชสิทธิโกศล และพระครูบรรณสารโกวิท ได้ดำเนินการจัดตั้งและจัดการศึกษาตามระเบียบของกระทรวงศึกษา ว่าด้วยโรงเรียนพระปริยัติธรรมแผนกสามัญศึกษาทุกประการ โรงเรียนมีชื่อเต็มว่า "โรงเรียนปริยัติโกศลวิทยา" (พระปริยัติธรรมแผนกสามัญศึกษาสุรินทร์) ได้รับใบอนุญาตให้จัดตั้งโรงเรียนพระปริยัติธรรม แผนกสามัญศึกษา ในระดับมัธยมศึกษาตอนต้น จากกรมการศาสนา กระทรวงศึกษาธิการ ตามใบอนุญาตที่ ๙๖/๒๕๒๔ ลงวันที่ ๒๕ มิถุนายน พุทธศักราช ๒๕๒๔ โดยมีพระราชสิทธิโกศล (เทพ นนฺโท) เป็นผู้ได้รับใบอนุญาตให้เป็นผู้จัดการ ตามใบอนุญาตที่ ๙๖/๒๕๒๔ ลงวันที่ ๒๕ มิถุนายน พุทธศักราช ๒๕๒๔ ตั้ง ณ วัดกลางสุรินทร์ เลขที่ ๔๓๑ ถนนธนสาร ตำบลในเมือง อำเภอเมืองสุรินทร์ จังหวัดสุรินทร์ และพระมหาทองอยู่ ญาณวิสุทฺโธ รองเจ้าคณะจังหวัดสุรินทร์ และเจ้าอาวาสวัดศาลาลอย เป็นผู้ได้รับใบอนุญาตให้เป็นครูใหญ่ ตามใบอนุญาตที่ ๙๖/๒๕๒๔ ลงวันที่ ๒๕ มิถุนายน พุทธศักราช ๒๕๒๔ - พ.ศ. ๒๕๒๗ เมื่อวันที่ ๒๗ พฤศจิกายน พุทธศักราช ๒๕๒๖ ได้ดำเนินการขอขยายชั้นเรียน ระดับมัธยมศึกษาตอนปลาย และได้รับอนุญาตจากกรมการศาสนา กระทรวงศึกษาธิการ ตามหนังสือที่ ศธ ๐๔๐๔/๕๖๙๔ ลงวันที่ ๘ พฤษภาคม พุทธศักราช ๒๕๒๗ - พ.ศ. ๒๕๒๗ ได้จัดตั้งมูลนิธิปริยัติธรรมโกศล ตั้งสำนักงาน ณ วัดกลางสุรินทร์ ถนนธนสาร ตำบลในเมือง อำเภอเมืองสุรินทร์ จังหวัดสุรินทร์ ได้รับใบอนุญาตให้จัดตั้ง เลขที่ ๒๖๘๘ ลงวันที่ ๑๑ ธันวาคม พ.ศ. ๒๕๒๗ โดยมีวัตถุประสงค์เพื่อจัดตั้งสถาบันการศึกษาฝ่ายสงฆ์ และส่งเสริมการศึกษาพระปริยัติธรรม และปฏิบัติธรรม โดยมีพ่อเจ็ก มากทอง บริจาค ๑,๐๐๐,๐๐๐ บาท (หนึ่งล้านบาทถ้วน) ในการก่อตั้งมูลนิธิฯ ดังกล่าว - พ.ศ. ๒๕๓๑ โรงเรียนปริยัติโกศลวิทยา ได้รับการคัดเลือกให้เป็นโรงเรียนตัวอย่างดีเด่นระดับภาค ภาคตะวันออกเฉียงเหนือ - พ.ศ. ๒๕๓๙ เนื่องจากพระราชสิทธิโกศล (เทพ นนฺโท) ผู้ได้รับใบอนุญาต ได้มรณภาพ เมื่อวันที่ ๒๓ พฤษภาคม ๒๕๓๙ - พ.ศ. ๒๕๓๕ เปิดป้ายโรงเรียนปริยัติโกศลวิทยา สถานที่บริเวณติดกำแพงด้านหน้าวัดกลางสุรินทร์ โดยมีผู้ว่าราชการจังหวัดสุรินทร์ เป็นประธานในพิธี - พ.ศ. ๒๕๓๙ พระครูบรรณสารโกวิท (แป สุปญฺโญ) เจ้าคณะอำเภอเมืองสุรินทร์และรักษาการเจ้าอาวาสวัดกลางสุรินทร์ เป็นผู้รักษาการในตำแหน่งผู้รับใบอนุญาตแทน - พ.ศ. ๒๕๓๙ โรงเรียนปริยัติโกศลวิทยา ได้รับคัดเลือกให้เป็นโรงเรียนในโครงการปฏิรูปการศึกษา ของกรมการศาสนา กระทรวงศึกษาธิการ ซึ่งโรงเรียนมีความพร้อมใน ๔ ด้าน คือ1. บุคลากรที่มีคุณภาพ 2. อาคารสถานที่มั่นคงมาตรฐาน 3. แหล่งวิชาการรวมทั้งการเรียนการสอน 4. งบประมาณ และได้ดำเนินการปรับปรุงห้องปฏิบัติการทางภาษา จำนวน ๑ ห้อง- พ.ศ. ๒๕๓๙ โรงเรียนปริยัติโกศลวิทยา เป็นเจ้าภาพ จัดงานแข่งขันทักษะทางวิชาการ ของโรงเรียนพระปริยัติธรรม กลุ่มที่ ๑๑ ครั้งที่ ๑ จังหวัดนครราชสีมา, จังหวัดบุรีรัมย์, จังหวัดชัยภูมิ, จังหวัดสุรินทร์ และจังหวัดศรีสะเกษ - พ.ศ. ๒๕๔๑ พระมหาสมหวัง อคฺคเสโน รองเจ้าอาวาสวัดกลางสุรินทร์ และผู้ช่วยผู้อำนวยการฝ่ายวิชาการโรงเรียนปริยัติโกศลวิทยา ได้รับใบแต่งตั้งให้เป็นผู้จัดการ โรงเรียนพระปริยัติธรรม แผนกสามัญศึกษา ตามใบแต่งตั้ง เลขที่ ๖/๒๕๔๑ ลงวันที่ ๑๗ ธันวาคม ๒๕๔๑ ในปัจจุบันได้รับพระราชทานเลื่อนสมณศักดิ์เป็นพระครูสัญญาบัตรรองเจ้าคณะอำเภอชั้นเอก ในราชทินนามเดิมที่ พระครูปริยัติกิจธำรง (สมหวัง อคฺคเสโน) เจ้าอาวาสวัดกลางสุรินทร์ และ ผู้จัดการโรงเรียนปริยัติโกศลวิทยา - พ.ศ. ๒๕๔๓ โรงเรียนปริยัติโกศลวิทยา จัดงานครบรอบ ๒๐ ปี โรงเรียนปริยัติโกศลวิทยา โดยมีนายสุทัศน์ ทิวทอง รองอธิบดีกรมการศาสนา เป็นประธานในพิธี และเป็นประธานเปิดป้าย “ชมรมศิษย์เก่าโรงเรียนปริยัติโกศลวิทยา วัดกลางสุรินทร์” เมื่อวันที่ ๒๕ มิถุนายน พ.ศ. ๒๕๔๓ - พ.ศ. ๒๕๔๓ โรงเรียนปริยัติโกศลวิทยา ได้รับโล่ประทานโรงเรียนตัวอย่างดีเด่น จากสมเด็จพระญาณสังวร สมเด็จพระสังฆราช สกลมหาสังฆปริณายกขนาดและที่ตั้งขนาด ขนาดและที่ตั้ง. ขนาด. ที่ดินของวัดมีทั้งหมด ๓ ไร่ ๓ งาน ๕๐ ตารางวา ใช้เป็นโรงเรียนจำนวน ๑ ไร่ - งาน ๘๐ ตารางวาที่ตั้ง ที่ตั้ง. ที่ตั้งของโรงเรียนปริยัติโกศลวิทยา ตั้งอยู่เลขที่ ๔๓๑ ถนนธนสาร ตำบลในเมือง อำเภอเมืองสุรินทร์ จังหวัดสุรินทร์ ๓๒๐๐๐ทำเนียบผู้จัดการ และรักษาการผู้จัดการโรงเรียนปริยัติโกศลวิทยาทำเนียบผู้อำนวยการ และรักษาการผู้อำนวยการโรงเรียนปริยัติโกศลวิทยาศิษย์เก่าที่มีชื่อเสียงศิษย์เก่าที่มีชื่อเสียง. - พระครูปริยัติกิจธำรง (สมหวัง อคฺคเสโน) รองเจ้าคณะจังหวัดสุรินทร์ สังกัดมหาเถรสมาคม - ผู้ช่วยศาสตราจารย์ พระมหาวิศิต ธีรวํโส ผู้อำนวยการวิทยาลัยสงฆ์สุรินทร์ มหาวิทยาลัยมหาจุฬาลงกรณราชวิทยาลัย วิทยาเขตสุรินทร์ สังกัดกระทรวงศึกษาธิการ - พระมหาวิชาญ สุวิชาโน ผู้อำนวยการส่วนวางแผนและพัฒนาการอบรม สถาบันวิปัสสนาธุระ มหาวิทยาลัยมหาจุฬาลงกรณราชวิทยาลัย สังกัดกระทรวงศึกษาธิการ - พระมหามงคลกานต์ ฐิตธมฺโม (กลางพนม) ป.ธ.๙,ดร. จบปริญญา ๑๒ สาขา อาจารย์ประจำภาควิชาศาสนาและปรัชญา มหาวิทยาลัยมหาจุฬาลงกรณราชวิทยาลัย วังน้อย อยุธยา - พระครูสังฆรักษ์เกียรติศักดิ์ กิตฺติปญฺโญ,ดร. ผู้อำนวยการหลักสูตรพุทธศาสตรดุษฎีบัณฑิต สาขาวิชารัฐประศาสนศาสตร์ (วังน้อย) อาจารย์ประจำภาควิชารัฐศาสตร์ คณะสังคมศาสตร์ มหาวิทยาลัยมหาจุฬาลงกรณราชวิทยาลัย วังน้อย อยุธยา สังกัดกระทรวงศึกษาธิการ - พระวิฑูรย์ ฐานงฺกโร (เจือจันทร์) พธ.บ.,พธ.ม. รักษาการเลขานุการสำนักงานคณบดีคณะมนุษยศาสตร์มหาวิทยาลัยมหาจุฬาลงกรณราชวิทยาลัย วังน้อย อยุธยา สังกัดกระทรวงศึกษาธิการ - ท่านสุชาย จอกแก้ว ผู้พิพากษา ข้าราชการฝ่ายตุลาการ (ประเทศไทย) - ดร.กิตติภัทท์ ไกรเพชร รองศึกษาธิการจังหวัดสุรินทร์ สังกัดกระทรวงศึกษาธิการ - นายพิรุณ อุ่นศรี พิธีกร/นักจัดรายการวิทยุ - นายปภพ ขอไชย ปลัดอำเภอ สังกัดกรมการปกครอง สังกัดกระทรวงมหาดไทย - นาวาตรี สุรเชษฐ์ ทองแม้น อนุศาสนาจารย์ กองทัพเรือ สังกัดกระทรวงกลาโหม (กองกำลังพล ฐานทัพเรือสัตหีบ จังหวัดชลบุรี) - นายสมโภชน์(เผดิมชัย) บุญชู ผู้อำนวยการโรงเรียน (แม่สอด ตาก) สังกัดกระทรวงศึกษาธิการ - นายพลา สะอาดเอี่ยม ผู้อำนวยการโรงเรียนบ้านแกน้อย อ.เมืองสุรินทร์ จ.สุรินทร์ สังกัดกระทรวงศึกษาธิการ - นายสมศักดิ์ ชาติสม ผู้อำนวยการโรงเรียนปลัด สพป.สุรินทร์ เขต 3 สังกัดกระทรวงศึกษาธิการ - นายสุวัฒน์(เชิด) รัตนดี ผู้อำนวยการโรงเรียนบ้านหนองตาดน้อย สพป.บุรีรัมย์ เขต 1 สังกัดกระทรวงศึกษาธิการ - นายชานนท์ ผมงาม รองผู้อำนวยการโรงเรียนบ้านโคกลำดวน สังกัด สพป.สุรินทร์ เขต1 สังกัดกระทรวงศึกษาธิการ - ดร.ประดิษฐ์ ชื่นบาน รองคณบดี คณะครุศาสตร์ มหาวิทยาลัยราชภัฏสุรินทร์/ผู้อำนวยการโรงเรียนสาธิตมหาวิทยาลัยราชภัฏสุรินทร์ สังกัดกระทรวงศึกษาธิการ - นายอนันต์ บุญเหมาะ ข้าราชการครู สังกัด สพม.เขต33 จังหวัดสุรินทร์ สังกัดกระทรวงศึกษาธิการ,อดีตผู้อำนวยการโรงเรียนปริยัติโกศลวิทยา วัดกลางสุรินทร์ สังกัดสำนักงานพระพุทธศาสนาแห่งชาติ - นายวิโรจน์ ทองปลิว อาจารย์ประจำคณะมนุษยศาสตร์และสังคมศาสตร์ มหาวิทยาลัยราชภัฏสุรินทร์ สังกัดกระทรวงศึกษาธิการ - ดร.วันชัย สุขตาม อาจารย์ประจำคณะมนุษยศาสตร์และสังคมศาสตร์ มหาวิทยาลัยราชภัฏสุรินทร์ สังกัดกระทรวงศึกษาธิการ - นายสุรศักดิ์ ชะมารัมย์ อาจารย์ประจำวิทยาลัยนิติรัฐศาสตร์ มหาวิทยาลัยราชภัฏร้อยเอ็ด สังกัดกระทรวงศึกษาธิการ - นายวัชระ มั่นยืน ข้าราชการนักวิชาการศาสนา สังกัดสำนักงานพระพุทธศาสนาแห่งชาติ - นายรวีเกตุ (ธีรธรรม) ธรรมวงค์ ข้าราชการครู สังกัด สพป.ศรีสะเกษ เขต3 สังกัดกระทรวงศึกษาธิการ</doc>
