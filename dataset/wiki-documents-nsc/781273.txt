<doc id="781273" url="https://th.wikipedia.org/wiki?curid=781273" title="สมบูรณ์ อุทัยเวียนกุล">สมบูรณ์ อุทัยเวียนกุล นายสมบูรณ์ อุทัยเวียนกุล (เกิด 24 เมษายน พ.ศ. 2502) สมาชิกสภาผู้แทนราษฎรจังหวัดตรัง 4 สมัยประวัติ ประวัติ. นายสมบูรณ์ อุทัยเวียนกุล เกิดเมื่อวันที่ 24 เมษายน พ.ศ. 2502 เป็นบุตรคนที่ 4 ในพี่น้อง 5 คน ของ นายหุ้ย(อุทัย) กับ นางเวียน มโนภิรมย์ ที่บ้านหัวหิน ตำบลบ่อน้ำร้อน อำเภอกันตัง จังหวัดตรัง สำเร็จการศึกษา ครุศาสตรบัณฑิต และ ครุศาสตรมหาบัณฑิต สาขาวิชาพลศึกษา จาก จุฬาลงกรณ์มหาวิทยาลัย ศึกษาหลักสูตรพิเศษ หลักสูตรผู้บริหารสถานศึกษาระดับสูง กระทรวงศึกษาธิการ หลักสูตรผู้บริหารระดับสูงการเมืองการปกครอง (ปปร.9) สถาบันพระปกเกล้า หลักสูตรพัฒนาการเมืองระดับสูง(พตส.2)คณะกรรมการการเลือกตั้ง สมรสกับ ผศ.ดร.เกษร อุทัยเวียนกุล (สกุลเดิม : เข็มทอง) มีบุตรและธิดารวม 3 คน คือ นายกีรติชาติ อุทัยเวียนกุล, น.ส.เหมือนฝัน อุทัยเวียนกุล และ น.ส.นภัสนันท์ อุทัยเวียนกุลการทำงาน การทำงาน. หลังจากจบการศึกษาในระดับปริญญาตรี สมบูรณ์ได้เข้าทำงานเป็นอาจารย์ที่ วิทยาลัยพลศึกษาจังหวัดกระบี่ จากนั้นได้ย้ายมาเป็นอาจารย์และผู้บริหารที่วิทยาลัยพลศึกษาจังหวัดตรัง ตามลำดับ ลาออกจากราชการสมัครเลือกตั้งเป็นสมาชิกสภาผู้แทนราษฎร ปัจจุบัน- เป็นนายกสมาคมกีฬาปีนหน้าผาแห่งประเทศไทย - เป็นรองประธานสหพันธ์กีฬาปีนหน้าผาแห่งเอเซีย - เป็นประธานมูลนิธิสร้างโลกให้สมบูรณ์ - จัดรายการวิทยุ รายการ"สร้างตรังสร้างโลกให้สมบูรณ์" ทุกวันอาทิตย์เวลา10.10-11.00น.ทางสถานีวิทยุแห่งประเทศไทยจังหวัดตรัง(สวท.ตรัง) 91.25MHz - จัดรายการโทรทัศน์ รายการ"คิดเช่น Gen D" ทุกวันพุธเวลา19.00-20.00น.ทางสถานีโทรทัศน์ช่องฟ้าวันใหม่งานการเมือง งานการเมือง. สมบูรณ์เข้าสู่วงการการเมืองด้วยการเป็นสมาชิกสภาผู้แทนราษฎรครั้งแรกใน พ.ศ. 2544 สังกัดพรรคประชาธิปัตย์ และได้รับเลือกตั้งติดต่อกันรวม 4 สมัยสมาชิกสภาผู้แทนราษฎร สมาชิกสภาผู้แทนราษฎร. นายสมบูรณ์ อุทัยเวียนกุล ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดตรัง สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดตรัง สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดตรัง สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดตรัง สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
