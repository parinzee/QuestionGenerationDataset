<doc id="229703" url="https://th.wikipedia.org/wiki?curid=229703" title="ไมเคิล เบย์">ไมเคิล เบย์ ไมเคิล เบนจามิน เบย์ () ผู้กำกับภาพยนตร์ชาวอเมริกัน เป็นที่รู้จักกันในชื่อ ไมเคิล เบย์ ผลงานของเขาจะโด่งดังในฐานะภาพยนตร์แอ็คชั่นทุนสร้างราคาสูง และมีสไตล์การลำดับภาพแบบรวดเร็วและการใช้สเปเชียลเอฟเฟ็คต์ โดยเฉพาะการใช้ระเบิดที่จะปรากฎในแทบทุกเรื่องของเขา ไมเคิล เบย์ได้โปรดิวซ์เซอร์และกำกับภาพยนตร์โด่งดังมากมายอาทิ Armageddon (ปี 1998), Pearl Harbor (ปี 2001) และภาพยนตร์ชุด Transformers (ปี 2007-ปัจจุบัน) ไมเคิล เบย์ เป็นผู้กำกับภาพยนตร์ที่สร้างรายได้มากกว่า 7.8 พันล้านดอลลาร์สหรัฐ ทั้งนี้เขายังเป็นผู้ก่อตั้งบริษัทผลิตสื่อโฆษณาชื่อ ดิ อินสติจูด เพื่อการพัฒนางานด้านสื่อโดยเฉพาะ เขายังเป็นผู้ร่วมก่อตั้งบริษัท แพลตินัม ดูนส์ บริษัทผลิตภาพยนตร์ที่มักจะหยิบผลงานสยองขวัญเก่า ๆ มาสร้างใหม่เช่น The Texas Chainsaw Massacre ล่อมาชำแหละ (ปี 2003), The Amityville Horror ผีทวงบ้าน (ปี 2005) ที่เกี่ยวกับบ้านผีสิงที่มีอยู่จริงในสหรัฐอเมริกา, The Hitcher คนนรกโหดข้างทาง (ปี 2007), Friday the 13th ศุกร์ 13 ฝันหวาน (ปี 2009), A Nightmare on Elm Street นิ้วเขมือ (ปี 2010) แม้จะประสบความสำเร็จอย่างมากก็ตาม ผลงานของเขาที่ประสบความสำเร็จทางรายได้และคำวิจารณ์ในเชิงบวกนั้นมีอยู่ไม่กี่เรื่องเช่น The Rock ยึดนรกป้อมทมิฬ (ปี 1996) และ Transformers ทรานส์ฟอร์มเมอร์ส มหาวิบัติจักรกลสังหารถล่มจักรวาล (ปี 2007)ในขณะที่เรื่องอื่น ๆ ซึ่งรวมถึงทรานส์ฟอร์มเมอร์สภาคต่อนั้นก็ได้รับคำวิจารณ์ในเชิงลบชีวิตช่วงต้น ชีวิตช่วงต้น. ไมเคิล เบย์ เกิดที่ ลอส แอนเจลิส รัฐแคลิฟอร์เนีย เขาถูกเลี้ยงดูโดยครอบครัวอุปถัมภ์คือ แฮร์ริเอ็ธ ผู้เป็นแม่ ที่มีกิจการร้านหนังสือและนักจิตวิทยาเด็ก และ จิม ผู้เป็นพ่อที่มีอาชีพเป็นนักการตลาด เบย์เติบโตมาแบบชาวยิว ปู่ของเขานั้นมีพื้นเพเป็นชาวรัสเซีย ญาติของเขาอีกคนนาม ซุซาน เบย์ เป็นภรรยาของนักแสดงระดับตำนานจาก สตาร์ เทรค นาม เลโอนาร์ด นิมอย (ซึ่งเป็นผู้ให้เสียงเซนติเนล ไพร์ม ในทรายส์ฟอร์เมอร์ส 3: ดาร์ค ออฟ เดอะ มูน) ปัจจุบัน ซูซาน เบย์เป็นหม้ายเนื่องจากเลโอนาร์ดได้เสียชีวิตไปแล้ว เบย์ได้เข้ารับการศึกษาที่โรงเรียนครอสโรดส์ ในเมืองซานตาโมนิกา รัฐแคลิฟอร์เนีย ในช่วงวัยเด็กไมเคิล เบย์มักจะมีความสนใจด้านภาพยนตร์ตลอด ครั้งหนึ่งเขาเคยหยิบแท่งพลุไฟมาจุดใส่รถไฟของเล่นและทำการบันทึกวิดีโอด้วยกล้อง 8 มิลลิเมตรของแม่เพื่อสร้างเป็นภาพยนตร์สั้น แต่เหตุการณ์นั้นเขาถูกเพื่อนบ้านแจ้งว่าเขาเป็นผู้ก่อเหตุไฟไหม้ภายในบ้านด้านอาชีพ ด้านอาชีพ. ไมเคิล เบย์ เริ่มทำงานด้านภาพยนตร์เมื่อเขาได้เข้าไปฝึกงานกับ จอร์จ ลูคัส ขณะนั้นเขาอายุเพียง 15 ปี โดยได้เข้าไปช่วยทำงานด้านสตอรี่บอร์ดในภาพยนตร์ อินเดียน่า โจนส์ ภาค 1 ขุมทรัพย์สุดขอบฟ้า ขณะนั้นเขารู้สึกว่าเข้าไปเป็นตัวปัญหาให้กับทีมงาน โอกาสชีวิตของเขาก็เปลี่ยนแปลงอีกครั้งหลังจากที่เขาได้ชมภาพยนตร์เรื่องนั้นและรู้สึกประทับใจมาก เขาจึงตัดสินใจที่จะเป็นผู้กำกับภาพยนตร์ให้ได้ เขาได้เข้าเรียนที่ มหาวิทยาลัยเวสเลยาน และจบการศึกษาในปี 1986 สาขาภาษาอังกฤษและภาพยนตร์ หลังจากเรียนจบเขาได้เรียนอีกครั้งที่ วิทยาลัย Art Center College of Design ที่เมืองพาซาเดนา ในวิชาภาพยนตร์ และได้เรียนคลาสเดียวกับ แซ็ก สไนเดอร์ อีกด้วยชีวิตส่วนตัว ชีวิตส่วนตัว. ปัจจุบัน เบย์ยังครองชีวิตเป็นโสด เขามีบ้านพักอยู่ที่ ลอสแอนเจลิส และ ไมอามี โดยเขาเลี้ยงสุนัขพันธุ์ บลูมาสทิฟฟ์ ไว้เป็นเพื่อนจำนวน 2 ตัว ชื่อ "โบนครัชเชอร์" และ "เกรซ" ซึ่งเป็นชื่อจากตัวละครจากภาพยนตร์เรื่อง "Transformers" และ "Armageddon" ที่เบย์เป็นผู้กำกับ ก่อนหน้านี้เบย์ยังมีบลูมาสทิฟฟ์อีกตัวชื่อว่า "เมสัน" เขาเคยนำไปแสดงในภาพยนตร์เรื่อง "Tranformers" ภาคแรก แต่เมสันก็ได้เสียชีวิตระหว่างภาพยนตร์กำลังถ่ายทำในปี 2007 ไมเคิล เบย์ มีนิสัยรักสุนัขและแมวมาก เขาเคยบริจาคเงินส่วนตัวให้กับกลุ่ม แอนิมอล เชลท์เตอร์ ซึ่งเป็นกลุ่มกองทุนที่ดูแลสุนัขและแมวจรจัดในสหรัฐอเมริกา เดือนมีนาคม ปี 2016 นิตยสารโรลลิ่ง สโตน ได้รายงานว่าไมเคิล เบย์ มียานพาหนะรวมกันเป็นมูลค่ากว่า 50 ล้านดอลลาร์สหรัฐ อาทิ เครื่องบินเจ็ท Gulfstream G550 รวมถึงรถหรูอย่าง เบนท์ลีย์, เรนจ์ โรเวอร์, เอสคาเลด, เฟอร์รารี, ลัมโบกินี และเชฟโรเรต คาร์มาโร 2 คันที่ใช้ในการถ่ายทำภาพยนตร์ทรานส์ฟอร์เมอร์สด้วยผลงานภาพยนตร์</doc>
