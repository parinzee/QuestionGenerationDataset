<doc id="416419" url="https://th.wikipedia.org/wiki?curid=416419" title="ขบวนการ 26 กรกฎาคม">ขบวนการ 26 กรกฎาคม ขบวนการ 26 กรกฎาคม () เป็นองค์การปฏิวัติซึ่งวางแผนและนำโดยฟีเดล กัสโตร ซึ่งใน ค.ศ. 1959 ได้ล้มรัฐบาลฟุลเคนเซียว บาติสตาในประเทศคิวบา ขบวนการดังกล่าวสู้รบกับรัฐบาลบาติสตาทั้งในชนบทและในเมืองจุดกำเนิด จุดกำเนิด. ชื่อขบวนการ 26 กรกฎาคมมาจากการโจมตีอันล้มเหลวต่อค่ายทหารมองกาดา ศูนย์กองทัพในนครซันเตียโกเดกูบา เมื่อวันที่ 26 กรกฎาคม ค.ศ. 1953 ขบวนการดังกล่าวจัดตั้งขึ้นใหม่ในเม็กซิโกใน ค.ศ. 1955 โดยกลุ่มนักปฏิวัติลี้ภัย 82 คน (รวมทั้งฟีเดล กัสโตร, ราอุล กัสโตร น้องชาย, กามีโล เซียนฟวยโกส, อูเบร์ มาโตส และ เช เกบารา ชาวอาร์เจนตินา) งานของพวกเขาคือจัดตั้งกองโจรมีวินัยเพื่อล้มล้างระบอบบาติสตาบทบาทในการปฏิวัติคิวบา บทบาทในการปฏิวัติคิวบา. วันที่ 2 ธันวาคม ค.ศ. 1956 ทั้ง 82 คนขึ้นฝั่งในคิวบา หลังเดินทางมากับเรือกรันมาจากเวรากรูซ พร้อมที่จะจัดและนำการปฏิวัติ สัญญาณแรกไม่ดีสำหรับขบวนการ พวกเขาขึ้นฝั่งยามกลางวัน และถูกโจมตีโดยกองทัพอากาศคิวบา และมีผู้เสียชีวิตไปจำนวนมาก คณะขึ้นฝั่งแยกออกเป็นสองและเตร็ดเตร่หลงทางเป็นเวลาสองวัน เสบียงส่วนมากถูกทิ้งไว้ที่ที่ขึ้นฝั่ง พวกเขายังถูกหักหลังโดยชาวนาผู้นำทางในการซุ่มโจมตี ซึ่งสังหารมากกว่าตอนที่ขึ้นฝั่งเสียอีก บาติสตาประกาศอย่างผิด ๆ ว่าฟีเดล กัสโตรเสียชีวิตแล้ว ณ จุดนี้ จาก 82 คนที่โดยสารมากับเรือกรันมา มีเพียง 12 คนที่รวมกลุ่มกันใหม่ในเทือกเขาเซียร์รามาเอสตรา พวกเขาเผชิญกับกองทัพคิวบา เกบาราถูกยิงที่คอและหน้าอกระหว่างการสู้รบ แต่ไม่ได้รับบาดเจ็บสาหัส (เกบารา ผู้เรียนแพทย์มา ยังจ่ายปฐมพยาบาลต่อกองโจรที่ได้รับบาดเจ็บต่อไป) นี่เป็นขั้นเปิดของสงครามการปฏิวัติคิวบาซึ่งดำเนินไปอีกสองปี กระทั่งยุติลงในเดือนมกราคม ค.ศ. 1959 หลังบาติสตาหลบหนีออกจากคิวบาในวันสิ้นปีเมื่อกำลังของขบวนการเคลื่อนเข้าสู่กรุงฮาวานาหลัง ค.ศ. 1959 หลัง ค.ศ. 1959. หลังยึดอำนาจแล้ว ฝ่ายต่อต้านบาติสตาและเสรีนิยมเข้าร่วมขบวนการ 26 กรกฎาคม ซึ่งสถาปนาการควบคุมเหนือคิวบา ขบวนการดังกล่าวเข้าร่วมกับหน่วยอื่นก่อตั้งเป็นสหพรรคการปฏิวัติสังคมนิยมคิวบา ซึ่งต่อมาเป็นพรรคคอมมิวนิสต์คิวบาใน ค.ศ. 1965 มีเพียงวงในของกัสโตรเท่านั้นที่ทราบแผนการเปลี่ยนแปลงขบวนการนี้ เมื่อทราบว่าคิวบาจะรับเอาระบบการเมืองและเศรษฐกิจอันเข้มงวดแบบมากซ์-เลนิน การต่อต้านจึงมีขึ้นไม่เพียงแต่สมาชิกพรรคที่ไม่เห็นด้วยเท่านั้น แต่ยังรวมถึงสหรัฐอเมริกาด้วยเช่นกัน ในเดือนเมษายน ค.ศ. 1961 กำลังชาวคิวบาพลัดถิ่นและผู้คัดค้านซึ่งได้รับการฝึกจากซีไอเอ ลงมือในการรุกรานอ่าวหมูที่ประสบความล้มเหลวต่อรัฐบาลกัสโตร ธงขบวนการ 26 กรกฎาคมนี้อยู่บนไหล่ของเครื่องแบบทหารคิวบา และยังคงใช้เป็นสัญลักษณ์ของการปฏิวัติคิวบา</doc>
