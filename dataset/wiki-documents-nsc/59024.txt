<doc id="59024" url="https://th.wikipedia.org/wiki?curid=59024" title="ชัชชัย พหลแพทย์">ชัชชัย พหลแพทย์ ชัชชัย พหลแพทย์ (30 เมษายน พ.ศ. 2490 — ) เป็นอดีตกองหลังทีมชาติไทยในช่วงปี 2509-2517 เคยคุมทีมชาติชุดใหญ่ในปี 2547 และเคยคุมทีมอื่น เช่น โอสถสภา เอ็ม 150, กรมศุลกากร, ธนาคารกรุงเทพ และสโมสรฮองอันห์ยาลายประเทศเวียดนามประวัติ ประวัติ. ชัชชัย พหลแพทย์ เกิดวันที่ 30 เมษายน พ.ศ. 2490 ที่กรุงเทพมหานคร เริ่มเข้ารับการศึกษาที่โรงเรียนอำนวยศิลป์พระนครและโรงเรียนไพศาลศิลป์ จากนั้นได้ศึกษาต่อในระดับอนุปริญญาที่โรงเรียนวัฒนาพาณิชย์ โดยในสมัยเรียนหนังสือ ได้เข้าร่วมแข่งขันฟุตบอลนักเรียนกรมพลศึกษาให้กับโรงเรียนไพศาลศิลป์ รุ่นเดียวกับบุญเลิศ นิลภิรมย์ ในปี พ.ศ. 2506 ชัชชัย พหลแพทย์ได้เล่นฟุตบอลระดับสโมสรเป็นครั้งแรก เมื่อได้เข้าร่วมทีมสโมสรฟุตบอลธนาคารกรุงเทพยุคแรกก่อตั้ง โดยเล่นชุดเยาวชน อายุ 16 ปี และเยาวชน อายุ 18 ปีจนกระทั่งได้เลื่อนขึ้นมาเล่นชุดใหญ่ในปี พ.ศ. 2510 และเป็นกำลังสำคัญช่วยให้สโมสรคว้าแชมป์ฟุตบอลถ้วยพระราชทานประเภท ก. และแชมป์ควีนส์คัพ ในปีดังกล่าว จากผลงานยอดเยี่ยมในระดับสโมสร จึงทำให้ถูกเรียกตัวติดทีมชาติชุดใหญ่เป็นครั้งแรก ในศึกฟุตบอลเมอเดก้า คัพครั้งที่ 11 ที่ประเทศมาเลเซีย และในปีต่อมาก็ได้เป็นหนึ่งในนักเตะทีมชาติไทยที่ได้เล่นในกีฬาโอลิมปิกรอบสุดท้ายที่ประเทศเม็กซิโก โดยในรอบ 16 ทีมสุดท้าย ชัชชัยได้รับใบแดงและถูกไล่ออกจากสนาม ในเกมส์ที่ไทยแพ้กัวเตมาลา 1-4 หลังจากกีฬาโอลิมปิก ชัชชัย พหลแพทย์ ก็ยังคงเล่นให้กับทีมชาติอีกหลายรายการได้แก่ คิงส์คัพ, กีฬาแหลมทอง, เอเชียนเกมส์, ฟุตบอลโลกรอบคัดเลือก, เอเชียนคัพ จนกระทั่งราวปี พ.ศ. 2517 จึงเลิกเล่นในการแข่งขันระดับชาติ โดยลงเล่นในทีมชาติทุกชุดไม่ต่ำกว่า 100 นัด และยิงประตูรวมทุกชุดที่เล่นได้ 8 ประต ประกอบด้วยรอบคัดเลือกโอลิมปิก 1 ประตู, เอเชียนเกมส์ 2 ประตู, เอเชียนคัพ 1 ประตู, คิงส์คัพ 1 ประตู และเกมส์อื่นที่ฟีฟ่ารับรองอีก 3 ประตู หลังจากเลิกเล่นฟุตบอลได้เดินทางไปศึกษาอบรมวิชาโค้ชที่ประเทศอังกฤษถึง 2 ปี และกลับมาเมืองไทยโดยทำหน้าที่คุมทีมสโมสรฟุตบอลธนาคารกรุงเทพ และได้คุมทีมชาติไทยในปี พ.ศ. 2535 ซึ่งทีมชาติไทยชุดนั้นได้กลายเป็นดรีมทีมในเวลาต่อมา หลังจากคุมทีมระดับชาติ ชัชชัย พหลแพทย์ก็กลับมาคุมทีมในระดับสโมสรอีกครั้งกับทีมสโมสรฟุตบอลโอสถสภา และย้ายไปคุมทีมฮองอันห์ยาลายในประเทศเวียดนาม และช่วงกลางฤดูกาล 2551 ของไทยแลนด์พรีเมียร์ลีก ก็กลับมาคุมทีมในไทยกับสโมสรกรมศุลกากร แต่ไม่อาจช่วยให้ทีมรอดจากการตกชั้นได้ จึงย้ายกลับไปคุมฮองอันห์ยาลายอีกครั้งในปี 2552 นอกจากนี้ชัชชัย พหลแพทย์ยังเคยคุมทีมชาติไทยชุดใหญ่ในปี 2547 ลงแข่งขันรายการเอเชียนคัพที่ประเทศจีน เดือนสิงหาคม 2552 ชัชชัย พหลแพทย์ถูกทาบทามให้มาคุมทีมนครปฐมในเลกที่ 2 ของไทยพรีเมียร์ลีก ฤดูกาล 2552 แต่ได้ปฏิเสธในการทำหน้าที่ดังกล่าว ปัจจุบันทำหน้าที่ ที่ปรึกษาฝ่ายเทคนิค สโมสรหนองบัวพิชชญผลงานสมัยเป็นผู้เล่นผลงานสมัยเป็นผู้เล่น. - ชนะเลิศฟุตบอลถ้วยพระราชทานประเภท ก. (ธนาคารกรุงเทพ) - ชนะเลิศควีนส์คัพ (ธนาคารกรุงเทพ) - ฟุตบอลโอลิมปิกรอบ 16 ทีมสุดท้าย ที่ประเทศเม็กซิโก - รองชนะเลิศคิงส์คัพผลงานในการคุมทีมผลงานในการคุมทีม. - ชนะเลิศซีเกมส์ครั้งที่ 17 ปี 2536 ที่ประเทศสิงคโปร์ (ทีมชาติไทยชุดซีเกมส์) - ชนะเลิศคิงส์คัพ ปี 2537 (ทีมชาติไทย) - ชนะเลิศซีเกมส์ครั้งที่ 18 ปี 2538 ที่ประเทศไทย (ทีมชาติไทยชุดซีเกมส์) - ชนะเลิศซีเกมส์ครั้งที่ 19 ปี 2540 ที่ประเทศอินโดนีเซีย (ทีมชาติไทยชุดซีเกมส์) - ชนะเลิศคิงส์คัพ ปี 2543 (ทีมชาติไทย) - ชนะเลิศไทเกอร์ คัพ ปี 2543 (ทีมชาติไทย) - เอเชียนคัพปี 2547 ที่ประเทศจีน (ทีมชาติไทยชุดใหญ่) - รองชนะเลิศไทยแลนด์พรีเมียร์ลีก 2006 (โอสถสภา เอ็ม 150)</doc>
