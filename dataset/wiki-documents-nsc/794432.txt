<doc id="794432" url="https://th.wikipedia.org/wiki?curid=794432" title="ชิสโก (นักฟุตบอลเกิดปี พ.ศ. 2529)">ชิสโก (นักฟุตบอลเกิดปี พ.ศ. 2529) ฟรันซิสโก ฆิเมเนซ เตฆาดา (; เกิดเมื่อวันที่ 26 มิถุนายน พ.ศ. 2529) หรือที่รู้จักกันในชื่อ ชิสโก () เป็นนักฟุตบอลชาวสเปน เล่นในตำแหน่งกองหน้า ปัจจุบันลงเล่นให้กับเมืองทอง ยูไนเต็ด หลังจากเขาได้สร้างชื่อเสียงกับเดปอร์ติโบลาโกรุญญา ก็ได้ย้ายมาลงเล่นให้กับนิวคาสเซิลยูไนเต็ด ในปี พ.ศ. 2551 แต่ได้ลงเล่นเพียง 11 นัดและทำได้เพียง 1 ประตูเท่านั้น อีกทั้งยังถูกปล่อยยืมตัวตลอดช่วงสัญญานี้ เมื่อหมดสัญญาในเดือนมกราคม พ.ศ. 2556 เขาได้กลับมาเล่นในประเทศสเปนอีกครั้งให้กับสโมสรกอร์โดบา ก่อนที่ในปี พ.ศ. 2558 ชิสโกจะถูกยืมตัวไปเล่นให้กับสโมสรเรอัลมายอร์กาเป็นเวลา 1 ฤดูกาล โดยลงเล่นทั้งสิ้น 16 นัด ยิงไป 9 ประตู หลังจากหมดสัญญากับกอร์โดบาในปี พ.ศ. 2559 ชิสโกได้ย้ายมาร่วมทีมเมืองทอง ยูไนเต็ดสโมสรเดปอร์ติโบ สโมสร. เดปอร์ติโบ. ชิสโกเป็นผลผลิตชุดเยาวชนของเดปอร์ติโบเดลาโกรุญญา เกิดในเมืองปัลมา ซึ่งเป็นเมืองในหมู่เกาะแบลีแอริก ประเทศสเปน โดยเขาลงเล่นในลาลิกาครั้งแรกในวันที่ 26 เมษายน พ.ศ. 2548 เป็นนัดที่พบกับเรอัลโซซิเอดัด โดยประตูแรกของเขาในฤดูกาลนั้นเป็นเกมที่ไปเยือนเรอัลซาราโกซา และเสมอ 2–2 ในวันที่ 15 พฤษภาคม ในฤดูกาล 2007–08 หลังจากที่เขาถูกยืมตัวไปเล่นในเซกุนดาดีบีซีออน กับอูเด เบซินดาริโอ เขาก็ได้โชว์ฟอร์มที่ดี โดยทำได้ 5 ประตูใน 2 นัด โดย 3 ประตูเป็นแฮตทริก ในเกมที่เปิดบ้านชนะเรอัลมูร์เซีย 3–1 ในวันที่ 30 มีนาคม พ.ศ. 2551 และอีก 2 ประตูในเกมที่ชนะราซิงเดซานตันเดร์ 3–1 ในสัปดาห์ถัดมานิวคาสเซิลยูไนเต็ด นิวคาสเซิลยูไนเต็ด. ในวันที่ 1 กันยายน พ.ศ. 2551 ชิสโกได้เซ็นสัญญากับสโมสรฟุตบอลนิวคาสเซิลยูไนเต็ด ตามรายงานข่าวระบุว่ามีค่าตัว 5.7 ล้านปอนด์ ซึ่งคาดว่าน่าจะมีค่าตัว 7 ล้านปอนด์จากเงื่อนไขในสัญญาหลังจากนั้น เขาลงเล่นครั้งแรกในเกมที่เปิดบ้านแพ้ฮัลล์ซิตี 1–2 ในวันที่ 13 กันยายน อย่างไรก็ตาม ในฤดูกาลนั้นเขาเป็นกองหน้าตัวเลือกที่ 7 ของผู้จัดการทีม ตามหลังไมเคิล โอเวน, โอบาเฟมี มาร์ตินส์, มาร์ก วีดูคา, พีเตอร์ เลอเวนครันส์, โชลา อาเมโอบี และแอนดี แคร์โรล สี่เดือนถัดมา นิวคาสเซิลยูไนเต็ดต้องการที่จะขายชิสโก แต่ผิดกฎฟีฟ่า ซึ่งไม่อนุญาตให้ผู้เล่นลงเล่น 3 สโมสรในฤดูกาลเดียวกัน ในเดือนกุมภาพันธ์ พ.ศ. 2552 เขาได้กล่าวว่าไม่ได้ตัดสินใจผิดที่จะย้ายออกจากทีม หลังจากที่นิวคาสเซิลตกชั้นในฤดูกาล 2008–09 ชิสโกเริ่มไม่แน่ใจอนาคตของตนเองกับสโมสร ต่อมาเขาได้ถูกยืมตัวไปราซิงซานตันเดร์ในวันที่ 31 สิงหาคม พ.ศ. 2552 ด้วยสัญญายืมตัว 1 ฤดูกาล 2 สัปดาห์ถัดมาหลังจากย้ายเข้าทีม เขาได้ลงเล่นนัดแรกในเกมที่เสมอกับอัตเลติโกมาดริด 1–1 โดยเขาเป็นตัวสำรอง เปลี่ยนตัวลงมาแทนอาเลกซันเดร เคย์โค ใน 20 นาทีสุดท้ายของเกม แต่เขาถูกเปลี่ยนตัวออกเนื่องจากมีอาการบาดเจ็บก่อนที่จะจบเกม โดยโตนี โมรัล ลงมาเล่นแทน เขาทำประตูแรกให้กับราซิงในวันที่ 3 มกราคม พ.ศ. 2553 ในเกมที่ชนะเซเด เตเนรีเฟ 2–0 ในวันที่ 27 มกราคม เขาช่วยให้ทีมบุกไปเอาชนะโอซาซูนา 3–0 (ประตูรวม 5–1) ในเกมโกปาเดลเรย์ รอบ 8 ทีมสุดท้าย คริส ฮิวตัน ผู้จัดการทีมได้กล่าวว่าชิสโกจะยังคงอยู่ในแผมการทำทีมเมื่อแมกไพส์กลับมาในเดือนกรกฎาคม พ.ศ. 2553 แต่เขาปฏิเสธที่จะกล่าวถึงอนาคตกับสโมสร โดยเขาได้ลงเล่นในเกมที่เปิดบ้านเอาชนะแอสตันวิลลา 6–0 ซึ่งแอนดี แคร์โรล ทำแฮตทริกได้ในนาทีที่ 90 หลังจากที่เขาได้ใบแดงหลังจากการทำฟาวล์กับทีมสำรอง โดยได้รับโทษแบนไม่ได้ลงเล่น 3 เกม แต่ก็ไม่ได้ลงสนามเนื่องจากเป็นตัวเลือกที่ 5 ตามหลังอเมโอบี, แคร์โรล, เลอเวนครานส์ และ ไนล์ แรนเจอร์ ต่อมาในวันที่ 30 มกราคม พ.ศ. 2554 ชิสโกได้กลับไปเล่นให้กับเดปอร์ติโบอีกครั้งด้วยสัญญายืมตัวจนจบฤดูกาล 2010–11 แต่เขาได้ลงเพียงไม่กี่นัด และไม่สามารถที่จะช่วยให้สโมสรรอดตกชั้นในฤดูกาลนั้นได้ ก่อนที่จะมีข่าวที่จะย้ายไปเรอัลซาราโกซา และสุดท้ายเขาได้ย้ายกลับไปยังซานตันเดร์ในตลาดซื้อขายช่วงฤดูหนาว ต่อมาในวันที่ 11 สิงหาคม เขาได้ย้ายกลับไปยังเดปอร์ติโบอีกครั้ง ชิสโกได้ลงสนามในเซกุนดาเดบีซีออนเพียงไม่กี่นัด เนื่องจากมีอาการบาดเจ็บเรื่อยมา ต่อมาในวันที่ 27 พฤษภาคม พ.ศ. 2555 เขาได้ทำประตูสำคัญช่วยให้เดปอร์ติโบเปิดบ้านชนะอูเอสกา 2–1 ทำให้ทีมได้แชมป์และขึ้นชั้นในฤดูกาลถัดมา ในช่วงฤดูร้อนของฤดูกาล 2012 ชิสโกได้เปิดเผยว่าเขาต้องการที่จะออกจากนิวคาสเซิล แต่สุดท้ายแล้วเขายังคงอยู่ต่อกับทีมต่อไป ในวันที่ 8 ตุลาคม พ.ศ. 2555 เขาได้ลงเล่นกับทีมสำรองครั้งแรกตั้งแต่ปี พ.ศ. 2554 ในเกมที่ชนะแอสตันวิลลา ชุดสำรอง 2–1 และทำแฮตทริกในเกมที่พบกับสโตกซิตี ทีมสำรอง ในอีก 2 สัปดาห์ถัดมา หนึ่งเดือนถัดมาเขาได้ถูกดึงกลับไปยังทีมชุดใหญ่อีกครั้งในเกมยูฟ่ายูโรปาลีก กับกลึบบรึคเคอ สัญญาของชิสโกได้ถูกยกเลิกและมีผลทันทีในวันที่ 31 มกราคม พ.ศ. 2556 หลังจากที่เขาออกจากนิวคาสเซิล เขาได้รับฉายาโดยหนังสือพิมพ์เอเวนิงโครนิเคิลว่าเป็นกองหน้าที่แย่ที่สุดคนหนึ่งของสโมสรกอร์โดบา กอร์โดบา. หลังจากที่เขาถูกยกเลิกสัญญา ชิสโกได้กลับสู่ประเทศสเปนอีกครั้งด้วยการเซ็นสัญญากับกอร์โดบา ในเซกุนดาดีบีซีออน เมื่อเขาเปิดตัวกลับทีม ได้กล่าวว่าเขาหวังว่าเขาจะช่วยทีมได้อย่างเต็มที่ เขาลงเล่นครั้งแรกในวันที่ 9 มีนาคม พ.ศ. 2556 โดยเป็นตัวสำรองและทำประตูได้ในเกมที่แพ้ บาร์เซโลนาเบ 3–4 ชิสโกได้ช่วยทีมในฤดูกาลนั้นด้วยการทำ 10 ประตู ทำให้กอร์โดบากลับขึ้นมาเล่นในลีกสูงสุดอีกครั้งในรอบ 42 ปี ต่อมาในวันที่ 23 มกราคม พ.ศ. 2558 เขาได้ถูกยืมตัวไปมายอร์กา จนถึงเดือนมิถุนายนเมืองทอง ยูไนเต็ด เมืองทอง ยูไนเต็ด. หลังจากหมดสัญญายืมตัวกับมายอร์กา เขาได้ย้ายมาลงเล่นในประเทศไทยกับเมืองทอง ยูไนเต็ด ในช่วงตลาดซื้อขายเลกที่สอง เพื่อที่จะลงเล่นในโควตาผู้เล่นต่างชาติคนสุดท้ายแทนยายา ซูมาโฮโร ที่มีอาการบาดเจ็บทีมชาติ ทีมชาติ. ชิสโกลงเล่นกับทีมชาติสเปนชุดเยาวชนอายุไม่เกิน 21 ปีครั้งแรกในเกมนัดกระชับมิตร กับทีมชาติอังกฤษชุดเยาวชนอายุไม่เกิน 21 ปี ในวันที่ 6 กุมภาพันธ์ พ.ศ. 2550 โดยเป็นตัวสำรองเปลี่ยนลงมาเล่นแทนโรเบร์โต ซอลดาโด ในนาทีที่ 61 โดยเขาทำประตูให้ทีมชาติครั้งแรกในเกมที่พบกับทีมชาติจอร์เจียชุดอายุไม่เกิน 21 ปีในการแข่งขันฟุตบอลเยาวชนชุดอายุไม่เกิน 21 ปีชิงแชมป์แห่งชาติยุโรป รอบคัดเลือก ชิสโกทำประตูได้อีกครั้งในวันที่ 15 ตุลาคม พ.ศ. 2551 ในช่วงต่อเวลาพิเศษของเกมที่ชนะทีมชาติสวิตเซอร์แลนด์ชุดอายุไม่เกิน 21 ปี 3–1 ช่วยให้สเปนเข้ารอบชิงชนะเลิศในการแข่งขันฟุตบอลเยาวชนชุดอายุไม่เกิน 21 ปีชิงแชมป์แห่งชาติยุโรป</doc>
