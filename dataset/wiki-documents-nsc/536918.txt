<doc id="536918" url="https://th.wikipedia.org/wiki?curid=536918" title="พระเจ้าโปมาเรที่ 5 แห่งตาฮีตี">พระเจ้าโปมาเรที่ 5 แห่งตาฮีตี สมเด็จพระเจ้าโปมาเรที่ 5 แห่งตาฮีตี () เป็นพระมหากษัตริย์แห่งตาฮีตีพระองค์สุดท้าย พระองค์ทรงครองราชย์ตั้งแต่ ค.ศ. 1877 จนกระทั่งทรงถูกบีบบังคับให้สละราชสมบัติในปี ค.ศ. 1880 พระองค์เป็นพระราชโอรสในสมเด็จพระราชินีนาถโปมาเรที่ 4 แห่งตาฮีตี ได้ดำรงตำแหน่งรัชทายาทและมกุฎราชกุมารหลังการสิ้นพระชนม์ของพระเชษฐาเมื่อวันที่ 13 พฤษภาคม ค.ศ. 1855 และทรงขึ้นครองราชย์เป็นพระมหากษัตริย์ตาฮีตีหลังการสวรรคตของสมเด็จพระราชินีนาถโปมาเรที่ 4 พระบรมราชชนนี เมื่อวันที่ 17 กันยายน ค.ศ. 1877 พระราชพิธีบรมราชาภิเษกจัดขึ้นในเมื่อวันที่ 24 กันยายน ค.ศ. 1877 พระองค์ทรงราชาภิเษกสมรสสองครั้ง ครั้งแรกวันที่ 11 พฤศจิกายน ค.ศ. 1857 เตมาริอิมาอิฮารา เจ้าหญิงแห่งฮูอาฮีเน พระองค์ทรงหย่าเจ้าหญิงเมื่อ 5 สิงหาคม 1861 ทรงราชาภิเษกสมรสครั้งที่สองกับ โจฮันนา มาเรา ตาอาโรอา เตเปา ซัลมอน (ต่อมาพระองค์ได้รับการสถาปนาเป็น "สมเด็จพระราชินีโจฮันนา มาเรา ตาอาโรอา แห่งตาฮีตี") เมื่อวันที่ 28 มกราคม ค.ศ. 1875 พระองค์ทรงหย่าเมื่อ 25 มกราคม ค.ศ. 1888 ในวันที่ 29 มิถุนายน ค.ศ. 1880 พระองค์ก็สละราชบัลลังก์ พระองค์ได้รับเงินบำนาญจากรัฐบาลฝรั่งเศสและยศตำแหน่งของเจ้าหน้าที่ตามคำสั่งของกองทหารเกียรติยศ พระองค์เสด็จสวรรคตเนื่องจากโรคพิษสุราเรื้อรัง ที่พระราชวังปาเปเอเต พระบรมศพของพระองค์ได้รับการฝังที่สุสานกษัตริย์พระอิสริยยศพระอิสริยยศ. - 3 พฤศจิกายน ค.ศ. 1839 – 13 พฤษภาคม ค.ศ. 1855 เจ้าชายเตราตาเน มกุฎราชกุมาร - 13 พฤษภาคม ค.ศ. 1855 – 17 กันยายน ค.ศ. 1877 มกุฎราชกุมารแห่งตาฮีตี - 17 กันยายน ค.ศ. 1877 – 29 มิถุนายน ค.ศ. 1880 พระมหากษัตริย์แห่งตาฮีตี - 29 มิถุนายน ค.ศ. 1880 – 12 มิถุนายน ค.ศ. 1891 พระเจ้าโปมาเรที่ 5 แห่งตาฮีตี</doc>
