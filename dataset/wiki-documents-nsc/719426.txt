<doc id="719426" url="https://th.wikipedia.org/wiki?curid=719426" title="วัดสามัคคีวราราม">วัดสามัคคีวราราม วัดสามัคคีวราราม หรือวัดสมุห์พร้อม ตั้งอยู่เลขที่ ๑๗ หมู่ที่ ๗ บ้านชุมชนสะพาน ๒ ถนนมิตรภาพ ตำบลทับกวาง อำเภอแก่งคอย จังหวัดสระบุรี ๑๘๒๖๐ สังกัดคณะสงฆ์มหานิกาย มีเนื้อที่ตั้งวัด ๑๕ ไร่ ๒ งาน พื้นที่ตั้งวัดเป็นที่ราบติดริมถนนมิตรภาพอาณาเขตอาณาเขต. - ทิศเหนือ จรดที่ดินเอกชน - ทิศใต้ จรดที่ดินเอกชน - ทิศตะวันออก จรดที่ดินเอกชน - ทิศตะวันตก จรดที่ดินเอกชนประวัติวัด ประวัติวัด. วัดสามัคคีวราราม เดิมชาวบ้านเรียกว่า “วัดสะพานสอง” กระทรวงศึกษาธิการได้ประกาศเป็นวัดนับตั้งแต่วันที่ ๒๒ มิถุนายน ๒๕๐๘ โดยมีนายทา เพชรสิงห์ เป็นผู้ติดต่อขออนุญาตต่อทางราชการ ได้รับอนุญาตให้สร้างวัดวันที่ ๑๙ กันยายน ๒๕๐๖ ชาวบ้านตั้งชื่อว่า “วัดปางโก” ผู้ยกที่ดินให้สร้างวัดคือ นายนา คำพุ่ม และนายแดง วงษ์คำนาสิ่งปลูกสร้างสิ่งปลูกสร้าง. - ศาลาการเปรียญ กว้าง ๑๒ เมตร ยาว ๑๖ เมตร สร้างเมื่อ พ.ศ. ๒๕๑๐ เป็นอาคารคอนกรีตเสริมเหล็ก - กุฎีสงฆ์ จำนวน ๑ หลัง เป็นอาคารคอนกรีต ๒ ชั้น - วิหาร กว้าง ๓ เมตร ยาว ๖ เมตร เป็นอาคารคอนกรีตเสริมเหล็ก สร้างเมื่อ พ.ศ. ๒๕๐๙ ภายในวิหารนั้นบรรจุอัฐิธาตุของหลวงพ่อสมุห์พร้อม และมีรูปปั้นเหมือนหลวงพ่อสมุห์พร้อมซึ่งเป็นเจ้าอาวาสรูปแรกที่มีการก่อตั้ววัด เป็นที่เคารพนับถือของชาวบ้านและเป็นที่กราบไหว้สักการะของหมู่ชนทั้งหลาย นอกจากนั้นมีรูปหล่อของสมเด็จพุฒจารย์โต (วัดระฆัง) หลวงพ่อทวด และหลวงปู่มั่น ประดิษฐานเพื่อให้ผู้คนได้กราบไหว้บูชา - ศาลาบำพ็ญกุศล จำนวน ๒ หลัง สร้างด้วยคอนกรีตเสริมเหล็ก นอกจากนี้มี ฌาปนสถาน ๑ หลัง หอระฆัง ๑ หลัง โรงครัว ๑ หลัง กุฎีเจ้าอาวาส ๑ หลังปูชนียวัตถุปูชนียวัตถุ. - พระประธานปางสมาธิ ขนาดหน้าตักกว้าง ๕๘ นิ้ว สูง ๙๐ นิ้ว สร้างเมื่อ พ.ศ. ๒๕๒๕ - พระประธานประจำศาลาการเปรียญ ปางสมาธิ ขนาดหน้าตักกว้าง ๖๗ นิ้ว สูง ๑๐๙ นิ้ว สร้างเมื่อ พ.ศ. ๒๕๑๐ - พระประธานอาคารกุฎีสงฆ์ภูริปัญโญ พระแก้วมรกต ขนาดหน้าตัก ๔๐ นิ้ว สูง ๗๐ นิ้ว สร้างเมื่อ พ.ศ. ๒๕๕๖เจ้าอาวาส เจ้าอาวาส. ตั้งแต่กระทรวงศึกษาธิการได้ประกาศตั้งวัดจนถึงปัจจุบันมีเจ้าอาวาส จำนวน ๓ รูป คือ- พระอธิการสง่า ตั้งแต่ พ.ศ. ๒๕๐๘ ถึง พ.ศ. ๒๕๑๗ - พระอธิการมานะ ตั้งแต่ พ.ศ. ๒๕๑๗ ถึง พ.ศ. ๒๕๒๕ จากนั้นตำแหน่งเจ้าอาวาสได้ว่างลง โดยมีเพียงผู้รักษาการแทนเจ้าอาวาส - พระอธิการสุรศักดิ์ สุขุมาโล (คงเมือง) ตั้งแต่ พ.ศ. ๒๕๕๕ ถึงปัจุจบันประวัติเจ้าอาวาส(ปัจจุบัน)ประวัติเจ้าอาวาส(ปัจจุบัน). - ชื่อ พระสุรศักดิ์ ฉายา สุขุมาโล สกุลเดิม คงเมือง อายุ ๓๙ ปี พรรษา ๙ การศึกษาทางโลก ม.๓ วิทยฐานะ น.ธ.เอก ดำรงตำแหน่ง รักษาการเจ้าอาวาสวัดสามัคคีวราราม ปี ๒๕๕๕ ได้รับการแต่งตั้งเป็นเจ้าอาวาสเมื่อ วันที่ ๓๐ ธันวาคม ๒๕๕๕ - สถานะเดิม ชื่อ นายสุรศักดิ์ นามสกุล คงเมือง เกิดวัน ๖ฯ๘ ค่ำ ปีมะโรง วันศุกร์ ที่ ๒๗ เดือนสิงหาคม พ.ศ. ๒๕๑๙ บิดา นายจำรัส คงเมือง มารดา นางคำใส คงเมือง บ้านเลขที่ ๖๑/๑ หมู่ที่ ๒ ตำบลเกาะตะเภา อำเภอบ้านตาก จังหวัดตากอุปสมบท อุปสมบท. อุปสมบทเมื่อวันที่ ๑๕ เดือนกรกฎาคม พ.ศ. ๒๕๕๐ เวลา ๑๔.๓๐ น.ณ อุโบสถวัดสุนันทาราม ตำบลบ้านแก้ง อำเภอเฉลิมพระเกียรติ จังหวัดสระบุรี โดยมี- พระครูพินิจสุตการ วัดสุนันทาราม เป็นพระอุปัชฌาย์ - พระครูพิทักษ์สุทธิธรรม วัดสูงยาง เป็นพระกรรมวาจาจารย์ - พระปลัดบุญเลิศ ธมฺมสาโร วัดลาดเขาปูน เป็นพระอนุสาวนาจารย์วิทยฐานะวิทยฐานะ. - พ.ศ. ๒๕๓๐ จบการศึกษาชั้นประถมปีที่ ๖ จากโรงเรียนศรีวีทยา ตำบลเกาะตะเภา อำเภอบ้านตาก จังหวัดตาก - พ.ศ. ๒๕๓๓ จบการศึกษาชั้นมัธยมศึกษาตอนต้น ม.๓ จากโรงเรียน บ้านตาก “ประชาวิทยาคาร” อำเภอบ้านตาก จังหวัดตาก - พ.ศ. ๒๕๕๐ สอบไล่ได้นักธรรมชั้นตรี จากสำนักเรียนคณะสงฆ์จังหวัดสระบุรี - พ.ศ. ๒๕๕๑ สอบไล่ได้นักธรรมชั้นโท จากสำนักเรียนคณะสงฆ์จังหวัดสระบุรี - พ.ศ. ๒๕๕๒ สอบไล่ได้นักธรรมชั้นเอก จากสำนักเรียนคณะสงฆ์จังหวัดสระบุรี - พ.ศ. ๒๕๕๕ จบการศึกษา“หลักสูตรประกาศนียบัตรการบริหารกิจการคณะสงฆ์” (ป.บส.) รุ่นที่ ๘ ณ วัดกษัตราธิราชวรวิหาร จังหวัดพระนครศรีอยุธยา - ปัจจุบัน กำลังศึกษาระดับชั้นปริญญาตรี มหาวิทยาลัยมหาจุฬาลงกรณราชวิทยาลัย ปีที่๓ คณะสังคมศาสตร์ สาขาการจัดการเชิงพุทธ(พธ.บ.)</doc>
