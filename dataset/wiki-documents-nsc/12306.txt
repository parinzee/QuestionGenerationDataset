<doc id="12306" url="https://th.wikipedia.org/wiki?curid=12306" title="มหาวิทยาลัยหัวเฉียวเฉลิมพระเกียรติ">มหาวิทยาลัยหัวเฉียวเฉลิมพระเกียรติ มหาวิทยาลัยหัวเฉียวเฉลิมพระเกียรติ () ก่อตั้งเมื่อ พ.ศ. 2524 โดย มูลนิธิฮั้วเคี้ยวป่อเต็กเซี่ยงตึ๊ง ซึ่งเป็นองค์กรการกุศลจีนที่ใหญ่ที่สุดในประเทศไทย โดยชื่อของมหาวิทยาลัย "หัวเฉียว" () หมายถึง ชาวจีนโพ้นทะเล และเป็นชื่อที่มูลนิธิใช้เป็นชื่อของโรงพยาบาลและวิทยาลัยของมูลนิธิอยู่แล้ว มหาวิทยาลัยหัวเฉียวเฉลิมพระเกียรติ มีวิทยาเขต 1 แห่ง คือ วิทยาเขตยศเส ตั้งอยู่บริเวณถนนอนันตนาค แขวงป้อมปราบ เขตป้อมปราบศัตรูพ่าย กรุงเทพมหานคร จัดตั้งขึ้นเมื่อปี พ.ศ. 2535ประวัติ ประวัติ. “มหาวิทยาลัยหัวเฉียวเฉลิมพระเกียรติ” ก่อกำเนิดมากจาก “วิทยาลัยหัวเฉียว” ซึ่งมีรากฐานเติมโตมาจากโรงเรียนผดุงครรภ์อนามัยก่อตั้งโดยมูลนิธิป่อเต็มตึ๊ง ที่ก่อเกิดขึ้นจากพลังศรัทธาในคุณธรรมแห่ง “ไต้ฮงภิกขุ” ผู้ก่อตั้ง “คณะเก็บศพไต้ฮงกง” หรือ “มูลนิธิป่อเต็งตึ๊ง” ในปัจจุบัน โดยมีภารกิจในการบำเพ็ญทาน การสร้างสถานพยาบาลและบรรเทาสาธารณภัยเพื่อมวลชน รวมถึงการทำงานด้านการศึกษา โดยเปิดสอนหลักสูตรพยาบาล ในระดับปริญญาตรีเป็นหลักสูตรแรก ก่อนที่จะได้รับการยกสถานะเป็น “มหาวิทยาลัยหัวเฉียวเฉลิมพระเกียรติ” ในปัจจุบัน ต่อมาในปี พ.ศ. 2533 ในวาระที่มูลนิธิป่อเต็กตึ๊งมีวาระครบรอบ 80 ปี จึงได้ระดมทุนจากชาวไทยเชื่อสายจีนเพื่อใช้ในการก่อสร้าง เมื่อได้รับการอนุมัติจากทบวงมหาวิทยาลัยให้ยกสถานะเป็นมหาวิทยาลัย จึงเริ่มดำเนินการก่อสร้างแล้วเสร็จในปี พ.ศ. 2535 โดยได้รับพระมหากรุณาธิคุณจากพระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ พระราชทานนามว่า ““มหาวิทยาลัยหัวเฉียวเฉลิมพระเกียรติ” ทั้งยังได้เสด็จพระราชดำเนินมาเป็นองค์ประธานในพิธีเปิดมหาวทิยาลัย เมื่อวันที่ 24 มีนาคม 2537 โดยจัดว่า มหาวิทยาลัยหัวเฉียวเฉลิมพระเกียรติ เป็นมหาวิทยาลัยเอกชนแห่งเดียวในประเทศไทยที่พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ มาเป็นประธานเปิดมหาวิทยาลัยให้ เนื่องจากพระองค์ทรงเป็นประธานในพิธีเปิดมหาวิทยาลัยให้กับของรัฐบาลเท่านั้น ซึ่งไม่เคยเป็นประธานเปิดมหาวิทยาลัยเอกชนแห่งใดเลย จึงเป็นผลนำมาซึ่งความปลาบปลื้มและนับเป็นสิริมงคลอันใหญ่หลวงแก่ชาวมหาวิทยาลัย และชาวจีนโพ้นทะเลในดินแดนสยาม ที่ได้ร่วมมือกันก่อตั้งสถาบันการศึกษาแห่งนี้ นับจากการสถาปนาจนถึงปัจจุบัน “มหาวิทยาลัยหัวเฉียวเฉลิมพระเกียรติ” ได้ทำหน้าที่ในฐานะสถาบันอุดมศึกษา ในการผลิตบัณฑิตออกไปรับใช้สังคมและประเทศชาติ โดยยึดกระแสพระราชดำรัสของพระบาทสมเด็จพระปรมินทรมหาภูมิพลอดุลยเดช ที่ทรงดำรัสไว้ครั้งเสด็จพระราชดำเนินทรงเปิดมหาวิทยาลัยว่า “ขอให้ทำมหาวิทยาลัยแห่งนี้ให้ดี” เป็นกระแสพระราชดำรัสที่ยังความปลาบปลื้มแก่คณะผู้ก่อตั้ง คณะผู้บริหาร คณาจารย์ และบคลากรของมหาวิทยาลัย เป็นล้นพ้น และก่อให้เกิดความมุ่งมั่นที่จะพัฒนามหาวิทยาลัยแห่งนี้ให้บรรลุผลสำเร็จตามปณิธานที่ตั้งไว้ นั่นคือ “การกระจายโอกาส และสร้างความเสมอภาคในระดับอุดมศึกษา ส่งเสริมวัฒนธรรมอันดีงามตามพื้นฐานพระพุทธศาสนา และบูชาคุณธรรมบรรพชน เพื่อสร้างบัณฑิตที่รู้รอบ รู้ลึก และมีความชำนาญงาน โดยเน้นความเป็นเลิศทางวิชาการ เพื่อสร้างบัณฑิตผู้รู้จริง ปฏิบัติงานได้จริง ควบคู่กับการมีคุณธรรม พร้อมที่จะถ่ายทอดวิชา และอุทิศตนเพื่อรับใช้สังคมอย่างเต็มภาคภูมิ” เพื่อให้บรรลุเป้าหมายตามวิสัยทัศน์ที่วางไว้ นั่นคือ “มุ่งหวังให้เป็นมหาวิทยาลัยปวงชนที่มีมาตรฐานสากล ทันสมัย มีความพร้อมสำหรับการแข่งขัน และพึ่งตนเองได้"สัญลักษณ์สัญลักษณ์. - ตัวอักษรกลางรูปวงกลม นำมาจากสัญลักษณ์ของมูลนิธิป่อเต็กตึ๊ง คือ 善 อ่านว่า ซ่าน (shàn) ในภาษาจีนกลางหรือ เสียง ในภาษาแต้จิ๋ว หมายถึง "คุณงามความดี บริสุทธิคุณ การกระทำความดี" - ส่วนวงกลมชั้นนอก มีอักษรไทย/จีน/อังกฤษ บอกชื่อ มหาวิทยาลัยหัวเฉียวเฉลิมพระเกียรติ ภาษาจีนเขียนว่า 華僑崇聖大學 อ่านว่า หัวเฉียวฉงเซิ่งต้าเสฺว (huáqiáo chóngshèng dàxué) ในภาษาจีนกลาง หรือ ฮั่วเคี้ยวฉ่งเสี่ยไต่ฮัก ในภาษาแต้จิ๋ว โดยคำว่า 華僑 หมายถึงชาวจีนโพ้นทะเล 崇聖 หมายถึงเฉลิมพระเกียรติ และ 大學 หมายถึงมหาวิทยาลัย โดยรวมจึงหมายถึง มหาวิทยาลัยที่ลูกหลานชาวจีนโพ้นทะเลสร้างขึ้นเพื่อเฉลิมพระเกียรติหลักสูตร หลักสูตร. “มหาวิทยาลัยหัวเฉียวเฉลิมพระเกียรติ” เปิดสอนระดับปริญญาตรี ภาคปกติ ปริญญาต่อเนื่อง 2 ปี ทั้งภาคปกติและภาคสมทบ (เรียนเฉพาะวันเสาร์-อาทิตย์) หลักสูตรนานาชาติ (International Program) เพื่อเพิ่มทักษะภาษาต่างประเทศ เพื่อใช้ในการประกอบอาชีพ และเพื่อเตรียมพร้อมเข้าศึกษาต่อต่างประเทศในระดับสูง พร้อมกับเปิดโอกาสให้นักศึกษาต่างชาติได้เข้ามาศึกษาในสาขาวิชาต่าง ๆ ควบคู่ไปกับวัฒนธรรมไทย และระดับบัณฑิตศึกษา เพื่อผลิตนักบริหารมืออาชีพสู่ภาคธุรกิจ อุตสาหกรรม และผู้นำทางสังคมในภาครัฐและเอกชน ภายใต้การจัดการเรียนการสอนของคณะต่าง ๆ รวม 14 คณะวิชา ได้แก่- คณะพยาบาลศาสตร์ (เป็นมหาวิทยาลัยเอกชนแห่งแรกที่เปิดสอนหลักสูตรพยาบาล ในระดับปริญญาตรี) - คณะสังคมสงเคราะห์และสวัสดิการสังคม (เป็นมหาวิทยาลัยเอกชนแห่งแรกและแห่งที่สองของประเทศไทยที่เปิดสอนหลักสูตรสังคมสงเคราะห์) - คณะศิลปศาสตร์ - คณะบริหารธุรกิจ - คณะวิทยาศาสตร์และเทคโนโลยี - คณะสาธารณสุขศาสตร์และสิ่งแวดล้อม(เป็นมหาวิทยาลัยเอกชนแห่งแรกที่เปิดสอนหลักสูตรสาธารณสุขศาสตร์) - คณะนิเทศศาสตร์ - คณะเภสัชศาสตร์ - คณะเทคนิคการแพทย์ - คณะกายภาพบำบัด - คณะการแพทย์แผนจีน(เป็นมหาวิทยาลัยเอกชนแห่งแรกที่เปิดสอนหลักสูตรแพทย์แผนจีน) - คณะนิติศาสตร์ - คณะภาษาและวัฒนธรรมจีน - โครงการจัดตั้งคณะแพทยศาสตร์ - โครงการจัดตั้งคณะสัตวแพทยศาสตร์ - บัณฑิตวิทยาลัย รวม 33 สาขาวิชา ครอบคลุมทั้งด้านวิทยาศาสตร์สุขภาพ วิทยาศาสตร์และเทคโนโลยี สังคมศาสตร์ มนุษยศาสตร์ ด้านวิทยาศาสตร์สุขภาพ เปิดสอนสาขาดังนี้- สาขาพยาบาลศาสตร์ - สาขาการแพทย์แผนจีน - สาขาเภสัชศาสตร์ - สาขาเทคนิคการแพทย์ - สาขากายภาพบำบัด - สาขาวิชาอาชีวอนามัยและความปลอดภัย - สาขาอนามัยสิ่งแวดล้อม - สาขาการจัดการโรงพยาบาล ด้านวิทยาศาสตร์และเทคโนโลยี- วิทยาการคอมพิวเตอร์ - จุลชีววิทยาอุตสาหกรรม ด้านมนุษยศาสตร์- ภาษาจีน - ภาษาอังกฤษ - ภาษาและวัฒนธรรมไทย - ภาษาไทยเพื่อการสื่อสารสำหรับชาวต่างประเทศ - หลักสูตรเอกคู่ (Double-Major) ภาษาอังกฤษ-จีน และภาษาอังกฤษ-ภาษาไทย ด้านสังคมศาสตร์- สังคมสงเคราะห์ศาสตร์ - บริหารธุรกิจ (บัญชี การจัดการ การตลาด การเงิน ธุรกิจระหว่างประเทศ คอมพิวเตอร์ธุรกิจ เศรษฐศาสตร์ธุรกิจ การจัดการอุตสาหกรรม) - นิติศาสตร์ - นิเทศศาสตร์ (วิทยุและโทรทัศน์ การออกแบบนิเทศศิลป์ ประชาสัมพันธ์ โฆษณาและการสื่อสารการตลาด ศิลปะการแสดง สื่อมัลติมีเดียและสื่อใหม่) - การท่องเที่ยวและอุตสาหกรรมบริการเพื่อการท่องเที่ยว สำหรับปริญญาโท การจัดการหลักสูตรเน้นที่คุณภาพมากกว่าปริมาณ โดยเลือกหลักสูตรที่เป็นจุดแข็งของมหาวิทยาลัย ทั้งด้นประสบการณ์และความพร้อม ได้แก่- พยาบาลศาสตรมหาบัณฑิต สาขาวิชาการพยาบาลเวชปฏิบัติชุมชน - วิทยาศาสตรมหาบัณฑิต สาขาการจัดการระบบสุขภาพ - สังคมสงเคราะห์ศาสตรมหาบัณฑิต สาขาบูรณาการนโยบายสวัสดิการสังคม - บริหารธุรกิจมหาบัณฑิต (MBA.) - การจัดการมหาบัณฑิต สาขาการจัดการอุตสาหกรรม - เภสัชศาสตรมหาบัณฑิต - วิทยาศาสตรมหาบัณฑิต สาขาวิชาเครื่องสำอาง - ศิลปศาสตรมหาบัณฑิต สาขาวิชาวรรณคดีสมัยใหม่และร่วมสมัย (สอนเป็นภาษาจีน) ร่วมกับมหาวิทยาลัยหัวเฉียว (จีน)คณะคณะ. - บัณฑิตวิทยาลัย - คณะนิติศาสตร์ - คณะบริหารธุรกิจ - คณะศิลปศาสตร์ - คณะเทคนิคการแพทย์ - คณะเภสัชศาสตร์ - คณะการแพทย์แผนจีน - คณะกายภาพบำบัด - คณะพยาบาลศาสตร์ - คณะสาธารณสุขศาสตร์และสิ่งแวดล้อม - คณะสังคมสงเคราะห์ศาสตร์และสวัสดิการสังคม - คณะวิทยาศาสตร์และเทคโนโลยี - คณะนิเทศศาสตร์ - คณะภาษาและวัฒนธรรมจีนสถาบัน/ศูนย์และหน่วยงานในมหาวิทยาลัยสถาบัน/ศูนย์และหน่วยงานในมหาวิทยาลัย. - สำนักทะเบียนและประมวลผล - สำนักพัฒนาวิชาการ - ศูนย์บรรณสารสนเทศ - ศูนย์เทคโนโลยีการศึกษา - สถาบันไทย-จีนศึกษา - ศูนย์วัฒนธรรม - สำนักพัฒนานักศึกษาชมรมต่าง ๆ ในมหาวิทยาลัยชมรมต่าง ๆ ในมหาวิทยาลัย. - ชมรมวิทยุสมัครเล่น - ชมรมเทควันโด - ชมรมเปตอง - ชมรมแบดมินตัน - ชมรมฟุตบอล - ชมรมมุสลิมศึกษา - ชมรมพุทธศาสน์ - ชมรมคนใต้ - ชมรม R&DTC- ชมรมกีฬายิงปืนและBB GUN - ชมรมบาสเกตบอล - ชมรมดนตรีสากล - ชมรม HCU Band - ชมรมขับร้องประสานเสียง - ชมรมผู้นำเชียร์ประจำมหาวิทยาลัย - ชมรมเชียร์ - ชมรม Bounce HCU</doc>
