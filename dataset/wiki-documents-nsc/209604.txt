<doc id="209604" url="https://th.wikipedia.org/wiki?curid=209604" title="ดิอะเมซิ่งเรซ: Ha'Merotz La'Million">ดิอะเมซิ่งเรซ: Ha'Merotz La'Million ดิ อะเมซิ่ง เรซ: Ha'Merotz La'Million (; ; ) เป็นเวอร์ชันอิสราเอลของรายการเรียลลิตี้โชว์ชื่อดังของสหรัฐอเมริกาที่ชื่อ ดิ อะเมซิ่ง เรซ ซึ่งเป็นรายการแข่งขันเดินทางรอบโลกโดยมีผู้เข้าแข่งขันทั้งหมด 10 คู่ และทีมที่ชนะจะได้รับเงินรางวัล 1 ล้านเชเกล รายการนี้มีการผลิตและออกอากาศทางช่อง Reshet Channel 2 ของเครือข่ายโทรทัศน์อิสราเอล Reshet โดยเริ่มออกอากาศในวันที่ 5 กุมภาพันธ์ พ.ศ. 2552 และออกอากาศทุกวันพฤหัสบดี ในเวลา 21 นาฬิกา (เวลามาตรฐานอิสราเอลที่ใช้ DST ตรงกับเวลา 18 นาฬิกาของ GMT) และมีพิธีกรประจำรายการคือราซ เมอร์แมนการผลิต การผลิต. สิ่งที่แตกต่างจาก ดิ อะเมซิ่ง เรซ ในเวอร์ชันอื่น ๆ ทุกเวอร์ชันเลยก็คือ ตอนสุดท้ายของ Ha'Merotz La'Million ยังไม่ได้มีการถ่ายทำ แต่จะมีการถ่ายทำหลังจากที่รายการออกอากาศไปได้แล้วพักหนึ่งแล้ว ในขณะที่เวอร์ชันอื่น ๆ มีการถ่ายทำทุกตอนจนจบแล้วจึงออกอากาศ นอกจากนี้การออกอากาศ 1 ตอนมีการออกอากาศไม่เต็มเลก (ไปถึงจุดพัก) แต่มีการออกอากาศเพียงครึ่งเลกในวันศุกร์ และอีกครึ่งเลกแบ่งไปออกอากาศในวันเสาร์ โดยจะออกอากาศเลกละ 2 ตอนและมีตอนประมวลภาพซ้ำด้วยอีก 2 ตอนโดยเฉลี่ยทั้งหมดอยู่ที่ตอนละ 1 ชั่วโมง อีกทั้งเวอร์ชันนี้เป็น ดิ อะเมซิ่ง เรซ เพียงไม่กี่เวอร์ชันที่เส้นชัยนั้นไม่ได้อยู่ในประเทศแรกที่ออกเดินทาง นอกจากนี้ ภารกิจที่เกิดขึ้นในรายการบางส่วน เป็นภารกิจที่นำมาจากแฟรนไชส์ ของ ดิ อะเมซิ่ง เรซ ทั้ง เวอร์ชันอเมริกา และ เวอร์ชันเอเชีย โดยอาจมีการดัดแปลงบางส่วน เช่น ภารกิจอุปสรรคบังคับควายที่เกิดขึ้นในเลก 4 นำมาจากเลก 2 ของ ดิ อะเมซิ่ง เรซ เอเชีย 2 ทางแยกในเลก 5 (สอนหรือเรียนภาษาญี่ปุ่น) ดัดแปลงจากเลก 3 ของ ดิ อะเมซิ่ง เรซ 12 เป็นต้น ไม่เพียงเท่านั้น เวอร์ชันอิสราเอลมีการเปลี่ยนชื่อคำสั่ง Detour (ทางแยก) และ Fast Forward (ทางด่วน) เล็กน้อย ข้อสังเกตอีกประการหนึ่งของเวอร์ชันอิสราเอลนี้ ในระหว่างการเดินทางทีมจะต้องเดินทางไปยังสถานที่ต่าง ๆ เพื่อทำภารกิจย่อยประมาณ 4-5 สถานที่ก่อนที่จะมีภารกิจหลักเช่นทางแยกหรืออุปสรรค ในขณะที่เวอร์ชันอื่น ๆ ของรายการมีการไปยังสถานที่เพื่อทำภารกิจย่อยเพียง 1-2 สถานที่เท่านั้น การที่ Ha'Merotz La'Million มีภารกิจมากเช่นนี้ ก็เป็นอีกปัจจัยหนึ่งนอกเหนือจากการออกอากาศแบบแบ่งหนึ่งเลกที่ไม่ใช่ซุปเปอร์เลกออกเป็นสองตอน ที่ทำให้รายการนี้มีจำนวนตอนมากกว่าเวอร์ชันอื่น ๆ นอกจากนี้ คำสั่งทางด่วนในเวอร์ชันนี้ก็มักจะมีขึ้นในช่วงครึ่งทางของเลก ต่างจากเวอร์ชันอื่น ๆ ที่ทางด่วนมักมีขึ้นในช่วงต้นเลก (หรือกลางเลกในบางกรณี) ซึ่งเป็นผลมาจากความยาวของเลกที่ยาวมาก การมีทางด่วนระหว่างเลกนั้น เป็นการป้องกันมิให้ทีมที่ใช้ทางด่วนนำห่างจากทีมที่ไม่ได้ใช้ทางด่วนมากเกินไปนั่นเองผลการแข่งขัน ผลการแข่งขัน. ตารางแสดงชื่อ ความสัมพันธ์ของผู้แข่งขันในขณะถ่ายทำของแต่ละทีมพร้อมทั้งแสดงสถานะในการแข่งขัน ดังนี้ (ตารางนี้อาจไม่ได้แสดงข้อมูลที่ตรงกับข้อมูลที่ออกอากาศในโทรทัศน์เนื่องจากข้อมูลที่เพิ่มเข้ามาบางส่วนในภายหลัง หรือข้อมูลที่ถูกนำออกไปบางส่วน)- สีแดง หมายถึง ทีมนั้นๆ ถูกคัดออก - สีเขียว ƒ หมายถึง ทีมนั้นๆ ทำ Fast Forward สำเร็จ ; เลขของเลกที่มีสีเขียวและ ƒ เป็นเลกที่มี Fast Forward แต่ไม่มีทีมไหนใช้ - สีน้ำเงินตัวเอน หมายถึง ทีมนั้นๆ มาถึงจุดพักเป็นทีมสุดท้ายในเลกที่ไม่มีการคัดออก แต่จะถูกยึดเงินทั้งหมดที่มีและไม่ได้เงินใช้ในด่านถัดไป และจะไม่ได้รับอนุญาตให้หาเงินใช้จนกว่าการแข่งขันในเลกต่อไปจะเริ่มขึ้น - สีน้ำเงินขีดเส้นใต้ หมายถึง ทีมนั้นๆ มาถึงจุดพักเป็นทีมสุดท้ายในเลกที่ไม่มีการคัดออก แต่จะต้องเข้าเป็นที่ 1 ในด่านถัดไปมิฉะนั้นจะถูกทำโทษเวลา 30 นาที - เครื่องหมาย > สีเหลือง หมายถึง ทีมนั้นๆ ใช้คำสั่งพักทีมอื่นแข่งขันชั่วคราว (Yield) ; < หมายถึง ทีมนั้นๆ ถูกพักการแข่งขันชั่วคราว ; หมายถึง เลกที่มีกฎการสั่งพักแต่ไม่มีทีมไหนใช้ - เครื่องหมาย » สีน้ำตาล หมายถึง ทีมนั้นๆ ใช้คำสั่งย้อนกลับให้กับทีมอื่น (U-Turn) ; « หมายถึงทีมนั้นๆ ถูกสั่งให้ย้อนกลับ ; «» หมายถึงเลกที่มีกฎการย้อนกลับแต่ไม่มีทีมไหนใช้เครื่องหมายต่างๆในการแข่งขันสถานที่ในการแข่งขันเลก 1 (อิสราเอล → แอฟริกาใต้)สถานที่ในการแข่งขัน. เลก 1 (อิสราเอล → แอฟริกาใต้). - เทลอาวีฟ, อิสราเอล (ท่าอากาศยานนานาชาติเบนกูเรียน) (จุดเริ่มต้น) - พอร์ต เอลิซาเบธ (ลานเกมครักก้าคัมม่า) - โนมาทัมซันค่า (แท่นขายผลไม้) - การ์เด้นรูธ (อุทยานแห่งชาติซิทซีคัมม่า) - การ์เด้นรูธ (หมู่บ้าน Khoisan) - การ์เด้นรูธ (สะพาน Bloukrans) - การ์เด้นรูธ (แคมป์ที่พักหุบเขาธรรมชาติ) ทางแยกในเลกแรกของรายการ แต่ละทีมจะต้องเลือกระหว่าง ไต่ลงมา (Rappel) และ โหนลงมา (Zipline) โดยทีมที่เลือกไต่ลงมาจะต้องไต่ลงจากหน้าผาแล้วไต่ขึ้นไปจำนวน 3 ครั้ง ส่วนทีมที่เลือกโหนลงมาจะต้องโหนลงมาจากเชือกโหนที่น่ากลัว อุปสรรคแรกของรายการ สมาชิกที่ทำอุปสรรคจะต้องกระโดดบันจีจัมพ์ลงมาจากสะพาน Bloukrans- ภารกิจเสริม - เมื่อเริ่มการแข่งขัน ทีมจะต้องหาแท่นจองตั๋วที่มีสัญลักษณ์รายการในท่าอากาศยานแล้วเลือกซอง 1 ใน 2 ซอง ที่จะมีตั๋วเครื่องบินเพื่อเดินทางไปยังพอร์ธ เอลิซาเบธ ประเทศแอฟริกาใต้ เหมือนกันแต่ซองหนึ่งจะให้ออกเดินทางในเวลา 12.50 น. ในขณะที่อีกซองหนึ่งจะให้ออกเดินทางเวลา 14.50 น. - ที่ลานเกมครักก้าคัมม่า ทีมจะต้องเดินตามทางที่กำหนดผ่านหนองน้ำ แล้วใช้เชือกผูกท่อนซุงไว้กับรถของทีมแล้วขับรถลากซุงที่ติดอยู่ท้ายรถไปถึงจุดหมาย เพื่อรับคำใบ้ต่อไป - ที่โนมาทัมซันค่า สมาชิกแต่ละคนในทีมจะต้องเดินทูนผลไม้ไว้บนหัวโดยที่ผลไม้ต้องไม่ตกลงพื้น ไปส่งให้กับนักบุญซานโกม่า เพื่อรับคำใบ้ต่อไป - ที่การ์เด้นรูธทีมจะต้องกางเต็นท์แล้วนอนพักเป็นเวลา 1 คืนแล้วจึงเดินเข้าจุดพักโดยก่อนที่จะเข้าจุดพักจะมีคนตรวจว่ากางเต็นท์ถูกหรือไม่ หากถูกต้อง จึงจะสามารถเดินเข้าจุดพักได้เลก 2 (แอฟริกาใต้)เลก 2 (แอฟริกาใต้). - เคปทาวน์ (ภูเขาเทเบิ้ล) - เคปทาวน์ (เนินทรายแอตแลนติส) - เคปทาวน์ (สนามแข่งรถคิลลาร์นีย์) - เคปทาวน์ (ลานกา) - เคปทาวน์ (อนุสาวรีย์เนลสัน มันเดลา ริมฝั่งวิกตอเรียและอัลเฟรด) - เคปทาวน์ (อนุสรณ์โรเดส) ทางแยกของเลกนี้ แต่ละทีมจะต้องเลือกระหว่าง ไวน์ (Wine) และ ยิง (Shoot) โดยทีมที่เลือกไวน์ จะต้องเดินทางไปที่ไร่องุ่นเนลสันแล้วแบกถังเปล่า 1 ถังแล้วนำไปเติมไวน์ ส่วนทีมที่เลือกยิงจะต้องไปที่ Valley Gun Club แล้วยิงเป้าบินจำนวน 6 เป้า สำหรับอุปสรรคในเลกนี้ สมาชิกที่ทำอุปสรรคจะต้องขับรถในสนามหนึ่งรอบภายในเวลา 2 นาทีที่สนามแข่งรถคิลลาร์นีย์- ภารกิจเสริม - ที่เนินทรายแอตแลนติส สมาชิกในทีมจะต้องลื่นลงมาจากภูเขาทรายในแผ่นกระดาน แล้วเดินไปที่ซุ้มประตูก่อนที่จะได้รับคำใบ้ต่อไป - ที่ลานกา ทีมจะต้องรับประทานศีรษะของแพะจำนวน 2 ศีรษะก่อนที่จะได้รับคำใบ้ต่อไป - ที่อนุสาวรีย์เนลสัน มันเดลา ทีมจะต้องแสดงการเต้นพื้นเมืองให้ได้เงินจำนวนหนึ่ง ก่อนที่จะได้รับคำใบ้ต่อไปเลก 3 (แอฟริกาใต้ → เวียดนาม)เลก 3 (แอฟริกาใต้ → เวียดนาม). - นครโฮจิมินห์ (ตลาดเบ๊นถั่ญ) - ใกล้ ๆ ไก๊แบ่ (บริเวณปลูกข้าวเตอมูไห่) - ไก๊แบ่ (ร้านอาหาร) - ใกล้ ๆ ไก๊แบ่ (ฟาร์มไก่ไจกา) - ไก๊แบ่ (ไจ๋ รั้น ด่ง เติม) - นครโฮจิมินห์ (โรงละคร) - นครโฮจิมินห์ (วัดหุ่งเวือง) ทางแยกในเลกนี้ สมาชิกในทีมจะต้องเลือกภารกิจระหว่างการฝ่าเครื่องกีดขวางข้ามลำห้วย หรือข้ามแม่น้ำโดยโดดไปที่ใบไม้ ที่ลอยอยู่โดยที่ไม่ตกลงมา ทางด่วนในเลกนี้สมาชิกในทีมจะต้องรับประทานอาหารที่ทำจากหนู ก่อนที่จะไปยังจุดหยุดพัก อุปสรรคในเลกนี้สมาชิกหนึ่งคนในทีมจะต้องจับงู 5 ตัวจากกรงขังแล้วนำไปใส่ถังที่อยู่ใกล้ ๆ- ภารกิจเสริม - ที่ตลาดเบนเทรน ทีมจะต้องขายดอกไม้ให้คนท้องถิ่นโดยใช้รถจักรยานแบบเวียดนาม เมื่อได้เงินเพียงพอ ทีมจึงจะได้รับคำใบ้ต่อไป (จากเลก 3 ของ ดิ อะเมซิ่ง เรซ 10) - ที่ฟาร์มไก่ไตรกา ทีมต้องจับไก่ให้ได้ 20 ตัวแล้วนำไปส่งที่ตลาดไก๊แบ่ ก่อนที่จะได้รับคำใบ้ต่อไป และห่านหนึ่งตัว ซึ่งทีมจะต้องถือห่านนี้ไปยังจุดหยุดพักด้วย (จากเลก 2 ของ ดิ อะเมซิ่ง เรซ เอเชีย 3 และเลก 4 ของ ดิ อะเมซิ่ง เรซ 12) - ที่โรงละคร ทีมจะต้องชมการแสดงระหว่างที่หาจดหมายจากผู้ชมที่เป็นแฟน ๆ ของผู้แสดง ซึ่งทีมจะต้องเขียนข้อความที่อยู่ในจดหมายให้ถูกต้องก่อนที่จะได้รับคำใบ้ต่อไปเลก 4 (เวียดนาม)เลก 4 (เวียดนาม). - นครโฮจิมินห์ (ร้านมอเตอร์ไซด์) - วุ้งเต่า (แผงขายปลา) - วุ้งเต่า (ถนนย่านวุ้งเต่า) - วุ้งเต่า (วัด Niet Ban Tinh Xa) - วุ้งเต่า (ลานจอดรถสามล้อ) - วุ้งเต่า (Villa Blanche) อุปสรรคในเลกนี้ สมาชิกหนึ่งคนของแต่ละทีมจะต้องบังคับควายให้เดินไถนาไปตามเส้นทางที่กำหนดไว้ให้ถูกต้อง โดยเส้นทางดังกล่าวมีลักษณะเหมือนรูปร่างของเลข 8 ซึ่งมีเสาและธงประดับเส้นทางปักอยู่ โดยที่ทุกคนจะได้เรียนวิธีการบังคับควายเบื้องต้นโดยใช้เสียง จากคนท้องถิ่น ระหว่างการบังคับควาย ถ้าใครขอความช่วยเหลือ สมาชิกคนนั้นจะต้องกลับมาเริ่มต้นใหม่ (จากเลก 2 ของ ดิ อะเมซิ่ง เรซ เอเชีย 2) ทางแยกในเลกนี้สมาชิกในทีมจะต้องเลือกระหว่าง เรือตะกร้า (Basket Boats) และ จักรยานตะกร้า (Basket Bikes) โดยทีมที่เลือกเรือตะกร้าจะต้องพายเรือไปหยิบคำใบ้ที่ห้อยอยู่กลางแม่น้ำ สำหรับทีมที่เลือกจักรยานตะกร้าจะต้องขี่จักรยานบรรทุกกุ้งไปส่งที่บ้านเป็นระยะทาง 2.5 กิโลเมตร ก่อนที่จะได้รับคำใบต่อไป (นำมาจากเลก 12 ของ ดิ อะเมซิ่ง เรซ 3)- ภารกิจเสริม - ที่ร้านมอเตอร์ไซค์ ทีมจะต้องประกอบมอเตอร์ไซค์โดยดูจากมอเตอร์ไซค์ที่ประกอบไว้แล้ว - ที่แผงขายปลาทีมต้องนับจำนวนปลาในตะกร้า เมื่อนับได้ถูกต้องจึงจะได้รับคำใบ้ต่อไป - ที่ถนนในวุ้งเต่า ทีมจะต้องเต้นโดยกระโดดข้ามไม้เท้าให้ตรงตามเวลาที่กำหนด ก่อนที่จะได้รับคำใบ้ต่อไป - ที่วัด Niet Ban Tinh Xa ทีมต้องแก้ปริศนา หอคอยแห่งฮานอย - สมาชิกในทีมจะต้องถีบสามล้อที่อยู่ที่ลานจอดรถสามล้อไปยังจุดพักเลก 5 (เวียดนาม → ญี่ปุ่น)เลก 5 (เวียดนาม → ญี่ปุ่น). - โตเกียว (ทางข้ามแยกย่านชิบุยะ) - โตเกียว (เจป็อปคาเฟ่) - โตเกียว (โรงเรียนเกนุโคดันฉะ) (จุดพักค้างคืน) - โกเท็มบะ (ป่า) - โกเท็มบะ (หมู่บ้านมารดา) - ยะมะนะคาโคะ จังหวัดยะมะนะชิ (ทะเลสาบยะมะนะคะ) ทางแยกในเลกนี้แต่ละทีมจะต้องเลือกระหว่าง สอน (Teach) และ เรียน (Study) โดยทีมที่เลือกสอนจะต้องสอนนักเรียนที่พูดภาษาฮิบรูไม่ได้ให้จำคำศัพท์ภาษาฮิบรู 10 คำ โดยทีมจะต้องผ่านการทดสอบกับครูชาวญี่ปุ่น สำหรับทีมที่เลือกเรียน ทีมจะต้องเรียนคำศัพท์ภาษาญี่ปุ่น 10 คำ และต้องผ่านการทดสอบจากครูชาวญี่ปุ่นก่อนที่จะได้รับคำใบ้ต่อไป (ทางแยกนี้นำมาจากเลก 3 ของ ดิ อะเมซิ่ง เรซ ซีซั่นที่ 12 ของเวอร์ชันสหรัฐอเมริกา) อุปสรรคในเลกนี้ สมาชิกหนึ่งคนในแต่ละทีมจะต้องเดินผ่านทางลอดซุ้ม 3 ครั้ง ในแต่ละครั้งจะต้องนำหมายเลขที่ถูกต้องที่อยู่ที่ปลายทางกลับมา หากหยิบมาผิด นินจาจะส่งพวกเขากลับไปเริ่มใหม่ และหากสมาชิกในทีมคนนั้นไม่สามารถทำได้ภาคใน 5 ครั้ง สมาชิกคนนั้สจะต้องกลับไปต่อแถวทำภารกิจต่อจากทีมที่กำลังทำอยู่ และต้องรอจนกว่าทีมที่กำลังทำอยู่ทำสำเร็จจึงจะทำใหม่ได้- ภารกิจเสริม - ที่ทางข้ามแยกชิบุยะ ทีมต้องหาคำใบ้ต่อไปบนหน้าจอบริเวณนั้น คำใบ้บนหน้าจอจะบอกให้ทีมไปหาผู้หญิงที่สวมชุดกิโมโนที่จะมอบคำใบ้ต่อไป (นำมาจากเลก 11 ของ ดิ อะเมซิ่ง เรซ ซีซั่นที่ 9 ของเวอร์ชันสหรัฐอเมริกา) - ที่เจป็อบคาเฟ่ ทีมต้องหาเด็กหญิงที่แต่งชุดคอสเพลย์ที่มีตัวคันจิอยู่ที่รองเท้าเพิ่อรับคำใบ้ต่อไป - ที่หมู่บ้านมารดาในโกเท็มบะ ทีมมีเวลา 7 นาทีที่จะไขปริศนาที่ซ่อนอยู่ในกล่องในระหว่างที่โดนปลาปิรันยาดูแลรักษาเท้าอยู่ - ที่ทะเลสาบยะมะนะคะ ทีมต้องพายเรือหงส์ไปยังจุดหยุดพักที่มีหงส์ใหญ่รออยู่ (นำมาจากเลก 11 ของ ดิ อะเมซิ่ง เรซ ซีซั่นที่ 9 ของเวอร์ชันสหรัฐอเมริกา)เลก 6 (ญี่ปุ่น → มาเก๊า)เลก 6 (ญี่ปุ่น → มาเก๊า). - มาเก๊า (จัตุรัสเซนาโด) - มาเก๊า (อนุสาวรีย์กุนเอี๋ยม) - มาเก๊า (ทะเลสาบนัมวาน) (จุดพักค้างคืน) - มาเก๊า (มาเก๊าทาวเวอร์) - มาเก๊า (ไทปาเซนเตอร์) - มาเก๊า (ฟอร์ทัลลีซา โด มอนเต) - มาเก๊า (เดอะเวเนเชี่ยน มาเก๊า) อุปสรรคในเลกนี้ สมาชิกหนึ่งคนในแต่ละทีมจะต้องโดดลงมาจากชั้น 61 ของมาเก๊าทาวเวอร์ที่สูง 338 เมตรให้สำเร็จ ก่อนที่จะได้รับคำใบ้ต่อไป (นำมาจากเลก 7 ของ ดิ อะเมซิ่ง เรซ เอเชีย 3) ทางแยกในเลกนี้ทีมจะต้องเลือกระหว่าง ก๋วยเตี๋ยว (Noodles) กับ คุกกี้ (Cookies) โดยทีมที่เลือกก๋วยเตี๋ยวจะต้องเตรียม แป้ง น้ำ และทำเส้นก๋วยเตี๋ยวแคบ ๆ เล็ก ๆ ให้เป็นลูกกลม ๆ ก่อนที่จะได้รับคำใบ้ต่อไป สำหรับทีมที่เลือกคุกกี้ จะต้องรับประทานคุกกี้ 2,000 ชิ้นและหาคุกกี้ที่มีเนื้ออยู่ข้างในเพื่อนำไปรับคำใบ้ต่อไป (นำมาจากเลก 7 ของ ดิ อะเมซิ่ง เรซ เอเชีย 3)- ภารกิจเสริม - ทีมต้องหารูปสลักของมังกรส่วนหัวที่จัตุรัสเซนาโด และนำไปที่อนุสาวรีย์กุนเอี๋ยมที่มีรูปสลักมังกรส่วนหาง เมื่อพบทั้งสองส่วนทีมจะต้องนำชิ้นส่วนทั้งสองส่วนนี้ไปที่ทะเลสาบนัมวาน ที่ซึ่งแต่ละทีมจะต้องนำรูปสลักวางไว้ในเรือแล้วพายเรือไปกลับตามเส้นทางที่กำหนดไว้ ก่อนที่จะได้รับคำใบ้ต่อไป (ส่วนของการพายเรือ นำมาจากเลก 7 ของ ดิ อะเมซิ่ง เรซ เอเชีย 3) - ที่ฟอร์ทัลลีซา โด มอนเต ทีมต้องหากุญแจและเปิดตู้ 1,000 ตู้เพื่อหาคำใบ้ เมื่อทีมเปิดตู้ที่ถูกต้อง ทีมจึงจะได้รับคำใบ้ต่อไป - ทีมต้องล่องเรือกอนโดล่าไปยังจุดหยุดพักภายในโรงแรมเดอะเวเนเชี่ยน มาเก๊าเลก 7 (มาเก๊า → ฮ่องกง)เลก 7 (มาเก๊า → ฮ่องกง). - ฮ่องกง (ถนนยี่หวอ) - ฮ่องกง (โรงแรมคอสโม) - ฮ่องกง (สนามกีฬาทางใต้) - ฮ่องกง (สวนไล่ชีก๊ก) - ฮ่องกง (ตลาดโกชิง) - ฮ่องกง (เมืองกำแพงเกาลูน) - ฮ่องกง (เมืองเกาลูน หินของกัปตัน) - ฮ่องกง (วัดวองไทซิน) - ซาทิช (ที่พำนักของพระพุทธหมื่นปี) อุปสรรคในเลกนี้ สมาชิกหนึ่งคนในทีมจะต้องเล่นปิงปองกับแชมเปี้ยนเด็ก หลังจากสมาชิกคนนั้นเล่นได้ 7 แต้มแล้วทีมจึงจะได้รับคำใบ้ต่อไป ทางด่วนในเลกนี้ทีมที่เลือกทำจะต้องทำการโกนผม ก่อนที่จะไปยังจุดหยุดพัก- ภารกิจเสริม - ที่ถนนอีหวู่ ทีมจะต้องหาตัวเลขชุดหนึ่ง ที่มาจากคำถามหลายข้อดังต่อไปนี้- จำนวนรูปสี่เหลี่ยม ในโลโก้ของ PCCW (12 รูป) - จำนวนรูปสามเหลี่ยมบนสัญลักษณ์ของห้างโซโก้ (2 รูป) - ราคาหนังสือพิมพ์เซาท์ไชน่ามอร์นิ่งโพสต์ของฮ่องกง (7 ดอลลาร์ฮ่องกง) - จำนวนช่องแคบที่อยู่บนสะพานรางรถไฟ (17 ช่อง) - ตัวเลขที่อยู่ในลิฟต์ในโรงแรมคอสโม (4) จากนั้นทีมต้องนำตัวเลขในภารกิจข้างต้นทั้งหมดมาคำนวณเพื่อเปิดเซฟที่ทางโรงแรมจัดไว้ให้ ซึ่งจะมีคำใบ้ต่อไปรออยู่ (ตัวเลขเปิดเซฟคือ 1748)- ที่ตลาดกนซิน ทีมต้องไปซื้อส่วนผสมของซุปจีนและนำกลับมาให้เภสัชกรท้องถิ่น และทานซุปจีนก่อนที่จะได้รับคำใบ้ต่อไป - ในวัดวองไทซิน ทีมต้องฟังคำทำนาย 3 อย่างจากในการแข่งขันก่อนที่จะได้รับคำใบต่อไป - ในที่พำนักของพระพุทธหมื่นปี ทีมจะต้องนับจำนวนรูปปั้นพระแกสลักที่อยู่ในสถานที่แห่งนั้น โดยทีมจะต้องนับให้ได้เท่ากับจำนวน 45 ซึ่งคือจำนวนที่ถูกต้องแล้วเขียนคำตอบให้พระดูก่อนที่จะเดินเข้าจุดพักเลก 8 (ฮ่องกง → ออสเตรเลีย)เลก 8 (ฮ่องกง → ออสเตรเลีย). - ฮ่องกง (สนามบินนานาชาติฮ่องกง) ไป ซิดนีย์, รัฐนิวเซาท์เวลส์, ประเทศออสเตรเลีย (สนามบินซิดนีย์) - ซิดนีย์ (จุดดริว) - วูลูมูลู, ซิดนีย์ (ห้องอาหาร de Wheels ของแฮร์รี่) (จุดพักค้างคืน) - ซิดนีย์ (สะพานซิดนีย์ฮาร์เบอร์) - ซิดนีย์ (สวนสาธารณะโอลิมปิกซิดนีย์) - ซิดนีย์ (สวนสาธารณะโอลิมปิก - Athlete Sculpture) - ซิดนีย์ (ท่าเรือแฟร์รี่คลอนี่) ไป เมอร์เรย์ , ซิดนีย์ (ท่าเรือแม่น้ำเมอร์เรย์) - เมอร์เรย์ , ซิดนีย์ (ชายหาดเมอร์เรย์) - ซิดนีย์ (โรงแรมฮิลตั้น) - ซิดนีย์ (Australian Heritage Hotel อนุสรณ์สถาน เดอะ ร๊อค) - ซิดนีย์ (พระราชวัง Botanical Gardens) ทางแยกในเลกนี้ทีมจะต้องเลือกระหว่าง Water Dance กับ Sky Roll. ใน Water Dance ทีมจะต้อวไปที่สระว่ายน้ำและเรียนรู้เกี่ยวกับการช่วยคนจมน้ำรวมทั้งสาธิตให้ดูก่อนที่จะได้คำใบ้ต่อไป ใน Sky Roll ทีมจะต้องกระโดดน้ำจากระดับที่สูงแบบมืออาชีพให้ถูกต้องก่อนจะได้รับคำใบ้ต่อไป อุปสรรคในเลกนี้ ทีมจะต้องไต่ลงมาจากชั้นบนของโรงแรมแบบการไต่เขาก่อนที่จะได้รับคำใบถัดไป- ภารกิจเสริม - ที่จุดดริว, ทีมจะต้องใช้กล้องส่องทางไกลเพื่อหาจุดหมายต่อไป - ที่ห้องอาหาร de Wheels ของแฮร์รี่, ทีมต้องกินพาย 6 ชิ้นซึ่งแต่ละอันมี 1,000 แคโลรี่ หลังจากกินพายทีมจะได้คำใบ้ต่อไปและเดินทางต่อในเช้าวันรุ่งขึ้น โดยภารกิจนี้ตรงกับงานทางด่วนในเลกที่ 9 ของฤดูกาลที่ 2 จากเวอร์ชันสหรัฐอเมริกา - ที่สะพานซิดนีย์ฮาร์เบอร์ทีมจะต้องเรียนร้องเพลงและปีนสะพานขึ้นไป หลังจากที่ปีนสะพานขึ้นไปเสร็จแล้วทีมจะต้องร้องเพลงเชียร์ที่ได้เรียนมาบนสะพานก่อนที่จะได้คำใบ้ต่อไป - ที่หาดเมอร์เรย์, ทีมจะต้องหาผู้หญิงที่สวมชุดว่ายน้ำและถือธงประจำชาติก่อนที่จะได้รับคำใบ้ต่อไป - ที่โรงแรมฮิลตั้น, ทีมจะต้องดื่มเบียร์ 3 แก้วแล้ววัดระดับแอลกอฮอลให้ได้ระดับตามต้องการก่อนจะได้รับคำใบ้ต่อไปเลก 9 (ออสเตรเลีย → นิวซีแลนด์)เลก 9 (ออสเตรเลีย → นิวซีแลนด์). - ซิดนีย์ (สนามบินซิดนีย์) ไป ออกแลนด์, นิวซีแลนด์ (สนามบินออกแลนด์) - ออกแลนด์ (Marina ดินแดนสวรรค์ตะวันตก) - มาทามาท่า (โรงถ่ายภาพยนตร์ Hobbiton) (จุดพักค้างคืน) - มาทามาท่า (ฟาร์มแห่งการพักผ่อนของแสงอาทิตย์) - โรโตรูอ่า (Te Puia) - โรโตรูอ่า (ประตูนรก) - ออกแลนด์ (เนิดเขา One Three) ในอุปสรรคด่านนี้ สมาชิกทีมจะต้องควบคุมแกะให้ไปทางเส้นทางที่ถูกต้องก่อนจะได้รับคำใบ้ถัดไป ในทางแยก ทีมจะต้องเลือกระหว่าง Snatch กับ Catch ใน Snatch ทีมจะต้องเล่นรักบี้ฟุตบอลและผ่านด่านของนักรักบี้ฟุตบอลมืออาชีพไปให้ได้ในระยะทาง 22 เมตรก่อนที่จะได้รับคำใบถัดไป ใน Catch ทีมจะต้องเรียนการเต้น Maori และเต้นให้คณะกรรมการดูก่อนที่จะได้รับคำใบ้ถัดไป- ภารกิจเสริม - เมื่อเริ่มต้นด่านทีมจะต้องมาหาเจ้าหน้าที่ของสายการบิน Issta เพื่อที่จะได้รับตั๋ซเครื่องบินไปยังจุดหมายต่อไป - ที่ Marina ดินแดนสวรรค์ตะวันตก, ทีมจะต้องเตรียมกางใบเรือสำหรับเรือท่องเที่ยวเมื่อทำภารกิจเสร็จแล้วจึงจะได้คำใบถัดไป - ที่สถานที่ถ่ายทำภาพยนตร์ Hobbiton , ทีมจะต้องหา 2 สิ่งจากภาพยนตร์ The Lord of the Rings และนำของนั้นมาให้นักมายกลก่อนที่จะได้รับคำใบ้ถัดไป - ที่ประตูนรก, ทีมจะต้องลงไปในบ่อโคลนและหาไม้สลักรูปสัตว์ของชาวอินเดียนแดง 2 อันให้พบก่อนที่จะได้รับคำใบ้ถัดไปเลก 10 (นิวซีแลนด์)เลก 10 (นิวซีแลนด์). - ออกแลนด์ (สนามบินออกแลนด์) ไป ควีนทาวน์ (สนามบินควีนทาวน์) - ควีนทาวน์ (แม่น้ำ Shotover) - ควีนทาวน์ (ฟาร์ม) - ควีนทาวน์ (ร้านขนมปัง) - ควีนทาวน์ (ทะเลสาบ Hayes) - ควีนทาวน์ (สวนกวาง) (จุดพักค้างคืน) - ควีนทาวน์ (Actionflite) - โอตากุ (แม่น้ำ Kawarau) - โอตากุ (ฟาร์ม) - ควีนทาวน์ (Nevis Highwire) (ไม่ได้ออกอากาศเป็นงาน Detour) - โอตากุ (หุบเขาหินดำ) (เส้นชัย) อุปสรรคในเลกนี้สมาชิกคนหนึ่งในทีมจะต้องทำการบินกับเครื่องบินขนาดเล็กตามระยะเวลาที่กำหนด เมื่อบินครบแล้วจึงจะได้รับคำใบ้ถัดไป อุปสรรคในเลกนี้ตรงกับอุปสรรคในเลกที่ 8 จากฤดูกาลที่ 8 ของเวอร์ชันสหรัฐอเมริกา- ภารกิจเสริม - แม่น้ำ Shotover, ทีมจะต้องนั่งเรือเทอร์โบเจ็ทไปเอาคำใบ้ต่อไปซึ่งอยู่ใจกลางส่วนที่ลึกที่สุดของแม่น้ำ - ในฟาร์แห่งแรก, ทีมจะต้องหาคำใบ้จากกองฟางสำหรับสัตว์จากทั้งหมด 50 กอง - ที่ร้านขนมปัง, ทีมจะต้องทำ Pavlova 4 ชิ้นและขายเป็นเงิน 50 ดอลล่านิวซีแลนด์ก่อนที่จะได้รับคำใบ้ถัดไป - ที่ทะเลสาบ Hayes, ทีมจะต้องตัดหินทั้งหมด 9 ก้อนและตอบคำถามเกี่ยวกับการแข่งขันก่อนที่จะได้รับคำใบ้ถัดไป - ที่แม่น้ำ Kawarau , ทีมจะต้องลงไปในน้ำเย็นที่มีคลื่นแรงแล้วเดินไปตลอดรอดฝั่งก่อนที่จะได้รับคำใบ้ถัดไป - ในฟาร์มแห่งที่สอง, ทีมจะต้องตอบคำถามเกี่ยวกับทีมตัวเองและทีมอื่นๆ ให้ตรงกันเมื่อสมาชิกอีกคนเข้าไปตอบคำถามไว้เรียบร้อยแล้ว โดยภารกิจนี้นำมาจากเลกที่ 13 ในฤดูกาลที่ 11 ของเวอร์ชันสหรัฐอเมริกา - ที่ Nevis Highwire, ทีมจะต้องกระโดนบันจีจัมพ์ เมื่อกระโดดเสร็จทั้ง 2 คนแล้วจึงจะได้รับคำใบถัดไป - อันที่จริง ณ จุดนี้เป็นงาน Detour แต่ทั้ง 3 ทีมเลือก Jump Together ทั้งหมดจึงออกอากาศเป็นงานธรรมดาแต่จะคำใบ้ของผู้เข้าแข่งขันเป็น Detour ในขณะออกอากาศ - ที่หุบเขาหินดำ, ทีมจะต้องกลิ้งหินขนาดใหญ่หนัก 250 กิโลกรัมไปตามเส้นทาง เมื่อทำเสร็จแล้วทีมจะได้รับอนุญาตให้วิ่งเข้าเส้นชัย</doc>
