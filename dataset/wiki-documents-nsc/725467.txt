<doc id="725467" url="https://th.wikipedia.org/wiki?curid=725467" title="บอนห้วย">บอนห้วย บอนห้วย (Eddoe หรือ Eddo ) เป็นพืชล้มลุก หัวใต้ดินแบบหัวเผือก น้ำยางใส ใบเดี่ยว ฐานของก้านใบเป็นแผ่นแบนหุ้มลำต้น ช่อดอกแบบ spadix กาบหุ้มสีเหลือง ดอกย่อยขนาดเล็กจำนวนมาก ดอกตัวผู้อยู่ปลายช่อ ดอกตัวเมียเกิดที่ส่วนกลางและส่วนโคนของช่อดอก ไม่มีกลีบดอก ผลแบบเบอร์รี ชาวเผ่าลัวะนำลำต้นใต้ดินมาต้มหรือใส่ในแกง บอนห้วยเป็นพืชที่มีพันธุกรรมใกล้เคียงกับเผือก บอนห้วยเป็นพืชเศรษฐกิจในจีนและญี่ปุ่น และส่งไปขายยังหมู่เกาะเวสต์อินดีสต์ สามารถเจริญได้ในอากาศที่หนาวเย็นกว่าเผือก หัวมีขนาดเล็กกว่าเผือก ใบอ่อนสามารถนำมาต้มรับประทานได้ แต่รสชาติแย่กว่าเผือก ภาษาอูรดูและภาษาฮินดีเรียกอาร์วีหรืออาร์บี บริเวณที่พูดภาษาสเปนเรียกมาลังกัส ภาษาเบงกาลีเรียก โกชูร์ มุคี ภาษามาลายาลัมเรียกเชมบู ภาษาเนปาลเรียกปินดาลู</doc>
