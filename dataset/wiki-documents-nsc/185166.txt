<doc id="185166" url="https://th.wikipedia.org/wiki?curid=185166" title="เอะริกะ ซะวะจิริ">เอะริกะ ซะวะจิริ เอะริกะ ซะวะจิริ () หรือ นักร้องในนามแฝงที่ชื่อว่า ERIKA เป็นนักแสดง นางแบบ และนักร้องชาวญี่ปุ่น เกิดเมื่อวันที่ 8 เมษายน พ.ศ. 2529 ที่เมืองเนริมะ กรุงโตเกียว ประเทศญี่ปุ่น เธอเริ่มต้นอาชีพนักร้องภายใต้นาม Kaoru Amane จากการแสดงละครเรื่องไทโยโนะอุตะ ส่วนงานเพลงเธอได้ใช้ชื่อว่า ERIKA ภายใต้สังกัดโซนี่ มิวสิก ประเทศญี่ปุ่น โดยเธอโด่งดังจากการแสดงละครเรื่องบันทึกน้ำตา 1 ลิตร ทางช่องทีบีเอสประวัติ ประวัติ. เอริกะเกิดที่ประเทศญี่ปุ่น โดยบิดาของเธอเป็นชาวญี่ปุ่น ส่วนมารดาเป็นชาวแอลจีเรียสัญชาติฝรั่งเศส ที่มีเชื้อสายจากเผ่าเบอร์เบอร์ มีพี่ชาย 3 คน และพี่สาว 1 คน บิดาของเธอซึ่งเป็นเจ้าของสนามม้าถึง 16 แห่ง ภายหลังเขาได้เสียชีวิตด้วยโรคมะเร็งขณะที่เธอศึกษาอยู่ในระดับมัธยมศึกษาตอนต้นปีที่ 3 ส่วนพี่ชายคนที่ 2 ก็เสียชีวิตจากอุบัติเหตุทางรถยนต์เมื่อตอนที่เธออยู่ระดับมัธยมศึกษาตอนปลายปีที่ 1 ส่วนแม่ของเธอได้เปิดร้านอาหารเมดิเตอร์เรเนียน แต่ก็ปิดกิจการไปโดยไม่ทราบสาเหตุ เอริกะมีความสามารถในการขี่ม้าตั้งแต่ยังเด็ก ปี 1999 เอริกะได้ผ่านการออดิชันจากบริษัทสตาร์ดัสหลังจากที่เธอจบชั้นประถมศึกษาได้ไม่นานนัก เธอได้เข้าร่วมกับกับค่ายสังกัด Angel Eyes โดยเริ่มจากการถ่ายแบบนิตยสารวัยรุ่น ไม่ว่าจะเป็น CUTiE กับ nicola เธอชนะการประกวดในปี ค.ศ. 2001 และกลายมาเป็นนักข่าวในรายการ “ฮาราจูกุ ลัชเชอร์” ทางช่องเอ็นเอชเค ปี ค.ศ. 2002 เธอได้เริ่มอาชีพนักแสดงจากภาพยนตร์เรื่องแรกของเธอ “มงได โนะ ไน วาตาชิทาชิ” เอริกะกลายเป็นนักแสดงในช่องฟูจิทีวีในปี ค.ศ. 2002 ต่อมาได้มาประจำในรายการวาไรตี้ “เดอะ โยรุโมะ ฮิตส์ พาราไดซ์” ตั้งแต่เดือนเมษายนถึงเดือนมิถุนายน หลังจากนั้นก็มาเป็นนักข่าวในรายการข่าว “ชู วีไอพี ฟอร์จูน โนะ ทาบิระ” ทางช่องฟูจิทีวีตั้งแต่เดือนมิถุนายนจนถึงเดือนสิงหาคม จากนั้นก็มาเป็นพิธีกรรายการ “บิโจ โดเคียว” ทางช่อง และรายการวาไรตี้ “บี-1” ทางช่องทีบีเอส เธอเริ่มมีชื่อเสียงมากขึ้นหลังจากแสดงละครเรื่อง “สุภาพบุรุษสุดฮอต” และยิ่งสร้างชื่อเสียงจากการแสดงนำในละครเรื่อง “บันทึกน้ำตา 1 ลิตร” ซึ่งเป็นละครที่สร้างจากเรื่องจริงของเด็กสาวที่ป่วยเป็นโรคสไปโนซีรีเบลลาร์อะแท็กเซีย เอริกะเริ่มต้นงานเพลงในนาม Kaoru Amane จากละครเรื่องล่าสุดของเธอ “ไทโยโนะอุตะ” โดยสามารถขึ้นชาร์ตอันกับ 1 ออริกอนชาร์ตได้ในสัปดาห์ที่ 2 และ 4 จากการวางจำหน่าย วันที่ 16 กรกฎาคม ค.ศ. 2007 เอริกะได้เปิดตัวผลงานดนตรีภายใต้ชื่อ ERIKA โดยซซิงเกิลแรก “Free” สามารถเปิดตัวในอันดับที่ 1 ออริกอนชาร์ต โดยเป็นนักแสดงคนแรกในรอบ 39 ปีที่มีซิงเกิลขึ้นอันดับ 1 ออริกอนชาร์ตได้ 2 เพลงติดต่อกันตั้งแต่ ฮิโรโกะ ยาคุชิมารุ ทำไว้ในปี ค.ศ. 1983 เธอตัดสินใจเข้าวงการบันเทิงเพราะเธอต้องการพบกับ นามิเอะ อะมุโระ นักร้องที่เธอชื่นชอบกระแสวิพากษ์วิจารณ์ กระแสวิพากษ์วิจารณ์. เมื่อวันที่ 29 กันยายน ค.ศ. 2007 ในงานเปิดตัวภาพยนตร์เรื่อง “Closed Note” เอริกะแสดงสีหน้าไม่พอใจอีกทั้งยังตอบคำถามนักข่าวด้วยท่าทีที่ไม่เป็นมิตรและตอบคำถามสั้นๆที่ไม่สุภาพ ทำให้เกิดความไม่พอใจและเป็นที่วิพากษ์วิจารณ์เป็นอย่างมากจนเป็นที่มาของฉายา "ท่านเอริกะ" เธอได้กล่าวคำขอโทษบนเว็บไซต์ของเธอในวันที่ 2 ตุลาคม ค.ศ. 2007 และหลังจากนั้นไม่นานรายการข่าวเช้าของช่องทีวีอาซาฮีได้มีบทสัมภาษณ์พิเศษ 120 นาที โดยเธอได้กล่าวคำขอโทษอีกครั้ง และเธอปฏิเสธข่าวลือของเธอทั้งหมด ในงานเทศกาลภาพยนตร์เมืองปูซาน ประเทศเกาหลีใต้ได้มีชื่อเธอเข้าร่วมงานในวันที่ 6 ตุลาคม ค.ศ. 2007 แต่เธอกลับปฏิเสธที่จะเข้าร่วมงาน โดยช่วงหลังที่เธอให้สัมภาษณ์ มีนักข่าวได้พบเห็นเธออยู่กับเพื่อนชายคนสนิท ซึโยชิ ทาคาชิโระ อยู่ในคลับแห่งหนึ่ง ผลพวงจากข่าวของเธอทำให้ตารางงานของเธอในปี ค.ศ. 2008 ไม่มีแม้แต่งานเดียว และกระแสข่าวของเธอทำให้ซิงเกิลที่ 2 “Destination Nowhere” ขายไม่ดีเท่าใดนัก โดยเธอได้พักอาศัยอยู่ในประเทศอังกฤษ ทำให้บริษัทสตาร์ดัสต์โปรดักชั่นต้องเปลี่ยนตัวนักแสดงจากเอริกะเป็นคาโฮะแทน เมื่อวันที่ 4 มกราคม ค.ศ. 2008 เธอและเพื่อนชายคนสนิทได้เดินทางไปยังประเทศอังกฤษ โดยเธอได้โบกมือทักทายแฟนๆพร้อมกับยิ้มให้นักข่าวโดยไม่ตอบคำถามใดๆกับนักข่าวทั้งสิ้น เอริกะได้เดินทางกลับประเทศญี่ปุ่นเมื่อวันที่ 29 มีนาคม ค.ศ. 2008 หลังจากเธอได้ไปพักผ่อนกับเพื่อนชายคนสนิทของเธอที่ประเทศอังกฤษ ขณะที่เธออยู่ในลอนดอนเธอได้เขาเรียนภาษาอังกฤษจนคุ้นเคยกับภาษาอังกฤษจนกระทั่งเธอได้อุทานตอนที่เธอทำกระเป๋าถือตกว่า “Oh Shit!” และเธอก็ได้พูดจาเป็นภาษาอังกฤษตลอดที่อยู่ในสนามบิน เธอได้อยู่ในญี่ปุ่นเพื่อจัดงานวันเกิดของเธอในวันที่ 8 เมษายน แม้ว่าเธอจะมีแผนที่จะเดินทางไปอังกฤษหลังจากนั้น วันที่ 19 มกราคม ค.ศ. 2009 เอริกะได้แต่งงานกับสึโยชิ ทาคาชิโระแฟนหนุ่มของเธอ โดยจัดพิธีแต่งงานขึ้นที่ศาลเจ้าเมจิที่ชิบุยะ กรุงโตเกียว ประเทศญี่ปุ่นเกร็ดความรู้ เกร็ดความรู้. เอริกะชื่นชอบวงร็อก เลด เซพเพลิน เป็นพิเศษ ในคอนเสิร์ตรียูเนี่ยนของวงที่เดอะ โอ 2 ในลอนดอนเมื่อวันที่ 10 ธันวาคม ค.ศ. 2007 เอริกะได้จองที่นั่งสำหรับตอนเสิร์ตไว้ 3 ที่ โดยเธอชื่นชอบการดูคอนเสิร์ตแบบชาวญี่ปุ่นผลงานผลงาน. - ภาพยนตร์ - Mondai no nai watashitachi - Pacchigi! - Ashurajou no Hitomi - SHINOBI (นินจาดวงตาสยบมาร) - Mamiya kyodai - Sugar & Spice - Otoshimono - 天使の卵 (Tentama) - 手紙 (Tegami) - Closed Note- ละคร - Hotman (สุภาพบุรุษสุดฮอต) - ひと夏のパパへ (Hitonatsu no Papa e) - 桜咲くまで (Sakura Sakumade) - あいくるしい (Aikurushii) - 1リットルの涙 (บันทึกน้ำตา 1 ลิตร) - タイヨウのうた (Taiyou no uta)- ซิงเกิล - タイヨウのうた (ในนาม Kaoru Amane) - Free - Destination Nowhere</doc>
