<doc id="179213" url="https://th.wikipedia.org/wiki?curid=179213" title="พระวรวงศ์เธอ พระองค์เจ้าสุริยนเยี่ยมพยับ">พระวรวงศ์เธอ พระองค์เจ้าสุริยนเยี่ยมพยับ พระวรวงศ์เธอ พระองค์เจ้าสุริยนเยี่ยมพยับ เป็นพระโอรสในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช ประสูติแต่หม่อมสุ่น ปักษีวงศาพระประวัติ พระประวัติ. พระวรวงศ์เธอ พระองค์เจ้าสุริยนเยี่ยมพยับ ประสูติเมื่อวันศุกร์ที่ 14 กันยายน พ.ศ. 2437 ปีมะเมีย พระอิสริยยศเมื่อแรกประสูติเป็นหม่อมเจ้า ต่อมาทรงเข้าศึกษาในโรงเรียนราชวิทยาลัย เมื่อจบการศึกษาแล้ว กรมพระยาภาณุพันธุวงศ์วรเดชทรงส่งไปศึกษาต่อที่ประเทศสวิตเซอร์แลนด์ ขณะทรงศึกษาต่อที่สวิตเซอร์แลนด์ทรงประชวรด้วยโรคฝีในท้อง สิ้นชีพิตักษัยเมื่อวันที่ 19 กันยายน พ.ศ. 2455 พระชันษา 18 ปี ต่อมาพระบาทสมเด็จพระปกเกล้าเจ้าอยู่หัว ทรงพระกรุณาโปรดเกล้าให้สถาปนาพระโอรสธิดาในเจ้าฟ้าที่ที่มารดามิได้เป็นเจ้าทุกพระองค์เป็น พระวรวงศ์เธอ พระองค์เจ้า เมื่อวันที่ 8 พฤศจิกายน พ.ศ. 2470 หม่อมจ้าสุริยนเยี่ยมพยับ จึงได้รับการสถาปนาเป็น พระวรวงศ์เธอ พระองค์เจ้าสุริยนเยี่ยมพยับ</doc>
