<doc id="103254" url="https://th.wikipedia.org/wiki?curid=103254" title="เฟดเอกซ์">เฟดเอกซ์ เฟดเอกซ์ (FedEx ) หรือ เฟดเดกซ์ (ชื่อเรียกในสหรัฐอเมริกา) เป็นบริษัทขนส่งสัญชาติอเมริกัน ก่อตั้งโดย เฟรด สมิธ นายทหารเรือสหรัฐอเมริกา เมื่อปีพ.ศ. 2514 ที่เมืองลิตเติลร็อก ในรัฐอาร์คันซอ ก่อนที่จะย้ายบริษัทมาตั้งที่เมืองเมมฟิส ในรัฐเทนเนสซี โดยให้บริการขนส่งตั้งแต่เอกสาร ไปจนถึงสินค้าขนาดใหญ่ ทั้งทางบก และทางอากาศ ชื่อเฟดเอกซ์ นั้นเปลี่ยนมาจากชื่อเดิมของบริษัท เฟดเดรัล เอกซ์เพรส (อังกฤษ: Federal Express) เมื่อปีพ.ศ. 2537 เฟดเอกซ์ มีฐานการให้บริการหลักอยู่ที่เมมฟิส และยังมีฐานอื่นในสหรัฐอเมริกาอยู่ที่ นูอาร์ก ในรัฐนิวเจอร์ซีย์, บาร์ตัน เราจ์ ในรัฐนอร์ธแคโรไลนา, ฟอร์ทเวิร์ธ ในรัฐเทกซัส, ไมอามี ในรัฐฟลอริดา, ลอสแอนเจลิส ในรัฐแคลิฟอร์เนีย, อังโกเรจ ในรัฐอลาสกา, อินเดียนาโพลิส ในรัฐอินเดียนา, โอกแลนด์ ในรัฐแคลิฟอร์เนีย และกำลังจะเปิดฐานที่กรีนโบโร ในรัฐนอร์ธแคโรไลนา ส่วนฐานการบริการนอกสหรัฐอเมริกาที่โทรอนโต ประเทศแคนาดา และในปีพ.ศ. 2551 ฐานให้บริการที่กว่างโจว ในประเทศจีน จะแล้วเสร็จ และเริ่มให้บริการ เฟดเอกซ์ เป็นสมาชิกของสมาคมขนส่งทางอากาศ (ATA)หน่วยบริการ หน่วยบริการ. เฟดเอกซ์ แยกการบริการออกเป็นหน่วยต่างๆ โดยแต่ละหน่วยและมีตราสินค้าเป็นของตัวเอง ซึ่งทุกๆ ตราสินค้าจะมีคำว่า เฟด (Fed) เป็นอักษรสีม่วง และคำว่าเอกซ์ (Ex) เป็นอักษรสีต่างๆ ประจำหน่วย โดยสีของตัวบริษัทแม่นั้นจะเป็นสีแพลตินัม ส่วนตราสินค้าเดิมของเฟดเอกซ์ที่เป็นสีส้มนั้น ปัจจุบันใช้เป็นสีประจำหน่วยของ เฟดเอกซ์ เอกซ์เพรส- เฟดเอกซ์ เอกซ์เพรส - เป็นหน่วยบริการแรกเริ่มก่อตั้งบริษัท สีประจำหน่วยคือ สีส้ม - เฟดเอกซ์ กราวด์ - มีหน่วยบริการย่อยคือ เฟดเอกซ์ โฮม เดลิเวอรี และเฟดเอกซ์ สมาร์ทโพสท์ สีประจำหน่วยคือ สีเขียว - เฟดเอกซ์ ไฟรต์ - มีหน่วยบริการย่อยคือ เฟดเอกซ์ ไฟรต์ อีส, เฟดเอกซ์ ไฟรต์ เวสต์, เฟดเอกซ์ เนชั่นเนล แอลทีแอล, เฟดเอกซ์ ไฟรต์ แคนาดา และแคริบเบียน ทรานสปอร์ต เซอร์วิส มีสีประจำหน่วนคือ สีแดง - เฟดเอกซ์ กินโกส์ - มีหน่วยให้บริการย่อยคือ เฟดเอกซ์ กินโกส์ ออฟฟิสแอนด์พรินศ์ เซ็นเตอร์ และเฟดเอกซ์ กินโกส์ ชิป เซ็นเตอร์ เดิมคือ กินโกส์ ก่อนที่ควบรวมกิจการเข้ากับเฟดเอกซ์ สีประจำหน่วยคือ สีน้ำเงิน ซึ่งเป็นสีเดียวกับ เฟดเอกซ์ คัสตอม คริติคัล เพียงแต่มีชื่อ กินโกส์ ด้วยอักษรสีม่วงต่อท้าย - เฟดเอกซ์ คัสตอม คริติคัล - มีหน่วยบริการย่อยคือ พาสปอร์ต ทรานสปอร์ต สีประจำหน่วยคือ สีน้ำเงิน - เฟดเอกซ์ เทรด เน็ตเวิร์ก - สีประจำหน่วยคือ สีเหลือง - เฟดเอกซ์ ซับพลาย เชน เซอร์วิส - สีประจำหน่วยเป็นสีเดียวกับบริษัท - เฟดเอกซ์ เซอร์วิส - ให้บริการข้อมูลการตลาด และสารสนเทศ แก่หน่วยบริการอื่นๆ ของเฟดเอกซ์ สีประจำหน่วยเป็นสีเดียวกับบริษัทเกร็ดอื่นๆเกร็ดอื่นๆ. - ประสิทธิภาพในการทำงานของเฟดเอกซ์ ถูกนำมาใช้เป็นโครงเรื่องของภาพยนตร์เรื่อง คนหลุดโลก (Cast Away) ของผู้กำกับโรเบิร์ต เซเมคคิส นำแสดงโดยทอม แฮงค์ และเฮเลน ฮันท์ ในภาพยนตร์จะเห็นการทำงานของเหล่าพนักงาน และพาหนะขนส่งของบริษัทในสำนักงานที่เมมฟิส ซึ่งจัดได้ว่าเป็นการโฆษณาแฝงในภาพยนตร์- เฟดเอกซ์ ถูกนำมาใช้เป็นฉายาของโรเจอร์ เฟเดอเรอร์ นักเทนนิสมือวางอันดับหนึ่งของโลก</doc>
