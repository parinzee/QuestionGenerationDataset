<doc id="686575" url="https://th.wikipedia.org/wiki?curid=686575" title="คุนิโอะ-คุง">คุนิโอะ-คุง คุนิโอะ-คุง (; ) เป็นแฟรนไชส์วิดีโอเกม ที่ผลิตโดยเทคนอสเจแปนเป็นบริษัทเดียวกันที่สร้างดับเบิ้ลดราก้อนประวัติ ประวัติ. จุดเริ่มต้นของตำนานนักเรียนนักเลงนี้ เกิดจากบริษัทเล็กๆแห่งนึงที่ชื่อ เทคนอสเจแปน ซึ่งเกมแรกๆของบริษัทนี้ไม่ค่อยประสบความสำเร็จมากมายนัก แต่ว่าในปี 1986 อันเป็นปีแรกที่มีเกมสไตล์เดินลุยต่อสู้อันโด่งดังถือกำเนิดขึ้นมา นั่นคือเกม Nekketsu Koha Kunio-kun เกมนี้มีเนื้อหาแปลกแหวกแนวไปจากเกมอื่นๆในยุคนั้น เพราะว่าพระเอกของเกมเป็นเด็กนักเรียนม.ปลาย และเป็นเด็กเฮี้ยวที่ชอบยกพวกไปตีกับโรงเรียนอื่น ตำนานของคุนิโอะนั้นมีมากมายหลายวีรกรรม ด้วยความที่เขาเป็นลูกพี่ใหญ่ของโรงเรียน เวลามีเรื่องเหตุด่วนอันใดขึ้นมาลูกพี่จะต้องออกโรงก่อนเสมอ เช่นเมื่อคู่อริยกพวกมาตี คุนิโอะจะพาลูกน้องออกไปลุยเอง หรือเวลามีกิจกรรมกีฬาที่สถาบันของเขาต้องแข่งขันกับโรงเรียนอื่น เดี๋ยวกัปตันคุนิโอะจะพาลูกทีมไปคว้าเหรียญมาเอง นอกจากนี้แล้วเขายังไปก่อวีรกรรมไว้อีกมากมาย ทั้งการตะลุมบอนกับแก๊งค์เด็กแว๊นซ์ซิ่งมอเตอร์ไซค์, ยกพวกลุยกับยากูซ่า และที่ขาดไม่ได้เลยคือการไปตีกับเด็กโรงเรียนอื่นเคียงข้างกับริคิซึ่งเป็นคู่หูที่ดีที่สุดของคุนิโอะ ในช่วงระยะเวลานับสิบปีที่คุนิโอะคุงโด่งดังอยู่ในหน้าจอทีวี เขามีภารกิจมากมายหลายเกมซึ่งเล่นกีฬาแทบจะไม่ซ้ำกันเลยก็ว่าได้ ซึ่งการเล่นกีฬาแต่ละครั้งของคุนิโอะก็มีเอกลักษณ์อันโดดเด่นคือการ เล่นนอกกติกา สิ่งสำคัญอีกอย่างของเกมกีฬาสไตล์คุนิโอะคือ ท่าไม้ตาย สันนิษฐานจะได้รับอิทธิพลมาจากการ์ตูนเรื่อง กัปตันซึบาสะ ซึ่งโด่งดังอย่างรุนแรงในช่วงพ.ศ. 2524 - 2531 กับการที่นักเตะตัวหลักจะมีท่าไม้ตายกันอย่างน้อยคนละหนึ่งท่า สำหรับท่าไม้ตายประจำตัวของคุนิโอะส่วนใหญ่จะมีรูปร่างคล้ายๆกันทุกภาค คืออัดลูกบอลออกมาเป็นเหมือนรูปรักบี ส่วนของเพื่อนๆเขาก็จะแตกต่างกันออกไปหลายแบบ นอกจากการอัดนอกกติกาแล้วก็นับนี่ว่าเป็นจุดเด่นลำดับที่สองของซีรีส์คุนิโอะซึ่งไม่มีเกมไหนเหมือน และจนมาถึงในปี 1996 บริษัท เทคนอสเจแปน ก็ต้องเดินมาถึงทางตันเมื่อเกมในยุคสุดท้ายที่ออกให้กับเครื่อง นีโอ-จีโอ ก็ทำยอดขายตกต่ำไปตามตัวเครื่อง ดังนั้น เทคนอสเจแปน ที่มีสภาพการเงินร่อแร่และมีแต่หนี้เสีย จึงถูกศาลสั่งฟ้องให้ล้มละลายในที่สุด จึงเป็นการสิ้นตำนานของต้นกำเนิดผู้ผลิตเกมซีรีส์อันโด่งดังอย่างคุนิโอะคุง และดับเบิลดราก้อน และถ้าลองนับไปนับมาแล้ว เกมทั้งหมดเท่าที่ เทคนอสเจแปน ทำออกมาส่วนใหญ่จะไม่ค่อยประสบความสำเร็จ ดังนั้นทั้งบริษัทจึงมีเกมชูโรงอยู่แค่สองเกม ผลสุดท้ายจึงไปไม่รอดด้วยประการฉะนี้ แต่ทั้งสองเกมคือคุนิโอะและดับเบิลดราก้อน ถือเป็นเกมระดับตำนานที่กลายเป็นอมตะไปแล้ว หลายปีต่อมา คุนิโอะ ทาคิ อดีตประธานบริษัท เทคนอสเจแปน และมิตซึฮิโร่ โยชิดะ อดีตโปรดิวเซอร์ของเกมซีรีส์คุนิโอะคุง ได้รวบรวมเงินทุนขึ้นมาใหม่และก่อตั้งบริษัทชื่อว่า มิลเลียน ขึ้นมา และก็ลงทุนซื้อลิขสิทธิ์เกมคุนิโอะซึ่งครั้งนึงเคยเป็นของพวกเขาเองแต่ว่าโดนยึดไปจากการล้มละลาย ทั้งคู่ได้ครอบครองเกมคุนิโอะอีกครั้งและจัดการปล่อยออกมาวางตลาดในระบบ เกมบอยแอดวานซ์ ให้แฟนๆรุ่นเก่าหายคิดถึงกัน ส่วนล่าสุดลิขสิทธิ์เกมนี้อยู่ในมือของค่าย Arc System ที่เพิ่งเอาบางภาคมารีเมคใหม่ลง นินเทนโดดีเอส และ นินเทนโด ทรีดีเอส ไปเมื่อเร็วๆนี้เอง รวมทั้งมีภาคใหม่อย่าง Nekketsu Kouha Kunio-Kun SP: Rantou Kyousoukyoku ที่เพิ่งวางตลาดไปเมื่อปี 2013 บนระบบ นินเทนโด ทรีดีเอส โดยยังคงเอกลักษณ์แบบเดิมๆเอาไว้ทุกประการ ซีรีส์คุนิโอะคุงถือว่าเป็น อดีตอันหอมหวาน ของเด็กๆในยุคที่ยังสะสมสติ๊กเกอร์และของรางวัล การนั่งเล่นในสมัยนั้นต้องมาล้อมวงหน้าจอทีวี นอกจากผู้เล่นแล้วก็ยังมีทั้งกองแช่งและกองเชียร์ สลับสับเปลี่ยนหมุนเวียนกันเล่นในหมู่เพื่อนๆหรือในครอบครัวอย่างสนุกสนานตัวละครตัวละครหลักตัวละคร. ตัวละครหลัก. - คุนิโอะ (;) เป็นตัวละครหลักของแฟรนไชส์นี้ปรากฏตัวทุกเกม คุนิโอะ (ในเกมอื่นๆที่ชาติตะวันตกมาซื้อเกมเช่น รีฟเวอร์ ซิตี้ แรนซัม Crash n boys street challenge อาจมีการเปลี่ยนชื่อเป็น อเล็กซ์ แครช เป็นต้น) นั้นเป็นเหมือนหัวหน้าประจำโรงเรียนมัธยมปลายเนคเคทซึ เวลามีเด็กต่างโรงเรียนมาหาเรื่องหรือมีปัญหาอะไรก็ตาม ลูกพี่คุนิโอะคนนี้จะไปเคลียร์ให้ ทันที แต่ก็ใช่ว่าเขาจะเป็นเด็กเกเรอย่างเดียว คุนิโอะยังเป็นถึงกัปตันทีมดอดจ์บอลของโรงเรียน รวมทั้งกีฬาชนิดอื่นๆเขาเหมาเล่นเป็นหมดทุกอย่าง ไม่ว่าจะเป็นฟุตบอล, บาสเก็ตบอล, เบสบอล, ฮอกกี้น้ำแข็งไอซ์เสก็ต ฯลฯ และแน่นอนว่าทุกครั้งที่เขาแข่งกีฬาจะต้องมีการใช้ความรุนแรงกันบ้างเล็กน้อย คุนิโอะเป็นเด็กนักเรียนปีสาม เขาเกิดวันที่ 27 พฤศจิกายน ทำไมต้องเป็นวันที่ 27 พ.ย. ก็เพราะว่ามันเป็นวันเดียวกับวันเกิดของ บรู๊ซ ลี ปรมาจารย์หนังกังฟูผู้ล่วงลับนั่นเอง มีกรุ๊ปเลือด AB ส่วนนามสกุลนั้นไม่เคยได้รับการเปิดเผย ทุกครั้งที่เขาปรากฏตัวมักจะใส่ชุดนักเรียนสีขาวอันเป็นเครื่องแบบของโรงเรียน- ซะเมะจิมะ ริคิ (; ) ริคิ (ในเกมอื่นๆที่ชาติตะวันตกมาซื้อเกมเช่น รีฟเวอร์ ซิตี้ แรนซัม Crash n boys street challenge อาจมีการเปลี่ยนชื่อเป็น ไรอัน ครัช เป็นต้น) นั้นเป็นตัวเอกอันดับสองของเกมนี้เลยก็ว่าได้ เขาเป็นลูกพี่ใหญ่ของโรงเรียนฮานาโซโน่ ซึ่งคำนี้พากย์ไทยได้ใจความว่า สวนดอกไม้ ซึ่งเดิมทีเป็นศัตรูกับโรงเรียนของคุนิโอะ ริคิปรากฏตัวเป็นครั้งแรกในเกม คุนิโอะ ดอดจ์บอล ด้วยการเป็นกัปตันทีมดอดจ์บอลในด่านแรกสุด หลังจากนั้นในภาคต่อมาเขาก็โด่งดังถึงขีดสุดเมื่อจับคู่แท็คทีมกับคุนิโอะในการไปช่วยสาวคนรักในเกม Downtown Nekketsu Monogatari หรือที่คนไทยชอบเรียกว่า คุนิโอะดาวน์ทาวน์ หลังจากนั้นทั้งคู่ก็กลายเป็นคู่แข่งที่เหมือนจะเกลียดกันแต่ทำไปทำมาก็กลายเป็นเพื่อนรักกันในที่สุด ริคิเกิดวันที่ 5 พฤษภาคม หรือวันที่ห้าเดือนห้านั่นเองเกมที่อยู่ในแฟรนไชส์นี้ความสำเร็จ ความสำเร็จ. แต่เห็นว่าตัวคุนิโอะนั้นมีแต่ความรุนแรง แต่การ์ตูนคุนิโอะที่มีชื่อว่า() ได้ลงตีพิมพ์ในนิตยสาร CoroCoro นั้นได้รับรางวัลชนะเลิศประเภทการ์ตูนเด็กดีเด่นของโชกักกุคังมาแล้วในปี 1995 จากความสำเร็จของเกมซีรีส์คุนิโอะคุง ก็ทำให้บริษัท เทคนอสเจแปน ได้เงินอีกมากมายและสร้างเกมต่อมาอย่าง ดับเบิ้ลดราก้อน ซึ่งเป็นแนวเดินลุยพร้อมกันสองคนเหมือนกับคุนิโอะแต่จะมีเนื้อหาและตัวละครที่หนักแน่นตามสไตล์ของการ์ตูนญี่ปุ่นในช่วงนั้นที่กำลังฮิตพระเอกมีกล้ามเยอะๆใช้มือเปล่าหมัดเปลือยก็ฆ่าคนตายได้</doc>
