<doc id="662374" url="https://th.wikipedia.org/wiki?curid=662374" title="โดราเอมอน ตอน โนบิตะ ท่องอาณาจักรโฮ่งเหมียว">โดราเอมอน ตอน โนบิตะ ท่องอาณาจักรโฮ่งเหมียว โดราเอมอน ตอน โนบิตะ ท่องอาณาจักรโฮ่งเหมียว (Doraemon: Nobita in the Wan-Nyan Spacetime Odyssey) เป็นภาพยนตร์การ์ตูนญี่ปุ่นในปี 2004 ที่มาจากแฟรนไชส์โดราเอมอน นอกจากนั้นภาพยนตร์ชุดนี้ยังเป็นการฉลองครบรอบ 25 ปี ของโดราเอมอนฉบับทีวีและเป็นภาพยนตร์ลำดับที่ 25 ของโดราเอมอน รวมทั้งเป็นโดราเอมอนฉบับภาพยนตร์ชุดสุดท้ายที่ใช้ทีมงานเดิมและนักพากย์เดิมตั้งแต่ปี ค.ศ.1979 ออกฉายอย่างเป็นทางการครั้งแรกเมื่อวันที่ 7 มีนาคม ค.ศ. 2004 ในญี่ปุ่น, 3 สิงหาคม ค.ศ. 2006 ในฮ่องกง และ 19 ตุลาคม ค.ศ. 2006 ในประเทศไทยเรี่องย่อ เรี่องย่อ. หลังจากตามเก็บลูกเบสบอลที่หล่นลงไปในแม่น้ำ โนบิตะได้พบกับสุนัขตัวหนึ่งแล้วช่วยขึ้นมาจากน้ำ หลังจากนั้นมันก็ตามโนบิตะมาตลอดจนโนบิตะตัดสินใจจะแอบเลี้ยงมันไว้ โนบิตะจึงตั้งชื่อให้ว่า "อิจิ" พอเวลาผ่านไป โนบิตะต้องรับภาระหนักขึ้นเพราะต้องเลี้ยวแมวเพี่มอีก 3 ตัว โนบิตะจึงตัดสินใจจะพาพวกมันไปอยู่ที่อื่นที่ไม่มีมนุษย์ แต่ต้องเจอภาระหนักกว่าเดิมเพราะดันไปเจอที่ที่สัตว์เลี้ยงถูกทิ้งเป็นจำนวนมาก จึงรับเลี้ยงทั้งหมด หลังจากนั้นโนบิตะนึกขึ้นมาได้ว่าจะพาพวกมันไปในโลกเมื่อ 300 ล้านปีก่อน แล้วตัดสินใจใช้ "ปืนรังสีปรับวิวัฒนาการ" กับอิจิ เพื่อให้สามารถอยู่รอดได้ พอวันรุ่งขึ้น พวกโนบิตะตัดสินใจจะไปเยี่ยมอิจิ แต่ไทม์แมชชีนเกิดขัดข้องทำให้พวกโนบิตะไปโผล่ในโลกอีก 1,000 ปีให้หลัง โนบิตะได้พบกับ "เฮจิ" ที่หน้าตาเหมือนอิจิมาก เฮจิได้เล่าเรื่องเกี่ยวกับความลับเกี่ยวกับ "เนโกะเจอร์แลนด์" ที่น่าจะมีส่วนเกี่ยวข้องที่ทำให้พ่อแม่ของเฮจิและเพี่อนๆของเฮจิหายตัวไป พวกโนบิตะจึงร่วมมือกับเฮจิเพี่อสืบค้นว่าความลับที่อยู่เบี้องหลังเนโกะเจอร์แลนด์มันคืออะไรกันแน่</doc>
