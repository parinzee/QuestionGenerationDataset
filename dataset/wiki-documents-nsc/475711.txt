<doc id="475711" url="https://th.wikipedia.org/wiki?curid=475711" title="เสน่ห์ เชาว์สุรินทร์">เสน่ห์ เชาว์สุรินทร์ เสน่ห์ เชาว์สุรินทร์ (26 มกราคม พ.ศ. 2495 — ) เป็นนักฟันดาบสากลชาวไทย ผู้ซึ่งเข้าแข่งขันทั้งประเภทบุคคลและประเภททีม ในรายการเอเป้ที่โอลิมปิกฤดูร้อน 1976 และเคยดำรงตำแหน่งที่ปรึกษา 11 ของบริษัท ท่าอากาศยานไทย จำกัด (มหาชน)ประวัติ ประวัติ. เสน่ห์ เชาว์สุรินทร์ ได้เข้าแข่งขันฟันดาบสากลเอเป้ทั้งในประเภทบุคคลและประเภททีม ในโอลิมปิกฤดูร้อน 1976 ร่วมกับนักฟันดาบสากลทีมชาติไทย ซึ่งได้แก่ ทวีวัฒน์ หุราพันธ์ และ สุทธิพงษ์ สันติเทวกุล ในเดือนกันยายน พ.ศ. 2550 เสน่ห์ เชาว์สุรินทร์ ซึ่งดำรงตำแหน่งรองกรรมการผู้อำนวยการใหญ่ (สายงานอำนวยการ) ได้เป็นหนึ่งในผู้ทำการสมัครชิงตำแหน่งกรรมการผู้อำนวยการใหญ่ บริษัท ท่าอากาศยานไทย จำกัด (มหาชน) โดยทางเว็บไซต์สยามธุรกิจ กล่าวถึงเขาว่า เป็นผู้มีความใจเย็น สุขุมรอบคอม มีวิสัยทัศน์ รวมถึงเป็นนายกสโมสรการท่าอากาศยานแห่งประเทศไทยมา 2 สมัย ส่วนในปี พ.ศ. 2552 เสน่ห์ เชาว์สุรินทร์ ได้ทำหน้าที่เป็นหัวหน้าคณะทำงานในการศึกษาแนวทางการฟื้นฟูให้แก่ท่าอากาศยานไทย เนื่องจากความไม่สงบทางการเมือง และเดือนตุลาคม ของปีเดียวกันนี้ เขาได้มีส่วนต่อการวางแผนดำเนินงานในส่วนภูมิภาคให้แก่บริษัท ใน พ.ศ. 2553 เสน่ห์ เชาว์สุรินทร์ ได้ทำหน้าที่เป็นตัวแทนจากท่าอากาศยานไทย โดยเป็นประธานในการพิจารณาเจรจาต่อยูเอชกรุ๊ป เพื่อขอปรับแก้สัญญาว่าจ้าง ที่ซึ่งเขาได้ลาออกจากตำแหน่งกรรมการโรงแรมท่าอากาศยานสุวรรณภูมิ เสน่ห์ เชาว์สุรินทร์ เกษียณอายุราชการใน พ.ศ. 2555 โดยมีงาน​เลี้ยง​เกษียณอายุราช​การ​ที่จังหวัดเชียงใหม่ ตำแหน่งสุดท้ายที่เขาดำรงก่อนเกษียณคือ ที่ปรึกษาระดับ 11 ซึ่งมี ม.ล.ปนัดดา ดิศกุล ผู้ว่าราชการจังหวัดเชียงใหม่เป็นประธาน</doc>
