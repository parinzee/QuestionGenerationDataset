<doc id="774384" url="https://th.wikipedia.org/wiki?curid=774384" title="พรรคเสรีธรรม (พ.ศ. 2522)">พรรคเสรีธรรม (พ.ศ. 2522) พรรคเสรีธรรม (พ.ศ. 2522) หรือ กลุ่มเสรีธรรม เป็นพรรคการเมืองหรือกลุ่มการเมืองของไทยในอดีตที่ได้ก่อตั้งเมื่อปี พ.ศ. 2522 เนื่องจากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 ถูกกำหนดขึ้นหลังการประกาศใช้รัฐธรรมนูญแห่งราชอาณาจักรไทย พุทธศักราช 2521 แต่ยังไม่มีกฎหมายว่าด้วยพรรคการเมืองออกมาบังคับใช้ ดังนั้น บทเฉพาะกาลของรัฐธรรมนูญจึงยกเว้นข้อกำหนดเกี่ยวกับการสังกัดพรรคการเมืองของผู้สมัครสมาชิกสภาผู้แทนราษฎร จึงเป็นการรวมตัวอขงนักการเมืองในรูปแบบของ "กลุ่มการเมือง" ใน การเลือกตั้ง 22 เมษายน พ.ศ. 2522 พรรคเสรีธรรมได้ ส.ส. เข้าสภาทั้งสิ้น 22 คนจากทั้งหมด 301 คน พรรคเสรีธรรมถูกยุบไปเมื่อปี พ.ศ. 2523 ก่อนจะมีการจดทะเบียนจัดตั้งพรรคเสรีธรรมขึ้นมาใหม่เมื่อวันที่ 23 กรกฎาคม พ.ศ. 2535</doc>
