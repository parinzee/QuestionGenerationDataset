<doc id="346198" url="https://th.wikipedia.org/wiki?curid=346198" title="พีระศักดิ์ หินเมืองเก่า">พีระศักดิ์ หินเมืองเก่า นายพีระศักดิ์ หินเมืองเก่า ผู้ว่าราชการจังหวัดนครศรีธรรมราช อดีตผู้ตรวจราชการกระทรวงมหาดไทย อดีตผู้ว่าราชการจังหวัดบุรีรัมย์ อดีตผู้ว่าราชการจังหวัดปทุมธานี อดีตผู้ว่าราชการจังหวัดชุมพร และอดีตผู้ว่าราชการจังหวัดระนองประวัติ ประวัติ. นายพีระศักดิ์ หินเมืองเก่า เกิดเมื่อวันที่ 27 มิถุนายน พ.ศ. 2499 ที่อำเภอเกษตรสมบูรณ์ จังหวัดชัยภูมิ มีชื่อเล่นว่า "อู๊ด" เป็นบุตรคนที่ 7 ในบรรดาบุตรทั้งหมด 9 คนของ นายอินตาและนางทองนาค หินเมืองเก่า โดยครอบครัวถือได้ว่าค่อนข้างมีฐานะ โดยที่บิดาเป็นครูใหญ่ ชีวิตส่วนตัว สมรสกับ นางกัญฐณา หินเมืองเก่า (นามสกุลเดิม บุญยงค์) มีบุตรสาว 2 คน นายพีระศักดิ์เคยเข้าเรียนที่มหาวิทยาลัยเกษตรศาสตร์ แต่ทว่าไม่จบ เพราะได้เกิดเหตุการณ์ 6 ตุลา ขึ้นเสียก่อน ในปี พ.ศ. 2519 หลังเหตุการณ์ได้เข้าไปในป่าร่วมกับพรรคคอมมิวนิสต์แห่งประเทศไทย (พคท.) แต่อยู่ได้เพียง 6 เดือนเท่านั้นก็ออกมา เนื่องจากมีความขัดแย้งทางอุดมการณ์กับสมาชิกในพรรค ต่อมาได้เข้าเรียนจนจบจากคณะรัฐศาสตร์ มหาวิทยาลัยรามคำแหง และต่อมาได้ศึกษาเพิ่มเติมต่อจนจบศิลปศาสตรมหาบัณฑิต (รัฐศาสตร์) จากมหาวิทยาลัยรามคำแหง และศึกษาเพิ่มเติม อาทิ หลักสูตรการเมืองการปกครอง สำหรับผู้บริหารระดับสูง จากสถาบันพระปกเกล้า เป็นต้นการทำงาน การทำงาน. นายพีระศักดิ์ หินเมืองเก่า รับราชการในกรมการปกครอง กระทรวงมหาดไทย มาโดยตลอด โดยเริ่มจากตำแหน่งปลัดอำเภอ และเลื่อนเป็นนายอำเภอ, ผู้ตรวจราชการกรม และรองผู้ว่าราชการจังหวัดในหลายจังหวัดทางแถบภาคอีสาน ในปี พ.ศ. 2552 ได้รับแต่งตั้งเป็นผู้ว่าราชการจังหวัดบุรีรัมย์ และในปี พ.ศ. 2553 ได้โยกย้ายไปเป็นผู้ว่าราชการจังหวัดปทุมธานี ในระหว่างนั้นเขาได้รับแต่งตั้งให้เป็นผู้ประสานราชการระหว่างกระทรวงมหาดไทย กับศูนย์ปฏิบัติการช่วยเหลือผู้ประสบอุทกภัย ซึ่งเป็นช่วงที่เกิดอุทกภัยในประเทศไทย พ.ศ. 2554 ต่อมาเขาถูกโยกย้ายให้ไปดำรงตำแหน่งผู้ตรวจราชการกระทรวงมหาดไทย และเป็นผู้ว่าราชการจังหวัดระนอง จังหวัดชุมพร ตามลำดับ และปัจจุบันดำรงตำแหน่งผู้ว่าราชการจังหวัดนครศรีธรรมราชเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
