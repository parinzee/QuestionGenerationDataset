<doc id="47187" url="https://th.wikipedia.org/wiki?curid=47187" title="อะยะ อิชิงุโระ">อะยะ อิชิงุโระ อายะ อิชิงูโระ () หรือ อายะ ยามาดะ () (เกิดวันศุกร์ที่ 12 พฤษภาคม พ.ศ. 2521) คือนักร้อง นักประพันธ์ และนักออกแบบงานแฟชั่นหญิงชาวญี่ปุ่น ที่คนส่วนใหญ่มักจะรู้จักกันในนามอดีตนักร้องรุ่นก่อตั้งของกลุ่ม มอร์นิงมุซุเมะข้อมูลส่วนบุคคลอื่น ๆข้อมูลส่วนบุคคลอื่น ๆ. - หมู่เลือด: เอ - ความสูง: 161 เซนติเมตร - งานอดิเรก: รักษาอุณหภูมิห้องให้อยู่ที่ 26 องศาเซลเซียส - ความสามารถพิเศษ: ทำหน้าเหมือนอี.ที.ประวัติการทำงาน ประวัติการทำงาน. ในปีพ.ศ. 2540 อายะ อิชิงูโระ คือหนึ่งในผู้ที่ได้รับตำแหน่งรองชนะเลิศในโครงการคัดเลือกนักร้องให้แก่วงร็อก ชารัม คิว โดยหลังจากการคัดเลือกครั้งนั้นเสร็จสิ้นลง สึงกุ นักร้องนำของชารัม คิว และผู้จัดการคัดเลือกครั้งนั้น ได้นำเอาอิชิงูโระและเพื่อนที่ได้รับตำแหน่งเดียวกันอีก 4 คน ซึ่งได้แก่ นัตสึมิ อาเบะ, คาโอริ อีดะ, อาซูกะ ฟูซูกะ และยูโกะ นากาซาวะ มาทำงานเพลงร่วมกัน โดยสึงกุได้ให้สัญญาว่า เธอทั้งห้าคนจะได้ทำงานร่วมกับเขาแน่ ๆ ถ้าหากว่าพวกเธอสามารถทำให้ ไอโนะทาเนะ (เพลงซิงเกิลแรกของพวกเธอ) ขายได้ในจำนวน 50,000 ก๊อปปี้ขึ้นไป ภายในเวลา 5 วัน แต่ถึงแค่วันที่สี่ เธอและเพื่อนของเธอก็สามารถทำตามข้อแม้ของสึงกุได้ ทำให้พวกเธอได้ร่วมงานกันอย่างเป็นทางการภายใต้ชื่อกลุ่มว่า มอร์นิงมุซุเมะ ในมอร์นิงมุซุเมะ อิชิงูโระมักจะได้รับหน้าที่นักร้องเสียงประสาน โดยเฉพาะในโทนเสียงต่ำ ช่วงปลายปีพ.ศ. 2541 สึงกุได้นำเธอและเพื่อนอีก 2 คนได้แก่ คาโอริ อีดะ และมาริ ยางูจิ สมาชิกใหม่ในรุ่นที่สอง มาร่วมกันทำงานเพลงในกลุ่มย่อยที่ชื่อ ทัมโปโปะ โดยแนวเพลงของกลุ่มนี้จะมีจังหวะที่ช้า และมีเนื้อหาเป็นผู้ใหญ่กว่ามอร์นิงมุซุเมะ ซึ่งตรงจุดนี้เองที่อิชิงูโระสามารถแสดงเสียงร้องของเธอได้อย่างเต็มที่ ในเดือนมกราคม พ.ศ. 2543 หลังจากที่ได้ออกผลงานเพลงซิงเกิล 11 เพลง และผลงานอัลบั้มอีก 4 อัลบั้ม (ในจำนวนนี้ได้รวมถึงเพลงซิงเกิล 4 เพลงกับอีก 1 อัลบั้มที่สร้างไว้ในฐานะของทัมโปโปะ) อายะก็ได้ตัดสินใจออกจากกลุ่มมอร์นิงมุซุเมะไป เดือนพฤษภาคมของปีเดียวกัน เธอได้เข้าพิธีวิวาห์กับชินยะ ยามาดะ มือกลองของวงเจ-ร็อก ลูนาซี (ชื่อจริงของเธอจึงได้เปลี่ยนเป็น อายะ ยามาดะ) และได้ให้กำเนิดบุตรสาวคนแรกในเดือนพฤศจิกายน และในปีถัดมาเธอก็ยังให้กำเนิดบุตรเพิ่มขึ้นมาอีก 2 คน ขณะที่อิชิงูโระทำหน้าที่เป็นคุณแม่ เธอได้มีโอกาสไปประกอบอาชีพอื่น ๆ ที่นอกเหนือจากงานเพลง นับตั้งแต่นักออกแบบแฟชัน นักประพันธ์ (เธอเขียนหนังสือเกี่ยวกับการเปลี่ยนแปลงของเธอจากสมาชิกมอร์นิงมุซุเมะสู่ความเป็นคุณแม่) ไปจนถึงพิธีกรรายการโทรทัศน์ (โดยเป็นรายการที่เชิญภรรยาของคนที่มีชื่อเสียงในประเทศญี่ปุ่นมาสัมภาษณ์) แต่เธอก็ยังได้กลับมาร่วมงานกับทัมโปโปะในช่วงเวลาสั้น ๆ เพื่อที่จะมาร่วมร้องในเพลง ทัมโปโปะ ซึ่งเป็นเพลงที่อยู่ในทุกอัลบั้มของกลุ่มย่อยกลุ่มนี้ ในรูปแบบของแกรนด์ซิมโฟนิคด้วย งานชิ้นล่าสุดที่เธอสร้างขึ้นมา คืองานประพันธ์ที่ชื่อ โคโซดาเตะพูโรเจกูโตะ ซึ่งออกวางจำหน่ายในเดือนพฤศจิกายน พ.ศ. 2547กลุ่มนักร้องที่เคยสังกัดกลุ่มนักร้องที่เคยสังกัด. - กลุ่มนักร้องของเฮลโล! โปรเจกต์- มอร์นิงมุซุเมะ (พ.ศ. 2540 – พ.ศ. 2543) - กลุ่มนักร้องย่อยในมอร์นิงมุซุเมะ- ทัมโปโปะ</doc>
