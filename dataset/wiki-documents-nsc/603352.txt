<doc id="603352" url="https://th.wikipedia.org/wiki?curid=603352" title="ปลาบู่น้ำตก">ปลาบู่น้ำตก ปลาบู่น้ำตก เป็นสกุลของปลาน้ำจืดขนาดเล็กสกุลหนึ่ง ในวงศ์ปลาบู่ (Gobiidae) ใช้ชื่อสกุลว่า Rhinogobius (/ไร-โน-โก-บิ-อัส/; คำแปล rhino เป็นภาษากรีกแปลว่า "จมูก", gobius หมายถึง "ปลาบู่") โดยมากเป็นปลาขนาดเล็ก มีความแตกต่างระหว่างเพศเห็นชัดเจน มีลำตัวเรียวยาว พบกระจายพันธุ์เฉพาะในทวีปเอเชียทั้งเขตร้อนและเขตหนาว ทั้งในตอนใต้ของประเทศจีน, ไต้หวัน, ฮ่องกง และเวียดนาม บางชนิดพบได้ในน้ำกร่อยและทะเล มักอาศัยอยู่ในแหล่งน้ำที่มีอุณหภูมิค่อนข้างเย็น หลายชนิดนิยมเป็นปลาสวยงาม สำหรับในประเทศไทย พบปลาบู่ในสกุลนี้อย่างน้อย 2 ชนิด คือ ปลาบู่น้ำตกเชียงใหม่ (Rhinogobius chiengmaiensis) และปลาบู่น้ำตกแม่โขง (R. mekongianus)ชนิด ชนิด. พบประมาณ 62 ชนิด นอกจากนี้แล้วยังมีหลายชนิดที่เชื่อว่าเป็นชนิดใหม่ แต่ยังไม่ได้มีการศึกษาทางวิทยาศาสตร์ แต่มีชื่อเรียกกันในวงการปลาสวยงาม ได้แก่- Rhinogobius sp. 'BB' "Blue Belly" - Rhinogobius sp. 'BW' "Lake Biwa" - Rhinogobius sp. 'CB' "Crossband" - ชิมะ-โยชิโนะโบะริ (ญี่ปุ่น) - Rhinogobius sp. 'CO' "Cobalt" - รุริ-โยชิโนะโบะริ (ญี่ปุ่น) - Rhinogobius sp. 'DL' "Depressed Large" - Rhinogobius sp. 'MO' "Mosaic" - Rhinogobius sp. 'TO' "Tokai" - Rhinogobius sp. 'YB' "Yellow Belly" - คิบะระ-โยชิโนะโบะริ (ญี่ปุ่น)</doc>
