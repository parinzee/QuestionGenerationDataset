<doc id="174135" url="https://th.wikipedia.org/wiki?curid=174135" title="พระเจ้าบรมวงศ์เธอ พระองค์เจ้าเขจรจิรประดิษฐ">พระเจ้าบรมวงศ์เธอ พระองค์เจ้าเขจรจิรประดิษฐ พระเจ้าบรมวงศ์เธอ พระองค์เจ้าเขจรจิรประดิษฐ (23 กรกฎาคม พ.ศ. 2431 - 7 ตุลาคม พ.ศ. 2431) พระราชโอรสพระองค์ที่ 58 ในพระบาทสมเด็จพระจุลจอมเกล้าเจ้าอยู่หัวประสูติแต่เจ้าจอมมารดาแสประวัติ ประวัติ. พระเจ้าบรมวงศ์เธอ พระองค์เจ้าเขจรจิรประดิษฐ ประสูติเมื่อวันจันทร์ เดือน 8 อุตราษาฒ ขึ้น 15 ค่ำ ปีชวด สัมฤทธิศก จ.ศ. 1250 ตรงกับวันที่ 23 กรกฎาคม พ.ศ. 2431 เป็นพระราชโอรสในพระบาทสมเด็จพระจุลจอมเกล้าเจ้าอยู่หัว กับเจ้าจอมมารดาแส (ธิดาพระยาอัพภันตริกามาตย์(ดิศ โรจนดิศ)) พระองค์ทรงได้รับพระราชทานพระนามและสมโภชน์เดือนในวันพฤหัสบดีที่ 24 กรกฎาคม พ.ศ. 2431 สมเด็จพระบรมโอรสาธิราช เจ้าฟ้ามหาวชิรุณหิศ สยามมกุฎราชกุมารทรงบันทึกไว้ในจดหมายเหตุรายวันของพระองค์ว่า "วันพฤหัสบดีที่ ๒๔ กรกฎาคม พ.ศ. ๒๔๓๑... กลับมาเกือบทุ่ม แล้วตามเสด็จไปสมโภชลูกแม่แส ชื่อเขจรจิรประดิษฐ กลับตำหนักเล่นต่อกับป้าโสม นอนห้าทุ่ม" พระเจ้าบรมวงศ์เธอ พระองค์เจ้าเขจรจิรประดิษฐ สิ้นพระชนม์เมื่อวันอาทิตย์ เดือน 11 ขึ้น 2 ค่ำ ปีชวด สัมฤทธิศก จ.ศ. 1250 ตรงกับวันที่ 7 ตุลาคม พ.ศ. 2431 พระชันษา 3 เดือน พระสรีรางคารบรรจุไว้ที่อนุสาววรีย์เจ้าจอมมารดาแส สุสานหลวง วัดราชบพิธสถิตมหาสีมารามราชวรวิหารพระอิสริยยศพระอิสริยยศ. - พระเจ้าลูกยาเธอ พระองค์เจ้าเขจรจิรประดิษฐ (24 กรกฎาคม พ.ศ. 2431 — 23 ตุลาคม พ.ศ. 2453) - พระเจ้าน้องยาเธอ พระองค์เจ้าเขจรจิรประดิษฐ (พระนามภายหลังการสิ้นพระขนม์ในรัชกาลที่ 6 ;23 ตุลาคม พ.ศ. 2453 — 9 ธันวาคม พ.ศ. 2468) - พระเจ้าพี่ยาเธอ พระองค์เจ้าเขจรจิรประดิษฐ (พระนามภายหลังการสิ้นพระขนม์ในรัชกาลที่ 7 ;9 ธันวาคม พ.ศ. 2468 — 10 กรกฎาคม พ.ศ. 2476) - พระเจ้าบรมวงศ์เธอ พระองค์เจ้าเขจรจิรประดิษฐ (พระนามภายหลังการสิ้นพระขนม์ในรัชกาลที่ 8 ;10 กรกฎาคม พ.ศ. 2476 เป็นต้นไป)พงศาวลี</doc>
