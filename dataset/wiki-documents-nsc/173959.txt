<doc id="173959" url="https://th.wikipedia.org/wiki?curid=173959" title="โรงเรียนผู้นำ">โรงเรียนผู้นำ โรงเรียนผู้นำ หรือ สถาบันฝึกอบรมผู้นำ มูลนิธิพลตรีจำลอง ศรีเมือง (Leadership School) ตั้งอยู่ที่ตำบลพุประดู่ อำเภอเมืองกาญจนบุรี จังหวัดกาญจนบุรี เป็นโครงการพัฒนาคุณภาพชีวิตของผู้เข้าร่วมอบรม เพื่อปลูกจิตสำนึกให้ทุกคนพัฒนาตนเอง โดยฝึกฝนการใช้ชีวิตตามแนวทางแบบเศรษฐกิจพอเพียง การกินอาหารที่เป็นประโยชน์แก่ร่างกาย ผู้เข้าอบรมจะได้ฝึกฝนการใช้ชีวิตกับธรรมชาติ ทำปุ๋ย ปลูกผักกินเอง ฝึกฝนให้รู้จักตนเอง รู้จักดำรงชีวิตอย่างเรียบง่ายและอย่างมีคุณค่า โดยเน้นคุณลักษณะ 6 ประการคือ สะอาด ขยัน ประหยัด ซื่อสัตย์ เสียสละ กตัญญู ก่อตั้งมาตั้งแต่ปี พ.ศ. 2538 หลักสูตรของโรงเรียนผู้นำ จัดขึ้นผู้บริหารหน่วยงานเอกชน ข้าราชการ เกษตรกรและประชาชนทั่วไป ใช้เวลาฝึกอบรม 4 วัน 3 คืน ระหว่างวันพฤหัสบดี – วันอาทิตย์ ของทุกสัปดาห์ ในบริเวณใกล้เคียงกับโรงเรียนผู้นำ เป็นที่ตั้งของสวนสัตว์เลี้ยงกาญจนบุรี เป็นสถานที่ให้การคุ้มครองดูแลสัตว์ที่ตกอยู่ในอันตราย ถูกทอดทิ้ง ทุพพลภาพ ซึ่งย้ายมาจากสถานสงเคราะห์สัตว์ทุ่งสีกัน ตั้งแต่ปี พ.ศ. 2540 อยู่ในการดำเนินงานของมูลนิธิสงเคราะห์สัตว์ และ พ.ต.หญิงศิริลักษณ์ ศรีเมือง</doc>
