<doc id="862812" url="https://th.wikipedia.org/wiki?curid=862812" title="โรงเรียนพลอยจาตุรจินดา นครปฐม">โรงเรียนพลอยจาตุรจินดา นครปฐม ประวัติ โรงเรียนพลอยจาตุรจินดา ตำบลท่าพระยา อำเภอนครชัยศรี จังหวัดนครปฐม สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ จัดชั้นเรียนแบบสหศึกษา เปิดสอนระดับชั้นมัธยมศึกษาปีที่ ๑ ถึงมัธยมศึกษาปีที่ ๖ ได้รับการจัดตั้งตามประกาศของกระทรวงศึกษาธิการ เมื่อวันที่ ๒๕ มีนาคม ๒๕๑๙ เปิดสอนครั้งแรกเมื่อวันที่ ๑ มิถุนายน ๒๕๑๙ รับนักเรียนเข้าเรียนแบบสหศึกษาชั้นมัธยมศึกษาปีที่ ๑ ถึงมัธยมศึกษาปีที่ ๓ พลตำรวจโทประชา บูรณธนิต ประธานดำเนินการจัดสร้างโรงเรียนร่วมกับคณะ คือ นางปราณี บูรณธนิต พระครูสังฆคารวิสุทธิ์(เพี้ยน เฟื่องนคร)เจ้าอาวาสวัดหลวงประชาบูรณะ พร้อมด้วยคณะกรรมการวัดหลวงประชาชนชาวตำบลท่าพระยาและตำบลใกล้เคียงที่ร่วมจัดสร้างโรงเรียน ด้วยเหตุที่นายกร จาตุรจินดา ได้บริจาคที่ดินและเงินจำนวน ๑,๕๐๐,๐๐๐ บาท เพื่อสร้างอาคารเรียนแบบ ๒๑๖ก. พร้อมครุภัณฑ์ มีความประสงค์ขอใช้ชื่อโรงเรียนเป็นอนุสรณ์แก่มารดาท่านซึ่งถือกำเนิดเป็นชาวนครชัยศรีและถึงแก่กรรมไปแล้ว ปัจจุบันบรรจุอัฐิอยู่ในเจดีย์ ณ วัดหลวงประชาบูรณะดังนั้นทางราชการจึงอนุมัติให้ใช้ชื่อโรงเรียน “พลอยจาตุรจินดา” ตามความประสงค์ของผู้บริจาค โรงเรียนพลอยจาตุรจินดา ตั้งอยู่บริเวณวัดหลวงประชาบูรณะหมู่ที่ ๑ ตำบลท่าพระยา อำเภอนครชัยศรีจังหวัดนครปฐม มีพื้นที่ทั้งหมด ๓๘ ไร่ ๖๒ ตารางวา ได้จากที่ดินของวัดประชาบูรณะส่วนหนึ่ง และประชาชนบริจาคให้อีกส่วนหนึ่ง มีรายละเอียดโดยย่อ ดังนี้ ๑. ที่ดินธรณีสงฆ์ของวัดประชาบูรณะ จำนวน ๙ ไร่ ๓ งาน ๒. นายกร จาตุรจินดา มอบที่ดินโฉนดเลขที่ ๒๘๘๗ จำนวน ๖ ไร่ ๓ งาน ๒๔ ตารางวา และบริจาคเงิน จำนวน ๑,๕๐๐,๐๐๐ บาท ๓. พลตำรวจโทประชา บูรณธนิต มอบที่ดินโฉนดเลขที่ ๒๘๘๔ จำนวน ๗ ไร่ ๒ งาน ๗๔ ตารางวา และบริจาคเงินจำนวน ๙๐๐,๐๐๐ บาท ๔. นางปราณี บูรณธนิต มอบที่ดินโฉนดเลขที่ ๒๘๘๕ จำนวน ๕ไร่ ๑ งาน ๔๐ ตารางวา ๕. นายเบี้ยว เมืองสถาน ร่วมกับชาวบ้านมอบที่ดินโฉนดเลขที่ ๒๘๘๖ จำนวน ๕ ไร่ ๓ งาน ๒๔ ตารางวา ๖. ชาวบ้านร่วมกันมอบที่ดินโฉนดเลขที่ ๑๗๙๔๙ จำนวน ๒ ไร่ ๓ งาน กรมสามัญศึกษา (สมัยนั้น) แต่งตั้งนายปลิว เนตรแก้ว วุฒิ กศ.บ. ผู้ช่วยครูใหญ่โรงเรียนงิ้วรายบุญมีรังสฤษฏ์ มาดำรงตำแหน่งครูใหญ่โรงเรียนพลอยจาตุรจินดา เปิดรับนักเรียนชั้นมัธยมศึกษาปีที่ ๑ ได้ จำนวน ๙๐ คน โรงเรียนได้รับความร่วมมือช่วยเหลืออย่างดียิ่งจาก นายกร จาตุรจินดา พลตำรวจโทประชา บูรณธนิต เจ้าอาวาสวัดหลวงประชาบูรณะ คณะกรรมการวัด และประชาชนตำบลท่าพระยา และตำบลใกล้เคียงช่วยกันพัฒนากิจการต่างๆ ของโรงเรียนเจริญขึ้นเป็นลำดับสัญลักษณ์ตราประจำโรงเรียน สัญลักษณ์. ตราประจำโรงเรียน. เรือนแหวนหัวพลอย มงกุฎครอบปรัชญาประจำโรงเรียน ปรัชญาประจำโรงเรียน. ปัญญา นรานัง รัตนัง (ปัญญาเป็นรัตนะของเหล่านรชน)คำขวัญประจำโรงเรียน คำขวัญประจำโรงเรียน. ซื่อสัตย์ กตัญญู รู้หน้าที่สีประจำโรงเรียน สีประจำโรงเรียน. สีชมพู - เขียวอักษรย่อชื่อโรงเรียน อักษรย่อชื่อโรงเรียน. พ.จ.จ.</doc>
