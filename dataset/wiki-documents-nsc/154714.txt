<doc id="154714" url="https://th.wikipedia.org/wiki?curid=154714" title="ยุทธการที่ทุ่งพกบ๋อง">ยุทธการที่ทุ่งพกบ๋อง ศึกทุ่งพกบ๋อง หรือ ศึกเนินพกบ๋อง (, ) เป็นการศึกใน วรรณกรรมเรื่องสามก๊ก เมื่อ ค.ศ. 202 และเป็นการศึกครั้งแรกของขงเบ้งที่แสดงฝีมือให้เห็นประจักษ์ ทุ่งพกบ๋อง (ปัจจุบันอยู่ในมณฑลเหอหนาน) เป็นช่องเขาหลังเมืองซินเอี๋ย เป็นช่องทางหนึ่งที่จะเข้าเมืองได้ เป็นทางแคบ ทางซ้ายเป็นเขา ชื่อ เขาอีสัน ทางขวาเป็นป่าชื่อ ป่าอันหลิม เมื่อแฮหัวตุ้นยกทัพเรือนแสนมาหมายจะขยี้เมืองซินเอี๋ย และตั้งทัพอยู่ห่างจากเมืองเพียง 40 ลี้ ขงเบ้งได้รับกระบี่อาญาสิทธิ์จากเล่าปี่ ให้บัญชาการทัพได้เต็มที่ ขงเบ้งได้มอบหมายให้เล่าปี่และจูล่งยกทัพไปสู้กับแฮหัวตุ้นซึ่ง ๆ หน้า แต่ต้องแสร้งแพ้เพื่อล่อให้แฮหัวตุ้นยกทัพตามเข้ามาในทุ่งพกบ๋อง เพื่อที่กวนอูและเตียวหุยที่ซ่อนทัพในป่าและเขาด้านข้างใช้ไฟเผาทั้งเป็นตามแผน โดยแต่แรกนั้น กวนอูและเตียวหุยไม่เชื่อมั่นในตัวขงเบ้ง แต่เมื่อแผนการนี้สำเร็จ ทหารของแฮหัวตุ้นเสียชีวิตในการนี้หลายหมื่นคน กวนอูและเตียวหุยก็ได้ให้ความมั่นใจและศรัทธาในตัวขงเบ้ง และหลังจากนั้นไม่นาน โจโฉก็ยกทัพหลวงมาเองเพื่อที่จะแก้แค้นในการศึกนี้ โดยให้โจหยินเป็นแม่ทัพใหญ่ ยกไปที่เมืองซินเอี๋ย ซึ่งขงเบ้งก็ใช้อุบายทำให้เมืองซินเอี๋ยเป็นเมืองร้าง และใช้ไฟเผาทัพของโจโฉอีกครั้ง เมื่อทหารที่หนีรอดมาได้ก็ถูกน้ำซัดอีกครั้ง จากกวนอูที่ทลายเขื่อนกั้นแม่น้ำแปะโห ศึกนี้เรียกกันว่า ไฟเผาซินเอี๋ย การศึก 2 ครั้งนี้เป็นสิ่งพิสูจน์ให้ประจักษ์ว่า ขงเบ้ง เป็นแม่ทัพที่เหนือแม่ทัพคนอื่น ๆ เพราะสามารถใช้พลังธรรมชาติ อันได้แก่ ไฟและน้ำ มาเป็นประโยชน์ในการทำลายทัพเรือนแสนได้ โดยไม่ต้องสูญเสียทหารฝ่ายตนมากนัก และอีกครั้งที่ขงเบ้งใช้เงื่อนไขของพลังธรรมชาติ คือ หมอกและลม คราวศึกเซ็กเพ็ก ซึ่งเกิดขึ้นหลังจากนี้ จึงเป็นที่มาของฉายา "ผู้หยั่งรู้ดินฟ้ามหาสมุทร"บุคคลสำคัญในศึกทุ่งพกบ๋องฝ่ายโจโฉบุคคลสำคัญในศึกทุ่งพกบ๋อง. ฝ่ายโจโฉ. - แฮหัวตุ้น- ลิเตียน - อิกิ๋ม - แฮหัวอัน - ฮันโฮฝ่ายเล่าปี่ฝ่ายเล่าปี่. - เล่าปี่- ขงเบ้ง - กวนอู - เตียวหุย - จูล่ง - บิต๊ก - บิฮอง - เล่าฮอง - กวนเป๋งการวางแผนสู้รบการวางแผนสู้รบ. - ขงเบ้งดำเนินการที่พกบ๋องดังนี้- 1. ให้กวนอูนำทหารหนึ่งพันไปซุ่มที่ภูเขาอี้สันด้านซ้ายปล่อยให้ศัตรูเดินทัพผ่านไป รอจนเห็นแสงไฟลุกขึ้นข้างหน้าก็บุกเผากองเสบียงของศัตรูที่อยู่ข้างหลัง - 2. ให้เตียวหุยนำทหารหนึ่งพันซุ่มอยู่ในหุบเขาหลังป่าอันหลิม รอจนเห็นทางใต้แสงไฟลุกขึ้นจึงยกทหารออกจากหุบเขามาที่พกบ๋องเผาเสบียงของศัตรู - 3. ให้กวนเป๋ง เล่าฮองนำทหารห้าร้อยเตรียมเชื้อเพลิงซุ่มรออยู่ในป่าสองข้างพกบ๋อง รอให้ศัตรูเคลื่อนทัพมาถึงแล้วจุดไฟขึ้น - 4. ให้จูล่งเป็นกองหน้าไปล่อศัตรูทำทีแกล้งแพ้ โดยให้เล่าปี่นำทหารหนึ่งพันคอยหนุน - 5. ขงเบ้งกับบิต๊กนำทหารห้าร้อยเฝ้าอยู่ที่พกบ๋อง โดยมีซุนเขียน กันหยง จัดโต๊ะสุราอาหารไว้คอยเลี้ยงฉลองเหตุการณ์ที่เกิดขึ้น เหตุการณ์ที่เกิดขึ้น. แฮหัวตุ้น อิกิ๋ม นำทัพมาถึงพกบ๋อง แบ่งกำลังส่วนหนึ่งเป็นทัพหน้า ที่เหลืออยู่คอยคุมเสบียงทัพหน้าเผชิญหน้ากับจูล่งรบกันชั่วครู่ จูล่งแกล้งแพ้ผละหนี แฮหัวตุ้นไล่ตามไปถึงพกบ๋อง มีเสียงระเบิดดังขึ้น เล่าปี่นำทัพออกมาสู้ ถูกทัพโจโฉตีแตกพ่ายหนีไปที่ซินเอี๋ย ทัพแฮหัวตุ้นไล่ตามมาถึงพกบ๋องในยามเย็นพบกับกองเพลิงที่กวนเป๋ง เล่าฮอง จุดล้อมไว้สองข้างทาง ทัพแฮหัวตุ้นเกิดการแตกตื่น จูล่งนำทหารย้อนกลับมาไล่ฆ่า กวนอูนำทหารบุกเผาเสบียงศัตรู เตียวหุยไล่ฆ่าทหารโจโฉที่พยายามกอบกู้เสบียง ทหารแฮหัวตุ้นตายเกลื่อน แตกพ่ายกลับไป</doc>
