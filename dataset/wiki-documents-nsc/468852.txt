<doc id="468852" url="https://th.wikipedia.org/wiki?curid=468852" title="จอร์จ เวสติงเฮาส์">จอร์จ เวสติงเฮาส์ จอร์จ เวสติงเฮาส์ จูเนียร์ (George Westinghouse, Jr) วิศวกร นักประดิษฐ์ และนักธุรกิจชาวอเมริกัน เป็นผู้ออกแบบระบบห้ามล้ออัดอากาศสำหรับรถไฟ ที่ใช้งานอยู่ในรถไฟยุคปัจจุบันมาตั้งแต่ปี ค.ศ. 1872 และยังเป็นคู่แข่งของโธมัส เอดิสัน ในการนำเสนอระบบจ่ายกระแสไฟฟ้าในยุคแรก โดยเวสติงเฮาส์ได้พัฒนาระบบไฟฟ้ากระแสสลับ มาจากงานวิจัยของนิโคลา เทสลา ในขณะที่เอดิสันนำเสนอระบบไฟฟ้ากระแสตรง เวสติงเฮาส์ได้ก่อตั้งบริษัท เวสติงเฮาส์อิเลคทริก ขึ้นในปี ค.ศ. 1886 บริษัทนี้เป็นผู้ติดตั้งระบบจ่ายกระแสไฟฟ้า และต่อมาได้ขยายสู่ธุรกิจออกอากาศวิทยุ โทรทัศน์ เครื่องจักรกล และเครื่องใช้ในครัวเรือน ด้วยเครื่องหมายการค้า "เวสติงเฮาส์"</doc>
