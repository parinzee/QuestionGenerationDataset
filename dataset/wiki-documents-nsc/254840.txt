<doc id="254840" url="https://th.wikipedia.org/wiki?curid=254840" title="แบทแมน: ผู้กล้าและผู้ท้าทาย">แบทแมน: ผู้กล้าและผู้ท้าทาย แบทแมน : ผู้กล้าและผู้ท้าทาย () เป็นภาพยนตร์การ์ตูนชุดทางทีวี ของค่ายการ์ตูนเน็ทเวิร์ค โดยใช้พื้นฐานมาจากหนังสือการ์ตูนของดีซีคอมิกส์ ชุด "ทีม-อัพ" (Team-up) นั้นคือ การนำฮีโรในจักรวาลดีซีตั้งแต่ 2 คนขึ้นไปมาร่วมมือกัน จัดการกับพวกเหล่าร้าย โดยในภาพยนตร์ชุดนี้ จะเน้นไปที่แบทแมนในการร่วมมือกับฮีโรและวายร้ายคนอื่น ๆ เริ่มฉายครั้งแรกทางช่องการ์ตูน เน็ทเวิร์ค สหรัฐอเมริกา เมื่อวันที่ 14 พฤศจิกายน พ.ศ. 2551 สำหรับประเทศไทย เริ่มครั้งแรกทางช่องการ์ตูนเน็ทเวิร์ค (ทรูวิชั่นช่อง 44 ในระบบดิจิทัล) เมื่อวันที่ 6 กรกฎาคม พ.ศ. 2552 ในช่วงการ์ตูนใหม่วันจันทร์ เวลา 19:00-19:50 น.</doc>
