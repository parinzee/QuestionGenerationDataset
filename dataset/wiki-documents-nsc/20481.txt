<doc id="20481" url="https://th.wikipedia.org/wiki?curid=20481" title="สไกป์">สไกป์ Skype (สไกป์) โปรแกรมสำหรับคุยโทรศัพท์ คุยแบบวิดีโอ หรือส่งข้อความผ่านอินเทอร์เน็ต (VoIP) ก่อตั้งโดย Niklas Zennström และ Janus Friis ทั้งสองเป็นชาวสวีเดนผู้สร้าง คาซา (KaZaA) สำนักงานใหญ่ของสไกป์อยู่ที่เมืองลักเซมเบิร์ก โดยมีสำนักงานอยู่ที่ลอนดอนและทาลลินน์ สไกป์เป็นที่นิยมเนื่องจากความสามารถของโปรแกรม ที่คุณภาพเสียงชัดเจนและไม่เสียค่าใช้จ่าย ถ้าใช้คุยกันผ่านทางคอมพิวเตอร์ ผู้ใช้สไกป์สามารถโทรเข้าโทรศัพท์อื่นได้ โดยเสียค่าใช้จ่ายเพิ่มเติมผ่านทาง สไกป์เอาต์ นอกจากนี้สไกป์สามารถใช้สำหรับรับโทรศัพท์จากโทรศัพท์ทั่วไป และรับฝากข้อความได้ วันที่ 12 กันยายน พ.ศ. 2548 อีเบย์ได้ประกาศซื้อบริษัทและซอฟต์แวร์ของสไกป์ ด้วยมูลค่าประมาณ 1 แสนล้านบาท ($US 2.6 พันล้าน) โดยวันที่ 18 ตุลาคม ปีเดียวกันได้ทำการซื้ออย่างสมบูรณ์ ปีพ.ศ. 2554 (ค.ศ. 2011) ไมโครซอฟท์ เข้าซื้อกิจการของ Skype เป็นเงิน 8,500 ล้านดอลลาห์สหรัฐ โดยสำนักงานใหญ่ของ Microsoft Skype Division อยู่ที่ประเทศลักเซมเบิร์กคุณสมบัติ คุณสมบัติ. คุณสมบัติพื้นฐานของสไกป์ คือการบริการผ่านทางคอมพิวเตอร์สู่คอมพิวเตอร์ ทั้งทางเสียงพูด ภาพจริงขณะสนทนา การส่งข้อความ และการส่งข้อมูลในรูปแบบไฟล์ โดยไม่เสียค่าใช้จ่าย รวมถึงการประชุมผ่านออนไลน์ไม่เกิน 5 คน และใช้เป็นโทรศัพท์โทรออกสู่ปลายทางที่เป็นโทศัพท์เคลื่อนที่หรือพื้นฐานซึ่งส่วนนี้จะต้องเสียใช้จ่ายหรือเรียกว่า Skype Out สไกป์สามารถใช้งานได้ในหลายระบบปฏิบัติการเช่น Windows Mac Linux Android Symbian iOS สำหรับผู้ที่ใช้งาน รุ่น Business Premium, Enterprise E3, Enterprise E4 และ รุ่น Professional Plus จะได้รับ ไปใช้งานสไกป์เอาต์ สไกป์เอาต์. สไกป์เอาต์ (SkyOut) บริการเพิ่มเติมที่ต้องเสียค่าใช้จ่ายเพิ่มเติม โดยผู้ใช้งานสไกป์สามารถโทรจากคอมพิวเตอร์เข้าสู่โทรศัพท์ทั่วไป หรือโทรศัพท์มือถือได้ทั่วโลก ราคาของสไกป์เอาต์แตกต่างจากโทรศัพท์ทางไกลต่างประเทศทั่วไปที่คิดตามระยะทาง สไกป์เอาต์คิดตามกลุ่มของประเทศปลายทาง โดยราคาน้อยสุดของการใช้ในปัจจุบันมีค่า 0.017 ยูโร ต่อนาที ในประเทศโลกกลุ่มที่หนึ่ง โดยสามารถจ่ายผ่านทางบัตรเครดิต เช็ค ธนาณัติ หรือทางบริการออนไลน์ต่างๆ เช่น เพย์พาล ราคาการซื้อปัจจุบันอยู่ที่ 10 และ 25 ยูโร ซึ่งจะหมดอายุ 180 วัน หลังจากวันใช้งานครั้งสุดท้าย ในบางประเทศจะเสียภาษีเพิ่มเติมในตอนที่ซื้อ ซึ่งราคาจะอยู่ที่ประมาณ 0.02 ยูโรต่อนาทีการห้ามใช้งาน การห้ามใช้งาน. กฎหมายและข้อกำหนดได้ถูกยกขึ้นโดยทางองค์กร รัฐบาล หรือทางระบบโรงเรียนบางแห่งได้ป้องกันการใช้งานสไกป์ ด้วยเหตุผลที่ว่า ความปลอดภัยทางความมั่นคงของประเทศ และความมั่นคงของระบบเศรษฐกิจ- จีน ปี พ.ศ. 2548 สไกป์เอาต์ ได้ถูกห้ามใช้งานในจีนแผ่นดินใหญ่บางพื้นที่ ที่ผ่านทางบริษัทไชนาเทเลคอม โดยไม่ได้มีการกล่าวเหตุผลถึงการห้าม - ฝรั่งเศส ปี พ.ศ. 2548 ทาง French Ministry of Research มีการห้ามใช้ระบบสไกป์ในระบบมหาวิทยาลัย และงานวิจัยต่างๆ - เยอรมนี ได้มีการวางแผนจะห้ามการใช้งานสไกป์ในปี พ.ศ. 2550</doc>
