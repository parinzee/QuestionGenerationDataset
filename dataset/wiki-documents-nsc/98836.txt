<doc id="98836" url="https://th.wikipedia.org/wiki?curid=98836" title="ภาษากะเหรี่ยงสะกอ">ภาษากะเหรี่ยงสะกอ ภาษากะเหรี่ยงสะกอ(S'gaw Karen) หรือ ภาษากะเหรี่ยงขาว หรือ ภาษาปกาเกอะญอ เป็นภาษาของชาวกะเหรี่ยงสะกอ มีผู้พูดทั้งหมด 1,584,700 คน พบในพม่า 1,284,700 คน (พ.ศ. 2526) ในลุ่มแม่น้ำอิระวดี ในไทยพบ 300,000 คน (พ.ศ. 2530) ในจังหวัดแม่ฮ่องสอน เชียงใหม่ และเชียงราย ใกล้แนวชายแดนพม่า ผู้พูดส่วนใหญ่นับถือความเชื่อดั้งเดิมหรือศาสนาคริสต์จัดอยู่ในตระกูลภาษาจีน-ทิเบต ภาษากลุ่มทิเบต-พม่า สาขากะเหรี่ยง สาขาย่อยสะกอ-บไฆ เรียงประโยคแบบประธาน-กริยา-กรรมสัทวิทยา สัทวิทยา. มีเสียงพยัญชนะต้นมากกว่าภาษาไทย ไม่มีเสียงตัวสะกด มีเสียงพยัญชนะควบกล้ำมาก นอกจากกล้ำกับเสียง ร ล ว แล้ว ยังกล้ำกับเสียง ก (คล้ายเสียง g ในภาษาอังกฤษ) และเสียง ย ได้ด้วย มีสระเดี่ยวเท่ากับภาษาไทย แต่ความสั้นยาวของสระไม่มีนัยสำคัญทางภาษาศาสตร์ เสียงวรรณยุกต์มี 5 เสียง คือ- เสียงกลาง-ระดับ อาจมีเสียงขึ้นหรือตกเล็กน้อยในตอนท้าย คล้ายเสียงสามัญในภาษาไทย - เสียงกลาง-ตก คล้ายเสียงเอกกึ่งเสียงโทในภาษาไทย มีลมออกมามากกว่าปกติทำให้เสียงต่ำทุ้ม - เสียงสูงขึ้น-ตก คล้ายเสียงตรีกึ่งเสียงโทในภาษาไทย แต่เสียงสูงกว่าเล็กน้อย - เสียงสูง-ระดับ เกิดกับคำตายเสียงสั้น คล้ายกับเสียงตรีในคำตายเสียงสั้นในภาษาไทย เช่น พะ โต๊ะ - เสียงต่ำ-ระดับ เกิดเฉพาะคำตายเสียงสั้นเท่านั้นคล้ายกับเสียงเอกนำตายเสียงสั้นในภาษาไทย เช่น แกะ จุ ปะ ตัวอย่างภาษาะเหรี่ยงสะกอ ได้แก่- ต่า กุ๊ ญ่า ถ่อ เตอ แจ๊ะ หา = อาการดีขึ้นหรือยัง - ซฺวี่ ถ่อ เตอ เจ๊ะ เตอ เจ๊ะ = เลือดออกซิบๆการเขียนด้วยอักษรโรมันสระการเขียนด้วยอักษรโรมัน. สระ. - a ตรงกับสระอาในภาษาไทยหรือเสียง a ในภาษาสเปนและภาษาอิตาลี - e ตรงกับสระเออในภาษาไทยหรือเสียงe ในภาษาฝรั่งเศส - i ตรงกับสระอีในภาษาไทยหรือเสียงe ในภาษาสเปนและภาษาอิตาลี - o ตรงกับสระโอในภาษาไทยหรือเสียง o ของภาษาสเปน - u ไม่ตรงกับสระในภาษาไทยเป็นเสียงที่อยู่ระหว่างสระอูกับสระอือ หรือระหว่าง u กับ i ในภาษาสเปน - ai ตรงกับสระแอในภาษาไทย - ei ตรงกับสระเอในภาษาไทย - au ตรงกับสระออในภาษาไทย - oo ตรงกับสระอูในภาษาไทย - ' ตรงกับสระเออะในภาษาไทย เป็นเสียงสั้นๆพยัญชนะพยัญชนะ. - k ตรงกับไทย ก เช่น ka = ก๊ะ - hk ตรงกับไทย ค เช่น hka = คะ - g เหมือน g ในภาษาอังกฤษ แต่เป็นเสียงในลำคอมากกว่าภาษาอังกฤษ - q ออกเสียงในลำคอพร้อมกับพ่นเสียง คล้าย j ในภาษาสเปน - ng ตรงกับภาษาไทย ง - c ตรงกับภาษาไทย จ คล้ายกับเสียง ch ในภาษาอังกฤษแต่เสียงเบกว่า - ns ตรงกับภาษาไทย ช คล้ายเสียง ch ในภาษาสเปน - ny ตรงกับภาษาไทย ญ หรือเสียง n ในภาษาสเปน - t ตรงกับภาษาไทย ต - ht ตรงกับภาษาไทย ท - d ตรงกับภาษาไทย ด - n ตรงกับภาษาไทย น - p ตรงกับภาษาไทย ป หรือ p ในภาษาสเปน - hp ตรงกับภาษาไทย พ หรือ p ในภาษาอังกฤษ - b ตรงกับภาษาไทย บ - m ตรงกับภาษาไทย ม - y ตรงกับภาษาไทย ย แต่มีชาวกะเหรี่ยงบางกลุ่มออกเสียงคล้าย z ในภาษาอังกฤษ - r ตรงกับภาษาไทย ร หรือ r ในภาษาสเปน - l ตรงกับภาษาไทย ล - w เป็นเสียงระหว่างไรฟัน v หรือเสียง f เบาๆ - s ตรงกับภาษาไทย ซ - h ตรงกับภาษาไทย ฮ หรือ j ในภาษาสเปน - eh ตรงกับภาษาไทย เอ้อ - ah ตรงกับภาษาไทย อ๋าวรรณยุกต์ วรรณยุกต์. การเขียนวรรณยุกต์ในภาษากะเหรี่ยงมีสองแบบคือแบบที่แทนด้วยตัวสะกด นิยมใช้ในการพิมพ์ กับแบบที่ใส่เป็นเครื่องหมายบนสระ นิยมใช้กับการเขียนด้วยมือ ซึ่งมีดังต่อไปนี้- av หรือ ă เป็นเสียงสูงกลาง ออกเสียงในเวลาสั้นๆ คล้ายเสียงตรีในภาษาไทย - aj หรือ à เสียงกลาง-ตก คล้ายเสียงเอกกึ่งเสียงโทในภาษาไทย - af หรือ ä เสียงสูงขึ้น-ตก คล้ายเสียงตรีกึ่งเสียงโทในภาษาไทย - ax หรือ â เสียงต่ำ ออกเสียงในเวลาสั้น คล้ายเสียงเอกในภาษาไทย - az หรือ ā เสียงกลาง ออกเสียงยาว คล้ายเสียงสามัญในภาษาไทย - a เสียงกลางสูง ออกเสียงปกติแต่สั้นกว่า azไวยากรณ์สรรพนามไวยากรณ์. สรรพนาม. - y' บุรุษที่หนึ่งเอกพจน์ เป็นประธานของประโยค - yaz บุรุษที่หนึ่งเอกพจน์ เป็นกรรม - p'waiseif บุรุษที่ 1 พหูพจน์ เป็นได้ทั้งกรรมและประธาน - pgaz บุรุษที่ 1 พหูพจน์ เป็นกรรม - naz บุรุษที่สองเป็นกรรม - n' บุรุษที่สอง เป็นประธาน - su หรือ suwaiseif บุรุษที่ 2 พหูพจน์ เป็นได้ทั้งกรรมและประธาน - av หรือ av wei บุรุษที่สาม เอกพจน์ เป็นได้ทั้งกรรมและประธาน และใช้กับสิ่งไม่มีชีวิตและสัตว์ได้ด้วย - auz บุรุษที่ 3 ใช้ได้กับทั้งมีและไม่มีชีวิต แต่เป็นกรรมเท่านั้นคุณศัพท์ คุณศัพท์. วางไว้ข้างหลังคำนามที่ขยาย คำวิเศษณ์อยู่ข้างหลังคำกริยาที่ขยายเช่นกันประโยค ประโยค. โครงสร้างประโยคแบบประธาน-กรรม-กริยา คำที่ใช้บอกหน้าที่ของคำเป็นแบบปรบท</doc>
