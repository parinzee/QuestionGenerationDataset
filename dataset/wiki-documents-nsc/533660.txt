<doc id="533660" url="https://th.wikipedia.org/wiki?curid=533660" title="สโมสรฟุตบอลกรุงธนบุรี">สโมสรฟุตบอลกรุงธนบุรี สโมสรฟุตบอลกรุงธนบุรี เป็นสโมสรฟุตบอลอาชีพในประเทศไทย ตั้งอยู่ที่แขวงคลองบางบอน เขตบางบอน กรุงเทพมหานคร ปัจจุบันไม่ได้ส่งทีมลงแข่งขัน สโมสรเคยได้ตำแหน่งรองชนะเลิศในการแข่งขัน ฟุตบอลชิงถ้วยพระราชทานประเภท ข. ประจำปี 2554 ทำให้ได้เลื่อนชั้นขึ้นมาแข่งในระดับอาชีพ ก่อนจะได้อันดับ 2 ใน ลีกภูมิภาค ดิวิชัน 2 โซนภาคตะวันตก ฤดูกาล 2559 ทำให้ได้เลื่อนชั้นขึ้นมาแข่งในระดับไทยลีก 3 ฤดูกาล 2560 สโมสรจบฤดูกาลด้วยอันดับ 15 ในไทยลีก 3 ตอนล่าง ซึ่งเป็นอันดับสุดท้าย ทำให้ต้องตกชั้นไปแข่งในไทยลีก 4 โดยหลังจากตกชั้นสโมสรไม่ผ่าน Club Lincensing ทำให้ไม่สามารถลงแข่งขันได้ในฤดูกาลต่อมาประวัติสโมสร ประวัติสโมสร. สโมสรฟุตบอลกรุงธนบุรี ก่อตั้งขึ้นในเดือน มิถุนายน พ.ศ. 2553 โดยนายวีระชาติ สถิตไตรภพ และจดทะเบียนเป็นนิติบุคคลเพื่อดำเนินกิจการทางฟุตบอลในเชิงพาณิชย์ภายใต้ชื่อ บริษัทสโมสรฟุตบอลกรุงธนบุรี จำกัดฟุตบอลถ้วยพระราชทาน ข. (พ.ศ. 2553-2554) ฟุตบอลถ้วยพระราชทาน ข. (พ.ศ. 2553-2554). บริษัทสโมสรฟุตบอลกรุงธนบุรี จำกัดได้เข้าถือครองกิจการของ สมาคมกีฬาคริสเตียนไทย ที่ลงแข่งขันฟุตบอลในระดับฟุตบอลชิงถ้วยพระราชทานประเภท ข. ในปลายปี พ.ศ. 2553 และได้สิทธิลงแข่งขันฟุตบอลในรายการของสมาคมฟุตบอลแห่งประเทศไทยเป็นครั้งแรกในการแข่งขันฟุตบอลชิงถ้วยพระราชทานประเภท ข. ประจำปี 2553 สโมสรลงแข่งขันอย่างเป็นทางการเป็นนัดแรกในวันที่ 25 ธันวาคม พ.ศ. 2553 ในการแข่งขันฟุตบอลชิงถ้วยพระราชทาน ข. นัดที่เอาชนะสโมสรฟุตบอลอัสสัมชัญ ธนบุรี 2–1 ที่สนามกีฬามหาวิทยาลัยมหิดล วิทยาเขตศาลายา โดย ศิลา ทิมแตง เป็นผู้เล่นที่ยิงประตูแรกให้กับสโมสรในการแข่งขันอย่างเป็นทางการ ในการแข่งขันฤดูกาลแรก สโมสรเข้าถึงรอบก่อนรองชนะเลิศ ก่อนจะพ่ายแพ้ให้กับสมาคมพนักงานหลักทรัพย์โกลเบล็ก ซึ่งเป็นทีมที่สามารถคว้าแชมป์ไปได้ในท้ายที่สุด สโมสรฟุตบอลกรุงธนบุรีได้ส่งทีมเข้าร่วม "การแข่งขันฟุตบอลถ้วยพระราชทาน ประเภท ข ประจำปี พ.ศ. 2554" อีกครั้ง และเมื่อเสร็จสิ้นการแข่งขัน ทีมสโมสรฟุตบอลกรุงธนบุรี ได้ตำแหน่งรองชนะเลิศ จึงทำให้มีสิทธิ์เข้าร่วม การแข่งขันใน ลีกภูมิภาค ดิวิชั่น 2 กรุงเทพและปริมณฑล 2555สถิติการแข่งขันของสโมสรกรุงธนบุรี เอฟซีเกียรติประวัติสโมสรเกียรติประวัติสโมสร. - ฟุตบอลชิงถ้วยพระราชทานประเภท ข.- รองชนะเลิศ : 2554 - เอไอเอสลีก ดิวิชั่น 2 ฤดูกาล 2559- รองชนะเลิศ (โซนภาคตะวันตก) : 2559ผู้เล่นชุดปัจจุบัน ผู้เล่นชุดปัจจุบัน. ลีกภูมิภาค ดิวิชั่น 2 ฤดูกาล 2556 เลก 2 ผู้เล่นเข้า/ออก ฤดูกาล 2556 เลก 2</doc>
