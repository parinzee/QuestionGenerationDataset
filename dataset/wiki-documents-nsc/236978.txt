<doc id="236978" url="https://th.wikipedia.org/wiki?curid=236978" title="ชาร์ล็อตต์แห่งซาวอย สมเด็จพระราชินีแห่งฝรั่งเศส">ชาร์ล็อตต์แห่งซาวอย สมเด็จพระราชินีแห่งฝรั่งเศส ชาร์ล็อตต์แห่งซาวอย สมเด็จพระราชินีแห่งฝรั่งเศส (; ) (ค.ศ. 1443 - 1 ธันวาคม ค.ศ. 1483) ชาร์ล็อตต์แห่งซาวอยเป็นสมเด็จพระราชินีแห่งฝรั่งเศสในพระเจ้าหลุยส์ที่ 11 แห่งฝรั่งเศส ระหว่างวันที่ 22 กรกฎาคม ค.ศ. 1461 - 30 สิงหาคม ค.ศ. 1483 ชาร์ล็อตต์แห่งซาวอยประสูติเมื่อ ค.ศ. 1443 เป็นพระธิดาในหลุยส์ ดยุคแห่งซาวอย และแอนน์แห่งไซปรัส พระอัยกีทางพระมารดาเป็นธิดาของจอห์นที่ 1 เคานท์แห่งลามาร์ช (John I, Count of La Marche) และแค็ทเธอรินแห่งแวงโดม ชาร์ล็อตต์เสกสมรสกับมกุฎราชกุมารหลุยส์ผู้เป็นพระราชโอรสองค์โตในพระเจ้าชาร์ลส์ที่ 7 เมื่อวันที่ 14 กุมภาพันธ์ ค.ศ. 1451 เมื่อมีพระชนม์ได้แปดพรรษา และหลุยส์ยี่สิบแปดพรรษา หลังจากที่มาร์กาเร็ต สจวตพระชายาองค์แรกของหลุยส์สิ้นพระชนม์ในปี ค.ศ. 1445 แม้ว่าจะเป็นสตรีที่พร้อมไปด้วยความดีแต่หลุยส์ก็ทรงละเลยชาร์ล็อตต์ เช่นหลังจากขึ้นครองราชย์แล้วพระองค์ก็ทรงทิ้งชาร์ล็อตต์ไว้ในเบอร์กันดีที่ทั้งสองพระองค์ประทับหลบภัยอยู่ เพื่อจะเดินทางไปรับตำแหน่งใหม่โดยทิ้งพระราชินีไว้กับอิสซาเบลลาแห่งบูร์บองภรรยาของชาร์ลส์ที่ 1 ดยุคแห่งเบอร์กันดี พระราชินีชาร์ล็อตต์และพระเจ้าหลุยส์มีพระราชโอรสธิดาด้วยกันแปดพระองค์ แต่เพียงสามพระองค์รอดมาจนโต - แอนน์แห่งฝรั่งเศส ดัชเชสแห่งบูร์บอง, ฌานน์ สมเด็จพระราชินีแห่งฝรั่งเศส และพระเจ้าชาร์ลส์ที่ 8 แห่งฝรั่งเศส พระราชินีชาร์ล็อตต์สิ้นพระชนม์เมื่อ 1 ธันวาคม ค.ศ. 1483 ที่อังบัวส์ในประเทศฝรั่งเศส สองสามเดือนหลังจากการสวรรคตของพระสวามี พระศพตั้งอยู่ที่มหาวิหารนอเทรอดามแห่งแคลรี</doc>
