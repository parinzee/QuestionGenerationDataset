<doc id="363311" url="https://th.wikipedia.org/wiki?curid=363311" title="ราชรถมาเกย">ราชรถมาเกย ราชรถมาเกย เป็นรายการโทรทัศน์ประเภทเกมโชว์ควิซโชว์ ผลิตโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศทุกวันพุธถึงศุกร์ เวลา 18.00 - 18.45 น. ทางสถานีโทรทัศน์โมเดิร์นไนน์ ออกอากาศครั้งแรกวันที่ 1 มีนาคม พ.ศ. 2554 และออกอากาศครั้งสุดท้ายวันที่ 26 กุมภาพันธ์ พ.ศ. 2556 ลักษณะของรายการเปิดโอกาสให้ผู้ชมทางบ้าน ตอบคำถาม 1 ข้อ และรับรถยนต์เป็นของรางวัลแจ็คพ็อต ตั้งแต่เดือนพฤศจิกายน พ.ศ. 2554 ใช้ชื่อรายการว่า "ราชรถมาเกย ช่วยผู้ประสบภัยน้ำท่วม"กติกา กติกา. ผู้เข้าแข่งขันรวมทีม 2-4 คนขับรถเข้ามาในรายการ จากนั้น ส่งตัวแทนออกมา 1 คนเพื่อเล่นเกม ส่วนคนที่เหลือจะกลับเข้าไปในรถเพื่อเป็นที่ปรึกษา จากนั้น ผู้เข้าแข่งขันบนเวทีเลือกแผ่นป้าย 1 จาก 3 แผ่นป้าย เพื่อเลือกดารารับเชิญมาเป็นผู้ช่วย เมื่อเลือกผู้ช่วยเป็นที่เรียบร้อยแล้ว พิธีกรจะถามคำถาม และมีตัวเลือกให้เลือก 8 ข้อ เมื่อถามจบ ผู้เข้าแข่งขันและดาราผู้ช่วยจะวิเคราะห์คำถามให้ที่ปรึกษาในรถฟัง จากนั้น ที่ปรึกษาในรถมีเวลา 30 วินาทีในการแสดงความคิดเห็นผ่านกล้องที่ติดไว้ในรถ เมื่อหมดเวลา ภาพและเสียงจะถูกตัดไป สุดท้าย ผู้เข้าแข่งขันจะเป็นผู้ตอบ หากผู้เข้าแข่งขันตอบถูกทุกคำตอบ ผู้เข้าแข่งขันจะได้รับรถยนต์โตโยต้า พริอุส (ในเดือนกันยายน มีโปรแกรมพิเศษแจกโตโยต้า ฟอร์จูนเนอร์หนึ่งคัน) เป็นของรางวัล ส่วนรถคันเดิมของผู้เข้าแข่งขันจะถูกนำไปบริจาคตามความต้องการของผู้เข้าแข่งขัน และดาราผู้ช่วยจะได้รับรางวัลพิเศษ 100,000 บาท วันที่ 2 มกราคม - 10 กุมภาพันธ์ 2555 รายการได้ปรับกติกาใหม่ โดยเปิดให้ผู้เข้าแข่งขันที่รถได้รับความเสียหายจากเหตุการณ์น้ำท่วม พ.ศ. 2554 ได้มาเล่นในรายการ และยังเพิ่มกติกาพิเศษ หากตอบถูกเกิน 4 คำตอบ จะได้รับเงินรางวัล 10,000 บาท และหากผู้เข้าแข่งขันสามารถตอบได้ถูกต้องทุกคำตอบ จะได้รับรางวัลเป็นรถยนต์โตโยต้า พริอุส 1 คัน และผู้เข้าแข่งขันยังสามารถเก็บรถคันเก่าได้โดยไม่ต้องแลก จากนั้น รายการได้กลับไปเป็นรูปแบบปกติ วันที่ 26 มีนาคม 2555 - 20 เมษายน 2555 ทางรายการได้จัดโปรแกรมพิเศษอีกครั้งด้วยการแจก โตโยต้า คัมรี่ ซึ่งจะแจกเพียง 1 คันเท่านั้น จากนั้นจะกลับไปแจก โตโยต้า พรีอุส เช่นเดิม ตั้งแต่วันที่ 20 เมษายน 2555 ทางรายการได้จัดโปรแกรมพิเศษอีกครั้งด้วยการแจกโตโยต้า พริอุส รุ่น TOP SOLAR ROOF ซึ่งจะแจกเพียง 1 คันเท่านั้นเวลาออกอากาศรางวัลที่ได้รับรางวัลที่ได้รับ. - รางวัลรองชนะเลิศอันดับ 2 ประเภทสาขาเกมโชว์ยอดเยี่ยม จาก เวที ASIAN TELEVISION AWARDS 2011 ครั้งที่ 16 ประจำปี 2554 ณ ประเทศสิงคโปร์ - รางวัลสาขาเกมโชว์และปกิณกะดีเด่น จาก ประกาศผลรางวัลโทรทัศน์ทองคำครั้งที่ 26 ประจำปี 2554</doc>
