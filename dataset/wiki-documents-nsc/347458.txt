<doc id="347458" url="https://th.wikipedia.org/wiki?curid=347458" title="แจซมิน เกรซ กรีมัลดี">แจซมิน เกรซ กรีมัลดี แจซมิน เกรซ กรีมัลดี (, เกิด 4 มีนาคม พ.ศ. 2535 -) พระธิดานอกสมรสองค์ใหญ่ในเจ้าชายอัลแบร์ที่ 2 องค์อธิปัตย์แห่งโมนาโก กับนางตามารา จีน โรโตโล ชาวอเมริกันเชื้อสายอิตาลี และได้มีความสัมพันธ์ลึกซึ้งต่อกัน ซึ่งเวลาที่กรีมัลดีเกิดนั้นเป็นปีเดียวกันที่มารดาของเธอได้หย่าขาดจากนายเดวิด ชูมักเกอร์ สามีตามกฎหมายประวัติพื้นฐานครอบครัว ประวัติ. พื้นฐานครอบครัว. แจซมิน เกรซ กรีมัลดี เกิดเมื่อวันที่ 4 มีนาคม พ.ศ. 2535 ณ โรงพยาบาลเดเซิร์ต เมืองปาล์มสปริงส์ เทศมณฑลริเวอร์ไซด์ รัฐแคลิฟอร์เนีย สหรัฐอเมริกา เป็นพระธิดานอกสมรสของเจ้าชายอัลแบร์ที่ 2 องค์อธิปัตย์แห่งโมนาโก กับนางตามารา จีน โรโตโล มารดาของเธอเป็นชาวอเมริกันเชื้อสายอิตาลีที่เกิดในรัฐแคลิฟอร์เนีย และเป็นนายหน้าอสังหาริมทรัพย์ เธอได้อาศัยร่วมกับมารดาอย่างปกติสุขมาโดยตลอด ซึ่งก่อนหน้านี้มารดาของเธอได้สมรสกับนายเดวิด ชูมักเกอร์ และหย่ากันในปี ค.ศ. 1992 แต่ทั้งคู่ก็มีไม่บุตรด้วยกัน และในปีเดียวกันที่มารดาของเธอหย่า ก็ได้มีความสัมพันธ์อันลึกซึ้งกับเจ้าชายอัลแบร์แห่งโมนาโก จนนางตามาราตั้งครรภ์ ทั้งนี้นางตามารา ผู้เป็นมารดาเคยเป็นบริกรหญิงที่เฟรนช์ริเวียรา ในปี ค.ศ. 1991การศึกษา การศึกษา. เธอสำเร็จการศึกษาจากโรงเรียนเซนต์มาร์กาเร็ตเอพิโซพัล ในเทศมณฑลปาล์มเดเซิร์ต รัฐแคลิฟอร์เนีย และได้ศึกษาต่อในโรงเรียนมัธยมเจเซียร์ราในเขตเทศมณฑลออเรนจ์ รัฐแคลิฟอร์เนีย เธอเป็นเด็กที่เติบโต อ่อนหวาน และมีไหวพริบ ในเดือนพฤศจิกายน ปี ค.ศ. 2006 กรีมัลดีได้ไปเยือนเกาะทั้งแปดของประเทศฟิจิ โดยเป็นผู้แทนนักสิทธิมนุษยชนเข้าไปให้ความช่วยเหลือเด็กชาวฟิจิให้ได้รับการศึกษา, ยา และการพัฒนาชุมชน เธอหยุดเรียนเพื่อช่วยเหลือคนพิการ และบริจาควิตามินสำหรับสตรีที่ตั้งครรภ์ให้จำนวน 30,000 เม็ด แก่โรงพยาบาลซาวูซาวูบนเกาะวานูอาเลวู และเธอได้จัดตั้งกองทุนสำหรับภูมิภาคนี้ มีชื่อกองทุนว่า กองทุนจัสมิน ในเดือนมิถุนายน ค.ศ. 2010 กรีมัลดีได้สำเร็จการศึกษาจากโรงเรียนมัธยมเจเซียร์รา และได้รับรางวัลนักเรียนดีเด่น จนได้รับการยอมรับของสังคมภายในโรงเรียน และเธอได้ขึ้นแสดงโดยร้องเพลงประสานเสียงกับแบร์รี แมนิโลว์ เมื่อสำเร็จการศึกษาแล้วเธอได้รับรางวัลนักศึกษาอาวุโสปีสุดท้ายและวิจิตรศิลป์ของเจเซียร์รา เธอถูกเลือกให้เป็นสมาชิกของกองทุนการศึกษาแห่งสหพันธรัฐแคลิฟอร์เนีย ซึ่งเธอได้ถูกรับเลือกตั้งแต่เธอเรียนอยู่ในชั้นปีที่ 2 ในปัจจุบันกรีมัลดีได้ศึกษาอยู่ในมหาวิทยาลัยฟอร์ดแดม ในรัฐนิวยอร์กธิดาของเจ้าชายแห่งโมนาโก ธิดาของเจ้าชายแห่งโมนาโก. เมื่อแรกเกิด นางตามารา โรโตโล ผู้เป็นมารดาได้ให้ข้อมูลในใบสูติบัตรของเธอ แจซมิน เกรซ กรีมัลดี และเขียนว่าบิดาของเด็กคือ อัลแบร์ อาแล็กซองดร์ หลุยส์ ปิแยร์ กรีมัลดี และเด็กที่เกิดใช้นามสกุลกรีมัลดี เรื่องนี้จึงมีการขึ้นศาลและยื่นฟ้องเจ้าชายอัลแบร์ให้รับผิดชอบในฐานะผู้เป็นพ่อต่อศาลแคลิฟอร์เนียครั้งหนึ่ง แต่อย่างไรก็ตามในปี ค.ศ. 1993 ผู้พิพากษาอาวุโสแกรเฮม แอนเดอร์สัน คริบบส์ได้ปล่อยให้เรื่องนี้ผ่านไปเนื่องจาก "การขาดการติดต่อระหว่างอัลแบร์กับรัฐแคลิฟอร์เนียที่จะพิสูจน์คำร้องครั้งนี้" และได้รับการยืนยันจากนายสแตนด์ลีย์ อาร์คิน ทนายส่วนพระองค์ของเจ้าชาย เนื่องจากเกินขอบเขตอำนาจศาลและกฎหมายของแคลิฟอร์เนีย ข้อมูลของศาลเกี่ยวกับคำให้การของพยาน (case # ind78459) ในเทศมณฑลริเวอร์ไซด์ แกรเฮม แอนเดอร์สัน คริบบส์ ผู้พิพากษาอาวุโสศาลเด็กและครอบครัว ได้ออกมายอมรับว่าเจ้าชายอัลแบร์ได้มีความสัมพันธ์กับนางตามารา โรโตโล ที่มาท่องเที่ยวกับเพื่อนสาวชื่อบาร์บารา เวลเกอร์ (ตามที่เธอให้การกับศาล) ที่โมนาโกซึ่งเป็นสาเหตุให้ทั้งสองมีความสัมพันธ์อันลึกซึ้งต่อกันในเดือนกรกฎาคม ค.ศ. 1991 (และในอีก 9 เดือนต่อมา โรโตโลก็ให้กำเนิดบุตรสาวเมื่อวันที่ 4 มีนาคมในปีต่อมา) ในวันที่ 6 กรกฎาคม ค.ศ. 2005 หลังจากการตรวจดีเอ็นเอ ผลปรากฏว่าแจซมินมีผลเลือดตรงกับเจ้าชายอัลแบร์ เจ้าชายอัลแบร์จึงได้ยอมรับและให้ทนายความส่วนพระองค์ออกแถลงการว่า พระองค์เป็นบิดาของแจซมิน และได้ทำการเชื้อเชิญให้เด็กหญิงผู้นี้เข้ามาศึกษาและอาศัยในโมนาโก แต่อย่างไรก็ตามแจซมิน และอาแล็กซองดร์ พระโอรสนอกสมรสอีกคนของเจ้าชายอัลแบร์ ก็ไม่มีสิทธิในการสืบทอดราชบัลลังก์ เนื่องจากผู้ที่เป็นรัชทายาทสืบอำนาจต่อจากเจ้าชายอัลแบร์คือเจ้าหญิงกาโรลีน และอันดับต่อไปคือ อันเดรีย กาสิรากี บุตรของเจ้าหญิงกาโรลีนลำดับตระกูล</doc>
