<doc id="487417" url="https://th.wikipedia.org/wiki?curid=487417" title="ทางหลวงแผ่นดินหมายเลข 1035">ทางหลวงแผ่นดินหมายเลข 1035 ทางหลวงแผ่นดินหมายเลข 1035 (ต่อเขตเทศบาลนครลำปาง-แจ้ห่ม-บรรจบทางหลวงหมายเลข 120 (วังเหนือ)) เป็นทางหลวงที่ก่อสร้างขึ้นตามพระราชกฤษฎีกากำหนดแนวทางหลวงที่จะสร้างทางหลวงจังหวัด สายลำปาง-แจ้ห่ม-วังเหนือ พ.ศ. 2511 โดยกรมทางหลวง ในสมัยจอมพลถนอม กิตติขจร เป็นนายกรัฐมนตรี โดยเป็นทางหลวงจังหวัดที่มีการแบ่งช่วงของการก่อสร้างเป็นช่วงต้นจากตัวเมืองลำปางผ่านตัวอำเภอแจ้ห่มถึงอำเภอวังเหนือ และต่อมาได้มีการก่อสร้างทางจากวังเหนือถึง บ้านแม่ขะจาน อำเภอเวียงป่าเป้า จังหวัดเชียงราย ตามพระราชกฤษฎีกากำหนดแนวทางหลวงที่จะสร้างทางหลวงจังหวัด สายวังเหนือ-แม่ขะจาน พ.ศ. 2513 โดยทางหลวงในช่วงหลังนี้ถูกกำหนดให้เป็นทางหลวงจังหวัดที่มีความจำเป็นต้องดำเนินการก่อสร้างโดยเร่งด่วน เมื่อมีการสร้างทางจากจังหวัดพะเยาถึงอำเภอวังเหนือ กรมทางหลวงจึงประกาศให้ทางหลวงแผ่นดินหมายเลข 1035 ช่วงวังเหนือ-แม่ขะจาน ให้เป็นส่วนหนึ่งของทางหลวงแผ่นดินหมายเลข 120 [พะเยา-แม่ขะจาน] ในเวลาต่อมาความสำคัญ ความสำคัญ. เป็นทางสายหลักที่ใช้ในการติดต่อกับตัวจังหวัดของประชาชนในเขตอำเภอวังเหนือ และอำเภอแจ้ห่ม จังหวัดลำปาง และยังเป็นทางเลือกสายหนึ่งที่ใช้ในการเดินทางติดต่อระหว่างจังหวัดลำปางและจังหวัดเชียงรายอีกด้วยเขตการควบคุม เขตการควบคุม. ทางหลวงแผ่นดินหมายเลข 1035 แบ่งเขตการควบคุมออกเป็น 3 ตอน โดยอยู่ภายใต้การควบคุมดูแลของแขวงทางหลวงลำปางที่ 1 หมวดทางหลวงลำปางที่ 1 หมวดทางหลวงแจ้ห่ม และหมวดทางหลวงวังเหนือ</doc>
