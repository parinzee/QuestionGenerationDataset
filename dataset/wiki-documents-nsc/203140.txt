<doc id="203140" url="https://th.wikipedia.org/wiki?curid=203140" title="ไบรอัน อดัมส์">ไบรอัน อดัมส์ ไบรอัน กาย อดัมส์ () เกิดเมื่อวันที่ 5 พฤศจิกายน ค.ศ. 1959 เป็นนักร้อง นักแต่งเพลง แนวร็อก ชาวแคนาดา และยังเป็นนักถ่ายภาพ อดัมส์ได้รับรางวัลแกรมมี่ครั้งที่ 34 ถึง 2 รางวัล ในสาขาการแสดงเพลงบรรเลงป็อปยอดเยี่ยม และ เขียนเพลงประกอบภาพยนตร์หรือโทรทัศน์หรือสื่ออื่นยอดเยี่ยม จากการทำงานในเพลงประกอบภาพยนตร์เรื่อง Robin Hood: Prince of Thieves โดยเพลง (Everything I Do) I Do It for You สามารถขึ้นไปถึงอันดับหนึ่งของชาร์ตของอังกฤษนานถึง 16 สัปดาห์ เขายังได้รับการเสนอเข้าชิงรางวัลแกรมมี่มาแล้วหลายครั้งโดยการเสนอชื่อเข้าชิงครั้งแรกของเขาเมื่อครั้งที่ 28 กับอัลบั้ม Reckless และเพลง "It's Only Love" ในชีวิตการทำงานของเขามียอดขายประมาณ 65 ล้านชุด อดัมส์ยังมีชื่อติดอยู่ในวอล์กออฟเฟมของทางแคนาดาในปี 1998 และในเดือนเมษายน 2006 และยังติดในมิวสิกฮอลออฟเฟมกับรางวัลจูโน เขายังได้รับการเสนอชื่อเข้าชิงรางวัลลูกโลกทองครั้งครั้งที่ 5 ของเขาในปี 2007 จากการประพันธ์เพลงในภาพยนตร์เรื่อง Bobby และได้รับการเสนอชื่อเข้าชิงรางวัลออสการ์มาแล้ว 3 ครั้งสำหรับผลงานในเพลงประกอบภาพยนตร์ผลงาน</doc>
