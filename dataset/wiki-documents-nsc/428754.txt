<doc id="428754" url="https://th.wikipedia.org/wiki?curid=428754" title="คงศักดิ์ ตันไพจิตร">คงศักดิ์ ตันไพจิตร ศาสตราจารย์นพ.คงศักดิ์ ตันไพจิตร ผู้เชี่ยวชาญอายุรศาสตร์คลินิก มหาวิทยาลัยวอชิงตัน เซนต์หลุยส์ สหรัฐอเมริกา เป็นแพทย์ผู้ชำนาญทางอายุรศาสตร์ โรคข้อ และโรคภูมิแพ้ ได้รับเลือกลงในหนังสือสารบัญบุคคลดีเด่นของโลก (Marquis-Who's Who in the World) และเลือกลงในหนังสือสารบัญบุคคลดีเด่นของสหรัฐ (Marquis-Who's Who in America) และได้รับเลือกลงในหนังสือสารบัญแพทย์ที่เก่งที่สุดในสหรัฐ (Guide to America 's Top Physicians(Consumers' Research Council of America)) เคยได้รับรางวัลเหรียญเงิน เป็นที่สองของชั้น ตลอดหลักสูตรสี่ปี ของคณะแพทย์ศาสตร์ศิริราชพยาบาล มหาวิทยาลัยมหิดล ตลอดถึงได้รับรางวัลเหรียญทองแดงด้วยคะแนนสูงสุดในวิชาสรีรวิทยา ชีวเคมี และเภสัชวิทยา และรางวัลเหรียญทองแดงด้วยคะแนนสูงสุด ในวิชาอายุรศาสตร์ ไปศึกษาต่อที่ประเทศสหรัฐอเมริกา เป็นแพทย์ฝึกหัดเฉพาะทางภาควิชาอายุรศาสตร์ที่ Detroit General Hospital ,Wayne State University, Detroit, Michigan แล้วต่อมาได้เป็นแพทย์ประจำบ้านในภาควิชาอายุรศาสตร์ และ Fellow in Rheumatology & Immunology ที่ Barnes Hospital, Washington University , St. Louis , Missouri ซึ่งเป็นหนึ่งในสิบ(Top 10) ของมหาวิทยาลัยแพทย์ที่ดีที่สุดในสหรัฐอเมริกา ศาสตราจารย์นพ.คงศักดิ์ ตันไพจิตร เป็นประธานสมัชชาพุทธแห่งมหานครเซนต์หลุยส์ (Chairman, Buddhist Council of Greater St.Louis) เป็นผู้ร่วมก่อตั้งวัดพระศรีรัตนาราม เมืองเซนต์หลุยส์เมื่อปีพ.ศ. 2526 เป็นอาจารย์สอนวิปัสสนากรรมฐาน ณ วัดพระศรีรัตนาราม ตั้งแต่ปีพ.ศ. 2533จนถึงปัจจุบัน เป็นอาจารย์ผู้บรรยายธรรม และสอนปฏิบัติธรรมตามมหาวิทยาลัย โรงเรียน สถาบันต่างๆ ทั้งในประเทศสหรัฐ และประเทศไทย ตั้งแต่ปีพ.ศ. 2528 จนถึงปัจจุบัน มีผลงานสิ่งตีพิมพ์ในวารสารเกี่ยวกับเรื่องจิตและพุทธศาสนา จำนวน 34 เรื่อง มีผลงานโดดเด่นจนได้รับรางวัลพระราชทานเสาเสมาธรรมจักร จากสมเด็จพระเทพรัตนราชสุดาฯในปีพ.ศ. 2551ประวัติการศึกษาประวัติการศึกษา. - พ.ศ. 2509 อุดมศึกษา อนุปริญญา วิทยาศาสตร์การแพทย์ สาขาเตรียมแพทย์ มหาวิทยาลัยมหิดล เป็นที่หนึ่งของรุ่น - พ.ศ. 2513 ปริญญาตรี(เกียรตินิยม) แพทย์ศาสตร์บัณฑิต มหาวิทยาลัยมหิดล - พ.ศ. 2553 ดุษฎีบัณฑิตกิตติมศักดิ์ สาขายุทธศาสตร์การพัฒนาภูมิภาค(การสื่อสารวิทยาศาสตร์) มหาวิทยาลัยราชภัฏสุรินทร์ - Straight Medical Internship. Detroit General Hospital, Wayne State University, 1971-1972 - Jr. & Sr. Residency in Internal Medicine, Barnes Hospital, Washington University (St. Louis), 1972-1974 - Fellow in Rheumatology &Immunology, Washington University(St. Louis), 1974-1976 - Diplomate, American Board of Internal Medical, 1974 - Diplomate, American Board of Rheumatology , 1976 - Diplomate, American Board of Allergy & Immunology, 1977 - Certificate, Specialist in Rheumatology, Royal College of Physician of Canada, 1976 - FACP , FRCP(C) , FACR , FAAAAIประวัติการทำงานประวัติการทำงาน. - ศาสตราจารย์ภาควิชาอายุรศาสตร์คลินิก มหาวิทยาลัยวอชิงตัน เซนต์หลุยส์ สหรัฐอเมริกา - ประธานสมัชชาพุทธแห่งมหานครเซนต์หลุยส์ - พ.ศ. 2526-2527 และพ.ศ. 2528-ปัจจุบัน เลขานุการและกรรมการบริหาร วัดพระศรีรัตนาราม เมืองเซนต์หลุยส์ สหรัฐอเมริกา - พ.ศ. 2541 และพ.ศ. 2543 เหรัญญิก และกรรมการบริหาร สมาคมแพทย์ไทยในสหรัฐ (Thai Physicians Association of America) - พ.ศ. 2543 จนถึงปัจจุบัน เหรัญญิก และกรรมการบริหาร มูลนิธิแพทย์ไทย-อเมริกา (Thai-American Physicians Foundation) - พ.ศ. 2547-2550 กรรมการบริหาร United Nations Association of Greater St. Louis - พ.ศ. 2533 จนถึงปัจจุบัน เป็นอาจารย์สอนวิปัสสนากรรมฐาน ณ วัดพระศรีรัตนาราม ประเทศสหรัฐอเมริกา - พ.ศ. 2528 จนถึงปัจจุบัน เป็นอาจารย์ผู้บรรยายธรรมและสอนปฏิบัติธรรมตามมหาวิทยาลัย โรงเรียน สถาบันต่างๆทั้งในประเทศสหรัญ และประเทศไทย ตลอดถึงเผยแพร่ทางอินเทอร์เน็ตและทีวี - ผู้แต่ง หนังสือ สติ-กุญแจไขชีวิต - ผู้แต่ง หนังสือ ภาวนา ภาษาธรรม - ผู้แต่ง หนังสือ พุทธอัจฉริยะ - ผู้แต่ง หนังสือ Buddhism Answer Life - ผู้แต่ง หนังสือ Essence of Life : Mindfulness &Self-Awarenessเกียรติคุณและรางวัลเกียรติคุณและรางวัล. - พ.ศ. 2554 ได้รางวัลศิษย์เก่าแพทย์ศิริราชดีเด่น จากสมาคมศิษย์เก่าแพทย์ศิริราช ในพระบรมราชูปถัมภ์ - พ.ศ. 2551 ได้รางวัลพระราชทานเสาเสมาธรรมจักรจากสมเด็จพระเทพรัตนราชสุดาฯ เมื่อวันที 13 พฤษภาคม 2551 - พ.ศ. 2534 ได้รางวัลเกียรติคุณจากนายกเทศมนตรี นครเซนต์หลุยส์ - พ.ศ. 2543 ได้รางวัลโล่เกียรติคุณจากวัดพระศรีรัตนาราม - ได้รับเลือกลงในหนังสือสารบัญบุคคลดีเด่นของโลก (Marquis-Who's Who in the World) - ได้รับเลือกลงในหนังสือสารบัญบุคคลดีเด่นของสหรัฐ (Marquis-Who's Who in America) - ได้รับเลือกลงในหนังสือสารบัญแพทย์ที่เก่งที่สุดในสหรัฐ(Guide to America 's Top Physicians(Consumers' Research Council of America))</doc>
