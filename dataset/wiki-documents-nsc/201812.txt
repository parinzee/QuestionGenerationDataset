<doc id="201812" url="https://th.wikipedia.org/wiki?curid=201812" title="กำฮูหยิน">กำฮูหยิน กำฮูหยิน (เสียชีวิตราวปี ค.ศ. 210) มีชื่อในสำเนียงจีนกลางว่ากานฟูเหยิน () เป็นตัวละครในวรรณกรรมจีนอิงประวัติศาสตร์เรื่องสามก๊ก เป็นภรรยาหลวงของเล่าปี่ จักรพรรดิและผู้สถาปนาจ๊กก๊กในยุคสามก๊กประวัติ ประวัติ. กำฮูหยินเป็นชาวเมืองไพก๊ก (沛 เพ่ย์ ปัจจุบันอยู่ในอำเภอเพ่ย์ ในมณฑลเจียงซู) เมื่อเล่าปี่มาที่มณฑลอิจิ๋ว และพำนักที่เมืองเสียวพ่าย (小沛 เสี่ยวเพ่ย์ ปัจจุบันอยู่ในอำเภอเพ่ย์ ในมณฑลเจียงซู) เล่าปี่ได้พบกับกำฮูหยินแล้วได้รับนางเป็นภรรยา กำฮูหยินได้ติดตามเล่าปี่ไปที่มณฑลเกงจิ๋ว ที่ซึ่งนางได้ให้กำเนิดเล่าเสี้ยน ในระหว่างศึกสะพานเตียงปันเกี้ยว เล่าปี่ได้หนีกองทัพโจโฉโดยทิ้งกำฮูหยินและเล่าเสี้ยนไว้ท่ามกลางความโกลาหล แต่ทั้งสองก็ได้จูล่งช่วยเหลือให้รอดชีวิตมาได้ ภายหลังกำฮูหยินถึงแก่กรรม ศพของนางได้ถูกฝังไว้ที่เมืองลำกุ๋น (南郡 หนานจวิ้น ปัจจุบันอยู่ในเมืองจิงโจว มณฑลหูเป่ย์)</doc>
