<doc id="278135" url="https://th.wikipedia.org/wiki?curid=278135" title="เอกชัย ศรีวิชัย">เอกชัย ศรีวิชัย เอกชัย ศรีวิชัย ชื่อเล่น เอก เป็นนักร้อง นักแสดงชาวไทย เกิดเมื่อวันจันทร์ที่ 10 กันยายน พ.ศ. 2505 เป็นชาวอำเภอท่าศาลา จังหวัดนครศรีธรรมราช เป็นเจ้าของเพลงดัง "หมากัด" เขายังมีผลงานแสดงภาพยนตร์อีกหลายเรื่องประวัติ ประวัติ. เมื่อตอนที่แม่ตั้งท้องอยู่ นำโชคสู่ครอบครัว ถูกหวยบ่อย จึงมีชื่อว่า บุญรอบ ชีวิตในวัยเด็กมีความลำบาก รับจ้างกรีดยาง ถางหญ้า รับจ้างทำนา ปลูกพริก เก็บข้าว ไม่มีเงินซื้อแม้แต่ชุดลูกเสือ เลยไม่ได้ศึกษาต่อระดับมัธยม จึงเข้ามาเป็นบ๋อยในตัวเมือง และสมัครเป็นภารโรง แล้วเรียนต่อจนจบ ม.ศ.5 จาก ร.ร.มัธยมในตัวเมือง แต่ด้วยที่ความอยากเป็นนักร้อง จึงหัดร้องเพลงด้วยตัวเอง จากนั้นเข้ากรุงเทพฯ ทำงานเป็นบ๋อยและร้องเพลงเป็นอาชีพเสริมตามร้านอาหาร ส่งเสียตัวเองเข้าเรียนต่อมหาวิทยาลัยรามคำแหง จนจบปริญญาตรี รัฐศาสตรบัณฑิต เอกชัยเริ่มอาชีพนักร้อง โดยการร้องเพลงที่ห้องอาหารปูเป้ แต่ประมาณปี 2527 ขณะที่เขาร้องเพลงที่ปาลาติโน่ ย่านถนนจรัญสนิทวงศ์ ครูชวนชัย ฉิมพะวงศ์ ครูเพลงชื่อดังได้เข้ามาทำธุระที่ร้านอาหาร เกิดติดใจน้ำเสียง เห็นว่าเขามีเสียงแปลก จึงได้เรียกทำความรู้จัก โดยต่อมาได้ร่วมทำงานกับครูชวนชัย ฉิมพะวงศ์ ทำมาสเตอร์เพลง แต่ไม่ค่อยได้รับความสนใจเท่าใด แต่เมื่อมีบริษัทหนึ่งสนใจ รับมาสเตอร์ไปแต่อีก 4-5 วันบริษัทก็ปิด มาสเตอร์จึงตกอยู่กับบริษัทดังกล่าว ทั้ง 2 คนจึงต้องมาทำมาสเตอร์ใหม่ โดยมีเพลง พี่นี้มีแต่ให้ รวมอยู่ด้วย จนได้ห้างเมโทรของนายห้างวรชัย ธรรมสังคีติมารับมาสเตอร์ไป ออกผลงานชุด พี่นี้มีแต่ให้ ในชื่อตอนนั้นว่าเอกชัย ฉิมพะวงศ์ แต่ก็ไม่ประสบความสำเร็จดี หลังจากนั้นออกผลงานอัลบั้มชุดที่ 2 ต่อมาเอกชัยแยกออกมาอยู่กับห้างสรรเสริญ รุ่งเสรีชัย และร่วมเดินสายทำวงไปกับอาภาพร นครสวรรค์,จันทรา ธีรวรรณ,ยิ่งยง ยอดบัวงามและเด่นชัย สายสุพรรณ โดยเปลี่ยนชื่อมาเป็นเอกชัย ศรีวิชัย และผลิตผลงานออกมา ปี พ.ศ. 2537 ถือเป็นช่วงชีวิตที่ตกต่ำของเอกชัย ต้องกลับไปร้องเพลงที่บ้าน เอกชัยได้แนวคิดนำเพลงพื้นบ้านมาทำเป็นเพลง "หมากัด" ในผลงานชื่อชุดลายไทยขึ้นมา เป็นเพลงที่มาจากเพลงฉ่อย-เพลงอีแซวทำให้เอกชัยโด่งดังมากจากเพลงนี้ ในช่วงปี 2538 จนถึงปี 2539 ขายได้มากถึง 2 ล้านชุด จากนั้นเขาได้ตั้งวงศรีวิชัยโชว์ เป็นวงดนตรีแนวส่งเสริมศิลปวัฒนธรรมภาคใต้ เอกชัย ศรีวิชัย ยังเป็นบุคคลที่อยู่เบื้องหลังความสำเร็จของนักร้องลูกทุ่งดังจากภาคใต้หลายคน เช่น ดวงจันทร์ สุวรรณี,หลวงไก่และเจี๊ยบ เบญจพร ปี พ.ศ. 2555 ได้รับการโปรดเกล้าฯ ให้ถวายงานในพระราชดำริของ ทูลกระหม่อมหญิงอุบลรัตนราชกัญญาสิริวัฒนาพรรณวดี ภายในกิจการพระราชดำริ "มูลนิธิ มิราเคิล ออฟไลฟ์ (Miracle of Life)" โดยมีความเป็นมา กล่าวคือ อันเนื่องมาจากพระอัจฉริยะภาพที่ทรงเล็งเห็นถึงปัญหาทางด้านคุณภาพชีวิตของเด็กเยาวชนและประชาชนในประเทศไทย โดยเฉพาะกลุ่มเยาวชนที่มีศักยภาพแต่ขาดแคลนโอกาสในด้านต่างๆ ที่จะพัฒนาความสามารถเหล่านั้นให้สูงขึ้นและนำมาใช้ให้เกิดประโยชน์กับสังคมไทย ทูลกระหม่อมหญิงอุบลรัตนราชกัญญา สิริวัฒนาพรรณวดี จึงทรงมีพระดำริถึงการส่งเสริม สนับสนุน และพัฒนาทักษะด้านต่างๆ ให้กับเยาวชนและประชาชนให้ได้รับโอกาสในการดำรงชีวิต ได้มีพื้นที่ในการแสดงออกตามความสามารถและตามความสนใจได้อย่างเหมาะสม เพื่อให้มีศักยภาพที่สูงขึ้น โดยจัดให้มีการรวมกลุ่มเพื่อทำประโยชน์ทั้งต่อตนเองและสังคม โดยคุณเอกชัย ศรีวิชัย ได้ดำรงตำแหน่ง ผู้อำนวยการด้านการทำนุ บำรุงวัฒนธรรมชาติ ปีพ.ศ 2558 ปิดตำนานศรีวิชัยโชว์ เนื่องจากไม่สะดวกในการขออนุญาตจัดการแสดงจากทางราชการ และอยากทำงานด้านโทรทัศน์มากกว่าผลงานละครผลงานละคร. - โกมินทร์ (2532-2533) - โม่งป่า (2535) - เกราะเพชรเจ็ดสี (2538) - มนต์รักลูกทุ่ง (2538) - อะเมซิ่งโคกเจริญ (2544) - กำนันอี๊ด (2552) - มนต์รักลูกทุ่ง (2553) - ลิเก๊ ลิเก (2557) - หมัดเด็ดเสียงทอง (2557) - มือปราบกุ๊กกุ๊กกู๋ (2558) (รับเชิญ) - สาวน้อยร้อยล้าน (2559) (รับเชิญ) - มนต์รักสองฝั่งคลอง (2559) - ที่หนี้มีรัก (2560) - เงาอาถรรพ์ (2560)ภาพยนตร์ภาพยนตร์. - แว่วเสียงแคน (2537) - อำแดงเหมือนกับนายริด (2537) - เพลงรักบ้านนาสัญญารัก (2541) - มนต์เพลงลูกทุ่ง เอฟ.เอ็ม. (2545) - ฟอร์มาลีนแมน รักเธอเท่าฟ้า (2547) - หอแต๋วแตก (2550) - เหยิน เป๋ เหล่ เซมากูเตะ (2551) - หอแต๋วแตก แหกกระเจิง (2552) - หอแต๋วแตกแหวกชิมิ (2554) - หอแต๋วแตกแหกมว๊ากก (2555) - รวมพลคนลูกทุ่งเงินล้าน (2556) - สัญญาคิมหันต์ (2557) - หอแต๋วแตกแหกนะคะ (2558) - เทริด (2559) - นายไข่เจียวเสี่ยวตอร์ปิโด (2561)ชื่อคอนเสิร์ตศรีวิชัยโชว์ชื่อคอนเสิร์ตศรีวิชัยโชว์. - ศรีวิชัยโชว์ - สาวผมแดง - ลูกทุ่งลายไทย - จินตลีลา ลังกาสุกะ - จินตภาพ กำเนิดมโนราห์ - วัฒนธรรมไทย 4 ภาค - สี่แผ่นดิน - คนเชิดหนัง - เอกชัยไทยแลนด์ แดนวัฒนธรรม - เอกชัยล้อเลียนคนดัง - รักคุณเท่าฟ้า - มนต์รักปักษ์ใต้ - 10ปี ศรีวิชัยโชว์ พี่นักร้องน้องโนรา - เสน่ห์ดนตรี เวทีใต้ - แผ่นดินแม่ - 7อัศจรรย์โชว์ - 12 ปี ศรีวิชัยโชว์ อลังการล้าน 7 - 7 ตำนานอลังการโชว์ - อลังการงานช้าง - ล้านเจ็ด11แสน - เอกชัยท้ากัด หรอยจัง อลังการ งานช้าง - ศรีวิชัยโชว์ โจ๊ะพรึมพรึม - สวรรค์ชั้น7 - สวัสดีไทยแลนด์ - 20 ปี ศรีวิชัยโชว์ แผ่นดินพ่อ - คอนเสิร์ตพิเศษ โนราเอกชัยไพศาล - คอนเสิร์ตพิเศษ เอกชัยยกทัพวัฒนธรรม - คอนเสิร์ตศรีวิชัยโชว์ รีเทิร์น ตอน วันดวลฮาอัลบั้มอัลบั้ม. - พี่มีแต่ให้ (2527) - วันนี้พี่ขอ (2528) - คิดแล้วช้ำ (2530) - รักเก่าที่บ้านเกิด (2535) - เอกชัยสุดซิ้ง ชุดที่ 1-9 (2541) - เอกชัยเมา (2535) - ไม่อยากพกเมีย (2537) - น้องน้ำผึ้ง (2538) - หมากัด (2540) - ตกใจตื่น (2541) - ไมค์ทอง ชุดที่ 1-2 (2541) - เสียงจากพี่หลวง (2543) - จุดเทียน (2544) - วอนพ่อจตุคามรามเทพ (2544) - โฟคซองทองแดง (2544) - 7 ดาวศรีวิชัย (2544) - สรรพลีหวน (2545) - กลิ่นไอผ้าอ้อม (2546) - จากกันวันรายอ (2547) - จีบสาว (2547) - ชวนน้องทำบุญ (2548) สังกัด อาร์ สยาม - รักสาวนุ้ย (2548) - สาวเทคนิค (2548) - เสือสะอื้น - บินหลา แม่ดุเมียด่า (2545) สังกัด อาร์.เอส.โปรโมชั่น (1992)- แม่ดุเมียด่า - จดหมายจากนายหลำ - ใช่แล้วสิ - สาวนิวลุกส์ - พี่มาปลอบขวัญ - อีแม๊ะ - จ้างก็ไม่รัก - ชุมทางเขาชุมทอง - ยอมให้เด็กหลอก (2549) สังกัด ท็อปไลน์-ไดมอนด์ - อกหักจากปักษ์ใต้ (2543) สังกัด อาร์.เอส.โปรโมชั่น (1992) - อยากฉีกบัตรเชิญ - มันต้องโกน (2553) สังกัด ท็อปไลน์-ไดมอนด์ - รักพี่ลองแล - พี่นี้มีแต่ให้ - รำวงลูกแม่เรียง ชุดที่ 1-2 - ลายไทย - หมอลำใต้ 1 - หมอลำใต้ 2+1 - พี่หวานน้ำตาลน้อง - ยางแพงรถป้ายแดงเต็มถนน - พี่น้อง 2 ชัย - ยามชายแดน</doc>
