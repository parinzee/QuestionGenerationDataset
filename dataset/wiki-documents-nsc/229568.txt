<doc id="229568" url="https://th.wikipedia.org/wiki?curid=229568" title="ทิม เบอร์ตัน">ทิม เบอร์ตัน ทิม วิลเลียม เบอร์ตัน () เกิดเมื่อวันที่ 25 สิงหาคม ค.ศ. 1958 เป็นผู้กำกับภาพยนตร์ ผู้สร้าง และนักเขียนชาวอเมริกัน เคยได้รับรางวัลลูกโลกทองคำ เขามีชื่อเสียงกับผลงานในรูปแบบหม่น ๆ และแปลก ๆ อย่างเช่นหนังคัลท์สุดคลาสสิกของเขาเรื่อง เอ็ดเวิร์ด มือกรรไกร และ ฝันร้าย ฝันอัศจรรย์ ฝันก่อนวันคริสต์มาส เช่นเดียวกับการกำกับในภาพยนตร์ซีรีส์ แบทแมน เขามีผลงานกำกับหนังเรื่องแรกคือ Pee-wee's Big Adventure ในปี 1985 หลังจากนั้นก็มีผลงานกำกับภาพยนตร์อีกหลายเรื่อง ที่ได้รับเสนอชื่อเข้าชิงและได้รางวัลออสการ์ เขามักจะร่วมงานกับนักแสดงที่สนิทกันอย่าง จอห์นนี เดปป์ เช่นเดียวกับ แดนนี เอลฟ์แมน และคู่สมรสเฮเลน่า บอนแฮม คาร์เตอร์ มีบุตรด้วยกัน 2 คน ในปี พ.ศ. 2553 ทิมได้รับเกียรติเป็นประธานคณะกรรมการตัดสินรางวัลภาพยนตร์ เทศกาลภาพยนตร์นานาชาติเมืองคานส์ ครั้งที่ 63 ที่จัดขึ้นระหว่างวันที่ 12 พฤษภาคม ถึง 24 พฤษภาคม ที่เมืองคานส์ ประเทศฝรั่งเศส</doc>
