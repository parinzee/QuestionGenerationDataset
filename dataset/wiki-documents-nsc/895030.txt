<doc id="895030" url="https://th.wikipedia.org/wiki?curid=895030" title="สภานิติบัญญัติกาตาลุญญา">สภานิติบัญญัติกาตาลุญญา สภานิติบัญญัติกาตาลุญญา (; ) หรือ สภานิติบัญญัติกาตาลุญญอ (อารัน: ) เป็นสภานิติบัญญัติระบบสภาเดียวของกาตาลุญญา ทำหน้าที่เป็นตัวแทนประชาชนกาตาลุญญาและใช้อำนาจออกกฎหมายต่าง ๆ อนุมัติงบประมาณรายจ่ายของฌานาราลิตัตดากาตาลุญญา และควบคุมหรือผลักดันให้เกิดการกระทำทางการเมืองของฝ่ายบริหาร ปัจจุบันสภานี้ประกอบด้วยสมาชิก 135 คน ซึ่งมาจากการเลือกตั้งทางตรงด้วยสิทธิออกเสียงเลือกตั้งทั่วไปทุก 4 ปี การเลือกตั้งสมาชิกสภานิติบัญญัติกาตาลุญญาครั้งล่าสุดจัดขึ้นในวันที่ 27 กันยายน พ.ศ. 2558 ผลการเลือกตั้งได้นำไปสู่การลงมติให้ความเห็นชอบกฎหมายคำประกาศเริ่มกระบวนการเอกราชแห่งกาตาลุญญา ในเอกสารฉบับนี้ สภานิติบัญญัติกาตาลุญญา "ประกาศเริ่มต้นกระบวนการสร้างรัฐกาตาลุญญาที่เป็นเอกราชในรูปแบบสาธารณรัฐ" และได้รับการประกาศให้เป็น "ผู้ทรงอำนาจอธิปไตยและการแสดงออกซึ่งอำนาจสถาปนารัฐธรรมนูญ" เมื่อวันที่ 27 ตุลาคม พ.ศ. 2560 สภานิติบัญญัติกาตาลุญญาประกาศเอกราชฝ่ายเดียวจากสเปนด้วยคะแนนเสียงข้างมาก 70 ต่อ 10 โดยจัดตั้งสาธารณรัฐกาตาลุญญาขึ้น ส่วนสมาชิกสภาอีก 55 คนงดออกเสียงหรือคว่ำบาตรการออกเสียงเนื่องจากไม่เห็นด้วยกับขบวนการประกาศเอกราช เพื่อเป็นการตอบโต้ มาเรียโน ราฆอย นายกรัฐมนตรีสเปนประกาศยุบสภานิติบัญญัติกาตาลุญญาและกำหนดให้มีการเลือกตั้งระดับแคว้นแบบกะทันหันในวันที่ 21 ธันวาคม ปีเดียวกัน</doc>
