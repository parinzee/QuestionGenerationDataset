<doc id="141175" url="https://th.wikipedia.org/wiki?curid=141175" title="อุทยานแห่งชาติดอยหลวง">อุทยานแห่งชาติดอยหลวง อุทยานแห่งชาติดอยหลวง มีพื้นที่ทั้งหมด 731,250 ไร่ ลักษณะภูมิประเทศเป็นเทือกเขาสูงสลับซับซ้อน เป็นต้นกำเนิดของแม่น้ำวังและน้ำแม่ลาวในจังหวัดเชียงราย สภาพป่าเป็นป่าเบญจพรรณ ป่าดิบชื้น และป่าเต็งรัง มีสถานที่ท่องเที่ยว เช่น น้ำตกปูแกง น้ำตกวังแก้ว ซึ่งเป็นน้ำตกที่ใหญ่ที่สุด นอกจากนี้ อุทยานแห่งชาติดอยหลวงยังมีเส้นทางเดินเท้าศึกษาธรรมชาติ โดยเฉพาะในช่วงฤดูหนาวเมื่ออยู่บนดอยหนอก (เป็นดอยที่สูงที่สุดของดอยหลวง) สามารถมองเห็นทะเลหมอกและทิวทัศน์ที่สวยงาม มีศูนย์บริการท่องเที่ยวให้ความรู้และเข้าใจแก่นักท่องเที่ยว มีร้านค้าไว้บริการ สถานที่กางเต็นท์ และมีเต็นท์ให้เช่า อุทยานดอยหลวงได้รับการจัดตั้งเป็นอุทยานแห่งชาติลำดับที่ 61 ของประเทศไทยเมื่อวันที่ 16 เมษายน พ.ศ. 2533แหล่งท่องเที่ยวแหล่งท่องเที่ยว. - ดอยหนอก - ถ้ำนางพญาปางดินไฟ - น้ำตกจำปาทอง - น้ำตกปูแกง - น้ำตกแม่เหยี่ยน - น้ำตกวังแก้ว - น้ำตกธารทอง</doc>
