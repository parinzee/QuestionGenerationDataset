<doc id="679661" url="https://th.wikipedia.org/wiki?curid=679661" title="STAY ซากะ..ฉันจะคิดถึงเธอ">STAY ซากะ..ฉันจะคิดถึงเธอ STAY ซากะ..ฉันจะคิดถึงเธอ () เป็นละครชุดในโครงการพิเศษของแอปพลิเคชัน ไลน์ทีวี โดย บริษัท ไลน์ คอร์ปอเรชัน (ประเทศไทย) จำกัด ผลิตโดยจีทีเอชและนาดาวบางกอก ด้วยความร่วมมือจาก SAGA Prefectural Government และ Saga Prefecture Film Commission สร้างเรื่องและเขียนบทโดยทรงยศ สุขมากอนันต์ โดยเป็นเรื่องราวความรักของ หมี และ จุก สองคนไทยที่ต้องไปใช้ชีวิตภายในจังหวัดซะงะ ประเทศญี่ปุ่น ซึ่งเป็นจังหวัดเล็ก ๆ แต่แฝงไปด้วยความอบอุ่นตลอดมา ออกอากาศให้ชมทุกวันเสาร์เวลา 20.00 น. ทางแอปพลิเคชัน ไลน์ทีวี และจะรีรันทางโทรทัศน์อีกครั้งทางช่องจีเอ็มเอ็ม 25 และจีทีเอชออนแอร์ ทุกวันเสาร์ เวลา 22.00 น.การผลิต การผลิต. โครงการ STAY เป็นหนึ่งในโครงการพิเศษที่ทางจีทีเอชได้รับข้อเสนอมาจาก ไลน์ คอร์ปอเรชัน (ประเทศไทย) เพื่อใช้เป็นเนื้อหาพิเศษ (Exclusive Content) ในการโฆษณาส่งเสริมแอปพลิเคชันไลน์ทีวีหลังเปิดตัวจริง ซึ่งก่อนหน้านั้นจีทีเอชได้ใช้ช่องทางไลน์ทีวี ในการส่งตอนย้อนหลังของ เพื่อนเฮี้ยน..โรงเรียนหลอน ออกอากาศไปแล้ว เมื่อได้โจทย์ข้างต้น ย้ง จึงมีความคิดที่อยากจะทำละครสั้นที่แสดงถึงวิถีชีวิตแบบบ้าน ๆ ขึ้น และประกอบกับการที่ทางการญี่ปุ่นมีความต้องการให้ทีมงานชาวไทยเข้าไปถ่ายทำละครเพื่อเป็นการประชาสัมพันธ์ประเทศ แนวคิด และวิถีชีวิตของประชากรชาวญี่ปุ่น บวกกับการที่ทีมสถานที่ได้ส่งแผ่นพับประชาสัมพันธ์จังหวัดซะงะเข้ามา ทำให้ทรงยศตัดสินใจเลือกใช้สถานที่นี้ในการถ่ายทำทันที การถ่ายทำเริ่มต้นขึ้นตั้งแต่ต้นปี พ.ศ. 2558 โดยยกทีมงานไปถ่ายทำกว่า 30 ชีวิต และเก็บภาพอยู่นานเดือนกว่า ๆ ก่อนจะกลับมาเปิดตัวอย่างเป็นทางการภายในงานเปิดตัวแอปพลิเคชันไลน์ทีวีที่ศูนย์การค้าเซ็นทรัลเวิลด์เมื่อวันที่ 7 กุมภาพันธ์ที่ผ่านมาเรื่องย่อ เรื่องย่อ. จุก (เก้า - สุภัสสรา ธนชาต) หญิงสาวผู้ฝันอยากมีหนังสือของตัวเองสักเล­่มในชีวิต เธอจึงเอาเรื่องฝันและเรื่องเรียนของตัวเอ­งมารวมกันซะเลย โดยคิดโครงงานสำเร็จการศึกษาส่งอาจารย์ เป็นหนังสือบันทึกการเดินทางเกี่ยวกับอาหา­รการกินที่ญี่ปุ่น โดยทำร่วมกับ แอน เพื่อนสาวคนสนิท และแล้วการเดินทางไปสำเร็จความฝันของจุกก็­เริ่มขึ้น โดยมีจุดหมายปลายทางที่ไร่เล็ก ๆ แห่งหนึ่งในจังหวัดซะงะ ประเทศญี่ปุ่น แต่กลายเป็นว่าจุกต้องบินเดี่ยวแบบไม่คาดค­ิด เพราะแอนเพื่อนสนิทดันมาเบี้ยวซะงั้น ที่ไร่แห่งนั้นเอง จุกได้เจอกับ หมี (ซันนี่ สุวรรณเมธานนท์) หนุ่มไทยมาดนิ่งแต่ใจดี ผู้หนีมาใช้ชีวิตและทำงานอยู่ที่ญี่ปุ่นเป­็นเวลากว่าสามปี หมีเปรียบเสมือนพี่เลี้ยงคอยดูแลจุกในทุกเ­รื่อง นั่นจึงทำให้ทั้งคู่สนิทสนมกันอย่างรวดเร็­ว รวมถึงความรู้สึกดี ๆ ที่มีให้กัน ก็ได้เริ่มก่อตัวขึ้นช้า ๆ แบบไม่รู้ตัวนักแสดงนักแสดง. - ซันนี่ สุวรรณเมธานนท์ รับบทเป็น หมี / คุมะคุง - สุภัสสรา ธนชาต รับบทเป็น จุก - ธิติ มหาโยธารักษ์ รับบทเป็น เม่น - ธีรดนย์ ศุภพันธุ์ภิญโญ รับบทเป็น เจ๋ง - Sakura Enokida รับบทเป็น นาโอมิ - Shinichiro Uchida รับบทเป็น ฮัตโตริ (คุณลุงเจ้าของโฮมสเตย์) - อทิตยา เครก รับบทเป็น เคท - ธนบดี ใจเย็น รับบทเป็น เตอร์ - อรัชพร โภคินภากร รับบทเป็น แอนเพลงประกอบเพลงประกอบ. - แอบชอบ ขับร้องโดย ละอองฟองเป็นเวอร์ชันที่นำเนื้อร้องของเวอร์ชันภาษาไทยในอัลบัม "Wind up City" มาผสมกับเวอร์ชันภาษาญี่ปุ่นในอัลบัม "Feel Romance 長崎浪漫" - Stay ขับร้องโดย Getsunova</doc>
