<doc id="403986" url="https://th.wikipedia.org/wiki?curid=403986" title="วัดป่ามัชฌิมวาส">วัดป่ามัชฌิมวาส วัดป่ามัชฌิมวาส อยู่ที่ บ้านดงเมือง ต.ลำพาน อ.เมือง จ.กาฬสินธุ์ เริ่มก่อตั้ง เมื่อปี พ.ศ.๒๔๗๔ โดย พระอาจารย์ ทุ่ม ปิยธโร จากวัดบรมนิวาส กรุงเทพมหานคร ท่านเป็น ชาวอำเภอชนบท จังหวัดขอนแก่น ได้มาเริ่มสร้าง วัดป่ามัชฌิมาวาส ขึ้น หลังจากนั้นท่านก็ได้เดินทาง ไปจำพรรษา และสร้างวัดใหม่ที่อำเภอชนบท ต่อมาได้มีเจ้าอาวาสอีกหลายองค์ จนประมาณปี พ.ศ.๒๕๑๐ พระอาจารย์ เมือง พลวฑฺโฒ เป็นเจ้าอาวาส จนถึงปัจจุบันประวัติ ประวัติ. ประวัติวัดป่ามัชฌิมวาสแห่งนี้ สร้างขึ้นราวปี 2474 มีพระเณรจำพรรษอยู่ร่วม 30 รูป ปัจจุบัน มีหลวงพ่อเมือง พลวัฑโฒ พระเกจิสายหลวงปู่มั่น ภูริทัตโต เป็นเจ้าอาวาส ภายในวัดมีพื้นที่กว้างขวาง อุดมด้วยแมกไม้ที่ร่มครึ้มทั่วบริเวณวัดแล้ว ยังมี "อาจารย์ใหญ่" หรือซากศพมนุษย์ ภายในศาลาอัศวินวิจิตร หรือพิพิธภัณฑ์ศพ ไว้ให้ศึกษาสัจธรรมชีวิตศาสนสถาน-ถาวรวัตถุศาสนสถาน-ถาวรวัตถุ. - ศาลาพุทโธ สำหรับใช้รับแขกและพบปะญาติโยม - ศาลาอัศวินวิจิตร สถานที่ที่นำศพคนเสียชีวิตมาแสดงเพื่อให้เห็นถึงความไม่เที่ยงในชีวิตของมนุษย์ - พุทธสถาน ซึ่งเป็นที่ประดิษฐานของพระพุทธรูปศักดิ์สิทธิ์หลายองค์ ฯลฯ - กุฏิสงฆ์ ของวัดป่ามัชฌิมาวาส จะปลูกอยู่ในระยะห่างกันพอสมควร ทั้งนี้มีเหตุเนื่องจากการปฏิบัติเพื่อให้บรรลุผลปลายทางอันสูงสุดของพระพุทธศาสนานั้น จำเป็นต้องใช้สถานที่ที่ต้องมีความสงบและอยู่ห่างไกลต่อการรบกวนจากเรื่องราวต่างๆ ของโลกภายนอก - พุทธบูชาคลินิก ซึ่งเป็นคลินิกที่ให้การรักษาพยาบาลพระภิกษุสงฆ์ และสามเณรที่จำพรรษาที่วัดมัชฌิมวาส และวัดอื่นๆ ทั้งในเขตจังหวัดกาฬสินธุ์ และจังหวัดใกล้เคียง โดยในอาคารอเนกประสงค์พื้นที่ประมาณ 25 ตารางเมตร มีห้องตรวจรักษาฟัน และโรคทั่วไปอย่างละ 1 ห้อง ต่อมาหลวงพ่อเมืองมีดำริให้เพิ่มเติมการบริการทางด้านการแพทย์ไปสู่ประชาชนด้วย ส่งผลให้มีประชาชนทั่วไปมารับบริการเพิ่มขึ้นอย่างรวดเร็ว</doc>
