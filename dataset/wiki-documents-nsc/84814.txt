<doc id="84814" url="https://th.wikipedia.org/wiki?curid=84814" title="เฆตาเฟ">เฆตาเฟ เฆตาเฟ () เป็นเมืองหนึ่งในเขตนครหลวงของกรุงมาดริด ประเทศสเปน อยู่ห่างจากย่านกลางเมืองไปทางทิศใต้ประมาณ 12 กิโลเมตร ในปี ค.ศ. 2006 (พ.ศ. 2549) เมืองนี้มีประชากร 156,320 คน (สถาบันสถิติแห่งชาติสเปน) เฆตาเฟเป็นศูนย์อุตสาหกรรมและการค้า รวมทั้งการท่าอากาศยานทหาร (มีสโลแกนกล่าวไว้ว่าเมืองนี้เป็น "อู่การบินของสเปน") และยังมีระบบการขนส่งที่มีคุณภาพ เชื่อมต่อกับกรุงมาดริดด้วยทางหลวงหลายเส้นทาง (A-4, A-42, M-45) และรถไฟใต้ดิน หากตรงไปทางทิศตะวันออกของเมือง จะพบเซร์โรเดโลสอังเฆเลส (Cerro de los Ángeles) ซึ่งเป็นเนินเขาที่มีชื่อเสียงจากการถูกจัดเป็นศูนย์กลางด้านภูมิศาสตร์ของคาบสมุทรไอบีเรีย บนเนินเขามีสำนักสงฆ์ (monastery) ที่สร้างขึ้นในคริสต์ศตวรรษที่ 14 และอนุสาวรีย์ที่สร้างขึ้นหลังสงครามกลางเมืองสเปนสิ้นสุดลง เฆตาเฟยังเป็นที่ตั้งของมหาวิทยาลัยการ์โลสที่ 3 (University Carlos III) ตั้งขึ้นในโรงทหารเก่าแห่งหนึ่งซึ่งซ่อมแซมและทำใหม่เพื่อใช้ประโยชน์ทางด้านนี้ สโมสรฟุตบอลของเมืองคือ สโมสรฟุตบอลเฆตาเฟ (Getafe CF) ที่เล่นอยู่ในลีกลาลีกา (2006-2007) และใช้สนามอัลฟอนโซ เปเรซ (ความจุ 14,000 คน) ส่วนทางด้านตะวันออกเฉียงใต้ของเมือง บางชิ้นส่วนของโครงเครื่องบินแอร์บัส A380 ได้ถูกสร้างขึ้นที่นั่น จึงไม่ใช่เรื่องแปลกที่จะเห็นเครื่องบินดังกล่าวสักลำบินเข้าและออกจากบริเวณฐานบิน</doc>
