<doc id="746140" url="https://th.wikipedia.org/wiki?curid=746140" title="พลิกแผนล่า ยอดจารชน">พลิกแผนล่า ยอดจารชน พลิกแผนล่า ยอดจารชน () เป็นภาพยนตร์โลดโผน/สายลับ/ระทึกขวัญ ลำดับที่ 4 ในภาพยนตร์ชุด บอร์น กำกับและร่วมเขียนบทโดยโทนี กิลรอย นำแสดงโดยเจเรมี เรนเนอร์, เรเชล ไวสซ์และเอ็ดเวิร์ด นอร์ตัน เข้าฉายในปี 2012 พอล กรีนกราส ผู้กำกับภาพยนตร์ชุด บอร์น ภาคที่ 2-3 และแม็ตต์ เดม่อน ผู้รับบทเป็น "เจสัน บอร์น" ตัวเอกของภาพยนตร์ชุดนี้ไม่ได้ปรากฏตัวในเรื่อง ด้านโทนี กิลรอย ผู้กำกับกล่าวว่า "เหตุการณ์ในภาคนี้อยู่ในช่วงเวลาเดียวกับเหตุการณ์ในภาคก่อนหน้า" แต่เป็นเรื่องราวของสายลับอีกคนที่อยู่ในโครงการที่เกี่ยวข้องกับโครงการที่บอร์นเคยสังกัดอยู่เรื่องย่อ เรื่องย่อ. เมื่อตัวตนของเจสัน บอร์นและโครงการลับถูกเปิดเผยสู่สาธารณชน เหล่าบรรดาผู้อยู่เบื้องหลังโครงการต่างตัดสินใจปิดโครงการที่เกี่ยวข้อง ทำให้แอรอน ครอส (เจเรมี เรนเนอร์) หนึ่งในสายลับในโครงการต้องหนีเอาชีวิตรอดจากการถูกไล่ล่านักแสดงนักแสดง. - เจเรมี เรนเนอร์ รับบท แอรอน ครอส - เรเชล ไวสซ์ รับบท ดร. มาร์ตา เชียริง - เอ็ดเวิร์ด นอร์ตัน รับบท เอริก ไบเยอร์ - โจน แอลเลน รับบท พาเมลา แลนดี - อัลเบิร์ต ฟินนีย์ รับบท ดร. อัลเบิร์ต เฮิร์ช - เดวิด สตราแทรน รับบท โนอาห์ โวเซน - สก็อตต์ เกลนน์ รับบท เอสรา เครเมอร์ภาคต่อ ภาคต่อ. ในเดือนธันวาคม 2012 แม็ตต์ เดม่อนกล่าวว่าเขาและพอล กรีนกราสสนใจกลับมาแสดงและกำกับภาพยนตร์ บอร์น ตามลำดับ แต่ในเดือนพฤศจิกายน 2013 มีข่าวว่าเจเรมี เรนเนอร์จะกลับมารับบทแอรอน ครอสในภาพยนตร์ภาคต่อที่จะกำกับโดยจัสติน ลิน และมีกำหนดฉายวันที่ 16 กรกฎาคม 2016 ต่อมาในเดือนกันยายน 2014 มีการประกาศว่าแม็ตต์ เดม่อนและพอล กรีนกราสจะกลับมาในภาคต่อลำดับที่ 5 ในชุด บอร์น อย่างแน่นอน และจะมีภาพยนตร์ที่แสดงโดยเจเรมี เรนเนอร์แยกต่างหาก ในเดือนมกราคม 2015 มีการประกาศเลื่อนวันออกฉายไปเป็นวันที่ 29 กรกฎาคม 2016</doc>
