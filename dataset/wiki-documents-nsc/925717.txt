<doc id="925717" url="https://th.wikipedia.org/wiki?curid=925717" title="เนเฟอร์คาอูที่หนึ่ง">เนเฟอร์คาอูที่หนึ่ง เนเฟอร์คาอูที่หนึ่ง เป็นเจ้าหญิงแห่งราชวงศ์ที่สี่ของอียิปต์โบราณ พระองค์เป็นพระราชธิดาพระองค์โตของฟาโรห์สเนฟรู และด้วยเหตุนี้พระองค์จึงเป็นพระขนิษฐาร่วมพระบิดากับฟาโรห์คูฟู พระองค์เป็นมารดาของเจ้าชายเนเฟอร์มาอัตที่สอง และย่าของเจ้าชายสเนเฟรูคาฟ พระองค์ได้ถูกกล่าวอย่างชัดเจนว่าเป็นพระราชธิดาของฟาโรห์สเนฟรู ในบันทึกจากหลุมฝังศพของบุตรชายและหลานชายของพระองค์ โดยเคิร์ต เฮนริก เซต ได้โต้แย้งข้อมูลจากจารึกในหลุมฝังพระศพของเนเฟอร์มาอัต ว่าพระองค์ได้อภิเษกสมรสกับพระบิดาของพระองค์เอง และเจ้าชายเนเฟอร์มาอัตเป็นบพระราชโอรสของฟาโรห์สเนฟรู แต่จอร์จ แอนดรูว์ เรสเนอร์ ได้โต้แย้งกับข้อมูลนี้และบอกว่าพระนางเนเฟอร์คาอู อาจจะอภิเษกสมรสกับฟาโรห์คูฟู แต่ถ้าพระองค์ไม่ได้อภเษกสมรสกับรายชื่อข้างต้น อาจจะเป็นไปได้ว่าพระองค์อาจจะอภิเษกสมรสกับขุนนางไม่ทราบนาม พระนางเนเฟอร์คาอู อาจจะถูกฝังอยู่ในมาสตาบา G 7050 ที่กิซ่า หลุมฝังพระศพของพระองค์ไม่ได้ถูกจารึกไว้ อย่างไรก็ตามเจ้าของมาสตาบานี้ยังเป็นข้อสันนิษฐาน</doc>
