<doc id="610095" url="https://th.wikipedia.org/wiki?curid=610095" title="พระวรวงศ์เธอ พระองค์เจ้าแก้วกัลยาณี">พระวรวงศ์เธอ พระองค์เจ้าแก้วกัลยาณี พระวรวงศ์เธอ พระองค์เจ้าแก้วกัลยาณี (พระนามเดิม: หม่อมเจ้าแก้วกัลยา สุประดิษฐ์; พ.ศ. 2392 - 3 ธันวาคม พ.ศ. 2456) เป็นพระธิดาในพระเจ้าบรมวงศ์เธอ พระองค์เจ้าสุประดิษฐ์ กรมหมื่นวิษณุนาถนิภาธร กับหม่อมจิ๋ม สุประดิษฐ์ ณ อยุธยา และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าแก้วกัลยา ประสูติเมื่อ พ.ศ. 2392 ในสมัยรัชกาลที่ 3 ในสมัยรัชกาลที่ 4 พระบาทสมเด็จพระจอมเกล้าเจ้าอยู่หัว ได้ทรงชุบเลี้ยงหม่อมเจ้าแก้วกัลยาคล้ายกับพระเจ้าลูกเธอในพระองค์ ถึงกับโปรดเกล้าฯ ให้เข้าแห่ต่อท้ายกระบวนแห่โสกันต์พระเจ้าลูกเธอ พระองค์เจ้าทักษิณชา พระเจ้าลูกเธอ พระองค์เจ้าโสมาวดี และพระเจ้าลูกเธอ พระองค์เจ้าประภัศรด้วย ในสมัยรัชกาลที่ 5 ได้ทรงรับราชการฝ่ายใน ทรงปฏิบัติเป็นพระอภิบาลในพระบาทสมเด็จพระมงกุฎเกล้าเจ้าอยู่หัว ตั้งแต่เสด็จพระราชสมภพจนกระทั่งเจริญพระชนมพรรษาได้ 10 พรรษา ครั้นต่อมา ปี พ.ศ. 2456 พระบาทสมเด็จพระมงกุฎเกล้าเจ้าอยู่หัวมีพระราชหฤทัยรำลึกถึงคุณความดีของหม่อมเจ้าแก้วกัลยาที่ได้ทรงทำหน้าที่พระอภิบาลพระองค์มาโดยมิได้บกพร่อง จึงทรงพระกรุณาโปรดเกล้าฯ สถาปนาพระอิสริยยศเป็น พระวรวงศ์เธอ พระองค์เจ้าแก้วกัลยาณี ทรงศักดินา 3000 พระวรวงศ์เธอ พระองค์เจ้าแก้วกัลยาณี เสกสมรสกับหม่อมเจ้าเดช นพวงศ์ พระโอรสในพระเจ้าบรมวงศ์เธอ พระองค์เจ้านพวงศ์ กรมหมื่นมเหศวรศิววิลาส พระวรวงศ์เธอ พระองค์เจ้าแก้วกัลยาณี สิ้นพระชนม์เมื่อ 3 ธันวาคม พ.ศ. 2456 ในรัชกาลที่ 6 พระราชทานเพลิงพระศพ ณ วัดราชาธิวาส เมื่อวันที่ 26 พฤษภาคม พ.ศ. 2457เครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 4 ชั้นที่ 3 (ม.ป.ร.3) - เหรียญรัตนาภรณ์ รัชกาลที่ 6 ชั้นที่ 3 (ว.ป.ร.3)</doc>
