<doc id="413900" url="https://th.wikipedia.org/wiki?curid=413900" title="อัศวิน วิภูศิริ">อัศวิน วิภูศิริ นายอัศวิน วิภูศิริ (เกิด: 18 พฤศจิกายน พ.ศ. 2494 ที่จังหวัดพิจิตร) อดีตสมาชิกสภาผู้แทนราษฎรแบบบัญชีรายชื่อ ลำดับที่ 33 พรรคประชาธิปัตย์ อดีตเลขาธิการพรรคมหาชน ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคชาติไทย ปัจจุบันเป็นรองหัวหน้าพรรคประชาธิปัตย์ ดูแลพื้นที่ภาคเหนือประวัติ ประวัติ. นายอัศวิน วิภูศิริ เกิดเมื่อวันที่ 18 พฤศจิกายน พ.ศ. 2494 เป็นบุตรของนายศักดิ์ และนางลำดวล วิภูศิริ มีพี่น้อง 5 คน สำเร็จการศึกษระดับประถมศึกษาจากโรงเรียนบ้านสากเหล็ก มัธยมศึกษาจากโรงเรียนพิจิตรพิทยาคม ปริญญาตรีศิลปศาสตรบัณฑิต มหาวิทยาลัยรามคำแหง และปริญญาโทสถาบันบัณฑิตพัฒนบริหารศาสตร์ สมรสและหย่า มีบุตร 3 คน หนึ่งในนั้นคือนายชาญวิทย์ วิภูศิริ อดีตผู้สมัคร ส.ส.กรุงเทพมหานคร พรรคประชาธิปัตย์งานการเมือง งานการเมือง. นายอัศวินเป็นคนสนิทของพลตรีสนั่น ขจรประศาสน์ ปี พ.ศ. 2550 ลงสมัครรับเลือกตั้งแบบสัดส่วน กลุ่มที่ 2 ลำดับที่ 1 พรรคชาติไทย และได้รับเลือก ต่อมา พ.ศ. 2554 ย้ายมาลงสมัครสมาชิกสภาผู้แทนราษฎรแบบบัญชีรายชื่อ ลำดับที่ 33 พรรคประชาธิปัตย์ จากการทาบทามจากนายไพฑูรย์ แก้วทอง พร้อมกันนี้ยังได้ส่งนายชาญวิทย์ วิภูศิริ บุตรชาย ลงสมัครสมาชิกสภาผู้แทนราษฎรกรุงเทพมหานคร เขต 17 ด้วย แต่ไม่ได้รับเลือกตั้ง โดยพ่ายในนายวิชาญ มีนชัยนันท์ จากพรรคเพื่อไทย ไป 3,000 คะแนนสมาชิกสภาผู้แทนราษฎร สมาชิกสภาผู้แทนราษฎร. นายอัศวิน วิภูศิริ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 แบบลัดส่วน กลุ่มที่ 2 ลำดับที่ 1 สังกัดพรรคชาติไทย ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
