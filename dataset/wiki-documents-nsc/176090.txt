<doc id="176090" url="https://th.wikipedia.org/wiki?curid=176090" title="ซุซุกะเซอร์กิต">ซุซุกะเซอร์กิต สนามแข่งรถนานาชาติซุซุกะ หรือ ซุซุกะเซอร์กิต เป็นสนามแข่งรถที่เก่าแก่ และมีชื่อเสียงที่สุดแห่งหนึ่งในประเทศญี่ปุ่น ตั้งอยู่ที่เมืองซุซุกะ จังหวัดมิเอะ ซุซุกะเซอร์กิต ออกแบบโดย John Hugenholtz ชาวเนเธอร์แลนด์ สร้างขึ้นในปี พ.ศ. 2505 เพื่อเป็นสนามทดสอบของบริษัท ฮอนด้ามอเตอร์ มีเอกลักษณ์คือ เส้นทางไขว้ตัดกันเป็นรูปเลข 8 และเป็นสนามแข่งขันแห่งหนึ่งที่ขับยาก และท้าทายที่สุดในโลก ซุซุกะเซอร์กิต มีที่นั่งจุผู้ชมในสนามได้ 155,000 คน เป็นสนามกีฬาที่จุผู้ชมได้มากที่สุดเป็นอันดับที่ 3 ของญี่ปุ่น และอันดับที่ 8 ของโลก</doc>
