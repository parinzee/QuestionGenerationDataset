<doc id="150232" url="https://th.wikipedia.org/wiki?curid=150232" title="ห้าขุนเขากระบี่">ห้าขุนเขากระบี่ ห้าขุนเขากระบี่ (The Five Mountains Alliance, 五嶽劍派) ปรากฏในภาพยนตร์จีนกำลังภายในเรื่อง กระบี่เย้ยยุทธจักร เป็นสมาพันธ์สำนักกระบี่ที่มีชื่อเสียงห้าสำนักซึ่งนำชื่อมาจากหนังสือฉบับ น.นพรัตน์แปล ได้แก่ ซงซัว ไท่ซัว ฮั้วซัว เห็งซัว และเหิงซัว แต่ละสำนักมีวรยุทธของตนเองที่เป็นเอกลักษณ์ แต่เนื่องจากมีอุดมการณ์เดียวกันจึงจับมือเป็นภาคีต่อต้านพรรคมารหรือก็คือพวกผาไม้ดำ ต่อมาจ้อแน่เซียงเจ้าสำนักซงซัวมีความคิดรวบห้าขุนเขากระบี่หนึ่งเดียว ให้ชื่อว่า พรรคห้าขุนเขากระบี่ เพื่อให้เป็นสำนักใหญ่เทียบเคียงได้กับ เส้าหลิน บู๊ตึ๊ง แต่เจ้าสำนักทั้งสี่ที่เหลือล้วนไม่เห็นด้วย เนื่องจากแต่ละสำนักมีประวัติยืนยาวมานาน อีกทั้งมีวรยุทธเป็นแบบเฉพาะตัวที่โดดเด่น หากรวมเป็นหนึ่งเดียวจะเป็นการไม่สมควร แต่กระนั้นงั๊กปุ๊กคุ้งเจ้าสำนักฮั้วซัวดูเหมือนจะคล้อยตามจ้อแน่เซียงที่สุด เพราะในใจลึกๆแล้ว เขาก็อยากเป็นผู้นำของพรรคห้าขุนเขากระบี่ไม่ได้ด้อยไปกว่าจ้อแน่เซี้ยงเลย</doc>
