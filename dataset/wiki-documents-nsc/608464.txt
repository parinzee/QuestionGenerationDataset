<doc id="608464" url="https://th.wikipedia.org/wiki?curid=608464" title="พระจุลนายก (สุชาติ อภิชาโต)">พระจุลนายก (สุชาติ อภิชาโต) พระจุลนายก (สุชาติ อภิชาโต) เป็นพระภิกษุฝ่ายวิปัสสนาธุระ สังกัดคณะสงฆ์ธรรมยุติกนิกาย ศิษย์ของพระธรรมวิสุทธิมงคล (บัว ญาณสมฺปนฺโน) อดีตผู้ช่วยเจ้าอาวาสวัดญาณสังวรารามวรมหาวิหารปฐมวัย ปฐมวัย. พระอาจารย์สุชาติ อภิชาโต เกิดเดือนพฤศจิกายน พ.ศ. 2490 เมื่อท่านอายุได้ประมาณ 2 ขวบ คุณพ่อของท่านจึงได้นำท่านมาฝากกับคุณย่าที่สุพรรณฯ ให้ช่วยเลี้ยงดูแทน เพราะคุณพ่อคุณแม่ไม่สะดวกในการเลี้ยงดูท่าน เนื่องจากต้องทำงานและย้ายที่ทำงานบ่อย ท่านเข้าเรียนที่โรงเรียนเซเว่นเดย์ตั้งแต่ชั้น ป. 1 จนจบชั้นมัธยมศึกษาตอนปลาย แล้วมาทำงานที่ท่าอากาศยานนานาชาติอู่ตะเภา (ระยอง-พัทยา) อยู่ปีกว่าพอเก็บเงินได้เพียงพอแล้วเดินทางไปศึกษาต่อที่มหาวิทยาลัย State University ในรัฐแคลิฟอร์เนียจนจบวิศวกรรมศาสตรบัณฑิต สาขาวิศวกรรมโยธาอุปสมบท อุปสมบท. พระอาจารย์สุชาติ อภิชาโต อุปสมบทเมื่อวันที่ 19 กุมภาพันธ์ พ.ศ. 2518 มีสมเด็จพระญาณสังวร สมเด็จพระสังฆราช สกลมหาสังฆปริณายก เป็นพระอุปัชฌาย์ ท่านบวชได้ประมาณ 6 อาทิตย์ที่วัดบวรนิเวศราชวรวิหาร พอห่มจีวรเป็น บิณฑบาตเป็น ดูแลรักษาอัฐบริขารต่างๆ และสามารถเดินทางได้โดยไม่รู้สึกลำบากใจเกี่ยวกับการห่มผ้า ก็ได้กราบลาสมเด็จฯ ขออนุญาตไปอยู่กับหลวงตาที่วัดป่าบ้านตาดศึกษาธรรมศึกษาธรรม. - พรรษา 1-9 จำพรรษาอยู่ที่วัดป่าบ้านตาด บททดสอบแรกพระนวกะ เมื่อท่านได้ไปถึงวัดป่าบ้านตาดในวันแรก พระธรรมวิสุทธิมงคล (บัว ญาณสมฺปนฺโน) ได้กล่าวกับท่านว่า " อยู่ไม่ได้นะ อยู่ได้ชั่วคราว กุฏิไม่ว่าง" เสร็จแล้วท่านก็ไม่พูดอะไร และพระอาจารย์สุชาติ อภิชาโต ได้บิณฑบาตรตามแบบฉบับของพระป่าเป็นครั้งแรกด้วย จนประมาณ 1 เดือนก่อนเข้าพรรษา หลวงตามหาบัว จึงอนุญาตให้ท่านอยู่ที่วัดป่าบ้านตาดได้ และตลอด 5 พรรษาแรก พระอาจารย์สุชาติ อภิชาโต ได้ศึกษาพระกรรมฐานที่วัดป่าบ้านตาดโดยไม่ได้ไปไหนเลย เนื่องจากเป็นกฏของวัดและตามหลักพระวินัยที่กำหนดไว้- พรรษาที่ 10 จำพรรษาอยู่ที่วัดโพธิสัมพันธ์ในเมืองพัทยา - พรรษา 11 ถึงปัจจุบัน อยู่ที่วัดญาณฯ ตั้งแต่ปลายปี 2527สมณศักดิ์สมณศักดิ์. - 5 ธันวาคม พ.ศ. 2536 ได้รับพระราชทานสมณศักดิ์เป็นพระราชาคณะปลัดซ้าย ฐานานุกรมในสมเด็จพระญาณสังวร สมเด็จพระสังฆราช สกลมหาสังฆปริณายก ที่ พระจุลนายก ธรรมนีติสาธกมหาเถราธิการ คณะกิจบรรหารธุรการี สมุหบดีศรีธรรมภาณกาจารย์ปัจฉิมวัย ปัจฉิมวัย. ปัจจุบัน พระอาจารย์สุชาติ อภิชาโต พักจำวัดอยู่ที่เขตรักษาพันธ์สัตว์ป่า เขาชีโอน พัทยา จ.ชลบุรี (ใกล้ๆกับบริเวณ วัดญาณสังวรารามวรมหาวิหาร) ซึ่งเป็นสถานที่สัปปายะ เหมาะแก่การบำเพ็ญสมณธรรมและเผยแผ่ธรรม</doc>
