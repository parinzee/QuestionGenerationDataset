<doc id="357620" url="https://th.wikipedia.org/wiki?curid=357620" title="ดิอะเมซิ่งเรซ 19">ดิอะเมซิ่งเรซ 19 ดิ อะเมซิ่ง เรซ 19 () เป็นฤดูกาลที่ 19 ของรายการ ดิ อะเมซิ่ง เรซ ซึ่งเป็นเกมโชว์ประเภทเรียลลิตี้โชว์ระดับรางวัลเอ็มมี 8 สมัยซ้อนทางโทรทัศน์ รายการนี้จะมีผู้เข้าแข่งขันเป็นทีมๆ ละ 2 คนซึ่งรู้จักกันมาก่อนแล้ว ทำการแข่งขันโดยเดินทางรอบโลก โดยทีมที่ชนะจะได้รับเงินรางวัล 1 ล้านดอลลาร์สหรัฐ โดยเกมส์โชว์ดังกล่าวเริ่มออกอากาศในสหรัฐอเมริกาทางสถานีโทรทัศน์ซีบีเอสการผลิต การผลิต. สำหรับฤดูกาลนี้ การแข่งขันเดินทางเป็นระยะทาง 40,000 ไมล์ (หรือ 64,000 กิโลเมตร) ผ่าน 20 เมือง 10 ประเทศและ 4 ทวีป การถ่ายทำเริ่มตั้งแต่วันที่ 18 มิถุนายน พ.ศ. 2554 โดยทีมถูกพบที่ท่าอากาศยานนานาชาติลอสแอนเจลิสซึ่งกำลังมุ่งหน้าไปยังไต้หวัน เหมือนกับฤดูกาลที่แล้ว ที่จุดเริ่มต้น บริเวณตีนเขาของรัฐแคลิฟอร์เนียตอนใต้ มีภารกิจพิเศษที่ให้ผู้เข้าแข่งขันต้องปฏิบัติ ก่อนที่จะได้รับตั๋วไปยังสถานที่แรกของพวกเขา ต่อมาทีมงานอเมริกาถูกพบที่เมืองฮิลเลอร์โฮลท์ ประเทศเดนมาร์กและถูกสงสัยว่าเป็นรายการดิอะเมซิ่งเรซ ซึ่งจะเป็นครั้งแรกที่รายการเดินทางไปยังประเทศเดนมาร์ก โดยในเวลาต่อมาได้รับการยืนยันจากทีมงานเองพร้อม ๆ กับการไปเยือนมาลาวี, เบลเยียมและอินโดนีเซียเป็นครั้งแรก โดยการไปเยือนไทยก็ได้รับการยืนยันในฤดูกาลนี้เช่นกันและมีผู้พบเห็นการถ่ายทำรายการที่เกาะไข่ในอุทยานแห่งชาติหมู่เกาะสุรินทร์ในวันที่ 25 มิถุนายน พ.ศ. 2554 อีกด้วย ข้อหักมุม 2 อย่างใหม่ที่เกิดขึ้นในฤดูกาลนี้ คือการคัดออกคู่ (คล้ายฤดูกาลที่ 10 แต่จะแตกต่างกันตรงจุดที่คัดออกคือในฤดูกาลที่ 10 คัดออกที่ครึ่งทางและสิ้นสุดเลกอย่างละทีมแต่ในฤดูกาลนี้จะคัดออกที่ ณ ปลายทางของเลกทั้ง 2 ทีม) และ Hazard ซึ่งเป็นบทลงโทษสำหรับหนึ่งทีมที่ทำภารกิจแรก ณ จุดเริ่มต้นเสร็จเป็นทีมสุดท้ายและจะต้องทำงานเพิ่มมากกว่าทีมอื่นๆ ในเลกแรกนั้นเลย (คล้ายๆ Speed Bump) ในฤดูการนี้เป็นฤดูกาลที่สองที่ไม่มี Fast Forward ให้ใช้เลยแม้แต่เลกเดียว (บางฤดูกาลอาจไม่เห็น Fast Forward เลยเนื่องจากไม่ได้ออกอากาศแต่มีข้อมูลลงไว้ให้จากทางซีบีเอสว่าจริงๆ แล้วให้ใช้ในเลกใด) โดย Fast Forward กลับมาให้ใช้อีกครับในฤดูกาลที่ 20 เลกที่ 4ผลการแข่งขัน ผลการแข่งขัน. ตารางแสดงชื่อ ความสัมพันธ์ของผู้แข่งขันในขณะถ่ายทำของแต่ละทีมพร้อมทั้งแสดงสถานะในการแข่งขัน ดังนี้ (ตารางนี้อาจไม่ได้แสดงข้อมูลที่ตรงกับข้อมูลที่เว็บไซด์เนื่องจากข้อมูลที่เพิ่มเข้ามาบางส่วนในภายหลัง หรือข้อมูลที่ถูกนำออกไปบางส่วน)  - เครื่องหมาย » สีเขียวน้ำเงิน หมายถึง ทีมนั้นๆ ใช้คำสั่งย้อนกลับให้กับทีมอื่น (U-Turn) ; « หมายถึงทีมนั้นๆ ถูกสั่งให้ย้อนกลับ ; «» หมายถึงเลกที่มีกฎการย้อนกลับแต่ไม่มีทีมไหนใช้ (สำหรับการสั่ง ย้อนกลับ อีกหนึ่งทีมในเลกเดียวกัน) - สีม่วงขีดเส้นใต้ หมายถึง ทีมนั้นๆ ได้ทำการตัดสินใจเลือกใช้บัตรผ่านเร่งด่วน เพื่อข้ามภารกิจ 1 อย่างภายในเลกนั้นๆ - ตัวอักษร н สีส้ม หมายถึง ทีมนั้นๆ ทำภารกิจแรกที่จุดเริ่มต้นเสร็จเป็นทีมสุดท้ายและโดนโทษ Hazard โดยต้องทำงานเพิ่มมากกว่าทีมอื่นสำหรับเลกแรกคำสั่งต่างๆ ในการแข่งขันชื่อตอนในการแข่งขัน ชื่อตอนในการแข่งขัน. ชื่อตอนในการแข่งขันมักมาจากคำพูดสำคัญ ๆ ของผู้เข้าแข่งขันในเลกนั้น ๆ1. "Kindness of Strangers" – เคย์ล่านี 2. "The Sprint of Our Life" – แซนดี้ 3. "Don't Lay Down On Me Now!" – มาร์คัส 4. "This Is Gonna Be a Fine Mess" – บิลล์ (คู่ของบิลล์กับเคธี่) 5. "I Feel Like I'm in the Circus " – เจนนิเฟอร์ 6. "We Love Your Country Already; It Is Very Spacious" – แคธี 7. "Move Goat" – มาร์คัส 8. "Super Shady" – ซินดี้ 9. "It's Speedo Time" – ทอมมี่ 10. "Release the Brake!" – ผู้แนะนำการขับรถของมาร์คัส (ไม่ใช่ผู้แข่งขัน) 11. "We are Charlie Chaplin" – แอนดี้ 12. "Go Out and Get It Done" – มาร์คัสรางวัล รางวัล. ในบางเลก ทางรายการจะมีรางวัลให้กับผู้เข้าแข่งขัน ที่สามารถเข้าเส้นชัยได้เป็นทีมแรก สำหรับแพ็กเกจทัวร์ทั้งหมดสนับสนุนโดยแทรเวโลซิตี้- เลก 1 - บัตรผ่านเร่งด่วน (อุปกรณ์ที่ทำให้ทีมสามารถเลือกข้ามภารกิจใดๆ ก็ได้ในการแข่งขันโดยใช้ได้ถึงเลก 8) - เลก 2 - ทริปสำหรับสองคนสู่ไอร์แลนด์ - เลก 3 - ทริปสำหรับสองคนสู่หมู่เกาะต้นปาล์ม, ดูไบ - เลก 4 - เงินสดมูลค่า 5,000 ดอลลาร์สหรัฐ สำหรับแต่ละคน - เลก 5 - ทริปสำหรับสองคนสู่บาหลี - เลก 6 - ทริปสำหรับสองคนสู่หมู่เกาะบริติชเวอร์จิน - เลก 7 - บัตรของขวัญเงินสดมูลค่า 15,000 ดอลลาร์สหรัฐโดยดิสคัฟเวอร์ - เลก 8 - ทริปสำหรับสองคนสู่ฟิจิ - เลก 9 - ทริปสำหรับสองคนสู่ปานามา - เลก 10 - รถฟอร์ด มัสแตงสำหรับสมาชิกแต่ละคนในทีม - เลก 11 - ทริปสำหรับสองคนสู่หมู่เกาะเติกส์และหมู่เกาะเคคอส - เลก 12 - เงินสดมูลค่า 1,000,000 ดอลลาร์สหรัฐสถานที่ในการแข่งขันเลก 1 (สหรัฐอเมริกา → ไต้หวัน)สถานที่ในการแข่งขัน. เลก 1 (สหรัฐอเมริกา → ไต้หวัน). - ฮาเซียนดา ไฮทส์, รัฐแคลิฟอร์เนีย, สหรัฐอเมริกา (วัดชีไหล) (จุดเริ่มต้น) - ลอสแอนเจลิส (ท่าอากาศยานนานาชาติลอสแอนเจลิส) ไป ไทเป, ไต้หวัน (ท่าอากาศยานนานาชาติไต้หวันเถาหยวน) - ไทเป (ย่านเขตโฆษณาซีเหมินติง) - ไทเป (วัดขงจื๊อไทเป)- ไทเป (ศูนย์การค้าคอร์แปซิฟิก ซิตี้) - ไทเป (ริมฝั่งแม่น้ำดาเจีย) - ไทเป (อนุสรณ์สถานวีรชน) อุปสรรคแรกของรายการ ดิ อะเมซิ่ง เรซ 19 นั้น สมาชิกที่ทำอุปสรรคจะต้องหาโทรศัพท์สาธารณะแบบบัตรเติมเงิน ก่อนที่จะกดโทรศัพท์ไปยัง 1-800-CONFUCIUS โดยที่เสียงในโทรศัพท์จะกล่าวถึงคติพจน์หนึ่งในลัทธิขงจื๊อ ซึ่งก็คือ "In all things success depends on previous preparation, and without such previous preparation there is sure to be failure." กล่าวคือ "ในการทำอะไรให้ประสบความสำเร็จนั้น จะต้องอาศัยการเตรียมตัวล่วงหน้า และถ้าหากขาดการเตรียมตัวล่วงหน้า ก็จะแน่ใจได้ว่าคุณล้มเหลว – ขงจื๊อ ซึ่งทีมไม่ได้อนุญาตให้จดข้อความใดๆ ต่อมาเขาหรือเธอจะต้องกล่าวคติพจน์ให้แก่พระในวัด เมื่อพวกเขาพูดคติพจน์ได้อย่างถูกต้องทุกคำ ทีมจะได้รับคำใบ้ต่อไป ส่วนการลงโทษของเคย์ลานี่กับลิซ่านั้น พวกเธอจะต้องเดินทางไปยังศูนย์การค้าคอร์แปซิฟิก ซิตี้ ซึ่งที่หนึ่งในพวกเธอ (ในนี้คือเคย์ลานี่) จะต้องกระโดดบันจี้จัมพ์ในร่มจากบนชั้น 11 ก่อนที่จะได้รับคำใบ้ต่อไปและแข่งขันต่อได้- ภารกิจเสริม - ที่จุดเริ่มต้น ทีมจะต้องค้นหาร่มกระดาษน้ำมันท่ามกลางร่มกว่าหลายร้อยคัน ซึ่งหนึ่งในนั้นจะมีชุดของข้อความที่ถูกต้องอยู่ "TAI" ซึ่งจะไปผสมสองครั้งกับคำใบ้ตัวอักษรอื่น (WANPEI) บนแผ่นกระดาน และเปิดเผยถึงจุดหมายแรกที่ทีมจะต้องเดินทางไป; ไทเป, ไต้หวัน โดยเมื่อทีมมอบร่มคันที่ถูกต้องกับฟิลแล้ว เขาจะมอบกุญแจรถฟอร์ด 1 ใน 11 คันที่จอดอยู่นอกวัด ทีมสุดท้ายที่ปฏิบัติภารกิจนี้สำเร็จจะถูกลงโทษในระหว่างการแข่งขันเลกแรก - ที่ย่านเขตโฆษณาซีเหมินติง ทีมจะถูกให้"มองขึ้นไป"เพื่อให้คำใบ้ต่อไป โดยทิ้งให้พวกเขาจะต้องคิดให้ออกว่าคำใบ้ของพวกเขาถูกขึ้นบนกระดานอิเล็กทรอนิกส์ในภาษาจีน; 台北孔廟 (วัดขงจื๊อไทเป) ซึ่งมีสัญลักษณ์บอกคือบางครั้งจะมีลูกโป่งสีเหลือง-แดงมาปิดบังข้อความไว้ - ที่ริมฝั่งแม่น้ำดาเจีย ทีมจะเลือกเข้าร่วมในทีมพายเรือมังกร โดยที่สมาชิกหนึ่งคนจะต้องตีกลองเพื่อประกอบจังหวะการพายเรือ ซึ่งอีกคนไปร่วมกับลูกเรือในการพายเรือ โดยเมื่อทีมพายเรือครบรอยสำเร็จแล้ว ทีมจะได้รับคำใบ้ต่อไปเลก 2 (ไต้หวัน → อินโดนีเซีย)เลก 2 (ไต้หวัน → อินโดนีเซีย). - ไทเป (ท่าอากาศยานนานาชาติไต้หวันเถาหยวน) ไป จาการ์ตา, อินโดนีเซีย (ท่าอากาศยานนานาชาติซูการ์โนฮัตตา) - แกมเบียร์, จาการ์ตา (สถานีรถไฟแกมเบียร์) สู่ ยอกยาการ์ตา, เขตพิเศษยอกยาการ์ตา (สถานีรถไฟเลมพูยานกาน) - ยอกยาการ์ตา (โรงแรมบูกิทอินดาห์เรสโตแรน) (ไม่ได้ออกอากาศ) - ซีมานู, ภูมิภาครีเจนซี่กูนุง คิดูล (โพรงถ้ำโจมบลัง) - ยอกยาการ์ตา (พระราชวัง Ngayogyakarta Hadiningrat) สำหรับอุปสรรคของเลกนี้ สมาชิกที่ทำอุปสรรคจะต้องไต่ลงมาภายในถ้ำโจมบลัง ซึ่งสมาชิกจะต้องค้นหาหน้ากากแบบฉบับเกาะชวาดั้งเดิม และมีดท้องถิ่นที่เรียกกันว่ากริช ในบริเวณที่มีคนตีกลองจีนอยู่ ก่อนที่จะกลับมาเพื่อปีนหน้าผาโดยขึ้นไปตามตารางไม้ไผ่ เพื่อแลกเปลี่ยนของกับคำใบ้ต่อไป แต่ก่อนหน้านั้น สำหรับงานเพิ่มเติมนั้น บิลล์กับเคธีจะต้องปลดปมเชือก จนกว่าจะได้ความยาวเพียงพอที่จะยาวข้ามบริเวณไปจนถึงคาราไบเนอร์ จึงจะเริ่มปีนได้ และทางแยกแรกของการแข่งขัน ทีมจะต้องเลือกระหว่างนักทำเงิน (Money Maker) กับนักเก็บตั๋ว (Ticket Taker) โดยทีมที่เลือกนักทำเงิน จะต้องสวมชุดรวมถึงหน้ากากลิง และให้สมาชิกคนหนึ่งเต้นไปตามถนนเพื่อให้ได้รับเงินบริจาค 30,000 รูปี (ประมาณ 3.40 ดอลลาร์สหรัฐ) ส่วนอีกคนหนึ่งก็ให้ตีกลองประกอบจังหวะเพื่อรับคำใบ้ต่อไป ส่วนทีมที่เลือกนักเก็บตั๋วนั้น จะต้องเดินทางไปยังศูนย์การค้ามาลิโอโบโร เพื่อจูงใจให้ผู้ขับจักรยานยนต์ให้เข้ามาจอดจักรยานยนต์ของตน 15 คันเพื่อให้ได้เงิน 15,000 รูปี (ประมาณ 1.70 ดอลลาร์สหรัฐ) ก่อนที่จะได้รับคำใบ้ต่อไปจากผู้ดูแล- ภารกิจเสริม - หลังจากที่ทีมทำงานทางแยกเสร็จเรียบร้อยแล้ว ทีมจะถูกบอกให้เดินทางไปยังสถานเลี้ยงเด็กกำพร้าอิสยียาฮ เพื่อบริจาคเงินแล้วรับคำใบ้ต่อไปจากเด็กหญิง โดยจะมีป้ายกระดาษสีขาวที่วางอยู่บนโต๊ะบอกว่า "นอกจากเงินที่ทีมได้รับจากภารกิจทางแยกแล้ว ทีมจะต้องบริจาคทรัพย์สินทั้งหมดในตัวเพื่อรับคำใบ้ต่อไป" ซึ่งถ้าทีมเพียงแค่บริจาคเงินจากงานทางแยก ทีมจะไม่ได้รับอนุญาตให้เข้าเช็คอิน จนกว่าจะบริจาคเงินทั้งหมดให้ - ที่สถานเลี้ยงเด็กกำพร้าอิสยียาฮ ทีมจะได้รับตราอาร์มจากเด็กหญิง และจะต้องนึกให้ออกว่าเป็นตราของสุลต่าน และจุดหยุดพักอยู่ที่พระราชวังของเขา; พระราชวัง Ngayogyakarta Hadiningrat- ภารกิจที่ไม่ได้ออกอากาศ - เมื่อทีมเดินทางถึงเมืองยอกยากาตาร์แล้ว ทีมจะต้องเดินทางไปที่โรงแรมบูกิทอินดาห์เรสโตแรน ที่ที่ทีมจะหยิบกุญแจ โดยทีมจะต้องแบ่งออกเป็น 2 ทีมโดยดูจากกุญแจที่เลือกขึ้นมา โดยจะมีหนึ่งกลุ่มที่ออกจากโรงแรมช้ากว่าอีกกลุ่ม 20 นาทีเลก 3 (อินโดนีเซีย)เลก 3 (อินโดนีเซีย). - ยอกยากาตาร์ (ป้อมเวร็ดเดนเบิร์ก) - หมู่บ้านสลักมาลาง, ภูมิภาครีเจนซี่กูลน โปรโก (ร้านอาหารเลอเซอฮาน) - มาเกลัง, ภูมิภาครีเจนซี่มาเกลัง (บรมพุทโธ) สำหรับทางแยกของเลกนี้ ทีมจะต้องเลือกระหว่างผืนข้าว (Rice Field) กับเติมหญ้า (Grass Fed) โดยทีมที่เลือกผืนข้าว จะต้องยกกระด้งใส่อาหารกลางวันไปให้ชาวนาปลูกข้าวเปลือก และระหว่างที่ชาวนาทานอาหารกลางวันอยู่นั้น ทีมจะต้องปลูกต้นกล้าของข้าว 300 ต้น เมื่อทีมทำได้เสร็จเรียบร้อยแล้ว ทีมจะได้รับคำใบ้ต่อไปจากหนึ่งในชาวนาปลูกข้าว ส่วนทีมที่เลือกเติมหญ้า จะต้องนำหญ้าตัดสดใหม่ๆ ใส่ลงในกระสอบ 2 ใบให้เต็ม และนำแกะ 2 ตัวออกมาจากเล้า เมื่อทีมนำแกะไปยังฟาร์มแล้ว ทีมจะต้องนำแกะเข้าไปในอีกเล้า และใส่ถังน้ำตักน้ำจากบ่อน้ำเพื่อเติมให้กับรางน้ำของแกะ (ทีมจะถูกอนุญาตให้ใช้ถังน้ำ 2 ใบเท่านั้นและรางน้ำจะต้องเติมให้เต็มโดยตักน้ำ 6 ถัง) เมื่อรางน้ำเต็มแล้วและชาวนารู้สึกพึงพอใจก็ผลงานของทีมแล้ว เขาจะมอบคำใบ้ต่อไปแก่ทีม อย่างไรก็ตาม ถ้าทีมเติมหญ้าใส่กระสอบไม่มากพอ จะถูกบอกให้ไปเติมหญ้ามาอีกได้ และส่วนสำหรับอุปสรรคของเลกนี้ สมาชิกที่ทำอุปสรรคจะต้องเดินรอบๆ ส่วนยอดของบรมพุทโธในทิศทางตามเข็มนาฬิกา เพื่อนับจำนานพระพุทธรูปของพระธยานิพุทธะ โดยจะต้องให้ความสำคัญกับปางพระพุทธรูปอีกด้วย (เพียงสี่จากหกปางเท่านั้น ที่มีความเกี่ยวข้องกับอุปสรรคครั้งนี้) ซึ่งสมาชิกจะต้องระบุจำนวนของพระพุทธรูปแต่ละปางให้ถูกต้องด้วย (พระอมิตาภพุทธะ 17 องค์ในปางสมาธิ (สมาธิมุทรา), พระอโมฆสิทธิพุทธะ 17 องค์ในปางประทานอภัย (อภยมุทรา), พระอักโษภยพุทธะ 17 องค์ในปางมารวิชัย (ภูมิผัสมุทรา) และ พระรัตนสัมภวพุทธะ 18 องค์ในปางปฐมเทศนา (ทานมุทรา) เมื่อทีมระบุจำนวนพระพุทธรูปของแต่ละปางกับเจ้าหน้าที่ได้อย่างถูกต้อง เขาจะมอบคำใบ้ต่อไปแก่ทีม- ภารกิจเสริม- ในจุดเริ่มต้นของเลกนี้ ทีมจะต้องเข้าร่วมกับคณะนำทางขี่จักรยานในยุคสมัยที่ยังเป็นอาณานิคมของเนเธอร์แลนด์ และขี่จักรยานโบราณของชาวดัตช์ จากพระราชวังไปตามถนนของเมืองยอกยากาตาร์ร่วมกับกลุ่ม ไปยังป้อมเวร็ดเดนเบิร์ก เพื่อรับคำใบ้ต่อไปจากหัวหน้าขี่จักยาน - ก่อนที่ทีมจะได้รับอนุญาตให้เข้าไปในบรมพุทโธ ทีมจะต้องไปยังทางเข้าของชาวต่างชาติซึ่งทีมจะได้รับโสร่งมาสวม และเดินไปถึงส่วนยอดของบรมพุทโธเพื่อรับคำใบ้ต่อไปเลก 4 (อินโดนีเซีย → ไทย)เลก 4 (อินโดนีเซีย → ไทย). - ยอกยากาตาร์ (ท่าอากาศยานนานาชาติอดิซูซิปโต) ไป ภูเก็ต, ไทย (ท่าอากาศยานนานาชาติภูเก็ต)- ผ่าน จาการ์ตา (ท่าอากาศยานนานาชาติซูการ์โนฮัตตา) หรือ กรุงเทพ (ท่าอากาศยานสุวรรณภูมิ) - ภูเก็ต (บริษัท นนทศักดิ์ มารีน จำกัด) - ภูเก็ต (เกาะยาวน้อย) - อุทยานแห่งชาติอ่าวพังงา, พังงา (สนามฟุตบอลลอยน้ำ) ทางแยกของเลกนี้ ทีมจะต้องเลือกระหว่างการก่อสร้างปะการัง (Coral Reconstruction) กับการเตรียมชายหาด (Beach Preparation) ซึ่งเป็นการที่ทีมจะต้อง "ให้กลับคืน" สู่ประเทศไทยจากเหตุการณ์แผ่นดินไหวและคลื่นสึนามิในมหาสมุทรอินเดีย พ.ศ. 2547 โดยแต่ละภารกิจนั้น ทีมจะต้องนั่งเรือสปีดโบ๊ทไปยังเกาะไข่ใน บริเวณอุทยานแห่งชาติหมู่เกาะสุรินทร์ โดนทีมที่เลือการก่อสร้างปะการัง จะต้องสร้างแหล่งอนุบาลปะการังจากการประกอบท่อ PVCแบบต่างๆ เมื่อประกอบเสร็จเรียบร้อยแล้ว ทีมจะต้องพายเรือคายัค เพื่อนำโครงสร้างท่อและชิ้นส่วนปะการัง ไปยังบริเวณที่มีทุ่นลอยและนำโครงสร้างท่อลงไปตั้งในพื้นท้องทะเล แล้วจึงนำชิ้นส่วนปะการังไปปลูกในท่อให้ครบเรียบร้อย เมื่อปลูกเรียบร้อยแล้ว นักชีววิทยาทางทะเลจะมอบคำใบ้ต่อไปแก่ทีม ส่วนทีมที่เลือการเตรียมชายหาดนั้น จะต้องค้นหาเก้าอี้ชายหาด 20 ตัวและร่มชายหาด 10 คันที่มีสัญลักษณ์เฉพาะเป็นสติ๊กเกอร์รูปสัตว์ทะเลตามในคำใบ้ภายในโรงเก็บของ และนำมาเตรียมเพื่อให้นักท่องเที่ยวพักผ่อน เมื่อเก้าอี้และร่มชายหาดถูกจัดเตรียมได้ตามความพึงพอใจของเจ้าของบีชคลับ (เช่น เส้นระหว่างเก้าอี้แต่ละแถวตรงเป็นระเบียนเรียบร้อย) เขาจะมอบคำใบ้ต่อไปแก่ทีม ส่วนอุปสรรคของเลกนี้ ทีมจะต้องเดินทางไปยังเกาะยาวน้อย ในบริเวณอำเภอเกาะยาว จังหวัดพังงา ซึ่งสมาชิกที่ทำอุปสรรคจะต้องปีนหน้าผาหินของเกาะ จนพวกเขาปีนไปถึงรังนกซึ่งจะมีคำใบ้ต่อไปอยู่ภายใน- ภารกิจเสริม - คำใบ้ที่ทีมได้รับหลังจากทำภารกิจทางแยกเสร็จเป็นเข็มทิศกับเหรียญเหล็ก ซึ่งทีมจะถูกนำทางให้เดินทางไปยังทิศเหนือเป็นเวลา 13 นาทีจนกว่าจะถึงเกาะ ซึ่งเป็นช่องว่างและปรากฏให้เห็นภายในเหรียญเพื่อรับคำใบ้ต่อไป - หลังจากภารกิจอุปสรรคแล้ว ทีมจะได้รับแผนที่ของจังหวัดพังงาและเข็มทิศ และถูกนำทาง เพื่อนำคนขับเรือไปยังจุดหยุดพักในเลกนี้: เกาะปันหยีเลก 5 (ไทย)เลก 5 (ไทย). - พังงา (บริเวณต้นปริวาสอนุรักษ์สัตว์ป่า) - พังงา (ร้านศาลพระภูมิจิตต์นรินทร์) - ภูเก็ต (วัดไชยธาราราม) - ภูเก็ต (สถานีขนส่งภูเก็ต) ไป กรุงเทพ (สถานีขนส่งสายใต้ใหม่) - เขตบางกอกน้อย (คลองบางกอกน้อย) - กรุงเทพ (บ้านซอยสวนพลู) อุปสรรคแรกของเลกนี้ ได้รับแรงบันดาลใจมาจากละครเพลงมนต์รักเพลงสวรรค์ โดยสมาชิกที่ทำอุปสรรคจะต้องเดินไปตามเสียงขลุ่ยซึ่งมีคนเป่าอยู่ ต้อจากนั้นพวกเขาจะต้องหาคำใบ้ ที่อยู่ในห่อผ้าผูกริบบิ้นสีเหลือง-แดงอยู่ใต้น้ำ ก่อนที่จะนำขึ้นมาและทุบปลาคาร์พเซมาริค ซึ่งมีคำใบ้ของพวกเขาอยู่ข้างใน ส่วนงานเพิ่มเติมนั้น ลิซกับมารี จะต้องทำความสะอาดช้าง เริ่มจากโกยอึช้างใส่ถุง แล้วทำความสะอาดช้างโดยใช้แปรงขัดก่อนที่จะขี่ช้างไปยังสถานที่ทำอุปสรรค สำหรับอุปสรรคที่สองของเลกนี้ (เกิดขึ้นเป็นครั้งที่สองเมื่ออุปสรรคสองภารกิจอยู่ในเลกเดียวกัน ครั้งแรกคือ ดิอะเมซิ่งเรซ 16 เลก 10) สมาชิกที่ไม่ได้ทำอุปสรรคแรก จะต้องประกอบศาลพระภูมิที่พวกเขาเพิ่งถอดออกหลังจากทำงานอุปสรรคแรกเสร็จ โดยเริ่มไปถึงนางฟ้า โถน้ำ กระถางธูปต่างๆอื่นด้วย เมื่อประกอบได้เสร็จเรียบร้อยและได้รับความพึงพอใจจากแม่ชีแล้ว พระจะมอบคำใบ้ต่อไปพร้อมถุงอาหารให้แก่ทีม- รายละเอียดเพิ่มเติม - ระหว่างแข่งขันอยู่ในพังงาและภูเก็ตนั้น ทีมจะเดินทางโดยใช้รถโดยสารประจำทาง (รถสองแถว)- ภารกิจเสริม - เพื่อที่จะรับคำใบ้แรกของทีมที่บริเวณต้นปริวาสอนุรักษ์สัตว์ป่านั้น ทีมจะต้องขี่ช้างไปตามแม่น้ำ ไปยังสถานที่ปฏิบัติภารกิจอุปสรรคแรก - หลังจากทำงานอุปสรรคแรกเสร็จแล้ว ทีมจะต้องเดินทางไปยังร้านใกล้เคียง ซึ่งพวกเขาจะต้องถอดประกอบชิ้นส่วนของศาลพระ๓ุมิดั้งเดิม ก่อนที่จะขนส่งไปยังวัดไชยธาราราม สถานที่ที่ทีมจะพบกับงานอุปสรรคที่สองของเลกนี้ - ที่คลองบางกอกน้อย ทีมจะต้องให้อาหารปลา โดยใช้อาหารที่ได้รับมาจากงานอุปสรรคที่สอง ก่อนที่พวกเขาจะได้รับคำใบ้ต่อไปจากคนท้องถิ่นเลก 6 (ไทย → มาลาวี)เลก 6 (ไทย → มาลาวี). - กรุงเทพ (ท่าอากาศยานสุวรรณภูมิ) ไป ลิลองเว, มาลาวี (ท่าอากาศยานนานาชาติลิลองเว)- ผ่าน สิงคโปร์ (ท่าอากาศยานสิงคโปร์ชางงี) และ โจฮันเนสเบิร์ก (ท่าอากาศยานนานาชาติโออาร์ แทมโบ) - ลิลองเว (โกดังเก็บยาสูบลิมบี – ประตู 7) - ลิลองเว (อนุสาวรีย์เม็มโมรอล) - นิทชิสิ (ร้านขายเฟอร์นิเจอร์อาร์-เค) - หมู่บ้านเคมบาลี่ สำหรับอุปสรรคของเลกนี้ สมาชิกที่ทำอุปสรรค จะต้องสวมเครื่องแบบสีส้มของกรรมการ และขนส่งกระสอบใบยาสูบหนัก 200 ปอนด์ (91 กิโลกรัม๗ จำนวน 10 กระสอบในโกดังเก็บยาสูบ ไปยังบริเวณเฉพาะในส่วนอื่นภายในโกดัง โดยใช้เพียงรถเข็นมือที่สามารถขนได้ 1 กระสอบในหนึ่งครั้ง เมื่อสมาชิกทำสำเร็จแล้ว พวกเขาจะได้รับคำใบ้ต่อไป และทางแยกของเลกนี้ ทีมจะต้องเลือกระหว่างเย็บขึ้นทั้งหมด (All Sewn Up) กับยังไม่เติบโต (Not Grown Up) โดยทีมที่เลือกเย็บขึ้นทั้งหมด จะต้องเดินทางไปยังตลาด และไปยังร้านตัดเสื้อไวท์ฮอร์สดีไซน์ แล้วเลือกลูกค้า ซึ่งพวกเขาจะต้องใช้จักรเย็บมือ เพื่อเย็บเสื้อสูทและกางเกงของลูกค้าให้เรียบร้อย เพื่อรับคใบ้ต่อไปจากลูกค้า ส่วนทีมที่เลือกยังไม่เติบโต จะต้องเดินทางไปยังโรงเรียนลิลองเว ลีอา ซึ่งเป็นสถานที่ที่ทีมจะต้องใช้วัสดุอุปกรณ์ที่กำหนดให้ (ได้แก่ กล่องกระดาษแข็ง, ตะปู, ด้ายและฝาเกลียวขวด) เพื่อสร้างรถบรรทุกของเล่นเด็ก เมื่อทีมสร้างรถบรรทุกของแล่นได้อย่างเหมาะสม ผู้อำนวยการจะมอบรถของเล่นให้เด็ก เพื่อนำไปลากตรวจสอบก่อนที่จะมอบคำใบ้ต่อไปแก่ทีม- ภารกิจเสริม - ร้านขายเฟอร์นิเจอร์อาร์-เค ทีมจะต้องขนส่งเตียงไม้งานฝีมือ 2 เตียงไปยังหมู่บ้านเคมบาลี่ และขนเตียงไปยังพรมจุดหยุดพัก โดยทีมได้รับอนุญาตที่จะถามเจ้าของร้าน เพื่อเรียกรถบรรทุกให้พวกเขา ซึ่งเตียงที่พวกเขาขนมาจะใช้ในการนอนหลับค้างคืนในหมู่บ้านแห่งนี้ด้วยเลก 7 (มาลาวี)เลก 7 (มาลาวี). - ลิลองเว (สถานีขนส่งลิลองเว) ไป ซาลิม่า (สถานีขนส่งซาลิม่า) - หมู่บ้านชิกูมูไคล์ (ทะเลสาบมาลาวี) - หมู่บ้านชิกูมูไคล์ (ร้านค้าจาไมก้า) (สั่งย้อนกลับได้ 2 ทีมๆ ละ 1 ครั้ง) - ซาลิม่า (ชายหาดซันเบิร์ด ลิฟวิ่งสโตเนีย) สำหรับอุปสรรคของเลกนี้ สมาชิกที่ทำอุปสรรคจะต้องใช้รถจักรยานแท็กซี่ ที่รู้จักกันในชื่อ "คาบาซา" เพื่อนำผู้โดยสารที่ขนปลา ไปยังหนึ่งในสามสถานที่ปลายทางที่แตกต่างกัน ซึ่งเขียนในแผ่นไม่ที่ผูกอยู่กับปลา อันได้แก่ mudzingoyangana mini Shop, patsetse pamlambe หรือ mtukula mwendo เมื่อพวกเขาส่งผู้โดนสารไปยังจุดหมายตามที่ต้องการแล้ว ผู้โดยสารจะมอบเงินค่าโดยสารและสมาชิกจะต้องขี่จักรยานกลับมาที่สถานีขนส่ง เพื่อแลกเงิน 100 MK (หรือประมาณ 0.66 ดอลลาร์สหรัฐ) ให้กับผู้จัดการรถคาบาซากับคำใบ้ต่อไป และงานเพิ่มเติมสำหรับอามานี่กับมาร์คัสนั้น พวกเขาจะต้องแก้ปริศนาเกมจิ๊กซอว์ต่อภาพเลื่อน 12 ชิ้น เพื่อให้ได้ธงชาติของประเทศมาลาวี (จะมีช่องสีเขียวหนึ่งช่องที่เป็นกระดานเปล่า) ก่อนที่พวกเขาจะสามารถทำภารกิจอุปสรรคได้ แล้วทางแยกของเลกนี้ ทีมจะต้องเลือกระหว่าง เรือต้นไม้ (Dugout) กับนำออก (Lugout) โดยทีมที่เลือกเรือต้นไม้ จะต้องเข้าร่วมในการแข่งขันพายเรือแคนูแบบเรือทรงเรียวแหลม ที่บริเวณทะเลสาบมาลาวีประจำปี และใช้เรือทรงแหลมยาวแบบท้องถิ่นพายออกไปยังบริเวณที่มีนักตีกลองยืนอยู่กลางน้ำ ก่อนที่จะวนกลับมายังชายฝั่งเพื่อรับคำใบ้ต่อไปจากชาวประมงพื้นเมือง ส่วนทีมที่เลือกนำออก จะต้องลุยน้ำไปยังเรือขนส่งผู้โดยสารบนทะเลสาบ และขนส่งทั้งผู้โดยสารและสินค้าจากบนเรือลงไปยังชายฝั่ง โดยพวกเขาจะต้องขนส่งกะหล่ำปลี 2 กล่อง, มัดอ้อย 2 ฟ่อน, มัดไม้กวาด 2 ฟ่อน, เก้าอี้ 1 ตัว, พัดลม 1 ตัวและผู้โดยสาร 8 คน ซึ่งทุกอย่างถูกคาดหวังว่าจะแห้งจนถึงฝั่ง ก่อนที่พวกเขาจะได้รับคำใบ้ต่อไปจากคนเฝ้าประตูท่าเรือเลก 8 (มาลาวี → เดนมาร์ก)เลก 8 (มาลาวี → เดนมาร์ก). - ลิลองเว (ท่าอากาศยานนานาชาติลิลองเว) ไป โคเปนเฮเกน, เดนมาร์ก (ท่าอากาศยานโคเปนเฮเกน)- ผ่าน ไนโรบี (ท่าอากาศยานนานาชาติโจโมเคนยัตตา), อัมสเตอร์ดัม (ท่าอากาศยานอัมสเตอร์ดัมสคิปโฮล) & ลอนดอน (ท่าอากาศยานลอนดอนฮีทโธรว์) - โคเปนเฮเกน (โบสถ์ผู่ไถ่บาปวอร์ไฟรส์เคียร์เกอ) - ฮิลเลอร์รอด (ปราสาทเฟรเดอริคส์เบิร์ก) - คองเกนส์ ลินบาย, เทศบาลเมืองลินบาย ทาเบ็ก (พิพิธภัณฑ์กลางแจ้ง) - คองเกนส์ ลินบาย (กังหันลมคาร์ลสครัป) (สั่งย้อนกลับได้ 2 ทีมๆ ละ 1 ครั้ง) - โคเปนเฮเกน (เรือฮาเวต) สำหรับอุปสรรคของเลกนี้ สมาชิกที่ทำอุปสรรค จะต้องสวมชุดย้อนสมัยเรอเนสซองซ์ และเรียนรู้ท่าเต้นสามส่วนโดยสมบูรณ์ที่ห้องโถงของปราสาทเฟรเดอริคส์เบิร์ก เมื่อสมาชิกเต้นรำได้เป็นไปตามคำพึงพอใจทั้งหมดของเคาท์เทสแล้ว ทีมจะได้รับคำใบ้ต่อไป และทางแยกของเลกนี้ ทีมจะต้องเลือกระหว่าง กระโดดขึ้น (All Hopped Up) กับ กระจายออก (All Churned Out) โดยทีมที่เลือกกระโดดขึ้น จะต้องประกอบและวางด่านกีดขวางสำหรับการโชว์กระต่ายกระโดดให้เหมาะสม ก่อนที่จะเลือกกระต่ายในกรงและจูงกระต่ายให้กระโดดโดยไม่ให้ชนหรือติดขัดกับด่านอุปสรรคใดๆก็ตาม เมื่อสมาชิกทั้งสองคนจูงกระต่ายเสร็จเรียบร้อยและเข้าเส้นชัยแล้ว ผู้ดูแลสัตว์เลี้ยงจะมอบคำใบ้ต่อไปแก่ทีม ส่วนทีมที่เลือกกระจายออก จะต้องผสมครีมสดก่อนที่จะเทและปั่นในเครื่องปั่นเนย แล้วนำมาปั้น แล้วใช้แม่พิมพ์ท้องถิ่นทำเนยที่สวยงามออกมาให้ได้ 6 ก้อน เมื่อทีมทำได้สำเร็จแล้ว แม่บ้านน้ำนมจะตรวจสอบงานของเขา แล้วมอบคำใบ้ต่อไปแก่ทีม- ภารกิจเสริม - หลังจากปีนขึ้นมาถึงยอดของโบสถ์ผู่ไถ่บาปวอร์ไฟรส์เคียร์เกอแล้ว ทีมจะต้องมองหาคำใบ้สองส่วนที่อยู่บริเวณใกล้เคียง อย่างแรกคือธงที่อยู่บนโบสถ์ที่เขียนว่า "Borg Slot" ส่วนอีกอย่างคือธงแบนเนอร์ที่อยู่บนดาดฟ้าของอาคารใกล้เคียงที่เขียนว่า "Frederiks" ก่อนที่ทีมจะนำคำใบ้สองส่วนมาประกอบกันเพื่อเดินทางไปยังสถานที่ต่อไป; ปราสาทเฟรเดอริคส์เบิร์ก (Frederiksborg Slot)เลก 9 (เดนมาร์ก → เยอรมนี → เบลเยียม)เลก 9 (เดนมาร์ก → เยอรมนี → เบลเยียม). - โคเปนเฮเกน ( - รูปปั้นฮันส์ คริสเตียน แอนเดอร์เซน) - บิลลันด์, เขตเทศบาลบิลลันด์, ซินแดนมาร์ก (บิลลันด์เลโก้แลนด์) - ฮัมบูร์ก, เยอรมนี (สถานีรถไฟฮัมบูร์ก) - ฮัมบูร์ก (สถานีรถไฟฮัมบูร์ก) ไป โคโลญ (สถานีรถไฟโคโลญ) สู่ บรัสเซลส์, เบลเยียม (สถานีรถไฟเซาท์บรัสเซลส์) - บรัสเซลส์ (อาคารรัฐสภายุโรป) - บรัสเซลส์ ( ) สำหรับอุปสรรคของเลกนี้ สมาชิกที่ทำอุปสรรค จะต้องจดจำบทกลอนที่สลักอยู่บริเวณตัวฐานของรูปปั้นฮันส์ คริสเตียน แอนเดอร์เซน" บริเวณถนนแอนเดอร์เซนที่ว่า "To move, to breathe, to fly, to float, To gain all while you give, To roam the roads of lands remote: To travel is to live" และใช้แผนที่ซึ่งอยู่บริเวณล้อหน้าของจักรยานนำทางพวกเขาไปยังพิพิธภัณฑ์โรงภาพยนตร์ไอ ฮอฟเทียเตอร์ สถานที่ที่พวกเขาจะต้องท่องบทกลอนแบบคำต่อตำ และใส่อารมณ์ไหวพริบลงไปในแต่ละคำ เพื่อให้ผู้ดูแลโรงภาพยนตร์รู้สึกพึงพอใจ ก่อนที่เขาจะมอบคำใบ้ต่อไปแก่ทีม ก่อนที่จะให้ปั่นกลับไปยังรูปปั้นของฮันส์ เพื่อเปิดอ่านคำใบ้ต่อไปพร้อมกับสมาชิกอีกคนของทีม แต่ถ้าหากผู้ดูแลไม่พึงพอใจ เขาจะบอกให้ทีมขี่กลับไปยังรูปปั้น ก่อนที่จะปั่นกลับมาใหม่ โดยเลกนี้มีภารกิจทางแยกอยู่ด้วย (สังเกตได้จากมือของอามานี่หลังจากทำภารกิจเสร็จเรียบร้อย) แต่ทุกทีมเลือกทำภารกิจ "ท่วงท่าการเพาะกาย" ซึ่งถูกเปลี่ยนเป็นภารกิจเสริมหลังจากการถ่ายทำ เหลือเพียงแต่อีกทางเลือกของทางแยกนึงซึ่งยังเป็นปริศนาของผู้ชม ซึ่งสำหรับรายละเอียดภารกิจนั้น ทีมจะต้องเดินทางไปยังคอนเสิร์ตโนเบิลในเมืองบรัสเซลส์ และเข้าร่วมการแข่งขันเพาะกาย เพื่อเป็นเกียรติให้กับฌอง-โกล็ด วอง ดัม ผู้ที่มีชื่อเสียงว่าเป็น "กล้ามเนื้อจากบรัสเซลส์" โดยผู้เข้าแข่งขันจะต้องสวมใส่ชุดว่ายน้ำบิกินี่จากสปีโด และทาน้ำมันเงาผิวปกคลุมร่างกาย และเรียนท่วงท่าการโพสท่าในการแข่งขันเพาะกาย ก่อนที่พวกเขาจะโพสท่า ซึ่งจะต้องปฏิบัติต่อหน้าคณะกรรมการและผู้ชม หากกรรมการทั้งสามคนให้คะแนนรวมกันเท่ากับหรือมากกว่า 12 คะแนนแล้ว พวกเขาจะได้รับคำใบ้ต่อไปแก่กรรมการ- ภารกิจเสริม - ที่บิลลันด์เลโก้แลนด์ ทีมจะต้องค้นหาเครื่องเล่นที่ชื่ว่า "Pirate Carousel" หรือถ้วยหมุน ซึ่งที่ทีมจะได้รับกล่องที่บรรจุชิ้นส่วนที่ทำจากเลโก้ โดยระหว่างที่ทีมเล่นเครื่องเล่นอยู่ ทีมจะต้องต่อประกอบเลโก้ เพื่อเปิดเผยรูปภาพของสถานที่ต่อไปจะต้องมาเยือน; สถานีรถไฟฮัมบูร์ก (Hamburg Hbf) ในเมืองฮัมบูร์ก, เยอรมนี ซึ่งทีมจะสามารถต่อเลโก้ได้ก็ต่อเมื่อถ้วยหมุนยังคงเคลื่อนที่อยู่เท่านั้น โดยทีมจะต้องชูมือขึ้นเมื่อต่อประกอบเสร็จแล้วก่อนที่เครื่องเล่นจะหยุดเลก 10 (เบลเยียม)เลก 10 (เบลเยียม). - ลอมเมล, ลิมเบิร์ก (ลานทดสอบรถยนต์ฟอร์ด) - เกนต์, อีสต์แฟลนเดอส์, ปริมณฑลเฟลมมิช (ปราสาทสแตรท - ฮูฟดเบิร์ก) - เจอราดเบอร์เกน (กำแพงแวนเจอราดเบอร์เกน) - บรัสเซลส์ (อะตอมเมียม) สำหรับอุปสรรคของเลกนี้ สมาชิกที่ทำอุปสรรค จะต้องทดสอบการขับรถยนต์ฟอร์ด มัสแตง โดยเริ่มจากสวมชุดแข่งรถ แล้วเริ่มทำการทดสอบรถสามแบบ ได้แก่การเร่งความเร็วรถให้ถึง 100 ไมล์ต่อชั่วโมง (หรือ 160 กิโลเมตรต่อชั่วโมง) ไปตามทางและเบรกในจุดที่กำหนดให้ ต่อด้วยการขับรถผ่านสลาลอม หรือกรวยซิ๊กแซกก่อนที่จะจอดไม่ได้ถูกรถยนต์ยางข้างหน้าภายใน 16 วินาที สุดท้ายจบด้วยการขับรถให้วนแบบโดนัทให้ครบทั้ง 2 รอบก่อนที่จะได้รับคำใบ้ต่อไปจากผู้แนะนำการขับรถ ส่วนทางแยกของเลกนี้ ทีมจะต้องระหว่าง เวิ้งน้ำ (Water) กับ วาฟเฟิล (Waffle) โดยทีมที่เลือกเวิ้งน้ำ จะต้องใช้อุปกรณ์ที่มีอยู่ (ได้แก่ถังลอยน้ำ 4 ใบ, เชือกผูกและท่อนไม้) เพื่อนำมาประกอบเป็นแพ ก่อนที่จะค้นหาชิ้นส่วนครึ่งของคำใบ้ต่อไปในคลองลีฟ เมื่อค้นหาได้ครบเรียบร้อยแล้ว ทีมจะต้องพายแพขึ้นฝึ่งก่อนจะประกอบคำใบ้ต่อไป ส่วนทีมที่เลือกวอฟเฟิล จะต้องสร้างแผงร้านขายวอฟเฟิลสีสันสดใส ก่อนที่จะผสมแป้ง ทำและตกแต่งวอฟเฟิลเบลเยียมให้ได้ทั้ง 18 แบบก่อนนำมาตั้งโชว์ในตู้โชว์ให้ได้ตำแหน่งที่ถูกต้อง เมื่อทีมทำได้อยู่ในความพึงพอใจของเชฟแล้ว เขาจะมอบคำใบ้ต่อไปแก่ทีม- ภารกิจเสริม - ที่กำแพงแวนเจอราดเบอร์เกน ทีมจะต้องปล่อยนกพิราบสื่อสารจากกรงบนรถบัส ก่อนที่จะได้รับกระดาษที่มีสถานที่ซึ่งนกพิราบบินไป จากนั้นทีมจะต้องขับรถไปอยู่บริเวณที่กำหนด ก่อนที่จะได้รับคำใบ่จากเจ้าของนกพิราบ โดยเขาจะมอบนกพิราบที่มีคำใบ้จิ๋วผูกอยู่ที่ขา ซึ่งจะมีรูปภาพของอะตอมเมียม; จุดหยุดพักของทีมในเลกนี้เลก 11 (เบลเยียม → เนเธอร์แลนด์ → ปานามา)เลก 11 (เบลเยียม → เนเธอร์แลนด์ → ปานามา). - บรัสเซลส์ (สถานีรถไฟใต้ดินสตอกเคล - ภาพวาดฝาผนังการผจญภัยของตินติน) - บรัสเซลส์ (สถานีรถไฟเซาท์บรัสเซลส์) สู่ อัมสเตอร์ดัม, เนเธอร์แลนด์ (สถานีรถไฟกลางอัมสเตอร์ดัม) - อัมสเตอร์ดัม (ท่าอากาศยานอัมสเตอร์ดัมสคิปโฮล) ไป ปานามาซิตี, ปานามา (ท่าอากาศยานนานาชาติทูคูเมน) - อุทยานแห่งชาติชาเกรซ (ท่าเรือโคโรตู) - อุทยานแห่งชาติชาเกรซ (ปารารา ปูรู) (จุดค้างคืน) - ซานฟรานซิสโก, ปานามาซิตี (อาคารซานฟรานซิสโกเบย์) - คาสโค วิเอโฆ, ปานามาซิตี้ (พลาซ่าฟรานเซีย - รูปปั้นแฟร์ดีน็อง เดอ แลแซ็ปส์) - คาสโค วิเอโฆ ( ) - คาสโค วิเอโฆ (แหล่งโบราณคดีปานามาวิเอโฆ) สำหรับอุปสรรคเลกนี้ สมาชิกที่ทำอุปสรรค (ในคำใบ้ระบุไว้ชัดเจนว่าต้องให้ อามานี่ แอนดี้ ซินดี้และแซนดี้เป็นคนทำ) จะได้สำรวจบรรยากาศน่านฟ้าของกรุงปานามาซิตี โดยจะต้องไต่ข้ามเส้นเชือกระหว่างอาคารซานฟรานซิสโกเบย์ ซึ่งมีความสูง 35 ชั้นและห่างกัน 65 ฟุต (20 เมตร) โดยเมื่อสมาชิกข้ามไปหยิบคำใบ้ที่อาคารตรงข้ามแล้ว จะต้องไต่เชือกกลับมายังอาคารแรกก่อนที่ดำเนินการแข่งขันต่อได้ ซึ่งสมาชิกอีกคนจะรอให้กำลังใจอยู่ที่อาคารตรงข้ามนั่นเอง ส่วนทางแยกของเลกนี้ ทีมจะต้องเลือกระหว่าง ฟิเลต์ (Filet) กับพื้นรองเท้า (Sole) โดยทีมที่เลือกฟิเลต์ จะต้องเดินทางไปยังตลาดเอล เมอร์ซาโด เดอ มาริสคอส สถานที่ที่ทีมจะต้องขนส่งสัตว์ทะเลต่างๆไปยังแผงขายค้าต่างๆภายในตลาด ซึ่งแต่ละร้านจะมีป้ายเขียนบอกชนิดและจำนวนของสัตว์ทะเลที่สามารถรับได้อยู่ด้วย โดยเมื่อทีมขนส่งสัตว์ทะเลครบเรียบร้อยแล้ว คนขายของเร่ปลาจะมอบคำใบ้ต่อไปให้แก่ทีม ส่วนทีมที่เลือกพื้นรองเท่า จะต้องเดินทางไปยังตลาดซาลซิปูเดส สถานที่ทีมจะต้องค้นหาร้านขายรองเท้าแตะ "Tacho Outtraras" ซึ่งทีมจะต้องใช้ชิ้นส่วนของหนังวัดเป็นพื้นรองเท้า และทำการสานเชือกหนังให้เข้ารูปทั้งสองข้าง เมื่อทีมทำรองเท้าให้ลูกค้าเสร็จเรียบร้อยและอยู่ในความพึงพอใจของเจ้าของร้านแล้ว เขาจะมอบคำใบ้ต่อไปแก่ทีม- ภารกิจเสริม- ก่อนที่ทีมจะออกจากเมืองบรัสเซลส์ ทีมจะต้องแต่งตัวเป็นสองตัวละคร จากการ์ตูนเบลเยียมที่ได้รับความนิยม; การผจญภัยของตินติน ซึ่งถูกรู้จักอยู่สามชื่อในเบลเยียม ได้แก่ ทอมสันกับทอมป์สัน (Thomson and Thompson), ดูบอนท์กับดูบอนด์ (Dupont and Dupond) หรือจอห์นสันกับจอห์นสัน (Johnson and Johnson) จากนั้นจึงใช้รูปภาพที่แนบมากับคำใบ้แรก หาผู้ชายที่แต่งตัวเป็นตินติน ที่ยืนอยู่หน้าภาพวาดฝาผนังตินติน ที่สถานีรถไฟใต้ดินสตอกเคล และบอกเขาเกี่ยวกับข้อมูลที่ได้รู้มาเกี่ยวกับตัวละครที่ทีมแต่งตัวอยู่ เช่นชื่อ, อาชีพเพื่อรับคำใบ้ต่อไปจากเขา - เมื่อทีมเดินทางถึงปารารา ปูรูแล้ว ทีมจะต้องลงชื่อจองเวลา (7.00, 7.20 และ 7.40 น.) เพื่อเข้ารับการสักในเช้าวันรุ่งขึ้น โดยรอยสักจะบอกถึงสถานที่ต่อไปที่ทีมจะต้องไปเยือน; อาคารซานฟรานซิสโกเบย์ในปานามาซิตี ซึ่งระหว่างคืน ทีมจะได้นอนในเปล และค้างคืนอยู่ที่อุทยานแห่งชาติชาเกรซ - หลังจากทำภารกิจอุปสรรคเสร็จเรียบร้อยแล้ว ทีมจะได้รับปริศนา "ทำคลองสุเอซสำเร็จเป็นสิ่งที่พาเขามายังปานามา ความล้มเหลวของเขานำมาสู่ความสำเร็จของผู้อื่น ให้หาผู้ชายที่อยู่ใต้ไก่งวง" ซึ่งนำทีมไปยังรูปปั้นของแฟร์ดีน็อง เดอ แลแซ็ปส์ ที่พลาซ่าฟรานเซีย - ที่พลาซ่าคะธีดรัล ทีมจะต้องค้นหาชื่อหรือสถานที่อันเป็นจุดหยุดพักของเลกนี้ จากชุดท้องถิ่นโพเลลร่าและสร้อยคอของกลุ่มสาวที่กำลังร่ายรำแทมบำริโต; แหล่งโบราณคดีปานามาวิเอโฆเลก 12 (ปานามา → สหรัฐอเมริกา)เลก 12 (ปานามา → สหรัฐอเมริกา). - ปานามา (ท่าอากาศยานนานาชาติทูคูเมน) ไป แอตแลนตา, รัฐจอร์เจีย, สหรัฐอเมริกา (ท่าอากาศยานนานาชาติฮาร์ทสฟิลด์-แจ็คสัน แอตแลนตา) - แอตแลนตา (ศูนย์ไฟลท์เซฟตี้ อินเตอร์เนชั่นแนล) - แอตแลนตา (บ้านและพิพิธภัณฑ์มาร์กาเร็ต มิตเชลล์) - แอตแลนตา (สนามเบสบอลเทิร์นเนอร์ ฟิลด์) - แอตแลนตา (คฤหาสน์สวอน) อุปสรรคสุดท้ายของการแข่งขันนี้ สมาชิกที่ทำอุปสรรคจะต้องใช้เครื่องพิมพ์ดีดเรมิงตัน เพื่อพิมพ์คำใบ้ต่อไปของทีม ที่ประกอบไปด้วยข้อความต่างๆ รวมถึงชุดตัวเลข "44, 715 และ 74" โดยทีมจะตระหนักได้ว่าเครื่องพิมพ์ดีดไม่มีปุ่มเลข 1 ให้กด และจะต้องใช้ตัวอักษร l พิมพ์เล็กแทนเพื่อให้ได้คำใบ้- ภารกิจเสริม - ที่ศูนย์ไฟลท์เซฟตี้ อินเตอร์เนชั่นแนล ทีมจะต้องเลือกผู้บังคับการบิน ที่จะสอนทีมเกี่ยวกับวิธีการจัดการเครื่องซิมูเลเตอร์การบินเลียร์เจ็ต จากนั้นทีมจำเป็นจะต้องจอดเครื่องบินที่ลานรันเวย์ของท่าอากาศยานนานาชาติฮาร์ทสฟิลด์-แจ็คสัน แอตแลนตา จากความสูง 2500 ฟุต (760 เมตร) เพื่อรับคำใบ้ต่อไปจากผู้บังคับ - คำใบ้ที่ทีมได้จากศูนย์ไฟลท์เซฟตี้ อินเตอร์เนชั่นแนล เพียงบอกให้ทีมเดินทางไปยัง "ที่อยู่ ซึ่งเดิมรู้จักกันว่า The Dump" ทิ้งไว้ให้ทีมจะต้องคิดให้ออกด้วยตนเองว่า คำใบ้กล่าวถึงสถานที่ต่อไปที่ทีมจะต้องไปเยือน "บ้านของมาร์กาเร็ต มิตเชลล์ ผู้แต่งหนังสือเรื่องวิมานลอย ซึ่งต่อมากลายเป็นภาพยนตร์ในที่สุด - หลังจากที่ทีมกระทำภารกิจอุปสรรคเสร็จเรียบร้อยแล้ว ทีมจะต้องนึกให้ออกว่าชุดตัวเลขที่สมาชิกพิมพ์ออกมากล่าวถึงอนุสรณ์ของแฮงค์ อารอนหมายเลข 44 ที่ทำลายสถิติในการตีลูกโฮมรันครั้งที่ 715 ในปีค.ศ.1974 นำทีมเดินทางไปยังสนามเบสบอลเทิร์นเนอร์ ฟิลด์ - ที่สนามเบสบอลเทิร์นเนอร์ ฟิลด์ สมาชิกคนที่ไม่ได้ทำงานอุปสรรคจะต้องใช้แผนที่โลกขนาดใหญ่และเกียร์ในการปีนเขา เพื่อลากเชือกสีแดงจากคาราไบเนอร์ ลากตั้งแต่ประเทศจุดเริ่มต้นจนถึงประเทศสุดท้าย (ไต้หวันไปยังสหรัฐอเมริกา) ในแผนที่โดยระบุประเทศโดยไม่ใช่โน้ต (ประเทศเนเธอร์แลนด์และเยอรมนีไม่ถูกนับในการลากเชือก) โดยสมาชิกอีกคนสามารถช่วยเหลือได้จากบริเวณที่กำหนด เพื่อรับคำใบ้สุดท้ายในการแข่งขันนี้</doc>
