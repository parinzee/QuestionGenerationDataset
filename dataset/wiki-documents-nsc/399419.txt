<doc id="399419" url="https://th.wikipedia.org/wiki?curid=399419" title="บุคลากรฮอกวอตส์">บุคลากรฮอกวอตส์ ตัวละครสมมติด้านล่างเป็นคณะเจ้าหน้าที่และผู้อาศัยในฮอกวอตส์ในหนังสือแฮร์รี่ พอตเตอร์ ที่เขียนโดย เจ. เค. โรว์ลิงเจ้าหน้าที่และตำแหน่งประวัติบุคลากรสำคัญมิเนอร์ว่า มักกอนนากัล ประวัติบุคลากรสำคัญ. มิเนอร์ว่า มักกอนนากัล. มิเนอร์ว่า มักกอนนากัล (Minerva McGonagall) เป็นตัวละครในหนังสือวรรณกรรมเยาวชนชุดแฮร์รี่ พอตเตอร์ ของ เจ. เค. โรว์ลิ่ง ในตอนเริ่มเรื่อง มักกอนนากัลเป็นอาจารย์สอนวิชาแปลงร่าง อาจารย์ประจำบ้านกริฟฟินดอร์ และรองอาจารย์ใหญ่ในโรงเรียนพ่อมดแม่มดและเวทมนตร์ศาสตร์ฮอกวอตส์ ชื่อต้นของเธอมีที่มาจากเทวีมิเนอร์วา ในเทพนิยายโรมัน ส่วนนามสกุลมีที่มาจากกวีชาวสก็อตในสมัยคริสต์ศตวรรษที่ 19 วิลเลียม โทปาซ มักกอนนากัล มิเนอร์ว่า มักกอนนากัลปรากฏตัวตั้งแต่บทแรกในแฮร์รี่ พอตเตอร์กับศิลาอาถรรพ์ ในฉากที่เธอพบกับอัลบัส ดัมเบิลดอร์ที่บ้านเลขที่สี่ ซอยพรีเว็ต และความสามารถในการเป็นแอนนิเมจัส (สามารถแปลงร่างเป็นสัตว์ได้) ก็ปรากฏให้เห็นตั้งแต่บทแรกเช่นกัน เมื่อมีการบรรยายว่าเธอนั่งรอบนกำแพงตลอดทั้งวันในร่างของแมว ลักษณะหลายด้านของมักกอนนากัลสามารถบอกได้จากภายในบทแรก เช่น ความห่วงใย (เธอแสดงความวิตกกังวลให้เห็นเมื่อดัมเบิลดอร์เปิดเผยว่าจะฝากแฮร์รี่ พอตเตอร์ที่เพิ่งรอดจากการโจมตีของลอร์ดโวลเดอมอร์ไว้กับครอบครัวเดอร์สลีย์) ความช่างตำหนิติเตียน และความฉลาด มักกอนนากัลเป็นคนที่ดำเนินพิธีคัดสรรของฮอกวอตส์ และเข้มงวดในเรื่องของความเคารพจากนักเรียน ในฐานะอาจารย์ประจำบ้านกริฟฟินดอร์ มักกอนนากัลใส่ใจกับความสำเร็จของทีมควิดดิชของบ้านอย่างมาก ในหนังสือภาคแรก หลังจากเห็นแฮร์รี่บินได้อย่างไม่มีที่ติในการบินบนไม้กวาดครั้งแรก เธอก็แนะนำให้เขาเข้าเล่นตำแหน่งซีกเกอร์ในทีมกริฟฟินดอร์ ทั้งที่โดยปกติแล้วนักเรียนชั้นปีหนึ่งไม่ได้รับอนุญาตให้ครอบครองไม้กวาดด้วยซ้ำ แม้ว่ามักกอนนากัลจะแสดงให้เห็นว่าเป็นคนที่เข้มงวดในกฎระเบียบอย่างมาก เธอได้แนะนำแฮร์รี่อย่างอ้อมๆหลายครั้งเกี่ยวกับกิจกรรมที่ไม่ใคร่จะตรงกับกฎระเบียบของฮอกวอตส์นัก นอกจากนี้ ภายใต้ลักษณะภายนอกที่ดูจริงจังแล้ว เธอได้แสดงความรู้สึกออกมาเมื่อไม่รู้สึกถึงการถูกจับจ้อง หรือเมื่อมีความรู้สึกท่วมท้น ในเล่มที่ห้าระบุว่า มักกอนนากัลเป็นสมาชิกของภาคีนกฟีนิกซ์ และเธอได้เตือนแฮร์รี่ว่าไม่ควรไปกระตุ้นโดโลเรส อัมบริดจ์ ที่เป็นเจ้าหน้าที่ของกระทรวงเวทมนตร์ (ซึ่งขณะนั้นต่อต้านดัมเบิลดอร์และแฮร์รี่) มักกอนนากัลเป็นหนึ่งในอาจารย์ฮอกวอตส์ที่แสดงให้เห็นว่าเกลียดอัมบริดจ์ และไม่กลัวเธอ ในช่วงที่อัมบริดจ์ครองตำแหน่งอาจารย์ใหญ่ มักกอนนากัลได้เห็นพีฟส์ ผีโพลเตอร์ไกต์ พยายามที่จะไขโคมไฟให้หล่น และได้แนะนำว่า "ต้องหมุนอีกทางหนึ่ง" นอกจากนี้ เธอยังให้พีฟส์ยืมไม้เท้าของเธอ ในการไล่อัมบริดจ์ออกจากฮอกวอตส์ในท้ายเล่มห้านี้ด้วย หลังจากการตายของอัลบัส ดัมเบิลดอร์ในแฮร์รี่ พอตเตอร์กับเจ้าชายเลือดผสม เธอดำรงตำแหน่งรักษาการอาจารย์ใหญ่ของฮอกวอตส์ อย่างไรก็ตาม จากคำพูดของตัวละครหลายตัว เชื่อได้ว่าเธอจะดำรงตำแหน่งอาจารย์ใหญ่คนต่อไปของฮอกวอตส์ เช่น แฮกริดได้เรียกมักกอนนากัลว่า"อาจารย์ใหญ่" เกือบจะทันทีหลังจากดัมเบิลดอร์เสียชีวิต ในเล่มสุดท้ายกระทรวงถูกครอบงำโดยเหล่าผู้เสพความตายและได้มีการแต่งตั้งให้เซเวอรัส สเนปเป็นอาจารย์ใหญ่แทนมักกอนนากัลที่เป็นว่าที่อาจารย์ใหญ่ในเวลานั้น และสเนปเข้ายึดครองฮอกวอตส์ ในวันที่แฮร์รี่บุกฮอกวอตส์มักกอนนากัลถูกพี่น้องแคร์โรว์ถ่มน้ำลายใส่แต่แฮร์รี่ก็ออกมาช่วยแก้แค้น ทำให้พี่น้องแคร์โรว์หมดสภาพ มักกอนนากัลยังเปิดศึกการต่อสู้กับสเนปอย่างดุเดือดจนระเบียงพังพินาศ แต่สเนปหนีไปได้ มักกอนนากัลได้ต่อสู้ในสงครามฮอกวอตส์ในการเจอกับโวลเดอมอร์จนเกือบพลาดท่า แต่แฮร์รี่มาช่วยไว้ได้ ภายหลังฮอกวอตส์สงบสุขมักกอนนากัลขึ้นเป็นอาจารย์ใหญ่ของฮอกวอตส์ ภายหลังความดีของสเนปถูกเปิดเผยและสเนปได้รับการยอมรับจากทุกคน และเธอได้พบบันทึกของดัมเบิลดอร์ที่เขียนไว้เกี่ยวกับนิทานของบีเดิลยอดกวี เธอจึงนำบันทึกดังกล่าวตีพิมพ์ให้กับเจ. เค. โรว์ลิ่งโพโมนา สเปราต์ โพโมนา สเปราต์. โพโมนา สเปราต์ เป็นอาจารย์สอนวิชาสมุนไพรศาสตร์ และอาจารย์ประจำบ้านฮัฟเฟิลพัฟ ปรากฏตัวครั้งแรกในแฮร์รี่ พอตเตอร์กับศิลาอาถรรพ์ ในฉากที่เธอสอนวิชาสมุนไพรศาสตร์ให้กับแฮร์รี่ พอตเตอร์และเพื่อนๆ ที่เรือนกระจก ในภาคแรกเธอเป็นคนปลูกต้นกับดักมารเพื่อป้องกันศิลาอาถรรพ์ ในภาคที่สองเธอได้สอนแฮร์รี่ให้รู้จักกับต้นแมนเดรก และได้ร่วมกับมาดามพ็อมฟรีย์ทำน้ำแมนเดรกเพื่อรักษาคนที่ถูกสาปให้เป็นหินได้สำเร็จ ในภาคที่สามเธอก็มีความกังวลเกี่ยวกับการที่ซิเรียส แบล็คแหกคุกอัซคาบันออกมา และเป็นอาจารย์ที่เป็นห่วงแฮร์รี่และนักเรียนอื่นๆมากเช่นกัน ในภาคที่สี่ฮอกวอตส์ได้รับเลือกให้เป็นสถานที่จัดการประลองเวทไตรภาคี เธอก็เป็นหนึ่งในอาจารย์ที่มีความกังวลในเรื่องที่แฮร์รี่ได้รับเลือกให้เป็นตัวแทนในการประลองเวทไตรภาคีคนที่สี่ ทั้งๆที่อายุยังไม่ถึงเกณฑ์ ในภาคที่ห้าโดโลเรส อัมบริดจ์เป็นอาจารย์วิชาการป้องกันตัวจากศาสตร์มืดและเจ้าพนักงานสอบสวนใหญ่ สเปราต์ก็เป็นอาจารย์คนหนึ่งที่ต่อต้านอัมบริดจ์ ในภาคที่หกสเปราต์ไม่ค่อยมีบทบาท มีเพียงตอนงานศพดัมเบิลดอร์ ในภาคสุดท้ายเธอได้ร่วมรบในสงครามฮอกวอตส์ จนได้รับชัยชนะ เธอเกษียณจากฮอกวอตส์เมื่อปี 2017 และเนวิลล์ ลองบัตท่อมเป็นอาจารย์วิชาสมุนไพรศาสตร์ต่อจากเธอฟิเลียส ฟลิตวิก ฟิเลียส ฟลิตวิก. ฟิเลียส ฟลิตวิก (Filius Flitwig) เป็นตัวละครในหนังสือวรรณกรรมเยาวชนชุดแฮร์รี่ พอตเตอร์ ของ เจ. เค. โรว์ลิ่ง ในตอนเริ่มเรื่อง ฟลิตวิกเป็นอาจารย์สอนวิชาคาถา และอาจารย์ประจำบ้านเรเวนคลอ ปรากฏตัวในภาคแรกตอนที่แฮร์รี่เข้าเรียนวิชาคาถา เขาได้สอนให้แฮร์รี่และเพื่อนๆ ใช้คาถา"วิงการ์เดียม เลวิโอซ่า" และเป็นคนเสกให้กุญแจบินได้เพื่อป้องกันศิลาอาถรรพ์ ในภาคที่สองฟลิตวิกมีอาการวิตกกับการเปิดออกของห้องแห่งความลับถึงขนาดส่งนักเรียนบ้านเรเวนคลอกลับบ้าน ในภาคสามและสี่ฟลิตวิกเป็นวาทยากรวงประสานเสียง ในภาคที่ห้าฟลิตวิกเป็นอาจารย์ที่ต่อต้านอัมบริดจ์แต่ไม่เปิดเผยเพราะกลัวโดนไล่ออกเหมือนทรีลอว์นี่ ในภาคสุดท้ายฟลิตวิกร่วมต่อสู้ในสงครามฮอกวอตส์จนชนะ ในภาพยนตร์สองภาคแรกฟลิตวิกจะดูแก่มาก แต่ในภาคที่สามถึงเจ็ดจะดูหนุ่มขึ้นเนื่องจากว่า ผู้กำกับเห็นว่าฟลิตวิกดูแก่เกินเพื่อนรุ่นเดียวกับเขาคือมักกอนนากัลและสเปราต์ ตั้งแต่ภาคที่สามจึงปรับให้เขาดูหนุ่มขึ้นฮอเรซ ซลักฮอร์น ฮอเรซ ซลักฮอร์น. ฮอเรซ ซลักฮอร์น เป็นอาจารย์สอนวิชาปรุงยาในนิยายเรื่องแฮร์รี่ พอตเตอร์ ปรากฏตัวครั้งแรกในภาคที่6 เขาได้มาสอนวิชาปรุงยาแทนสเนป ในอดีตเขาเคยเป็นอาจารย์สอนวิชาปรุงยามาก่อนแต่ภายหลังเขาเกษียณจากการสอนวิชานี้และดัมเบิลดอร์และแฮร์รี่ได้เชิญตัวเขามาสอนที่ฮอกวอตส์อีกครั้ง การสอนของซลักฮอร์นเป็นที่ชอบของแฮร์รี่เพราะเนื่องจากแฮร์รี่ได้ตำราวิชาปรุงยาของเจ้าชายเลือดผสมคอยช่วย ทำให้เขาเป็นที่หนึ่งในชั้นเรียนปรุงยา แต่แฮร์รี่มีเรื่องที่ต้องถามซลักฮอร์นในเรื่องฮอร์ครักซ์เพื่อทำลายมันแต่ซลักฮอร์นไม่ยอมบอก ภายหลังแฮร์รี่สามารถรู้ความจริงเรื่องฮอร์ครักซ์และพบว่าในอดีตซลักฮอร์นเคยแนะนำเรื่องเลวร้ายอย่างที่สุดให้กับโวลเดอมอร์ นั่นคือวิธีการทำฮอร์ครักซ์ สิ่งนี้ทำให้พวกพ่อมดไม่สามารถฆ่าโวลเดอมอร์ได้ ภายหลังที่ดัมเบิลดอร์ตายซลักฮอร์นได้เป็นหัวหน้าบ้านสลิธีริน ในภาค7ซลักฮอร์นยังเข้าร่วมในการต่อสู้ในสงครามฮอกวอตส์และได้ต่อสู้กับโวลเดอมอร์จนเกือบพลาดท่าแต่แฮร์รี่มาช่วยไว้ และแฮร์รี่สามารถฆ่าโวลเดอมอร์ได้ ฮอกวอตส์จึงสงบสุขเรื่อยมาควิรินัส ควีเรลล์ ควิรินัส ควีเรลล์. ควิรินัส ควีเรลล์ ปรากฏตัวครั้งแรกระหว่างที่แฮร์รี่ พอตเตอร์หาซื้ออุปกรณ์การเรียนอยู่เขาเป็นคนพูดติดอ่างมากเขามาเป็นอาจารย์สอนวิชาป้องกันตัวจากศาสตร์มืดและลอร์ดโวลเดอมอร์ใช้ร่างของควีเรลล์ในการชิงเอาศิลาอาถรรพ์ ครีเรลล์เป็นคนที่ปล่อยโทรลล์ซึ่งเฝ้าศิลามาอาละวาด เพื่อตนจะได้ไปขโมยมันมา แต่สเนปมาขวางเอาไว้ จึงหลบหนีไปได้ แต่สเนปก็โดนปุกปุย สุนัขตัวโตสามหัวกัดที่ขา ทำให้แฮร์รี่คิดว่าสเนปพยายามจะขโมยศิลา ในการแข่งขันควิดดิชนัดแรก เขาพยายามสาปให้แฮร์รี่ตกจากไม้กวาด ด้วยการเพ่งมอง แต่สเนปพึมพำคาถาขัดขวางเอาไว้ แต่แฮร์รี่ก็คิดว่าสเนปเป็นคนสาปเพราะควีเรลล์ไม่แสดงอาการอะไรออกมา สเนปจับควีเรลล์ได้อยู่หลายครั้ง ครั้งที่อยู่ในป่าแฮร์รี่ได้เห็นด้วย เขาจึงคิดว่าสเนปพยายามขู่ขวัญควีเรลล์ ในห้องสุดท้ายของการป้องกันศิลา แฮร์รี่พบควีเรลล์ยืนอยู่หน้ากระจกเงาแห่งเอริเซด ควีเรลล์ถอดผ้าโพกหัวออกให้เห็นศีรษะของโวลเดอมอร์ข้างหลัง และพยายามชิงศิลามาจากแฮร์รี่ ควีเรลล์ตายเนื่องจากถูกตัวแฮร์รี่ซึ่งมีเลือดอันเปี่ยมไปด้วยความรักของลีลี่แม่ของแฮร์รี่ ซึ่งทำให้โวลเดอมอร์ถูกตัวแฮร์รี่ไม่ได้ ทำให้ร่างกายของควีเรลล์สลายกลายเป็นทราย ส่วนโวลเดอร์มอร์หลบหนีไปได้กิลเดอรอย ล็อกฮาร์ต กิลเดอรอย ล็อกฮาร์ต. ล็อกฮาร์ตปรากฏตัวครั้งแรกที่ร้านตัวบรรจงและหยดหมึก เพื่อขายหนังสือเขาพบแฮร์รี่ที่นั่นพร้อมๆกับครอบครัววีสลีย์และเฮอร์ไมโอนี่ เกรนเจอร์ชื่อเสียงของเขาโด่งดังมาก ที่ฮอกวอตส์เขามาเป็นอาจารย์วิชาป้องกันตัวจากศาสตร์มืดซึ่งเขาอารมณ์ดีตลอดเวลา เขาเป็นคนเปิดชมรมการต่อสู่ตัวต่อตัวเพื่อฝึกใหนักเรียนป้องกันภัยจากห้องแห่งความลับ ในตอนท้ายของ แฮร์รี่ พอตเตอร์กับห้องแห่งความลับแฮร์รี่และรอนได้รู้ว่าชื่อเสียงของ ล็อกฮาร์ต ทั้งหมดเกิดจากการที่ ล็อกฮาร์ต แย่งลบความทรงจำของผู้ที่ทำความดี และแย่งเอาความดีความชอบมาเป็นของตน แต่เนื่องจากเขาคุยโวว่าพบห้องแห่งความลับและสามารถจัดการผู้บงการได้ ทำให้เขาถูกส่งให้ไปจัดการสัตว์ร้ายในห้องแห่งความลับและถูกมอบหมายให้ช่วยจินนี่น้องสาวของรอน เนื่องจากความกลัวล็อกฮาร์ตกะจะลบความทรงจำของแฮร์รี่และรอนที่พาล็อกฮาร์ตมาและแสร้งว่าทุกคนถูกสัตว์ร้ายฆ่าตายแล้ว และเขาคิดที่จะลบความทรงจำของแฮร์รี่มาด้วยที่ไม่ได้ผลเพราะเกิดจากคาถาสะท้อนกลับเพราะไม้กายสิทธิ์นั้นชิงมาจากรอนและไม้ของรอนนั้นหักอยู่ ทำให้ล็อกฮาร์ตความจำเสื่อมไปและถูกไปบำบัดที่โรงพยาบาลเซนต์มังโกซีบิลล์ ทรีลอว์นีย์ ซีบิลล์ ทรีลอว์นีย์. ซีบิลล์ แพทริกเชีย ทรีลอว์นีย์ เป็นอาจารย์สอนวิชาพยากรณ์ศาสตร์ ประจำโรงเรียนพ่อมดแม่มดและเวทมนตร์ศาสตร์ ฮอกวอร์ต เธอเป็นผู้ได้ทำนายคำพยากรณ์เกี่ยวกับแฮร์รี่ พอตเตอร์และลอร์ดโวลเดอมอร์ เจ้าแห่งศาสตร์มืด ว่าบุคคลที่เกิดวันที่ 31 กรกฎาคม (แฮร์รี่ พอตเตอร์และเนวิลล์ ลองบัตท่อม)จะเป็นผู้ล้มโวลเดอมอร์ได้ ในปีที่ 3 ของแฮร์รี่ พอตเตอร์ เธอได้ทำนายถึงการหนีไปของหางหนอนได้อย่างถูกต้อง ต่อมาในปี 5 เธอก็เกือบโดนไล่ออกโดย โดโรเรจ อัมบริดจ์ และให้เซ็นทอร์ชื่อ ฟีเรนซี เป็นผู้สอนแทน เธอเป็นผู้ที่ถูก เซลฟิลร์ ซารูมาน ทำนายเอาไว้ว่าจะได้เป็นร่างพยากรณ์ต่อจากเขา อย่างไรก็ตามคำทำนายของทรีลอว์นีย์มักจะผิดอยู่บ่อยครั้ง แต่เธอก็มีความสามารถในการทำนายซ่อนอยู่อย่างไม่รู้ตัว โดยเมื่อใดก็ตามที่เธอทำนายแบบไม่รู้สึกตัว คำทำนายนั้นมักจะแม่นยำเสมอ ซึ่งรวมถึงคำทำนายเกี่ยวกับผู้ที่จะพิชิตลอร์ดโวลเดอมอร์ในลูกแก้วพยากรณ์ในกองปริศนาด้วยป็อปปี้ พ็อมฟรีย์ ป็อปปี้ พ็อมฟรีย์.  ป็อปปี้ พ็อมฟรีย์ เป็นหัวหน้าพยาบาลในโรงเรียนพ่อมดแม่มดและเวทมนตร์ศาสตร์ฮอกวอตส์ ปรากฏตัวครั้งแรกในแฮร์รี่ พอตเตอร์กับศิลาอาถรรพ์ ในฉากที่แฮร์รี่มาพักฟื้นที่ห้องพยาบาลหลังจากการต่อสู้เพื่อปกป้องศิลาอาถรรพ์ ในหนังสือระบุว่ามาดามพ็อมฟรีย์มีนิสัยใจคอเป็นคนที่ใจดีแต่ชอบบ่นและมีลักษณะที่เป็นห่วงนักเรียน ดังที่ปรากฏในแฮร์รี่ พอตเตอร์กับภาคีนกฟีนิกซ์ที่เธอบอกว่าจะลาออกประท้วงโดโลเรส อัมบริดจ์ถ้าไม่ติดว่าห่วงนักเรียน เธอมีนิสัยคล้ายกับศาสตราจารย์มักกอนนากัล ในภาคที่สองเธอได้ต่อกระดูกให้แฮร์รี่ และร่วมกับศาสตราจารย์สเปราต์ทำน้ำแมนเดรกเพื่อรักษาคนที่ถูกสาปให้เป็นหิน ในภาคที่ห้าเธอเองก็ต่อต้านอัมบริจด์และคิดจะลาออกประท้วง ในภาคสุดท้ายเธอก็เป็นหนึ่งในผู้ร่วมรบที่สงครามฮอกวอตส์อาร์กัส ฟิลช์ อาร์กัส ฟิลช์. อาร์กัส ฟิลช์ เป็นภารโรงประจำโรงเรียนฮอกวอตส์ เขาเกลียดนักเรียนที่มาเรียนฮอกวอตส์ทุกคน เหตุคือเขาเป็นสควิบ หรือบุคคลที่เกิดจากพ่อมดแม่มดแต่ไม่มีอำนาจเวทมนตร์ใดๆเลย ในภาค 2 แฮรรี่แอบเห็นจดหมายควิกสเปลล์ ซึ่งเป็นบทเรียนเวทมนตร์ทางจดหมาย ที่ฟิลช์พยายามเรียน แฮร์รี่จึงถามรอน รอนจึงให้คำตอบว่าเป็นสควิบ ซึ่งรอนสันนิษฐานว่าเป็นสาเหตุทำให้ฟิลช์เกลียดพวกนักเรียน ฟิลช์มีสัตว์เลี้ยงเป็นแมวชื่อ คุณนายนอริส เขามีความสุขและพอใจที่ได้เห็นนักเรียนถูกทำโทษ เมื่อก่อนนักเรียนแหกกฎโรงเรียนจะเป็นการลงโทษแบบโหดร้ายทารุณ ฟิลช์ จึงมักขอร้องอาจารย์ใหญ่บ่อยๆ ในเรื่องการเพิ่มโทษให้นักเรียน และสิ่งที่เขาเกลียดที่สุดก็คือ พีฟส์ ผีโพลเทอร์ไกสท์ที่คอยก่อกวนเขาอยู่ตลอดผู้ก่อตั้งฮอกวอตส์ ผู้ก่อตั้งฮอกวอตส์. ฮอกวอตส์ก่อตั้งขึ้นเมื่อสหัสวรรษก่อน (ไม่ทราบวันที่แน่ชัด) โดยสี่แม่มดพ่อมดที่ยิ่งใหญ่ที่สุดแห่งยุค ก็อดดริก กริฟฟินดอร์, เฮลก้า ฮัฟเฟิลพัฟ, โรวีน่า เรเวนคลอ และซัลลาซาร์ สลิธีริน ผู้ก่อตั้งเป็นครูรุ่นแรกของฮอกวอตส์ และบ้านฮอกวอตส์แต่ละหลังตั้งชื่อตามหนึ่งในผู้ก่อตั้งก็อดดริก กริฟฟินดอร์ ก็อดดริก กริฟฟินดอร์. ก็อดดริก กริฟฟินดอร์มาจากทุ่งกว้าง ซึ่งปัจจุบันรู้จักกันในนาม ก็อดดริกส์เฮลโล่ หมู่บ้านขนาดเล็กในเขตตะวันตกเฉียงใต้ของอังกฤษ กล่าวกันว่า กริฟฟินดอร์ยกย่องความกล้าหาญ ความมุ่งมั่น และความแข็งแกร่งของใจเหนือคุณสมบัติอื่นทั้งหมด เขายังเป็นผู้ที่ยินยอมให้ผู้ที่เกิดจากมักเกิ้ลเข้าเรียนมากที่สุด เดิมเขาเป็นเพื่อนสนิทของซัลลาซาร์ สลิธีริน แต่เมื่อกาลผ่านไป มิตรภาพของพวกเขาเสื่อมลง "ก็อดดริก กริฟฟินดอร์เป็นนักดวลที่ประสบความสำเร็จที่สุดในสมัยของเขา เป็นนักสู้ผู้รู้แจ้งต่อการเลือกปฏิบัติกับมักเกิ้ล และเป็นเจ้าของหมวกคัดสรรคนแรก" วัตถุวิเศษของเขาที่รู้จัก คือ ดาบประดับด้วยทับทิมที่ก็อบลินประดิษฐ์ขึ้น (ก็อบลินอ้างว่า ก็อดดริกขโมยมาจากพวกมัน แต่ความคิดความเป็นเจ้าของของก็อบลินแตกต่างจากมุมมองของมนุษย์) และหมวกคัดสรร วัตถุสองอย่างนี้มีพันธะเฉพาะ เมื่อใดที่ "กริฟฟินดอร์ที่แท้จริง" ต้องการ ดาบจะปรากฏให้ดึงออกมาจากหมวก ดาบของก็อดดริกทำจากโลหะเงินก็อบลิน จึงไม่เคยต้องทำความสะอาดและซึมซับเฉพาะสิ่งที่จะทำให้มันเข้มแข็งขึ้น เมื่อแฮร์รี่ฆ่าบาซิลิสก์ด้วยดาบนี้ในห้องแห่งความลับ มันจึงดูดซับพิษบาซิลิสก์ ทำให้เป็นอุปกรณ์ที่สามารถทำลายฮอร์ครักซ์ของโวลเดอมอร์ได้ ดัมเบิลดอร์ใช้ดาบทำลายแหวนของก๊อนท์ รอน วีสลีย์ใช้ดาบฟันล็อกเก็ตของสลิธีริน และเนวิลล์ ลองบัตท่อมใช้ดาบฆ่านากินีเฮลก้า ฮัฟเฟิลพัฟ เฮลก้า ฮัฟเฟิลพัฟ. เฮลก้า ฮัฟเฟิลพัฟมาจากหุบเขากว้างใหญ่ เธอเชิดชูความภักดี ความซื่อสัตย์ และการอุทิศ ในถ้วยอัคนี กล่าวว่า "สำหรับผู้รู้มานะและมุ่งมั่นก็คู่ควรกับบ้านฮัฟเฟิลพัฟได้" แต่ในเล่มอื่นกล่าวว่า เธอรับนักเรียน "ทุกคนที่เหลือ" หลังเพื่อนร่วมงานของเธอคัดสรรแล้ว เธอเป็นมิตรที่ดีของโรวีน่า เรเวนคลอ มิตรภาพของทั้งสองใช้เน้นมิตรภาพที่ล้มเหลวระหว่างก็อดดริก กริฟฟินดอร์และซัลลาซาร์ สลิธีริน "ฮัฟเฟิลพัฟมีชื่อเสียงเป็นพิเศษสำหรับความชำนาญในคาถาเกี่ยวกับอาหาร ตำราอาหารจำนวนมากที่เสิร์ฟที่งานเลี้ยงฮอกวอตส์ มีที่มาจากฮัฟเฟิลพัฟ" การ์ดพ่อมดของเธอ ที่วาดโดยโรว์ลิง อธิบายว่าเธอ "ดึงคนจากวิถีชีวิตต่าง ๆ มารวมกันช่วยสร้างฮอกวอตส์" และเป็น "ที่รักสำหรับวิถีอันมีเสน่ห์ของเธอ" ตามการสัมภาษณ์ระหว่างโรว์ลิงกับเจ้าหน้าที่จาก เดอะลีกกีเคาดรอน ฮัฟเฟิลพัฟเป็นผู้นำเอลฟ์ประจำบ้านมายังฮอกวอตส์ ที่ซึ่งเธอเสนอที่ลี้ภัยให้ ทั้งการ์ดพ่อมดที่มีชื่อเสียงและภาพประกอบในเว็บไซต์ของโรว์ลิงพรรณนาว่าเธอเป็นหญิงท้วมและผมสีแดง ซึ่งบังเอิญที่ลักษณะทั้งสองนี้ปกติใช้อธิบายมอลลี่ วีสลีย์ วัตถุวิเศษหนึ่งของฮัฟเฟิลพัฟ คือ ถ้วยทองเล็ก ๆ ประดับด้วยสัญลักษณ์ตัวแบดเจอร์ของเธอ ถูกส่งมายังผู้สืบเชื้อสายห่าง ๆ ของเธอ เฮปซิบาห์ สมิท ถ้วยนี้ถูกทอม ริดเดิ้ลขโมยไปและเปลี่ยนให้เป็นฮอร์ครักซ์โรเวนนา เรเวนคลอซัลลาซาร์ สลิธีริน ซัลลาซาร์ สลิธีริน. ซัลลาซาร์ สลิธีริน () เป็นหนึ่งในสี่ของผู้ก่อตั้งโรงเรียนคาถาพ่อมดแม่มดและเวทมนตร์ศาสตร์ฮอกวอตส์ มีความสามารถในพูดภาษาพาร์เซลได้ สัญลักษณ์ของบ้านสลิธีรินคือ งู และเป็นบรรพบุรุษของลอร์ดโวลเดอมอร์สลิธีรินขึ้นชื่อในเรื่องความทะเยอทะยานและความฉลาดแกมโกงหรือพูดอีกนัยหนึ่งคือการพยายามไปสู่ความสำเร็จและเป้าหมายโดยใช้สติปัญญาอย่างเฉียบแหลม ฉะนั้นสลิธีรินจึงคัดเลือกนักเรียนที่มีความฉลาดหลักแหลมพร้อมกับต้องมีปฏิภาณไหวพริบอีกด้วย แท้จริงแล้วสลิธีรินและกริฟฟินดอร์นั้นมีความเป็นผู้นำและความกล้าหาญเหมือนกัน หากแต่สลิธีรินเลือกที่จะใช้ทั้งสองสิ่งนี้ก็ต่อเมื่อประเมินสถานการณ์ดูแล้วว่ามีโอกาสจะทำได้สำเร็จหรือมีแววว่าจะได้ชัยชนะมากน้อยแค่ไหน ซึ่งต่างจากกริฟฟินดอร์ที่พร้อมจะลุยทุกสถานการณ์โดยไม่สนใจแม้จะต้องเสี่ยงอันตรายมากแค่ไหนก็ตา สลิธีรินเริ่มมีความเชื่อส่วนตัวเกี่ยวกับการไม่ยินดีต้อนรับพ่อมดแม่มดที่เกิดจากมักเกิ้ล เนื่องจากช่วงเวลาที่สลิธีรินมีชีวิตอยู่มีการไล่ล่าพ่อมดแม่มดกันอย่างกว้างขวางในแถบยุโรป ทำให้สลิธีรินมองว่าพวกมักเกิ้ลเป็นพวกจอมโกหก หลอกลวง และไว้ใจไม่ได้ เขาได้เสนอแนวความคิดนี้ให้กับผู้ก่อตั้งอีกสามคนพร้อมทั้งเสนอว่า การเรียนเวนมตร์ควรสงวนไว้ในกลุ่มของพ่อมดแม่มดสายเลือดบริสุทธิ์เท่านั้น แต่ทั้งสามคนไม่เห็นด้วยและปฏิเสธอย่างสิ้นเชิง ฉะนั้นอีกคุณสมบัติหนึ่งของนักเรียนที่สลิธีรินต้องการคือเด็กที่มาจากตระกูลพ่อมดแม่มดเลือดบริสุทธิ์เท่านั้น แต่ในปัจจุบันนักเรียนที่ถูกคัดเลือกเข้าไปในบ้านสลิธีรินเพราะเหตุผลทางสายเลือดก็มีน้อยมาก โดยมากจะยึดหลักว่านักเรียนคนใดมีความคิดแบบสลิธีรินเสียมากกว่า (เป็นผู้นำเมื่อประเมินสถานการณ์แล้วว่ามีโอกาสจะชนะ) ทำให้นักเรียนสลิธีรินมักจะถูกมองว่าฉลาดแกมโกงอยู่บ่อยๆ เมื่อสลิธีรินชักจูงให้ผู้ก่อตั้งทั้งสามให้คล้อยตามความคิดของตนเองไม่ได้ อีกทั้งยังเกิดการทะเลาะกันอย่างรุนแรงจนถึงขั้นแตกหักระหว่างเขาและกริฟฟินดอร์ สลิธีรินจึงวางแผนที่จะทิ้งโรงเรียนไป แต่ก่อนจะจากไปสลิธีรินได้แอบสร้างห้องลับห้องหนึ่งซ่อนไว้ภายในปราสาท ที่รู้จักกันว่า “ห้องแห่งความลับ” โดยเขาเลี้ยงบาซิลิกส์ไว้หนึ่งตัวภายในห้องนั้นเพื่อรอวันที่ทายาทของเขาจะกลับมาที่โรงเรียนและปล่อยมันออกมาจัดการพวกลูกมักเกิ้ลให้หมดสิ้นไปจากโรงเรียน เมื่อสร้างห้องแห่งความลับเสร็จแล้วสลิธีรินจึงทิ้งโรงเรียนไปผีประจำบ้าน</doc>
