<doc id="273208" url="https://th.wikipedia.org/wiki?curid=273208" title="ชิโมะกิตะซะวะ">ชิโมะกิตะซะวะ () เป็นย่านหนึ่งในเขตเซะตะงะยะ กรุงโตเกียว ประกอบด้วยพื้นที่รอบสถานีรถไฟชิโมะ-กิตะซะวะ ซึ่งรถไฟสายโอะดะคิวและสายเคโอ อิโนะคะชิระมาตัดกัน ย่านนี้รู้จักกันในอีกชื่อหนึ่งว่า "ชิโมะกิตะ" เป็นศูนย์กลางของโรงละครเวทีและสถานแสดงดนตรีสด อย่างเช่นอาคารโรงละครฮนดะ เกะคิโจ ที่มีประวัติมายาวนาน และยังเป็นย่านที่เป็นที่นิยมของนักเรียนและวัยรุ่นหนุ่มสาว เนื่องจากเต็มไปด้วยร้านกาแฟ ร้านค้าแฟชั่นที่มีเอกลักษณ์เฉพาะ และร้านค้าเกี่ยวกับดนตรี เมื่อ พ.ศ. 2547 Setagaya City Council ได้ประกาศแผนการพัฒนาพื้นที่ของย่านนี้ อย่างเช่นการก่อสร้างตึกสูงหลายหลัง และการขยายถนนสายที่ 54 ให้ตัดข้ามย่าน ปัจจุบันถนนสายต่างๆแคบมากและมีแยกตัดกันหลายแห่ง อีกทั้งยังมีซอยเล็กๆอีกมากมาย แต่เนื่องจากผู้อาศัยและนักท่องเที่ยวหลายคนเห็นว่าถนนลักษณะนี้เป็นเสน่ห์อย่างหนึ่งของชิโมะกิตะซะวะ จึงเกิดความขัดแย้งต่อแผนการพัฒนาอยู่บ้าง.</doc>
