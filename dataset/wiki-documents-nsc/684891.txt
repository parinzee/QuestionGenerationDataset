<doc id="684891" url="https://th.wikipedia.org/wiki?curid=684891" title="กระทรวงความมั่นคงแห่งมาตุภูมิ">กระทรวงความมั่นคงแห่งมาตุภูมิ กระทรวงความมั่นคงแห่งมาตุภูมิ () เป็นกระทรวงหนึ่งของรัฐบาลกลางแห่งสหรัฐอเมริกา เมื่อแรกก่อในปี พ.ศ. 2544 มีสถานะเป็นคณะกรรมการความมั่นคงแห่งชาติ (Commission on National Security) การตั้งคณะกรรมการนี้เป็นผลมาจากเหตุวินาศกรรม 11 กันยายน ก่อนที่ในอีกหนึ่งปีต่อมาจะได้รับการยกฐานะเป็นกระทรวง มีหน้าที่รับผิดชอบในการป้องกันแผ่นดินสหรัฐจากการก่อการร้าย, อุบัติภัยโดยฝีมือมนุษย์ ตลอดจนภัยพิบัติต่างๆ กระทรวงความมั่นคงแห่งมาตุภูมินี้ อาจเทียบได้กับ กระทรวงมหาดไทย หรือกระทรวงกิจการภายในของหลายๆประเทศ กระทรวงความมั่นคงแห่งมาตุภูมิไม่มีอำนาจในการสั่งการกองทหารโดยตรง ซึ่งปฏิบัติการทางทหารเป็นความรับผิดชอบของกระทรวงกลาโหม กระทรวงมาตุภูมิมีหน้าที่เกี่ยวกับกิจการภายในแผ่นดินแม่เท่านั้น ทั้งนี้แต่ในเหตุภัยพิบัติธรรมชาติ กระทรวงกลาโหมอาจยินยอมให้อำนาจสั่งการกองทหารส่วนหนึ่งแก่กระทรวงความมั่นคงแห่งมาตุภูมิในการบรรเทาทุกข์ประชาชน ด้วยจำนวนเจ้าหน้าที่ในสังกัดกระทรวงกว่า 240,000 คน ทำให้กระทรวงความมั่นคงแห่งมาตุภูมิเป็นกระทรวงขนาดใหญ่เป็นอันดับ 3 ของรัฐบาล รองจากกระทรวงกิจการทหารผ่านศึก และกระทรวงกลาโหมที่มีจำนวนคนในสังกัดมากสุด</doc>
