<doc id="50272" url="https://th.wikipedia.org/wiki?curid=50272" title="ไทยแลนด์ โอเพน">ไทยแลนด์ โอเพน การแข่งขันเทนนิส พีทีที ไทยแลนด์ โอเพน () เป็นการแข่งขันเทนนิสที่จัดการแข่งขันในสัปดาห์สุดท้ายของเดือนกันยายนต่อเนื่องไปยังเดือนตุลาคมของทุกปี (เดิมจัดในสัปดาห์ที่สามของเดือนกันยายน) เป็นการแข่งขันของนักเทนนิสอาชีพชาย ในระดับ เทนนิสอินเตอร์เนชั่นแนล ซีรีส์ ในสังกัดของ เอทีพี ทัวร์ ของสมาคมนักเทนนิสอาชีพ (เอทีพี) โดยผู้ชนะจะได้รับคะแนนสะสม 250 คะแนน เทนนิสไทยแลนด์ โอเพ่น จัดการแข่งขันโดย บริษัท บีอีซี-เทโร เอนเตอร์เทนเม้นท์ จำกัด (มหาชน) ได้รับลิขสิทธิ์จัดการแข่งขันจากเอทีพี โดยจัดแทนการแข่งขันที่ อุซเบกิสถาน ที่ประสบปัญหาขาดทุน และจัดการแข่งขันครั้งแรก เมื่อ พ.ศ. 2546 ต่อมาเมื่อ พ.ศ. 2548 ได้เซ็นสัญญาจัดการแข่งขันอีก 5 ปี จนถึง พ.ศ. 2553 โดยไทยแลนด์โอเพนทุกครั้งจะจัดที่อารีนา อิมแพ็ค เมืองทองธานี ตั้งแต่ปี พ.ศ. 2551 บริษัท ปตท. จำกัด (มหาชน) ได้เข้าร่วมเป็นผู้สนับสนุนหลัก และในปี พ.ศ. 2552 ได้เปลี่ยนชื่อการแข่งขันเป็น พีทีที ไทยแลนด์ โอเพน ในปี พ.ศ. 2553 ราฟาเอล นาดาล นักเทนนิสมือวางอันดับหนึ่งของโลก ได้เข้าร่วมการแข่งขัน หลังจากไม่ได้เข้าร่วมการแข่งขันเมืองสองปีที่ผ่านมาเนื่องจากอาการบาดเจ็บประวัติการแข่งขันประเภทเดี่ยวประเภทคู่นักเทนนิสที่มาแข่ง ไทยแลนด์ โอเพนนักเทนนิสอันดับ 1-10 ของโลกนักเทนนิสที่มาแข่ง ไทยแลนด์ โอเพน. นักเทนนิสอันดับ 1-10 ของโลก. - ฮวน คาร์ลอส เฟอร์เรโร อันดับสูงสุดมือ 1 ของโลก - คาร์ลอส โมยา อันดับสูงสุดมือ 1 ของโลก - อิวาน ลูบิซิช อันดับสูงสุดมือ 3 ของโลก - โรเจอร์ เฟเดอเรอร์ อันดับสูงสุดมือ 1 ของโลก - แอนดี ร็อดดิก อันดับสูงสุดมือ 1 ของโลก - มารัต ซาฟิน อันดับสูงสุดมือ 1 ของโลก - โนวัค ยอโควิช อันดับสูงสุดมือ 1 ของโลก - โรบิน โซเดอร์ลิง อันดับสูงสุดมือ 5 ของโลก - เลย์ตัน ฮิววิตต์ อันดับสูงสุดมือ 1 ของโลก - แอนดี เมอร์รี อันดับสูงสุดมือ 2 ของโลก - ทอมมี่ ฮาส อันดับสูงสุดมือ 2 ของโลก - เจมส์ เบลค อันดับสูงสุดมือ 4 ของโลก - ทิม เฮนแมน อันดับสูงสุดมือ 4 ของโลก - โทมัส เบอร์ดิช อันดับสูงสุดมือ 7 ของโลก - เฟร์นันโด เบร์ดัสโก อันดับสูงสุดมือ 7 ของโลก - ฮวน มาร์ติน เดล โปโตร อันดับสูงสุดมือ 4 ของโลก - โจ-วิลฟรีด ซองกา อันดับสูงสุดมือ 6 ของโลก - กาแอล มงฟิลส์ อันดับสูงสุดมือ 7 ของโลก - ชิลส์ ซิมง อันดับสูงสุดมือ 6 ของโลก - ราฟาเอล นาดาล อันดับสูงสุดมือ 1 ของโลก - ยานโก้ ทิปซาเรวิช อันดับสูงสุดมือ 8 ของโลก - ริชาร์ด กาสเกต์ อันดับสูงสุดมือ 7 ของโลกนักเทนนิสไทยนักเทนนิสไทย. - ภราดร ศรีชาพันธุ์ อันดับสูงสุดมือ 9 ของโลก - ดนัย อุดมโชค อันดับสูงสุดมือ 77 ของโลก - สนฉัตร รติวัฒน์ - สรรค์ชัย รติวัฒน์ - กิตติพงศ์ วชิรมโนวงศ์ - พีระเกียรติ ศิริฤทัยวัฒนา - วีรภัทร ดอกไม้คลี่ - พีรกิติ์ ศิริบุตรวงษ์ - พงศ์ศิริ นิโรจน์อาสาสมัคร อาสาสมัคร. ตั้งแต่การแข่งขันเทนนิส พีทีที ไทยแลนด์ โอเพ่น จัดขึ้นในปีพ.ศ. 2546 เป็นต้นมา ทางผู้จัดได้เปิดให้มีการรับอาสาสมัคร โดยไม่จำกัดอายุและเชื้อชาติ เพื่อร่วมสร้างประสบการณ์การทำงานในการแข่งขันเทนนิสรายการนี้ แต่ละปีจะมีอาสาสมัครเข้าร่วมโดยประมาณ 150 คน ทำงานในหน้าที่ต่างๆกว่า 10 ตำแหน่ง ไม่ว่าจะเป็นผู้ช่วยเจ้าหน้าที่จากเอทีพี เจ้าหน้าที่ประจำจุดให้ข้อมูล เจ้าหน้าที่ช่วยเหลือสื่อมวลชน เจ้าหน้าที่ประจำห้องทัวร์นาเม้นต์ออฟฟิศ เจ้าหน้าที่ประจำห้องอาหารนักกีฬา เจ้าหน้าที่ทำบัตร ฯลฯ อาสาสมัครแต่ละคนจะได้รับเสื้อยูนิฟอร์มคนละ 2 ตัว คูปองอาหารในกะที่ทำงาน บัตรเจ้าหน้าที่ บริการรถรับส่งไป-กลับจากสถานีรถไฟฟ้าหมอชิตถึงเมืองทองธานี บัตรชมการแข่งขัน และประกาศเกียรติบัตร เกณฑ์การคัดเลือกอาสาสมัครในแต่ละปีจะเน้นไปที่ความสะดวกในการทำงานของอาสาสมัครในช่วงงาน (ทำได้ตั้งแต่ 6 กะขึ้นไป) จำนวนผู้สมัครในแต่ละตำแหน่ง ทัศนคติของผู้สมัครเมื่อได้รับสัมภาษณ์ ความสามารถในการใช้ภาษาโดยเฉพาะภาษาอังกฤษ รวมถึงความประพฤติของผู้สมัครในระหว่างการทำงาน</doc>
