<doc id="285066" url="https://th.wikipedia.org/wiki?curid=285066" title="หม่อมเจ้าปุสาณ สวัสดิวัตน์">หม่อมเจ้าปุสาณ สวัสดิวัตน์ พลเรือเอก นายแพทย์ หม่อมเจ้าปุสาณ สวัสดิวัตน์ (27 ธันวาคม พ.ศ. 2472) เป็นพระโอรสในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ กับหม่อมเร่ สวัสดิวัตน์ ณ อยุธยา เป็นพระบรมวงศานุวงศ์ลำดับที่ 16 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าปุสาณ ประสูติเมื่อวันที่ 27 ธันวาคม พ.ศ. 2472 เป็นพระโอรสในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ กับหม่อมเร่ สวัสดิวัตน์ ณ อยุธยา (บุนนาค) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้าปุสาณ ทรงมีเชษฐา เชษภคินีและขนิษฐา ร่วมอุทร 9 องค์ คือ- ศกุนตลา ปัทมะสังข์ (29 กันยายน พ.ศ. 2454 - 28 กรกฎาคม พ.ศ. 2524) - หม่อมเจ้าอุษารดี สวัสดิวัตน์ (12 เมษายน พ.ศ. 2457 - 8 มีนาคม พ.ศ. 2550) - สุเลสลัลเวง สิริกาญจน (14 พฤศจิกายน พ.ศ. 2459 - 14 เมษายน พ.ศ. 2542) - อมิตตา ธรรมารักษ์ (22 พฤษภาคม พ.ศ. 2462 - 11 กันยายน พ.ศ. 2542) - หม่อมเจ้ามโนหรา สวัสดิวัตน์ (20 มิถุนายน พ.ศ. 2464 - 6 กันยายน พ.ศ. 2526) - หม่อมเจ้าอำณอร์สวัสดิ สวัสดิวัตน์ (2 ธันวาคม พ.ศ. 2466 - 7 มีนาคม พ.ศ. 2529) - หม่อมเจ้าบุญทัดสวัสดี สวัสดิวัตน์ (27 สิงหาคม พ.ศ. 2468 - 22 กรกฎาคม พ.ศ. 2539) - หม่อมเจ้านรรยราช สวัสดิวัตน์ (27 พฤศจิกายน พ.ศ. 2470 - 24 พฤษภาคม พ.ศ. 2546) - หม่อมเจ้าเมรี สวัสดิวัตน์ (12 กรกฎาคม พ.ศ. 2475) และหม่อมเจ้าปุสาณ ยังเป็นพระอนุชาร่วมพระชนกของสมเด็จพระนางเจ้ารำไพพรรณี พระบรมราชินี ในรัชกาลที่ 7กรณียกิจ กรณียกิจ. หม่อมเจ้าปุสาณ เข้ารับราชการตั้งแต่ปี พ.ศ. 2505 โดยปฏิบัติหน้าที่เป็นนายแพทย์ศัลยกรรม โรงพยาบาลทหารเรือกรุงเทพ กรมแพทย์ทหารเรือ ต่อมาได้เป็นรองผู้อำนวยการโรงพยาบาลสมเด็จพระปิ่นเกล้า และเป็นนายแพทย์ประจำสำนัก กองบัญชาการทหารสูงสุด เป็นต้น ครั้นในปี พ.ศ. 2534 จึงได้เป็นราชองครักษ์พิเศษ และวันที่ 18 มีนาคม 2552 ได้รับพระราชทานพระยศ พลเรือเอก เป็นกรณีพิเศษ และแต่งตั้งเป็นนายทหารพิเศษประจำกองบังคับการกรมทหารราบที่ 3 รักษาพระองค์ กองนาวิกโยธิน หน่วยบัญชาการนาวิกโยธิน และงานพิเศษ พ.ศ. 2528 หม่อมเจ้าปุสาณ เป็นรองประธานมูลนิธิบรมราชานุสรณ์พระบาทสมเด็จพระปกเกล้าเจ้าอยู่หัวและสมเด็จพระนางเจ้ารำไพพรรณี พระบรมราชินี และประธานกรรมการมูลนิธิชีวิตพัฒนา ในพระอุปถัมภ์สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ในปัจจุบันหม่อมเจ้าปุสาณ ยังทรงปฏิบัติพระราชกรณียกิจแทนพระองค์อยู่บ่อยครั้ง โดยเฉพาะในครั้งทีมีพระราชพิธีบำเพ็ญกุศลพระศพสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ และเสด็จออกแทนพระองค์ในพิธีต่างๆ อาทิ พิธีตรียัมปวาย ตรีปวาย เมื่อเดือนมกราคม พ.ศ. 2559 การถวายราชสักการะพระบรมราชานุสาวรีย์พระบาทสมเด็จพระจอมเกล้าเจ้าอยู่หัว เป็นต้นชีวิตส่วนองค์ ชีวิตส่วนองค์. หม่อมเจ้าปุสาณ เสกสมรสกับหม่อมนวลศรี สวัสดิวัตน์ ณ อยุธยา (วีรบุตร) มีโอรส - ธิดา 2 คน คือ- หม่อมราชวงศ์วไลวัฒนา สวัสดิ์-ชูโต สมรสกับวิทวัส สวัสดิ์-ชูโต - หม่อมราชวงศ์สวัสดิวุฒิ สวัสดิวัตน์ สมรสกับภัทรกร สวัสดิวัตน์ ณ อยุธยาเกียรติยศยศทางทหารเกียรติยศ. ยศทางทหาร. - พลเรือตรี - พลเรือเอก 18 มีนาคม พ.ศ. 2552เครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - พ.ศ. 2539 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ</doc>
