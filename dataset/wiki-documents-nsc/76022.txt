<doc id="76022" url="https://th.wikipedia.org/wiki?curid=76022" title="ซูเปอร์เฟเธอร์เวท">ซูเปอร์เฟเธอร์เวท ซูเปอร์เฟเธอร์เวท () ชื่อเรียกรุ่นมวยที่อยู่ระหว่างรุ่นเฟเธอร์เวทกับรุ่นไลท์เวท โดยนักมวยที่จะชกในรุ่นนี้ต้องมีน้ำหนักมากกว่า 126 ปอนด์ (57.153 กิโลกรัม) และไม่เกิน 130 ปอนด์ (58.967 กิโลกรัม) ทางสภามวยโลก (WBC) จะเรียกชื่อรุ่นนี้ว่า ซูเปอร์เฟเธอร์เวท แต่ทางสมาคมมวยโลก (WBA) กับ สหพันธ์มวยนานาชาติ (IBF) และในวงการมวยไทยเรียกชื่อรุ่นนี้ว่า จูเนียร์ไลท์เวท (Junior lightweight) นักมวยไทยที่เคยเป็นแชมป์โลกในรุ่นนี้ มีทั้งหมด 2 คน คือ ยอดสนั่น ส.นันทชัย กับ ศิริมงคล สิงห์มนัสศักดิ์ สำหรับนักมวยชาวต่างชาติที่มีชื่อเสียงที่ชกหรือเคยชกในพิกัดนี้ ได้แก่ แฟลซ อีลอสเด้, อเล็กซิส อาร์กูเอลโล่, อซูม่าห์ เนลสัน, ฮูลิโอ ซีซาร์ ชาเวซ, ฟลอยด์ เมย์เวทเธอร์ จูเนียร์, อีริค โมราเลส, ฮวน มานูเอล มาร์เกซ, แมนนี่ ปาเกียว, ออสการ์ เดอ ลา โฮยา, อเซลิโน่ ไฟรตัส เป็นต้น</doc>
