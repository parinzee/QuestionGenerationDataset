<doc id="188367" url="https://th.wikipedia.org/wiki?curid=188367" title="กรุงเทพเดลิเมล์">กรุงเทพเดลิเมล์ กรุงเทพเดลิเมล์ เป็นหนังสือพิมพ์รายวัน เจ้าของบริษัทสยามฟรีเปรส และนายฮัฟฟ์มัน มีบรรณาธิการคือ นายหลุย คีรีวัต ออกในช่วงปี พ.ศ. 2451-2475 เป็นหนังสือพิมพ์ที่มีเนื้อหาเป็นข่าวสารและโฆษณา และวิพากษ์วิจารณ์รัฐบาล เริ่มแรกมีจำนวน 6 หน้า หลังจากนั้นจึงเพิ่มเป็น 14 หน้า อัตราค่าบำรุง ฉบับละ 10 สตางค์ ค่าบอกรับเป็นสมาชิกปีละ 25 บาท มีโฆษณาและแจ้งความประมาณ 70% ของพื้นที่ การจัดรูปเล่ม แบ่งคอลัมน์เป็น 6 คอลัมน์ แต่ไม่ได้จัดตามรูปแบบของเนื้อหาให้เป็นระเบียบ คือข่าวและบทความปะปนกัน ไม่มีการแบ่งแยกข่าวชนิดต่าง ๆ ให้เป็นอิสระ การพาดหัวข่าว ใช้ตัวใหญ่ธรรมดา ไม่ใช้ตัวโป้ง การจัดหน้าและภาพ เดิมเป็นภาษาไทยปนอังกฤษ ฉบับละ 5 สตางค์ มี 6 หน้า ต่อมาเปลี่ยนเป็นภาษาไทยล้วน หน้า 1 เป็นหน้าโฆษณา ส่วนข่าวและความเห็นลงในหน้า 2 และ 4 เนื้อหาส่วนใหญ่ที่เหลือจะเป็นโฆษณาและประกาศแจ้งความ บทความจะมีความเห็นที่เฉียบขาดและรุนแรง</doc>
