<doc id="493536" url="https://th.wikipedia.org/wiki?curid=493536" title="เจ้าชายฟรังซิชกู อังตอนีอูแห่งไบรา">เจ้าชายฟรังซิชกู อังตอนีอูแห่งไบรา เจ้าชายฟรังซิชกู อังตอนีอูแห่งโปรตุเกส เจ้าชายแห่งไบรา (21 มีนาคม พ.ศ. 2338 - 11 มิถุนายน พ.ศ. 2344) เป็นพระราชโอรสพระองค์แรกในพระเจ้าโจเอาที่ 6 แห่งโปรตุเกสกับเจ้าหญิงการ์โลตา โคอากีนาแห่งสเปน ซึ่งขณะนั้นทั้งสองพระองค์ทรงดำรงเป็นเจ้าชายแห่งบราซิลและเจ้าหญิงแห่งบราซิลพระประวัติ พระประวัติ. เจ้าชายฟรังซิชกู อังตอนีอูประสูติในวันที่ 21 มีนาคม พ.ศ. 2338 ณ พระราชวังหลวงเกลุช ลิสบอน ประเทศโปรตุเกส ทรงได้รับพระอิศริยยศ เจ้าชายแห่งไบราและดยุคแห่งบาร์เซลอส ทรงเป็นองค์รัชทายาทในราชบัลลังก์แห่งโปรตุเกส เจ้าชายฟรังซิชกู อังตอนีอูสิ้นพระชนม์ในวันที่ 11 มิถุนายน พ.ศ. 2344 ขณะมีพระชนมายุเพียง 6 พรรษา ดังนั้นพระอิศริยยศ "เจ้าชายแห่งไบรา" และตำแหน่งองค์รัชทายาทในราชบัลลังก์โปรตุเกสจึงต้องเปลี่ยนผ่านไปยังพระอนุชาคือ เจ้าชายเปโดร เดอ อัลคันทาราแห่งโปรตุเกส</doc>
