<doc id="412624" url="https://th.wikipedia.org/wiki?curid=412624" title="ปริญญา ฤกษ์หร่าย">ปริญญา ฤกษ์หร่าย นายปริญญา ฤกษ์หร่าย (ชื่อเล่น:บอย ;เกิด 17 กรกฎาคม พ.ศ. 2518) สมาชิกสภาผู้แทนราษฎรกำแพงเพชร เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. ปริญญา ฤกษ์หร่าย เกิดเมื่อวันที่ 17 กรกฎาคม พ.ศ. 2518 เป็นบุตรของนายถวิล อดีตสมาชิกสภาผู้แทนราษฎร 6 สมัย กับนางอารีย์ ฤกษ์หร่าย มีพี่น้อง 3 คน สำเร็จการศึกษาระดับปริญญาตรีและปริญญาโท คณะศิลปศาสตร์ สาขารัฐศาสตร์ มหาวิทยาลัยรามคำแหง ปัจจุบันสมรสแล้วงานการเมือง งานการเมือง. เริ่มงานการเมืองในฐานะผู้ช่วย ส.ส. (ถวิล ฤกษ์หร่าย) ตั้งแต่ปี พ.ศ. 2544 หลังจากบิดาวางมือทางการเมือง จึงได้ลงสมัครรับเลือกตั้งเป็นครั้งแรกในปี พ.ศ. 2550 สังกัดพรรคพลังประชาชน และได้รับการเลือกตั้งเป็นสมัยแรกสมาชิกสภาผู้แทนราษฎร สมาชิกสภาผู้แทนราษฎร. ปริญญา ฤกษ์หร่าย ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดกำแพงเพชร สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกำแพงเพชร สังกัดพรรคเพื่อไทยการลงเลือกตั้ง การลงเลือกตั้ง. ในรอบ 10 ปีที่ผ่านมา นายปริญญาลงสมัครรับเลือกตั้ง 2 ครั้ง จากการเลือกตั้งทั้งหมด 4 ครั้ง ได้รับการเลือกตั้งทั้ง 2 ครั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
