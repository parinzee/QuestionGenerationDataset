<doc id="335598" url="https://th.wikipedia.org/wiki?curid=335598" title="กัปตันอเมริกา: อเวนเจอร์ที่ 1">กัปตันอเมริกา: อเวนเจอร์ที่ 1 กัปตันอเมริกา: อเวนเจอร์ที่ 1 () เป็นภาพยนตร์ซูเปอร์ฮีโร่อเมริกันโดยมีต้นแบบมาจากตัวละครกัปตันอเมริกา จากมาร์เวลคอมิกส์ ผลิตโดยมาร์เวลสตูดิโอส์และจัดจำหน่ายโดยพาราเมาต์พิกเจอส์ เป็นภาพยนตร์เรื่องที่ห้าในจักรวาลภาพยนตร์มาร์เวล ภาพยนตร์กำกับโดยโจ จอห์นสตัน เขียนบทโดยคริสโตเฟอร์ มาร์คัส และ สตีเฟน แม็กฟีลี และแสดงโดยคริส อีแวนส์ ทอมมี ลี โจนส์ ฮิวโก วีฟวิง เฮย์ลีย์ แอตเวลล์ เซบาสเตียน สแตน โดมินิก คูเปอร์ นีล แม็กโดนอ เดเรก ลู้ก และสแตนลีย์ ทุชชี ฉากภาพยนตร์เป็นสงครามโลกครั้งที่สอง ภาพยนตร์เล่าเรื่องเกี่ยวกับสตีฟ โรเจอส์ ชายขี้โรคจากบรุกลินที่กลายร่างเป็นทหารซูเปอร์โซลเจอร์ กัปตันอเมริกา ช่วยรบในสงคราม โรเจอส์ต้องหยุดการกระทำของเรดสกัล หัวหน้าหน่วยสรรพวุธของอดอล์ฟ ฮิตเลอร์ และหัวหน้าองค์กรที่ตั้งใจใช้วัตถุที่เรียกว่า "เทสเซอแรกต์" (Tesseract) เป็นแหล่งพลังงานยึดครองโลก แนวคิดสร้างภาพยนตร์กัปตันอเมริกา: อเวนเจอร์ที่ 1 เริ่มขึ้นในปี ค.ศ. 1997 และมีกำหนดจัดจำหน่ายโดยอาร์ทิซานเอ็นเตอร์เทนเมนต์ อย่างไรก็ตาม มีคดีความคดีหนึ่ง ยังตัดสินในเดือนกันยายน ค.ศ. 2003 ขัดขวางโครงการดังกล่าว ในปี ค.ศ. 2005 มาร์เวลสตูดิโอส์กู้เงินจากเมร์ริล ลินช์ และวางแผนทางการเงินและออกฉายโดยพาราเมาต์พิกเจอส์ ผู้กำกับ จอน แฟวโร และลุยส์ เลเตริเยร์ สนใจกำกับภาพยนตร์ก่อนจอห์นสตันจะเข้ามาเกี่ยวข้องในปี ค.ศ. 2008 มีการคัดเลือกนักแสดงระหว่างเดือนมีนาคมถึงมิถุนายน ค.ศ. 2010 การสร้างภาพยนตร์ กัปตันอเมริกา: อเวนเจอร์ที่ 1 เริ่มขึ้นในปี ค.ศ. 2008 และถ่ายทำในลอนดอน แมนเชสเตอร์ หมู่บ้านแคร์เวนต์ และลิเวอร์พูล สหราชอาณาจักร และลอสแอนเจลิส สหรัฐอเมริกา หลังถ่ายทำ ภาพยนตร์ถูกแปลงเป็นภาพยนตร์ 3 มิติ กัปตันอเมริกา: อเวนเจอร์ที่ 1 ฉายรอบปฐมฤกษ์ที่ฮอลลิวูดในวันที่ 19 กรกฎาคม ค.ศ. 2011 และออกฉายในสหรัฐอเมริกาวันที่ 22 กรกฎาคม ค.ศ. 2011 ภาพยนตร์ประสบความสำเร็จในด้านคำวิจารณ์และยอดขาย ทำได้มากกว่า 370 ล้านดอลลาร์สหรัฐทั่วโลก บลูเรย์และดีวีดีวางจำหน่ายในเดือนตุลาคม ค.ศ. 2011 ภาพยนตร์ภาคต่อชื่อ ออกฉายวันที่ 4 เมษายน ค.ศ. 2014 และภาคที่สามชื่อ ออกฉายวันที่ 6 พฤษภาคม ค.ศ. 2016เนื้อเรื่องย่อ เนื้อเรื่องย่อ. ในปัจจุบัน กลุ่มนักวิทยาศาสตร์ในทวีปอาร์กติกค้นพบวัตถุกลมสีแดง ขาว และน้ำเงิน ถูกแช่แข็งในห้องโดยสารของเครื่องบินรบที่ถูกทิ้งร้าง เดือนมีนาคม ค.ศ. 1942 ทหารนาซี โยฮันน์ ชมิดต์ และกองกำลังของเขาเดินทางเข้าเมืองเทินส์แบย์ ในนอร์เวย์ที่ถูกยึดครองโดยเยอรมนีเพื่อขโมยวัตถุลึกลับเรียกว่า เทสเซอแรกต์ (Tesseract) ซึ่งครอบครองพลังที่ไม่เคยถูกเปิดเผย ขณะเดียวกัน ในนครนิวยอร์ก สตีฟ โรเจอส์ ไม่ผ่านการเกณฑ์ทหารประจำการในสงครามโลกครั้งที่สองเนื่องจากมีปัญหาสุขภาพหลายอย่าง ขณะเข้าชมนิทรรศการเทคโนโลยีอนาคตกับเพื่อนของเขาชื่อ จ่าเจมส์ "บักกี" บานส์ โรเจอส์พยายามเข้าสมัครทหารอีกครั้ง หลังแอบได้ยินบทสนทนาระหว่างโรเจอส์กับบานส์เกี่ยวกับความต้องการช่วยรบในสงคราม ดร.อับราฮัม เออร์สกินอนุญาตให้โรเจอส์เป็นทหารได้ เขาเข้าเกณฑ์ทหารในหน่วยวิทยาศาสตร์กลยุทธ์เป็นส่วนหนึ่งของโครงการทดลอง "ซูเปอร์โซลเจอร์" ปฏิบัติการโดยเออร์สกิน พันเอกเชสเตอร์ ฟิลิปส์ และเจ้าหน้าที่ชาวอังกฤษ เพ็กกี คาร์เทอร์ ฟิลิปส์ไม่เชื่อคำกล่าวของเออร์สกินที่ว่าโรเจอส์เหมาะสมกับการทดลอง แต่ยอมให้หลังจากโรเจอส์แสดงความกล้าหาญสละชีวิตตนเองเพื่อการทดลอง คืนก่อนการทดลอง เออร์สกินเผยกับโรเจอส์ว่าชมิดต์เคยเข้ารับการทดลองขณะที่ยังไม่สมบูรณ์ และต้องทนทรมานกับผลข้างเคียงถาวร ที่ยุโรป ชมิดต์และดร.อาร์นิม โซลา ควบคุมพลังงานของเทสเซอแรกต์ โดยตั้งใจใช้พลังเพื่อเติมเชื้อเพลิงให้สิ่งประดิษฐ์ของโซลาเพื่อเปลี่ยนแปลงโลกได้ ชมิดต์ค้นพบตำแหน่งของเออร์สกินและส่งนักฆ่าเพื่อฆ่าเขา ในสหรัฐอเมริกา เออร์สกินทดลองโรเจอส์เข้าเครื่องทดลองซูเปอร์โซลเจอร์ ฉีดเซรัมชนิดพิเศษและป้อน "สารไวตาเรย์" ที่ตัวเขา หลังจากโรเจอส์ออกมาจากเครื่องทดลอง เขาตัวสูงและมีกล้ามมากขึ้น หนึ่งในผู้เข้าชมฆ่าเออร์สกิน เปิดเผยว่าตนเป็นไฮนซ์ ครูเกอร์ นักฆ่าของชมิดต์ โรเจอส์ไล่ตามและจับครูเกอร์ได้ แต่ครูเกอร์หลีกเลี่ยงการสอบสวนโดยฆ่าตัวตายด้วยแคปซูลไซยาไนด์ เมื่อเออร์สกินเสียชีวิตและสูตรซูเปอร์โซลเจอร์สูญหาย แบรนต์ สมาชิกวุฒิสภาสหรัฐอเมริกาให้โรเจอส์ออกทัวร์ทั่วประเทศในชุด "กัปตันอเมริกา" เพื่อสนับสนุนพันธะทางสงครามแทนการให้นักวิทยาศาสตร์วิจัยเขาเพื่อฟื้นฟูสูตร ในปี ค.ศ. 1943 ขณะออกทัวร์ที่ประเทศอิตาลี โรเจอส์ทราบว่าหน่วยของบานส์สูญหายขณะปฏิบัติหน้าที่ในสงครามต่อต้านกำลังของชมิดต์ โรเจอส์ ไม่เชื่อว่าบานส์เสียชีวิต จึงให้คาร์เทอร์และวิศวกรชื่อ ฮาวเวิร์ด สตาร์ก พาเขาตามฝ่ายศัตรูเพื่อออกปฏิบัติการช่วยชีวิต โรเจอส์บุกเข้าป้อมปราการขององค์กรไฮดราของชมิดต์ ปล่อยตัวบานส์ และนักโทษคนอื่น ๆ โรเจอส์เผชิญหน้ากับชมิดต์ที่ถอดหน้ากาก เผยใบหน้ากะโหลกสีแดงที่เป็นที่มาของชื่อเล่นว่า "เรดสกัล" ชมิดต์หลบหนีไปและโรเจอส์กลับเข้าฐานทัพพร้อมกับทหารที่ถูกปล่อยตัว โรเจอส์เกณฑ์บานส์ ดัม ดัม ดูแกน เกบ โจนส์ จิม มอริตา เจมส์ มอนต์โกเมอรี ฟอลสเวิร์ท และแจ็กส์ เดอร์เนียร์ ให้จู่โจมฐานทัพไฮดราอีกฐานหนึ่ง สตาร์กเตรียมเครื่องแต่งกายชุดใหม่ให้โรเจอส์ ที่โดดเด่นคือโล่วงกลมทำจากไวเบรเนียม โลหะหายากที่ไม่อาจถูกทำลายได้ โรเจอส์และทีมเข้าลอบทำลายปฏิบัติการต่าง ๆ ของไฮดรา ต่อมา ทีมได้โจมตีรถไฟที่โซลาโดยสารอยู่ โรเจอส์และโจนส์สามารถจับตัวโซลาไว้ได้ แต่บานส์ตกจากรถไฟและทำให้เข้าใจว่าเขาเสียชีวิต หลังเค้นข้อมูลจากโซลา ทำให้รู้ที่ตั้งฐานทัพของไฮดราฐานสุดท้าย และโรเจอส์สามารถหยุดชมิดต์ไม่ให้ใช้อาวุธทำลายล้างเมืองในอเมริกาาและเมืองใหญ่ทั่วโลกได้ โรเจอส์ปีนขึ้นเครื่องบินของชมิดต์ขณะกำลังแล่นขึ้น ระหว่างต่อสู้กันอย่างต่อเนื่อง ภาชนะใส่เทสซาแรกต์เสียหาย ชมิดต์จับวัตถุเทสซาแรกต์ ทำให้ตัวเขาระเหยหายไปในแสงสว่าง เทสซาแรกต์ตกลงพื้น เผาทำลายเครื่องบินและตกลงสู่พื้นโลก โรเจอส์ไม่เห็นทางลงจอดอย่างปลอดภัย ทำให้เครื่องบินตกลงในทวีปอาร์กติก ต่อมา สตาร์กเก็บวัตถุเทสซาแรกต์จากมหาสมุทรได้ แต่ไม่สามารถระบุพิกัดของโรเจอส์หรือเครื่องบินได้ จึงสันนิษฐานว่าเขาเสียชีวิตไปแล้ว โรเจอส์ตื่นขึ้นมาในห้องพยาบาลที่ถูกตกแต่งเป็นยุคปี 1940 หลังจากวิทยุออกอากาศบางอย่างผิดปกติ เขาหนีออกมาและพบว่าตนเองอยู่ที่ไทม์สแควร์ในยุคปัจจุบัน โดยมีนิก ฟิวรี หัวหน้าองค์กรชิลด์ (S.H.I.E.L.D.) แจ้งว่าเขา "นอนหลับใหล" เป็นเวลาเกือบ 70 ปี ในฉากหลังเครดิต ฟิวรีเดินมาหาโรเจอส์ เสนอภารกิจใหญ่ระดับโลกตัวละครตัวละคร. - คริส อีแวนส์ รับบทเป็น สตีฟ โรเจอส์/กัปตันอเมริกา - ทอมมี่ ลี โจนส์ รับบทเป็น เชสเตอร์ ฟิลลิปส์ - ฮิวโก วีฟวิง รับบทเป็น โยฮัน ชมิดต์/เรดสกัล - เฮย์ลีย์ แอตเวลล์ รับบทเป็น เพกกี คาร์เตอร์ - เซบาสเตียน สแตน รับบทเป็น บักกี บานส์ - โดมินิก คูเปอร์ รับบทเป็น ฮาวเวิร์ด สตาร์ก- นีล แม็กโดนอ รับบท ทิโมที "ดัม ดัม" ดูแกน - เดเรก ลู้ก รับบทเป็น เกบ โจนส์ - สแตนลีย์ ทุชชี รับบทเป็น ดร.อับราฮัม เออร์สกิน ซามูเอล แอล. แจ็กสัน รับบทเป็น นิก ฟิวรี ผู้อำนวยการองค์กรสายลับ S.H.I.E.L.D. เคนเนท ชอย รับบทจิม มอริตา สมาชิกหน่วยจู่โจมลูกครึ่งญี่ปุ่นอเมริกันของโรเจอส์ ชอยกล่าวว่าเขาได้ออดิชันเป็นคนสุดท้าย และเขาได้อ่านบทจากเรื่องผ่าสมรภูมินรก สำหรับการเตรียมตัวรับบท ชอยกล่าวว่า "[ผม] ศึกษาเกี่ยวกับสงครามโลกครั้งที่สองลึกซึ้งมาก โดยเฉพาะเกี่ยวกับทหารนิเซะอิ หรือทหารลูกครึ่งญี่ปุ่นอเมริกันอีกหลายคน ผมอยากได้ข้อมูลที่แท้จริงและเสมือนจริงให้มากที่สุดเพื่อให้จิม มอริตา รบในสงครามได้ ผมรู้สึกว่าถ้าผมสร้างรากฐานให้เขาแล้ว ผมจึงจะปล่อยวางและทำให้ตัวละครคงอยู่ในจักรวาลมาร์เวลได้ ทำให้เกิดสถานการณ์ชวนเพ้อฝันมากมาย" บรูโน ริชชี รับบทฌากส์ เดอร์เนียร์ สมาชิกหน่วยจู่โจมชาวฝรั่งเศสของโรเจอส์ ริชชีออดิชันและได้รับบทดังกล่าวขณะยังถ่ายทำซีรีส์ฝรั่งเศสเรื่อง เดอะฮอว์ก อยู่ เจเจ เฟลิด รับบท เจมส์ มอนต์โกเมรี ฟอลสเวิร์ท สมาชิกหน่วยจู่โจมชาวบริติช เฟลิดเรียกบทบาทของเขาในภาพยนตร์ว่า "เป็นงานที่ใช้ร่างกายอย่างมาก ผมเล่นเป็นหนึ่งในเพื่อนร่วมรบของกัปตัน ผมจึงได้ยิงสิ่งของและระเบิดสิ่งของ และพยายามทำให้ดูเจ๋งนานหนึ่งปี" นอกจากนั้น โทบี โจนส์ เคยทดสอบบทอาร์นิม โซลา นักชีวเคมีของพรรคนาซี ริชาร์ด อาร์มิเทจ รับบทไฮนซ์ ครูเกอร์ มือสังหารมือหนึ่งของเรดสกัล เลกซ์ แชรปเนิล รับบทกิลมอร์ ฮอดจ์ ผู้สมัครโครงการซูเปอร์โซลเจอร์ ไมเคิล แบรนดอน รับบท แบรนต์ วุฒิสมาชิกที่จดจำการประชาสัมพันธ์ศักยภาพของกัปตันอเมริกาได้, นาตาลี ดอร์เมอร์ รับบท ลอร์เรน พลทหารที่พยายามล่อลวงโรเจอส์ และเจนนา โคลแมน รับบท คอนนี คู่เดทของบักกีที่งานเวิลด์เอกซ์โป เจฟฟ์ โกลบลูม เคยถูกทาบทามให้รับบทแบรนต์ ก่อนเข้าทดสอบบทแกรนมาสเตอร์ในเรื่อง สแตน ลี ปรากฏตัวเป็นพลเอกนิรนามการสร้างการพัฒนา การสร้าง. การพัฒนา. ในเดือนเมษายน ค.ศ. 1997 มาร์เวลกำลังเจรจากับมาร์ก กอร์ดอน และแกรี เลวินโซน ในการสร้างภาพยนตร์กัปตันอเมริกา และวางตัวให้แลร์รี วิลสัน และเลสลี โบเฮม เป็นผู้เขียนบท ในเดือนพฤษภาคม ค.ศ. 2000 มาร์เวลรวมทีมกับอาร์ทิแซนเอนเตอร์เทนเมนต์ช่วยด้านการเงินให้กับภาพยนตร์ อย่างไรก็ตาม เกิดคดีความระหว่างมาร์เวลคอมิกส์และโจ ไซมอน เกี่ยวกับเจ้าของลิขสิทธิ์กัปตันอเมริกา ทำให้กระบวนการสร้างภาพยนตร์ต้องหยุดชะงักลง คดีความถูกตัดสินในเดือนกันยายน ค.ศ. 2003 ในปี ค.ศ. 2005 มาร์เวลได้รับเงินลงทุนจากเมร์ริล ลินช์ 525 ล้านดอลลาร์ ทำให้พวกเขาสร้างภาพยนตร์ได้สิบเรื่อง รวมเรื่องกัปตันอเมริกาด้วย พาราเมาต์พิกเชอส์ตกลงเป็นผู้เผยแพร่ภาพยนตร์ เดิมภาพยนตร์จะเป็นภาพยนตร์เรื่องเดียว เควิน ไฟกี ผู้สร้างกล่าวว่าเนื้อเรื่อง "เกือบครึ่ง" จะกำหนดเวลาในช่วงสงครามโลกครั้งที่สองก่อนก้าวเข้าสู่ยุคปัจจุบัน อาวี แอรัด ผู้สร้างคนหนึ่งกล่าวว่า "โอกาสที่ใหญ่ที่สุดกับกัปตันอเมริกาคือเป็นชายที่ 'อยู่ผิดเวลา' กลับมาสู่ปัจจุบัน มองโลกของเราผ่านสายตาคนที่คิดว่าโลกที่สมบูรณ์แบบคือเมืองเล็ก ๆ ในสหรัฐ เวลาผ่านไปหกสิบปี แล้ววันนี้เราเป็นใคร เราดีขึ้นหรือไม่" เขาอ้างอิงภาพยนตร์ไตรภาคเจาะเวลาหาอดีตให้เป็นอิทธิพลต่อภาพยนตร์เรื่องนี้ และกล่าวว่าเขามี "คนคนหนึ่งในใจที่จะเลือกมาแสดง และมีคนอีกคนที่เลือกมาเป็นผู้กำกับด้วย" ในเดือนกุมภาพันธ์ ค.ศ. 2006 แอรัดต้องการให้ภาพยนตร์ออกฉายในฤดูร้อนปี ค.ศ. 2008 จอน แฟวโร ทาบทามแอรัดให้กำกับภาพยนตร์ให้เป็นแนวตลก แต่เขาเลือกทำเรื่องมหาประลัยคนเกราะเหล็กแทน ในเดือนเมษายน ค.ศ. 2006 เดวิด เซลฟ์ได้รับจ้างให้เขียนบท เขาอธิบายว่ากัปตันอเมริกาเป็นซูเปอร์ฮีโรที่เขาชื่นชอบขณะที่เขาเป็นเด็กเพราะ "พ่อบอกผมว่าวันหนึ่งผมจะได้เป็นกัปตันอเมริกา" โจ จอห์นสตันมาพบมาร์เวลเพื่อคุยเรื่องการกำกับภาพยนตร์ กัปตันอเมริกาถูกพักงานไว้ระหว่างการประท้วงของชมรมนักเขียนอเมริกา ค.ศ. 2007-2008 อย่างไรก็ตาม ในเดือนมกราคม ค.ศ. 2008 มาร์เวลเอนเตอร์เทนเมนต์ตกลงกันกับชมรมนักเขียนอเมริกาได้ว่าจะพานักเขียนให้กลับมาทำงานกับโครงการต่าง ๆ ที่บริษัทกำลังพัฒนาอยู่ทันที ในวันที่ 5 พฤษภาคม ค.ศ. 2008 (หลังภาพยนตร์มหาประลัยคนเกราะเหล็กประสบความสำเร็จ) มาร์เวลประกาศภาพยนตร์ The First Avenger: Captain America (ชื่อที่ใช้ระหว่างการสร้าง) จะออกฉายวันที่ 6 พฤษภาคม ค.ศ. 2011 (ก่อนจะถูกเลื่อนไปเป็นวันที่ 22 กรกฎาคม) ลุยส์ เลเทอเรียร์ ผู้กำกับภาพยนตร์มนุษย์ตัวเขียวจอมพลัง มองแนวคิดบางอย่างที่กำลังจะนำมาสร้างภาพยนตร์และรู้สึกประทับใจจนเสนอที่จะช่วย แต่มาร์เวลปฏิเสธเขา จอห์นสตันได้เซ็นสัญญาในเดือนพฤศจิกายน ค.ศ. 2008 และจ้างคริสโตเฟอร์ มาร์คัส และสตีเฟน แม็กฟีลีมาเขียนบทใหม่ ไฟกีอธิบายสาเหตุที่จอห์นสตันเป็นตัวเลือกที่เหมาะสม โดยอ้างถึงงานกำกับของจอห์นสตันในภาพยนตร์เติมฝันให้เต็มฟ้า และเหิรทะลุฟ้า และงานสเปเชียลเอฟเฟกต์ในภาพยนตร์ไตรภาคสตาร์ วอร์ส ภาพยนตร์ขุมทรัพย์สุดขอบฟ้าเป็นอิทธิพลกับภาพยนตร์เรื่องนี้ เนื่องจากพวกเขาคาดหวังว่าภาพยนตร์จะไม่ทำให้ดูเป็นภาพยนตร์ย้อนยุค เมื่อไฟกีถูกถามว่าอารมณ์ต่อต้านสหรัฐในภาพยนตร์จะกระทบบอกซ์ออฟฟิศ เขากล่าวว่า "มาร์เวลเป็นที่รู้จักดีทั่วโลกแล้วขณะนี้ และผมคิดว่าการนำฮีโรตัวใหม่เข้าบอกซ์ออฟฟิศได้ก็คงจะเป็นสิ่งที่ดี เราต้องจัดการกับการที่กัปตันอเมริกาเมื่อละลายจากน้ำแข็งอาร์กติก ได้ตื่นขึ้นมาในโลกที่เขาไม่รู้จัก" คล้ายกับการที่สแตน ลี และแจ็ก เคอร์บี เคยแนะนำตัวละครให้รู้จักในคริสตทศวรรษ 1960 แอรัดชี้แจงในทางเดียวกันว่า "กัปตันอเมริกายืนหยัดต่ออิสรภาพในประชาธิปไตย ต่อความหวังทั่วโลก เขาถูกสร้างให้มาหยุดทรราชย์และความคิดที่จะหยุดทรราชย์ก็ยังสำคัญพอ ๆ กับในอดีต ดังนั้นผมคิดว่าในที่สุดเราจะมีสิ่งท้าทายที่น่าสนใจ ถ้าภาพยนตร์ออกมาดีเยี่ยม และภาพยนตร์จะได้เล่าเรื่องให้คนทั้งโลก มันไม่ได้เกี่ยวกับที่ใดที่หนึ่ง แต่เกี่ยวกับทั้งโลก และผมคิดว่าหากยึดความคิดนั้นจะประสบความสำเร็จ" หลังการเลือกตั้งประธานาธิบดีบารัก โอบามา ไฟกีให้ความเห็นว่า "แนวคิดการเปลี่ยนแปลงและความหวังได้แทรกซึมทั้งประเทศ รวมทั้งฮอลลิวูด โดยไม่เกี่ยวกับการเมือง" การอภิปรายในที่ประชุมการผลิตภาพยนตร์ได้กล่าวถึงไซท์ไกสท์ และการเปลี่ยนแปลงในสองสัปดาห์ที่ผ่านมา หลายสิ่งหลายกำลังเปลี่ยนแปลงภาคต่อกัปตันอเมริกา: มัจจุราชอหังการ ภาคต่อ. กัปตันอเมริกา: มัจจุราชอหังการ. ภาพยนตร์ภาคต่อเรื่อง กัปตันอเมริกา: มัจจุราชอหังการ กำกับโดยแอนโทนีและโจเซฟ รัสโซ ออกฉายในวันที่ 4 เมษายน ค.ศ. 2014 อีแวนส์ สแตน แอตเวลล์ โจนส์ และแจ็กสัน รับบทเดิมเป็นกัปตันอเมริกา วินเทอร์โซลเจอร์ เพ็กกี คาร์เทอร์ อาร์นิม โซลา และนิก ฟิวรี ตามลำดับ และได้นักแสดงร่วมเพิ่มได้แก่ สการ์เลตต์ โจแฮนส์สัน แอนโทนี แม็กกี และโรเบิร์ต เรดฟอร์ด รับบทเป็นนาทาชา โรมานอฟ หรือแบล็กวิโดว์ แซม วิลสัน หรือ ฟอลคอน และอเล็กซานเดอร์ เพียร์ซ ตามลำดับกัปตันอเมริกา: ศึกฮีโร่ระห่ำโลก กัปตันอเมริกา: ศึกฮีโร่ระห่ำโลก. กัปตันอเมริกา: ศึกฮีโร่ระห่ำโลก ออกฉายวันที่ 6 พฤษภาคม ค.ศ. 2016 และกำกับโดยสองพี่น้องรัสโซอีกครั้ง อีแวนส์ โจแฮนส์สัน สแตน และแม็กกี กลับมารับบทเดิมจากภาคมัจจุราชอหังการ และร่วมแสดงโดยโรเบิร์ต ดาวนีย์ จูเนียร์ รับบท โทนี สตาร์ก หรือ ไอรอนแมน พอล เบ็ตทานี รับบท วิชัน เจเรมี เรนเนอร์ รับบท คลินต์ บาร์ตัน หรือ ฮอว์กอาย ดอน ชีเดิล รับบท เจมส์ "โรดี" โรดส์ หรือ วอร์มะชีน เอลิซาเบธ โอลเซน รับบท วานดา แม็กซิมอฟ หรือ สการ์เลต วิตช์ พอล รัดด์ รับบท สกอตต์ แลง หรือ แอนต์แมน และวิลเลียม เฮิร์ต รับบท แทดเดียส "ทันเดอร์โบลต์" รอสส์ ทั้งหมดรับบทเดิมในจักรวาลภาพยนตร์มาร์เวล</doc>
