<doc id="250751" url="https://th.wikipedia.org/wiki?curid=250751" title="โอลีบายเดอะไนต์">โอลีบายเดอะไนต์ โอลีบายเดอะไนต์ () เป็นผลงานสตูดิโออัลบั้มที่ 4 ของวงอเมริกันร็อกที่ชื่อ คิงส์ออฟลีออน ออกวางขายทั่วโลกเดือนกันยายน ค.ศ. 2008 การเขียนเพลงในอัลบั้มชุดนี้เริ่มจากตั้งแต่หลังการออกอัลบั้มชุดที่สามไม่กี่วัน อัลบั้มมีโปรดิวเซอร์คือ แองเจโล เพตราเลียและแจ็กไควร์ คิง บันทึกเสียงช่วงเดือนกุมภาพันธ์ 2008 ที่แบล็กเบิร์ดสตูดิโอ ในแนชวิลล์ โอลีบายเดอะไนต์ ประสบความสำเร็จด้านยอดขาย ขึ้นชาร์ทในท็อปเทน มากกว่า 10 ประเทศทั่วโลก อัลบั้มยังได้รับการยืนยันว่าเป็นอัลบั้มที่ขายดีที่สุดในออสเตรเลีย ในระดับ 8 แผ่นเสียงทองคำขาว มียอดขายอัลบั้มสูงสุดในปี 2008 ในประเทศออสเตรเลียและเป็นอัลบั้มขายดีที่สุดเป็นอันดับ 3 ในปี 2008 ในสหราชอาณาจักร และยังได้รับ 2 รางวัลบริตอวอร์ดส นอกจากนั้น มีสองซิงเกิ้ลจากอัลบั้มที่ติดชาร์ท "Sex on Fire" ขึ้นอันดับ 1 ในสหราชอาณาจักรและออสเตรเลีย และชาร์ตฮ็อตโมเดิร์นร็อกแทร็กในอเมริกา และอันดับ 2 ในนิวซีแลนด์ ส่วนซิงเกิ้ลที่สองของอัลบั้มคือ "Use Somebody" ติดชาร์ทอันดับ 2 ในสหราชอาณาจักร และอันดับ 2 ในออสเตรเลีย อัลบั้มนี้ยังได้รับการเสนอชื่อเข้าชิงรางวัลแกรมมี่ครั้งที่ 51 ในสาขาอัลบั้มร็อกยอดเยี่ยม กับเพลง "Sex on Fire"</doc>
