<doc id="860165" url="https://th.wikipedia.org/wiki?curid=860165" title="อาคม">อาคม อาคม เป็นละครโทรทัศน์ไทยแนว ดราม่า-แฟนตาซี-สืบสวนสอบสวน ผลิตโดย บริษัท ทีวีซีน แอนด์ พิคเจอร์ จำกัด สร้างจากบทประพันธ์ของ ชลนิล บทโทรทัศน์ ตฤณณา กำกับการแสดงโดย ธรธร สิริพันธ์วราภรณ์ นำแสดงโดย เจมส์ มาร์, ราศรี บาเล็นซิเอก้า, อเล็กซ์ เรนเดล, อนุธิดา อิ่มทรัพย์, ดนัย จารุจินดา, จอนนี่ แอนโฟเน่ ร่วมด้วยนักแสดงมากฝีมืออีกคับคั่ง ออกอากาศทุกวันจันทร์ - อังคาร เวลา 20.20 - 22.50 เริ่มตอนแรกวันจันทร์ที่ 12 มิถุนายน พ.ศ. 2560-25 กรกฎาคม พ.ศ. 2560 สถานีโทรทัศน์ไทยทีวีสีช่อง 3 ต่อจากละครเรื่องเหมือนคนละฟากฟ้านักแสดงนักแสดง. - เจมส์ มาร์ รับบทเป็น ทรงกลด พินิจเมตตาสกุล / คิม - บุตรชายของทรงพลหน้าตาหล่อนิสัยดี ไม่ถือตัว มีสัมมาคารวะกับผู้ใหญ่ เป็นผู้ช่วย ทนายความและ กำลังเรียนเนติบัณฑิตปีสุดท้ายก่อนจะเครื่องบินตกใฝ่ฝันอยากเป็นผู้พิพากษา หลังจากรอดชีวิตจากเครื่องบินตก ก็ฝึกวิชาอาคมจนแก่กล้า และกลับมาแก้แค้นในนามของ “คิม” เป็นหน้ากากของทรงกลด ใบหน้าเรียบๆ ไม่โดดเด่น บุคลิกนิ่งๆ ชอบทำตัวลึกลับ - ราศรี บาเล็นซิเอก้า รับบทเป็น แพทย์หญิง เอื้อกานต์ - หญิงสาว จิตใจดี โอบอ้อมอารี ชอบช่วยเหลือเพื่อนมนุษย์ เฉลียวฉลาด กล้าหาญ เป็นบุตรสาวของรัฐมนตรีธีรณัฐและเป็นพี่สาวฝาแฝดของผู้กองทีเกื้อ มีพลังพิเศษที่ช่วยรักษาอาการเจ็บป่วย การบาดเจ็บ เช่น ต่อกระดูกหรือรักษาบาดแผลได้ มองเห็นเหตุการณ์ล่วงหน้า ติดต่อสื่อทางจิตกับทีเกื้อได้ - อเล็กซ์ เรนเดล รับบทเป็น ร้อยตำรวจเอก ทีเกื้อ - นายตำรวจหนุ่มน้องชายฝาแฝดของเอื้อกานต์เป็นบุตรชายของรัฐมนตรีธีรณัฐ มีสัมผัสพิเศษ มองเห็นภาพนิมิตเหตุการณ์ล่วงหน้าได้ ติดต่อสื่อสารทางจิตกับเอื้อกานต์ได้ เป็นคนเด็ดเดี่ยว ใจกล้า ตรงไปตรงมา รักความยุติธรรมเมื่อรู้ความจริงเรื่องทรงกลดจึงพยายามหาหลักฐานการกระทำผิดของกลุ่มนักธุรกิจมาให้ทรงกลดและแดน - อนุธิดา อิ่มทรัพย์ รับบทเป็น สัตตบงกช (หนูดี) - จบปริญญาโทจากต่างประเทศ มีเชื้อสายผู้ดี เป็นผู้สื่อข่าวและพิธีกรรายงานข่าวชื่อดังของ T.N Entertainment กตัญญูมาก ยอมหมั้นกับธีรภูมิเพื่อรักษาชื่อเสียงของครอบครัว ทำทุกอย่างเพื่อแม่ เป็นคนจิตใจดี ร่าเริงแจ่มใส เก็บความรู้สึกเก่ง - จอนนี่ แอนโฟเน่ รับบทเป็น ฮันเตอร์ - ชายวัยกลางคน เป็นอาจารย์ผู้ถ่ายทอดวิชาอาคมให้กับทรงกลด เป็นคนหน้าดุ เงียบขรึม ทำตัวลึกลับมีความแค้นกับกลุ่มนักธุรกิจกลุ่มนี้เช่นเดียวกับทรงกลดเพราะลูกเมียของฮันเตอร์ถูกกลุ่มมือปืนที่กลุ่มนักธุรกิจจ้างมาฆ่าตายขณะที่ฮันเตอร์รอดตายมาได้เขาจึงฝึกพลังอาคมเพื่อจัดการกับนักธุรกิจกลุ่มนี้แต่พลังอาคมของเขาทำอะไรไม่ได้เพราะดวงของคนกลุ่มนี้แข็งมากเกินที่ฮันเตอร์จะทำได้จึงใช้ให้ทรงกลดที่ดวงแข็งกว่าจัดการแทน - ดนัย จารุจินดา รับบทเป็น ดร.ธีรภูมิ/ภูมิ - ชายหนุ่มอายุ เป็นคนเจ้าสำอาง อารมณ์ดี เรียนจบด็อกเตอร์จากต่างประเทศ ผู้จัดการฝ่ายผลิตรายการข่าวของ T.N Entertainment ฐานะดี ชาติตระกูลดี เป็นที่หมายปองของไฮโซสาวๆ ความจริงเขาเป็นเกย์จึงถูกคุณหญิงอัปสรบังคับให้แต่งงานกับหนูดีเพื่อให้หนูดีตอบแทนความเมตตาของคุณหญิงอัปสร - ธนลภย์ ปรีดามาโนช รับบทเป็น แดน - เป็นเด็กกำพร้า พ่อแม่ถูกนักธุรกิจโกงและถูกฆ่าตายมีชะตาชีวิต คล้ายคิม คิมเคยช่วยชีวิตเอาไว้ เลยทำให้รักคิมมาก คอยเป็นผู้ช่วยคิม ทำงานร้านคอมพิวเตอร์ และเป็นแฮกเกอร์ด้วย - โกสินทร์ ราชกรม รับบทเป็น ร้อยตำรวจเอก นภ - นายตำรวจหนุ่ม เป็นคนตรงไปตรงมา ปากตรงกับใจ นิสัยดี ตามจีบเอื้อกานต์มานาน แม้จะไม่ค่อยมีหวัง แต่ก็ไม่ละความพยายาม - นิธิ สมุทรโคจร รับบทเป็น ศักดิ์ชาย - เจ้าของบริษัทยา เป็นนักธุรกิจ โลภมาก ไม่รู้จักพอ เห็นแก่ตัว ยอมทำทุกอย่างเพื่อผลประโยชน์ทางธุรกิจของตัวเองให้วัฒน์ซึ่งเป็นบุตรชายดูแลธุรกิจสีเทาของตนเองแทนเพื่อสร้างภาพการเป็นคนดีของตนเองแต่มีความลับที่ไม่บอกใครคือตัวของศักดิ์ชายป่วยเป็นโรคมะเร็ง - เพ็ญเพ็ชร เพ็ญกุล รับบทเป็น เกริกภพ - เจ้าของโรงงานผลิตอาหารสำเร็จรูปชื่อดัง - อนุวัฒน์ นิวาตวงศ์ รับบทเป็น รัฐมนตรีธีรณัฐ - ประธานบริษัท T.N Entertainment สถานีโทรทัศน์ช่องดาวเทียม เป็นคน ไม่มีปากมีเสียงกับคุณหญิงอัปสร ยอมให้คุณหญิงอัปสรชี้นิ้วสั่ง แม้แต่จะปกป้องทีเกื้อกับเอื้อกานต์ไม่ให้คุณหญิงอัปสรจิกด่าก็ยังทำไม่ได้ - อภินันท์ ประเสริฐวัฒนกุล รับบทเป็น เดชา - เจ้าของห้างสรรพสินค้าชื่อดัง และผลิตสินค้าสำเร็จรูป ส่งออก โลภมาก ไม่รู้จักพอ ต้องการแย่งอำนาจ จากทรงพล - รอน บรรจงสร้าง รับบทเป็น ท่านรองฯ - รองผู้บัญชาการตำรวจแห่งชาติ ผู้บังคับบัญชาของทีเกื้อ เป็นนายตำรวจตงฉิน มีความรู้เกี่ยวกับวิชาอาคมอยู่บ้าง - ขวัญฤดี กลมกล่อม รับบทเป็น คุณหญิงอัปสร - ภรรยาของรัฐมนตรีธีรณัฐ เป็นเจ้าแม่วงการบันเทิง ชอบวางมาดเป็นนางพญาอยู่เหนือทุกคนในบ้านไม่เว้นแม้แต่สามี คุมอำนาจสามีแบบเบ็ดเสร็จทั้งเรื่องที่บ้านและเรื่องบริหารงาน ชอบมองคนที่ต่ำกว่าด้วยสายตาดูแคลน เหยียดหยัน - ศุภัคชญา สุขใบเย็น รับบทเป็น ฟ้า - พนักงานสถานีโทรทัศน์ เป็นผู้ช่วยหนูดี คอยหาข้อมูลต่างๆ ช่างพูด แต่งตัวเท่ แมนๆ - นฤมล นิลวรรณ รับบทเป็น นวลนักแสดงรับเชิญนักแสดงรับเชิญ. - ตระการ พันธุมเลิศรุจี รับบทเป็น ทรงพล พินิจเมตตาสกุล - พ่อของทรงกลดเป็นนักลงทุนร่ำรวย และเจ้าของธุรกิจอสังหาริมทรัพย์ ผู้ก่อตั้งกลุ่ม TB Group (Thai business Group) เป็นคนตรงไปตรงมา ทำทุกอย่างเพื่อผลประโยชน์ของประเทศ เลือกจะลงทุนในธุรกิจที่เป็นประโยชน์ต่อสังคมจริงๆ ร่ำรวยมาก แต่ถูกโกง จนต้องหนีออกนอกประเทศ และถูกฆาตกรรมระหว่างหลบหนี - เวนย์ ฟอลโคเนอร์ รับบทเป็น คมกฤช - เจ้าของอาบอบนวดชื่อดังหนึ่งในกลุ่ม TB Group ถูกทรงกลดฆ่าตายเป็นศพแรก - ไกรลาศ เกรียงไกร รับบทเป็น ตาชม - คนเก่าคนแก่ที่ดูแลบ้านของคุณตาที่ต่างจังหวัดให้ทีเกื้อกับเอื้อกานต์ - ณัฐนี สิทธิสมาน รับบทเป็น ยายยิ้ม - คนเก่าคนแก่ที่ดูแลบ้านของคุณตาที่ต่างจังหวัดให้ทีเกื้อกับเอื้อกานต์ - เชตชวิน ชูประทุม รับบทเป็น วัฒน์ - ลูกชายของศักดิ์ชาย - นฤมล พงษ์สุภาพ รับบทเป็น แม่ของแพทย์หญิง เอื้อกานต์กับร้อยตำรวจเอก ทีเกื้อ - วัชรชัย สุนทรศิริ รับบทเป็น ดาบอิน - คุณตาของทีเกื้อกับเอื้อกานต์ เคยเป็นอดีตนายตำรวจและได้เขียนหนังสือการฝึกวิชาเอาไว้ก่อนตาย - อัญชิสา เลี่ยวไพโรจน์ รับบทเป็น แม่ของหนูดี - สุชาดา พูนพัฒนสุข รับบทเป็น ธิติกานต์ พินิจเมตตาสกุล - แม่ของทรงกลด - เกียรติสุดา ภิรมย์ รับบทเป็น คุณย่า - อรรถพร ปานพ่วง รับบทเป็น เกี้ยง - นิธิโรจน์ สิมะกำธรณ์ รับบทเป็น จ่าต๋อง - มนตะกานต์ ทองขาว รับบทเป็น แม่ของแดน - จตุเดช เกษมลาวัณย์ รับบทเป็น ตำรวจ - ณัฐพล มีสมาน รับบทเป็น ตำรวจ</doc>
