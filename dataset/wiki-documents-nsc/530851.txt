<doc id="530851" url="https://th.wikipedia.org/wiki?curid=530851" title="ฮุนได ทูซอน">ฮุนได ทูซอน ฮุนได ทูซอน () เป็นรถยนต์เอนกประสงค์สมรรถนะสูงขนาดเล็ก (Compact SUV) ผลิตโดยฮุนได ผู้ผลิตรถยนต์ของประเทศเกาหลีใต้ เริ่มผลิตในปี พ.ศ. 2547 เพื่อมาทดแทน SUV รุ่นเก่า ฮุนได แกลลอปเปอร์ () ซึ่งเป็นรถ SUV ที่ใช้โครงสร้างร่วมกับมิตซูบิชิ ปาเจโรรุ่นแรก และยังไม่ใช่ SUV รุ่นแรกที่พัฒนาขึ้นโดยฮุนได ฮุนได ทูซอน เป็นหนึ่งในรถตระกูล Recreation Vehicle จากฮุนได นอกจากรถ SUV ขนาดกลาง ฮุนได ซานตาเฟ่ () และ SUV ขนาดใหญ่ ฮุนได เวล่าครูส () ที่มาของชื่อคือชื่อของเมืองแห่งหนึ่ง ซึ่งตั้งอยู่ทางใต้ของแอริโซนา ประเทศสหรัฐอเมริกา เป็นเมืองที่มีขนาดใหญ่เป็นอันดับ 2 ของรัฐรองจากฟินิกซ์ สภาพเมืองรายล้อมไปด้วยภูเขา Santa Catalina และอื่นๆ อีก 3 ภูเขารุ่นที่ 1 (พ.ศ. 2547-2552) รุ่นที่ 1 (พ.ศ. 2547-2552). ฮุนได ทูซอน รุ่นที่ 1 เริ่มผลิตเมื่อปี พ.ศ. 2547 ถือเป็นรถ Compact SUV รุ่นแรกของฮุนไดที่พัฒนาขึ้นเอง รุ่นนี้เป็นรุ่นที่สร้างขึ้นบนพื้นฐานของฮุนได เอลันตร้า และเกีย สปอร์ตเทจ มีเครื่องยนต์เบนซิน 2.0 และ 2.7 ลิตร และเครื่องยนต์ดีเซล 2.0 ลิตร ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 สปีด มีฐานการประกอบที่ประเทศเกาหลีใต้ ,อินเดีย ,บราซิล ,จีน ,ตุรกี ,อียิปต์ ,ยูเครนและไต้หวัน และในรุ่นนี้ ยังมีการส่งออกไปยังประเทศญี่ปุ่น ในชื่อ ฮุนได เจเอ็ม () (ย่อมาจาก Joyful Mover) อีกด้วย ในปี พ.ศ. 2548 แต่สุดท้ายก็ต้องปิดตัวแบรนด์ฮุนไดในปี พ.ศ. 2552 ที่ผ่านมานี้เอง เพราะฮุนไดไม่สามารถยืนหยัดอยู่ได้ในกระแสชาตินิยมของญี่ปุ่น และรูปทรงที่ดูทื่อๆ ไร้ชีวิตชีวา แต่คุณภาพและความปลอดภัยอยู่ในระดับดีทีเดียว จนยอดขายมากพอที่จะสร้างความมั่นใจให้กับผู้บริหารฮุนไดที่กรุงโซลตัดสินใจพัฒนาทูซอนรุ่นต่อไป แต่ปัญหาสำคัญของรถเกาหลีในอดีตอยู่ที่ว่าการออกแบบยังขาดความเป็นตัวของตัวเอง และทูซอนรุ่นแรกเส้นสายก็ไม่ได้มีความสะดุดตามากนัก ฮุนไดจึงตัดสินใจเปลี่ยนแนวทางการออกแบบของตนใหม่หมด เป็นแนวทาง Fludic Sculpture Design ที่ใช้อยู่ในปัจจุบันรุ่นที่ 2 (พ.ศ. 2552-พ.ศ. 2558) รุ่นที่ 2 (พ.ศ. 2552-พ.ศ. 2558). ฮุนได ทูซอน รุ่นที่ 2 เริ่มผลิตเมื่อปี พ.ศ. 2552 รุ่นนี้เป็นรุ่นที่มีชื่อหลากหลายมากขึ้น เช่นในยุโรป จะใช้ชื่อ ฮุนได ix35 () และในเกาหลีใต้ จะใช้ชื่อว่า ฮุนได ทูซอน ix () รุ่นนี้มีเครื่องยนต์เบนซิน 1.6 ,2.0 และ 2.4 ลิตร และเครื่องยนต์ดีเซล 1.7 และ 2.0 ลิตร ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 6 สปีด มีฐานการประกอบที่ประเทศเกาหลีใต้ ,สโลวาเกีย ,จีน ,อินโดนีเซีย ,ฟิลิปปินส์ ,อียิปต์ ,สาธารณรัฐเช็กและไต้หวัน เป็นรุ่นแรกของทูซอนที่ใช้แนวทางการออกแบบ Fludic Sculpture Design ซึ่งเป็นแนวทางการออกแบบของฮุนไดในปัจจุบัน ในประเทศไทย บริษัท ฮุนได มอเตอร์ (ไทยแลนด์) จำกัด ได้นำเข้าฮุนได ทูซอน เข้ามาจำหน่ายเมื่อปี พ.ศ. 2553 ถือเป็นฮุนไดรุ่นที่ 2 ของไทยที่ใช้เวลาในการเปิดตัวตามหลังตลาดโลกทันทีนอกจากฮุนได H-1 ซึ่งเป็นรถตู้ที่สร้างยอดขายจำนวนมากให้กับฮุนได มีเฉพาะรุ่นเครื่องยนต์ 2.0 ลิตร และระบบขับเคลื่อน 2 และ 4 ล้อ และต่อมาได้เพิ่มรุ่น NAVI Series เมื่อปี พ.ศ. 2556รุ่นที่ 3 (พ.ศ. 2558–ปัจจุบัน) รุ่นที่ 3 (พ.ศ. 2558–ปัจจุบัน). สำหรับแฟนๆ ที่หลงใหลใน SUV สุดเซ็กซี่อย่างทูซอน คราวนี้ได้มีอะไรใหม่ๆ ให้ติดตามกันแล้ว เมื่อฮุนไดเผยโฉมใหม่ของทูซอนออกมาแล้ว พร้อมรูปลักษณ์ที่สวยสะดุดตา โดยจะเตรียมเปิดตัวในงานเจนีวา มอเตอร์โชว์ ต้นเดือนมีนาคม ที่ประเทศสวิตเซอร์แลนด์ ทูซอน หรือที่จำหน่ายในยุโรปด้วยชื่อ iX35 เปิดตัวครั้งแรกในปี 2004 และรุ่นปัจจุบันถือเป็น เจนเนอเรชั่นที่ 3 และเป็น SUV ขนาดคอมแพ็กต์ที่มีระดับตลาดเดียวกับฮอนด้า CR-V และมาสด้า CX-5 Hyundai Tucson โฉมใหม่มาแล้ว รายละเอียดของรุ่นใหม่ที่เปิดเผยออกมาคือ ทูซอนใหม่จะมากับตัวถังแบบ 5 ประตูที่มีความยาว และความกว้างเพิ่มขึ้นจากรุ่นเดิม 65 และ 30 มิลลิเมตร โดยอยู่ที่ 4,475 และ 1,850 มิลลิเมตรตามลำดับ ส่วนความสูงจะอยู่ที่ 1,645 มิลลิเมตร และระยะฐานล้อเพิ่มขึ้นจากเดิมอีก 30 มิลลิเมตร อยู่ที่ 2,670 มิลลิเมตร ซึ่งจากมิติที่เพิ่มขึ้นทำให้ห้องเก็บสัมภาระด้านท้ายมีความจุขยับจาก 513 ลิตรมาเป็น 591 ลิตร Hyundai Tucson โฉมใหม่มาแล้วหลังเปิดตัว ฮุนไดเผยว่าจะเริ่มส่งทูซอนใหม่ทำตลาดตามภูมิภาคต่างๆ ทั่วโลก และหนึ่งในนั้นน่าจะมีเมืองไทยรวมอยู่ด้วย</doc>
