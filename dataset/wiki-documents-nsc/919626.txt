<doc id="919626" url="https://th.wikipedia.org/wiki?curid=919626" title="ขุนศึก ศิษย์เกรียงไกร">ขุนศึก ศิษย์เกรียงไกร ขุนศึก ศิษย์เกรียงไกร เป็นนักมวยไทยจากจังหวัดพิษณุโลก เจ้าของฉายา "ขุนศอกไร้มิตร"ประวัติ ประวัติ. ขุนศึก มีชื่อจริงคือ อุเทน คำภักดี เริ่มฝึกมวยไทยตั้งแต่อายุ 10 ขวบ โดยมีบิดาของเขาเป็นครูมวยคนแรก และใช้ชื่อชก สิงห์ร้าย ลูกป่าขนุน ในการแข่งครั้งแรก โดยได้รับค่าตัวไฟต์ดังกล่าวที่ 60 บาท จากนั้น บิดาของเขาได้พาแข่งในแถบหมู่บ้านและอำเภอใกล้เคียง กระทั่งครูศรพิษณุ ศิษย์ ป.ต.ท. เกิดความชื่นชอบในผลงานอย่างมาก จึงพาไปแข่งขันแถบจังหวัดอุตรดิตถ์และภาคเหนือตอนล่าง ครั้นแล้วจึงพาไปฝากตัวกับบุญเลิศ โพธิ์ศรี ที่จังหวัดพิษณุโลก แล้วเปลี่ยนชื่อชกใหม่เป็น ขุนพลน้อย ส.มรกต โดยแข่งในระดับภูธรอีกประมาณ 30 ไฟต์ ก่อนเข้าแข่งขันรายการศึกวันทรงชัยที่กรุงเทพมหานคร เขาได้ปะทะกับนักมวยไทยที่มีชื่อเสียงระดับแถวหน้า อาทิ เหนือชั้น ส.สมศักดิ์ชัย, เพชร ป.บูรพา และรัตนชัย ว.วลาพล แล้วได้แข่งออกรายการถ่ายทอดทางช่อง 9 จากการสนับสนุนของทองอยู่ ภิรมย์ทัพ โดยใช้ชื่อชก ขุนศึก สวนอาหารอิ่ม ครั้นแล้ว เขาก็ได้รับการสนับสนุนจากเอ พัทยา ผู้ทำค่ายศิษย์เกรียงไกร แล้วได้เข้าแข่งขันรายการศึกมวยไทย 7 สี และศึกเกียรติเพชร ที่โดยโปรโมเตอร์ ชุ้น เกียรติเพชร ด้วยผลงานที่สร้างความประทับใจต่อแฟนมวย ส่งผลให้เขาได้รับรางวัลคู่มวยดุเดือดประจำสัปดาห์ของศึกมวยไทย 7 สี อยู่บ่อยครั้ง โดยไฟต์ที่สร้างผลงาน อาทิ เมื่อครั้งที่ปะทะกับชาติสมัย ส.คณิตศร, น้ำเพชร ศิษย์โอ, หน้าสวน ศศิประภายิม และโดยเฉพาะอย่างยิ่งสิทธิชัย กิยารัตน์ ที่ปะทะกับขุนศึกถึง 7 ครั้ง ขุนศึก ศิษย์เกรียงไกร เคยได้รับค่าตัวสูงสุดในรายการศึกมวยไทย 7 สี เมื่อครั้งปะทะกับงาเทา อรรถรุ่งโรจน์ ที่ 50,000 บาท และได้รับค่าตัวสูงสุดในการแข่งที่สนามมวยเวทีลุมพินี เมื่อครั้งปะทะกับปิ่นสยาม ส.อำนวยศิริโชค ที่ 75,000 บาท พ.ศ. 2550 ขุนศึกได้รับเลือกให้เป็นหนึ่งในผู้เข้าแข่งขันศึกอีซูซุ ซูเปอร์คอมมอนเรล วีจีเอสเทอร์โบ ของสายเอ ที่เวทีมวยสยามอ้อมน้อยชีวิตส่วนตัว ชีวิตส่วนตัว. ขุนศึก เป็นบุตรของนายสุทิน คำภักดี และนางดวง คำภักดี ขุนศึกมีลูก 2 คน (ชาย 1 คน, หญิง 1 คน) ได้แก่ ปิยะทัศน์ คำภักดี และปานไพลิน คำภักดีกิจกรรมการกุศล กิจกรรมการกุศล. ขุนศึก ศิษย์เกรียงไกร ยังมีผลงานการแข่งขันมวยไทยเพื่อการกุศล อาทิ วันที่ 10 สิงหาคม พ.ศ. 2555 ขุนศึกได้เข้าแข่งขันในคู่เอก ศึกวันทรงชัยนัดกุศล ที่เวทีโรงยิม ริมแม่น้ำปิง อำเภอเมืองกำแพงเพชร จังหวัดกำแพงเพชร โดยพบกับคู่ชกคือคฑาวุธ ส.วัชรยิม ซึ่งเป็นรายการแข่งขัน เพื่อหารายได้ช่วยเด็กนักเรียน รวมถึงในวันที่ 22 พฤษภาคม พ.ศ. 2559 ขุนศึกได้เข้าแข่งขันในคู่เอก ศึกวันมวยไทย ห่างไกลยาเสพติด ที่โรงยิมเทศบาลนครแม่สอด จังหวัดตาก โดยพบกับคู่ชกคือประวิทย์ ศักดิ์เมืองแกลง ซึ่งเป็นการแข่งขันเพื่อหารายได้จัดซื้อวัสดุอุปกรณ์ ในภารกิจปราบปรามอาชญากรรมและสารเสพติดมรดกสืบทอด มรดกสืบทอด. ในภายหลัง ขุนศึกได้ทำหน้าที่เป็นผู้ฝึกสอนมวยไทย ที่ค่ายมวย ส.รื่นรมย์ ในอำเภอแกลง จังหวัดระยอง โดยมีลูกศิษย์ที่สร้างผลงานในกรุงเทพมหานคร ได้แก่ เพชรน้ำดำ ส.รื่นรมย์ และลมหนาว ส.รื่นรมย์สถิติการแข่งขัน</doc>
