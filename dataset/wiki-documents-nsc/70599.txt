<doc id="70599" url="https://th.wikipedia.org/wiki?curid=70599" title="เตตริส">เตตริส เตตริส (; ) เป็นเกมแก้ปัญหาจัดเรียงตัวบล็อกที่หล่นลงมา จัดเรียงให้เป็นแถว เกมเตตริสนั้นเป็นเกมที่นิยมมากที่สุดเกมหนึ่ง โดยมีการนำมาทำซ้ำหลายครั้ง ตัวเกมออกแบบโดยอะเลคเซย์ ปายีตนอฟ (Alexey Pajitnov) นักออกแบบเกมชาวรัสเซียออกแบบสำหรับเล่นในเครื่อง Electronika 60 ไว้เมื่อวันที่ 6 มิถุนายน พ.ศ. 2527 (ซึ่งในสมัยนั้นยังเป็นสหภาพโซเวียตอยู่) โดยผู้ออกแบบกล่าวว่าชื่อเกมนั้นผู้ออกแบบได้นำคำศัพท์จากเลขกรีก คำว่า "เตตระ-" ที่หมายถึง 4 เนื่องจากชิ้นส่วนของตัวบล็อกแต่ละตัวนั้นจะประกอบด้วย 4 ชิ้นส่วน เกมเตตริสนั้นเป็นหนึ่งในเกมที่มีการนำมาทำซ้ำมากที่สุดในโลกเกมหนึ่งไม่ว่าเครื่องเล่นวิดีโอเกม เครื่องเล่นเกมแบบพกพา เกมคอมพิวเตอร์ เกมบนโทรศัพท์มือถือ และอื่น ๆ อีกมาก</doc>
