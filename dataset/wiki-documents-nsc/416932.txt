<doc id="416932" url="https://th.wikipedia.org/wiki?curid=416932" title="นักสถิติ">นักสถิติ นักสถิติ เป็นบุคคลซึ่งทำงานกับสถิติทางทฤษฎีหรือประยุกต์ วิชาชีพนี้มีทั้งในภาคเอกชนและรัฐบาล แก่นของงานคือการวัด ตีความและอธิบายรูปแบบโลกและกิจกรรมมนุษย์ในสถิตินั้น สาขานี้มีประวัติศาสตร์ร่วมกันกับสังคมศาสตร์ปฏิฐานนิยมอย่างมาก แต่บ่อยครั้งเน้นกับวิธีทางคณิตศาสตร์ขั้นสูงมากกว่า การรวมความรู้ทางสถิติกับความชำนาญในวิชาอื่นมีทั่วไป การนำไปใช้ก็หลากหลาย นักสถิติสามารถใช้ความรู้ของตนกับการผลิต วิจัย การเงิน การแพทย์ สิ่งแวดล้อมที่สร้างขึ้นและตามธรรมชาติ การประกันภัยและรัฐบาล พวกเขามักถูกว่าจ้างให้สนับสนุนการตัดสินใจเกี่ยวกับการจัดการหรือดูแลการควบคุมคุณภาพในการผลิตธรรมชาติงาน ธรรมชาติงาน. ตามข้อมูลสำนักงานสถิติแรงงานสหรัฐอเมริกา จนถึง พ.ศ. 2551 มี 22,600 งานถูกจัดเป็นนักสถิติในสหรัฐอเมริกา ในบรรดาผู้ทำงานสถิติ มีประมาณ 30% ทำงานให้กับภาครัฐ (ระดับสหพันธรัฐ รัฐหรือท้องถิ่น) นอกเหนือจากนี้ มีบุคคลอีกจำนวนไม่น้อยที่ใช้สถิติในงานของตนแต่ใช้ชื่องานนอกเหนือจากนักสถิติ อาชีพนักสถิติถูกมองว่าเป็นวิชาชีพ นักสถิติส่วนใหญ่ทำงานในสำนักงานและมีชั่วโมงทำงานปกติและดังนั้นจึงถูกมองว่าเป็น คนงานปกขาว (หมายถึง พนักงานสำนักงาน) นักสถิติส่วนน้อยทำงานอิสระเป็นผู้ให้คำปรึกษาทางสถิติ งานนักสถิติส่วนมากต้องสำเร็จปริญญาโทในวิชาสถิติหรือสาขาที่เกี่ยวข้อง นักสถิติอาชีพหลายคนสำเร็จการศึกษาระดับปริญญาเอก</doc>
