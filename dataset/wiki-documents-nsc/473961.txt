<doc id="473961" url="https://th.wikipedia.org/wiki?curid=473961" title="เทศบาลเมืองชุมเห็ด">เทศบาลเมืองชุมเห็ด เทศบาลเมืองชุมเห็ด เป็นเทศบาลเมืองแห่งหนึ่งในจังหวัดบุรีรัมย์ อยู่ทางด้านทิศเหนือของอำเภอเมืองบุรีรัมย์ ได้ยกฐานะขึ้นเป็นเทศบาลเมืองเมื่อในช่วงกลางปี พ.ศ. 2555 โดยมีลักษณะเป็นเมืองปริมณฑลที่รองรับการขยายตัวของเทศบาลเมืองบุรีรัมย์ในปัจจุบัน เมืองชุมเห็ด กลายเป็นชุมชนขนาดใหญ่ที่มีประชากรอาศัยอยู่เป็นจำนวนมากแห่งหนึ่งของจังหวัดบุรีรัมย์ เทศบาลเมืองชุมเห็ดได้รับการยกฐานะจากองค์การบริหารส่วนตำบลเป็นเทศบาลเมืองในวันที่ 24 สิงหาคม พ.ศ. 2555ภูมิศาสตร์ลักษณะที่ตั้ง ภูมิศาสตร์. ลักษณะที่ตั้ง. ลักษณะภูมิประเทศโดยทั่วไปมีลักษณะพื้นที่เป็นที่ราบสูงโดยอยู่สูงกว่าระดับน้ำทะเลประมาณ 150 – 180 เมตร สภาพพื้นที่ส่วนใหญ่ใช้ประโยชน์ทางด้านเกษตรกรรมตั้งอยู่ห่างจากที่ว่าการอำเภอเมืองบุรีรัมย์ ไปทางทิศเหนือประมาณ 3 กิโลเมตร มีพื้นที่ประมาณ 46 ตารางกิโลเมตร หรือ 28,750 ไร่ โดยมีที่ทำการตั้งอยู่ห่างจากที่ว่าการอำเภอระยะทางประมาณ 9 กิโลเมตรลักษณะทรัพยากรธรรมชาติ ลักษณะทรัพยากรธรรมชาติ. สภาพดินส่วนใหญ่เป็นดินชุดร้อยเอ็ด ดินบางส่วนเป็นดินชุดโคราช และดินชุดสตึก ตำบลชุมเห็ดไม่มีแหล่งน้ำตามธรรมชาติขนาดใหญ่ ต้องอาศัยแหล่งน้ำที่สร้างขึ้น แหล่งน้ำใต้ดิน และน้ำจากลำห้วย ทั้ง 4 สาย ได้แก่1. ลำห้วยโกรกขี้หนู ไหลผ่าน หมู่ที่ 3,8,10,14,20,21 2. ลำห้วยชุมเห็ด ไหลผ่าน หมู่ที่ 2,4,7,9,10,11,16,17,19 3. ลำห้วยชุมแสง ไหลผ่าน หมู่ที่ 5,9,15 4. ลำห้วยลุง ไหลผ่าน หมู่ที่ 3,4,5,11,15,17ลักษณะสภาพแวดล้อม ลักษณะสภาพแวดล้อม. พื้นที่เทศบาลเมืองชุมเห็ด มีลักษณะผสมผสานระหว่างสภาพสังคมเมืองและชนบทประกอบกับมีพื้นที่ติดกับเขตเทศบาลเมืองบุรีรัมย์ จึงมีความเจริญเติบโตและการขยายตัวทางเศรษฐกิจในอัตราสูง ซึ่งความเจริญเติบโตดังกล่าวหากไม่มีมาตรการควบคุมที่ถูกต้องย่อมจะส่งผลกระทบต่อคุณภาพชีวิตของประชาชนได้โครงสร้างพื้นฐานการคมนาคม โครงสร้างพื้นฐาน. การคมนาคม. การคมนาคมติดต่อระหว่างตำบลและหมู่บ้านใช้การคมนาคมทางบกโดยทางรถยนต์เป็นหลักในการติดต่อและขนส่งผลิตผลทางการเกษตร โดยมีเส้นทางที่สำคัญ ดังนี้- ทางหลวงแผ่นดินหมายเลข 219 เชื่อมการคมนาคมระหว่างตำบลชุมเห็ด ตำบลบ้านยาง ตำบลอิสาณ ตำบลบัวทอง ตำบลเสม็ด ตำบลสะแกซำ อำเภอเมืองบุรีรัมย์ จังหวัดบุรีรัมย์ - ทางหลวงแผ่นดินหมายเลข 2074 เชื่อมการคมนาคมระหว่างตำบลชุมเห็ด ตำบลกลันทา ตำบลถลุงเหล็ก อำเภอเมืองบุรีรัมย์ จังหวัดบุรีรัมย์ - ทางหลวงแผ่นดินหมายเลข 2151 เชื่อมการคมนาคมระหว่างตำบลชุมเห็ด ตำบลอิสาณ ตำบลหนองตาด อำเภอเมืองบุรีรัมย์ จังหวัดบุรีรัมย์โทรคมนาคม โทรคมนาคม. แม้การให้บริการโทรศัพท์พื้นฐานยังไม่ทั่วถึงแต่จากการที่ประชาชนใช้โทรศัพท์เคลื่อนที่กันอย่างแพร่หลาย และเครือข่ายครอบคลุมพื้นที่ทั้งตำบล ทำให้การติดต่อสื่อสารทางโทรศัพท์ เป็นไปอย่างสะดวกรวดเร็วการไฟฟ้า การไฟฟ้า. อยู่ใกล้ตัวเมืองและมีสำนักงานการไฟฟ้าส่วนภูมิภาคจังหวัดบุรีรัมย์ตั้งอยู่ในพื้นที่ทำให้สามารถให้บริการไฟฟ้าได้ครอบคลุมแทบทุกหลังคาเรือนด้านสาธารณสุขด้านสาธารณสุข. - โรงพยาบาลเอกชน 1 แห่ง คือ โรงพยาบาลเอกชนบุรีรัมย์ ตั้งอยู่หมู่ที่ 2 บ้านมะค่า ตำบลชุมเห็ด อำเภอเมืองบุรีรัมย์ จังหวัดบุรีรัมย์ - ศูนย์บริการสาธารณสุข 1 แห่ง คือ ศูนย์สุขภาพชุมชนโกรกขี้หนู ตั้งอยู่หมู่ที่ 3 บ้านโกรกขี้หนู ตำบลชุมเห็ด อำเภอเมืองบุรีรัมย์ จังหวัดบุรีรัมย์ด้านการศึกษา ด้านการศึกษา. สถานศึกษา จำนวน 7 แห่ง ประกอบด้วย- โรงเรียนกนกศิลป์พิทยาคม ตั้งอยู่หมู่ที่ 19 บ้านเมืองใหม่ - โรงเรียนไตรภูมิวิทยา ตั้งอยู่หมู่ที่ 2 บ้านมะค่า - โรงเรียนบ้านโกรกขี้หนู ตั้งอยู่หมู่ที่ 3 บ้านโกรกขี้หนู - โรงเรียนสามัคคีมีชัยวิทยา ตั้งอยู่หมู่ที่ 5 บ้านหนองไผ่น้อย - โรงเรียนบ้านหนองไผ่ใหญ่ ตั้งอยู่หมู่ที่ 6 บ้านหนองไผ่ใหญ่ - โรงเรียนบ้านหนองตราดน้อย ตั้งอยู่หมู่ที่ 10 บ้านหนองตราดน้อย - โรงเรียนบ้านตราดหนองพลวง ตั้งอยู่หมู่ที่ 19 บ้านเมืองใหม่ - โรงเรียนมารีย์อนุสรณ์ ตั้งอยู่หมู่ที่ 13 บ้านยายอ่อนเศรษฐกิจ เศรษฐกิจ. ราษฎรส่วนใหญ่ประมาณร้อยละ 70 ประกอบอาชีพเกษตรกรรมทำนาข้าว แต่โดยศักยภาพด้านพื้นที่ที่อยู่ชานเมืองติดต่อกับเขตเทศบาลเมืองบุรีรัมย์ ซึ่งเป็นศูนย์กลางความเจริญของจังหวัดทำให้การขยายตัวด้านอุตสาหกรรม พาณิชยกรรมและการบริการเป็นไปอย่างรวดเร็ว- ด้านการอุตสาหกรรม มีโรงงานอุตสาหกรรมที่สำคัญหลายแห่ง อาทิ เช่น โรงงานตัดเย็บเสื้อผ้า โรงงานยาสูบ โรงงานทำคอนกรีต โรงงานผลิตน้ำดื่ม และโรงงานผลิตไอศกรีม เป็นต้น - ด้านพาณิชย์ มีการประกอบกิจการด้านการพาณิชยกรรมและการบริการจำนวนมาก อาทิเช่น โรงพยาบาลเอกชนบุรีรัมย์ ธุรกิจบ้านจัดสรร ธุรกิจโรงแรมที่พัก ภัตตาคาร ร้านอาหาร สถานีบริการน้ำมัน - ด้านเกษตร ปัจจุบันราษฎรส่วนใหญ่ยังคงประกอบอาชีพเกษตรกรรม ได้แก่ การทำนาข้าว แต่พื้นที่บางส่วนได้ทดแทนโดยภาคอุตสาหกรรมและธุรกิจที่พักอาศัย เช่น โรงงานผลิตน้ำดื่ม บ้านจัดสรรประชากรและการปกครอง ประชากรและการปกครอง. เทศบาลเมืองชุมเห็ด มีประชากรตามสำเนาทะเบียนบ้านทั้งสิ้น 20,193 คน แยกเป็นชาย 9,979 คน หญิง 10214 คน จำนวน 6,611 หลังคาเรือน ประกอบด้วย 22 หมู่บ้าน ได้แก่- หมู่ที่ 1 บ้านรังกา - หมู่ที่ 2 บ้านมะค่า - หมู่ที่ 3 บ้านโกรกขี้หนู - หมู่ที่ 4 บ้านตราดตรวน - หมู่ที่ 5 บ้านหนองไผ่น้อย - หมู่ที่ 6 บ้านหนองไผ่ใหญ่ - หมู่ที่ 7 บ้านเล็บเหยี่ยว - หมู่ที่ 8 บ้านหนองม่วง - หมู่ที่ 9 บ้านกุง - หมู่ที่ 10 บ้านตราดหนองพลวง - หมู่ที่ 11 บ้านชุมเห็ด - หมู่ที่ 12 บ้านโคกเพ็ก - หมู่ที่ 13 บ้านยายอ่อน - หมู่ที่ 14 บ้านหนองถนน - หมู่ที่ 15 บ้านสระขี้ตุ่น - หมู่ที่ 16 บ้านฟันปลา - หมู่ที่ 17 บ้านชุมทอง - หมู่ที่ 18 บ้านหมื่นพิทักษ์ - หมู่ที่ 19 บ้านเมืองใหม่ - หมู่ที่ 20 บ้านโกรกขี้หนูใหม่ - หมู่ที่ 21 บ้านหนองไทรงาม - หมู่ที่ 22 บ้านพรหมนิมิตด้านการศาสนาและวัฒนธรรม ด้านการศาสนาและวัฒนธรรม. ราษฎรส่วนใหญ่ร้อยละ 95 นับถือศาสนาพุทธ ร้อยละ 4 นับถือศาสนาคริสต์ และศาสนาอื่นร้อยละ 1 มีศาสนสถานที่สำคัญ ดังนี้- วัด จำนวน 4 แห่ง ได้แก่ วัดไตรภูมิวนาราม วัดโกรกขี้หนู วัดหนองไผ่น้อย และวัดหนองตราดน้อย - สำนักสงฆ์ จำนวน 3 แห่ง ได้แก่ สำนักสงฆ์รุ่งอรุณ สำนักสงฆ์หนองไผ่ใหญ่ สำนักสงฆ์หนองม่วง - โบสถ์คริสตจักร ตั้งอยู่หมู่ที่ 18 บ้านหมื่นพิทักษ์</doc>
