<doc id="722675" url="https://th.wikipedia.org/wiki?curid=722675" title="เซเวนทีน (วงดนตรี)">เซเวนทีน (วงดนตรี) เซเวนทีน (อังกฤษ: Seventeen; เกาหลี: 세븐틴; ญี่ปุ่น: セブチ) เป็นกลุ่มนักร้องชายจากประเทศเกาหลีใต้ ภายใต้สังกัดค่ายเพลดิสเอนเตอร์เทนเมนต์ เปิดตัวในปี พ.ศ. 2556 และเปิดตัวอย่างเป็นทางการในปี พ.ศ. 2558 ประกอบด้วยจำนวนสมาชิกทั้งหมด 13 คน และแบ่งออกเป็น 3 หน่วยย่อย ได้แก่ ฮิปฮอปทีม, โวคัลทีม, และเพอร์ฟอร์แมนซ์ทีม เซเวนทีนเป็นที่รู้จักในฐานะของวงบอยแบนด์ที่ทำงานในขั้นตอนการผลิตเพลง การแต่งเพลง แต่งเนื้อร้อง และออกแบบท่าเต้นด้วยตัวเอง ชื่อของแฟนคลับอย่างเป็นทางการ ใช้ชื่อว่า กะรัต (อังกฤษ: CARAT; เกาหลี: 캐럿)ประวัติก่อนการเปิดตัว ประวัติ. ก่อนการเปิดตัว. ในปี พ.ศ. 2556 เพลดิสเอนเตอร์เทนเมนต์ ได้เริ่มต้นโครงการที่มีชื่อว่า "เซเวนทีนทีวี" (SEVENTEEN TV) มีการออกอากาศทาง Ustream ในปี 2012-2014 ด้วยสมาชิก 17 คน เป็นรายการที่ถ่ายทอดให้เห็นถึงสมาชิกเซเวนทีน (ซึ่งในขณะนั้นยังเป็นศิลปินฝึกหัด) ในอิริยาบถต่าง ๆ ทั้งการฝึกซ้อม การร้องเพลง การเต้น รวมไปถึงทำกิจกรรมต่าง ๆ ร่วมกันภายในห้องฝึกซ้อม และมีการประเมินผลความสามารถในด้านต่าง ๆ ด้วย นอกจากนี้เซเวนทีนยังได้มีคอนเสิร์ตเป็นของตัวเองภายใต้ชื่อ "Like Seventeen Concerts" ก่อนที่จะเปิดตัวอย่างเป็นทางการพ.ศ. 2558: มินิอัลบั้ม 17 CARAT / มินิอัลบั้ม BOYS BE พ.ศ. 2558: มินิอัลบั้ม 17 CARAT / มินิอัลบั้ม BOYS BE. ในวันที่ 19 เมษายน พ.ศ. 2558 เพลดิสเอนเตอร์เทนเมนต์ ได้ปล่อยตัวอย่างแรกของรายการเรียลลิตีแรกของเซเวนทีน Seventeen Project: Debut Big Plan โดยรายการได้ออกอากาศตอนแรกในวันที่ 2 พฤษภาคม 2558 และออกอากาศตอนสุดท้ายในวันที่ 26 พฤษภาคม 2558 ซึ่งเป็นเปิดตัวโชว์เคสที่ถ่ายทอดสดเป็นเวลา 1 ชั่วโมงเต็ม และเปิดตัวอย่างสวยงามด้วยเพลง 'Shining Diamond' ที่แต่งเนื้อร้องและออกแบบท่าเต้นโดยสมาชิกในวง ซึ่งบ่งบอกตัวตนและจุดเริ่มต้นของเซเวนทีนได้เป็นอย่างดี และได้รับแหวนประจำตัวคืน ที่ใส่ตั้งแต่ก่อนเปิดตัวอย่างเป็นทางการจนถึงปัจจุบัน ภายในแหวนสลักชื่อวงชื่อสมาชิกแต่ละคน (เจ้าของแหวน) ไว้ด้วย เป็นการประกาศว่าเป็นสมาชิกที่ได้รับการยืนยันว่าเป็นเซเวนทีนอย่างเป็นทางการและเป็นหนึ่งเดียวกันตลอดไป ในวันที่ 29 พฤษภาคม พ.ศ. 2558 เซเวนทีนได้ปล่อยมิวสิกวิดีโอเพลงแรก "Adore U" (아낀다) ที่เป็นเพลงไทเทิลหลัก พร้อมกับมินิอัลบั้มแรก 17 CARAT ในรูปแบบดิจิทัลดาวน์โหลดออกมาอย่างเป็นทางการในวันเดียวกัน ก่อนที่แบบอัลบั้มนั้นจะออกวางขายตามมาในวันที่ 2 มิถุนายน โดยอัลบั้มนี้เปิดตัวในอันดับที่ 8 ของชาร์ตอัลบั้มกาออนและติดชาร์ตในอันดับที่ 9 ของชาร์ตอัลบั้มโลกบิลล์บอร์ดภายในสัปดาห์แรกที่ปล่อยออกมาโดยสามารถอยู่ในชาร์ตได้นานถึง 11 สัปดาห์ ซึ่งอัลบั้ม 17 CARAT นี้ยังถูกจัดให้อยู่ในอับดับที่ 9 ของการจัดอันดับ สุดยอดอัลบั้มเค-ป็อปที่ดีที่สุดแห่งปี 2015 ที่จัดอันดับโดยบิลบอร์ดอีกด้วย ซึ่งเซเวนทีนนั้นเป็นศิลปินหน้าใหม่เพียงวงเดียวที่ติดอยู่ในการจัดอันดับนี้ ในวันที่ 31 สิงหาคม พ.ศ. 2558 เซเวนทีนได้ปล่อยทีเซอร์ของมินิอัลบั้มชุดที่ 2 BOYS BE ซึ่งได้ทำออกมาเป็น 2 รูปแบบ คือ แบบ Hide และแบบ Seek และปล่อยมิวสิกวิดีโอ เพลงไทเทิล"Mansae" (만세) ออกมาในวันที่ 10 กันยายน อัลบั้มนี้เปิดตัวในอันดับที่ 2 ของกาออนชาร์ต และติดชาร์ตในอันดับที่ 1 ของชาร์ตอัลบั้มโลกบิลล์บอร์ด โดยอัลบั้ม BOYS BE นั้นสามารถทำยอดขายได้มากกว่า 100,000 แผ่น ซึ่งทำให้เซเวนทีนกลายเป็นศิลปินหน้าใหม่ที่สามารถทำยอดขายอัลบั้มได้สูงที่สุดในปี พ.ศ. 2558 ในฐานะของศิลปินหน้าใหม่ เซเวนทีนนั้นมีชื่ออยู่ในการจัดอันดับของ "Billboard's 21 Under 21 2015: Music's Hottest Young Stars" (21 ศิลปินดาวรุ่งสุดฮอตแห่งปี พ.ศ. 2558 ที่อายุต่ำกว่า 21 ปี) ซึ่งเซเวนทีนเป็นศิลปินเกาหลีเพียงกลุ่มเดียวที่มีชื่ออยู่ในการจัดอันดับนี้ และได้ฉายา Monster Rookies หรือรุกกี้ปีศาจจากสื่อต่าง ๆ ในประเทศเกาหลี เพราะเป็นไอดอลที่ทำเองหมดทุกอย่าง ในวันที่ 9 พฤศจิกายน พ.ศ. 2558 เพียง 7 เดือนหลังจากเปิดตัวเซเวนทีนได้ประกาศจัดคอนเสิร์ตเดี่ยวอย่างเป็นทางการเป็นครั้งแรก ภายใต้ชื่อ 2015 LIKE SEVENTEEN - Boys Wish Concertโดยคอนเสิร์ตนี้จะจัดขึ้นในวันที่ 24-26 ธันวาคม พ.ศ. 2558 ณ หอศิลป์ยงซัน ประเทศเกาหลีใต้ ซึ่งเมื่อเปิดขายบัตรในวันที่ 24 พฤศจิกายนนั้น บัตรเข้าชมคอนเสิร์ตทั้ง 3 วันก็ถูกขายหมดภายใน 1 นาที ในวันที่ 4 ธันวาคม พ.ศ. 2558 เซเวนทีนได้ปล่อยผลงานซิงเกิลพิเศษ "Q&A" ซึ่งเป็นการร่วมงานกันของสมาชิกจากเซเวนทีน (เอส.คูปส์ อูจี และเวอร์นัน) กับนักร้องสาวเอลลี่พ.ศ. 2559: อัลบั้มเต็มชุดแรก Love&Letter รีแพ็กกิจอัลบั้ม / มินิอัลบั้ม Going Seventeen พ.ศ. 2559: อัลบั้มเต็มชุดแรก Love&Letter รีแพ็กกิจอัลบั้ม / มินิอัลบั้ม Going Seventeen. ในวันที่ 13 มกราคม พ.ศ. 2559 เซเวนทีนได้ประกาศรายละเอียดเกี่ยวกับคอนเสิร์ต LIKE SEVENTEEN - Boys Wish ENCORE CONCERT ซึ่งเป็นการต่อยอดความสำเร็จของคอนเสิร์ตเมื่อปลายปีที่ผ่านมา โดยคอนเสิร์ตจะจัดขึ้นในวันที่ 13 และ 14 กุมภาพันธ์ พ.ศ. 2559 และเปิดขายบัตรในวันที่ 19 มกราคม พ.ศ. 2559 โดยบัตรคอนเสิร์ตทั้งหมด 7,000 ที่นั่ง สามารถขายหมดภายใน 5 นาที และในวันที่ 14 กุมภาพันธ์ พ.ศ. 2559 ซึ่งเป็นคอนเสิร์ตวันสุดท้าย เซเวนทีนได้ประกาศชื่อของแฟนคลับอย่างเป็นทางการ โดยใช้ชื่อว่า กะรัต (อังกฤษ: CARAT; เกาหลี: 캐럿) ลีดเดอร์เอส.คูปส์ได้บอกความหมายว่า 'กะรัตบ่งบอกคุณค่าของเพชร ที่ทำให้เซเวนทีนเปล่งประกาย' และ 'พวกคุณคือกะรัตที่ทำให้เพชรทั้ง 17 ส่องสว่าง' ในวันที่ 25 เมษายน พ.ศ. 2559 เซเวนทีนได้ปล่อยผลงานอัลบั้มเต็มชุดแรกโดยใช้ชื่อว่า Love & Letter ซึ่งได้ทำออกมาเป็น 2 เวอร์ชันคือ เวอร์ชัน Love และเวอร์ชัน Letter ซึ่งอัลบั้มนี้มียอดการสั่งซื้อล่วงหน้าสูงถึง 150,000 อัลบั้ม ซึ่งสูงกว่ามินิอัลบั้มชุดก่อนถึง 4 เท่า และยังติดชาร์ตในประเทศญี่ปุ่นทั้ง ๆ ที่ไม่มีการโปรโมทในประเทศญี่ปุ่นก็ตาม โดยเพลงไทเทิลหลักของอัลบั้มนี้มีชื่อว่า "Pretty U" (예쁘다) ซึ่งถูกปล่อยออกมาในวันที่ 24 เมษายน หลังจากการแสดงโชว์เคสของพวกเขาจบลง อัลบั้มนี้เปิดตัวในชาร์ตอัลบั้มโลกบิลล์บอร์ดในอันดับที่ 3 และด้วยเพลง "Pretty U" (예쁘다) นี้เองที่ทำให้เซเวนทีนสามารถคว้ารางวัลที่ 1 ในรายการเพลงได้เป็นครั้งแรก ในวันที่ 4 พฤษภาคม ในรายการ Show Champion ในวันที่ 13 พฤษภาคม พ.ศ. 2559 เซเวนทีนได้ประกาศรายละเอียดของการจัดคอนเสิร์ตเอเชีย แปซิฟิกทัวร์ ครั้งแรกซึ่งจะมีขึ้นในช่วงเดือนสิงหาคม SEVENTEEN 1ST ASIA PACIFIC TOUR 'SHINING DIAMONDS' รายชื่อของประเทศที่จะทำการจัดคอนเสิร์ตนั้นมีทั้งสิงคโปร์, ฟิลิปปินส์ (มะนิลา), อินโดนีเซีย (จาการ์ตา), ไทย (กรุงเทพมหานคร), ออสเตรเลีย (เมลเบิร์น), ออสเตรเลีย (ซิดนีย์), นิวซีแลนด์ (ออกแลนด์), ฮ่องกง (เกาลูน), จีน (ปักกิ่ง) และไต้หวัน (ไทเป) ซึ่งได้รับความสนใจอย่างล้นหลามจากทุกประเทศที่ได้ไปทำการแสดง หลังจากจบการทัวร์เอเชียแปซิฟิกครั้งแรก เซเวนทีนก็ปล่อย MixTape เพลงแรก 'CHECK IN' หลังจากเปิดตัวเพื่อตอบแทนแฟนคลับในประเทศต่าง ๆ ที่แต่งขึ้นโดยสมาชิกฮิปฮอปทีม เอส.คูปส์ ว็อนอู มินกยู เวอร์นัน ซึ่งในเนื้อเพลงมีชื่อประเทศที่พวกเค้าได้ไปทำการแสดงในเอเชียแปซิฟิกทัวร์ครั้งนี้ หลังจากจบการโปรโมทอัลบั้มเต็มได้ไม่ถึง 3 เดือน เซเวนทีนก็กลับมาอีกครั้งด้วยอัลบั้มรีแพ็กเกจ Love & Letter ในวันที่ 3 กรกฎาคม 2559 ด้วยเพลงไทเทิล Very Nice ในแนวฟั้งกี้ที่มีจังหวะสนุกสนาน กับท่าเต้นที่สนุกพร้อมเพรียงเป็นที่จดจำและคำฮิตติดปาก 'อาจูไนซ์!' เป็นเอกลักษณ์ที่เราคุ้นเคยกันดีในแบบเซเวนทีน วันที่ 5 ตุลาคม 2559 เพลดิสเอนเตอร์เทนเมนต์ได้ประกาศสีประจำวงของเซเวนทีนอย่างเป็นทางการในวันครบ 500 วันเปิดตัวของเซเวนทีนเอง นั่นก็คือสี Rose Quartz & Serenity ซึ่งเป็นสีที่เป็นเอกลักษณ์ของเซเวนทีนมาตั้งแต่เปิดตัวปี 2558 ก่อนจะประกาศอย่างเป็นทางการตรงกับวันพิเศษในปี 2559 วันที่ 4 ธันวาคม 2559 เซเวนทีนได้กลับมาอีกครั้งเป็นรอบที่ 3 ของปีมินิอัลบั้มที่ 3 'Going Seventeen' ด้วยเพลงไทเทิลที่มีชื่อว่า 'Boom Boom' จังหวะสนุก ๆ สดใสเช่นเคย และชนะรางวัลรายการเพลงมาได้ถึง 3 ครั้ง เป็นการพัฒนาที่ดีขึ้นเรื่อย ๆ อย่างต่อเนื่องพ.ศ. 2560: มินิอัลบั้ม Al1 / อัลบั้มเต็มที่ 2 TEEN,AGE พ.ศ. 2560: มินิอัลบั้ม Al1 / อัลบั้มเต็มที่ 2 TEEN,AGE. วันที่ 3 กุมภาพันธ์ 2560 เพลดิสเอนเตอร์เทนเมนต์ได้เปิดตัวแท่งไฟออฟฟิเชียลของเซเวนทีนที่มีชื่อว่า 'กะรัตบง' (CARAT BONG) ออกแบบมาได้อย่างดีรูปทรงสวยงาม สื่อความหมายถึงเซเวนทีนและกะรัต เซเวนทีนเริ่มต้นปี 2560 ด้วยแฟนมีตติงครั้งแรกภายใต้ชื่อ SEVENTEEN 1ST FANMEETING 'SEVENTEEN IN CARAT LAND' ซึ่งมีจำนวนแฟนคลับเข้าชมถึง 20,000 คน จัดขึ้นในวันที่ 10-12 กุมภาพันธ์ 2560 หลังจากแฟนมีตติง เซเวนทีนก็เดินทางต่อไปประเทศญี่ปุ่นเพื่อจัดคอนเสิร์ตเต็มรูปแบบครั้งแรก SEVENTEEN 17 JAPAN CONCERT 'SAY THE NAME' วันที่ 15-22 กุมภาพันธ์ 2560 ทั้งในเมืองโคเบะและโยโกฮามะ ซึ่งถึอได้ว่าประสบความสำเร็จเป็นอย่างมาก ทั้ง ๆ ที่เซเวนทีนยังไม่ได้เปิดตัวที่ประเทศญี่ปุ่นอย่างเป็นทางการและเป็นคอนเสิร์ตครั้งแรก แต่มีผู้เข้าชมมากถึง 68,000 คน ทำให้เซเวนทีนติดอันดับ 'ศิลปินเคป๊อบที่มีจำนวนผู้เข้าชมคอนเสิร์ต ครึ่งแรกของปี 2560 ในประเทศญี่ปุ่น จาก ORICON' เป็นอันดับที่ 8 (ด้วยผู้เข้าชม 68,000 คน / จาก 6 โชว์) หลังจากจบแฟนมีตติง 'SEVENTEEN IN CARAT LAND' และคอนเสิร์ตที่ญี่ปุ่น เซเวนทีนได้ปล่อยมิวสิกวีดีโอเพลง Smile Flower เป็นเพลงที่แต่งเพื่อแฟนคลับอยู่ในมินิอัลบั้มที่ 3 'Going Seventeen' เพื่อเป็นการขอบคุณแฟนคลับอีกครั้ง วันที่ 15 เมษายน 2560 เซเวนทีนได้เดินทางไปสหรัฐอเมริกา เพื่อศึกษาและเรียนรู้เกี่ยวกับการทำเพลงการออกแบบท่าเต้น จากโปรดิวเซอร์ต่างชาติและโรงเรียนสอนเต้นชื่อดัง พร้อมทั้งถ่ายทำ MV เพื่อการคัมแบคครั้งต่อไปด้วย วันที่ 22 พฤษภาคม 2560 หลังจากจบทัวร์คอนเสิร์ตและทำกิจกรรมต่าง ๆ ถึงครึ่งปี เซเวนทีนก็คัมแบคอีกครั้ง ด้วยมินิอัลบั้มที่ 4 ในชื่อ 'Al1' ด้วยเพลงไทเทิล 'Don't Wanna Cry' ถือได้ว่าเป็นความแปลกใหม่ของเซเวนทีนกับการกลับมาครั้งนี้ด้วยเพลงเศร้า ผสมผสานดนตรีแบบ EDM แต่ยังคงความเป็นเซเวนทีนอยู่ด้วยท่าเต้นแนวใหม่ Modern Dance ที่เซเวนทีนได้ออกแบบมาอย่างลงตัว มีความนุ่มนวล แปลกใหม่ แต่ยังคงความพร้อมเพรียงและแข็งแรงตามแบบฉบับของเซเวนทีน ทำให้การคัมแบคครั้งนี้ได้รับการพูดถึงเป็นอย่างมากทั้งเรื่องเพลง และท่าเต้นที่ได้อันดับ 1 ท่าเต้นของวงบอยกรุ๊ปที่มีความยากที่สุด รวมถึงการทำลายสถิติตัวเองในชาร์ตต่าง ๆ และได้ขึ้นไปอยู่อันดับที่ 10 ศิลปินชายที่มียอดขายอัลบั้มมากที่สุดในสัปดาห์แรก จำนวน 192,3** อัลบั้ม อยู่ในอันดับที่ 4 Kpop บอยกรุ๊ปที่ดีที่สุด (จัดอันดับโดยผู้เชี่ยวชาญ 32 คนจากบริษัทค่ายเพลงชั้นนำต่าง ๆ ปี 2560) และชนะรางวัลรายการเพลงถึง 6 ครั้ง ถือได้ว่าการกลับมาครั้งนี้ของเซเวนทีนประสบความสำเร็จเป็นอย่างมาก หลังจากเปิดตัวครบสองปีเซเวนทีนได้จัดเวิลด์ทัวร์ครั้งแรก SEVENTEEN 1ST WORLD TOUR 'DIAMOND EDGE' ที่จะเริ่มในวันที่ 14 กรกฎาคม จนถึง 6 ตุลาคม 2560 หลายประเทศทั่วโลกเริ่มต้นที่ประเทศเกาหลีใต้ (โซล) เป็นที่แรก คอนเสิร์ตครั้งนี้จัดขึ้นในสนามกีฬาเปิดขนาดใหญ่มีแฟนคลับเข้าร่วมมากขึ้นเป็นเท่าตัว ต่อมาเป็นประเทศ ญี่ปุ่น (ไซตามะ) จัดขึ้นที่ Saitama Super Arena ซึ่งถือเป็นการประสบความสำเร็จอย่างรวดเร็วของเซเวนทีนที่ได้จัดคอนเสิร์ตในสังเวียนที่ใหญ่ขึ้นภายในไม่กี่เดือนในประเทศญี่ปุ่น มีผู้เข้าชมมากกว่า 60,000 ในการแสดงแค่ 2 วัน และอีกหลายประเทศ ไทย (กรุงเทพมหานคร), ฮ่องกง, สหรัฐอเมริกา (ชิคาโก, แดลลัส, นิวยอร์ก), ชิลี (ซานเตียโก), แคนาดา (โทรอนโต), มาเลเซีย (กัวลาลัมเปอร์), อินโดนีเซีย (จาการ์ตา), สิงคโปร์, ไต้หวัน (ไทเป) และฟิลิปปินส์ (มะนิลา) วันที่ 1 สิงหาคม 2560 มินกยูได้เดินทางมาถึงประเทศไทยเพื่อถ่ายทำละครเรื่องแรก ซิทคอม 'หลวงตามหาชน' ทางไทยทีวีช่อง 3 ร่วมกับนักแสดงชั้นนำของไทย คุณสรพงศ์ ชาตรี และนักแสดงตลกอีกมากมาย ซึ่งถือเป็นการแสดงความสามารถด้านการแสดงครั้งแรกของสมาชิกเซเวนทีน และในวันที่ 3 สิงหาคม 2560 เซเวนทีนได้เดินทางมาประเทศไทยเพื่อเตรียมตัวแสดงคอนเสิร์ต 1ST WORLD TOUR 'DIAMOND EDGE IN BANGKOK ที่จัดขึ้นในวันที่ 5 สิงหาคม การกลับมาประเทศไทยครั้งนี้ของเซเวนทีนได้รับความสนใจจากสื่อโทรทัศท์และสำนักข่าวต่าง ๆ มากมาย และประสบความสำเร็จอย่างมากในการจัดคอนเสิร์ตเต็มรูปแบบครั้งแรกที่ประเทศไทยด้วยจำนวนผู้เข้าชมกว่า 5,500 คน เซเวนทีนจบ World Tour Concert ครั้งแรกด้วยจำนวนผู้ชมมากกว่า 200,000 คน ซึ่งถือเป็นการทัวร์คอนเสิร์ตรอบโลกครั้งแรกที่ประสบความสำเร็จเป็นอย่างมาก และได้ประกาศการกลับมาครั้งต่อไปในระหว่างทัวร์ ซึ่งก่อนจะกลับมาในอัลบั้มเต็มที่ 2 เซเวนทีนได้เปิดเผยโครงการ 2017 SEVENTEEN PROJECT โดยเริ่มด้วย Don't Wanna Cry ที่เป็นเพลงเปิดตัวโปรเจคซึ่งผ่านไปแล้ว เซเวนทีนได้เตรียมเพลงเพลงเอ็มวีของแต่ละยูนิต โดยเริ่มจาก SVT LEADER กับเพลง Chenge Up, Hiphop Team เพลง Trauma, Performance Team เพลง Lilili Yabbay, Vocal Team เพลง Pinwheel เพื่อเล่าเรื่องราวของตัวเองและแสดงความสามารถในแต่ละทีมได้เต็มที่ก่อนจะปิดท้ายด้วยเพลงโปรโมทในอัลบั้มเต็มที่ 2 วันที่ 6 พฤศจิกายน 2560 เซเวนทีนกลับมาด้วยอัลบั้มเต็มที่ 2 TEEN, AGE ด้วยเพลงไทเทิลที่ชื่อว่า CLAP (박수) กับดนตรีที่แปลกใหม่จังหวะร็อกสนุก ๆ และท่าเต้นที่มีเอกลักษณ์แบบเซเวนทีน นอกจากนี้ยังได้รับรางวัลที่ 1 จากรายการเพลง Show Champion และจากรายการ Music Bank ในวันที่ 17 พฤศจิกายน 2560 อีกทั้งอัลบั้มนี้ก็ยังทำลายสถิติยอดขายอัลบั้มเดิมได้อีกครั้ง และในปีนี้เซเวนทีนก็ได้รับรางวัลจากเทศกาลดนตรีปลายปีมากมาย รวมถึงรางวัล Best Artist Awards และ Best Dance Performance Male Group Awards ในเพลง Don't Wanna Cry ซึ่งถือเป็นรางวัลที่บ่งบอกความสามารถด้านดนตรี การเต้น การแสดงของเซเวนทีนได้อย่างดี และประสบความสำเร็จเป็นอย่างมากในปี 2560 นี้พ.ศ. 2561: อัลบั้มพิเศษ Director's Cut / ยูนิตพิเศษ BooSeokSoon และเปิดตัวในประเทศญี่ปุ่นอย่างเป็นทางการ พ.ศ. 2561: อัลบั้มพิเศษ Director's Cut / ยูนิตพิเศษ BooSeokSoon และเปิดตัวในประเทศญี่ปุ่นอย่างเป็นทางการ. เซเวนทีนมีงานแฟนมีตติ้งครั้งที่ 2 จัดขึ้นวันที่ 2 - 4 กุมภาพันธ์ 2561 ที่โซลประเทศเกาหลีใต้ ใช้ชื่อว่า 2018 SEVENTEEN 2nd Fanmeeting SEVENTEEN in 'Caratland' พร้อมทั้งมีการแสดง เพลงโปรโมทของอัลบั้มต่อไปก่อนการคัมแบคเป็นที่แรก ในวันที่ 5 กุมภาพันธ์ 2561 เซเวนทีนคัมแบคด้วยอัลบั้มพิเศษ Director's Cut มีเพลงไทเทิลที่ใช้ในการโปรโมทชื่อว่า "THANKS" (고맙다) ต่อมาในวันที่ 14 กุมภาพันธ์ 2561 เป็นวันครบรอบ 2 ปี สำหรับการประกาศชื่อแฟนคลับอย่างเป็นทางการ หรือวันครบรอบ 2 ปี ของกะรัต และได้รับรางวัลที่ 1 ในรายการเพลง Show Champion เป็นรางวัลแรกของเพลง "THANKS" (고맙다) อีกด้วย ในวันที่ 21 กุมภาพันธ์ ไปจนถึงวันที่ 7 มีนาคม 2561 เซเวนทีนมีทัวร์คอนเสิร์ต 3 เมืองของประเทศญี่ปุ่น โยโกฮามะ โอซากะ และนาโงยะ พร้อมทั้งจัดงานแฟนมีตติงไปพร้อมกัน มีชื่อว่า SEVENTEEN Japan Arena Tour ‘SVT’ และ SEVENTEEN Fanmeeting 'Caratcamp' Japan Official Fanclub ในงานคอนเสิร์ตที่จัดขึ้นใน Yokohama Arena วันที่ 22 กุมภาพันธ์ 2561 เซเวนทีนประกาศ วันที่จะเปิดตัวอย่างเป็นทางการในประเทศญี่ปุ่น หลังจากจบคอนเสิร์ตและแฟนมีตติ้งในประเทศญี่ปุ่น วันที่ 15 มีนาคม 2561 ได้ปล่อยเพลงประกอบละคร Mother มีชื่อว่า "Kind of Love" เป็นการเปิดตัวการร้องเพลงประกอบละครเป็นครั้งแรกของซึงกวัน จากนั้นโทกย็อมก็ได้มีโอกาสร้องเพลงประกอบละครด้วยอีกเช่นกัน 21 มีนาคม 2561 เปิดตัวยูนิตพิเศษ BooSeokSoon (ซึงกวัน, โทกย็อม, โฮชี) และปล่อยดิจิทัลซิงเกิล "Just Do it" ต่อมาวันที่ 5 เมษายน 2561 ได้เริ่มออกอากาศ รายการเรียลลิตีใหม่ ของเซเวนทีน ชื่อว่า SVT CLUB เป็นตอนแรก ซึ่งถ่ายทำระหว่างทัวร์คอนเสิร์ต ที่ประเทศญี่ปุ่น วันที่ 16 พฤษภาคม 2561 เซเวนทีนได้ปล่อยเพลงไทเทิลของอัลบั้ม 'We Make You' ชื่อว่า CALL CALL CALL! เป็นเพลงที่จะใช้เปิดตัวอย่างเป็นทางการที่ประเทศญี่ปุ่น ต่อมาในวันที่ 30 พฤษภาคม 2561 เซเวนทีน ได้เปิดตัวอย่างเป็นทางการที่ประเทศญี่ปุ่น ในโชว์เคสแรก และยอดขายของอัลบั้มใหม่ 'We Make You' ติดชาร์ตเป็นอันดับที่ 2 ใน Oricon Chart หลังจากที่วางขายวันแรก วันที่ 28 มิถุนายน 2561 ไปจนถึงวันที่ 1 กรกฎาคม 2561 เป็นการเริ่มคอนเสิร์ต SEVENTEEN CONCERT 'IDEAL CUT' in Seoul ซึ่งมีคอนเสิร์ตทั้งหมด 4 วัน ในแต่ละวันจะมีการแสดงหลักของเซเวนทีนแล้วตามด้วยเวทีเฉพาะของแต่ละยูนิตในแต่ละวัน โดยวันแรกจะรวมทุกยูนิต วันที่ 2 เป็น 'H cut' เป็นวันที่มีการแสดงพิเศษของฮิปฮอปทีม วันที่ 3 เป็น 'V cut' เป็นการแสดงโวคอลทีม และวันที่ 4 เป็น 'P cut' ของเพอร์ฟอร์แมนซ์ทีม และเป็นคอนเสิร์ตวันสุดท้าย ก่อนที่จะเริ่มทัวร์คอนเสิร์ตต่างประเทศอีก 7 เมืองสมาชิกยูนิต ยูนิต. หัวหน้ายูนิต *ตัวหนายูนิตหลักยูนิตพิเศษผลงานเพลงของเซเวนทีน ผลงานเพลงของเซเวนทีน. ชื่อสมาชิก *ตัวหนาอัลบั้มเกาหลี1st Mini Album '17 CARAT' อัลบั้มเกาหลี. 1st Mini Album '17 CARAT'. 29 พ.ค 20152nd Mini Album ‘BOYS BE’ 2nd Mini Album ‘BOYS BE’. 9 ก.ย 2015 - มี 2 เวอร์ชันได้แก่ Hide Version และ Seek Version1st Album First ‘LOVE&LETTER’ 1st Album First ‘LOVE&LETTER’. 24 เม.ย 2016 - มี 2 เวอร์ชันได้แก่ Love Version และ Letter Version‘LOVE&LETTER’ Repackage Album ‘LOVE&LETTER’ Repackage Album. 3 ก.ค 2016 - มี 2 เวอร์ชันได้แก่ Normal Version และ Special Edition Version3rd Mini Album 'GOING SEVENTEEN' 3rd Mini Album 'GOING SEVENTEEN'. 4 ธ.ค 2016 - มี 3 เวอร์ชันได้แก่ Make A Wish Version, Make It Happen Version และ Make The Seventeen Version4th Mini Album ‘Al1’ 4th Mini Album ‘Al1’. 22 พ.ค 2017 - มี 4 เวอร์ชันได้แก่ Alone Version, Al1 Version, All Version และ Taiwan Edition Version (เฉพาะในไต้หวัน)2nd Album ‘TEEN,AGE’ 2nd Album ‘TEEN,AGE’. 6 พ.ย. 2017 - มี 4 เวอร์ชันได้แก่ White Version, Green Version, Orange Version, RS Version/TaiwanSpecial Album ‘DIRECTOR'S CUT’ Special Album ‘DIRECTOR'S CUT’. 5 ก.พ. 2018 - มี 3 เวอร์ชันได้แก่ Plot Version, Sunset Version และ KINO ALBUM Sunset Versionอัลบั้มญี่ปุ่น1st Mini Album 'WE MAKE YOU' อัลบั้มญี่ปุ่น. 1st Mini Album 'WE MAKE YOU'. 5 พ.ค. 2018 - มี 4 เวอร์ชันได้แก่ Regular Edition, Limited Edition A, Limited Edition B, CARAT Editionผลงานเพลงของยูนิต BSS ผลงานเพลงของยูนิต BSS. 21 มี.ค. 2018 - Digital Single Albumผลงานเพลงอื่นๆสมาชิกมีส่วนร่วมแต่งเนื้อร้อง/ทำนอง/เรียบเรียงสมาชิกไม่มีส่วนร่วมแต่งเนื้อร้อง/ทำนอง/เรียบเรียงมิกซ์เทป มิกซ์เทป. มิกซ์เทปทั้งหมดของเซเวนทีน จะปล่อยให้ได้ฟังผ่านซาวนด์คลาวด์ของเซเวนทีน ซึ่งบางครั้งก็มีมิวสิกวิดีโอประกอบ เช่นเพลง Check-In ของฮิปฮอปทีมมิวสิกวีดีโอมิวสิกวิดีโอมิวสิกวิดีโอที่มีส่วนร่วมคลิปสอนการเต้น และวิดีโอพิเศษคอนเสิร์ต/แฟนมีตติงคอนเสิร์ตอื่น ๆรายการโทรทัศน์/อินเทอร์เน็ตงานประกาศผลรางวัลประจำปี/รายการเพลงประจำปีรายการพิเศษอื่น ๆรายการวิทยุรางวัลและการเสนอชื่อเข้าชิงรางวัลอื่น ๆรางวัลรายการเพลง</doc>
