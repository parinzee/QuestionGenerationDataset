<doc id="70428" url="https://th.wikipedia.org/wiki?curid=70428" title="สืบศักดิ์ ผันสืบ">สืบศักดิ์ ผันสืบ พันตำรวจโท สืบศักดิ์ ผันสืบ (; มีฉายาว่า "โจ้ หลังเท้า") เป็นนักกีฬาตะกร้อทีมชาติไทย ตำแหน่งแบ็ก ปัจจุบันรับราชการตำรวจในตำแหน่งสารวัตรสถานีตำรวจท่องเที่ยว1(กาญจนบุรี) กก.1 บก.ทท.3 บช.ทท.ประวัติ ประวัติ. เกิดเมื่อวันที่ 14 ธันวาคม ที่อำเภอบ้านโป่ง จังหวัดราชบุรี เป็นบุตรของนายสมจิต ผันสืบ (ข้าราชการบำนาญ) กับนางขนิษฐา ผันสืบ (หัวหน้าผู้ดูแลเด็ก ศูนย์พัฒนาเด็กเล็ก ตำบลคุ้งพะยอม) จบการศึกษาชั้นประถมศึกษา จากโรงเรียนสารสิทธิ์พิทยาลัย ระดับประกาศนียบัตรวิชาชีพ (ปวส.) จากโรงเรียนพณิชยการกรุงเทพ จบปริญญาตรี จากวิทยาลัยกรุงเทพธนบุรี จบปริญญาโท คณะบริหารธุรกิจ สาขาวิชาบริหารจัดการทั่วไป และคณะรัฐศาสตร์ สาขาวิชารัฐประศาสนศาสตร์ สัมฤทธิบัตร วิชากฎหมาย 3 ตัว จากมหาวิทยาลัยกรุงเทพธนบุรี ชีวิตครอบครัว สืบศักดิ์สมรสกับศิลัมพา เลิศนุวัฒน์ อดีต ส.ส. เขตคลองสาน บุตรสาวของนายสัมพันธ์ เลิศนุวัฒน์ โดยมีนายเสนาะ เทียนทอง ประธานที่ปรึกษานายกรัฐมนตรีมาเป็นประธานในพิธี ณ ห้องแกรนด์ ฮอลล์ โรงแรมพลาซ่า แอทธินี ถนนวิทยุ เมื่อวันที่ 3 เมษายน พ.ศ. 2556ผลงาน ผลงาน. ได้รับคัดเลือกเข้าร่วมทีมชาติไทยเป็นครั้งแรก เมื่อปี พ.ศ. 2539 ในการแข่งขันตะกร้อ ชิงถ้วยพระราชทานคิงส์คัพ ครั้งที่ 12 ที่อำเภอหาดใหญ่ จังหวัดสงขลา เคยร่วมการแข่งขันกีฬาซีเกมส์มาแล้ว 7 ครั้ง มีผลงานดังนี้- 2 เหรียญทอง ซีเกมส์ 1997 (ครั้งที่ 19) ที่จาการ์ตา ประเทศอินโดนีเซีย - 2 เหรียญทอง ซีเกมส์ 1999 (ครั้งที่ 20) ที่บันดาร์เซอรีเบอกาวัน ประเทศบรูไน - 2 เหรียญทอง ซีเกมส์ 2001 (ครั้งที่ 21) ที่กัวลาลัมเปอร์ ประเทศมาเลเซีย - 2 เหรียญทอง ซีเกมส์ 2003 (ครั้งที่ 22) ที่ฮานอยและนครโฮจิมินห์ ประเทศเวียดนาม - 1 เหรียญเงิน ซีเกมส์ 2005 (ครั้งที่ 23) ที่มะนิลา ประเทศฟิลิปปินส์ - 2 เหรียญทอง ซีเกมส์ 2007 (ครั้งที่ 24) ที่นครราชสีมา ประเทศไทย - 2 เหรียญทอง ซีเกมส์ 2009 (ครั้งที่ 25) ที่เวียงจันทน์ ประเทศลาว และร่วมการแข่งขันกีฬาเอเชียนเกมส์มา 4 ครั้ง มีผลงานดังนี้- 2 เหรียญทอง เอเชียนเกมส์ 1998 (ครั้งที่ 13) ที่กรุงเทพมหานคร ประเทศไทย - 2 เหรียญทอง เอเชียนเกมส์ 2002 (ครั้งที่ 14) ที่ปูซาน ประเทศเกาหลีใต้ - 2 เหรียญทอง เอเชียนเกมส์ 2006 (ครั้งที่ 15) ที่โดฮา ประเทศกาตาร์ - 1 เหรียญทอง เอเชียนเกมส์ 2010 (ครั้งที่ 16) ที่กวางโจว ประเทศจีนรับราชการตำรวจ รับราชการตำรวจ. ในวันที่ 10 มกราคม พ.ศ. 2550 ได้รับการประดับยศเป็นร้อยตำรวจตรี (ร.ต.ต.) สังกัดกองกำกับการสายตรวจ กองบังคับการสายตรวจและปฏิบัติการพิเศษ หรือ ตำรวจ 191 (บช.น.) จาก พลตำรวจเอกเสรีพิศุทธ์ เตมียาเวส ผู้บัญชาการตำรวจแห่งชาติ พร้อมกับเพื่อน ๆ นักกีฬาทีมชาติอีกหลายคน หลังจากครองยศถึง ร.ต.อ. จึงได้เลื่อนตำแหน่งเป็นสารวัตร งานป้องกันและปราบปราม สน.พหลโยธิน ในปี พ.ศ. 2558 จนกระทั่งวันที่ 1 มิถุนายน 2559 ได้ดำรงตำแหน่งสารวัตร สถานีตำรวจท่องเที่ยว 8 (กาญจนบุรี) กองกำกับการ 2 กองบังคับการตำรวจท่องเที่ยว ควบคุมดูแลพื้นที่ 4 จังหวัด ได้แก่ กาญจนบุรี ราชบุรี สุพรรณบุรี และนครปฐม ปัจจุบัน นอกจากเป็นข้าราชการตำรวจแล้ว ยังเป็นเลขาธิการสมาคมฟุตวอลเล่ย์และประธานเทคนิคกีฬาฟุตวอลเล่ย์ สมาคมฟุตวอลเล่ย์แห่งประเทศไทย และคณะทำงานด้านประชาสัมพันธ์ของกระทรวงการพัฒนาสังคมและความมั่นคงของมนุษย์ผลงานการแสดงผลงานการแสดง. - เกิดมาลุย - หนูกันภัย ศึกมหายันต์ ยิงกันสนั่นจอ รับบทเป็น อาจารย์หนู กันภัย ในวัยผู้ใหญ่ - มิวสิกวีดีโอ เพลง จากวันนี้ไป ให้ใจนำทาง ของ ฝน ธนสุนทร - ละครใจสู้มุ่งสู่ฝัน</doc>
