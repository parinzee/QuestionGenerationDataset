<doc id="701262" url="https://th.wikipedia.org/wiki?curid=701262" title="ปริศนาสมบัติอัจฉริยะ ตอน จอมโจรจอมดาบ">ปริศนาสมบัติอัจฉริยะ ตอน จอมโจรจอมดาบ ปริศนาสมบัติอัจฉริยะ ตอน จอมโจรจอมดาบ เป็นนวนิยายเล่มที่สามในชุดปริศนาสมบัติอัจฉริยะ ประพันธ์โดยปีเตอร์ ลีแรนกิส และตีพิมพ์ฉบับภาษาไทยโดยสำนักพิมพ์เนมแอนด์โนเบิลในเดือนมกราคม 2553 ต้นฉบับภาษาอังกฤษตีพิมพ์โดยสำนักพิมพ์สกอลาสติกในวันที่ 3 มีนาคม 2552 The Sword Thief เนื้อเรื่องในเล่มนี้ดำเนินเรื่องต่อจากปริศนาสมบัติอัจฉริยะ ตอน ผจญค่ายกลกระดูก โดยริก ไรออร์แดน และปริศนาสมบัติอัจฉริยะ ตอน หนึ่งโน้ตมรณะ โดยกอร์ดอน คอร์แมนเรื่องย่อ เรื่องย่อ. แดน, เอมี่ และพี่เนลลี่เดินทางไปโตเกียว ในขณะที่กำลังขึ้นเครื่อง อิริน่า สปัสกี้ปลอมตัวเป็นเจ้าหน้าที่สนามบินมาขวางทางแดนกับเอมี่ไว้ เอียนกับนาตาลี คาบร้าสวมรอยเป็นแดนกับเอมี่ขึ้นเครื่องบินไปแทน ทำให้สองพี่น้องต้องออกมาจากสนามบิน และพี่เนลลี่ต้องเผชิญกับสองพี่น้องคาบร้าจอมวางร้าย เอมี่และแดนพบกับอลิสแตร์ โอหน้าสนามบิน อลิสแตร์เสนอตัวพาทั้งสองไปส่ง โดยแลกกับการที่ทั้งสองบอกเงื่อนงำปริศนาในครั้งนี้ให้ เอมี่และแดนตกลง ทั้งสามจึงนั่งเครื่องบินเจ็ตส่วนตัวไปโตเกียวได้สำเร็จ ทางฝั่งของเนลลี่ โกเมซ ซึ่งต้องเผชิญกับสองพี่น้องคาบร้า นาตาลี คาบร้าแอบหยดยาพิษลงในน้ำอัดลมของเนลลี่ แต่เนลลี่รู้ทันจึงสาดน้ำใส่หน้าทั้งสอง เอียนและนาตาลียอมยกเงินที่มีทั้งหมดในตัวให้เนลลี่ เพื่อแลกกับยาถอนพิษ ทางฝั่งของแดน, เอมี่ และลุงอลิสแตร์ก็กำลังหาข้อมูลเกี่ยวกับโทะโยะโทะมิ ฮิเดะโยะชิ ซึ่งเป็นบุคคลในประวัติศาสตร์ที่เป็นบรรบุรุษของสายตระกูลโทมัส ทั้งสามค้นพบว่ามีบางอย่างเปลี่ยนแปลงไปในแผนที่อุโมงค์สมัยก่อนกับแผนที่รถไฟฟ้าใต้ดินกรุงโตเกียว ทั้งสามจึงตัดสินใจเข้าไปสำรวจในรางรถไฟฟ้าใต้ดิน คำปริศนานำไปสู่เงื่อนงำใหญ่ในโซล ประเทศเกาหลีใต้ คำไขปริศนาคือ "ทองคำ"</doc>
