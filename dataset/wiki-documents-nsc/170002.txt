<doc id="170002" url="https://th.wikipedia.org/wiki?curid=170002" title="สียามา">สียามา สียามา (ชื่ออังกฤษ: Village Of Warriors) เป็นภาพยนตร์ไทยที่ออกฉายเมื่อวันที่ 31 มกราคม พ.ศ. 2551 กำกับโดย ปรีชา ส่งสกุล นำแสดงโดย ธัญญ์ ธนากร, ฐิติมา มะลิวัลย์, ณัฐนันท์ จันทรเวช, บริบูรณ์ จันทร์เรือง, หรรษพลณ์ คงสิบ, มานพ อัศวเทพ, สมภพ เบญจาธิกุล และ อมรพรรณ กองตระการ ทำรายได้รวม 4.6 ล้านบาทเรื่องย่อ เรื่องย่อ. พ.ศ. 2307 ในสมัยกรมขุนอนุรักษ์มนตรี แห่งบ้านพูลหลวง ในช่วงปลายสมัยกรุงศรีอยุธยา เป็นข่วงภาวะสงครามไทยและพม่า ผู้รุกรานยกทัพ มุ่งตัดกำลังกรุงศรีอยุธยาจากทุกด้าน ด้านหนึ่ง มังมหานรธา เป็นแม่ทัพ ตีหัวเมืองทางทวาย กาญจนบุรี สุพรรณบุรี เข้าล้อมกรุงศรีอยุธยา อีกด้านหนึ่ง เนเมียวสีหบดี เป็นแม่ทัพ ตีหัวเมืองทางเหนือ เรื่อยมาทางใต้เพื่อเข้าตีโอบล้อมกรุงศรีอยุธยา บ้าน สียามา ที่เคยสงบสุข จึงอยู่ในภาวะสงครามเช่นกัน ผู้กล้าแห่งบ้านสียามา ต่อสู้กับผู้รุกรานที่เดินทัพหลงออกนอกเส้นทาง แต่ในระหว่างการต่อสู้ จู่ ๆ รถยนต์ของ อาณา, โบ๊ต และ กิ๊ฟ นั่งอยู่ในรถยนต์ หลงเข้ามาในระหว่างการต่อสู้ ทั้งหมดตกใจกับสิ่งที่เกิด จึงขับรถยนต์หนีเข้าไปหมู่บ้านสียามา พวกเขานำความสามารถเข้าช่วยเหลือหมู่บ้านสียามาตัวละครตัวละคร. - ปราย (ธัญญ์ ธนากร) หัวหน้ากลุ่มแมวดำ เชี่ยวชาญการวางแผนการรบ มีความสามารถในด้านการออกแบบค่ายกลศึก และ อาวุธวางแผนการรบให้กับกลุ่มแมวดำ มีอาวุธประจำตัวคือหอก โดยปลายด้ามมีเชือกที่ยืดหยุ่นผูกไว้กับข้อมือ - อาณา (ฐิติมา มะลิวัลย์) นักศึกษาคณะแพทย์ศาสตร์ที่หลงเข้าไปในอดีต ภายนอกนิสัยหยิ่ง ทรนง แต่ลึกๆแล้วเป็นคนจิตใจดี มีความสามารถพิเศษด้านการยิงธนู - กิ๊ฟ (ณัฐนันท์ จันทรเวช) นักศึกษาคณะโบราณคดี เป็นเพื่อนกับอาณา ชื่นชอบการผจญภัย และการเคี้ยวหมากฝรั่ง เก่งด้านการใช้อาวุธทุกรูปแบบ แม้ว่านิสัยจะห้าวหาญคล้ายผู้ชายแต่เมื่ออยู่กับชาวบ้านสียามาแล้วจะเป็นคนอ่อนโยนขึ้นมาทันที - โบ๊ต หรือ "โบสถ์" (บริบูรณ์ จันทร์เรือง) นักศึกษาคณะวิทยาศาสตร์ เป็นเพื่อนกับกิ๊ฟและอาณา ภายนอกดูเหมือนติงต๊อง แต่แท้จริงแล้วเป็นอัจฉริยะทางด้านการประดิษฐ์อาวุธเคมี จุดอ่อนของโบ๊ตคือการขาดกระเป๋าเป้ที่ภายในบรรจุไปด้วยอาวุธเคมี และระเบิดแบบต่าง ๆ กับแว่นตา ชาวสียามามักเรียกโบ๊ตว่า "โบสถ์" - ครูจอม (สมภพ เบญจาธิกุล) ผู้นำของหมู่บ้านสียามาเป็นศูนย์รวมจิตใจของชาวสียามา - ลุงทับ (มานพ อัศวเทพ) ช่างตีเหล็กประจำหมู่บ้านสียามา มีความสามารถด้านการตีเหล็กด้วยสูตรพิเศษจนเกิดเหล็กพิเศษที่แม้แต่ดาบเหล็กน้ำพี้ยังขาดได้ - ยันตรา (ณฐกร คงสิบ) นายกองหนุ่มของฝ่ายข้าศึก เป็นคนรักษาสัจจะ พูดคำไหนเป็นคำนั้น ยึดถือในการต่อสู้อย่างเที่ยงธรรม เป็นศัตรูตัวฉกาจของปราย - กลอง (นักรบ ไตรโพธิ์) สมาชิกกลุ่มแมวดำคนที่ 2 เป็นคนที่หน้าตาดี มีสติปัญญารองลงมาจากปราย มีความสามารถพิเศษด้านการวิ่ง สามารถวิ่งขึ้นกำแพงค่ายได้อย่างชำนาญ มีอาวุธประจำตัวคือดั้งและดาบ กลองแอบชอบพอกับกอย (สาวสวยในหมู่บ้าน) - ข่อย (ฉัตรมงคล บำเพ็ญ) สมาชิกกลุ่มแมวดำคนที่ 3 ชายหนุ่มหน้าตาดีแต่มีนิสัยขี้อาย มีความสามารถพิเศษด้านการปีนป่ายด้วยมือเปล่า มีอาวุธคือ มีดสั้น 4 เล่ม ข่อยแอบชอบกิ๊ฟเนื่องจากร่วมงานกันบ่อยครั้ง - ดิ่ง (สุเทพ สายรัตน์) สมาชิกกลุ่มแมวดำคนที่ 4 มีนิสัยเรียบง่ายและชอบนั่งสมาธิเนื่องจากเป็นคนใฝ่ในธรรม มีความสามารถพิเศษคือสามารถรู้จำนวนข้าศึกและบอกรายละเอียดได้อย่างแม่นยำ ผ่านการได้ยิน เมื่อเอาหูแนบกับพื้นและยิงธนูได้แม่นยำ มีอาวุธคือบ่วงบาศและลูกดิ่ง - ก้อน (ชัยวิทย์ โชคชุติพินิจ) สมาชิกกลุ่มแมวดำคนที่ 5 เป็นทัพหน้าของกลุ่มแมวดำ มีนิสัยใจร้อน มุทะลุ พูดจาตรงๆ และมักพูดจาไม่เข้าหูคน เอกลักษณ์เด่นคือ มีรอยสักเต็มตัว มีอาวุธคือ ขวาน 3 เล่ม โดย 2 เล่มแรกเป็นขวานยักษ์ส่วนอีกเล่มเป็นขวานเล็ก ฉายาของก้อนคือ ไอ้ขวานบินผ่าซาก - ฟาง (กิตินันท์ เสี่ยงสะอาด) สมาชิกกลุ่มแมวดำคนที่ 6 เป็นคนใจเย็น อัธยาศัยดี มีความสามารถพิเศษคือ ปีนต้นไม้และกระโดดข้ามต้นไม้เหมือนกระรอก ทำให้ฟางจึงมักชอบอาศัยอยู่บนต้นไม้มากกว่าจะอยู่บนพื้นดิน มีอาวุธคือหน้าไม้และลูกหิน - กก (วีระศักดิ์ ศักดาบดี) สมาชิกกลุ่มแมวดำคนที่ 7 เป็นศิษย์เอกของเฒ่าก้อ เป็นคนที่ชอบพูดจาเชิงปรัชญา เจ้าคารม ชื่นชอบการเป่าขลุ่ยโดยเฉพาะเวลากลางคืนเป็นอย่างมาก มีอาวุธคือดาบ 2 เล่มซึ่งจะทำหน้าที่ต่างกัน เล่มหนึ่งใช้ในการแทง อีกเล่มใช้ในการฟัน - ก้าน (กมนทรรศน์ กอแก้ว) สมาชิกกลุ่มแมวดำคนที่ 8 มีนิสัยตลกเฮฮา ชอบอำคนอื่นไปทั่ว เป็นเพื่อนกับฟาง ก้านเก่งทางด้านการชกมวย มีอาวุธคือ ง้าวขอสับซึ่งปลายง้าวจะซ่อนดาบเอาไว้ - หวาน (จำเริญ สมบูรณ์) สมาชิกกลุ่มแมวดำคนที่ 9 ตัวใหญ่ล่ำส้น แต่เป็นคนพูดน้อยถึงขั้นไม่พูดเลยและยิ้มเพียงวันละครั้งเท่านั้น เมื่อยามออกรบกลับตรงกันข้ามกับนิสัยโดยสิ้นเชิง มักรบอย่างบ้าบิ่น ความสามารถพิเศษคือ สามารถขว้างของได้ไกลและแม่นยำโดยไม่ว่าสิ่งของชิ้นนั้นจะเป็นประเภทไหนก็ตาม มีอาวุธคือดาบยาวขนาดใหญ่ - ขิ่นยา (พิพรรษพร โพธิพิภัทรกุล) โหรประจำกองทะลวงฟัน ภายนอกดูเหมือนสาวอายุ 20 แต่แท้จริงแล้วอายุของเธอไม่น้อยกว่า 50 ปีแล้ว มีความรู้เรื่องเวทมนตร์ต่างๆ แต่มีข้อเสียคือชอบยั่วยวนชายหนุ่ม - กอย (อมรพรรณ กองตระการ) สาวสวยประจำหมู่บ้าน มีนิสัยห้าวไม่แพ้กิ๊ฟ ใช้อาวุธได้อย่างคล่องแคล่ว แท้จริงแล้วกอยเป็นสาวที่หน้าตาดีคนหนึ่งแต่เนื่องด้วยที่กอยมีนิสัยห้าวไม่แพ้ผู้ชายทำให้ไม่ค่อยมีใครเห็นความงดงามของเธอเท่าไหร่นัก กอยแอบชอบปรายเพียงข้างเดียวสุดท้ายแล้วกอยได้เป็นคนรักของกลองเนื่องจากความพยายามพิสูจน์รักแท้ของกลองรายชื่อนักแสดงรายชื่อนักแสดง. - ธัญญ์ ธนากร รับบท ปราย - ฐิติมา มะลิวัลย์ (แนน) รับบท อาณา - ณัฐนันท์ จันทรเวช (ม็อด) รับบท กิ๊ฟ - บริบูรณ์ จันทร์เรือง (ตั๊ก) รับบท โบ๊ต (โบสถ์) - สมภพ เบญจาธิกุล รับบท ครูจอม - มานพ อัศวเทพ รับบท ลุงทับ - ณฐกร คงสิบ (จิว) รับบท ยันตรา - นักรบ ไตรโพธิ์ (กอล์ฟ) รับบท กลอง - ฉัตรมงคล บำเพ็ญ (ติ๊ก) รับบท ข่อย - สุเทพ สายรัตน์ รับบท ดิ่ง - ชัยวิทย์ โชคชุติพินิจ (ปอนด์) รับบท ก้อน - กิตินันท์ เสี่ยงสะอาด (โอม) รับบท ฟาง - วีระศักดิ์ ศักดาบดี (วีระศักดิ์ มะสะอาว /ดี) รับบท กก - กมนทรรศน์ กอแก้ว (วุฒิชัย กอแก้ว /วู้ดดี้) รับบท ก้าน - จำเริญ สมบูรณ์ (แฮมเมอร์) รับบท หวาน - พิพรรษพร โพธิพิภัทรกุล (ดลยา โพธิพิภัทรกุล / โบกี้) รับบท ขิ่นยา - อมรพรรณ กองตระการ (หมิว) รับบท กอย</doc>
