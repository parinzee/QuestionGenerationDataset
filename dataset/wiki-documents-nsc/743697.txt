<doc id="743697" url="https://th.wikipedia.org/wiki?curid=743697" title="ฮาร์วีย์ มิลค์ ผู้ชายฉาวโลก">ฮาร์วีย์ มิลค์ ผู้ชายฉาวโลก ฮาร์วี่ย์ มิลค์ ผู้ชายฉาวโลก () เป็นภาพยนตร์ชีวประวัติอเมริกันในปี 2008 มีเนื้อหาเกี่ยวกับ ฮาร์วีย์ มิลก์ นักต่อสู้เพื่อสิทธิชาวรักร่วมเพศ และเป็นชายที่ประกาศตัวว่าเป็นรักร่วมเพศคนแรกที่ได้รับเลือกให้เป็นเทศมนตรีของซานฟรานซิสโก กำกับโดย กัส แวน แซงต์ และเขียนบทโดย ดัสติน แลนซ์ แบล็ค นำแสดงโดย ฌอน เพนน์ เป็น มิลค์ และ จอช โบรลิน เป็น แดน ไวท์ นักการเมืองที่ลอบสังหารมิลค์ ภาพยนตร์เรื่องนี้ได้รับเสียงตอบรับอย่างมากและได้รับรางวัลมากมายจากนักวิจารณ์ภาพยนตร์และสมาคม ท้ายที่สุดได้รับการเสนอชื่อเข้าชิงรางวัลออสการ์ 8 สาขา ซึ่งรวมถึงเข้าชิงสาขาภาพยนตร์ยอดเยี่ยมอีกด้วย แต่ชนะรางวัลทั้งหมด 2 สาขา ได้แก่ สาขานักแสดงนำชายยอดเยี่ยม ในบทบาทนำของเพนน์ และสาขาบทภาพยนตร์ดั้งเดิมยอดเยี่ยม ของแบล็คเรื่องย่อ เรื่องย่อ. ฮาร์วี่ มิลค์ (ฌอน เพนน์) นักต่อสู้เพื่อสิทธิชาวรักร่วมเพศ และเป็นชายที่ประกาศตัวว่าเป็นรักร่วมเพศคนแรกที่ได้รับเลือกให้เป็นเทศมนตรีของซานฟรานซิสโก การต่อสู้เพื่อสิทธิของชาวรักร่วมเพศของมิลค์ได้พลิกโฉมหน้าประวัติศาสตร์ครั้งสำคัญของอเมริกา เป็นต้นกล้าสำคัญในการต่อสู้จนนำมาสู่การเป็นที่ยอมรับ และการกล้าเปิดเผยตัวเองมากขึ้นในปัจจุบัน ที่กระจายไปทั่วโลก จนนิตยสารไทม์ยกให้เขาเป็นหนึ่งในร้อยบุคคลสำคัญของโลกแห่งศตวรรษ แต่หลังจากดำรงตำแหน่งทางการเมืองมาระยะหนึ่ง มิลด์ได้มีเรื่องบาดหมางกับ แดน ไวท์ (จอช โบรลิน) คู่แข่งทางการเมืองที่เกลียดเกย์ ทำให้มิลค์ถูกไวท์ยิงในระยะเผาขน พร้อมกับนายกเทศมนตรีซานฟรานซิสโก วิกเตอร์ การ์เบอร์ ในปี 1978 หลังจากไวท์ถูกนำตัวขึ้นศาล ไวท์สามารถรอดพ้นโทษฆ่าคนตายโดยเจตนาและไตร่ตรองไว้ก่อน ได้ด้วยข้อแก้ต่างว่าวิกลจริตชั่วขณะ อันเนื่องมาจากความซึมเศร้า ทำให้โทษเหลือเพียงฆ่าคนตายโดยไม่เจตนา และให้ไวท์จำคุก 7 ปี จิตแพทย์ที่ให้การบอกว่า ไวท์มีอาการซึมเศร้าหนักเนื่องจากชอบกินโค้กและขนมทวิงกี้ จนเกิดความไม่พอใจแก่ชุมชนชาวเกย์ในซานฟรานซิสโก และนำไปสู่การจลาจลครั้งใหญ่ที่เรียกว่า White Night Riots เมื่อพ้นโทษออกมา ไวท์ต้องย้ายเมืองหนีและตัดสินใจฆ่าตัวตายด้วยก๊าซคาร์บอนไดออกไซด์ในโรงรถปี 1985</doc>
