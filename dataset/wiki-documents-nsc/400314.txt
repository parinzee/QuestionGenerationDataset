<doc id="400314" url="https://th.wikipedia.org/wiki?curid=400314" title="เหตุเรือข้ามฟากล่มในแซนซิบาร์">เหตุเรือข้ามฟากล่มในแซนซิบาร์ เหตุเรือข้ามฟากล่มในแซนซิบาร์ เกิดขึ้นเมื่อวันที่ 10 กันยายน พ.ศ. 2554 เรือโดยสารข้ามฟาก เอ็มวี สไปซ์ ไอแลนเดอร์ 1 บรรทุกผู้โดยสารอย่างน้อย 800 คน ล่มนอกชายฝั่งแซนซิบาร์ มียืนยันว่าอย่างน้อย 240 คนเสียชีวิต เรือโดยสารดังกล่าวกำลังเดินทางระหว่างอันกูจาและเพ็มบา ซึ่งอยู่นอกชายฝั่งแซนซิบาร์แผ่นดินใหญ่ เมื่อเรือเกิดพลิกคว่ำ ผู้โดยสารอย่างน้อย 620 คนได้รับการช่วยเหลือมาจากเรือข้ามฟากที่กำลังจมนั้น เมื่อเวลา 21.00 น. ตามเวลาท้องถิ่น (19:00 UTC) เรือเอ็มวี สไปซ์ ไอแลนเดอร์ 1 แล่นออกจากอันกูจา เกาะหลักในกลุ่มเกาะแซนซิบาร์ ไปยังเกาะเพ็มบาห่างไปทางเหนือ ความจุอย่างเป็นทางการของเรือนั้นมีลูกเรือ 45 คน และผู้โดยสาร 645 คน (รวม 690 คน) แต่มีรายงานว่ามีผู้โดยสารมากกว่า 800 คนบนเรือ ราวสี่ชั่วโมงหลังเรือออกจากท่า สไปซ์ ไอแลนเดอร์ 1 ล่มลงระหว่างแซนซิบาร์กับเพ็มบา เรือนั้นคาดว่าเกิดพลิกคว่ำหลังสูญเสียกำลังเครื่องยนต์ ในบรรดาผู้ที่อยู่บนเรือนั้น ราว 620 คนได้รับความช่วยเหลือ ซึ่งในจำนวนนี้มี 40 คนได้รับบาดเจ็บสาหัส นอกเหนือไปจากจำนวนผู้โดยสารแล้ว เรือข้ามฟากดังกล่าวยังเชื่อว่าขนส่งสินค้าอย่างข้าวและสินค้าอื่นด้วย ยอดผู้เสียชีวิตในช่วงแรกมีรายงานว่า เพียง 40 คน ก่อนอัปเดตเป็น 53 คน และ 163 คน ยอดผู้เสียชีวิตอย่างเป็นทางการของรัฐบาลอยู่ที่ 197 คน เมื่อวันที่ 11 กันยายน วันรุ่งขึ้น ยอดผู้เสียชีวิตเพิ่มอีกเป็น 240 คน</doc>
