<doc id="120583" url="https://th.wikipedia.org/wiki?curid=120583" title="พรศักดิ์ ส่องแสง">พรศักดิ์ ส่องแสง พรศักดิ์ ส่องแสง หรือ นาย บุญเสาร์ ประจันตะเสน (2 พฤศจิกายน พ.ศ. 2503 - ) นักร้องเพลงลูกทุ่งและหมอลำ เจ้าของฉายา "ราชาลูกทุ่งหมอลำ" มีชื่อเสียงโด่งดัง เป็นนักร้องเพลงหมอลำคนแรก ๆ ที่ออกตระเวนแสดงคอนเสิร์ตในต่างประเทศ สมหมายน้อย ดวงเจริญ พรศักดิ์ ส่องแสง เกิดที่บ้านโนนสมบูรณ์ อำเภอบ้านไผ่ จังหวัดขอนแก่น เป็นบุตรคนที่ 2 ในจำนวน 6 คน ของนายเฮา พรศักดิ์ ส่องแสงมีภูมิลำเนาที่บ้านหนองหญ้าลังกา ตำบลปะโค อำเภอกุมภวาปี จังหวัดอุดรธานี ในวัยเด็กจบการศึกษาชั้น ป. 4 แล้วช่วยพ่อแม่ทำนาที่ บ้านหนองหญ้าลังกา ตำบลปะโค อำเภอกุมภวาปี จังหวัดอุดรธานี แล้วเข้ารับราชการทหาร จากนั้นตั้งวงดนตรีชื่อ "แชมป์อีสาน" บันทึกเทปชุดแรกเมื่อ พ.ศ. 2524 ชื่อชุด "เสือสำนึกบาป" ชื่อ พรศักดิ์ ส่องแสง ตั้งให้โดยครูเพลง รักษ์ วัฒนยา หรือ ครูคำหอม พ่อฮ้างน้อย ผู้สนับสนุนให้ตั้งวงดนตรี พรศักดิ์ ส่องแสง มีผลงานเพลงออกมาอย่างต่อเนื่องประมาณ 40 ชุด มีชื่อเสียงโด่งดังสูงสุดประมาณปี พ.ศ. 2529-2530 จากเพลง "เต้ยสาวจันทร์กั้งโกบ" ออกตระเวนแสดงทั่วประเทศ และออกไปแสดงถึงในต่างประเทศ เคยมีการจัดคอนเสิร์ตประชันกันระหว่าง พรศักดิ์ ส่องแสง กับ เบิร์ด ธงไชย แมคอินไตย์ ด้วยดนตรีสองแนวต่างสไตล์มาแล้ว โดยใช้คอนเสิร์ตชื่อว่า "คอนเสิร์ตสองคนสองคม" แสดงเมื่อวันที่ 1 พฤษภาคม พ.ศ. 2530 ที่ สนามกีฬาเวโลโดรม หัวหมาก พรศักดิ์ สมรสกับนางจุฬาวัลย์ ประจันตะเสน ปัจจุบันอาศัยอยู่ที่ บ้านขาม ตำบลบ้านขาม อำเภอเมืองหนองบัวลำภู จังหวัดหนองบัวลำภู ได้ศึกษาต่อ กศ.น. จนจบ ป. 6 และได้รับศิลปศาสตรบัณฑิตกิตติมศักดิ์ สาขาวิชาดนตรี จากมหาวิทยาลัยราชภัฏอุดรธานี ประจำปีการศึกษา 2547-48 พรศักดิ์ ส่องแสง ได้รับพระราชทานรางวัลลูกทุ่งกึ่งศตวรรษ จากสมเด็จพระเทพรัตนราชสุดา สยามบรมราชกุมารี เมื่อวันที่ 4 มิถุนายน พ.ศ. 2534 และได้รับรางวัลมาลัยทองนักร้องยอดนิยม ประจำปี พ.ศ. 2548 พรศักดิ์ในวัยเด็กเคยอยากเป็นนักมวย มีลายสักรูปมังกรที่แขนซ้าย บางครั้งจึงได้ฉายาว่า "ไอ้หนุ่มแขนซ้ายลายมังกร" พรศักดิ์มีอาการวูบจากโรคหัวใจผลงานอัลบั้มผลงาน. อัลบั้ม. - ลอยแพ (2526) - สาวจันทร์กั้งโกบ (2529) - หนุ่มนานครพนม (2528) - เสือสำนึกบาป (2524) - ปลอบใจน้องเล็ก (7 เมษายน 2544) - รักบริสุทธิ์ (13 ตุลาคม 2544) - รักเต็มร้อย (8 พฤษภาคม 2546) - มีเมียเด็ก (5 ตุลาคม 2547) - ผู้แพ้รัก (7 สิงหาคม 2548) - พ่อหม้ายใจมาร (25 กันยายน 2549) - คนไกลบ้าน - ลำแพน ยายงก อกหักภาพยนตร์ภาพยนตร์. - เสือร้องไห้ (2548)เครื่องราชอิสริยาภรณ์</doc>
