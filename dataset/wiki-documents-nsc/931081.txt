<doc id="931081" url="https://th.wikipedia.org/wiki?curid=931081" title="มีชัล ดูรีส">มีชัล ดูรีส มีชัล ดูรีส (เกิดวันที่ 1 มิถุนายน ค.ศ. 1988) เป็นนักฟุตบอลกองหน้าชาวสโลวาเกีย ปัจจุบันลงเล่นให้กับสโมสรฟุตบอลอานอร์โทซิสฟามากุสตา (ยืมตัวจาก Orenburg) และทีมชาติสโลวาเกียสโมสรอาชีพ สโมสรอาชีพ. ดูรีสเข้าร่วมสโมสร Banská Bystrica เมื่อเขาอายุ 14 ปี โดยใช้เวลาลงเล่นในชุดเยาวชนสามปี ต่อมาเขาลงเล่นนัดแรกในสโลวักซูเปอร์ลีกา ในนัดที่แพ้ Ružomberok 2–0 เมื่อวันที่ 9 พฤศจิกายน ค.ศ. 2005 เมื่อผ่านไปห้าฤดูกาล เขาทำได้ 18 ประตูจาก 114 นัดที่ลงเล่น ในเดือนสิงหาคม ค.ศ. 2010 เขาถูกปล่อยยืมตัวให้กับวิกตอเรีย เปิลเซน ในเช็กเฟิสต์ลีก เป็นเวลาหนึ่งปี และได้รับข้อเสมอให้ซื้อขาด เขาลงเล่นนัดแรกให้กับเปิลเซนซึ่งบุกชนะ České Budějovice 3–0 เมื่อวันที่ 28 สิงหาคม ค.ศ. 2010 และเขาก็พาเปิลเซนคว้าแชมป์เช็กเฟิสต์ลีก ซึ่งเป็นแชมป์ลีกสมัยแรกของเขา เขาทำสองประตูให้กับเปิลเซนในยูฟ่าแชมเปียนส์ลีก ฤดูกาล 2011–12 โดยแบ่งเป็นหนึ่งลูกในรอบเพลย์ออฟที่ชนะโคเปนเฮเกน 2–1 และอีกลูกในรอบแบ่งกลุ่ม นัดที่เสมอมิลาน 2–2 วันที่ 26 มกราคม ค.ศ. 2017 เขาเซ็นสัญญากับ FC Orenburg สโมสรในรัสเซียนพรีเมียร์ลีก และในวันที่ 17 มกราคม ค.ศ. 2018 เขาถูกปล่อยยืมตัวให้กับ อานอร์โทซิส ฟามากุสตา จากประเทศไซปรัส เป็นเวลาครึ่งฤดูกาลทีมชาติ ทีมชาติ. ดูรีสลงเล่นครั้งแรกให้กับทีมชาติสโลวาเกียในนัดกระชับมิตรที่บุกชนะเดนมาร์ก 3–1 เมื่อวันที่ 15 สิงหาคม ค.ศ. 2012 เขายิงประตูแรกในนัดที่ชนะสวิตเซอร์แลนด์ 3–2 เมื่อวันที่ 13 พฤศจิกายน ค.ศ. 2015 โดยเขาทำได้สองประตูในนัดนั้น สี่วันถัดมา เขาทำประตูอีกครั้งในนัดที่ชนะไอซ์แลนด์ 3–1 ดูรีสทำประตูที่สี่ของเขา ในนัดกระชับมิตรที่แพ้เยอรมนี 3–1 ที่เอาก์สบูร์ก ซึ่งเป็นการลงเล่นในนามทีมชาตินัดที่ 25 ของเขาประตูในนามทีมชาติเกียรติประวัติเปิลเซนเกียรติประวัติ. เปิลเซน. - เช็กเฟิสต์ลีก (3): 2010–11, 2012–13, 2015–16 - เช็กซูเปอร์คัพ (2): 2011, 2015</doc>
