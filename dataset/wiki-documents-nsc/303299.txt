<doc id="303299" url="https://th.wikipedia.org/wiki?curid=303299" title="เจ้าหญิงชีเวการ์ อีบราฮิม">เจ้าหญิงชีเวการ์ อีบราฮิม เจ้าหญิงชีเวการ์ อีบราฮิม (; 25 ตุลาคม ค.ศ. 1876 – 17 กุมภาพันธ์ ค.ศ. 1947) พระธิดาในเจ้าชายอีบราฮิม ฟาห์มี อะห์มัด ปาชา กับวิจดัน นัฟจูวัน คานุม เป็นอดีตพระชายาในพระเจ้าฟูอัดที่ 1 แห่งอียิปต์พระประวัติ พระประวัติ. เจ้าหญิงชีเวการ์ อีบราฮิม เป็นพระธิดาในเจ้าชายอีบราฮิม ฟาห์มี อะห์มัด พาชา กับวิจดัน นัฟจูวัน คานุม พระชายาองค์แรก พระองค์ประสูติเมื่อวันที่ 25 ตุลาคม ค.ศ. 1876 ณ นครอิสตันบูล จักรวรรดิออตโตมันอภิเษกสมรส อภิเษกสมรส. เจ้าหญิงชีเวการ์ อีบราฮิม อภิเษกสมรสกับเจ้าชายฟูอัดที่ 1 (พระยศในขณะนั้น) เมื่อวันที่ 30 พฤษภาคม ค.ศ. 1895 และวันที่ 14 กุมภาพันธ์ ค.ศ. 1896 ด้วยชีวิตสมรสของพระองค์ทั้งสองไม่ราบรื่น สุดท้ายทั้งสองพระองค์จึงหย่าจากกัน ใน ค.ศ. 1898 โดยมีพระโอรส-ธิดา 2 พระองค์ ได้แก่- เจ้าชายอิสมาอิล ฟูอัด (ค.ศ. 1896-1896) สิ้นพระชนม์ตั้งแต่ยังเป็นทารก - เจ้าหญิงเฟากียะห์แห่งอียิปต์ (ค.ศ. 1897-1974) หลังจากการหย่า เจ้าหญิงได้ทรงสมรสใหม่กับนายทหารผู้หนึ่ง และมีบุตร-ธิดาด้วยกัน โดยบุตรและธิดาที่ปรากฏต่อมาหลังจากการสมรสใหม่ ได้แก่- เจ้าหญิงลาติฟา ซึ่งเป็นภรรยาคนแรกของนายอะห์มัด ปาชา ฮัสซาเนน แต่ภายหลังได้หย่ากัน เนื่องจากนายอะห์มัด ปาชา ฮัสซาเนนได้มีความสัมพันธ์กับสมเด็จพระราชินีนาซลีแห่งอียิปต์ พระมเหสีในพระเจ้าฟูอัดที่ 1 แห่งอียิปต์ - เจ้าชายวาฮีด ชารีฟ ซึ่งต่อมาพระองค์ถูกกล่าวหาว่าทรงเป็นชู้ของสมเด็จพระราชินีฟารีดาแห่งอียิปต์ พระมเหสีองค์แรกในพระเจ้าฟารุกที่ 1 แห่งอียิปต์อิทธิพลในวังหลวง อิทธิพลในวังหลวง. แม้พระองค์จะทรงหย่ากับพระเจ้าฟูอัดที่ 1 แห่งอียิปต์ไปแล้ว แต่อย่างไรก็ตามพระนางก็ยังทรงมีอิทธิพลในพระบรมวงศานุวงศ์อียิปต์อยู่บ่อยๆ โดยทรงยุยงให้พระเจ้าฟารุกที่ 1 แห่งอียิปต์ทรงจัดงานปาร์ตี้กับหญิงสาว ที่สร้างความขุ่นเคืองพระราชหฤทัยของสมเด็จพระราชินีฟารีดาแห่งอียิปต์ จนทำให้พระราชินีฟารีดาเสด็จออกจากพระราชวังไปประทับ ณ บ้านของพระบิดา ทำให้ประชาชนทั้งหลายต่างไม่พอใจในการกระทำของเจ้าหญิงชีเวการ์ และเชื่อว่าเป็นแผนการของเจ้าหญิงกับพระราชินีนาซลีที่กลั่นแกล้งพระราชินีฟารีดาซึ่งเป็นพระสุณิสาสิ้นพระชนม์ สิ้นพระชนม์. เจ้าหญิงชีเวการ์ อีบราฮิม สิ้นพระชนม์เมื่อวันที่ 17 กุมภาพันธ์ ค.ศ. 1947 ณ กรุงไคโร ประเทศอียิปต์ สิริรรวมพระชนมายุได้ 71 พรรษา</doc>
