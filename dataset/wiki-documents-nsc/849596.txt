<doc id="849596" url="https://th.wikipedia.org/wiki?curid=849596" title="โจ เฟแกน">โจ เฟแกน โจเซฟ "โจ" เฟแกน ( 12 มีนาคม พ.ศ. 2464 – 30 มิถุนายน พ.ศ. 2544) อดีตนักฟุตบอลชาวอังกฤษและอดีตผู้จัดการทีม ลิเวอร์พูล ซึ่งสืบสานความยิ่งใหญ่ต่อจาก บิลล์ แชงคลี และ บ๊อบ เพสลีย์ประวัติ ประวัติ. เฟแกนเกิดเมื่อวันที่ 12 มีนาคม พ.ศ. 2464 เป็นชาวเมืองลิเวอร์พูลโดยกำเนิดแต่ตลอดอาชีพการค้าแข้งเฟแกนในช่วงปี พ.ศ. 2480 – 2498 ไม่เคยลงเล่นให้กับทีมลิเวอร์พูลเพราะเขาไปลงเล่นกับสโมสรอื่นซึ่งสโมสรที่สร้างชื่อให้เขาที่สุดคือ แมนเชสเตอร์ซิตี ในช่วง พ.ศ. 2481 – 2494 โดยเขาสามารถพาทีมคว้าแชมป์ ฟุตบอลลีกดิวิชัน 2 (เดิม) ในฤดูกาล 1946 – 47 และพาทีมขึ้นสู่ ฟุตบอลลีกดิวิชัน 1 (เดิม) ก่อนจะแขวนสตั๊ดเมื่อ พ.ศ. 2498 เมื่ออายุได้ 34 ปีผู้ฝึกสอนและผู้จัดการทีมลิเวอร์พูล ผู้ฝึกสอนและผู้จัดการทีม. ลิเวอร์พูล. หลังจากเริ่มงานผู้ฝึกสอนกับทีมเล็ก ๆ 2 ทีมคือ และ เฟแกนจึงได้เข้ามาเป็นผู้ฝึกสอนทีมเยาวชนให้กับลิเวอร์พูลเมื่อ พ.ศ. 2501 ในยุคที่ ฟิล เทย์เลอร์ เป็นผู้จัดการทีมโดยเขาได้ปั้นนักเตะเยาวชนที่มีฝีเท้าดีและพรสวรรค์สูงขึ้นสู่ทีมชุดใหญ่และกลายเป็นตำนานนักเตะของลิเวอร์พูลในเวลาต่อมาอาทิ โรเจอร์ ฮันท์ , เอียน คัลลาแกน และ ทอมมี สมิธ ใน พ.ศ. 2514 หลังจากที่เป็นผู้ฝึกสอนทีมเยาวชนให้กับทีมหงส์แดงนานถึง 13 ปีเฟแกนได้เลื่อนขึ้นมาเป็นหนึ่งในทีมผู้ฝึกสอนให้กับทีมชุดใหญ่ของทีมลิเวอร์พูลในยุคที่ บิลล์ แชงคลี เป็นผู้จัดการทีมและกำลังวางรากฐานความยิ่งใหญ่ให้กับลิเวอร์พูล ต่อมาเมื่อ พ.ศ. 2517 แชงคลีได้วางมือจากการคุมทีมโดยมี บ๊อบ เพสลีย์ ผู้ช่วยผู้จัดการทีมขึ้นมาคุมทีมแทนเฟแกนก็ยังคงเป็นผู้ฝึกสอนให้กับทีมชุดใหญ่ร่วมกับ รอนนี มอรัน ซึ่งเป็นลูกหม้อของทีมหงส์แดงตั้งแต่เป็นนักเตะ กระทั่ง พ.ศ. 2522 เฟแกนได้ถูกเลื่อนขึ้นมาเป็นผู้ช่วยผู้จัดการทีมเป็นมือขวาของเพสลีย์เมื่อเพสลีย์ได้วางมือใน พ.ศ. 2526 โดยเฟแกนได้ขึ้นเป็นผู้จัดการทีมแทนและปีแรกของการคุมทีมเขาสามารถพาทีมหงส์แดงคว้าทริปเปิลแชมป์ได้สำเร็จคือ ฟุตบอลลีกดิวิชัน 1 (เดิม) , ยูโรเปียนคัพ และ ลีกคัพ แต่ในฤดูกาลต่อมาหลังจากเกิด โศกนาฏกรรมเฮย์เซล เฟแกนก็ประกาศวางมือและมี เคนนี แดลกลีช ขึ้นคุมทีมแทนแต่เฟแกนก็ยังคงมาเยี่ยมเยือนสนามแอนฟีลด์และสนามซ้อมเมลวูดอย่างสม่ำเสมอเสียชีวิต เสียชีวิต. โจ เฟแกนถึงแก่กรรมเมื่อวันที่ 30 มิถุนายน พ.ศ. 2544 ด้วย โรคมะเร็ง ขณะมีอายุได้ 80 ปีโดยศพของเฟแกนได้ถูกนำไปฝังที่สุสานแอนฟีลด์ซึ่งตั้งอยู่ไม่ห่างจากสนามแอนฟีลด์เกียรติประวัติในฐานะผู้เล่นเกียรติประวัติ. ในฐานะผู้เล่น. - แมนเชสเตอร์ซิตี - ฟุตบอลลีกดิวิชัน 2 (เดิม) (1) : 1946 – 47ในฐานะผู้จัดการทีมในฐานะผู้จัดการทีม. - ลิเวอร์พูล - ฟุตบอลลีกดิวิชัน 1 (เดิม) (1) : 1983 – 84- ยูโรเปียนคัพ (1) : 1983 – 84- ลีกคัพ (1) : 1983 –84</doc>
