<doc id="484371" url="https://th.wikipedia.org/wiki?curid=484371" title="บุลินกราวนด์">บุลินกราวนด์ บุลินกราวนด์ () หรือที่ทั่วไปเรียกกันว่า อัปตันพาร์ก (Upton Park) เพราะสนามนี้ตั้งอยู่ที่ย่านอัปตันในกรุงลอนดอน สหราชอาณาจักร เป็นอดีตสนามฟุตบอลเหย้าของเวสต์แฮมยูไนเต็ดประวัติ ประวัติ. เวสต์แฮมยูไนเต็ดได้เช่าพื้นที่ติดกับกรีนสตรีต โดยบริเวณนั้นอยู่ในการปกครองของเทศบาลเมืองอีสต์แฮม รวมไปถึงโบสถ์ของชาวโรมันคาทอลิกด้วย ในปี ค.ศ. 1912 โดยบ้านในแถบกรีนสตรีตนั้น จะถูกเก็บค่าเช่าและภาษีโดยแอนน์ บุลิน โดยบริเวณนั้นมีข่าวลือว่าถูกหลอกหลอนโดยเธอ ซึ่งเสียชีวิตจากการประหารด้วยการบั่นศีรษะ ซึ่งในแถบนั้นก็มีปราสาทบุลินอยู่ด้วย อันเป็นที่มาชื่อสนามแห่งนี้ แต่ชื่อสนามที่ผู้คนทั่วไปพูดถึง ก็คือ "อัปตันพาร์ก" เพราะเป็นที่รู้จักของคนทั่วไป ตามชื่อของย่านอัปตันในกรุงลอนดอน ในเดือนสิงหาคม ค.ศ. 1994 เครื่องบินทิ้งระเบิด วี-1 ฟลายอิง ได้ลงจอดในบริเวณตะวันตกเฉียงใต้ของสนาม ซึ่งเหมือนเป็นการกดดันไม่ให้เล่นในบ้าน แต่ก็ทำอะไรไม่ได้ เพราะเวสต์แฮมยูไนเต็ดสามารถชนะได้ถึง 9 นัดติดต่อกัน ต่อมาในเดือนธันวาคม เวสต์แฮมยูไนเต็ดได้กลับมาเล่นในบ้านอีกครั้ง และได้แพ้ต่อทอตนัมฮอตสเปอร์ ไป 1–0 ในวันที่ ซึ่งในนัดนั้นก็เป็นสถิติของสนามอีกด้วย เนื่องจากได้จุผู้ชมถึง 42,322 คน ในฟุตบอลดิวิชัน 1 ของอังกฤษ ถัดมาในวันที่ 21 กันยายน ค.ศ. 2002 ในนัดที่พบกับแมนเชสเตอร์ซิตีในการแข่งขันพรีเมียร์ลีก ก็ได้มีการทำสถิติของสนามอีกครั้ง โดยมียอดผู้ชม 35,550 คน โดยในขณะนั้นสนามบุลินกราวนด์ได้เป็นสนามที่ติดเก้าอี้ทั้งหมดแล้ว โดยปัจจุบันความจุของสนามอยู่ที่ 35,016 ที่นั่ง โดยทางสนามได้ปรับปรุงมาตั้งแต่ยุคสมัยปี ค.ศ. 1990 ดังนี้- ค.ศ. 1993 : อัฒจันทร์ทิศใต้ ติดที่นั่งทั้งหมด 9,000 ที่นั่ง และได้มีการเปลี่ยนชื่อเป็น "บ็อบบี มัวร์สแตนด์" ซึ่งเคยเป็นกัปตันทีมเวสต์แฮมยูไนเต็ด และเขาก็ได้เสียชีวิตในปีเดียวกัน โดยอัฒจันทร์ด้านนี้มีห้องวีไอพีและนาฬิกาดิจิทัลด้วย - ค.ศ. 1995 : อัฒจันทร์ทิศเหนือ ติดที่นั่งทั้งหมด 6,000 ที่นั่ง และถูกเปลี่ยนชื่อเป็น "เซ็นเทนารีสแตนด์" โดยปัจจุบันได้ถูกเปลี่ยนชื่อเป็น "เซอร์ เทรเวอร์ บรุกกิง สแตนด์" - ค.ศ. 2001 : อัฒจันทร์ทิศตะวันตก ติดที่นั่งทั้งหมด 15,000 ที่นั่ง และถูกเปลี่ยนชื่อเป็นด็อกเตอร์มาร์เต็นส์สแตนด์ โดยอัฒจันทร์ด้านนี้มีห้องวีไอพีที่ชั้นสองและโรงแรมเวสต์แฮมยูไนเต็ดนัดสุดท้าย นัดสุดท้าย. เวสต์แฮมยูไนเต็ด ลงแข่งในบุลินกราวนด์เป็นครั้งสุดท้ายในนัดที่ 37 ของพรีเมียร์ลีกฤดูกาล 2015–16 ตรงกับวันที่ 11 พฤษภาคม ค.ศ. 2016 โดยเป็นฝ่ายเอาชนะ แมนเชสเตอร์ยูไนเต็ด ไปได้ 3-2 ทั้งที่เป็นฝ่ายถูกยิงตามหลังถึง 2 ครั้ง โดยแมนออฟเดอะแมตช์ของนัดนี้คือ ดีมีทรี ปาแย็ต ก่อนที่ฤดูกาลหน้าจะย้ายไปสนามแห่งใหม่ คือ โอลิมปิกสเตเดียม ด้วยสัญญาเช่านาน 99 ปี เนื่องจากทางสโมสรได้ขายสนามและพื้นที่แห่งนี้ให้กลับกลุ่มบริษัทอสังหาริมทรัพย์ไปตั้งแต่ต้นปี ค.ศ. 2014 โดยผู้เล่นทั้งหมดรวมถึงกลุ่มผู้ฝึกสอนได้ถ่ายรูปหมู่ร่วมกันที่สนามแห่งนี้เป็นครั้งสุดท้ายเมื่อวันที่ 17 ตุลาคม ค.ศ. 2015 รวมระยะเวลาที่ใช้สนามนี้ 111 ปี</doc>
