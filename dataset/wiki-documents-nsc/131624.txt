<doc id="131624" url="https://th.wikipedia.org/wiki?curid=131624" title="ธัชวิทยา">ธัชวิทยา ธัชวิทยา ([ทัดชะวิดทะยา]; ) คือวิชาที่ว่าด้วยการศึกษาเกี่ยวกับธง ชื่อวิชา Vexillology เริ่มใช้เป็นครั้งแรกเมื่อ พ.ศ. 2500 โดย วิทนีย์ สมิท ผู้แต่งหนังสือเรื่อง ธง และบทความเป็นจำนวนมากเกี่ยวกับธง ในช่วงแรกยังนับเป็นสาขาย่อยของ"วิชาการผูกตราสัญลักษณ์" () ซึ่งบางครั้งก็ยังถือว่าเป็นดังนั้นอยู่ นอกจากนี้ก็ยังอาจถือว่าเป็นสาขาของวิชา สัญญาณศาสตร์ () วิชานี้ได้มีการนิยามไว้ในข้อบังคับของ สหพันธ์ธัชวิทยานานาชาติ - FIAV () ว่าเป็น "การสร้างสรรค์และพัฒนาการว่าด้วยองค์ความรู้เกี่ยวกับธงทุกประเภท ทุกรูปแบบ ทุกหน้าที่ใช้สอย และทฤษฎีทางวิทยาศาสตร์และหลักการที่เป็นพื้นฐานแห่งความรู้นี้" บุคคลผู้ศึกษาเกี่ยวกับธงเรียกว่า "นักธัชวิทยา" (vexillologist) และเรียกผู้ทำงานเกี่ยวกับการออกแบบธงหรือนักออกแบบธง เป็นภาษาอังกฤษว่า vexillographer ในคำภาษาอังกฤษ Vexillology ได้มาจากการสังเคราะห์คำภาษาละติน vexillum และ หน่วยคำเติมหลัง –ology ที่แปลว่า "การศึกษาว่าด้วย..." สำหรับ vexillum หมายถึงธงประจำกองทหารโรมันในยุคคลาสสิก ธงสมัยนั้นต่างกันธงปัจจุบันตรงที่ธงปัจจุบันใช้ผูกกับเสาทางดิ่ง ส่วนธง vexillum เป็นผืนสี่เหลี่ยมจตุรัสแขวนอยู่กับแขนกางเขนทางนอนที่ยึดกับปลายหอก นักธัชวิทยารวมตัวกันในระดับนานาชาติจัดประชุมด้านธัชวิทยา (ICV - International Concress of Vexillology) ทุกๆ สองปี เมื่อ พ.ศ. 2550 จัดประชุมกันที่กรุงเบอร์ลิน ประเทศเยอรมนี สำหรับปี พ.ศ. 2552 มีกำหนดให้จัดที่เมืองโยโกฮามา ประเทศญี่ปุ่น สำหรับกิจกรรมในอินเทอร์เน็ต FIAV มีเว็บไซต์เกี่ยวกับ "ธงในโลกนี้" คือ FOTW Official Flag สำหรับให้ผู้มีความสนใจเข้าศึกษาหลักการออกแบบธง หลักการออกแบบธง. การออกแบบธง สะท้อนให้เห็นระเบียบวิธีการหลายอย่างที่สืบเนื่องมาจากข้อห่วงใยเชิงปฏิบัติ สภาวะทางประวัติศาสตร์และกฎเกณฑ์ทางสังคมที่มีอิทธิพลต่อการพัฒนาธงมาแต่อดีต และจะยังคงมีผลต่อวิวัฒนาการของธงต่อไปในอนาคตด้วย ประการแรก ประเด็นปัญหาสำคัญที่นักออกแบบธงประสบคือการออกแบบที่จะต้องนำไปผลิต ซึ่งมักผลิตเป็นจำนวนมากและมักใช้ผ้าเป็นวัตถุดิบและต้องนำไปใช้แขวนภายนอกอาคารเพื่อใช้เป็นสัญลักษณ์ของหน่วยงานหรือองค์การ ของส่วนบุคคลหรืออื่นๆ ในแง่นี้ จะเห็นว่าการออกแบบธงเสมือนการแตกสาขาออกมากจากการออกแบบตราสัญลักษณ์หรือ "โลโก" ซึ่งโลโกส่วนใหญ่เป็นเพียงตราที่อยู่นิ่งในหนังสือ จอ หรือป้ายโฆษณา ส่วนธงต้องนำไปแขวนประดับและโบกพริ้วไปมาที่มองจากระยะและทิศทางต่างๆ ที่หลากหลายกว่ามาก การใช้สีและรูปร่างที่ง่ายและเด่นชัดจึงเป็นหัวใจสำคัญในเชิงการใช้งานจริง การออกแบบธงเป็นกระบวนการทางประวัติศาสตร์ด้วยเช่นกันเนื่องจากธงมักมีความหมายโยงไปถึงเรื่องราวหรือเหตุการณ์ในอดีต รูปแบบเดิม ความหมายและการใช้งานดั้งเดิม ความละเอียดอ่อนซับซ้อน กลุ่มประเภทของธงปัจจุบันอาจสืบเนื่องมาจากบรรพบุรุษร่วมเพียงไม่กี่สาย เช่นในกรณีของ "สีพันธมิตรอัฟริกัน" () "สีพันธมิตรอาหรับ" () "สีพันธมิตรสลาวิก" ()และ "ธงชาติที่ได้แรงบันดาลในจากธงชาติตุรกี" () เป็นต้น ในบางวัฒนธรรมจะมีการกำหนดการออกแบบธงไว้ตายตัว โดยการอยู่ในกรอบของตราสัญลักษณ์ประจำตระกูล () หรือเป็นไปตามกฎระเบียบที่มีวางไว้ตายตัว ในกรณีเฉพาะบางกรณี การออกแบบอาจกำหนดมาจากหลักการทางศาสนา ตัวอย่างเช่น ธงอิสลาม () และในฐานะเป็นสาขาวิชาหนึ่ง ธัชวิทยาได้เริ่มส่งเสริมให้มีการกำหนดหลักการการออกแบบที่ได้จากงานวิจัยทางประวัติศาสตร์และการออกแบบธง ตัวอย่างสำคัญได้แก่ "หลักการออกแบบธงดีและธงเลวของเท็ด เคย์" () ซึ่งตีพิมพ์และได้รับการรับรองจากสมาคมธัชวิทยาภาคอเมริกาเหนือ () ดังนี้1. ทำให้เรียบง่าย: ธงควรเรียบง่ายในระดับที่เด็กสามารถเขียนได้จากความจำ 2. ใช้สัญลักษณ์ที่ให้ความหมาย: ภาพลักษณ์ สี หรือลวดลายของธงควรสัมพันธ์กับความหมายของสัญลักษณ์ 3. ใช้สีพื้นฐาน 2-3 สี: จำกัดจำนวนสีที่ใช้กับผืนธงไว้ที่ 3 สี และเป็นสีที่มีความเปรียบต่างชัดที่ได้มาจากชุดสีมาตรฐาน 4. ไม่ใช้ตัวอักษรหรือตรา: ไม่พึงใช้ตัวหนังสือเขียนไม่ว่าในภาษาใดและไม่พึงใส่ตราขององค์การใดๆ 5. มีความโดดเด่น หรือ มีความเกี่ยวพันสูง: หลีกเลี่ยงการซ้ำซ้อนหรือคล้ายคลึงกับธงอื่น แต่จงใช้ความคล้ายเพื่อแสดงความเกี่ยวข้องกันเท่านั้นนักธัชวิทยา นักธัชวิทยา. นักธัชวิทยาที่สำคัญหรือมีชื่อเสียงมีดังนี้- ผู้อำนวยการสถาบันธัชวิทยาและเลขาธิการการประชุมนานาชาติ FIAV - ผู้ก่อตั้งสถาบันธัชวิทยา - ผู้เขียนหนังสือ Flag: An American Biography - ประธานสหพันธ์ธัชวิทยานานาชาติคนปัจจุบัน (Federation_internationale_des_associations_vexillologiques FIAV) - นักธัชวิทยาคนสำคัญของประเทศเยอรมัน ผู้แต่งหนังสือเรื่อง German navy Flaggenbuch of 1939 - ผู้เขียนหนังสือที่มีอิทธิพลต่อสาขาธัชวิทยาเมื่อ พ.ศ. 2415 History of the American Flag - ผู้เขียนหนังสือ Die Flagge ตีพิมพ์เมื่อ พ.ศ. 2455 - ผู้ก่อตั้งศูนย์วิจัยธง และบรรณาธิการ Flag Bulletin ผู้ตั้งชื่อ "Vexillology" เมื่อ พ.ศ. 2500นักออกแบบธงนักออกแบบธง. - พระบาทสมเด็จพระมงกุฏเกล้าเจ้าอยู่หัว ผู้ออกแบบธงไตรรงค์ - เอเมลิโอ อากีนาลโด ผู้ออกแบบธงชาติฟิลิปปินส์ - Luis and Sabino Arana, ผู้ออกแบบธงบาสก์ (the Ikurriña) ประเทศสเปน - Graham Bartram, ผู้ออกแบบธงประเทศทริสทาน ดา คูนา (-หมู่เกาะภูเขาไฟใกล้แอฟริกาใต้และอเมริกาใต้) - Manuel Belgrano, ผู้ออกแบบธงชาติอาร์เจนตินา - Ron Cobb, ผู้ออกแบบธงนิเวศวิทยาของอเมริกา - John Eisenmann, ผู้ออกแบบธงประจำรัฐโอไฮโอ - Robert G. Heft, ผู้ออกแบบธงดาวสัญลักษณ์เขตปกครอง 50 ดวงในธงชาติสหรัฐฯ - อดอล์ฟ ฮิตเลอร์, ผู้ออกแบบธงชาตินาซีเยอรมนี (the Reichskriegsflagge) - Francis Hopkinson, ผู้ออกแบบธงชาติสหรัฐอเมริกา (ตามหลักฐานของนักประวัติศาสตร์หลายคน) - Sharif Hussein, ผู้ออกแบบธงขบวนการปฏิวัติอาหรับ - Lu Hao-tung, ผู้ออกแบบธงชาติสาธารณรัฐจีนพื้นสีฟ้าและมีดวงอาทิตย์สีขาว - John McConnell, ผู้ออกแบบธงโลก - Fredrik Meltzer, ผู้ออกแบบธงชาตินอร์เวย์ - Raimundo Teixeira Mendes, ผู้ออกแบบธงชาติบราซิล - William Porcher Miles, ผู้ออกแบบธงกองทัพฝ่ายสมาพันธรัฐอเมริกา (ช่วงสงครามกลางเมือง) - Francisco de Miranda, ผู้ออกแบบธงชาติเวเนซูเอลา - Friedensreich Hundertwasser, ผู้ออกแบบธงโครู () หรือธงผักกูด สัญลักษณ์ของประเทศนิวซีแลนด์ - Christopher Pratt, ผู้ออกแบบธงประจำจังหวัดนิวฟาวด์แลนด์ และลาบราดอร์ ประเทศแคนาดา - Betsy Ross, ผู้ออกแบบธงชาติสหรัฐอเมริกา (ตามตำนานการเล่าขาน) - Gerard Slevin, อดีตเจ้ากรมตราสัญลักษณ์แห่งไอร์แลนด์ผู้มีชื่อเสียงโด่งดังจากการออกแบบธงสหภาพยุโรป - Whitney Smith, ผู้ออกแบบธงชาติสาธารณรัฐสหกรณ์กายอานา และธงอื่นๆ - George Stanley, ผู้ออกแบบธงชาติแคนาดา - Robert Watt, ผู้ออกแบบธงประจำมณฑลแวนคูเวอร์ และ บริทิชโคลัมเบีย ประเทศแคนาดา - เจิง เหลียนซง ผู้ออกแบบธงชาติสาธารณรัฐประชาชนจีน - Theodosia Okoh, ผู้ออกแบบธงชาติกานา</doc>
