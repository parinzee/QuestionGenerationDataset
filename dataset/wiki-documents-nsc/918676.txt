<doc id="918676" url="https://th.wikipedia.org/wiki?curid=918676" title="เหมียว คุณาธาร">เหมียว คุณาธาร เหมียว คุณาธาร เป็นชื่อในวงการเพลงลูกทุ่งของ เสาวลักษณ์ โกสุมพันธุ์ นักร้องหญิงที่มีชื่อเสียงของไทย เจ้าของฉายาสาวลูกทุ่งวินเทจ เริ่มเข้าวงการเพลงตั้งแต่อายุ 17 ปี มีภูมิลำเนาเดิมอยู่ที่อำเภอสิชล จังหวัดนครศรีธรรมราช เป็นบุตรสาวคนโตในจำนวนพี่น้อง 2 คน ของครอบครัวข้าราชการ ซึ่งที่มาของชื่อ เหมียว คุณาธาร มาจากชื่อเล่นที่มีชื่อว่า เหมียว ส่วน คุณาธาร นั้นมาจากชื่อ โรงเรียนสิชลคุณาธารวิทยา ที่เหมียวสำเร็จการศึกษาในระดับมัธยมศึกษาตอนต้น ส่วนระดับมัธยมศึกษาตอนปลายสำเร็จการศึกษาจาก โรงเรียนวัดเขมาภิรตาราม และในระดับปริญญาตรีสำเร็จการศึกษาจาก สาขาวิชาภาษาไทย คณะมนุษยศาสตร์และสังคมศาสตร์ มหาวิทยาลัยราชภัฏสวนสุนันทา เหมียวเข้ารอบ 40 คนสุดท้าย เคพีเอ็น อวอร์ด 2005 เข้ารอบชิงชนะเลิศการประกวดขับร้องเพลงลูกทุ่งไทย ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 5 พ.ศ. 2547 ทางสถานีวิทยุโทรทัศน์แห่งประเทศไทย ช่อง 11 (NBT) ต่อมาเมื่อปี 2550 ในขณะที่เรียนชั้นมัธยมศึกษาปีที่ 3 เหมียวได้เข้าประกวดดาวรุ่งลูกทุ่งไทยแลนด์ (1 ตำบล 1 นักร้อง) ปี 1 โดยเป็นตัวแทนของจังหวัดนครศรีธรรมราช ซึ่งการประกวดครั้งนี้เป็นประตูให้เหมียวได้ก้าวสู่วงการลูกทุ่ง มีอัลบั้มเป็นของตนเองในชื่ออัลบั้ม บ่นแก้เบื่อ โดยมี ฉัตร สินสืบผล หรือ ฉัตร เชียงใหม่ เป็นโปรดิวเซอร์เพลง หลังจากนั้นในปี 2554 ได้เข้าไปเป็นศิลปินในสังกัดบริษัทรถไฟดนตรี (1995) จำกัด มีผลงานศิลปินกลุ่มในชื่อ สี่สาวซนแซ่บ และผลงานเพลงอีกมากมาย ซึ่งผลงานเพลงที่ได้รับความนิยม อาทิ เพลง "บ่นแก้เบื่อ", "เบิร์ธเดย์แนวแนว", "คืนแฟนให้เขา", "สัญญาวันพ่อ", "ขอบคุณเจ้านาย", "เรยาเรยา" เป็นต้น รวมทั้งผลงานเพลงประกอบสปอตโฆษณาวิทยุอีกหลายผลงาน นอกจากนี้ อีกบทบาทหนึ่งที่เหมียวทำควบคู่การเป็นศิลปินนักร้อง คือ การเป็นนักจัดรายการวิทยุกระจายเสียง (ดีเจ) ซึ่งชื่นชอบมาตั้งแต่เด็ก เคยจัดรายการที่ อสมท จังหวัดนครศรีธรรมราช FM 104.50 MHz. สถานีวิทยุชาวทุ่งเรดิโอเน็ตเวิร์ค, สถานีวิทยุกระจายเสียงแห่งประเทศไทย กรมประชาสัมพันธ์ และสถานีวิทยุไทรน้อยเรดิโอ 107.50 MHz. จังหวัดนนทบุรีผลงานเพลงผลงานเพลง. - "บ่นแก้เบื่อ" - "เบิร์ธเดย์แนวแนว" - "คืนแฟนให้เขา" - "สัญญาวันพ่อ" - "ของขวัญวันแม่" - "ขอบคุณเจ้านาย" - "ดิ้น ดิ้น ดิ้น" - "เรยาเรยา" - "ขาเต้นข้างโต๊ะ" - "ทำดีตามรอยพ่อ"รางวัลเกียรติคุณ</doc>
