<doc id="22516" url="https://th.wikipedia.org/wiki?curid=22516" title="เขตจอมทอง">เขตจอมทอง เขตจอมทอง เป็น 1 ใน 50 เขตการปกครองของกรุงเทพมหานคร จัดอยู่ในกลุ่มเขตตากสิน ซึ่งถือเป็นแหล่งจ้างงานใหม่ ที่อยู่อาศัยหนาแน่นมาก และศูนย์ราชการทางทิศตะวันตกของกรุงเทพมหานครที่ตั้งและอาณาเขต ที่ตั้งและอาณาเขต. ตั้งอยู่บริเวณทางฝั่งตะวันตกของแม่น้ำเจ้าพระยาหรือฝั่งธนบุรี มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตภาษีเจริญและเขตธนบุรี มีลำรางสาธารณะ คลองบางประทุน คลองตาฉ่ำ คลองรางบัว คลองสวนหลวงใต้ คลองบางหว้า คลองวัดโคนอน (คลองวัดอ่างแก้ว) คลองตาม่วง คลองวัดนางชี (คลองวัดเพลง) คลองด่าน คลองวัดใหม่ยายนุ้ย 1 (คลองศาลเจ้าต้นโพธิ์) และคลองแยกบางสะแก 13 เป็นเส้นแบ่งเขต - ทิศตะวันออก ติดต่อกับเขตธนบุรีและเขตราษฎร์บูรณะ มีคลองบางสะแก คลองดาวคะนอง และถนนสุขสวัสดิ์เป็นเส้นแบ่งเขต - ทิศใต้ ติดต่อกับเขตราษฎร์บูรณะ เขตทุ่งครุ และเขตบางขุนเทียน มีคลองบางปะแก้ว คลองยายจำปี คลองกอไผ่ขวด ลำรางสาธารณะ คลองบางมด คลองตาสุก และคลองบัว (คลองตาเปล่ง) เป็นเส้นแบ่งเขต - ทิศตะวันตก ติดต่อกับเขตบางขุนเทียน เขตบางบอน และเขตภาษีเจริญ มีคลองวัดกก คลองสนามชัย คลองวัดสิงห์ และคลองบางระแนะเป็นเส้นแบ่งเขตที่มาของชื่อเขต ที่มาของชื่อเขต. มาจากชื่อวัดจอมทอง ซึ่งบางครั้งก็เรียกว่าวัดเจ้าทอง บ้างก็ว่าวัดกองทอง นักวิชาการสันนิษฐานว่าวัดนี้เป็นวัดที่สร้างขึ้นในสมัยกรุงศรีอยุธยา รัชสมัยสมเด็จพระเจ้าปราสาททอง ปัจจุบันวัดจอมทองมีชื่ออย่างเป็นทางการว่าวัดราชโอรสารามราชวรวิหารประวัติศาสตร์ ประวัติศาสตร์. บริเวณเขตจอมทองเดิมเป็นพื้นที่ทางทิศตะวันออกเฉียงเหนือของอำเภอบางขุนเทียน จังหวัดธนบุรี ซึ่งบริเวณนี้ต่อมามีชุมชนหนาแน่นและมีความเจริญขึ้น เนื่องจากเป็นที่ตั้งที่ว่าการอำเภอ มีทั้งคลอง ถนน และเส้นทางรถไฟตัดผ่าน ทางราชการจึงได้จัดตั้งเทศบาลนครธนบุรีขึ้นในปี พ.ศ. 2479 โดยให้ตำบลบางค้ออยู่ในท้องที่ด้วย และตั้งสุขาภิบาลบางขุนเทียนขึ้นในพื้นที่บางส่วนของตำบลบางขุนเทียนและตำบลบางมดในปี พ.ศ. 2508 ซึ่ง ตำบลจอมทอง ก็ได้รับการจัดตั้งขึ้นในเดือนมิถุนายน พ.ศ. 2513 โดยโอนพื้นที่ 11 หมู่บ้านทางตอนเหนือของตำบลบางมดออกมา ต่อมาได้มีการยุบรวมจังหวัดธนบุรีและจังหวัดพระนคร เปลี่ยนฐานะเป็นนครหลวงกรุงเทพธนบุรี และเปลี่ยนเป็นกรุงเทพมหานคร ยกเลิกการเรียกชื่อตำบลและอำเภอแบบเดิม ตำบลจอมทองจึงได้รับการเปลี่ยนแปลงฐานะเป็น แขวงจอมทอง และอยู่ในเขตการปกครองของสำนักงานเขตบางขุนเทียน จนกระทั่งในวันที่ 9 พฤศจิกายน พ.ศ. 2532 จึงได้มีประกาศกระทรวงมหาดไทยจัดตั้ง เขตจอมทอง ขึ้น โดยแบ่งพื้นที่เขตบางขุนเทียนออกมา 4 แขวง ต่อมาในวันที่ 18 พฤศจิกายน พ.ศ. 2540 เขตจอมทองได้รับพื้นที่บางส่วนของแขวงบางปะกอก เขตราษฎร์บูรณะ และแขวงบุคคโล เขตธนบุรี มาเป็นพื้นที่ปกครองของทางสำนักงานเขต ตามประกาศกระทรวงมหาดไทย เรื่อง เปลี่ยนแปลงพื้นที่เขตธนบุรี เขตจอมทอง เขตราษฎร์บูรณะ และตั้งเขตทุ่งครุ กรุงเทพมหานคร ซึ่งอยู่ในช่วงจัดพื้นที่การบริหารในกรุงเทพมหานครใหม่ โดยแบ่งพื้นที่เขตการปกครองจากเดิม 38 เขตเป็น 50 เขตลักษณะทางกายภาพ ลักษณะทางกายภาพ. ลักษณะภูมิประเทศของเขตจอมทองเป็นที่ราบลุ่มโดยตลอด ในอดีตมีสภาพเป็นเรือกสวนไร่นา แบบสังคมชนบท มีการทําการเกษตรกรรม แต่ในปัจจุบันลักษณะการใช้ที่ดิน เปลี่ยนแปลงไปจากเดิมเกือบหมดแล้ว กลายเป็นสังคมเมือง เต็มไปด้วยตึกรามบ้านช่อง อาคารพาณิชย์ โรงงาน อุตสาหกรรม และสถานประกอบกิจการทั้งขนาดเล็กและขนาด ใหญ่ ตลอดจนหมู่บ้านจัดสรรต่าง ๆ มากมาย พื้นที่สวนอยู่เหลือเพียงเล็กน้อย และที่มีชื่อเสียงคือ สวนส้ม บางมดและสวนลิ้นจี่การแบ่งเขตการปกครอง การแบ่งเขตการปกครอง. ท้องที่สำนักงานเขตจอมทองแบ่งเขตการปกครองย่อยออกเป็น 4 แขวง (khwaeng) ได้แก่ประชากรการคมนาคม การคมนาคม. ในพื้นที่เขตจอมทองมีทางสายหลัก ได้แก่- ถนนพระรามที่ 2 - ถนนเอกชัย - ถนนวุฒากาศ - ถนนจอมทอง - ถนนสมเด็จพระเจ้าตากสิน - ถนนสุขสวัสดิ์ - ถนนราชพฤกษ์ - ถนนกัลปพฤกษ์ - ทางพิเศษเฉลิมมหานคร ส่วนทางสายรอง ได้แก่- ถนนกำนันแม้น - ถนนพุทธบูชา - ถนนจอมทองบูรณะ - ถนนเทอดไท - ถนนอนามัยงามเจริญ - ซอยพระรามที่ 2 ซอย 28 (วัดสีสุก / รัตนกวี) และซอยจอมทอง 19 (วัจนะ) - ซอยพระรามที่ 2 ซอย 33 (วัดยายร่ม) - ซอยพระรามที่ 2 ซอย 18 / ซอยสุขสวัสดิ์ 14 (สถานีตำรวจบางมด)ทางน้ำทางน้ำ. - คลองสนามชัย - คลองด่าน - คลองบางขุนเทียน - คลองดาวคะนอง - คลองบางมด - คลองวัดกก - คลองวัดสิงห์ - คลองบางปะแก้ว - คลองลัดเช็ดหน้า - คลองบางสะแก - คลองบางระแนะ - คลองบางระแนะน้อย - คลองบางประทุน - คลองบางหว้า - คลองสวนเลียบ - คลองบางค้อ - คลองวัดโคนอน - คลองสวนหลวงใต้ - คลองลำรางสาธารณะ - คลองตาฉ่ำ - คลองวัดนางชี - คลองวัดใหม่ยายนุ้ย - คลองยายจำปี - คลองกอไผ่ขวด - คลองตาสุก - คลองบัวสถานที่สำคัญโรงเรียนสถานที่สำคัญ. โรงเรียน. - โรงเรียนบางมดวิทยา "สีสุกหวาดจวนอุปถัมภ์" - โรงเรียนมัธยมวัดสิงห์ - โรงเรียนวัดราชโอรส - โรงเรียนวัดยายร่ม (วัฒนราษฎร์รังสรรค์)วัดวัด. - วัดแก้วไพฑูรย์หรือวัดบางประทุนใน - วัดไทร - วัดนาคนิมิตร - วัดนางนองวรวิหาร - วัดบางขุนเทียนนอก - วัดบางขุนเทียนกลาง - วัดบางประทุนนอก - วัดบางขุนเทียนใน - วัดโพธิ์แก้ว - วัดโพธิ์ทอง - วัดมงคลวราราม (วัดมะเกลือ) - วัดยายร่ม - วัดราชโอรสารามราชวรวิหาร - วัดศาลาครืน - วัดสิงห์ - วัดสีสุก - วัดหนังราชวรวิหารอื่น ๆอื่น ๆ. - ศาลอาญาธนบุรี - ตลาดน้ำวัดไทร</doc>
