<doc id="900263" url="https://th.wikipedia.org/wiki?curid=900263" title="Re-Master Thailand">Re-Master Thailand รายการ Re-Master Thailand เป็นรายการมิวสิกวาไรตีโชว์การแข่งขันเพลงไทยสากลของเหล่าศิลปินทั่วฟ้าเมืองไทยที่จะมาเปลี่ยนเพลงดังของศิลปินแต่ละท่านให้มีทำนองเพลงที่เปลี่ยนไปอย่างสิ้นเชิงและผู้ชนะก็จะได้บันทึกลงแผ่นเสียง Re-Master โดยออกอากาศครั้งแรกทุกวันเสาร์ เวลา 20.15 - 22.00 น. เริ่มออกอากาศครั้งแรกวันเสาร์ที่ 11 พฤศจิกายน พ.ศ. 2560 ต่อจากรายการ ร้องล่าเนื้อที่ออกอากาศจบไปเมื่อวันที่ 4 พฤศจิกายน พ.ศ. 2560 ทาง ช่องวัน ผลิตโดย บริษัท เดอะ วัน เอ็นเตอร์ไพรส์ จำกัด ร่วมกับ บริษัท ซีเนริโอ จำกัด และ บริษัท ใจอั้น จำกัด (GI-AUN Co.,Ltd.) ผู้ดำเนินรายการได้แก่ สมพล ปิยะพงศ์สิริ (ดีเจไก่) และในปี พ.ศ. 2561 ทางสถานีได้ย้ายวันและเวลาการออกอากาศใหม่เป็นทุกวันอาทิตย์ เวลา 18.20 - 20.00 น. หลังจบจากรายการ เดินหน้าประเทศไทย เริ่มวันที่ 7 มกราคม พ.ศ. 2561 - 25 กุมภาพันธ์ พ.ศ. 2561พิธีกรดำเนินรายการพิธีกรดำเนินรายการ. - สมพล ปิยะพงศ์สิริ (ดีเจไก่)รูปแบบและกติการายการ Re-Master Thailand รูปแบบและกติการายการ Re-Master Thailand. โดยศิลปินของทั้งสีแดงและสีน้ำเงินก็จะมี Music Director คือคุณ ณฐพล ศรีจอมขวัญ มาควบคุมดูแลในการ Re-Master เพลงดังของศิลปินแต่ละท่านให้มีท่วงทำนองที่เปลี่ยนไปหลากหลายแนวเพลงจากเวอร์ชันเดิมที่แฟนเพลงคุ้นเคย และมีผลโหวตจากผู้ชมในห้องส่งรายการที่จะกดโหวตผ่านโทรศัพท์มือถือเพื่อตัดสินว่าศิลปินจากสีแดงหรือสีน้ำเงินใครจะมีคะแนนโหวตที่สูงมากกว่ากันก็จะได้บันทึกเพลงที่ศิลปินแต่ละท่านได้ร้องไว้นำมาลงแผ่นเสียง Re-Master ในกรณีที่มีคะแนนโหวตเสมอกันจะให้ลงแผ่นเสียง Re-Master ทั้ง 2 คนเอเยนต์ (AGENT)รายชื่อเอเยนต์ประจำสัปดาห์การแข่งขัน</doc>
