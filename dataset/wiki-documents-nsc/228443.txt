<doc id="228443" url="https://th.wikipedia.org/wiki?curid=228443" title="ชลทิตย์ จันทคาม">ชลทิตย์ จันทคาม ชลทิตย์ จันทคาม นักฟุตบอลตำแหน่งกองหลังทีมชาติไทยของสโมสรชลบุรี เอฟซีประวัติ ประวัติ. ชลทิตย์ จันทคาม เกิดเมื่อวันที่ 2 มิถุนายน พ.ศ. 2528 ที่อำเภอนาเชือก จังหวัดมหาสารคาม โดยครอบครัวมีอาชีพทำสวน เรียนชั้นประถมศึกษาที่โรงเรียนบ้านสำโรง ก่อนจะมาศึกษาต่อในชั้น ม.ต้น ที่โรงเรียนแสนสุข และย้ายมาเรียน ม.ปลาย ที่โรงเรียนจุฬาภรณราชวิทยาลัย บุรีรัมย์ และเรียนปริญญาตรีที่คณะบริหารธุรกิจ มหาวิทยาลัยกรุงเทพธนบุรี ปัจจุบันชลทิตย์ แต่งงานกับเจนจิรา จันทคามและมีบุตรชาย 1 คนการเล่นฟุตบอลชลบุรี เอฟซี การเล่นฟุตบอล. ชลบุรี เอฟซี. ชลทิตย์ จันทคาม เริ่มเล่นฟุตบอลในตำแหน่งกองหน้าตั้งแต่ชั้นประถม และได้เข้ามาอยู่ในทีมชลบุรี เอฟซีชุดที่ได้แชมป์โปรลีกโดยเล่นกองหน้าคู่กับพิภพ อ่อนโม้ ต่อมาภายหลังวิทยา เลาหกุลกุนซือของทีมในเวลานั้นได้ปรับเปลี่ยนให้เขามาเล่นตำแหน่งกองหลังในช่วงครึ่งฤดูกาลหลังของไทยแลนด์พรีเมียร์ลีก 2549 และทำผลงานได้อย่างดีจนมีชื่อติดทีมชาติชุดซีเกมส์ 2007 ที่นครราชสีมา และสามารถพาทีมชาติไทยคว้าเหรียญทองมาครองได้ในที่สุด ชลทิตย์ ติดทีมชาติชุดใหญ่ภายใต้การคุมทีมของปีเตอร์ รีด และคว้าแชมป์ทีแอนด์ที คัพได้ที่เวียดนามและได้รองแชมป์เอเอฟเอฟ ซูซูกิ คัพ 2008ผลงาน ผลงาน. ชลบุรี- โปรลีก แชมป์: ฤดูกาล 2548 - ไทยพรีเมียร์ลีก แชมป์: ฤดูกาล 2550 รองแชมป์: ฤดูกาล 2551 - ถ้วยพระราชทาน ก. แชมป์: ปี 2551,2552 ทีมชาติไทย- ชุดซีเกมส์ แชมป์: ปี2007 - ทีแอนด์ที คัพ แชมป์: ปี2008 - ซูซูกิ คัพ (อาเซียนฟุตบอลแชมเปียนชิพเดิม) รองแชมป์: 2008</doc>
