<doc id="431562" url="https://th.wikipedia.org/wiki?curid=431562" title="ลัมโบร์กีนี เรเบนตัน">ลัมโบร์กีนี เรเบนตัน ลัมโบร์กีนี เรเบนตัน (Lamborghini Reventón ) เป็นรถยนต์นั่งสมรรถนะสูง เครื่องยนตร์กลางลำหลัง ขับเคลื่อนสี่ล้อ (AWD) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี ลัมโบร์กีนี เปิดตัวในปี ค.ศ. 2007 ที่งานแฟรงค์เฟิร์ตมอเตอร์โชว์ และกลายเป็นรถที่มีมูลค่าสูงที่สุดในงาน ด้วยราคา 1 ล้านยูโร หรือ กว่า 1.5 ล้านดอลลาร์สหรัฐ เรเบนตัน สามารถทำความเร็วสูงสุดไว้ที่ 356 กม./ชม. (221.2 ไมล์ต่อชั่วโมง) ซึ่งบันทึกไว้ที่ดูไบ บริษัทลัมโบร์กีนี ก็ได้ออกมาประกาศว่า จะจำหน่ายเพียง 20 คันเท่านั้น (แม้ว่าเดิมทีจะมีข่าวลือว่า จะผลิตถึง 100 คันก็ตาม) แบ่งเป็น 10 คันที่สหรัฐอเมริกา 7 คันที่ยุโรป 1 คันที่แคนาดา และ 2 คันที่เอเซียโดยแต่ละคันจะทำเครื่องหมายการค้าเป็น 0/20 ส่วนคันที่ผลิตนอกเหนือจากจำนวนที่กล่าวมาจะนำไปเก็บไว้ที่พิพิธภัณฑ์ลัมโบร์กีนี ทั้ง ๆ ที่ตัวถังภายนอกได้รับการออกแบบใหม่เกือบทั้งหมด แต่เครื่องยนต์กลับใช้ระบบส่งกำลังทุกอย่าง รวมถึงเครื่องยนต์ V12 จากมูร์เซียลาโก เรเบนตัน ได้รับแรงบันดาลใจการออกแบบมาจาก "เครื่องบินขับไล่ที่เร็วที่สุด"เรเบนตัน โรดสเตอร์ เรเบนตัน โรดสเตอร์. เรเบนตัน โรดสเตอร์ เป็นรุ่นเสริมเปิดตัวที่แฟรงค์เฟิร์ตมอเตอร์โชว์ในปี ค.ศ. 2009 ใช้เครื่องยนต์จาก Murciélago LP 670-4 SuperVeloce ซึ่งก็คือตัวท็อปของมูร์เซียลาโก โดยจะมีการผลิตน้อยกว่าโฉมคูเป คือเพียง 15 คันเท่านั้น ด้วยราคาคันละกว่า 1,100,000 ยูโร เรเบนตัน โรดสเตอร์มีความเร็วสูงสุดต่ำกว่าเรเบนตันเล็กน้อย ความเร็วสูงสุดของมันคือ 205 ไมล์ต่อชั่วโมง โดยอัตราเร่ง 62 ไมล์ใช้เวลา 3.3 วินาที</doc>
