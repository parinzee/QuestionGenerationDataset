<doc id="625193" url="https://th.wikipedia.org/wiki?curid=625193" title="ฟุตบอลหญิงทีมชาติญี่ปุ่น">ฟุตบอลหญิงทีมชาติญี่ปุ่น ฟุตบอลหญิงทีมชาติญี่ปุ่น (; ) หรือ นะเดะชิโกะเจแปน () เป็นทีมนักฟุตบอลหญิงชุดใหญ่ของประเทศญี่ปุ่นและดำเนินงานโดยสมาคมฟุตบอลญี่ปุ่น (เจเอฟเอ) ทีมชาติญี่ปุ่นเป็นฝ่ายชนะทีมชาติสหรัฐอเมริกาในการแข่งขันฟุตบอลโลกหญิง 2011 รอบชิงชนะเลิศ จากการดวลลูกโทษ ส่งผลให้เป็นทีมแรกของเอเชียที่สามารถชนะการแข่งขันฟุตบอลโลกหญิงประวัติของนะเดะชิโกะเจแปนยุค 70 และยุค 80 ประวัติของนะเดะชิโกะเจแปน. ยุค 70 และยุค 80. ในช่วงคริสต์ทศวรรษ 1970 ได้มีจำนวนนักฟุตบอลหญิงและทีมฟุตบอลหญิงเพิ่มขึ้นในประเทศญี่ปุ่น และมีการจัดการแข่งขันลีกระดับภูมิภาคขึ้นในส่วนต่าง ๆ ของประเทศญี่ปุ่น จากนั้นในปี ค.ศ. 1980 ได้มีการจัดการแข่งขัน "ออลเจแปนวีเมนส์ฟุตบอลแชมเปียนชิพ" และในปี ค.ศ. 1981 ฟุตบอลหญิงทีมชาติญี่ปุ่นได้เข้าแข่งขันในระดับนานาชาติครั้งแรกที่ฮ่องกง ทีมนี้ยังคงเข้าแข่งขันอย่างต่อเนื่องทั้งในประเทศญี่ปุ่นและประเทศอื่น ๆ แต่ก็ไม่ใช่ทีมชาติ "ออลเจแปน" หากแต่เป็นการจัดทีมชั่วคราวที่ได้คัดเลือกจากลีกระดับภูมิภาค ในปี ค.ศ. 1986 เรียวเฮ ซุสุกิ ได้รับเลือกให้เป็นผู้ฝึกสอนฟุตบอลหญิงทีมชาติญี่ปุ่น ซึ่งเป็นทีม "ออลเจแปน" ชุดแรก ส่วนในปี ค.ศ. 1989 ได้มีการก่อตั้ง "ฟุตบอลลีกหญิงแห่งประเทศญี่ปุ่น" (หรือที่เรียกในชื่อย่อว่า "แอลลีก") และฟุตบอลหญิงทีมชาติญี่ปุ่นยังได้รับการคัดเลือกสู่การแข่งขัน "ฟุตบอลโลกหญิง 1991" ที่จัดขึ้น ณ ประเทศจีน</doc>
