<doc id="187756" url="https://th.wikipedia.org/wiki?curid=187756" title="แมงมุมเพื่อนรัก">แมงมุมเพื่อนรัก แมงมุมเพื่อนรัก () เป็นวรรณกรรมสำหรับเยาวชนที่มีชื่อเสียง ของ อี.บี. ไวท์ นักเขียนชาวสหรัฐ ตีพิมพ์ครั้งแรกเมื่อ พ.ศ. 2495 เป็นวรรณกรรมสำหรับเยาวชนเรื่องที่สอง ในจำนวน 3 เรื่อง ของไวท์ ต่อจาก สจ๊วต ลิตเติ้ล (พ.ศ. 2488) และ The Trumpet of the Swan (เสียงรักจากทรัมเป็ตหงส์) (พ.ศ. 2513) แมงมุมเพื่อนรัก เป็นเรื่องราวเกี่ยวกับ แมงมุมชื่อ ชาร์ล็อต ซึ่งช่วยชีวิตลูกหมูชื่อ วิลเบอร์ ซึ่งถูกเลี้ยงเพื่อนำมาฆ่าเป็นอาหาร โดยการชักใย สะกดเป็นตัวอักษร เพื่อให้วิลเบอร์ได้ตกเป็นข่าวถึงความพิเศษ ไม่เหมือนหมูตัวอื่น และรอดพ้นจากการถูกฆ่าในที่สุด วรรณกรรมเรื่องนี้ได้รับการตีพิมพ์ถึง 45 ล้านเล่ม ได้รับการแปลเป็นภาษาต่างๆ 23 ภาษา รวมทั้งภาษาไทย แมงมุมเพื่อนรัก ฉบับภาษาไทย ตีพิมพ์โดย ไทยวัฒนาพานิช ได้รับคัดเลือกเป็นหนังสืออ่านนอกเวลาสำหรับนักเรียนชั้นมัธยมศึกษาตอนต้น</doc>
