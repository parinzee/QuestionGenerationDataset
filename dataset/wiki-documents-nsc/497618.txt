<doc id="497618" url="https://th.wikipedia.org/wiki?curid=497618" title="ปิตาจารย์แห่งคริสตจักร">ปิตาจารย์แห่งคริสตจักร ปิตาจารย์แห่งคริสตจักร () ปิตาจารย์แห่งคริสตจักรยุคแรก (Early Church Fathers) หรือ ปิตาจารย์ศาสนาคริสต์ (Christian Fathers) คือนักเทววิทยาที่มีบทบาทสำคัญในศาสนาคริสต์ยุคแรก ปิตาจารย์เหล่านี้มักเป็นอาจารย์หรือมุขนายกที่มีบทบาทสำคัญในยุคนั้น งานเขียนของปิตาจารย์ถือเป็นบรรทัดฐานความเชื่อของคริสต์ศาสนิกชนในศตวรรษต่อ ๆ มา ปิตาจารย์บางคนอาจไม่ใช่นักบุญ ไม่ได้รับศีลอนุกรม แต่ส่วนมากก็ได้รับความเคารพจากคริสตจักรต่าง ๆ ทั้งโรมันคาทอลิก อีสเทิร์นออร์ทอดอกซ์ ออเรียนทัลออร์ทอดอกซ์ แองกลิคันคอมมิวเนียน และลูเทอแรน ออริเจนและเทอร์ทิวเลียนเป็นสองปิตาจารย์ที่มีชื่อเสียงมาก แต่ก็ไม่ได้รับการประกาศเป็นนักบุญในคริสตจักรคาทอลิก ออริเจนแม้จะมีอิทธิพลมากในศาสนาคริสต์ตะวันออก แต่เนื่องจากเขาเชื่อเรื่องการเวียนว่ายตายเกิดจึงถูกประณามว่าเป็นพวกนอกรีต ส่วนเทอร์ทิวเลียนตอนแรกเป็นที่ยอมรับในคริสตจักรเพราะสนับสนุนแนวคิดตรีเอกภาพนิยม แต่ต่อมาได้รับแนวคิดของลัทธิมอนทานิสต์จึงถูกประณามว่าเป็นพวกนอกรีตเช่นกันรายนามปิตาจารย์รายนามปิตาจารย์. - สมเด็จพระสันตะปาปาเคลเมนต์ที่ 1 - อิกเนเชียสแห่งแอนติออก - พอลิคาร์ปแห่งสเมอร์นา- อีเรเนอุส - เคลเมนต์แห่งอะเล็กซานเดรีย - ออริเจน - อะทาเนเชียสแห่งอะเล็กซานเดรีย - สามปิตาจารย์แห่งแคปพาโดเชีย (คือ แบซิลแห่งซีซาเรีย, เกรกอรีแห่งนิสซา, และเกรกอรีแห่งนาเซียนซัส) - จอห์น คริสซอสตอม - ซิริลแห่งอะเล็กซานเดรีย - มักซีมุสธรรมสักขี - จอห์นแห่งดามัสกัส- เทอร์ทิวเลียน - ซีเปรียนแห่งคาร์เธจ - อีแลร์แห่งปัวตีเย - แอมโบรสแห่งมิลาน - เจอโรม - ออกัสตินแห่งฮิปโป - สมเด็จพระสันตะปาปาเกรกอรีที่ 1 - อีซีโดโรแห่งเซบียา</doc>
