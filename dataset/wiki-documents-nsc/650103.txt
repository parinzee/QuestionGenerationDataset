<doc id="650103" url="https://th.wikipedia.org/wiki?curid=650103" title="พระมหาวิชาญ สุวิชาโน">พระมหาวิชาญ สุวิชาโน พระมหาวิชาญ สุวิชาโน (บัวบาน) เป็นพระนักเผยแผ่ พระวิทยากร นักบรรยายธรรม ที่เป็นที่รู้จักดีรูปหนึ่งของเมืองไทยในปัจจุบัน ท่านเกิดเมื่อ พ.ศ. 2511 บรรพชาเมื่อ พ.ศ. 2525 ปัจจุบันพระมหาวิชาญ ดำรงตำแหน่งหัวหน้าพระธรรมวิทยากรค่ายวัยใส มหาวิทยาลัยมหาจุฬาลงกรณราชวิทยาลัย และผู้อำนวยการส่วนวางแผนและพัฒนาการอบรม สถาบันวิปัสสนาธุระ มหาวิทยาลัยมหาจุฬาลงกรณราชวิทยาลัยประวัติ ประวัติ. พระมหาวิชาญ ฉายาสุวิชาโน นามสกุลบัวบาน ท่านเกิดเมื่อวันที่ 2 พฤศจิกายนพ.ศ. 2511 ที่ จังหวัดสุรินทร์ หลังท่านบรรพชาในปี พ.ศ. 2525 ท่านได้ศึกษาพระปริยัติธรรมจนสำเร็จ นักธรรมเอก และเปรียญธรรม ๔ ประโยค และเป็นครูสอนปริยัติธรรม วัดปราสาทศิลาราม จังหวัดสุรินทร์ และวัดกัลยาณมิตร กรุงเทพมหานคร ต่อมาหลังจากท่านได้สำเร็จปริญญาตรีพุทธศาสตรบัณฑิต ท่านได้ออกปฏิบัติธรรม ณ วิเวกอาศรม โดยการควบคุมให้วิปัสสนากรรมฐานโดย พระอาจารย์ ภัททันตะ อาสภเถระ ธัมมาจริยะ เป็นเวลา 2 ปี ในปี พ.ศ. 2536 - พ.ศ. 2537 และได้ปฏิบัติธรรม ณ วัดหนองป่าพง จ.อุบลราชธานี และวัดกันตศีลาวาส จ.นครพนม สาขาวัดหนองป่าพง เมื่อ พ.ศ. 2539การศึกษา การศึกษา. พระมหาวิชาญ สุวิชาโน ในวัยเด็ก เรียนชั้นประถมศีกษา ที่ โรงเรียนบ้านเลิศอรุณ ต.ทัพทัน อ.สังขะ จ.สุรินทร์ จนจบชั้น ป.๖ หลังจากนั้นได้มาศึกษาชั้นมัธยมศึกษา ที่ในตัวอำเภอที่โรงเรียนสังขะ อ.สังขะ จ.สุรินทร์ อันเป็นโรงเรียนประจำอำเภอ จนจบชั้น มัธยมศึกษาปีที่ 4 ในช่วงปิดภาคการศึกษาฤดูร้อน พ.ศ. 2527 นั้นเอง ท่านก็ได้บรรพชาสามเณรด้วยความศรัทธาที่จะทิ้งทางโลก เพื่อแสวงหาสัจธรรมและรับใช้พระพุทธศาสนา หลังบรรพชาอุปสมบท ได้เข้าศึกษาในโรงเรียนปริยัติโกศลวิทยา ซึ่งเป็นโรงเรียนพระปริยัติธรรมแผนกสามัญศึกษาจนจบชั้นมัธยมศึกษาปีที่ 6 และได้เรียนพระปริยัติธรรม คือ ธรรมะและบาลีควบคู่ไปด้วย สำเร็จการศึกษาพระปริยัติธรรมระดับนักธรรมชั้นเอก ในปี พ.ศ. 2531 และเปรียญธรรม ๔ ประโยค พ.ศ. 2534 จากนั้นท่านได้ศึกษาต่อจนสำเร็จปริญญาตรีพุทธศาสตรบัณฑิต (เอกจิตวิทยาสังคม) จากคณะมนุษยศาสตร์ มหาวิทยาลัยมหาจุฬาลงกรณราชวิทยาลัย รุ่นที่ 39 ใน พ.ศ. 2537 และสำเร็จปริญญาโทพุทธศาสตรมหาบัณฑิต (สาขาธรรมนิเทศ) จากมหาวิทยาลัยมหาจุฬาลงกรณราชวิทยาลัย รุ่นที่ 11 เมื่อ พ.ศ. 2543 โดยท่านได้ทำวิทยานิพนธ์เรื่องกระบวนฝึกอบรมบุคลากรทางพระพุทธศาสนาของพระโพธิญาณเถร (ชา สุภทฺโท)ตำแหน่งงานทางคณะสงฆ์ตำแหน่งงานทางคณะสงฆ์. - พ.ศ. 2537 – พ.ศ. 2542 ดำรงตำแหน่งทางพระสังฆาธิการเป็นเจ้าอาวาสวัดเลิศอรุณวราราม ตำบลทัพทัน อำเภอสังขะ จังหวัดสุรินทร์การทำงานเพื่อสังคม การทำงานเพื่อสังคม. หลังจากท่านสำเร็จการศึกษาปริญญาโทพุทธศาสตรมหาบัณฑิต (สาขาธรรมนิเทศ) จากมหาวิทยาลัยมหาจุฬาลงกรณราชวิทยาลัย ในปี พ.ศ. 2543 ท่านได้ลาออกจากการดำรงตำแหน่งเจ้าอาวาส มาปฏิบัติหน้าที่ในกรุงเทพมหานคร เพื่อเผยแพร่และนำการปฏิบัติธรรมแก่เยาวชนและประชาชนทั่วไป โดยมีผลงานการเผยแผ่ การอบรมบรรยายธรรม เผยแผ่พระพุทธศาสนาจนเป็นที่ประจักษ์ ทำให้ท่านได้รับแต่งตั้งให้ดำรงตำแหน่งต่าง ๆ ได้แก่- พระวิปัสสนาจารย์ของมหาวิทยาลัยมหาจุฬาลงกรณราชวิทยาลัย - วิทยากรค่ายคุณธรรมค่ายธรรมทายาท - ครูสอนวิชาพระพุทธศาสนาในโรงเรียนวัดกัลยาณ์ โรงเรียนพระตำหนัก โรงเรียนสวนกุหลาบโรงเรียนราชวินิต โรงเรียนประชาราษฎร์อุปถัมภ์ โรงเรียนสังขะโรงเรียนสวนส้ม โรงเรียนทวีธาภิเษก และโรงเรียนจิตรลดา - วิทยากรโครงการกองทัพธรรม กองทัพไทยการศึกษารวมใจ เมืองไทยห่างไกลยาเสพติด - ดำเนินโครงการประเมินเสนอแนะและพัฒนาโรงเรียนวิถีพุทธ - โครงการโพธิสัตว์น้อยและโครงการรณรงค์ไม่สูบบุหรี่ (สสส.) - ดำเนินโครงการเผยแผ่ศีลธรรมนำธรรมะสู่สังคม วิทยากรกิจกรรมธรรมะสู่โรงเรียน - กิจกรรมค่ายวัยใส - กิจกรรมธรรมะนำสมัย - กิจกรรมธรรมะพัฒนาองค์กร - โครงการพัฒนาครูนักเรียนโรงเรียนวิถีพุทธ - หัวหน้าฝ่ายบริการฝึกอบรม มหาวิทยาลัยมหาจุฬาลงกรณราชวิทยาลัย พระมหาวิชาญ สุวิชาโน ได้ตั้ง "ค่ายธรรมทายาท" ขึ้น เพื่ออบรมคุณธรรมในปี 2541 ที่วัดเลิศอรุณวรารม ต.ทัพทัน อ.สังขะ จ.สุรินทร์ ต่อมาได้เปลี่ยนชื่อเป็น "ค่ายวัยใส"เมื่อปี 2550 และนำค่ายมาสังกัดในฝ่ายบริการฝึกอบรม ส่วนธรรมนิเทศ มหาวิทยาลัยมหาจุฬาลงกรณาชวิทยาลัยกิจกรรมเด่นด้านส่งเสริมคุณธรรมและการปฏิบัติธรรม กิจกรรมเด่นด้านส่งเสริมคุณธรรมและการปฏิบัติธรรม. ๑.โรงเรียนวิถีพุทธ ๒.ค่ายวัยใส ๓.ปฏิบัติวิปัสสนากรรมฐาน ๔.เครือข่ายพระธรรมวิทยากร ๕.เครือข่ายพุทธอาสาสมัคร ๖.เครือข่ายคณะกรรมการดำเนินงานคณะกรรมกาเครือข่ายโรงเรียนวิถีพุทธ (คขวพ.)ตำแหน่งงานปัจจุบันตำแหน่งงานปัจจุบัน. - ผู้อำนวยการส่วนวางแผนและพัฒนาการอบรม สถาบันวิปัสสนาธุระ มหาวิทยาลัยมหาจุฬาลงกรณราชวิทยาลัย - รับผิดชอบดุแลการดำเนินงาน การสอนวิปัสสนากรรมฐาน ตามแบบสติปัฎฐาน ๔ ประจำสถาบันวิปัสสนาธุระ มหาวิทยาลัยมหาจุฬาลงกรณราชวิทยาลัย - รับผิดชอบดูแลการดำเนินงาน ค่ายคุณธรรม ค่ายวัยใส มหาวิทยาลัยมหาจุฬาลงกรณราชวิทยาลัย - รับผิดชอบดุแลการดำเนินงานโรงเรียนวิถีพุทธ มหาวิทยาลัยมหาจุฬาลงกรณราชวิทยาลัยร่วมกับ สพฐ.</doc>
