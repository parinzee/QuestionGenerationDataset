<doc id="487936" url="https://th.wikipedia.org/wiki?curid=487936" title="แผนรัก แผนร้าย">แผนรัก แผนร้าย แผนรัก แผนร้าย เป็นละครโทรทัศน์ เป็นละครแนวดราม่า ดัดแปลงจากบทประพันธ์ของ ไอริณ และเคยสร้างไว้โดยบริษัทเอ็กแซ็กท์เมื่อปี พ.ศ. 2547 ออกอากาศทางสถานีโทรทัศน์ไทยทีวีสีช่อง 3 นำกลับมาสร้างใหม่โดยบริษัทเอ็กแซ็กท์เช่นกัน บทโทรทัศน์โดย ทีมเอ็กแซ็กท์ กำกับการแสดงโดย สันต์ ศรีแก้วหล่อ, วรวิทย์ ขัตติยโยธิน โดยออกอากาศทางสถานีวิทยุโทรทัศน์กองทัพบกช่อง 5 ทุกวันวันพุธ-พฤหัสบดี เวลา 20.10 - 21.40 น. โดยเริ่มออกอากาศตอนแรกวันที่ 13 กุมภาพันธ์ 2556 - 3 เมษายน 2556 และออกอากาศทางช่องแอ็กซ์ แชนแนลวันที่ 13 มีนาคม 2556 - 1 พฤษภาคม 2556ตัวละครตัวละคร. - อิศร (ยุทธนา เปื้องกลาง)หนุ่มเพลย์บอย อารมณ์ร้อน เอาแต่ใจ ลึก ๆ เป็นคนจิตใจดีไม่พอใจที่พ่อมีเมียใหม่ หลงรัก กอหญ้า ตั้งแต่แรกเจอ เป็นคนช่วยเธอจากอุบัติเหตุรถคว่ำ คอยช่วยเหลือดูแลตลอดเวลาที่เธอความจำเสื่อม - กอหญ้า ศิวาวงศ์ (ลัลณ์ลลิน เตจะสา เวศซ์)ลูกสาวของ หม่อมหลวงนภดารา ศิวาวงศ์ ที่พลัดพรากกันไปตั้งแต่แรกเกิดเมื่อรู้ว่านภดาราคือแม่ที่แท้จริงจึงเดินทางไปหา โดยมีพเยียขอตามไปด้วย แต่ระหว่างทางเกิดอุบัติเหตุ เมื่อกอหญ้าฟื้นขึ้นมาก็ถูกพเยียทำร้ายหวังเอาชีวิต ก่อนสวมรอยเป็นตัวเธอ - พเยีย (มนชนก แสงฉายเพียงเพ็ญ) เด็กสาวกำพร้า นิสัยทะเยอทะยาน พยายามทำทุกอย่างเพื่อหนีจากความจน อิจฉาที่กอหญ้าเป็นทายาทของตระกูลร่ำรวย เมื่อเห็นกอหญ้าบาดเจ็บจากอุบัติเหตุ จึงลงมือทำร้ายหวังให้ตายแล้วสวมรอยเป็นลูกของนภดาราแทน มีความแค้นภายในใจกับกอหญ้าทั้งที่เป็นเพื่อนตายกัน - ชิษณุพงศ์ (ทันโตวิ์ รวงงาม) ลูกเจ้าทางเหนือ เป็นญาติกับครอบครัวนภดารา ตาบอดเพราะอุบัติเหตุ ไปรักษาตัวที่เชียงใหม่ทำให้ได้รู้จักกอหญ้า หลงรักเธอทั้งที่ไม่เคยเห็นหน้า เมื่อมองเห็นอีกครั้งจึงกลับมาตามหาเธอ แต่กลับพบว่ากอหญ้าความจำเสื่อมและจำตนไม่ได้ - หม่อมหลวงนภดารา ศิวาวงศ์ (ป๊อก ปิยธิดา) ลูกสาวคนเดียวของ หม่อมราชวงศ์นภัสรพี ศิวาวงศ์ ตั้งท้องกับคนรักจนมีกอหญ้า หลังคลอดได้มอบสร้อยประจำตระกูลและแหวนเพชรรูปดาวติดตัวกอหญ้าไว้ เมื่อพเยียมาแสดงตัวพร้อมสร้อย จึงเชื่อทันทีว่าเธอคือลูกของตน - หม่อมราชวงศ์นภัสรพี ศิวาวงศ์ (หนิง นิรุตติ์)ประมุขแห่งราชสกุลศิวาวงศ์ เป็นคนเข้มงวด หยิ่งในเกียรติ ส่งนภดาราไปคลอดลูกที่เชียงใหม่เพื่อหลบเลี่ยงคำครหา แต่หลังเกิดอุบัติเหตุจนหลานหายสาบสูญไปก็เสียใจมาก จึงส่งปราบทนายประจำตระกูลออกสืบหา - หม่อมราชวงศ์หญิงนภาจรี ศิวาวงศ์ (หมวย สุปรีย์ฎา คำนวณศิลป์)น้องสาวของหม่อมราชวงศ์นภัสรพี ศิวาวงศ์ นิสัยไม่ยอมคน รักแรงเกลียดแรง ไม่ถูกชะตากับพเยียตั้งแต่แรกพบ สงสัยว่าพเยียจะไม่ใช่ลูกแท้ ๆ ของหม่อมหลวงนภดารา ศิวาวงศ์ พยายามสืบหาหลักฐานมาพิสูจน์ความจริง - แตง (หทัยภัทร สมรรถวิทยาเวช) หลานสาวของลุงเติม คนสนิทของชิษณุพงศ์ นิสัยร่าเริง ตรงไปตรงมา ถูกส่งให้มาดูแลชิษณุพงศ์ คอยช่วยเขาสืบเรื่องกอหญ้า แอบรักชิษณุพงศ์ แต่ต้องหักห้ามใจด้วยฐานะที่แตกต่างกัน - แม่ชื่น (พิศมัย วิไลศักดิ์)หัวหน้าแม่บ้านประจำตระกูลศิวาวงศ์ เป็นคนซื่อสัตย์ เป็นพี่เลี้ยงของนภดาราจึงรักและห่วงเธอมาก คอยช่วยนภาจรีจับผิดพเยีย - อรรถ (เจค ศตวรรษ) พ่อของอิศร เป็นคนเจ้าอารมณ์ แอบคบชู้กับสกุณาตั้งแต่แม่ของอิศรยังมีชีวิตอยู่ ทำให้มีปากเสียงกับอิศรบ่อยครั้ง แต่ก็ไม่กล้าขัดใจเพราะอิศรเป็นเจ้าของสมบัติทั้งหมดของครอบครัว - สกุณา (บุ๋ม ปนัดดา)เมียใหม่ของอรรถ เป็นสาวสวยเสน่ห์แรง ชอบทำตัวไฮโซ ฟุ้งเฟ้อ ยอมเป็นเมียของอรรถเพื่อหวังสมบัติ แต่ลับหลังแอบเลี้ยงเด็กหนุ่มไว้ปรนเปรอความสุข - นพดล (กิตติพงศ์ ตันติชินานนท์) แฟนเก่าของพเยีย นิสัยเจ้าเล่ห์ โลภมาก ยอมเป็นเด็กของสกุณาเพราะหวังเงิน คอยช่วยพเยียกำจัดทุกคนที่ขวางทาง เพื่อแลกกับสมบัติของตระกูลศิวาวงศ์ - ลุงเติม คนรับใช้เก่าแก่ของครอบครัวชิษณุพงศ์ เป็นคนอารมณ์ดี ใจเย็น คอยดูแลชิษณุพงศ์ตลอดเวลาที่เขาตาบอด - สุบรรณ เลขาของอิศร เป็นคนขี้เล่น แต่ก็จริงจังกับงาน คอยทำตามคำสั่งและจัดการแก้ไขปัญหาทุกอย่างให้อิศรเสมอ - หมอวิชาญ (วาโย อัศวรุ่งเรือง) เพื่อนสนิทของอิศร เป็นหมอที่รักษากอหญ้า คอยให้คำปรึกษาและช่วยกอหญ้าฟื้นความทรงจำกลับมาอีกครั้ง - เจ้าแสงโชติ (ภุชงค์ โยธาพิทักษ์)พ่อของชิษณุพงศ์ เป็นคนใจเย็น มีเหตุผล ไม่เห็นด้วยที่ชิษณุพงศ์คอยช่วยเหลือกอหญ้า เพราะกลัวเขาจะได้รับอันตรายจากคนที่กำลังปองร้ายเธอ - เจ้ามะลุลี (สุภัทรา ทิวานนท์) แม่ของชิษณุพงศ์ เป็นคนใจดี อ่อนหวาน รักและหวงลูกมาก ไม่อยากให้ชิษณุพงศ์ไปยุ่งเกี่ยวกับกอหญ้าเพราะกลัวจะได้รับอันตราย - คุณแม่ยุพา คุณแม่อธิการผู้ดูแลสถานเลี้ยงเด็กกำพร้าที่เชียงใหม่ เป็นคนพบ กอหญ้าถูกทิ้งไว้จึงเก็บมาเลี้ยง ตามกอหญ้าไปหาแม่ที่ กรุงเทพฯ จนเสียชีวิตในอุบัติเหตุรถคว่ำ - คุณแม่วันเพ็ญ ผู้ช่วยของคุณแม่ยุพา คอยดูแลเด็ก ๆ ที่สถานเลี้ยงเด็กกำพร้า เป็นคนเดียวที่ยังมีชีวิตอยู่และยืนยันได้ว่ากอหญ้าและพเยียรู้จักกัน - ปราบ ทนายประจำตระกูลศิวาวงศ์ เป็นคนพบกอหญ้าพร้อมสร้อยประจำตระกูลและแหวนเพชรรูปดาว จึงพากอหญ้าเดินทางมาหานภดารา แต่กลับเกิดอุบัติเหตุรถคว่ำระหว่างทางทำให้ปราบเสียชีวิตทันทีนักแสดง</doc>
