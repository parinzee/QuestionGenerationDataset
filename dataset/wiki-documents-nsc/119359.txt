<doc id="119359" url="https://th.wikipedia.org/wiki?curid=119359" title="ภาษามลาโซ">ภาษามลาโซ ภาษามลาโซ เป็นภาษาซีเรียคสมัยใหม่สำเนียงตะวันตก ซึ่งจัดเป็นสำเนียงของภาษาอราเมอิก มีผู้พูดในตุรกีตะวันออกและซีเรียตะวันออกเฉียงเหนือ โดยชาวคริสต์นิกายซีเรียคออร์ธอดอกซ์ ภาษามลาโซใกล้เคียงกับภาษาตูโรโย ใช้พูดในหมู่บ้าน Mlahsó และ `Ansha ใกล้กับ Lice, Diyarbakır, ในตุรกี ชื่อของหมู่บ้านและภาษามาจากภาษาซีเรียค melħo, 'เกลือ' ชื่อในทางวรรณคดีของภาษานี้ในภาษาซีเรียคคือ Mlaħthoyo ผู้พูดภาษานี้จะเรียกภาษาของตนว่า Suryö ซึ่งหมายถึงภาษาซีเรียค ผู้พูดภาษามลาโซเป็นภาษาแม่คนสุดท้ายคือ Ibrahim Hanna ตายเมื่อ พ.ศ. 2541 มีรายงานใน พ.ศ. 2542 ว่าลูกสาวของเขารู้ภาษานี้ดีแต่ไม่ได้ใช้ ภาษามลาโซเป็นภาษาที่มีลักษณะอนุรักษนิยมมากกว่าภาษาตูโรโยทั้งด้านคำศัพท์และไวยากรณ์โดยใช้คำและโครงสร้างของภาษาซีเรียค</doc>
