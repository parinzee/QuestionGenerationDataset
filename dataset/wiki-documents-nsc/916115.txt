<doc id="916115" url="https://th.wikipedia.org/wiki?curid=916115" title="บือร์นาร์ดู ซิลวา">บือร์นาร์ดู ซิลวา บือร์นาร์ดู มอตา ไวกา ดือ การ์วัลยู อี ซิลวา (; เกิดเมื่อวันที่ 10 สิงหาคม ค.ศ. 1994) เป็นนักฟุตบอลชาวโปรตุเกส ปัจจุบันเล่นให้กับสโมสรแมนเชสเตอร์ซิตีและฟุตบอลทีมชาติโปรตุเกส ตำแหน่งกองกลางสโมสรอาชีพไบฟีกา สโมสรอาชีพ. ไบฟีกา. บือร์นาร์ดู ซิลวา เริ่มต้นอาชีพโดยการเป็นนักเตะเยาวชนของไบฟีกา ลงเล่นให้ทีมไบฟีกา เบ ในซือกุงดาลีกา ฤดูกาล 2013–2014 พบกับตรูเฟ็งซือในวันที่ 10 สิงหาคม 2013 ในวันที่ 19 ตุลาคม ค.ศ. 2013 ซิลวาลงเล่นเป็นเกมแรกให้กับไบฟีกาขณะมีอายุ 19 ปี ในรายการตาซาดือปูร์ตูกัล ฤดูกาล 2013–2014 รอบที่สาม ชนะกลูบือดึชปูร์ตีวูดือซิงไฟช์ โดยลงเล่นในนาทีที่ 80 และด้วยฟอร์มที่ยอดเยี่ยมกับไบฟีกา เบ ในซือกุงดาลีกา ฤดูกาล 2013–2014 ทำให้เขาได้รับรางวัลผู้เล่นดาวรุ่งแห่งปีในซือกุงดาลีกา ซิลวาเป็นผู้เล่นของไบฟีกาในปีที่ทีมเป็นผู้ชนะเลิศในปรีไมราลีกา ฤดูกาล 2013–2014มอนาโกฤดูกาล 2014–2015 มอนาโก. ฤดูกาล 2014–2015. วันที่ 7 สิงหาคม ค.ศ. 2014 ซิลวาเข้าร่วมทีมมอนาโกในลีกเอิงด้วยสัญญายืมตัว 1 ฤดูกาล ซิลวาลงเล่นนัดแรกให้มอนาโกเมื่อวันที่ 17 สิงหาคม นัดบุกเยือนบอร์โด โดยเปลี่ยนตัวลงไปแทนลูกัส โอกัมโปส ในครึ่งหลัง วันที่ 21 กันยายน ซิลวาทำประตูแรกให้กับมอนาโก ในลีกเอิง โดยเอาชนะแก็งก็อง 1–0 วันที่ 14 ธันวาคม ซิลวาทำประตูให้มอนาโกชนะมาร์แซย์ 1–0 วันที่ 20 มกราคม ค.ศ. 2015 ไบฟีกาประกาศว่ามอนาโกได้ทำสัญญาอย่างเป็นทางการกับซิลวา มีระยะสัญญาถึง 30 มิถุนายน ค.ศ. 2019 วันที่ 10 เมษายน ค.ศ. 2015 ซิลวายิง 2 ประตู ให้ทีมมอนาโกชนะก็อง 3–0ฤดูกาล 2015–2016 ฤดูกาล 2015–2016. วันที่ 10 สิงหาคม ค.ศ. 2015 ซิลวาต่อสัญญาเพิ่มกับมอนาโก สัญญาจะสิ้นสุดในเดือนมิถุนายน ค.ศ. 2020ฤดูกาล 2016–2017 ฤดูกาล 2016–2017. ในรายการยูฟ่าแชมเปียนส์ลีก ฤดูกาล 2016–2017 รอบแบ่งกลุ่ม นัดบุกไปเยือนซีเอสเคเอ มอสโก ในวันที่ 18 ตุลาคม ค.ศ. 2016 ซิลวาทำประตูในนาทีที่ 87 ทำให้เสมอกันไป 1–1 เมื่อจบเกม วันที่ 15 มกราคม ค.ศ. 2017 ซิลวายิง 2 ประตู ช่วยให้มอนาโกบุกชนะมาร์แซย์ 4–1 และช่วยให้มอนาโกกลับมาเกาะกลุ่มหัวตารางของลีกเอิงในสัปดาห์ที่ 5 วันที่ 29 มกราคม ทำประตูในนาทีที่ 92 หลังจากเอดินซอน กาบานี ทำประตูในนาทีที่ 81 เสมอกับปารีแซ็ง-แฌร์แม็งไป 1–1 เมื่อจบเกมที่ปาร์กเดแพร็งส์ ช่วยให้มอนาโกขึ้นไปอยู่อันดับ 1 ของลีก ซิลวาจบฤดูกาล 2016–2017 โดยทำประตู 8 ครั้ง และจ่ายบอลให้ทำประตู 9 ครั้งในลีกเอิง และทำประตู 11 ครั้งจ่ายบอลให้ทำประตู 12 ครั้งจากการลงสนามทั้งหมด 58 นัดแมนเชสเตอร์ซิตี แมนเชสเตอร์ซิตี. วันที่ 26 พฤษภาคม ค.ศ. 2017 แมนเชสเตอร์ซิตีประกาศว่าซิลวาได้ทำสัญญา 5 ปีกับสโมสร หลังผ่านการตรวจร่างกายกับทีมแพทย์สโมสร การซื้อผู้เล่นครั้งนี้ไม่มีการเปิดเผยค่าตัว แต่คาดกันว่าน่าจะอยู่ที่ประมาณ 50 ล้านยูโร (435 ล้านปอนด์) ซิลวาเข้าร่วมทีมอย่างเป็นทางการในวันที่ 1 กรกฎาคม ค.ศ. 2017 ก่อนเปิดฤดูกาล 2017–2018ทีมชาติ ทีมชาติ. ในปี ค.ศ. 2013 ซิลวาได้เข้าร่วมกับทีมชาติโปรตุเกสในรายการฟุตบอลชิงแชมป์แห่งชาติยุโรป รุ่นอายุไม่เกิน 19 ปี และสามารถเข้ารอบรองชนะเลิศ ซิลวาได้รับการเสนอชื่อจากนักข่าวของยูฟ่าให้เป็นหนึ่งในนักเตะยอดเยี่ยมประจำรายการ วันที่ 31 มีนาคม ค.ศ. 2015 ซิลวามีชื่อติดทีมชาติชุดใหญ่ โดยนัดนั้นแพ้ฟุตบอลทีมชาติกาบูเวร์ดี 0–2 ในนัดกระชับมิตร วันที่ 27 มิถุนายน ค.ศ. 2015 ซิลวาทำประตูแรกกับทีมชาติโปรตุเกส รุ่นอายุไม่เกิน 21 ปี จบเกมชนะเหนือทีมชาติเยอรมนี รุ่นอายุไม่เกิน 21 ปี ไป 5–0 ในรอบรองชนะเลิศรายการฟุตบอลชิงแชมป์แห่งชาติยุโรป ชุดอายุต่ำกว่า 21 ปี ที่สาธารณรัฐเช็ก ซิลวาไม่มีชื่อกับทีมชาติโปรตุเกสในรายการฟุตบอลชิงแชมป์แห่งชาติยุโรป 2016 เนื่องจากมีอาการบาดเจ็บ ซิลวามีชื่อติดทีมชาติอีกครั้งในรายการฟีฟ่าคอนเฟเดอเรชันส์คัพ 2017 ณ ประเทศรัสเซีย โปรตุเกสไปถึงรอบรองชนะเลิศ พบกับชิลี และชิลีพลาดการทำประตูจากลูกจุดโทษในช่วงท้ายของเกม ทำให้เสมอกันไป 0–0 ต่อมาซิลวาพลาดการลงเล่นในรอบที่สามที่โปรตุเกสแพ้เม็กซิโก 2–1ชีวิตส่วนตัว ชีวิตส่วนตัว. บือร์นาร์ดู ซิลวาเป็นแฟนบอลของไบฟีกาสถิติอาชีพสโมสรทีมชาติการทำประตูในทีมชาติเกียรติประวัติสโมสรเกียรติประวัติ. สโมสร. - ไบฟีกา - ปรีไมราลีกา : 2013–2014 - ตาซาดือปูร์ตูกัล: 2013–2014 - ตาซาดาลีกา: 2013–2014- มอนาโก - ลีกเอิง : 2016–2017ทีมชาติทีมชาติ. - โปรตุเกส - ฟีฟ่าคอนเฟเดอเรชันส์คัพ : อันดับที่ 3 2017 - ฟุตบอลชิงแชมป์แห่งชาติยุโรป ชุดอายุต่ำกว่า 21 ปี : รองชนะเลิศ 2015รางวัลส่วนตัวรางวัลส่วนตัว. - ผู้เล่นดาวรุ่งแห่งปีในซือกุงดาลีกา: 2013–2014 - ผู้เล่นซือกุงดาลีกายอดเยี่ยมประจำเดือนของสหการนักฟุตบอลอาชีพแห่งชาติ (โปรตุเกส): ตุลาคม 2013, ธันวาคม 2013, มกราคม 2014 - ฟุตบอลชิงแชมป์แห่งชาติยุโรป รุ่นอายุไม่เกิน 19 ปี 2013: ทีมยอดเยี่ยมประจำรายการ - ฟุตบอลชิงแชมป์แห่งชาติยุโรป รุ่นอายุไม่เกิน 21 ปี 2015: ทีมยอดเยี่ยมประจำรายการ - ผู้เล่นยอดเยี่ยมประจำเดือนของสหภาพนักฟุตบอลอาชีพแห่งชาติ (ฝรั่งเศส): มกราคม 2017 - ทีมลีกเอิงแห่งปีของสหภาพนักฟุตบอลอาชีพแห่งชาติ (ฝรั่งเศส): 2016–2017</doc>
