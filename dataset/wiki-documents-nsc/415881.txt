<doc id="415881" url="https://th.wikipedia.org/wiki?curid=415881" title="ไทสัน อาร์. โรเบิร์ตส์">ไทสัน อาร์. โรเบิร์ตส์ ไทสัน อาร์. โรเบิร์ตส์ หรือ ไทสัน โรเบิร์ตส์ (, ชื่อย่อ: T. R. Roberts) เป็นนักวิชาการ, นักวิจัย และนักสำรวจทางด้านมีนวิทยาและธรรมชาติวิทยาชาวอเมริกัน ดร.ไทสัน อาร์. โรเบิร์ตส์ เกิดเมื่อ ค.ศ. 1940 จบการศึกษาระดับปริญญาเอกทางด้านมีนวิทยาจากมหาวิทยาลัยสแตนฟอร์ด เคยเป็นอาสาสมัครช่วยงานมูลนิธิจอร์จ เวนเดอร์บิต มีหน้าที่แกะห่อตัวอย่างปลาที่มีผู้ส่งมาให้ศึกษา จำแนกชนิดของปลา และอายุของปลา เป็นต้น ที่ถูกส่งมาจากมหาสมุทรแปซิฟิก, อ่าวไทย และทะเลอันดามัน เคยมีประสบการณ์เดินทางไปศึกษาและสำรวจปลามาแล้วหลายที่ของมุมโลก เช่น ทะเลสาบแทนกันยีกา ในทวีปแอฟริกา, แม่น้ำคองโก, แม่น้ำอะเมซอน, ปาปัวนิวกินี, ศรีลังกา, จีน และเดินทางเข้าสู่ประเทศไทยในปี ค.ศ. 1970 เพื่อค้นหาและศึกษาชนิดของปลาเขตร้อน มีความสนใจในแม่น้ำโขงเป็นพิเศษ โดยเดินทางไปตลอดทั่วแม่น้ำโขงเพื่อพูดคุยกับชาวพื้นเมืองและทำความรู้จัก ซึ่งในทัศนะของ ดร.โรเบิร์ตส์เห็นว่าแม่น้ำโขงเป็นแม่น้ำที่มีความหลากหลายทางชีวภาพมากกว่าแม่น้ำสายใหญ่ ๆ หลายแห่งของโลก เช่น แม่น้ำคงคา, แยงซีเกียง หรือสาละวิน ได้ร่วมงานกับทางมหาวิทยาลัยมหิดล และเป็นนักวิชาการประจำสถาบันสมิธโซเนียน ได้ศึกษาผลกระทบเกี่ยวกับการสร้างเขื่อนในแม่น้ำโขงและบันไดปลาโจน รวมทั้งมีผลงานด้านการอนุกรมวิธานปลาชนิดใหม่ของโลกหลายชนิด เช่น ปลากระเบนราหูเจ้าพระยา (Himantura chaophraya), ปลากระเบนกิตติพงษ์ (H. kittipongi) และ Makararaja chindwinensis ซึ่งเป็นปลากระเบนน้ำจืดที่พบเฉพาะแม่น้ำชีนดวีน เขตที่ติดต่อกับประเทศพม่าและอินเดียเท่านั้น เป็นต้น ปัจจุบันพำนักอยู่ยังประเทศไทย</doc>
