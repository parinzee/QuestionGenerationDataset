<doc id="539872" url="https://th.wikipedia.org/wiki?curid=539872" title="สไมลิงบุดดา">สไมลิงบุดดา สไมลิงบุดดา (, ชื่อเรียกโดยกระทรวงการต่างประเทศอินเดีย: โปขรัณ-1) เป็นชื่อรหัสซึ่งให้แก่การระเบิดอาวุธนิวเคลียร์ครั้งแรกของประเทศอินเดียเมื่อวันที่ 18 พฤษภาคม 2517 กองทัพบกอินเดียจุดระเบิดอุปกรณ์ดังกล่าวในฐานทัพ สถานที่ทดสอบโปขรัณ (Pokhran Test Range) ที่เทศบาลโปขรัณ รัฐราชสถาน ภายใต้การดูแลของบุคลากรคนสำคัญของกองทัพอินเดียหลายคน โปขรัณ-1 ยังเป็นการทดลองนิวเคลียร์ที่ได้รับการยืนยันครั้งแรกโดยชาตินอกห้าสมาชิกถาวรของคณะมนตรีความมั่นคงแห่งสหประชาชาติ กระทรวงการต่างประเทศอินเดียอ้างว่าการทดลองนี้เป็นการระเบิดนิวเคลียร์อย่างสันติอย่างเป็นทางการ ทว่าแท้จริงแล้วเป็นส่วนหนึ่งของโครงการนิวเคลียร์ที่ถูกเร่ง แรงระเบิดยังไม่แน่ชัด แต่ประเมินไว้สูงถึง 8 กิโลตัน</doc>
