<doc id="236511" url="https://th.wikipedia.org/wiki?curid=236511" title="เล็บครุฑ (นวนิยาย)">เล็บครุฑ (นวนิยาย) เล็บครุฑ เป็นนวนิยายแนวสืบสวนสอบสวน บทประพันธ์ของ พนมเทียน โดยเป็นเรื่องราวของ ร้อยตรีคมน์ สรคุปต์ ชายหนุ่มผู้ที่มีหน้าตาเหมือนกับ จอมโจรชื่อก้อง ชีพ ชูชัย อาสามาเป็น จารชนให้กับกรมสืบราชการลับไทย ในรหัส พยัคฆ์ร้าย 666 มีภารกิจคือ ปลอมตัวเป็นชีพ ชูชัย ดาวร้ายเบอร์ต้นๆ ของวงการมิจฉาชีพที่ทำทุกอย่างเพื่อเงิน เพื่อแทรกซึม สืบสวน สอบสวน ในลักษณะ ถูกตัดจากบัญชีเป็น เหลือแต่บัญชีตาย อย่างเดียว ต้องต่อสู้กับเหล่าร้าย เล็บครุฑ หรือสมาคมสิ่งเอ็งประเทศไทย และต้องหลบหนีการจับกุมจาก ตำรวจ เพราะตนเองอยู่ในฐานะ ชีพ ชูชัย ดาวร้ายในวงการมิจฉาชีพ คมน์ สรคุปต์ ต้องทำทุกวิถีทางเพื่อดำดิ่งสู่รากแก้วของเล็บครุฑ และจัดการถอนรากเง้าสักหลาดของพวกเล็บครุฑในไทย คมน์ สรคุปต์ คือความรู้สึกเสียสละอันยิ่งใหญ่ มีสำนึกยิ่งในคุณธรรม หน้าที่ และความรับผิดชอบที่ควรค่าแก่คำว่า "ผู้พิทักษ์สันติราษฏร์" ถ้อยคำเหล่านี้ทรงความหมายเช่นใด ชีพ ชูชัย หนึ่งในนามปฏิบัติการของ คมน์ สรคุปต์ ก็สมคำเฉกเช่นนั้น "เล็บครุฑ" คือสัญลักษณ์ของสมาคมสิ่งเอ็ง หมายครองชิ้นส่วนของนกอินทรีแพลตตินั่ม (ทองคำขาว) ทั้ง 6 ชิ้น เพราประโยคเดียวที่ว่า ใครครอบครองนกอินทรี ผู้นั้นครอบครองโลก เพราะว่าอินทรีตัวนี้ กำความลับทางวิทยาศาสตร์ นั่นคือรังสีคอสมิคเรย์ แต่คนแล้วคนเล่าที่พาตัวเองเข้าไปเกี่ยวพันกับชิ้นส่วนของอินทรี ใครมีความอยากจะได้มันมาเป็นกรรมสิทธิ์ ผลสุดท้ายที่ไม่ต่างกันคือความตาย เพราะอาถรรพ์ของเจ้านกร้ายยังคงอยู่ ตราบใดที่กิเลสมนุษย์ครอบงำหวังอยากได้มันมา เรื่อง เล็บครุฑ ถูกสร้างเป็นภาพยนตร์ 3 ครั้ง ในปี พ.ศ. 2500 พ.ศ. 2511 และ พ.ศ. 2525 และเป็นละครโทรทัศน์ ในปี พ.ศ. 2530 และ พ.ศ. 2560 โดยในปี 2560 ออกอากาศทาง ช่อง 7 สี ทุกวันพุธ พฤหัสบดี เวลา 20:30 น. เริ่มตอนแรก 26 เมษายน พ.ศ. 2561 ต่อจากละครเรื่อง ชาติลำชี นำแสดงโดย ศิวัฒน์ โชติชัยชรินทร์ รับบท ร้อยตรีคมน์ สรคุปต์ / ชีพ ชูชัย , กันตพงศ์ บำรุงรักษ์ รับบท ร้อยตำรวจเอกกริช กำจร / สารวัตรกริช กำจร , จีรนันท์ มะโนแจ่ม รับบท มรกต กำจร , เฌอมาวีร์ สุวรรณภาณุโชค รับบท รจิต , ศรุต สุวรรณภักดี รับบท นักสืบเชลยศักดิ์อุกฤษดิ์ ดำเกิง , วัชรบูล ลี้สุวรรณ รับบท สิงห์ / สุภาพบุรุษเลอพงศ์ , สหัสชัย ชุมรุม รับบท จางซูเหลียง , สมหทัย เหรียญทอง รับบท เจ้าหญิงตวนกูปรีดะ ฮนัม , ญาดา เทพนม รับบท กินรี / บริมบรา , โอลิเวอร์ บีเวอร์ รับบท เอ อาร์ มาคิดาร์ลาร์ (มิสเตอร์เอ) , เจจินตัย อันติมานนท์ รับบท เชี่ยวชาญ , สุรศักดิ์ โชติทินวัฒน์ รับบท สุชาติ , ณรงค์ฤทธิ์ รัตนภักดี รับบท โอ , เกศริน เอกธวัชกุล รับบท แคทเนื้อเรื่องย่อ เนื้อเรื่องย่อ. ร้อยตรีคมน์ สรคุปต์ แห่งกองทัพบกไทย ได้ถูกเรียกตัวจากกรมสืบราชการลับให้มาปฏิบัติภารกิจของชาติ ในการปราบปรามเล็บครุฑในคราบทรชนนาม "ชีพ ชูชัย" โดยใช้รหัสพยัคฆ์ร้าย 666 ในประเทศไทยได้มี อั้งยี่ เข้ามาระบาด ภายใต้การนำของ จางซูเหลียงหรือ ดร.ฟูซีฮัน (สมาคมสิ่งเอ็งสาขาประเทศไทย) แต่วงการตำรวจไทยขนานนามมันว่า"เล็บครุฑ" สารวัตรกริช กำจร นายตำรวจ ที่ทำตามคำพูดที่ว่า ผู้พิทักษ์สันติราชโดยแท้จริง เป็นคนติดตามคดีของเล็บครุฑ อีกฝ่ายคือ กรมสืบราชการลับ ที่ได้ส่งคมน์ สรคุปต์ เข้ามาเป็นชีพ ชูชัย โดยการสับเปลี่ยนตัวกับ ชีพ ชูชัยตัวจริง (เพราะ ชีพ ชูชัยตัวจริงถูกยิงตายจากการหักหลังกันเองในกลุ่มทรชน) คมน์ ในบทบาทของ ชีพ ชูชัย ดาวร้ายกวนเมือและต้องทำทุกวิถีทางที่จะสืบสวน สอบสวน เพื่อที่จะทำลายสมาคมสิ่งเอ็งประเทศไทย หรือพวกเล็บครุฑ ซึ่งเนื้อเรื่องก็จะเข้มข้นไปทุกตอน กับแผนการของพวกเล็บครุฑ และการติดตามปราบของกริช และชีพผู้ที่เข้าไปเป็นเล็บครุฑตัวละครหลักตัวละครหลัก. - ร้อยตรีคมน์ สรคุปต์ / ชีพ ชูชัย วายร้ายกวนเมืองชั้นแนวหน้าของเมืองไทย โดนหักหลังจากกลุ่มมิจฉาชีพ และถูกยิงตาย และในคราบของชีพ ชูชัย ความจริงคือ ร้อยตรีคมน์ สรคุปต์ รหัส พยัคฆ์ร้าย666 นักสืบจากกรมสืบราชการลับ ปลอมตัวเพื่อเข้าไปปราบสมาคมสิ่งเอ็ง หรือ อั๊งยี่เล็บครุฑ ของดร.ฟูซีฮัน หรือขุนพลจางซูเหลียง- ร้อยตำรวจเอกกริช กำจร สารวัตรแห่งกองปราบปรามพิเศษกรมตำรวจไทย ผู้มีนิสัยไม่ลงกับใครไม่ว่าหน้าไหน และปฏิบัติหน้าที่สมคำว่า "พิทักษ์สันติราษฎร์" ค่อนข้างเถื่อน ใจร้อน มุทะลุ ดุดัน- มรกต กำจร น้องสาวของกริช เป็นสายลับพิเศษรหัส 25 ของกรมสืบราชการลับไทย- นักสืบเชลยศักดิ์อุกฤษดิ์ ดำเกิง นักสืบเชลยศักดิ์ เข้ามาช่วยราชการไทย- สิงห์ / สุภาพบุรุษเลอพงศ์ จอมโจรชั้นแนวหน้าของไทย มือทรชนชาติเสือนามสิงห์ ผู้โลดแล่นในฉากหน้าสังคมชั้นสูงในฐานะสุภาพบุรุษเลอพงศ์ แต่หลังฉาก คือดาวร้ายเบอร์หนึ่งที่ไม่เคยยอมลงให้ใครนอกจาก ชีพ ชูชัย (ที่รต.คมน์ สรคุปต์ปลอมตัวมา)- จางซูเหลียง จอมโจรอัจฉริยะ หรือ ดร.ฟูซีฮัน หัวหน้าสมาคมสิ่งเอ็งแห่งประเทศไทย ผู้ที่หักหลังสมาคมสิ่งเอ็งของสหพันธ์มลายู เพราะต้องการได้สูตรรังสีคอสมิกเรย์จากตัวนกอินทรีทองคำขาว ทั้งหกชิ้น เป็นบุคคลที่มีดวงตาทรงอานุภาพจากการฝึกพลังจิต ผู้ที่ตบตากรมตำรวจไทยโดยใช้หน้าฉาก เป็นพ่อค้าชาวจีน นายอาทร ทิพย์พานิช อย่างเย้ยฟ้ามือกฎหมาย- เจ้าหญิงตวนกูปรีดะ ฮนัม เจ้าหญิงรัฐเคดาห์ จารชนสาวสวยของสมาคมสิ่งเอ็งในมลายู และเป็นเสรีมลายูชั้นสั่งการคนสำคัญ ของขบวนการกู้ชาติมลายู- กินรี / บริมบรา หนึ่งในผีเสื้อไฟของเล็บครุฑ ซึ่งกลัวชีพ ชูชัยเป็นที่สุด ทำงานปกติฉากหน้าเป็นนักเต้น ตามผับหรือบาร์ต่างๆ- เอ อาร์ มาคิดาร์ลาร์ พ่อค้าเพชรชาวอินเดีย หนึ่งในคราบปลอมของ คมน์ สรคุปต์ ในการทำงานล้มล้างอั้งยี่เล็บครุฑประโยคที่ให้แง่คิดจากเรื่อง</doc>
