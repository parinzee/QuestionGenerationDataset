<doc id="551078" url="https://th.wikipedia.org/wiki?curid=551078" title="นากาย-น้ำเทิน">นากาย-น้ำเทิน เขตอนุรักษ์ความหลากหลายทางชีวภาพแห่งชาตินากาย-น้ำเทิน () หรือที่เรียกกันสั้น ๆ ว่า นากาย-น้ำเทิน เป็นเขตอนุรักษ์ความหลากหลายทางชีวภาพแห่งชาติ (ตัวย่อ: NBCA) แห่งหนึ่งในประเทศลาว มีพื้นที่ประมาณ 3,445 ตารางกิโลเมตร บริเวณเทือกเขาอันนัมและที่ราบสูงนากาย ในแขวงคำม่วนและแขวงบอลิคำไซ ประเทศลาว มีสำนักงานตั้งอยู่ในเมืองนากาย นากาย-น้ำเทินอยู่ทางตะวันออกของบริเวณเขื่อนน้ำเทิน 2 มีสภาพเป็นลาดเขาที่ค่อยสูงขึ้นไปไปจนถึงสันเขาที่เป็นชายแดนติดต่อกับเวียดนาม เป็นป่ารับน้ำที่ป้อนน้ำเข้าสู่เขื่อนน้ำเทิน 2 และเป็นเขตป่าที่ได้รับการอนุรักษ์ปกปักรักษาให้คงสภาพป่าที่สมบูรณ์ตามธรรมชาติโดยไม่ถูกรบกวน มีแม่น้ำหลายสายที่ไหลมารวมกันเรียกว่า "น้ำเทิน" ได้แก่- น้ำคาตา - น้ำโซค - น้ำมอน - น้ำเทิน - น้ำน้อย - น้ำเปย - น้ำวัน นากาย-น้ำเทิน เป็นป่าที่มีความหลากหลายทางชีวภาพสูงมากแห่งหนึ่งของภูมิภาคเอเชียตะวันออกเฉียงใต้ มีพรรณพืชและพันธุ์สัตว์หลายชนิดที่หายาก และยังมิได้รับการศึกษาทางวิชาการเพียงพอ เช่น พญามะขามป้อม (Cephalotaxus mannii) ซึ่งเป็นพืชหายากมากในประเทศไทย, สนขาวเวียดนาม (Pinus dalatensis) ในส่วนของสัตว์ป่า ได้แก่ สาวหล่า (Pseudoryx nghetinhensis), เก้งยักษ์ (Muntiacus vuquangensis), เก้งอินโดจีน (M. rooseveltorum), เก้งตรองซอน (M. truongsonensis), หมูป่าอินโดจีน (Sus bucculentus), กระต่ายป่าลายเสืออันนัม (Nesolagus timminsi), แรดชวาชนิดย่อย "อันนัม" (Rhinoceros sondaicus annamiticus), เสือโคร่งอินโดจีน (Panthera tigris corbetti), ช้างเอเชีย (Elephas maximus) และนกอีกกว่า 400 ชนิด</doc>
