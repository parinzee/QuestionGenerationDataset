<doc id="630848" url="https://th.wikipedia.org/wiki?curid=630848" title="Somatoparaphrenia">Somatoparaphrenia Somatoparaphrenia เป็นอาการหลงผิดเฉพาะเรื่อง (monothematic delusion) ชนิดหนึ่งที่คนไข้ปฏิเสธว่าเป็นเจ้าของแขนขาหรือร่างกายทั้งซีก ถึงแม้ว่าจะให้หลักฐานที่ปฏิเสธไม่ได้ว่า แขนขาเป็นของคนไข้และสืบเนื่องอยู่กับร่างกาย คนไข้กลับกุเรื่องราวขึ้นว่า เป็นแขนขาของใครจริง ๆ และถึงเรื่องราวที่แขนขานั้นมาติดอยู่กับกายตนได้อย่างไร ในบางกรณี ความหลงผิดมีความพิสดารจนกระทั่งว่า คนไข้อาจจะปฏิบัติต่อแขนขานั้นเหมือนกับเป็นบุคคลอื่น Somatoparaphrenia ต่างจากโรคที่คล้ายกันอีกอย่างหนึ่งคือ asomatognosia ซึ่งกำหนดโดยการสูญเสียการรู้จำซีกหนึ่งของร่างหรือแขนขาข้างหนึ่ง ซึ่งอาจจะมีสาเหตุจากอัมพาตหรือภาวะละเลยกึ่งปริภูมิ (hemispatial neglect) ยกตัวอย่างเช่น คนไข้โรค asomatognosia อาจจะถือเอาแขนของตนผิดว่าเป็นของคุณหมอ แต่ว่า คุณหมอยั้งสามารถชี้แจงให้คนไข้เห็นว่าเป็นแขนของตน ถึงแม้จะเป็นการแก้ความผิดพลาดได้แต่เพียงชั่วคราว Somatoparaphrenia เกิดขึ้นโดยมากที่แขนซ้าย ซึ่งมักจะมาพร้อมกับอัมพาตด้านซ้ายและภาวะเสียสำนึกความพิการ คือปฏิเสธหรือไม่รู้ถึงความเป็นอัมพาตนั้น มีความสัมพันธ์กันระหว่าง Somatoparaphrenia กับความเป็นอัมพาตในเค้สทางคลินิกหลายกรณี จึงทำให้เกิดคำถามขึ้นว่า ความเป็นอัมพาต หรือความเสียสำนึกความพิการ หรือทั้งสองอย่าง จำเป็นที่จะทำให้อาการ somatoparaphrenia นั้นเกิดขึ้นเหตุ เหตุ. มีงานวิจัยที่เสนอว่า ความเสียหายต่อสมองด้านหลัง (ที่ส่วนเชื่อมระหว่างสมองกลีบขมับและสมองกลีบข้าง) อาจมีบทบาทสำคัญต่อการเกิดขึ้นของ Somatoparaphrenia ถึงอย่างนั้น งานวิจัยหลังจากนั้นกลับบอกเป็นนัยว่า ความเสียหายต่อเขตลึก ๆ ในสมองเช่น insula ด้านหลัง และโครงสร้างใต้เปลือกสมองเช่น basal ganglia ก็อาจมีบทบาทสำคัญในการให้เกิดอาการนี้ด้วย เชื่อกันว่า โรคนี้มีเหตุจากโรคหลอดเลือดสมองที่ทำความเสียหายแก่สมองกลีบข้างซีกเดียวหรือทั้งสองซีก แต่เกิดขึ้นบ่อยในกรณีที่มีความเสียหายต่อด้านหลังของเปลือกสมอง โดยเฉพาะส่วนเชื่อมระหว่างสมองกลีบขมับและสมองกลีบข้าง (temporoparietal junction) ที่สมองซีกขวาการบำบัดรักษา การบำบัดรักษา. วิธีการรักษาแบบหนึ่งสามารถเสริมสร้างความตระหนักรู้ คือให้คนไข้ดูแขนขานั้นที่กระจกเงา กรณีที่คนไข้ที่ปฏิเสธว่าแขนขาเป็นของ ๆ ตน คนไข้ก็จะบอกว่า แขนขานั้นจริง ๆ แล้วเป็นของ ๆ ตน แต่ว่าความรู้สึกว่าเป็นเจ้าของนี้ จะไม่ดำรงอยู่หลังจากนำกระจกเงาออกไปแล้วในสื่อ ในสื่อ. ในตอนที่ 5 ในซีซันที่ 4 ของแพทย์มือใหม่ หัวใจเกินร้อย ชายผู้มีภาวะ somatoparaphrenia แต่รับการวินิจฉัยผิดว่าเป็นโรคคิดว่าตนเองมีรูปร่างหรืออวัยวะผิดปกติ (body dysmorphic disorder) ต้องการให้คุณหมอตัดเท้าของตนออกเพราะว่ามันไม่ใช่ของเขา ในตอนที่ 5 ในซีซันที่ 7 ของเซาท์พาร์ก กล่าวได้ว่า อีริก คาร์ตแมน มีโรค somatoparaphrenia เกี่ยวกับมือของตน</doc>
