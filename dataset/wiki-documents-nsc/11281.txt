<doc id="11281" url="https://th.wikipedia.org/wiki?curid=11281" title="เฟรเดริก ชอแป็ง">เฟรเดริก ชอแป็ง เฟรเดริก ฟร็องซัว ชอแป็ง (, ) หรือ ฟรือแดรึก ฟรันต์ซีเชก ชอแป็ง () เป็นคีตกวีชาวโปแลนด์ เกิดเมื่อวันที่ 1 มีนาคม พ.ศ. 2353 (ค.ศ. 1810) เสียชีวิตเมื่อวันที่ 17 ตุลาคม พ.ศ. 2392 (ค.ศ. 1849) จากวัณโรคที่ส่งผลต่อระบบทางเดินหายใจ ชื่อที่บิดามารดาของเขาตั้งให้คือ "Fryderyk Franciszek Chopin" ต่อมาได้หันมาใช้ชื่อเป็นภาษาฝรั่งเศสเมื่อเขาได้ตัดสินใจจากประเทศบ้านเกิดเป็นการถาวรเพื่อมุ่งหน้าสู่กรุงปารีส ประเทศฝรั่งเศสประวัติ ประวัติ. ชอแป็งเกิดเมื่อวันที่ 1 มีนาคม พ.ศ. 2353 (ตามบันทึกของสังฆมณฑลบอกว่าเป็นวันที่ 22 กุมภาพันธ์) ที่เมืองแชลาซอวาวอลา () ซึ่งตั้งอยู่ตอนกลางของประเทศโปแลนด์ บิดาของเขาชื่อนีกอลา (Nicolas Chopin) เป็นชาวฝรั่งเศสโดยกำเนิด พื้นเพมาจากเมืองมาแร็งวีล-ซูร์-มาดง (Marainville-sur-Madon) ในแคว้นลอแรน มารดาเป็นชาวโปแลนด์ ชอแป็งเริ่มเรียนดนตรีตั้งแต่อายุหกขวบ (พ.ศ. 2359) และแต่งเพลงแรกเมื่ออายุเพียงเจ็ดขวบ (พ.ศ. 2360) และเปิดการแสดงต่อสาธารณชนครั้งแรกเมื่ออายุแปดขวบ (ค.ศ. 1818) ครูสอนดนตรีคนแรกของชอแป็งได้แก่ วอยแชค ชึฟนือ () และหลังจากปี พ.ศ. 2369 (ค.ศ. 1826) เขาได้เข้ารับการศึกษาที่โรงเรียนดนตรีแห่งกรุงวอร์ซอ ซึ่งเขาได้รับการถ่ายทอดวิชาดนตรีจากยูแซฟ เอลส์เนอร์ (Józef Elsner) เป็นหลัก ในปี พ.ศ. 2373 (ค.ศ. 1830) เขาได้จากโปแลนด์ประเทศบ้านเกิดเพื่อมาประกอบอาชีพนักดนตรีที่ประเทศฝรั่งเศส ซึ่งเขาได้ใช้ช่วงชีวิตที่เหลือพำนักอยู่ที่กรุงปารีสหรือไม่ก็ในบริเวณใกล้เคียง เขาตกหลุมรักสาวนางหนึ่งอย่างหัวปักหัวปำ ความรักที่เขามีต่อหล่อนเป็นแรงบันดาลใจในการประพันธ์เพลง "บัลลาดหมายเลข 1 โอปุสที่ 23" ที่แสนไพเราะ รวมถึงท่อนที่สองของคอนแชร์โตหมายเลข 1 ระหว่างปี พ.ศ. 2381 (ค.ศ. 1838) ถึง 2390 (ค.ศ. 1847) เขาได้กลายเป็นชู้รักของฌอร์ฌ ซ็องด์ (George Sand) นักประพันธ์นวนิยายชาวฝรั่งเศสผู้อื้อฉาว แต่ในที่สุดก็ได้แยกทางกันด้วยความเต็มใจของทั้งสองฝ่ายเมื่ออาการป่วยของชอแป็งทรุดหนัก ฉากหนึ่งของเรื่องราวความรักของคู่รักบันลือโลกที่ผู้คนจดจำได้ดีที่สุด เห็นจะได้แก่เหตุการณ์ในเกาะมายอร์กา ประเทศสเปน ในช่วงที่ชอแป็งใช้ชีวิตส่วนใหญ่อยู่อย่างอนาถในบ้านชาวนาโดยปราศจากเครื่องทำความร้อน บทเพลงเขาได้ประพันธ์ระหว่างช่วงเวลาอันน่าสังเวชนี้ได้แก่พรีลูด โอปุสที่ 28 อันพรรณนาถึงความสิ้นหวังของทั้งคู่ ช่วงเวลาดังกล่าวได้มีผลกระทบอย่างใหญ่หลวงต่อสุขภาพของชอแป็งที่ป่วยจากวัณโรคเรื้อรัง ทำให้เขาและฌอร์จ ซ็องด์ตัดสินใจเดินทางกลับกรุงปารีสเพื่อรักษาชีวิตเอาไว้ เขารอดชีวิตมาได้ก็จริง แต่ก็ไม่หายขาดจากอาการป่วย จนกระทั่งจบชีวิตอย่างน่าสลดด้วยวัยเพียง 39 ปี ชอแป็งสนิทกับฟรานซ์ ลิซท์, วินเชนโซ เบลลีนี (ผู้ซึ่งศพถูกฝังอยู่ใกล้กับเขาที่สุสานแปร์ลาแชซในกรุงปารีส) และเออแฌน เดอลาครัว เขายังเป็นเพื่อนกับคีตกวีแอ็กตอร์ แบร์ลีโยซ และโรแบร์ท ชูมันน์ และแม้ว่าชอแป็งได้มอบเพลงบางบทเพื่ออุทิศให้เพื่อนนักประพันธ์ทั้งสองก็ตาม แต่เขาก็ไม่ค่อยประทับใจบทเพลงที่ทั้งสองแต่งขึ้นเท่าไรนัก เขาได้ขอร้องให้ร้องเพลงสวดเรเควียมของโมซาร์ทในงานศพของเขา แต่เมื่อเขาเสียชีวิตลงในปี พ.ศ. 2392 (ค.ศ. 1849) พิธีศพที่จัดขึ้นที่โบสถ์ลามาดแลน (La Madeleine) ไม่ได้ราบเรียบเสียทีเดียว เนื่องจากเป็นครั้งแรกที่ได้มีการขออนุญาตใช้วงประสานเสียงสตรีในการร้องเพลงสวด ข่าวอื้อฉาวดังกล่าวได้แพร่ออกไปส่งผลให้ต้องเลื่อนพิธีฝังศพออกไปอีกสองสัปดาห์ แต่ในที่สุดโบสถ์ก็ยอมรับคำขอดังกล่าว ทำให้คำขอร้องครั้งสุดท้ายของชอแป็งเป็นจริงขึ้นมา ผลงานทุกชิ้นของชอแป็งเป็นงานชิ้นเอก ส่วนใหญ่ใช้สำหรับเดี่ยวเปียโน งานประเภทเรียบเรียงเสียงประสานมีเพียงคอนแชร์โตสองบท, ปอลอแนซ (polonaise) หนึ่งบท, รอนโด (rondo) หนึ่งบท และวารียาซียง (variation) อีกจำนวนหนึ่ง ซึ่งทั้งหมดบรรเลงด้วยเปียโนและวงออร์เคสตรา เพลงเชมเบอร์มิวสิกมีเพียงห้าชิ้น ซึ่งสี่ชิ้นแรกแต่งไว้ตั้งแต่วัยเด็ก ชิ้นสุดท้ายเป็นโซนาตาสำหรับเชลโลและเปียโน ซึ่งเป็นผลงานชิ้นสุดท้ายที่เขานำออกแสดงต่อสาธารณชนร่วมกับโอกุสต์ ฟร็องชอม (Auguste Franchomme) เพื่อนของเขาผู้เป็นนักเชลโลเลื่องชื่อ มิตรภาพได้ถูกถ่ายถอดมาเป็นความละเมียดละไมของเชลโล เนื่องจากเชมเบอร์มิวสิกของชอแป็งใช้เชลโลบรรเลงถึงสี่ในห้าชิ้นด้วยกันบทเพลงสำหรับบรรเลงเปียโน เรียงลำดับตามหมายเลขของโอปุส บทเพลงสำหรับบรรเลงเปียโน เรียงลำดับตามหมายเลขของโอปุส. Opus- 1 รอนโดในบันไดเสียง c (1825) - 2 วารียาซียงสำหรับเปียโนและวงออร์เคสตรา จาก „Lá ci darem la mano“ ของโมซาร์ท (Mozart) ในบันไดเสียง B (1827/8) - 3 แอ็งทรอดุกซียงและปอลอแนซ สำหรับเชลโลและเปียโน ในบันไดเสียง c (1829) - 4 โซนาตาสำหรับเปียโน หมายเลข 1 ในบันไดเสียง c (1828) - 5 รอนโดอาลามาซูร์ ในบันไดเสียง f (1826/7) - 6 มาซูร์กาสี่บท ในบันไดเสียง fis, cis, E, es (1830/2) - 7 มาซูร์กาห้าบท ในบันไดเสียง B, a, f, As, C (1830/2) - 8 ทรีโอสำหรับเปียโน ไวโอลิน และเชลโล ในบันไดเสียง g (1829) - 9 น็อกเทิร์นสามบทในบันไดเสียง b, Es, H (1830/2) - 10 เอทูดสิบสองบท (อุทิศให้แก่สหายฟรันซ์ ลิซท์) ในบันไดเสียง C, a, E, cis, Ges, es, C, F, f, As, Es, c (1830/2) - 11 คอนแชร์โต สำหรับเปียโนและออร์เคสตราหมายเลข 1 ในบันไดเสียง e (1830) - 12 แอ็งทรอดุกซียงและวารียาซียงบรีย็องต์ จาก „Je vends des scapulaires“ ของ „Ludovic“ d’Hérold ในบันไดเสียง B (1833) - 13 ฟ็องแตซีสำหรับเปียโนและออร์เคสตรา จากทำนองเพลงของโปแลนด์ ในบันไดเสียง A (1829) - 14 รอนโดของชาวกรากุฟ สำหรับเปียโนและออร์เคสตรา ในบันไดเสียง F (1831/3) - 15 น็อกเทิร์นสามบทในบันไดเสียง F, Fis, g (1831/3) - 16 แอ็งทรอดุกซียงและรงโด ในบันไดเสียง c (1829) - 17 มาซูร์กาสี่บท ในบันไดเสียง B, e, As, a (1831/3) - 18 กร็องด์วาลส์บรีย็องต์ ในบันไดเสียง Es (1833) - 19 โบเลอโรในบันไดเสียง C (etwa 1833) - 20 สแกร์โซหมายเลข 1 ในบันไดเสียง b (1831/4) - 21 คอนแชร์โตสำหรับเปียโนและออร์เคสตราหมายเลข 2 ในบันไดเสียง f (1829/30) - 22 อันดันเตสปีอานาโต และกร็องด์ปอลอแนซบรีย็องต์ ในบันไดเสียง Es (1830/6) - 23 บัลลาดหมายเลข 1 ในบันไดเสียง g (1835) - 24 มาซูร์กาสี่บท ในบันไดเสียง g, C, As, b (1833/6) - 25 เอตู๊ดสิบสองบท (อุทิศให้แก่มาดามก็องเตส โดกุลต์)ในบันไดเสียง As, f, F, a, e, gis, cis, Des, Ges, b, a, c (1833/7) - 26 ปอลอแนซสองบท ในบันไดเสียง cis, es (1831/6) - 27 น็อกเทิร์นสองบท ในบันไดเสียง cis, Des (1833/6) - 28 พรีลูด 24 บทในทุกบันไดเสียง (1838/9) - 29 แอ็งพรงป์ตูว์หมายเลข 1 ในบันไดเสียง As (etwa 1837) - 30 มาซูร์กาสี่บท ในบันไดเสียง c, h, Des, cis (1836/7) - 31 สแกร์โซหมายเลข 2 ในบันไดเสียง b (1835/7) - 32 น็อกเทิร์นสองบท ในบันไดเสียง H, As (1835/7) - 33 มาซูร์กาสี่บท ในบันไดเสียง gis, D, C, h (1836/8) - 34 วอลซ์สามบท ในบันไดเสียง As, a, F (1831/8) - 35 โซนาตาสำหรับเปียโน หมายเลข 2 ในบันไดเสียง b-moll (1839) - 36 แอ็งพรงป์ตูว์ หมายเลข 2 ในบันไดเสียง Fis (1839) - 37 น็อกเทิร์น สองบท ในบันไดเสียง g, G (1837/9) - 38 บัลลาด หมายเลข 2 ในบันไดเสียง F (1839) - 39 สแกร์โซ หมายเลข 3 ในบันไดเสียง cis (1839) - 40 ปอลอแนซ สองบท ในบันไดเสียง A (เรียกอีกชื่อว่า„Militaire“)และบันไดเสียง c (1838/9) - 41 มาซูร์กาสี่บท ในบันไดเสียง cis, e, B, As (1838/9) - 42 กร็องด์วอลซ์ ในบันไดเสียง As (1839/40) - 43 ตารันเตลลา ในบันไดเสียง as (1841) - 44 ปอลอแนซ ในบันไดเสียง fis (1841) - 45 พรีลูด (1838/39) - 46 อัลเลโกร ของคอนแชร์โต (1832/41) - 47 บัลลาด หมายเลข 3 ในบันไดเสียง As (1841) - 48 น็อกเทิร์น สองบท ในบันไดเสียง c, fis (1841) - 49 ฟ็องแตซีในบันไดเสียง f (1841) - 50 มาซูร์กาสามบท ในบันไดเสียง G, As, cis (1841/2) - 51 แอ็งพรงป์ตูว์ หมายเลข 3 ในบันไดเสียง Ges (1842) - 52 บัลลาด หมายเลข 4 ในบันไดเสียง f (1842) - 53 ปอลอแนซ ในบันไดเสียง As เรียกอีกชื่อว่า(„Héroïque“) (1842) - 54 สแกร์โซหมายเลข 4 ในบันไดเสียง E (1842) - 55 น็อกเทิร์น สองบท ในบันไดเสียง f, Es (1843) - 56 มาซูร์กาสามบท ในบันไดเสียง H, C, c (1843) - 57 แบร์เซิร์ส (เพลงกล่อมเด็ก) ในบันไดเสียง Des (1844) - 58 โซนาตาสำหรับเปียโน หมายเลข 3 ในบันไดเสียง b (1844) - 59 มาซูร์กาสามบท ในบันไดเสียง a, As, fis (1845) - 60 บาร์การอล ในบันไดเสียง fis (1846) - 61 ปอลอแนซ-ฟ็องแตซี ในบันไดเสียง As (1846) - 62 น็อกเทิร์น สองบท ในบันไดเสียง B, E (1845/6) - 63 มาซูร์กาสามบท ในบันไดเสียง B, f, cis (1846) - 64 วอลซ์ สามบท ในบันไดเสียง Des เรียกอีกชื่อว่า („Valse minute“), cis, As (1840/7) - 65 โซนาตาสำหรับเชลโลและเปียโน ในบันไดเสียง g (1846/7) บทประพันธ์ที่ได้รับการเผยแพร่หลังจากการเสียชีวิต:- 66 ฟ็องแตซี-แอ็งพรงป์ตูว์ หมายเลข 4, cis (vers 1843) - 67 มาซูร์กาสี่บท ในบันไดเสียง G, g, C, a (1830/49) - 68 มาซูร์กาสี่บท ในบันไดเสียง C, a, F, f (1830/49) - 69 วอลซ์สองบท ในบันไดเสียง As, b (1829/35) - 70 วอลซ์สามบท ในบันไดเสียง Ges, As, Des (1829/41) - 71 ปอลอแนซสามบท ในบันไดเสียง d, B, f (1824/28)- 72.1 น็อกเทิร์น ในบันไดเสียง e - 72.2 บทเพลงไม่ทราบชื่อ - 72.3 เอกอแซซสามบท ในบันไดเสียง D, G, Des (vers 1829) - 73 รอนโดสำหรับเปียใน ในบันไดเสียง C (1828) - 74 บทเพลงที่ใช้ทำนองของโปแลนด์ (1829/47) บทเพลงที่ปราศจากหมายเลขโอปุส:- ปอลอแนซ ในบันไดเสียง B (1817) - ปอลอแนซ ในบันไดเสียง g (1817) - ปอลอแนซ ในบันไดเสียง As (1821) - แอ็งทรอดุกซียงและวารียาซียง สำหรับบทเพลงของเยอรมัน ในบันไดเสียง E (1824) - ปอลอแนซ ในบันไดเสียง gis (1824) - มาซูร์กา ในบันไดเสียง B (1825/26) - มาซูร์กา ในบันไดเสียง G (1825/26) - วารียาซียง สำหรับเปียโนสี่มือ ในบันไดเสียง D (1825/26) - เพลงมาร์ชงานศพ ในบันไดเสียง c (1837) - ปอลอแนซ ในบันไดเสียง b (1826) - น็อกเทิร์น ในบันไดเสียง e (1828/30) - ซูเวอร์นีร์เดอปากานีนี ในบันไดเสียง A (1829) - มาซูร์กา ในบันไดเสียง G (1829) - วอลซ์ ในบันไดเสียง E (1829) - วอลซ์ ในบันไดเสียง Es (1829) - มาซูร์กาพร้อมบทร้องบางส่วน ในบันไดเสียง G (1829) - วอลซ์ ในบันไดเสียง As (1829) - วอลซ์ ในบันไดเสียง e (1830) - ซารีพร้อมบทร้องบางส่วน (1830) - ปอลอแนซ ในบันไดเสียง Ges (1830) - เลนโตกอนกรันเอสเปรสซีโอเน (Lento con gran espressione) ในบันไดเสียง cis (1830) - มาซูร์กา ในบันไดเสียง B (1832) - มาซูร์กา ในบันไดเสียง D (1832) - คอนแชร์โตกร็องด์ดูโอ สำหรับบทละครเรื่อง "Robert le Diable" ของไมเออแบร์ (Meyerbeer) สำหรับเชลโลและเปียโน ในบันไดเสียง E (1832/33) - มาซูร์กา ในบันไดเสียง C (1833) - กันตาบีเล ในบันไดเสียง B (1834) - มาซูร์กา ในบันไดเสียง As (1834)มีเดีย</doc>
