<doc id="210969" url="https://th.wikipedia.org/wiki?curid=210969" title="โรงพยาบาลทหารเรือกรุงเทพ">โรงพยาบาลทหารเรือกรุงเทพ โรงพยาบาลทหารเรือกรุงเทพ เป็นโรงพยาบาลรัฐบาลในสังกัดกรมแพทย์ทหารเรือ กองทัพเรือ ตั้งอยู่ที่ 224 ถนนทางรถไฟสายเก่าปากน้ำ แขวงบางนาใต้ เขตบางนา กรุงเทพมหานคร โทรศัพท์ 0 2475 2416, 0 2475 2408, 0 2393 0959, 0 2173 6648, โทรสาร 0 2475 2404 มีจำนวนเตียงที่เปิดรับผู้ป่วยจิตเวช 14 เตียง ยาเสพติด 40 เตียงประวัติประวัติ. - ๑ เมษายน ๒๔๓๓ พบหลักฐานพระราชบัญญัติแต่งตั้งข้าราชการทหารเรือ มีนามโรงพยาบาลทหารเรือปรากฏอยู่ มีที่ตั้งอยู่บริเวณ รร.สตรีวัดระฆัง ในปัจจุบัน (เราจึงถือเอาวันที่ ๑ เมษายน เป็นวันสถาปนา กรมแพทย์ทหารเรือ) - พ.ศ. ๒๔๕๓ มีดำริจะสร้างกองแพทย์ และ รพ.ทหารเรือใหม่ บริเวณปากคลองมอญด้านเหนือ ในช่วงเวลาที่ นพ.เบอร์เมอร์ ชาวเยอรมันเป็นนายแพทย์ใหญ่ และ ร.ต.เภา เป็น ผช.นายแพทย์ใหญ่ - การก่อสร้างเริ่มเมื่อใดไม่ปรากฏหลักฐานชัดเจน แต่การก่อสร้างแล้วเสร็จและย้าย “กองแพทย์ และพยาบาลทหารเรือ” มาจากบริเวณวัดระฆัง เมื่อปี พ.ศ. ๒๔๕๖ โรคส่วนใหญ่ที่รักษา - เหน็บชา (มีตึกผู้ป่วยเหน็บชา – อาคาร ๖)- ๒๐ กันยายน ๒๔๕๙ พระบาทสมเด็จพระมงกุฎเกล้าเจ้าอยู่หัว รัชกาลที่ ๖ ทรงพระกรุณาโปรดเกล้า ยกฐานะ “กองแพทย์และพยาบาลทหารเรือ” เป็น “กรมแพทย์พยาบาลทหารเรือ” ซึ่งปรากฏเป็นหลักว่าเริ่มมีการจัดหลักสูตรการศึกษาของ นร.พยาบาลทหารเรือ ขึ้นในปีนั้นด้วย โดยใช้ชื่อ “นร.อาสาสำรอง” ระยะเวลาการศึกษา ๓ เดือน ขณะเรียนได้รับเงินเดือน ๆ ละ ๒ – ๖ บาท เบี้ยเลี้ยงวันละ ๒๕ สตางค์ เมื่อจบการศึกษาแล้ว ได้รับเงินเดือน ๆ ละ ๑๒ บาท- จวบจนกระทั่งในปี ๒๔๙๘ ได้มีการก่อสร้าง รพ.ทหารเรือบุคคโลขึ้นบริเวณบุคคโล และมีการจัดส่วนราชการหน่วยขึ้นตรงกรมแพทย์ทหารเรือขึ้นใหม่ และปรากฏชื่อ รพ.ทหารเรือกรุงเทพขึ้น ในรายชื่อหน่วย ขึ้นตรง พร. เมื่อ ๒๔ สิงหาคม ๒๔๙๘ เพื่อใช้เรียกโรงพยาบาลทหารเรือเดิมบริเวณปากคลองมอญ ผู้อำนวยการในขณะนั้นคือ นาวาเอก เวียง วิรัติภูมิประเทศ- ต่อมาเมื่อกรมแพทย์ทหารเรือ ได้ย้ายที่ทำการมาอยู่บริเวณบุคคโล เมื่อ ๙ กรกฎาคม ๒๕๐๖ รพ.ทหารเรือกรุงเทพ ก็ยังคงใช้พื้นที่และอาคารเดิมบริเวณคลองมอญเป็นที่ทำการต่อมา - ในปี พ.ศ. ๒๕๔๖ กองทัพเรือ โดย พล.ร.อ.ทวีศักดิ์ โสมาภา ท่านผู้บัญชาการทหารเรือ ในขณะนั้น ได้พิจารณาอนุมัติให้จัดสร้างโรงพยาบาลทหารเรือกรุงเทพขึ้นใหม่บริเวณพื้นที่บางนา ใกล้กรมอุทกศาสตร์ทหารเรือ เนื่องจากบริเวณคลองมอญมีพื้นที่จำกัด ไม่สามารถรองรับการขยายตัวของภารกิจที่เพิ่มมากขึ้นของ รพ.ทหารเรือกรุงเทพ ได้ ประกอบกับ เป็นการรองรับการให้บริการกำลังพลและครอบครัวที่อาศัยอยู่บริเวณพื้นที่บางนา โดย พล.ร.อ.ทวีศักดิ์ฯ ได้เดินทางมาวางศิลาฤกษ์ เมื่อ ๓๐ กันยายน ๒๕๔๖ ใช้งบประมาณในการก่อสร้าง ๒๘๒,๙๒๓,๖๘๐ บาท (สองร้อยแปดสิบสองล้านเก้าแสนสองหมื่นสามพันหกร้อยแปดสิบบาท)เริ่มก่อสร้างเมื่อ ๔ มิถุนายน ๒๕๔๘ แล้วเสร็จเมื่อ ๒ สิงหาคม ๒๕๕๐- ๒๗ พฤษภาคม ๒๕๕๑ พล.ร.อ.สถิรพันธ์ เกยานนท์ ผู้บัญชาการทหารเรือ ได้เป็นประธานในพิธีเปิด รพ.ทหารเรือกรุงเทพ พร. อย่างเป็นทางการ- ๒๓ เมษายน ๒๕๕๒ รพ.ทหารเรือกรุงเทพ พร. ได้ประชุม นขต.พร.ฯ ประจำเดือน เมษายน ๕๒ โดยมี น.อ.พันเลิศ แกล้วทนงค์ ผอ.รพ.ฯ เป็นประธานในที่ประชุม ได้ขอมติจากที่ประชุม รพ.ฯ ให้วันที่ ๒๗ พฤษภาคม ของทุกปี เป็นวันคล้ายวันเกิดของ รพ.ทหารเรือกรุงเทพ พร. (แห่งใหม่) จากการที่ รพ.ทหารเรือกรุงเทพ พร. บริเวณพื้นที่ปากคลองมอญ มิได้กำหนดไว้</doc>
