<doc id="285753" url="https://th.wikipedia.org/wiki?curid=285753" title="เหรียญราชการชายแดน">เหรียญราชการชายแดน เหรียญราชการชายแดน () ใช้อักษรย่อว่า ช.ด. เป็นเหรียญที่พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ ให้สร้างเหรียญขึ้น สำหรับพระราชทานแก่ผู้ที่ได้ปฏิบัติราชการชายแดนเป็นพิเศษ ตามพระราชบัญญัติเหรียญราชการชายแดน พ.ศ. 2497 เมื่อวันที่ 22 กันยายน พ.ศ. 2497ลักษณะของเหรียญ ลักษณะของเหรียญ. เหรียญราชการชายแดน มีลักษณะเป็นเหรียญรูปกลม ทำด้วยโลหะสีทอง ด้านหน้า มีพระบรมรูปสมเด็จพระนเรศวรมหาราช กำลังทรงทำยุทธหัตถีกับราชศัตรู ด้านหลัง มีอักษรจารึกว่า "เราปฏิบัติหน้าที่เพื่อเกียรติศักดิ์ไทย"สิทธิของผู้ได้รับพระราชทานสิทธิของผู้ได้รับพระราชทาน. 1. ได้รับการรักษาพยาบาลในโรงพยาบาลของรัฐบาล หรือองค์การของรัฐบาลทุกแห่ง ตลอดจนให้ได้รับยาบำบัดโรคโดยไม่ต้องเสียค่าตอบแทน 2. ได้ลดค่าโดยสารยานพาหนะ คือ รถราง รถไฟ รถยนต์โดยสารประจำทาง เรือเดินทะเล ที่เป็นของรัฐบาลหรือองค์การ และบริษัทในความควบคุมของรัฐบาลลงกึ่งหนึ่งของอัตราธรรมดาการพระราชทาน การพระราชทาน. เหรียญราชการชายแดน จะพระราชทานแก่ทหาร ตำรวจ ข้าราชการ และผู้กระทำหน้าที่ซึ่งเจ้ากระทรวง หน่วยทหาร หรือตำรวจ สั่งให้ปฏิบัติหน้าที่ราชการ ณ อำเภอชายแดน เป็นระยะเวลาไม่น้อยกว่า 6 เดือน ยกเว้นแต่มีเหตุสู้รบ เกี่ยวกับการป้องกันราชอาณาจักร และได้ปฏิบัติหน้าที่ราชการสมความมุ่งหมายของทางราชการ และประพฤติตนอยู่ในระเบียบวินัยอันดีผู้ได้รับพระราชทานผู้ได้รับพระราชทาน. - สมเด็จพระนางเจ้าสิริกิติ์ พระบรมราชินีนาถ - สมเด็จพระเจ้าอยู่หัวมหาวชิราลงกรณ บดินทรเทพยวรางกูร - สมเด็จพระเทพรัตนราชสุดาฯ สยามบรมราชกุมารี - จอมพล แปลก พิบูลสงคราม - จอมพล ถนอม กิตติขจร - จอมพล สฤษดิ์ ธนะรัชต์ - สุจินดา คราประยูร - สุรยุทธ์ จุลานนท์ - ชวลิต ยงใจยุทธ - สุวพันธุ์ ตันยุวรรธนะ - ปิยวัฒน์ นาควานิช แม่ทัพภาคที่ 4 - นิพัทธ์ ทองเล็ก</doc>
