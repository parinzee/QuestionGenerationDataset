<doc id="64464" url="https://th.wikipedia.org/wiki?curid=64464" title="วันชัย สอนศิริ">วันชัย สอนศิริ วันชัย สอนศิริ (เกิด 13 กุมภาพันธ์ พ.ศ. 2497) เป็นสมาชิกสภาขับเคลื่อนการปฏิรูปประเทศ กรรมการในคณะกรรมการปฏิรูปประเทศด้านการเมือ ในรัฐบาล พลเอก ประยุทธ์ จันทร์โอชา ทนายความ, นักพูด ผู้บรรยายเรื่องกฎหมายทั่วไปของสภาทนายความ มีชื่อเสียงมาจากการให้ความรู้ทางกฎหมาย ในวิทยุคลื่นร่วมด้วยช่วยกัน ต่อมาเป็นผู้จัดรายการเล่าข่าว จากข่าวหนังสือพิมพ์ โดยสอดแทรกความรู้ด้านกฎหมาย และเรื่องขำขัน ทางสถานีโทรทัศน์ไอทีวี และยูบีซี โดยจัดรายการคู่กับ ประมาณ เลืองวัฒนะวณิช ทั้งคู่มีชื่อเสียงเป็นที่รู้จักในชื่อ "สองทนาย" หรือ "ทนายคู่หู" ในรายการร่วมมือร่วมใจทางทีไอทีวีแต่ได้ออกมาในปี พ.ศ. 2550 หลังการเปลี่ยนโครงสร้างสถานีของไอทีวีเป็นทีไอทีวี ปัจจุบันเป็นอาจารย์สอนกฎหมายอยู่ที่คณะนิติศาสตร์ มหาวิทยาลัยรังสิต, นักจัดรายการคุยสบายๆกับทนายวันชัยทางสถานีวิทยุคลื่นFM.98 MHz ทุกวันจันทร์ - ศุกร์ 15.00 - 17.00 น.คู่กับมัลลิกา บุญมีตระกูล เคยเป็นพิธีกรรายการ “9 ร่วมใจ คนไทยไม่ทิ้งกัน” ทางโมเดิร์นไนน์ทีวี ซึ่งปฐมทัศน์เมื่อวันจันทร์ที่ 21 กรกฎาคม พ.ศ. 2551 ทุกวันจันทร์ - ศุกร์ 10.05 -11.00 น. ปัจจุบัน เป็นพิธีร่วมกับ รศ.ดร.เจิมศักดิ์ ปิ่นทอง ในรายการ "รู้ทันประเทศไทย" ทาง เอเอสทีวี นิวส์วัน และรายการ "คลายปม" ทางสทท.11 ซึ่งปฐมทัศน์เมื่อวันอาทิตย์ที่ 28 กุมภาพันธ์ พ.ศ. 2553 และได้รับเลือกให้เป็นสมาชิกวุฒิสภา (ส.ว.) ในแบบสรรหาเมื่อเดือนเมษายน พ.ศ. 2554 ด้านชีวิตส่วนตัว สมรสกับนางนันทนา สอนศิริ มีบุตรสาวด้วยกัน 2 คนประวัติการศึกษาประวัติการศึกษา. - ปริญญาตรี นิติศาสตร์บัณฑิต มหาวิทยาลัยรามคำแหง - ปริญญาโท ศิลปศาสตร์มหาบัณฑิต (รัฐศาสตร์) มหาวิทยาลัยเกษตรศาสตร์  - ประกาศนียบัตรการอบรมกฎหมายภาษีอากร ผู้ประกอบวิชาชีพกฎหมายและบัญชีรุ่นที่ 1 ของ ศาลภาษีอากรกลางและสถาบันพัฒนาข้าราชการฝ่ายตุลาการ กระทรวงยุติธรรม - ประกาศนียบัตรชั้นสูง หลักสูตรการเมืองการปกครองในระบอบประชาธิปไตย สำหรับนักบริหารในระดับสูง สถาบันพระปกเกล้าประวัติการทำงานประวัติการทำงาน. - พ.ศ. 2532-2535 กรรมการทนายความ ภาค 1 และรองเลขาธิการสภาพทนายความ - ปี พ.ศ. 2535-2538 เลขาธิการสภาทนายความ - ปี พ.ศ. 2541-2544 เลขาธิการสภาทนายความ - ปี พ.ศ. 2528-2532 สมาชิกเขตปทุมวัน กรุงเทพมหานคร - ปัจจุบัน เลขาธิการสภาทนายความ - อนุกรรมการพัฒนากฎหมายเยาวชน สำนักงานคณะกรรมการการส่งเสริมประสานงานเยาวชนแห่งชาติ - ที่ปรึกษารองนายกรัฐมนตรี (นายพิชัย รัตตกุล) - ที่ปรึกษารองนายกรัฐมนตรี (นายกร ทัพพะรังสี) - พิธีกรรายการ “แจ้งความ” ไอทีวี - วิทยากรรายการ “ชาวกรุงร้องทุกข์” เนชั่นทีวีและTTV - กรรมการพิจารณาร่างกฎหมายของกระทรวงแรงงาน - หัวหน้าสำนักงานทนายความวันชัย สอนศิริ - อนุกรรมการป้องปรามการละเมิดสิทธิ์ของผู้บริโภค สคบ. - อาจารย์พิเศษมหาวิทยาลัยอีสเทิร์นเอเซีย หลักสูตร รัฐประศาสนศาสตร์มหาบัณฑิต - วิทยากรตอบกฎหมายในรายการวิทยุโทรทัศน์หลายแห่งผลงานรายการโทรทัศน์ผลงาน. รายการโทรทัศน์. - แจ้งความ - คนหัวหมอ (2545-2550) - ร่วมมือร่วมใจ - หัวหมอจ้อข่าว - ตีข่าวเล่าความ - 9 ร่วมใจ คนไทยไม่ทิ้งกัน - รู้ทันประเทศไทย - คลายปมรางวัลเกียรติยศรางวัลเกียรติยศ. - โล่เกียรติคุณ “คนดีของสังคม” จากสถานีวิทยุร่วมด้วยช่วยกัน FM96 MHz โดยนายพิจิตต รัตตกุล - ประกาศ เกียรติคุณเป็นบุคคลที่ได้ทำคุณประโยชน์ด้านการคุ้มครองผู้บริโภค ประจำปี 2546 จากสำนักงานคณะกรรมการคุ้มครองผู้บริโภค สำนักนายกรัฐมนตรี - รางวัลเชิดชูเกียรติผลงานดีเด่นทางโทรทัศน์ “เมขลา”ครั้งที่ 22 ประจำปี 2545 ในฐานะผู้ดำเนินรายการ “แจ้งความ” ทางไอทีวี จากสมาคมผู้สื่อข่าวบันเทิงเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
