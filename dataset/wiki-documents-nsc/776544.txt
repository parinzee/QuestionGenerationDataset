<doc id="776544" url="https://th.wikipedia.org/wiki?curid=776544" title="คริสต์ทศวรรษ 2000">คริสต์ทศวรรษ 2000 คริสต์ทศวรรษ 2000 () คือคริสต์ทศวรรษตามปฏิทินเกรโกเรียน เริ่มต้นเมื่อวันที่ 1 มกราคม ค.ศ. 2000 และสิ้นสุดลงเมื่อวันที่ 31 ธันวาคม ค.ศ. 2009เหตุการณ์เหตุการณ์. - ค.ศ. 2000- เหตุการณ์ก๊อด'ส อาร์มี่บุกยึดสถานทูตพม่า พ.ศ. 2542 และโรงพยาบาลศูนย์ราชบุรี พ.ศ. 2543: กองกำลังก๊อด'ส อาร์มี่ จำนวน 10 คน บุกยึดโรงพยาบาลศูนย์ราชบุรี จับแพทย์ พยาบาล คนไข้และญาติกว่า 1,000 คนเป็นตัวประกัน หลังการเจรจาเกือบ 24 ชั่วโมง ทางรัฐบาลไทยตัดสินใจให้กองกำลังผสมหน่วย ฉก.90 หน่วยนเรศวร 261 และหน่วยอรินทราช 26 จำนวน 50 นาย บุกเข้าช่วยเหลือตัวประกัน และสังหารกองกำลังก๊อด'ส อาร์มี่ ทั้งหมดในเช้ามืดวันต่อมา - การเลือกตั้งสมาชิกวุฒิสภาเป็นการทั่วไปเป็นครั้งแรกในประวัติศาสตร์ ตามรัฐธรรมนูญแห่งราชอาณาจักรไทย พุทธศักราช 2540 - ค.ศ. 2001- วินาศกรรม 11 กันยายน พ.ศ. 2544: ผู้ก่อการร้ายจี้เครื่องบินโดยสาร 3 ลำ เพื่อโจมตีเวิลด์เทรดเซ็นเตอร์ อาคารแฝดในนครนิวยอร์ก และอาคารเพนทากอน ที่ตั้งกระทรวงกลาโหมสหรัฐฯ ในวอชิงตัน ดี.ซี. เครื่องบินลำที่ 4 ตกในรัฐเพนซิลเวเนีย มีผู้เสียชีวิตในเหตุการณ์นี้เกือบ 3,000 คน- เกิดระเบิดพลีชีพที่ประตูสภานิติบัญญัติเมืองศรีนาคา ประเทศอินเดีย มีมือปืนสองคนบุกเข้าจับตำรวจเป็นตัวประกัน ก่อนจะถูกสังหาร มีผู้เสียชีวิตทั้งหมด 40 คน - สงครามต่อต้านการก่อการร้าย: การรุกรานอัฟกานิสถานของสหรัฐอเมริกา เริ่มต้นขึ้นเมื่อเวลา 23.30 น. ตามเวลาประเทศไทย ด้วยการทิ้งระเบิดโจมตีกองกำลังตาลิบันและอัลไกดาทางอากาศ - ค.ศ. 2002- รถไฟขบวนหนึ่งที่นำนักแสวงบุญฮินดูกลับจากอโยธยา สถานที่ศักดิ์สิทธิ์ทางตะวันตกของรัฐคุชราต ประเทศอินเดีย ถูกเผาโดยผู้ก่อการความรุนแรงชาวมุสลิม มีผู้เสียชีวิตบนรถไฟ 58 คน ส่งผลให้เกิดการจลาจลตอบโต้ นำไปสู่การเสียชีวิตของมุสลิมนับพันคน - ประเทศติมอร์-เลสเตได้รับเอกราช หลังจากอยู่ภายใต้การปกครองของอินโดนีเซีย - ค.ศ. 2003- มีข่าวลือในประเทศกัมพูชาว่า สุวนันท์ คงยิ่ง นักแสดงไทยขวัญใจชาวกัมพูชา กล่าวว่า นครวัดเป็นของไทย ทำให้เกิดเหตุจลาจล มีการบุกเผาสถานทูตไทยและอาคารพาณิชย์ที่คนไทยเป็นเจ้าของ ในกรุงพนมเปญ - การประท้วงต่อต้านสงคราม 15 กุมภาพันธ์ พ.ศ. 2546: ประชาชนราว 10-15 ล้านคนใน 600 เมืองทั่วโลก ร่วมกันประท้วงสหรัฐอเมริกา ในการทำสงครามกับอิรัก เป็นการประท้วงที่มีคนเข้าร่วมมากที่สุดในประวัติศาสตร์ - องค์การอนามัยโลกประกาศเตือนการแพร่ระบาดของโรคซาร์ - ค.ศ. 2004- เหตุการณ์มัสยิดกรือเซะ: เวลาเช้า กลุ่มผู้ก่อความไม่สงบกว่า 200 คน พยายามปล้นปืนและทำร้ายเจ้าหน้าที่พร้อมกันหลายจุดในจังหวัดยะลา จังหวัดปัตตานี และจังหวัดสงขลา กลุ่มคนร้ายหลบหนีเข้าไปในมัสยิดกรือเซะ เจ้าหน้าที่ล้อมไว้จนเวลาประมาณ 14.00 น. พลเอก พัลลภ ปิ่นมณี สั่งยิงถล่มด้วยอาวุธหนัก มีผู้ก่อการเสียชีวิตในเหตุการณ์นี้รวม 108 คน ขณะที่เจ้าหน้าที่เสียชีวิต 5 นาย- กรณีตากใบ: เกิดเหตุปะทะกันระหว่างเจ้าหน้าที่กับผู้ชุมนุมหลายร้อยคน หน้า สถานีตำรวจภูธรตำบลตากใบ อำเภอตากใบ จังหวัดนราธิวาส หลังสลายการชุมนุมแล้ว มีผู้เสียชีวิต 4 คน และเจ้าหน้าที่ได้ส่งผู้ชุมนุมจำนวนมากขึ้นรถบรรทุก หลังจากนั้นพบว่ามีผู้ชุมนุมอีก 78 คน เสียชีวิตบนรถเนื่องจากขาดอากาศหายใจ - เกิดแผ่นดินไหวในมหาสมุทรอินเดีย วัดขนาดได้ 9.0 ริกเตอร์ ก่อให้เกิดคลื่นสึนามิ ซัดเข้าฝั่งรอบมหาสมุทรอินเดีย อาทิ ศรีลังกา อินเดีย อินโดนีเซีย ไทย รวมถึงชายฝั่งบางส่วนของทวีปแอฟริกา มียอดผู้เสียชีวิตกว่า 200,000 คน โดยในประเทศไทยมีผู้เสียชีวิต 5,395 คน และผูสูญหายอีกจำนวนมาก- ค.ศ. 2005- พรรคไทยรักไทย ของนายกรัฐมนตรีทักษิณ ชินวัตร ได้รับชัยชนะในการเลือกตั้งทั่วไป ได้เสียงเกินกึ่งหนึ่งในสภาผู้แทนราษฎร - สนธิ ลิ้มทองกุล อ่านบทความ "ลูกแกะหลงทาง" เป็นจุดเริ่มต้นของการขับไล่ ทักษิณ ชินวัตร ให้ลาออกจากตำแหน่งนายกรัฐมนตรี - ค.ศ. 2006- เกิดรัฐประหารโดยคณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นประมุข นำโดยพลเอก สนธิ บุญยรัตกลิน มีการยกเลิกการประกาศสถานการณ์ฉุกเฉินของ พันตำรวจโท ทักษิณ ชินวัตร รักษาการนายกรัฐมนตรี แล้วประกาศกฎอัยการศึกทั่วราชอาณาจักร - ค.ศ. 2007- โช ซึงฮึย ก่อเหตุสังหารหมู่ที่มหาวิทยาลัยเวอร์จิเนียเทคในสหรัฐอเมริกา มีผู้เสียชีวิต 33 คน นับเป็นเหตุการณ์ฆ่าหมู่ในสถานศึกษาที่รุนแรงที่สุดครั้งหนึ่งในประวัติศาสตร์สหรัฐ - การลงประชามติรับรัฐธรรมนูญแห่งราชอาณาจักรไทย พุทธศักราช 2550 เป็นการลงประชามติครั้งแรกของประเทศ - รัฐบาลเนปาลประกาศว่าสถาบันพระมหากษัตริย์จะถูกยกเลิกในปีหน้า และจะมีการประกาศตั้งสาธารณรัฐใหม่ - ค.ศ. 2008- รัฐสภาคอโซโวประกาศเอกราชจากสาธารณรัฐเซอร์เบียอย่างเป็นทางการ โดยใช้ชื่อประเทศว่า "สาธารณรัฐคอโซโว" หลังประกาศเอกราชไม่กี่ชั่วโมง ชาวเซิร์บทั้งในโคโซโวและเซอร์เบียต่างออกมาก่อเหตุจลาจลรุนแรงต่อเนื่องเป็นเวลานานหลายชั่วโมง โดยจุดที่รุนแรงที่สุดเกิดขึ้นที่กรุงเบลเกรด สาธารณรัฐเซอร์เบีย - สหพันธ์สาธารณรัฐประชาธิปไตยเนปาล ได้รับการสถาปนาขึ้นหลังจากสภาร่างรัฐธรรมนูญเนปาลมีมติเป็นเอกฉันท์ เป็นการสิ้นสุดการปกครองในระบอบราชาธิปไตยที่มีมากว่า 240 ปี - ค.ศ. 2009- เริ่มเกิดการระบาดของไข้หวัดใหญ่สายพันธุ์ใหม่ 2009 ข้ามประเทศ ได้แก่ สหรัฐอเมริกา - เกิดแผ่นดินไหว แมกนิจูด 7.9 นอกชายฝั่งเกาะสุมาตราใกล้เมืองปาดัง ประเทศอินโดนีเซีย เมื่อเวลา 17.16 น. ตามเวลาท้องถิ่น ทำให้มีผู้เสียชีวิตอย่างน้อย 1,100 ราย - 13 พฤศจิกายน - องค์การนาซา ประกาศการค้นพบน้ำบนดวงจันทร์</doc>
