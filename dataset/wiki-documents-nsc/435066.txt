<doc id="435066" url="https://th.wikipedia.org/wiki?curid=435066" title="สาปพระเพ็ง">สาปพระเพ็ง สาปพระเพ็ง เป็นนวนิยายแนวสืบสวนฆาตกรรมผสมแฟนตาซีสุดอลังการ จากบทประพันธ์โดย กิ่งฉัตร ที่เคยตีพิมพ์ในนิตยสาร กุลสตรี และพิมพ์รวมเล่มโดยสำนักพิมพ์อรุณ เป็นเรื่องราวสืบสวนข้ามภพข้ามชาติ และนำไปสร้างเป็นละครโดย นพพล โกมารชุน ออกอากาศทาง สถานีวิทยุโทรทัศน์ไทยทีวีสีช่อง 3 เริ่ม 26 สิงหาคม พ.ศ 2556 - 7 ตุลาคม พ.ศ. 2556เรื่องย่อ เรื่องย่อ. ในอดีตพันปี เวลาแห่งการแผ่ขยายอำนาจเหนือดินแดนทั้งปวง องค์นรสิงห์สีหบดี (จอนนี่ แอนโฟเน่) ราชันย์แห่งดินแดนพระอาทิตย์ต้องการยึดแคว้นศรีพิสยา ดินแดนแห่งพระเพ็ง จันทร์เต็มดวง มีผู้นำทัพคือ สีหสา (พรชิตา ณ สงขลา) แม่ทัพหญิงของนรสิงห์ ที่ต่อสู้ชิงไหวชิงพริบกับ ติสสา (พัชฏะ นามปาน) แม่ทัพหนุ่มแห่งศรีพิสยา ศึกนอกรุมเร้า ศึกในศรีพิสยาคุกรุ่น เจ้านางอินยา (รินลณี ศรีเพ็ญ) ต้องการชิงบัลลังก์มาให้ลูกชาย เจ้าปันแสง (วิทยา วสุไกรไพศาล) จึงต้องโค่น เจ้าปรันมา (ดอม เหตระกูล) และน้องสาว เจ้านางจันทเทวี (วรินทร์ลดา ปิยะวิรัทธิ์) ยังมี มรันมา (ลักษณ์นารา เปี้ยทา) ลูกสาวอดีตเจ้าศรีพิสยา ที่รักอยู่กับแม่ทัพติสสาเป็นเสาค้ำบัลลังก์ให้เจ้าปรันมา เจ้านางอินยา และเจ้าปันแสงจึงร่วมกันวางแผนร้าย เพื่อทำลายรักแท้ของติสสาและมรันมาลงให้ได้ นรสิงห์รุ่มร้อนใจเพราะต้องการบุกศรีพิสยา แต่สุเลวิน (อเล็กซ์ เรนเดลล์) ผู้มีญาณทิพย์ห้ามไม่ให้เข้าทำลายศรีพิสยาในคืนบูชาเพ็งอันศักดิ์สิทธิ์ เพราะการลบหลู่เทพจะนำมาซึ่งบาปเคราะห์ร้ายแรง แต่นรสิงห์ผู้กระหายชัยชนะ ไม่สนใจคำทัดทาน ซ้ำยังเลือกลงมือด้วยแผนอำมหิตเกินมนุษย์ ที่สุดแล้วด้วยแรงริษยาแห่งหญิงศรีพิสยาสองคน ก็ช่วยให้นรสิงห์และสีหสายกกองทัพทมิฬบุกทำลายศรีพิสยา ลงในคืนบูชาเพ็ง แสงเพลิงเผาผลาญมอดไหม้ศรีพิสยา คมหอกคมดาบฆ่าฟันทุกชีวิต ท่ามกลางเสียงโห่ร้องก้องชัยชนะ พระเพ็งเปล่งวาจาสาปแช่งให้นรสิงห์มีชีวิตอมตะ รอชดใช้บาปกับทุกชีวิตที่ต้องตายลงอย่างสังเวช วงล้อแห่งกรรมได้เคลื่อนมาจนปัจจุบันคดีฆาตกรรมอำพรางในตระกูล ส.ส.อภิมุข (ทนงศักดิ์ ศุภการ) ถูกรื้อขึ้นจากคำร้องของน้องสาวต่างแม่ เพชรดา (รินลณี ศรีเพ็ญ) ทำให้ วิกกี้ (พรชิตา ณ สงขลา) เจ้าแม่เก๋โก๊ะต้องร่วมทีมสืบกับ ผู้กองพัทธยา (วิทยา วสุไกรไพศาล) และ ผู้กองไผ่ (พัชฏะ นามปาน) ยังมี รัดเกล้า (ลักษณ์นารา เปี้ยทา) กับ วิว (อเล็กซ์ เรนเดลล์) ที่ถูกดึงเข้าร่วมทีม ทั้ง 6 คนไม่รู้เลยว่าในอดีตต่างเคยผูกพันก่อกรรมร่วมกันมาอย่างคู่รัก และศัตรูคู่แค้น หลักฐานฆาตกรรมทุกอย่างพุ่งไปที่ อภิวัฒน์ (พลวัฒน์ มนูประเสริฐ) น้องชายส.ส.อภิมุข ที่มีปัญหาอยู่กับเมียสาวไฮโซ มาริษา (ศีกัญญา ศักดิเดช ภาณุพันธ์) และปกปิดความสัมพันธ์ลับๆ ร่วมบ้านกับน้องเมียอย่าง สิริรัตน์ (กานต์พิชชา สถาปิตานนท์) ในระหว่างสืบหาความจริง ไผ่ผูกพันกับรัดเกล้ามากขึ้นเรื่อยๆ แต่รัดเกล้ากลับปฏิเสธไผ่ด้วยความรู้สึกชิงชัง เป็นรักที่เคียงคู่อยู่กับแค้น สายใยนับพันปีไม่มีสิ่งใดตัดขาดลงได้ ยังมี ยอดชาย (ภัทรภณ โตอุ่น), มุรธา (มนสิชา เกิดโกสุม) เพื่อนๆ คอยลุ้นความรักของรัดเกล้ากับไผ่ แม้กระทั่งวิว ที่หลงรักสาวรุ่นพี่อย่างวิกกี้ ก็เชียร์ไผ่สุดตัว ยิ่งเพิ่มความหมั่นไส้ให้วิกกี้ที่หวงรัดเกล้าน้องสาว จนคอยจิกกัด ขัดขวางไผ่ทุกเรื่อง การรื้อคดีเริ่มตึงเครียดมากขึ้นเมื่อทุกคนได้เจอกับ นรสิงห์ (จอนนี่ แอนโฟเน่) ชายลึกลับผู้ดึงทุกคนย้อนกลับสู่อดีตพันปี เพื่อเห็นวงกรรมแห่งรัก ริษยา อาฆาต ที่ต้องชดใช้ให้สิ้นสุด ในชาตินี้การนำไปสร้างเป็นละครโทรทัศน์การนำไปสร้างเป็นละครโทรทัศน์. - บทโทรทัศน์ : พัญสร - กำกับการแสดง : นพพล โกมารชุนรายชื่อนักแสดงนำ รายชื่อนักแสดงนำ. เรียงลำดับตามไตเติ้ลละคร- พัชฏะ นามปาน รับบทเป็น ผู้กองไผ่ ร.ต.อ.สถบดี / แม่ทัพติสสา - ลักษณ์นารา เปี้ยทา รับบทเป็น รัดเกล้า / เจ้านางมรันมา - พรชิตา ณ สงขลา รับบทเป็น วิกกี้ คฑารัตน์ / แม่ทัพสีหสา (นางร้ายเฉพาะอดีต) - อเล็กซานเดอร์ เรนเดลล์ รับบทเป็น วิวรรธน์ / สุเลวิน - รินลณี ศรีเพ็ญ รับบทเป็น เพชรดา / เจ้านางอินยา (นางร้าย) - วิทยา วสุไกรไพศาล รับบทเป็น ผู้กองพัทธยา / เจ้าปันแสง (ตัวร้าย) - จอนนี่ แอนโฟเน่ รับบทเป็น นรสิงห์ / นรสิงห์สีหบดี (ตัวร้ายเฉพาะอดีต) - ภัทรภณ โตอุ่น รับบทเป็น ยอดชาย / พินทุ (ตัวร้ายเฉพาะอดีต) - พลวัฒน์ มนูประเสริฐ รับบทเป็น อภิวัฒน์ (ตัวร้าย) - ดอม เหตระกูล รับบทเป็น เจ้าปรันมา - ปานเลขา ว่านม่วง รับบทเป็น นันทวดี - ศีกัญญา ศักดิเดช ภาณุพันธ์ รับบทเป็น มาริษา - กานต์พิชชา สถาปิตานนท์ รับบทเป็น สิริรัตน์ / อุตลา (นางร้าย) - ชัชพล กุลศิริวุฒิชัย รับบทเป็น วาเร - มนสิชา เกิดโกสุม รับบทเป็น มุรธา / กาหลง - เฟอร์นันโด้ มีทองแสน รับบทเป็น เมฆาขอแนะนำนักแสดงหน้าใหม่ขอแนะนำนักแสดงหน้าใหม่. - เนติวิทย์ เกียรติ์วรสกุล รับบทเป็น มารุต / แก้วกล้า - ไดญา โทณะวณิก รับบทเป็น เมืองมาส - นลัทพร เอื้อกิตติโรจน์ รับบทเป็น ไพลิน - วรินทร์ลดา ปิยะวิรัทธิ์ รับบทเป็น เจ้านางจันทเทวี - วัชรยุทธ ลีลาวิศาลวงศ์ รับบทเป็น คชา - กมนทรรศน์ กอแก้ว รับบทเป็น อสุนี - ด.ช.พรหมพิริยะ อ่อนสองชั้น รับบทเป็น ตาหนึ่ง - ด.ญ.มอลลี่ ดาเนียนเลอร์ รับบทเป็น เจ้าดาราน้อยนักแสดงรับเชิญนักแสดงรับเชิญ. - ปรียานุช ปานประดับ รับบทเป็น พระเพ็ง - ทนงศักดิ์ ศุภการ รับบทเป็น อภิมุข (พี่ดำ) (ตัวร้าย) - ศรุต วิจิตรานนท์ รับบทเป็น เจ้าแสงมิน - ณัฐนี สิทธิสมาน รับบทเป็น แม่เฒ่า - ไอยวริญท์ โอสถานนท์ รับบทเป็น น้องพระเพ็ง (พระไพร) - ภัสสร บุณยเกียรติ - ปนัดดา วงศ์ผู้ดี - ปวิน ชิณวงษ์ - พิมพ์พรรณ ชลายนคุปต์ - สุจิรา อรุณพิพัฒน์ - กลศ อัทธเสรีเพลงประกอบละครเพลงประกอบละคร. - เพลง ขอแค่มีเธอ ศิลปิน ใหม่ เจริญปุระ - เพลง ขอแค่มีเธอ ศิลปิน รณเดช วงศาโรจน์</doc>
