<doc id="484257" url="https://th.wikipedia.org/wiki?curid=484257" title="หลอก (ชุดไมรอน โบลิทาร์)">หลอก (ชุดไมรอน โบลิทาร์) หลอก () เป็นนวนิยายแนวสืบสวนสอบสวน/ระทึกขวัญ เขียนโดย ฮาร์ลาน โคเบน เป็นงานเขียนลำดับที่ 10 ในชุดนักสืบ ไมรอน โบลิทาร์ ฉบับภาษาอังกฤษ ตีพิมพ์โดยสำนักพิมพ์ดั๊ตตั้น เมื่อวันที่ 22 มีนาคม พ.ศ. 2554 ส่วนฉบับภาษาไทย ตีพิมพ์โดยแพรวสำนักพิมพ์ แปลโดยมณฑารัตน์ ทรงเผ่า วางจำหน่ายในช่วงงานสัปดาห์หนังสือครั้งที่ 40 (29 มีนาคม - 8 เมษายน พ.ศ. 2555) นวนิยายเรื่องนี้ได้รับรางวัล RBA International Prize for Crime Writing ประจำปี ค.ศ. 2010เรื่องย่อ เรื่องย่อ. ซูซซ์ ที อดีตนักเทนนิสสาวดาวรุ่งกำลังท้องได้แปดเดือน สามีของเธอ เล็กซ์ ไรเดอร์ เป็นสมาชิกวงร็อคระดับตำนาน ซูซซ์มาหาไมรอนและขอให้เขาตามหาตัวเล็กซ์ที่หนีหายไปหลังจากอ่านข้อความที่มีคนมาเขียนไว้ในเฟซบุ๊กของซูซซ์ คำสองคำที่ร้ายแรงพอที่จะเปลี่ยนแปลงทุกอย่าง รวมถึงชีวิตของไมรอนและวินเองด้วย ในระหว่างที่ตามหาตัวเล็กซ์ ไมรอนได้พบกับผู้หญิงที่เขาเกลียดที่สุด คิตตี้ โบลิทาร์ ภรรยาของแบรด น้องชายที่แตกคอกับเขาและเป็นฝ่ายออกจากบ้านไป ไมรอนพยายามตามหาคิตตี้ เพราะตลอดเวลาสิบกว่าปีนั้นเขาไม่ได้รับข่าวคราวใด ๆ จากแบรดเลย ไมรอนเองก็ไม่ได้คิดว่าการกลับมาของคิตตี้ในครั้งนี้จะทำให้หลายอย่างเปลี่ยนไปแบบไม่อาจกลับไปเป็นเหมือนเดิมได้ และเขายังได้รู้อีกด้วยว่า ความจริงที่น่าเกลียดที่สุด ก็ยังดีกว่าคำโกหกที่สวยหรูที่สุดตัวละครตัวละคร. - ไมรอน โบลิทาร์: ประธานบริษัทตัวแทน MB Reps - วินด์เซอร์ "วิน" ฮอร์น ล็อกวู้ด ที่สาม: เพื่อนสนิทของไมรอน ประธานบริษัทล็อก-ฮอร์น อินเวสต์เม้นท์สแอนด์เซคิวริตี้ - เอสเปอรันซ่า ดิอาซ: รองประธานอาวุโสของ MB Reps เพื่อนสนิทของไมรอนและวิน - ซูซซ์ ที: อดีตนักเทนนิส - เล็กซ์ ไรเดอร์: นักดนตรี สามีของซูซซ์ - คิตตี้ โบลิทาร์: อดีตนักเทนนิส น้องสะใภ้ของไมรอน</doc>
