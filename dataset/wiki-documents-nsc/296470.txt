<doc id="296470" url="https://th.wikipedia.org/wiki?curid=296470" title="การโฆษณาทางโทรศัพท์ที่ไม่พึงปรารถนา">การโฆษณาทางโทรศัพท์ที่ไม่พึงปรารถนา การโฆษณาทางโทรศัพท์ที่ไม่พึงปรารถนา หรือ การขายโดยผู้ลงทุนมิได้ร้องขอ (; ; ) คือ เป็นกระบวนการเข้าถึงลูกค้าหรือผู้ใช้บริการกลุ่มหมายโดยเฉพาะทางโทรศัพท์เพื่อโฆษณาประชาสัมพันธ์โดยลูกค้าหรือผู้ใช้บริการไม่ได้คาดหมาย ในภาษาอังกฤษ ใช้คำว่า "cold" เนื่องเพราะผู้รับโทรศัพท์มิได้คาดหวังการติดต่อเช่นนั้นเยอรมนี เยอรมนี. เพื่อแก้ไขปัญหาดังกล่าว ในสหพันธ์สาธารณรัฐเยอรมนีได้มีการออก "รัฐบัญญัติว่าด้วยการควบคุมการโฆษณาทางโทรศัพท์ที่ไม่ได้รับความยินยอมจากเจ้าของหมายเลขและการส่งเสริมการคุ้มครองผู้บริโภคในการประกอบกิจการบางรูปแบบ" () มีผลใช้บังคับเมื่อวันที่ 4 สิงหาคม พ.ศ. 2552 เป็นต้นมา สาระสำคัญของรัฐบัญญัติ เป็นการ 1. แก้ไขเพิ่มเติม เบือร์แกร์ลิชส์เกเซทซ์บุค () หรือ ประมวลกฎหมายแพ่งเยอรมัน เกี่ยวกับการบอกเลิกสัญญาบริการ โดยผู้บริโภคมีโอกาสบอกเลิกสัญญาที่ตกลงเข้าทำสัญญาทางโทรศัพท์เพิ่มมากขึ้น กับทั้งสามารถบอกเลิกรับหนังสือพิมพ์ นิตยสาร หรือวารสารโดยให้มีผลในอนาคตได้ด้วย หากว่าสัญญารับสิ่งพิมพ์ดังกล่าวได้กระทำผ่านโทรศัพท์ อินเทอร์เน็ต หรือจดหมายอิเล็กทรอนิกส์ และการบอกเลิกได้มีภายในสองสัปดาห์นับแต่วันแสดงเจตนาทำสัญญา หรือภายในหนึ่งเดือนนับแต่วันแสดงเจตนาทำสัญญาในกรณีทำสัญญาเป็นลายลักษณ์อักษร 2. แก้ไข "รัฐบัญญัติควบคุมการค้าที่ไม่เป็นธรรม" () โดยห้ามโฆษณาทางโทรศัพท์ก่อนได้รับความยินยอมอันชัดแจ้งและเป็นการล่วงหน้าจากผู้บริโภค หากฝ่าฝืนระวางโทษปรับทางปกครองไม่เกินห้าหมื่นยูโร 3. แก้ไข "รัฐบัญญัติว่าด้วยโทรคมนาคมและการสื่อสาร" () ให้ถือว่าโฆษณาที่ฝากหมายเลขให้ติดต่อกลับเป็นการก่อความเดือดร้อนรำคาญสหราชอาณาจักร สหราชอาณาจักร. ในสหราชอาณาจักร รัฐบาลมีบริการขึ้นทะเบียนเลขหมายที่ไม่ต้องการโทรศัพท์มาโฆษณาประชาสัมพันธ์ เรียก "บริการขึ้นทะเบียนระงับการโฆษณาทางโทรศัพท์ที่ไม่พึงปรารถนา" () เปิดบริการทั้งทางเว็บไซต์ ทางโทรศัพท์ และทางอื่น ๆ โดยไม่เสียค่าใช้จ่ายสหรัฐอเมริกา สหรัฐอเมริกา. ในสหรัฐอเมริกา รัฐบาลกลางก็จัดให้มีบริการขึ้นทะเบียนอย่างเดียวกัน เรียก "บัญชีรัฐบาลกลางแห่งสหรัฐอเมริกา ว่าด้วยเลขหมายที่ห้ามโทรศัพท์หา" () เปิดบริการทั้งทางเว็บไซต์ ทางโทรศัพท์ และทางอื่น ๆ โดยไม่เสียค่าใช้จ่ายเช่นกัน</doc>
