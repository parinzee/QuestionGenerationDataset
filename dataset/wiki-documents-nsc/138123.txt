<doc id="138123" url="https://th.wikipedia.org/wiki?curid=138123" title="โปงลางสะดิ้ง ลำซิ่งส่ายหน้า">โปงลางสะดิ้ง ลำซิ่งส่ายหน้า โปงลางสะดิ้ง ลำซิ่งส่ายหน้า เป็นภาพยนตร์ไทยที่ออกฉายเมื่อวันที่ 29 พฤศจิกายน พ.ศ. 2550 กำกับโดยฤกษ์ชัย พวงเพ็ชร์ นำแสดงโดย วงดนตรี “โปงลางสะออน” , กวี ตันจรารักษ์ , วิสา สารสาส ,ค่อม ชวนชื่น, โก๊ะตี๋ อารามบอย และนักแสดงรับเชิญ จตุรงค์ พลบูรณ์ และ จิ้ม ชวนชื่นเรื่องย่อ เรื่องย่อ. โรงหนังเฉลิมพลรามาเป็นโรงหนังที่เคยมีคนดูเต็มโรง แต่เมื่อมีผีออกอาละวาด ทำให้รายได้ซบเซาลงไปด้วย “โตมร” (อี๊ด โปงลาง - สมพงษ์ คุนาประถม) หลานชาย “ลุงปาย” เจ้าของโรงหนัง (บุญชื่น บุญเกิดรัมย์ - แดน บุรีรัมย์) จึงหาวิธีขายโรงหนังทิ้ง ส่วนลุงปายอยากเก็บรักษาไว้ อีกสาเหตุที่โตมรอยากขายโรงหนัง เพราะ “พลอย” (วิสา สารสาส) นายหน้าที่มาติดต่อซื้อ โตมรหลงรักพลอย จึงเสนอตัวเกลี้ยกล่อมลุงปายขายแต่ก็ไม่สำเร็จ พนักงานในโรงหนังมี “เปรี้ยว” (ลูลู่ - ดวงฤดี บุญบำรุง), “หวาน” (ลาล่า - ขวัญนภา เรืองศรี) สองสาวพนักงานโรงหนัง, พี่ด้วง (ค่อม ชวนชื่น) พนักงานเดินตั๋วคู่หู กับ เค (อนุชิต กุลศรี เควิน - โปงลางสะออน) พนักงานรุ่นน้อง แถมด้วย “ป๋อง” เด็กส่งฟิล์มหนัง (โก๊ะตี๋ อารามบอย) โตมรได้คบกับเพื่อนแปลกหน้า “วิน” (บีม -กวี ตันจรารักษ์) โชเฟอร์แท็กซี่ละแวกนั้นที่คอยให้คำปรึกษาทางด้านหัวใจ แต่เมื่อถึงเวลาที่โรงหนังจะต้องปิดตัว พนักงานทุกคน ต่างร่วมใจกันแยกย้ายไปหางานพิเศษ หวังนำเงินมาช่วยโรงหนัง แต่ก็ไม่ประสบความสำเร็จ เพราะไม่ใช่สิ่งที่ตนถนัด โตมรตัดสินใจทำบางอย่าง เพื่อความสุขของ วินบ้าง และพลิกเปลี่ยนโรงหนังสู่มิติใหม่การตอบรับ การตอบรับ. ในนิตยสารฟิล์มแมกซ์ มีนักวิจารณ์ให้ดาว "โปงลางสะดิ้ง ลำซิ่งส่ายหน้า" ทั้งหมด 7 คน รวม 11 ดาว เฉลี่ยเท่ากับ 1.57 ดาว (จากคะแนนเต็ม 4 ดาว) โดยนักวิจารณ์ชื่อดัง ประวิทย์ แต่งอักษร ให้ต่ำสุดที่ครึ่งดาว โปงลางสะดิ้ง ลำซิ่งส่ายหน้า ทำรายได้รวม 75 ล้านบาท</doc>
