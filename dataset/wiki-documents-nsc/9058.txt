<doc id="9058" url="https://th.wikipedia.org/wiki?curid=9058" title="สไตรค์กันดั้ม">สไตรค์กันดั้ม GAT-X105 สไตรค์กันดั้ม(ญี่ปุ่น: ストライクガンダム ;อังกฤษ:Strike Gundam) เป็นโมบิลสูทตัวเอกเครื่องแรกในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดยจุนอิจิ อะคุทสึ สไตรค์กันดั้มเป็นหนึ่งในGAT-X ซีรีส์ทั้งห้าที่พันธมิตรโลกพัฒนาขึ้นมาเพื่อตอบโต้โมบิลสูท ของ ซาฟท์ ซึ่งโมบิลสูททั้งห้านั้นล้วนแต่ใช้เทคโนโลยีใหม่นั่นคือเกราะเฟสชิฟท์อาเมอร์(Phase Shift Armor) ซึ่งนิยมเรียกสั้นๆว่า PS เมื่อเปิดใช้งาน เกราะเฟสชิฟท์จะสร้างสนามพลังคลุมตัวเกราะไว้ ทำให้การโจมตีด้วยอาวุธที่ไม่ใช่บีมแทบจะไม่มีผลกับกันดั้ม แต่เนื่องจากกันดั้มต้องใช้แบ็ตเตอรีเป็นแหล่งพลังงาน เพื่อให้ใช้งานในสนามรบที่มีนิวตรอน แจมเมอร์ได้จึงใช้เกราะเฟสชิฟท์ได้ในเวลาจำกัดเท่านั้น เมื่อปิดเฟสชิฟท์ เกราะของกันดั้มก็จะกลายเป็นสีเทาจุดเด่น จุดเด่น. จุดเด่นของสไตรค์กันดั้มคือความสามารถในการปฏิบัติการในสภาวะต่างๆ โดยการติดตั้งสไตรเกอร์แพ็ค เพื่อให้สไตรค์กันดั้มสามารถใช้งานได้ในหลายๆสถานการณ์ สไตรค์กันดั้มที่ไม่ได้ติดตั้งสไตรเกอร์แพ็คนั้นสามารถใช้บีมไรเฟิลและบาซูก้าได้ แต่เนื่องจากสภาพที่ไม่ติดตั้งสไตรเกอร์แพ็คนี้มักใช้ในสถานการณ์คับขัน จึงมักพบว่ามีแค่อาวุธพื้นฐาน คือ วัลแคน "อิเกลชเตลลุงก์" และมีดคู่ "อาเมอร์ชไนเดอร์" เท่านั้น โมเดลมาสเตอร์เกรดมาตรา 1/100ของสไตรค์กันดั้ม I.W.S.P.และเพอเฟ็คท์เกรดมาตรา 1/60ของสไตรค์กันดั้มและสไตรค์รูจยังมีอาวุธเป็นดาบขนาดใหญ่ที่เรียกว่า "แกรนด์สแลม" ซึ่งไม่ได้ปรากฏในอะนิเมะ แต่ถูกใช้ในภาพยนตร์CGสั้น กันดั้มอีโวลฟ์ ตอนที่ 8 สไตรค์กันดั้มสามารถถอดและเปลี่ยนสไตรเกอร์แพ็คต่างๆกลางสนามรบได้โดยอาศัยเครื่องบินรบ FX-550 สกายแกรสเปอร์ บรรทุกสไตรเกอร์แพ็คให้โดยไม่ต้องกลับไปที่ยานแม่ ซึ่งสไตรเกอร์แพ็คนั้นประกอบด้วย- AQM/E-X01 เอลสไตรเกอร์ ติดตั้งแบคแพ็คที่ใช้เพิ่มการขับเคลื่อนของสไตรค์กันดั้มเอาไว้ ทำให้ใช้งานในอวกาศได้ดีขึ้นและสามารถบินในชั้นบรรยากาศโลกได้ ส่วนอาวุธนั้นมีบีมเซเบอร์เพิ่มมา - AQM/E-X02 ซอร์ดสไตรเกอร์ ใช้สำหรับการรบระยะประชิดและทำลายยานรบโดยการใช้ดาบต่อต้านยานรบซึ่งยาวเกือบ16เมตร "ชเวลเกเวอร์" ดาบต่อต้านยานรบนี้มีส่วนคมเป็นเลเซอร์และสามารถผ่าโมบิลสูทเป็นสองท่อนหรือสร้างความเสียหายให้กับยานรบได้อย่างใหญ่หลวง นอกจากนั้นก็มีจรวดตะขอ "แพนเซอร์ ไอเซ่น"ซึ่งใช้ในการยึดจับเป้าหมายในระยะห่างและบูมเมอแรงก์บีม "ไมดาส เมซเซอร์" - AQM/E-X03 ลันเชอร์สไตรเกอร์ ใช้สำหรับการยิงโจมตีในระยะไกล โดยมีอาวุธหลักเป็นปืนอิมพัลส์ 320มม."อัคนี"ติดตั้งไว้กับไหล่ซ้าย แล้วก็มีอุปกรณ์ซึ่งรวมกันลันเชอร์350มม.และวัลแคน120มม.ไว้ด้วยกันที่ไหล่ขวา - AQM/E-M1 (P202QX) Integrated Weapons Striker Pack (IWSP) สไตรเกอร์แพ็คที่ไม่ปรากฏในภาคอะนิเมะ เป็นแพ็คที่รวมสไตรเกอร์แพ็คทั้งสามคือเอล,ลันเชอร์และซอร์ดเข้าด้วยกัน ทำให้สไตรค์สามารถรบได้ในทุกสถานการณ์ โดยไม่จำเป็นต้องเปลี่ยนสไตรเกอร์แพ็คเลย ส่วนหลักของ IWSP นั้นทำงานเหมือนแบคแพ็คของเอลสไตรค์ ซึ่งส่วนนี้ได้ติดตั้งเรลกันและปืนใหญ่ไว้ด้วย(สำหรับใช้โจมตีระยะไกลแบบลันเชอร์สไตรค์) และดาบผ่ายานรบขนาดเล็ก ซึ่งไม่ใช่แบบดาบเลเซอร์เหมือนของซอร์ดสไตรค์แต่เป็นดาบคาตานะโลหะที่ยาว 9 เมตร ส่วนโล่ที่มากับ IWSP นั้นติดตั้งปืนกลหนักและบูมเมอแรงก์บีมเอาไว้ด้วย ว่ากันว่าอ็อบพัฒนาสไตรเกอร์แพ็คนี้เสร็จในเวลาไม่นานก่อนที่จะจบสงคราม และได้เตรียมที่จะใช้งานกับสไตรค์รูจ แต่เนื่องจากคางาริไม่สามารถควบคุมระบบอาวุธที่ซับซ้อนขนาดนี้ได้อย่างมีประสิทธิภาพจึงไม่ได้ใช้งานจริง - P204QX ไลท์นิ่งสไตรเกอร์ สไตรเกอร์แพ็คที่ไม่ปรากฏในภาคอะนิเมะ เป็นสไตรเกอร์แพ็คที่สร้างมาเพื่อเพิ่มระยะเวลาในการปฏิบัติการของสไตรค์ โดยมีแบ็ตเตอรี่และระบบหล่อเย็นที่มีประสิทธิภาพมากกว่ามิชชั่นแพ็คอื่นๆ เดิมทีการพัฒนาสไตรเกอร์แพ็คนี้ของพันธมิตรโลกประสพความล้มเหลว แต่อาณาจักรอ็อบก็ได้พัฒนาต่อจนสมบูรณ์ ไลท์นิ่งสไตรค์กันดั้มมีความจุของพลังงานมากกว่ามิชชั่นแพ็คอื่นๆเป็น 150% มีอาวุธหลักเป็นปืนแม่เหล็กไฟฟ้าที่ทรงอานุภาพ จุดเด่นของไลท์นิ่งสไตรค์ก็คือความสามารถในการถ่ายพลังงานส่วนเกินของตนให้กับโมบิลสูทเครื่องอื่น สไตรเกอร์แพ็คนี้ถูกทำลายในระหว่างการทดสอบประวัติอย่างย่อ ประวัติอย่างย่อ. สไตรค์กันดั้มเป็นกันดั้มเพียงเครื่องเดียวที่ไม่ได้ถูกซาฟท์ขโมยไปที่เฮลิโอโปลิส เนื่องจากนักบินเอซไพลอทที่ต้องขโมยสไตรค์กันดั้มนั้นถูกยิงตายก่อน ในช่วงเวลาที่คิระใช้งานสไตรค์ได้ต่อสู้กับซาฟท์อย่างต่อเนื่อง ซึ่งนอกจากกันดั้มที่ถูกชิงไปทั้งสี่เครื่องแล้วยังมีนักบินระดับเอซอย่าง มิเกล ไอน์แมน และ แอนดรูว์ วอลเฟลต์ จนกระทั่งสไตรค์กันดั้มได้รับความเสียหายอย่างหนักในการต่อสู้กับ อีจิสกันดั้ม ของ อัสรัน ซาล่า หลังจาก คิระ รอดชีวิต ได้พักรักษาตัวอยู่ที่บ้านของ ลักส์ ไคลน์แล้วลักส์ ไคลน์ให้ ฟรีด้อมกันดั้ม แก่คิระ เมื่อระบบปฏิบัติการผ่านการปรับแต่งโดยคิระจนสมบูรณ์แล้ว สไตรค์กันดั้มซึ่งได้รับการซ่อมแซมโดยอาณาจักรอ็อบก็กลายเป็นโมบิลสูทประจำตัวของมูว์ ลา ฟลากา ยอดนักบินของพันธมิตรโลกแทน นอกจากนี้ยังมี MBF-02 สไตรค์รูจ ซึ่งเป็นสไตรค์กันดั้มของคางาริ ยูระ อัสฮาซึ่งสร้างจากอะไหล่ของสไตรค์กันดั้มที่อยู่ในยานคุซานางิ ซึ่งสไตรค์รูจนั้นสามารถปรับระดับพลังงานที่ใช้กับ PS ได้โดยระดับพลังงานที่ต่างกันจะมีสีและความทนทานที่ต่างกันไป โดยปกติแล้วสไตรค์รูจจะมีโทนสีชมพูแดงต่างจากสไตรค์ซึ่งเป็นโทนสีไตรรงค์ เนื่องจากติดตั้งพาวเวอร์เอ็กเทนเดอร์ซึ่งใช้เพิ่มพลังงานไว้ทำให้เกราะ PSใช้พลังงานได้มากกว่า กลุ่มพันธมิตรโลกยังได้ใช้ข้อมูลของสไตรค์กันดั้มพัฒนาเป็นโมบิลสูท แด็กเกอร์ซีรีส์ สไตรค์กันดั้มถูกทำลายเมื่อมูว์ ลา ฟลากาใช้สไตรค์กันดั้มรับการโจมตีจากปืนโลเอนกรีนของยานโดมิเนียนแทนยานอาร์คแองเจิ้ล ส่วนสไตรค์รูจได้รับความเสียหายอย่างหนักในภาคกันดั้มซี้ดเดสทินีจากการต่อสู้กับโมบิลสูทของซาฟท์ เมื่อคิระใช้สไตรค์รูจไปรับสไตรค์ฟรีด้อมกันดั้มสไตรค์E สไตรค์E. โมบิลสูทตัวเอกของกันดั้มซี้ด C.E.73 สตาร์เกเซอร์ สไตรค์กันดั้มที่พัฒนาโดยบริษัทแอ็คทายออนให้กลุ่มพันธมิตรโลกโดยดัดแปลงจากสไตรค์กันดั้มที่สร้างขึ้นในภายหลัง GAT-X105E สไตรค์E (E มาจากEnhance) เป็นสไตรค์ที่พัฒนาขึ้นของสมาชิกหน่วยแฟนทอมเพน ซึ่งเครื่องที่ปรากฏในภาคสตาร์เกเซอร์เป็นของสเวน คาล บายัน เกราะเฟสชิฟท์อาเมอร์ได้รับการปรับปรุงเป็นวาริเอเบิ้ลเฟสชิฟท์อาเมอร์ซึ่งสามารถปรับระดับพลังงานกลางสนามรบได้ สไตรค์Eมักใช้สไตรเกอร์แพ็คแบบพิเศษนั่นก็คือAQM/E-X09S "นัวร์สไตรเกอร์ ซึ่งปรับปรุงมาจากIWSPที่สเวนเคยใช้ ในสภาพที่ใช้นัวร์สไตรเกอร์นี้จะเรียกสไตรค์E ว่าสไตรค์นัวร์ นัวร์สไตรเกอร์เป็นแบ็คแพ็คที่ทำให้สไตรค์นัวร์บินได้และติดตั้งลิเนียร์กันแฝดกับบีมเบลด"ฟลากาแล็ค 3"เอาไว้รวมถึงมีจรวดตะขอ สไตรค์E เองมีวัลแคน12.5มม."โทเดสเชรคเคน"และปืนพกบีม "ช็อตตี้"สองกระบอก ที่มือเท้าทั้งสี่ยังมีจรวดตะขอติดเอาไว้ บีมไรเฟิลที่ใช้เป็นแบบที่มีเกรเน็ดลันเชอร์ติดตั้งไว้ สไตรค์นัวร์ถูกทำลายในการต่อสู้กับ สตาร์เกเซอร์ของ DSSD ในภาคนิยายประกอบภาพถ่ายของสตาร์เกเซอร์ PHANTOM PAIN REPORT และ โมบิลสูทกันดั้มซี้ด เฟรมแอสเทรย์ ยังมีสไตรค์E เครื่องอื่นๆนอกจากของสเวนอยู่อีก พร้อมทั้งได้ใช้งานซอร์ดและลันเชอร์สไตรเกอร์แบบใหม่ที่เรียกว่าแบบอนาเธอร์ไทรอัล ซึ่งซึ่งย้ายซอร์ดสไตรเกอร์ได้ไมดาสเมซเซอร์ไปรวมกับแพนเซอร์ไอเซนและติดไว้ที่แขนทั้งสองข้าง ส่วนลันเชอร์สไตรเกอร์จะติดตั้งท่อขับดันเสริมเพื่อไม่ให้ความเร็วลดลงมามากเหมือนแบบเดิมGAT-FJ108 ไรโกกันดั้ม GAT-FJ108 ไรโกกันดั้ม. ปรากฏตัวใน โมบิลสูทกันดั้มซี้ด เฟรมแอสเทรย์ ไรโกกันดั้มเป็นโมบิลสูทที่บริษัทฟุจิยามะพัฒนาให้สาธารณรัฐเอเชียตะวันออกโดยใช้สไตรค์กันดั้มเป็นต้นแบบ จึงสามารถใช้งานสไตรเกอร์แพ็คได้และบริษัทฟุจิยามะยังพัฒนาสไตรเกอร์แพ็คแบบอนาเธอร์ไทรอัลให้ไรโกกันดั้มอีกด้วย โดยเอลสไตรเกอร์ได้รับการพัฒนาไปเป็นสเปคคิวลัมสไตรเกอร์ซึ่งมีประสิทธิภาพมากกว่าเดิม ซอร์ดสไตรเกอร์ได้รับการพัฒนาไปเป็นคาลิเบิร์นสไตรเกอร์โดยเพิ่มบีมเซเบอร์ขนาดใหญ่ "คาลัดบอล์ก" เข้าไปเป็นดาบต่อต้านยานรบเล่มที่สองและย้ายไมดาสเมสเซอร์ไปไว้ที่แขนขวา ส่วนลันเชอร์สไตรเกอร์ได้รับการพัฒนาไปเป็นซัมบุลลิทสไตรเกอร์ โดยติดตั้งบาซูก้าฝาครอบพลาสม่าคล้ายกับของ GAT-X131 คาลามิตี้กันดั้มไว้ที่ไหล่ขวาและเปลี่ยนกล่องอาวุธติดไหล่ขวาเป็นมิสไซล์ลันเชอร์แปดลำกล้องที่ไหล่ซ้ายLG-GAT-X105 เกลสไตรค์กันดั้ม LG-GAT-X105 เกลสไตรค์กันดั้ม. ปรากฏตัวใน โมบิลสูทกันดั้มซี้ด วีเอสแอสเทรย์ เกลสไตรค์กันดั้มเป็นสไตรค์กันดั้มที่ได้รับการดัดแปลงโดยกองกำลัง ไลบราเรียน โดยเน้นการต่อสู้ในระยะประชิด แบ็คแพ็คแบบชิลด์สไตรเกอร์ได้รับการเพิ่มประสิทธิภาพมาจากเอลสไตรเกอร์โดยเสริมระบบขับเคลื่อนที่ไหล่ทั้งสองข้างเพื่อให้สามารถเร่งความเร็วและควบคุมทิศทางกลางอากาศได้ดีขึ้น และติดโล่ไว้ด้านหลัง เกลสไตรค์กันดั้มใช้อาวุธหลักเป็นดาบ วิงซอว์ สองเล่มซึ่งจะติดที่เอวและใช้เป็นเหมือนหางเสือควบคุมทิศทางขณะที่บินกลางอากาศ โครงสร้างของเกลสไตรค์ได้รับการเสริมความแข็งแกร่งเพื่อให้ทนแรงกดที่เกิดขณะบินความความเร็วสูงได้</doc>
