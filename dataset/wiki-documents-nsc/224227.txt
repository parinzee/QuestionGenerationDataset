<doc id="224227" url="https://th.wikipedia.org/wiki?curid=224227" title="ซัสเซกซ์">ซัสเซกซ์ ซัสเซกซ์ () ภาษาอังกฤษเก่าเรียกว่า ที่แปลว่าแซกซันใต้ เป็นอดีตเทศมณฑลในภูมิภาคเซาท์อีสต์อิงแลนด์ของอังกฤษ มีอาณาบริเวณใกล้เคียงกับราชอาณาจักรซัสเซกซ์ในอดีต เขตแดนทางด้านเหนือติดกับเทศมณฑลเซอร์รีย์, ด้านตะวันออกติดกับเคนต์, ด้านใต้ติดช่องแคบอังกฤษ และด้านตะวันตกแฮมป์เชอร์ และแบ่งการปกครองท้องถิ่นออกเป็นเวสต์ซัสเซกซ์ และอีสต์ซัสเซกซ์ และนครไบรตันและโฮฟ นครไบรตันและโฮฟใช้ระบบรัฐบาลท้องถิ่นระดับเดียวในปี ค.ศ. 1997 และได้รับฐานะเป็นนครในปี ค.ศ. 2000 จนกระทั่งบัดนั้นชิชิสเตอร์เป็นเมืองเดียวในมณฑลที่มีฐานะเป็นนคร จากเดิมมีฐานะเป็นเทศมณฑลทางพิธีการ ในปัจจุบันซัสเซกซ์ถูกแบ่งออกเป็นเทศมณฑลเวสต์ซัสเซกซ์และเทศมณฑลอีสต์ซัสเซกซ์ การแบ่งออกเป็นสองเทศมณฑลเริ่มทำเป็นครั้งแรกในปี ค.ศ. 1189 โดยมีระบบการบริหารแยกกัน (ระบบศาลปกครองสี่สมัย) มาตั้งแต่คริสต์ศตวรรษที่ 16 ภายใต้พระราชบัญญัติรัฐบาลส่วนท้องถิ่น ค.ศ. 1888 เขตการปกครองสองเขตนี้ก็กลายเป็นเทศมณฑลบริหาร (ที่รวมทั้งสภาเทศมณฑล : ไบรตัน, เฮสติง และตั้งแต่ปี ค.ศ. 1911 อีสต์บอร์น)</doc>
