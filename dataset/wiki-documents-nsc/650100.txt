<doc id="650100" url="https://th.wikipedia.org/wiki?curid=650100" title="อัสแซสซินส์ครีด ยูนิตี">อัสแซสซินส์ครีด ยูนิตี อัสแซสซินส์ครีด ยูนิตี (Assassin's Creed Unity) เป็นซีรีส์เกมอิงประวัติศาสตร์แอ็คชันผจญภัย ที่พัฒนาโดย ยูบิซอฟท์ มอนทรีออล และจัดจำหน่ายโดย ยูบิซอฟท์ มีการกำหนดปล่อยตัวเกมในเดือนพฤศจิกายนและธันวาคม 2014 สำหรับเครื่องเล่นเพลย์สเตชัน 4 ,เอกซ์บอกซ์ วัน และไมโครซอฟท์ วินโดวส์ เป็นเกมชุดที่เจ็ดของเนื้อเรื่องหลักในซีรีส์อัสแซสซินส์ครีด และเป็นภาคต่อจากเกม ในปี 2013 และเนื้อเรื่องมีความเกี่ยวข้องกับ อัสแซสซินส์ครีด โร้ก ที่จะมาพร้อมกันในปี 2014 เรื่องราวในภาคนี้จะอยู่ในกรุงปารีสช่วงยุคการปฏิวัติฝรั่งเศส ในโหมดผู้เล่นเดี่ยว เราจะได้รับบทเป็น อาร์โน โดเรียน ผู้ที่พยายามจะเปิดเผยความจริงที่อยู่เบื้องหลังอำนาจการปฏิวัติ รูปแบบของเกมยังคงเป็นในลักษณะมุมมองบุคคลที่สาม การสำรวจโลกเปิด และระบบการต่อสู้รวมถึงการลักลอบที่พัฒนาดีขึ้น ที่สำคัญ อัสแซสซินส์ครีด ยูนิตี ได้นำระบบการเล่นแบบ cooperative multiplayer ที่สามารถให้ผู้เล่นร่วมทีมกันได้ถึง 4 คน ในการปฏิบัติภารกิจและสำรวจสถานที่ต่างๆระบบการเล่น ระบบการเล่น. ระบบการต่อสู้ในเกมได้ถูกนำมาพัฒนาขึ้นใหม่หมด รวมถึงมีอาวุธชนิดใหม่อย่าง แฟนธอม เบลด (Phantom Blade) อุปกรณ์แฟนธอม เบลด มีลักษณะคล้ายหน้าไม้ยิงลูกดอกอาบยาพิษ ซึ่งอุปกรณ์ชนิดนี้จะติดอยู่กับฮิดเดน เบลด (Hidden Blade) อาวุธลับของมือสังหาร ระบบการเคลื่อนไหวของตัวละครทาง ยูบิซอฟต์ ได้ปรับปรุงใหม่โดยใช้ชื่อว่า Parkour Up และ Parkour Down ซึ่งจะทำให้ผู้เล่นสามารถเคลื่อนไหวตัวละครผ่านสิ่งปลูกสร้างภายในเกมได้สะดวกยิ่งขึ้น นอกจากนี้ผู้เล่นยังสามารถซื้อทักษะอื่นๆให้กับอาร์โน ด้วยการอัปเดตเกมหรือการทำภารกิจ ตัวละครที่เป็นฝูงชนในเกมแสดงกิริยาอาการเป็นธรรมชาติมากขึ้น ผู้เล่นสามารถแฝงตัวไปกับผู้คนหรือแอบล้วงกระเป๋าได้เช่นเคย เป็นครั้งแรกของซีรีส์อัสแซสซินส์ครีด ที่ผู้เล่นสามารถปรับแต่งตัวละคร หรือเลือกซื้อทักษะที่เหมาะสม เช่น ทักษะการลักลอบ การใช้อาวุธ ทักษะการต่อสู้ การสำรวจเส้นทาง นอกจากนี้ผู้เล่นยังสามารถปรับแต่งอาวุธและเลือกชุดเกราะตามความชอบ ซึ่งด้านอาวุธนั้นก็มีหลากหลาย เช่น ดาบ ขวาน หอก ง้าว ปืน หรืออาวุธอื่นๆ อัสแซสซินส์ครีด ยูนิตี ยังมาพร้อมระบบการเล่นแบบร่วมทีมกัน ผู้เล่นจะต้องเข้าไปที่ร้านเหล้าที่ทำหน้าที่เป็นฮับเชื่อมต่อกับผู้เล่นคนอื่นๆ ซึ่งสามารถดูได้ว่าผู้เล่นคนอื่นกำลังทำภารกิจใด ถ้าพวกเขาอยู่ในภารกิจจะปรากฏเป็นลักษณะ "โกสท์" ของผู้เล่นคนนั้น ซึ่งสามารถขอเข้าร่วมภารกิจได้ หากได้เข้าร่วมทำภารกิจ ผู้เล่นจะเริ่มเกมที่จุดเช็คพ้อยต์ล่าสุดและทำภารกิจร่วมกับผู้อื่น การเล่นแบบร่วมทีมสามารถมีผู้เล่นได้สูงสุด 4 คน ซึ่งผู้เล่นจะรับบทบาทเป็นอาร์โนเหมือนเดิม แต่จะเห็นผู้เล่นอื่นเป็นมือสังหารคนอื่นที่เกมสุ่มมา ในหลายๆภารกิจสามารถร่วมทีมกันทำได้ แต่ก็สามารถเล่นเดี่ยวได้เช่นกัน จะมีเฉพาะบางภารกิจเท่านั้นที่จะต้องเล่นคนเดียว</doc>
