<doc id="226670" url="https://th.wikipedia.org/wiki?curid=226670" title="วินแอมป์">วินแอมป์ วินแอมป์ () เป็นซอฟต์แวร์ มีเดียเพลเยอร์ เขียนโดยนูลซอฟต์ ปัจจุบันเป็นของเอโอแอล วินแอมป์ออกครั้งแรกโดย จัสติน แฟรงเคิล ในปี 1997 ในการพัฒนาในปัจจุบัน มีเครดิตการทำโดยเบล อัลลิสัน (เบนสกี) และแม็กซิม ไทร์ทีชนี วินแอมป์มีผู้ใช้ราว 33 ล้านคน จากข้อมูลในเดือนกุมภาพันธ์ 2005 และมีผู้ใช้เพิ่มเป็น 57 ล้านคน จากข้อมูลเดือนกันยายน 2006 เอโอแอลซื้อบริษัทนูลซอฟต์และวินแอมป์ไปเมื่อปี 1999 ด้วยราคาประมาณ 80 ล้านดอลลาร์สหรัฐ แต่ไม่ได้รับการกำหนดทิศการการตลาดอย่างจริงจัง จัสติน แฟรงเคิล และแฟรงก์ ลอร์ด ผู้พัฒนาจึงลาออกจากบริษัทในเวลาต่อมา เอโอแอลได้ประกาศเมื่อวันที่ 20 พฤศจิกายน 2013 ว่าวินแอมป์จะยุติการให้บริการ ปิดเว็บไซต์ และงดการให้ดาวโหลดซอฟต์แวร์ในวันที่ 20 ธันวาคม 2013 หลังจากเปิดให้บริการมาแล้ว 15 ปี แม้ว่าจะมีการประกาศดังกล่าว ทว่า ในวันที่ 14 มกราคม 2014 เอโอแอลได้ขายบริษัทนูลซอฟต์และวินแอมป์ให้กับกลุ่มบริษัทเรดิโอโนมี (Radionomy) ซึ่งเป็นบริษัทผู้ให้บริการวิทยุออนไลน์จากหลายๆ แหล่ง ทั้งนี้ไม่มีการเปิดเผยรายละเอียดทางการเงินเกี่ยวกับการซื้อบริษัทดังกล่าว</doc>
