<doc id="677388" url="https://th.wikipedia.org/wiki?curid=677388" title="ทีเด็ดลูกหนี้">ทีเด็ดลูกหนี้ ทีเด็ดลูกหนี้ เป็นรายการวาไรตี้แข่งเกมโชว์ปลดหนี้สุดมันส์ ที่จะนำเสนอเรื่องราวชีวิตลูกหนี้อันสุดแสนพิสดาร โดยเชิญผู้เชี่ยวชาญด้านต่างๆ ออกอากาศเทปแรกวันที่ 5 กุมภาพันธ์–30 กันยายน พ.ศ. 2558 ทุกวันพฤหัสบดี - ศุกร์ เวลา 17.45 - 18.30 น. และตั้งแต่วันที่ 3 สิงหาคม 2558 เพิ่มวันและเวลาใหม่มาเป็นวันจันทร์ - ศุกร์ เวลา 17.30 - 18.00 น. ทางสถานีวิทยุโทรทัศน์ไทยทีวีสีช่อง 3 ผลิตโดย บริษัท กันตนา เอฟโวลูชั่น จำกัด และ บริษัท มีคุณอนันต์ จำกัด (ในเครือกันตนา) ดำเนินรายการโดย เป๊ะ กนิษฐ์ สารสิน, แจ๊ส ชวนชื่น และ เจิน ณิชชาพัณณ์ ชุณหะวงศ์วสุ และทางสถานีได้ย้ายวัน-เวลาออกอากาศใหม่เป็นทุกวันจันทร์ - ศุกร์ เวลา 09.35 - 10.00 น. เริ่มวันที่ 1 ตุลาคม พ.ศ. 2558 เป็นต้นไปรูปแบบเนื้อหารายการและการนำเสนอรายการ รูปแบบเนื้อหารายการและการนำเสนอรายการ. ในแต่ละวัน รายการจะนำเสนอเรื่องราวชีวิตของลูกหนี้ที่แปลก พิสดาร น่าสนใจ โดยเชิญลูกหนี้ตัวจริงมาในรายการ พร้อมนำเสนอ VTR ละครจำลองเหตุการณ์ชีวิตลูกหนี้ ที่มีเนื้อหา เข้มข้น และสนุกสนาน ระหว่างนำเสนอ VTR มีการหยุดแวะ แซว วีรกรรมของลูกหนี้ จากผู้ร่วมรายการที่เป็นคณะกรรมการ 5 คน โดยมีทั้งนักวิชาการด้านเศรษฐศาสตร์ ผู้เชี่ยวชาญในด้านต่างๆ รวมทั้งดารานักแสดงที่มีฝีปากกล้า หลังจากนำเสนอละครชีวิตลูกหนี้จบ 1 เคส กรรมการทั้ง 5 คน จะต้องเลือกว่าจะให้ลูกหนี้คนนั้นผ่านเข้ารอบหรือไม่ โดยลูกหนี้จะเข้ารอบก็ต่อเมื่อ กรรมการทั้ง 5 คนให่ผ่านหรือเลือกกรรมการคนใดคนหนึ่งที่ให้ผ่าน (ในกรณีที่ให้ผ่านไม่ครบ 5 คน) และในช่วงสุดท้ายของทุกๆ 4 เทป พิธีกรจะสรุปลูกหนี้ที่เข้ารอบ ซึ่งเกมในรอบต่อไปเป็นเกม “ลุ้นล้างหนี้” ลูกหนี้ที่เข้ารอบจะต้องปาลูกดอกแข่งกัน เพื่อให้ได้ตั๋วผ่านเข้าสู่เกมล้างหนี้รอบสุดท้าย เพียงคนเดียว ซึ่งผู้ชมจะได้ลุ้นกันว่าลูกหนี้จะสามารถล้างหนี้ของตัวเองได้สำเร็จหรือไม่ จากนั้นพิธีกรสรุปหนี้ที่ลูกหนี้สามารถล้างได้ในวันนี้กติกาการแข่งขันเกมกติกาการแข่งขันเกม. - เกมเปิดตู้เซฟ (ไม่มีเกมนี้แล้วในรายการ) ลูกหนี้ที่เข้ารอบจะต้องมาแข่งขันกันเปิดตู้เซฟ โดยพิธีกรจะบอกเลขรหัสผ่านให้ ลูกหนี้จะต้องเปิดเซฟให้ได้เร็วที่สุด ใครเปิดได้ก่อน ก็จะได้ผ่านเข้าสู่รอบสุดท้ายในเกมเกมนาฬิกาเงิน- เกมนาฬิกาเงิน (ไม่มีเกมนี้แล้วในรายการ) เป็นเกมคิดเลขคณิตศาสตร์ บวกลบเลข ซึ่งมีระดับตั้งแต่ หลักหน่วย หลักสิบ และหลักร้อย โดยความยากง่ายจะขึ้นอยู่กับจำนวนเงินที่ต้องปลดหนี้ และต้องอยู่ในจำนวนเงินไม่เกิน 100,000 บาท โดยจะมี 5 ข้อ แต่ละข้อมีเวลาตอบ 5 วินาที หากใช้เวลาคิดเกิน 5 วินาที เปอร์เซ็นจำนวนเงินที่ต้องการปลดหนี้จาก 100% จะค่อยๆลดลงจนกว่าจะสามารถตอบโจทย์ข้อนั้นๆได้ และผ่านไปสู่ข้อต่อไปจนครบ 5 ข้อ เหลือเปอร์เซ็นบนหน้าจอเท่าไหร่ ก็จะเอาไปคิดเป็นจำนวนเงินหนี้ที่ลูกหนี้สามารถล้างได้สำเร็จ- เกมลุ้นล้างหนี้ ลูกหนี้จะต้องปาลูกดอกคนละ 1 ลูก ซึ่งในเป้าแต่ละช่องจะมีคะแนนแตกต่างกันไป (ซึ่งจะทำการสุ่มก่อนปา ซึ่งคะแนนในแต่ละช่องจะไม่เกี่ยวข้องกับคะแนนเกมลูกดอกตามปกติ) ซึ่งลูกหนี้ที่กรรมการทั้ง 5 คนให้ผ่านจะได้คะแนนโบนัส 30 คะแนนรวมกับคะแนนที่ปาได้ ลูกหนี้คนไหนที่ปาลูกดอกได้คะแนนมากที่สุด พิธีกรจะให้ข้อเสนอลูกหนี้ท่านนั้นเป็นเงินล้างหนี้ 30,000 บาท หรือลูกหนี้ท่านนั้นจะสามารถเลือกปาลูกดอกอีก 1 ลูก ซึ่งก่อนปา เป้าแต่ละช่องจะมีเงินล้างหนี้แตกต่างกันไป ตั้งแต่ 10,000 บาท จนถึง 100,000 บาท (ซึ่งจะทำการสุ่มใหม่ก่อนปา) ลูกหนี้ปาลูกดอกลงช่องไหน ก็จะเอาไปคิดเป็นจำนวนเงินหนี้ที่ลูกหนี้สามารถล้างได้สำเร็จ</doc>
