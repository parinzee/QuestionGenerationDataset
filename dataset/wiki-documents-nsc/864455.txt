<doc id="864455" url="https://th.wikipedia.org/wiki?curid=864455" title="ชไวน์ฟวร์ท">ชไวน์ฟวร์ท ชไวน์ฟวร์ท () เป็นเมืองในรัฐบาวาเรียของประเทศเยอรมนี ตั้งอยู่ชายฝั่งทางขวาของแม่น้ำไมน์ เมืองแห่งนี้เคยมีสถานะเป็นเสรีนครของจักรวรรดิโรมันอันศักดิ์สิทธิ์จนถึง ค.ศ. 1802 และจึงกลายเป็นเมืองในปกครองของบาวาเรีย เมืองชไวน์ฟวร์ทเป็นแหล่งผลิตตลับลูกปืนที่สำคัญในยุคนาซีเยอรมนี เป็นอะไหล่ที่ใช้ในการผลิตรถถังและเครื่องบิน จึงตกเป็นเป้าหมายการทิ้งระเบิดทางอากาศในช่วงสงครามโลกครั้งที่สอง โดยมีการทิ้งระเบิดกว่า 22 เที่ยว เขตที่อยู่อาศัยและเขตอุตสาหกรรมส่วนใหญ่ในเมืองจึงถูกทำลายไปในช่วงสงคราม หลังสงครามสิ้นสุดก็มีการฟื้นฟูโรงงานอุตสาหกรรมในเมืองแต่กลับเดินสายการผลิตได้ไม่มาก โดยเยอรมนีจำเป็นต้องหันไปนำเข้าตลับลูกปืนจากสวีเดนแทน จนกระทั่งเมื่อรัฐบาลเยอรมนีได้มีนโยบายกระจายการกระจุกตัวทางอุตสาหกรรม ก็สามารถพลิกฟื้นอุตสาหกรรมในชไวน์ฟวร์ทกลับมาได้กว่าร้อยละ 85 ของช่วงก่อนการทิ้งระเบิด หลังสงครามเมืองแห่งนี้ก็กลายเป็นที่ตั้งฐานทัพของสหรัฐอเมริกา สหรัฐอเมริกาได้ถอนกำลังทหารออกจากเมืองแห่งนี้ใน ค.ศ. 2014 ปัจจุบันเมืองแห่งนี้ขึ้นชื่อเรื่องอุตสาหกรรมการผลิตตลับลูกปืนและการผลิตจักรยาน เมืองแห่งนี้มีรายได้ต่อหัว 78,382 ยูโรต่อปี ถือเป็นเมืองที่มีรายได้ต่อหัวสูงที่สุดเป็นอันดับสามในประเทศ รองจากว็อลฟส์บูร์กและฟรังค์ฟวร์ทอัมไมน์</doc>
