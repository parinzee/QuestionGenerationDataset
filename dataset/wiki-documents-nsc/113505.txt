<doc id="113505" url="https://th.wikipedia.org/wiki?curid=113505" title="อำเภอชื่นชม">อำเภอชื่นชม ชื่นชม เป็นอำเภอหนึ่งของจังหวัดมหาสารคาม มีพื้นที่เล็กที่สุดและมีประชากรน้อยที่สุดของจังหวัดมหาสารคามที่ตั้งและอาณาเขต ที่ตั้งและอาณาเขต. อำเภอชื่นชมตั้งอยู่ทางทิศเหนือสุดของจังหวัด มีอาณาเขตติดต่อกับอำเภอข้างเคียงดังนี้- ทิศเหนือ ติดต่อกับอำเภอกระนวน (จังหวัดขอนแก่น) และอำเภอห้วยเม็ก (จังหวัดกาฬสินธุ์) - ทิศตะวันออก ติดต่อกับอำเภอห้วยเม็กและอำเภอยางตลาด (จังหวัดกาฬสินธุ์) - ทิศใต้ ติดต่อกับอำเภอเชียงยืน - ทิศตะวันตก ติดต่อกับอำเภอซำสูง (จังหวัดขอนแก่น)ประวัติ ประวัติ. ท้องที่อำเภอชื่นชมเดิมเป็นส่วนหนึ่งของอำเภอเชียงยืน ทางราชการได้แบ่งพื้นที่การปกครองออกมาตั้งเป็น กิ่งอำเภอชื่นชม ตามประกาศกระทรวงมหาดไทยเมื่อวันที่ 1 มิถุนายน พ.ศ. 2540 โดยมีผลบังคับตั้งแต่วันที่ 1 กรกฎาคม ปีเดียวกัน และต่อมาในวันที่ 24 สิงหาคม พ.ศ. 2550 ได้มีพระราชกฤษฎีกายกฐานะขึ้นเป็น อำเภอชื่นชม โดยมีผลบังคับตั้งแต่วันที่ 8 กันยายน ปีเดียวกันการแบ่งเขตปกครองการปกครองส่วนภูมิภาค การแบ่งเขตปกครอง. การปกครองส่วนภูมิภาค. อำเภอชื่นชมแบ่งเขตการปกครองย่อยออกเป็น 4 ตำบล 47 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอชื่นชมประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลตำบลกุดปลาดุก ครอบคลุมพื้นที่ตำบลกุดปลาดุกทั้งตำบล - เทศบาลตำบลหนองกุง ครอบคลุมพื้นที่ตำบลหนองกุงทั้งตำบล - องค์การบริหารส่วนตำบลชื่นชม ครอบคลุมพื้นที่ตำบลชื่นชมทั้งตำบล - องค์การบริหารส่วนตำบลเหล่าดอกไม้ ครอบคลุมพื้นที่ตำบลเหล่าดอกไม้ทั้งตำบลประเพณีและวัฒนธรรม ประเพณีและวัฒนธรรม. ชาวอำเภอชื่นชมได้ปฏิบัติสืบทอดขนบธรรมเนียมประเพณีและวัฒนธรรม ตั้งแต่สมัยโบราณจนถึงปัจจุบัน เพื่อความร่มเย็นเป็นสุขความเป็นสิริมงคล ให้ผู้คนปราศจากโรคภัยไข้เจ็บต่าง ๆ รวมทั้งเป็นปัจจัยสำคัญที่ช่วยรักษาสภาพสังคม และสถานภาพของสังคมให้คงอยู่และเป็นเครื่องเสริมสร้างความรู้สึกที่เป็นอันหนึ่งอันเดียวกันในหมู่ประชาชน สิ่งที่สำคัญเหมือนและแตกต่างจากวัฒนธรรมอีสานทั่วไป คือ มีวัฒนธรรมหลักคือการประพฤติตนให้อยู่ในศิลธรรมอันดี มีความเชื่อเรื่อง ผีปู่ตา เสากลางบ้าน และการทำบุญประเพณีตามฮีตสิบสอง การจัดงานประเพณีสืบต่อกันมาและถือเป็นการท่องเที่ยวภายในอำเภอ คือ- งานประจำปีกะหล่ำปลีเงินล้าน ในช่วงปลายเดือน - ปลายเดือนธันวาคมของทุกปี - งานกราบเจ้าหลวงปู่หิน เป็นพิธีสรงน้ำพระพุทธรูปศักดิ์สิทธิ์ จัดที่ตำบลหนองกุง ในวันที่ 13–19 เดือนเมษายน ของทุกปี - งานออนซอนบั้งไฟแสน กำหนดจัดที่ตำบลเหล่าดอกไม้ในช่วงเดือนพฤษภาคม ของทุกปี - งานประเพณีลอยกระทงและแข่งเรือพาย จัดที่ตำบลชื่นชมในช่วงวันลอยกระทง ของทุกปีสถาบันการศึกษาโรงเรียนสถาบันการศึกษา. โรงเรียน. - โรงเรียนชุมชนบ้านกุดปลาดุก - โรงเรียนชื่นชมพิทยาคาร - โรงเรียนกระบากวิทยาคาร - โรงเรียนบ้านหนองนาไร่เดียว - โรงเรียนอนุบาลชื่นชม - โรงเรียนบ้านหนองกุง - โรงเรียนบ้านผักแว่นวัดในอำเภอ ชื่นชมวัดในอำเภอ ชื่นชม. - วัดใหม่ชัยมงคล ศรีสวัสดิ์ - วัดธรรมรังสี - วัดชัยศรี บ้านหนองหว้า - วัดบูรพา บ้านหนองผักแว่น</doc>
