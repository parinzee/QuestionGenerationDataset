<doc id="440801" url="https://th.wikipedia.org/wiki?curid=440801" title="อภิชาติ ตีรสวัสดิชัย">อภิชาติ ตีรสวัสดิชัย นายอภิชาติ ตีรสวัสดิชัย (เกิด 14 กุมภาพันธ์ พ.ศ. 2497) สมาชิกสภาผู้แทนราษฎรจังหวัดสกลนคร เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2535 ปัจจุบันสังกัดพรรคเพื่อไทยประวัติ ประวัติ. อภิชาติ ตีรสวัสดิชัย เกิดเมื่อวันที่ 14 กุมภาพันธ์ พ.ศ. 2497 เป็นบุตรของนายเต็ก และนางเอ็ง ตีรสวัสดิชัย มีพี่น้อง 4 คน หนึ่งในนั้นคือนางลดาวัลย์ รามางกูร ภรรยานายวีรพงษ์ รามางกูร สำเร็จการศึกษาพาณิชย์ศาสตรบัณฑิต สาขาการจัดการ จุฬาลงกรณ์มหาวิทยาลัย และนิติศาสตรบัณฑิต สาขานิติศาสตร์ มหาวิทยาลัยรามคำแหง สำเร็จการศึกษาปริญญาโท รัฐประศาสนศาสตร์มหาบัณฑิต จุฬาลงกรณ์มหาวิทยาลัย สำเร็จการศึกษาปริญญาเอก ปรัชญาดุษฎีบัณฑิตสาขาการบริหารและพัฒนาการศึกษา มหาวิทยาลัยราชภัฏสกลนครสมรสกับเภสัชกรหญิงสุภนันท์ มีบุตร 2 คนงานการเมือง งานการเมือง. 2529 -2534 ได้รับเลือกเป็นสมาชิกสภาจังหวัดสกลนคร 2 สมัย เป็นประธานสภาจังหวัดสกลนคร 2 สมัย และก้าวเข้าสู่การเมืองระดับชาติในการเลือกตั้งสส.ทั่วไปปี 2535 นายอภิชาติได้รับการเลือกตั้งเป็นสมาชิกสภาผู้แทนราษฎรจังหวัดสกลนคร เขตเลือกตั้งที่ 1ในนามพรรคประชาธิปัตย์สามสมัยติดต่อกัน(2535/1,2535/2 และ 2538) ครั้งแรกในปี พ.ศ. 2535 และในปี 2535/2 ได้รับตำแหน่งเลขานุการรัฐมนตรีประจำสำนักนายกรัฐมนตรี ต่อมา พ.ศ. 2539 ไม่ได้รับเลือกเป็นสมาชิกสภาผู้แทนราษฎร แต่เข้ารับตำแหน่งที่ปรึกษารัฐมนตรีช่วยว่าการกระทรวงวิทยาศาสตร์ฯ พ.ศ. 2544 และพ.ศ. 2548 ลงสมัครรับเลือกตั้งในสังกัดพรรคไทยรักไทย ได้รับการเลือกตั้งทั้ง 2 ครั้ง หลังการรัฐประหาร 19 กันยายน พ.ศ. 2549 นายอภิชาติย้ายไปสังกัดพรรคเพื่อแผ่นดิน และสอบตกในการเลือกตั้งปี พ.ศ. 2550 ต่อมาในการเลือกตั้งปี พ.ศ. 2554 นายอภิชาติย้ายกลับมาสังกัดพรรคเพื่อไทย ได้รับการเลือกตั้งสมาชิกสภาผู้แทนราษฎร สมาชิกสภาผู้แทนราษฎร. อภิชาติ ตีรสวัสดิชัย ได้รับการเลือกตั้งเป็นสมาชิกสภาผู้แทนราษฎรมาแล้ว 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดสกลนคร สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดสกลนคร สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดสกลนคร สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสกลนคร สังกัดพรรคไทยรักไทย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสกลนคร สังกัดพรรคไทยรักไทย 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสกลนคร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
