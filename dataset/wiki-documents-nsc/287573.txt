<doc id="287573" url="https://th.wikipedia.org/wiki?curid=287573" title="เทอร์ตีเซคันส์ทูมาส์">เทอร์ตีเซคันส์ทูมาส์ เทอร์ตีเซคันส์ทูมาส์ () เป็นวงร็อกอเมริกันจากลอสแอนเจลิส ที่ก่อตั้งวงมาตั้งแต่ปี ค.ศ. 1998 วงมีสมาชิกประกอบด้วย จาเรด เลโท (ร้องนำ, กีต้าร์, เบส, คีย์บอร์ด) และแชนนอน เลโท (กลอง, เพอร์คัชชัน) เทอร์ตีเซคันส์ทูมาส์ มีอัลบั้มเปิดตัวชุดแรกชื่อเดียวกับวงคือ 30 Seconds to Mars (2002) โดยมี Bob Ezrin เป็นโปรดิวเซอร์ แม้ว่าอัลบั้มจะได้รับคำชมเชยอย่างล้นหลาม แต่ความสำเร็จนั้นยังคงจำกัดในกลุ่มผู้ฟังเพียงบางส่วนเท่านั้น กลับเป็นอัลบั้มที่สองของพวกเขา A Beautiful Lie (2005) ที่สร้างชื่อเสียงและการยอมรับในระดับโลก ทั้งยังได้รับรางวัลต่าง ๆ จากทั่วโลก และอัลบั้มที่สาม This Is War (2009) ของพวกเขายังสามารถติดตำแหน่งท็อปเท็นในหลาย ๆ ประเทศ ในปี 2013 Thirty Seconds to Mars ได้ย้ายค่ายจาก EMI ไปยัง Universal Music และปล่อยอัลบั้มที่สี่ Love, Lust, Faith and Dreams (2013) ซึ่งได้รับความนิยมอย่างมาก เพลงของเขามียอดจำหน่ายถึง 10 ล้านชุดภายในเดือนพฤษภาคม 2013 เทอร์ตีเซคันส์ทูมาส์ ยังมีชื่อเสียงในเรื่องการแสดงสดที่มีพลังและการผสมผสานของเพลงในหลาย ๆ รูปแบบ หลายครั้งที่มีการนำบทเพลงของพวกเขาไปเทียบกับศิลปินเช่น Pink Floyd, The Cure, Tool, and U2 ในด้านเนื้อหาของบทเพลง และประสบการณ์ดนตรี เทอร์ตีเซคันส์ทูมาส์ เคยเดินทางมาเปิดแสดงคอนเสิร์ตในประเทศไทย ในวันที่ 5 เมษายน 2557 ณ ไบเทค บางนาผลงานสตูดิโออัลบั้มผลงาน. สตูดิโออัลบั้ม. - 30 Seconds to Mars (2002) - A Beautiful Lie (2005) - This Is War (2009) - Love, Lust, Faith and Dreams (2013) - America (2018)</doc>
