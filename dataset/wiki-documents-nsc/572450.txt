<doc id="572450" url="https://th.wikipedia.org/wiki?curid=572450" title="ซันโนะมิยะ">ซันโนะมิยะ ซันโนะมิยะ () เป็นพื้นที่หนึ่งของเขตชูโอ เมืองโคเบะ จังหวัดเฮียวโงะ ในประเทศญี่ปุ่น เป็นย่านใจกลางเมืองของเมืองโคเบะ ก่อนช่วงทศวรรษที่ 1920 ซันโนะมิยะ เคยเป็นแค่ชานเมือง โดยใจกลางเมืองอยู่ที่โมะโตะมะชิและชินไกชิทางทิศตะวันตกของซันโนะมิยะ แต่เมื่อมีการย้ายห้างสรรพสินค้าโซะโกจากโมะโตะมะชิไปตั้งที่หน้าสถานีซันโนะมิยะในปี ค.ศ. 1933 พื้นที่แห่งนี้ก็ได้รับการพัฒนาไปอย่างรวดเร็ว ซันโนะมิยะเป็นศูนย์กลางของการคมนาคมของโคเบะ โดยมีรถไฟเจอาร์เวสต์ รถไฟฮันคีว รถไฟฟ้าฮันชิน รถไฟใต้ดินโคเบะ และรถไฟโคเบะนิวทรานซิทที่ใช้สถานีซันโนะมิยะเป็นสถานีหลักในการให้บริการรับส่งผู้โดยสาร</doc>
