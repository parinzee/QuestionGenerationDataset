<doc id="318111" url="https://th.wikipedia.org/wiki?curid=318111" title="วนอุทยานเขากระโดง">วนอุทยานเขากระโดง วนอุทยานเขากระโดง ตั้งอยู่ที่บ้านน้ำซับ ตำบลเสม็ด อำเภอเมืองบุรีรัมย์ จังหวัดบุรีรัมย์ เป็นภูเขาไฟที่ดับสนิทแล้ว มีปากปล่องทะลุเห็นได้ชัดเจน รอบบริเวณแวดล้อมด้วยป่าไม้ที่อุดมสมบูรณ์ เป็นแหล่งอาศัยของสัตว์ป่าขนาดเล็ก โดยเฉพาะนกนานาชนิด บนเขากระโดงยังมีโบราณสถานสมัยขอม รอยพระพุทธบาทจำลอง และพระพุทธรูปขนาดใหญ่ เป็นที่เคารพสักการะของคนในท้องถิ่น นักท่องเที่ยวนิยมขึ้นไปชมทิวทัศน์ของตัวเมืองบุรีรัมย์ และไหว้พระเพื่อเป็นสิริมงคล ป่าเขากระโดงมีพื้นที่ 6,212 ไร่ กรมป่าไม้ได้ประกาศให้เป็นวนอุทยานเขากระโดงเมื่อวันที่ 23 ตุลาคม (วันปิยะมหาราช) พ.ศ. 2521 ปัจจุบันอยู่ในความดูแลของสำนักงานป่าไม้เขตนครราชสีมาการเดินทางการเดินทาง. - รถยนต์ส่วนตัว จากตัวเมืองใช้ทางหลวงแผ่นดินหมายเลข 219 ไปทางอำเภอประโคนชัย ผ่านกองร้อยอาสารักษาดินแดนบุรีรัมย์ 2 และสี่แยกใหญ่ ให้ตรงไปจนถึงบ้านน้ำซับ จะเห็นภูเขาทางซ้ายมือ ซึ่งเป็นที่ตั้งของวนอุทยานฯ สามารถขับรถขึ้นไปได้ถึงยอดเขา หรือจะเดินจากเชิงเขาขึ้นบันไดไปก็ได้ - รถโดยสารประจำทาง นั่งรถโดยสารประจำทางสาย 1 (สีชมพู)สิ่งที่น่าสนใจสิ่งที่น่าสนใจ. - พระสุภัทรบพิตร - ปราสาทเขากระโดง - ปากปล่องภูเขาไฟ</doc>
