<doc id="296771" url="https://th.wikipedia.org/wiki?curid=296771" title="สโมสรฟุตบอลจังหวัดสุโขทัย">สโมสรฟุตบอลจังหวัดสุโขทัย สโมสรฟุตบอลจังหวัดสุโขทัย เป็นสโมสรฟุตบอลอาชีพในประเทศไทย ตั้งอยู่ที่อำเภอเมือง จังหวัดสุโขทัย ปัจจุบันลงแข่งขันในระดับไทยลีก โดยสโมสรลงแข่งขันในลีกสูงสุดของประเทศไทยเป็นครั้งแรกในฤดูกาล 2559 หลังจากคว้าอันดับ 3 ได้ในไทยลีกดิวิชัน 1 2558 และได้เลื่อนชั้นขึ้นสู่ไทยลีก สโมสรยังเคยได้ตำแหน่งชนะเลิศร่วม ช้าง เอฟเอคัพ 2559 และได้สิทธิ์แข่งขัน เอเอฟซีแชมเปียนส์ลีก ด้วย ในปี 2560ประวัติสโมสรช่วงก่อตั้งสโมสร ประวัติสโมสร. ช่วงก่อตั้งสโมสร. สโมสรฟุตบอลจังหวัดสุโขทัย ได้เริ่มก่อตั้งและส่งทีมแข่งขันในฟุตบอลลีกระดับประเทศเมื่อปี พ.ศ. 2552 โดยมี จักรินทร์ เปลี่ยนวงษ์ ผู้ว่าราชการจังหวัดสุโขทัย (ในขณะนั้น) เป็นประธานสโมสร โดยลงทำการแข่งขัน ลีกภูมิภาค ดิวิชั่น 2 2552 โดยมีฉายาของทีมว่า "ค้างคาวไฟ" เนื่องจากใน จังหวัดสุโขทัย มีแหล่งท่องเที่ยวที่สามารถพบ ค้างคาว ได้จำนวนมาก ณ เขตรักษาพันธ์สัตว์ป่าถ้ำเจ้าราม ซึ่งตั้งอยู่ในพื้นที่ อำเภอทุ่งเสลี่ยม และ อำเภอศรีสำโรง โดยในระยะแรกสโมสรใช้นักฟุตบอลท้องถิ่นในจังหวัด ผสมกับ นักฟุตบอลจาก สถาบันการพลศึกษา วิทยาเขตสุโขทัย ซึ่งผลงานในปีแรก จบอันดับที่ 7 จาก 12 สโมสร โซนภาคเหนือ โดยผลงานในช่วงนั้น สโมสรจบในอันดันค่อนท้ายตารางเป็นส่วนใหญ่เลื่อนชั้นดิวิชั่น 1 เลื่อนชั้นดิวิชั่น 1. ต่อมาในฤดูกาล 2556 ได้มีการเปลื่ยนแปลงฝ่ายบริหารของสโมสรฯ โดยประธานสโมสร เปลื่ยนจาก จักรินทร์ เปลี่ยนวงษ์ เป็น สมศักดิ์ เทพสุทิน ซึ่งในฤดูกาลนั้น สโมสรได้เปลื่ยนแปลงสัญลักษณ์ของสโมสร โดยเพิ่มเติม สีเขียว, สีเหลือง, และ สีแดง ซึ่งเป็นสีประจำจังหวัด เข้าไปอยู่ในตราสโมสร พร้อมกับแต่งตั้ง อิสระ ศรีทะโร โดยในปีแรกที่เข้ามาบริหารสโมสร สโมสรทำผลงานได้ อันดับที่ 3 ในการแข่งขัน ลีกภูมิภาค ดิวิชั่น 2 2556 โซนภาคเหนือ ผ่านเข้าไปแข่งขันในรอบแชมป์เปี้ยนลีก แต่ไม่สามารถเลื่อนชั้นได้ โดยจบอันดับที่ 3 ในสาย B พลาดการเลื่อนชั้นแค่คะแนนเดียว ปีต่อมา สโมสรฯ เปลื่ยนหัวหน้าผู้ฝึกสอนเป็น ชูศักดิ์ ศรีภูมิ และในปีนี้เอง สโมสร สามารถ จบฤดูกาลแข่งขันปกติด้วยตำแหน่งชนะเลิศ ลีกภูมิภาค ดิวิชั่น 2 2557 โซนภาคเหนือ พร้อมกับไปแข่งขันในรอบแชมป์เปี้ยนลีก เป็นปีที่ 2 และสามารถเลื่อนชั้นไปแข่งขัน ไทยลีกดิวิชัน 1 ได้สำเร็จในปีนี้เองดิวิชั่น 1 ดิวิชั่น 1. หลังจากที่เลื่อนชั้นมาทำการแข่งขัน สโมสรได้ปรับเปลื่ยนทีมงานฝ่ายบริหารและผู้ฝึกสอนใหม่ โดย เขตพงศ์ กุลนาถศิริ ได้รับการแต่งตั้งเป็นผู้จัดการทีมแทน จักรวาล ชัยวิรัตน์นุกูล ที่เลื่อนตำแหน่งเป็นผู้อำนวยการสโมสร และทีมผู้ฝึกสอน เป็น สมชาย มากมูล เข้ามารับตำแหน่งแทน โดยผลงานของสโมสรในช่วงนั้นถือว่า ทำได้ดีและอยู่เลกแรกด้วยอันดับเลขตัวเดียวได้ ต่อมา สโมสรได้แต่งตั้ง สมชาย ชวยบุญชุม แทนเพื่อเป้าหมายในการเลื่อนชั้นแข่งขันใน ไทยลีก ซึ่งต่อมาสโมสรทำผลงานได้สำเร็จ โดยเลื่อนชั้นด้วยการจบอันดับที่ 3 โดยเอาชนะ นครปฐม ยูไนเต็ด ในการแข่งขันนัดตกค้างไทยลีกและฟุตบอลระดับเอเซีย ไทยลีกและฟุตบอลระดับเอเซีย. โดยในปีแรกที่สโมสรลงทำการแข่งขัน ฤดูกาล 2559 สโมสรทำผลงานได้น่าประหลาดใจ โดยสามารถจบอันดับ 7 ของตารางได้ โดยแค่เลื่อนชั้นเพียงปีเดียว และ ยังได้สิทธิ์เข้าร่วมการแข่งขัน เอเอฟซีแชมเปียนส์ลีก 2017 ซึ่งเป็นการแข่งขันระดับเอเซียครั้งแรกของสโมสร จากการได้สิทธิ์ ชนะเลิศร่วม เอฟเอคัพ 2559สนามแข่งขันผู้เล่นผู้เล่นชุดปัจจุบันผู้เล่นที่ถูกยืมตัวผลงานตามฤดูกาล</doc>
