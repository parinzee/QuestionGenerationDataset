<doc id="860441" url="https://th.wikipedia.org/wiki?curid=860441" title="การเข้าป้อม">การเข้าป้อม การเข้าป้อม หรือ การเดินเข้าป้อม () เป็นการเดินในเกมหมากรุกสากล ระหว่างขุนกับเรือในตำแหน่งแรกเริ่มของผู้เล่น ซึ่งเป็นการเคลื่อนที่ของหมากรุก 2 ตัวในตาเดียวกัน และเป็นการย้ายไปข้างหนึ่งนอกเหนือจากม้าที่สามารถ"กระโดดข้าม"กันได้ การเข้าป้อม ประกอบด้วยการย้ายขุนสองช่องไปทางที่มีเรือในแถวแรกของผู้เล่น จากนั้นก็ย้ายเรือไปยังช่องที่ขุนได้ข้ามมา การเข้าป้อมสามารถทำได้เฉพาะก็ต่อเมื่อตัวขุนไม่ยังเคยขยับ, เรือที่จะสับยังไม่เคยขยับ, ช่องระหว่างขุนและเรือไม่มีตัวใดขวาง, ตัวขุนยังไม่ถูกรุก และขุนจะไม่ข้ามฝั่งหรือจบในช่องที่มันถูกรุก การเข้าป้อมเป็นหนึ่งในกติกาหมากรุกสากล รวมถึงเป็นเทคนิคการย้ายขุน การบันทึกหมากสำหรับการเข้าป้อม ทั้งระบบเชิงพรรณนาและเชิงพีชคณิต คือ 0-0 ร่วมกับเรือฝั่งคิง และ 0-0-0 ร่วมกับเรือฝั่งควีน ส่วนในบันทึกเกมแบบพกพา จะใช้ O-O และ O-O-O แทน การเข้าป้อมฝั่งคิงบางครั้งเรียกการเข้าป้อมระยะใกล้ และการเข้าป้อมฝั่งควีนบางครั้งเรียกการเข้าป้อมระยะไกล – ความแตกต่างขึ้นอยู่กับว่าเรือจะเคลื่อนที่ระยะใกล้ (สองช่องสี่เหลี่ยม) หรือระยะไกล (สามช่องสี่เหลี่ยม) การเข้าป้อมได้รับการเพิ่มลงในหมากรุกยุโรปช่วงศตวรรษที่ 14 หรือ 15 และยังไม่ได้พัฒนาเป็นรูปแบบอย่างที่เห็นในปัจจุบันจนถึงศตวรรษที่ 17 ส่วนหมากรุกของเอเชียไม่ได้มีการเคลื่อนที่เช่นนี้หมายเหตุ</doc>
