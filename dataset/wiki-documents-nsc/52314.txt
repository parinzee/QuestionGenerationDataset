<doc id="52314" url="https://th.wikipedia.org/wiki?curid=52314" title="สโมสรฟุตบอลจัมปาศรี ยูไนเต็ด">สโมสรฟุตบอลจัมปาศรี ยูไนเต็ด สโมสรฟุตบอลจัมปาศรี ยูไนเต็ด เป็นสโมสรฟุตบอล ใน จังหวัดมหาสารคาม ปัจจุบันเล่นใน ไทยลีก 2 ฤดูกาล 2561 โดยในอดีตคือ สโมสรฟุตบอลซุปเปอร์พาวเวอร์ สมุทรปราการ โดยเคยได้สิทธิ์ทำการแข่งขัน เอเอฟซีแชมเปียนส์ลีก ฤดูกาล 2544/45 และปี พ.ศ. 2550 ในการแข่งขัน เอเอฟซีคัพ และเป็นทีมที่มีผลการแข่งขันแพ้ต่อเนื่องมากที่สุดในไทยลีกนานถึง 27 นัด เมื่อฤดูกาล 2560ประวัติสโมสร ประวัติสโมสร. เริ่มก่อตั้งสโมสรขึ้นในปี พ.ศ. 2514 ในนาม สโมสรโอสถสภา โดยก่อตั้งพร้อมกับสโมสรกีฬาต่างๆ ของ บริษัท โอสถสภา จำกัด โดยเกิดขึ้นจากการรวมตัวกันของพนักงานของบริษัท ซึ่งส่วนใหญ่เป็นนักกีฬาฟุตบอลทีมชาติไทยที่ทำงานอยู่ โดยสามารถคว้าแชมป์การแข่งขัน ฟุตบอลชิงถ้วยพระราชทาน ควีนสคัพ ได้ 3 ติดต่อกัน ตั้งแต่ปี พ.ศ. 2545 ถึง พ.ศ. 2547 และชนะเลิศการแข่งขัน ถ้วยพระราชทาน ก. ได้ 2 สมัย ต่อมาสโมสรฟุตบอลโอสถสภาได้เปลี่ยนชื่อเป็น สโมสรฟุตบอลโอสถสภา เอ็ม-150 โดยมีผู้สนับสนุนอย่าง เครื่องดื่มเอ็ม-150 เป็นผู้สนับสนุนหลัก ต่อมาทางสโมสรฯก็ได้พยายามสร้างฐานแฟนบอลใหม่ในเขตนอกกรุงเทพมหานคร เช่น ร่วมมือกับทาง อบจ. สระบุรี ตั้งแต่ปี พ.ศ. 2553 ถึง พ.ศ. 2556 และพร้อมกับเปลื่ยนชื่อสโมสรเป็น สโมสรฟุตบอลโอสถสภา เอ็ม-150 สระบุรี ต่อมา ในปี พ.ศ. 2557 จึงย้ายสนามมาเล่นใน ราชมังคลากีฬาสถาน จนกระทั่งปี พ.ศ. 2559 สโมสรได้ย้ายที่ตั้งและสนามเหย้ามาที่ สนามกีฬาการกีฬาแห่งประเทศไทย บางพลี และได้ร่วมมือกับทาง อบจ.สมุทรปราการ โดยมุ่งมั่นที่จะพัฒนาทีมอย่างเป็นระบบ ทั้งด้านบุคลากร และด้านการบริหาร เพื่อยกระดับทีม ให้ก้าวสู่มาตรฐานการแข่งขันฟุตบอลระดับสากล ตามกระแสความนิยมที่เพิ่มมากขึ้นในปัจจุบัน ต่อมาเมื่อวันที่ 23 มิถุนายน พ.ศ. 2559 ทางโอสถสภาได้โอนสิทธิ์การทำทีมให้กับทาง บริษัทซุปเปอร์พาวเวอร์และได้ทำการเปลี่ยนชื่อเป็น สโมสรฟุตบอลซุปเปอร์พาวเวอร์ สมุทรปราการ โดยทางโอสถสภาจะเป็นเพียงสปอนเซอร์ให้กับทีมเท่านั้น ต่อมาก่อนเปิด ฤดูกาล 2560 ทางกลุ่มทุนที่บริหาร สมุทรสาคร เอฟซี ได้ยื่นข้อเสนอในการ เทกโอเวอร์ ซึ่งการเจรจาบรรลุผลแล้ว แต่ว่า ทางกลุ่มของสมุทรสาครได้ล้มการเจรจาไปในที่สุด ต่อมาทางกลุ่มทุนที่นำโดย เสกสรรค์ ศุขพิมาย (เสก โลโซ) ได้เข้าร่วมบริหารกับกลุ่มทุนเดิม ทำให้สโมสรยังมีชื่อลงเล่นต่อไปได้สัญลักษณ์สโมสรสนามเหย้า สนามเหย้า. สโมสรฟุตบอลเอ็มพาวเวอร์ สมุทรปราการ มีสนามเหย้าใหม่คือ เอ็มพาวเวอร์สเตเดียม ย้ายมาจาก สนามราชมังคลากีฬาสถาน เป็นสนามเหย้าแทบทั้งฤดูกาล เนื่องจาก สโมสรฟุตบอลสระบุรี ได้เลื่อนชั้นขึ้นมา และตามกฎห้ามทีมในระดับไทยพรีเมียร์ลีกใช้สนามเหย้าร่วมกัน เอ็มพาวเวอร์สเตเดียม เป็นสนามของการกีฬาแห่งประเทศไทย จังหวัดสมุทรปราการ โดยทางโอสถสภาได้ร่วมมือกับองค์การบริหารส่วนจังหวัดสมุทรปราการ เพื่อทำสนามใหม่ และพัฒนาเมืองสมุทรปราการให้เป็นเมืองกีฬา ปัจจุบันได้ย้ายมาอยู่ที่อำเภอเมืองมหาสารคาม จังหวัดมหาสารคาม ตั้งแต่ฤดูกาล 2561 เป็นต้นไป พร้อมกับการเปลี่ยนชื่อทีมเป็นจัมปาศรี ยูไนเต็ดผู้เล่นผู้เล่นชุดปัจจุบันผู้เล่นที่ถูกยืมตัวผลงานทีมชุดใหญ่ผลงาน. ทีมชุดใหญ่. - ไทยลีก - สูงสุดอันดับ 2 - 2544/45, 2549 - ไทยลีกคัพ - ชนะเลิศ 1 ครั้ง - 2533 (ในนามทีมกรุงเทพมหานคร) - ควีนส์คัพ - ชนะเลิศ 3 ครั้ง - 2545, 2546, 2547 - ถ้วย ก - ชนะเลิศ 2 ครั้ง - 2544, 2549ทีมชุดเยาวชนทีมชุดเยาวชน. - เยาวชนควีนส์คัพ - ชนะเลิศ 2 ครั้ง - 2543, 2545ผลงานที่ดีสุดในระดับเอเชียผลงานที่ดีสุดในระดับเอเชีย. - เอเอฟซีแชมเปียนส์ลีก - รอบแรก (ฤดูกาล 2002/03) - เอเอฟซีคัพ - รอบแรก (ฤดูกาล 2007)ผลงานในไทยลีกผลงานในไทยลีก. - 2541 - ไทยลีก - อันดับ 10 - 2542 - ไทยลีก - อันดับ 4 - 2543 - ไทยลีก - อันดับ 8 - 2544/45 - ไทยลีก - อันดับ 2 - 2545/46 - ไทยลีก - อันดับ 6 - 2546/47 - ไทยลีก - อันดับ 3 - 2547/48 - ไทยลีก - อันดับ 3 - 2549 - ไทยลีก - อันดับ 2 - 2550 - ไทยลีก - อันดับ 9 - 2551 - ไทยลีก - อันดับ 4 - 2552 - ไทยลีก - อันดับ 5 - 2553 - ไทยลีก - อันดับ 7 - 2554 - ไทยลีก - อันดับ 6 - 2555 - ไทยลีก - อันดับ 5 - 2556 - ไทยลีก - อันดับ 8 - 2557 - ไทยลีก - อันดับ 11 - 2558 - ไทยลีก - อันดับ 11 - 2559 - ไทยลีก - อันดับ 15 - 2560 - ไทยลีก - อันดับ 18</doc>
