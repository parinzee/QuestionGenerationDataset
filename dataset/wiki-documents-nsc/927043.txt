<doc id="927043" url="https://th.wikipedia.org/wiki?curid=927043" title="ซอมินลา">ซอมินลา ซอมินลา (, ) พระอัครมเหสีแห่ง อาณาจักรอังวะ จาก ค.ศ. 1422 ถึง 1425 พระโอรสของพระนางคือ พระเจ้ามินละแหง่ ได้ขึ้นเป็นกษัตริย์แห่งอังวะเป็นเวลา 3 เดือนใน ค.ศ. 1425 ภายหลังการสวรรคตของพระสวามีองค์ที่ 2 พระเจ้าฝรั่งมังศรี พระสวามีองค์แรกคือพระเชษฐาของพระเจ้าฝรั่งมังศรี มังรายกะยอชวา ซึ่งมีชื่อเสียงในช่วง สงครามสี่สิบปีประวัติ ประวัติ. ซอมินลา เป็นธิดาของพระเจ้าตราพระยาแห่งปะกัน และเป็นพระเชษฐภคินีของพระเจ้าตราพระยาแห่งตองอู ซึ่งปกครองตองอูในช่วงปี ค.ศ. 1440 ถึง ค.ศ. 1446 ในปี ค.ศ. 1406 พระนางได้อภิเษกสมรสกับเจ้าชาย มังรายกะยอชวา ในพิธีแต่งตั้งพระองค์เป็นพระมหาอุปราช โดยพระนางมีพระโอรส-ธิดากับมังรายกะยอชวาทั้งสิ้น 4 พระองค์ ต่อมาเมื่อมังรายกะยอชวาประชวรและสิ้นพระชนม์ระหว่างทำสงคราม พระนางได้กลายมาเป็นพระชายาของพระเจ้าฝรั่งมังศรี พระอนุชาของมังรายกะยอชวาซึ่งได้ขึ้นเป็นรัชทายาทผู้มีสิทธิโดยตรงสืบมา โดยพระนางและพระเจ้าฝรั่งมังศรีมีพระโอรส-ธิดาอีก 3 พระองค์ ทำให้พระนางมีพระโอรส-ธิดารวมทั้งสิ้น 7 พระองค์ เมื่อพระเจ้าฝรั่งมังศรีองค์รัชทายาทได้ขึ้นสืบราชบัลลังก์ต่อจาก พระเจ้าฝรั่งมังฆ้อง พระราชบิดาใน ค.ศ. 1422 ก็ได้สถาปนาพระองค์ขึ้นเป็นพระอัครมเหสี แต่พระนางเป็นได้แค่พระมเหสีเพียงในพระนามเท่านั้น เนื่องจากพระเจ้าฝรั่งมังศรีโปรดปรานพระมเหสีอีกพระองค์หนึ่งคือ พระนางชินโบเม ทำให้พระนางซอมินลาน้อยพระทัยออกจากพระราชวังและออกผนวชเป็นแม่ชี ได้รับฉายาทางธรรมว่า Tanzaung-shin Mibaya () พระโอรสน้อยองค์ที่ห้าของพระนาง พระเจ้ามินละแหง่ ได้ขึ้นเป็นกษัตริย์ในเดือนสิงหาคม ค.ศ. 1425 หลังจากที่ พระเจ้าฝรั่งมังศรี พระราชบิดาถูกลอบสังหารโดยมีพระนางชินโบเมอยู่เบื้องหลัง สามเดือนต่อมา พระเจ้ามินละแหง่ ยุวกษัตริย์ซึ่งมีพระชนมพรรษาเพียงแค่เจ็ดพรรษา ก็ถูกวางยาพิษโดยพระนางชินโบเม เพื่อให้คนรักคือ เจ้าฟ้ากะเลเจตองนโย ขึ้นบัลลังก์</doc>
