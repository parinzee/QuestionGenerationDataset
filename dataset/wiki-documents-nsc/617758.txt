<doc id="617758" url="https://th.wikipedia.org/wiki?curid=617758" title="พระเจ้าอียิปต์โบราณ">พระเจ้าอียิปต์โบราณ พระเจ้าอียิปต์โบราณเป็นเทพและเทพีซึ่งได้รับการบูชาในอียิปต์โบราณ ความเชื่อและพิธีกรรมแวดล้อมพระเจ้าเหล่านี้เป็นแก่นของศาสนาอียิปต์โบราณ ซึ่งถือกำเนิดขึ้นในสมัยก่อนประวัติศาสตร์ช่วงใดช่วงหนึ่ง พระเจ้าเป็นสัญลักษณ์ของพลังและปรากฏการณ์ธรรมชาติ และชาวอียิปต์สนับสนุนและระงับสิ่งเหล่านี้ผ่านของถวายและพิธีกรรมเพื่อที่พลังเหล่านี้จะยังคงดำเนินต่อไปตามมะอาท (maat) หรือระเบียบสวรรค์ หลังการสถาปนารัฐอียิปต์เมื่อราว 3100 ปีก่อน ค.ศ. ฟาโรห์มีอำนาจควบคุมการประกอบกิจเหล่านี้ และอ้างว่าเป็นผู้แทนของพระเจ้าและจัดการเทวสถานซึ่งดำเนินพิธีกรรมต่าง ๆ</doc>
