<doc id="370069" url="https://th.wikipedia.org/wiki?curid=370069" title="โรงเรียนชัยนาทพิทยาคม">โรงเรียนชัยนาทพิทยาคม โรงเรียนชัยนาทพิทยาคม เป็นโรงเรียนมัธยมศึกษาประจำจังหวัดขนาดใหญ่พิเศษ สังกัดสำนักงานเขตพื้นที่การศึกษามัธยมศึกษาเขต 5 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 55/30 ถนนลูกเสือ 1 ต. บ้านกล้วย อ. เมืองชัยนาท จ. ชัยนาท อยู่ห่างจากกรุงเทพฯ 195 กิโลเมตรประวัติโรงเรียน ประวัติโรงเรียน. โรงเรียนชัยนาทพิทยาคม ก่อตั้งเมื่อปี พ.ศ. 2452 โดยพระไชยนฤนาท ผู้ว่าการเมือง ร่วมกับข้าราชการ พ่อค้าและราษฏรสร้างขึ้น ณ ต. วัดปลัง ต่อมาปลายปี พ.ศ. 2455 เจ้าคุณวิเชียรปราการได้มาเป็นผู้ว่าการเมือง ได้ย้ายที่ว่าการเมืองมาตั้งที่ ต. บ้านกล้วย พ.ศ. 2456 จึงย้ายโรงเรียนโดยสร้างใหม่ ณ บริเวณสนามหญ้าด้านทิศเหนือศาลากลางจังหวัด วันที่ 3 มกราคม พ.ศ. 2457 พระอุปกรศิลปศาสตร์ ศึกษาธิการมณฑลนครสวรรค์ ได้มาเปิดโรงเรียนใช้ชื่อว่า "โรงเรียนประจำจังหวัดชัยนาท" พ.ศ. 2493 ได้เปลี่ยนชื่อ เป็น โรงเรียนชัยนาท "วิชัยบำรุงราษฎร์" ในปีพ.ศ. 2499 กรมการฝึกหัดครูได้มีคำสั่งให้ยุบโรงเรียนฝึกหัดครูชัยนาท โดยมีการมอบอาคารและที่ดินให้กับโรงเรียนใช้เป็นสถานศึกษาต่อไป วันที่ 27 มิถุนายน พ.ศ. 2518 ได้ยุบรวมกับโรงเรียนสตรีชัยนาท "คณะราษฎร์บำรุง 2 " เข้าเป็นโรงเรียนเดียวกัน ตามประกาศของกระทรวงศึกษาธิการ โดยจัดโรงเรียนให้เป็นแบบสหศึกษา ใช้ชื่อว่า "โรงเรียนชัยนาทพิทยาคม" ใช้หลักสูตรมัธยมแบบประสม (ค.ม.ส.) ในปีการศึกษา 2512 ต่อมา พ.ศ. 2519 โรงเรียนชัยนาทพิทยาคมได้เข้าร่วมโครงการพัฒนาโรงเรียนมัธยมศึกษาส่วนภูมิภาค ( คมภ.2 รุ่น 3) ปัจจุบันโรงเรียนชัยนาทพิทยาคมเปิดสอนในช่วงชั้นที่ 3-4 (ระดับชั้นมัธยมศึกษาตอนต้นถึงชั้นมัธยมศึกษาตอนปลาย) ตามหลักสูตรสถานศึกษาขั้นพื้นฐาน มีพื้นที่ทั้งหมด 54 ไร่ 1 งาน 7 ตารางวา ในปีการศึกษา 2559 มีนักเรียน 3,360 คน ครู 157 คน ห้องเรียนทั้งหมด 69 ห้องเรียน จัดชั้นเรียนแบบ 12-12-12 11-11-11 โดยมีผู้อำนวยการคือนายถวัลย์ ตันธีระพงศ์ศิษย์เก่าที่มีชื่อเสียงศิษย์เก่าที่มีชื่อเสียง. 1. ศรัณยู วินัยพานิช (ไอซ์) นักร้องนักแสดง สังกัดจีเอ็มเอ็ม แกรมมี่ 2. ศุภณัฐ เฉลิมชัยเจริญกิจ (อ๊อฟ) นักร้องลูกทุ่งและนักแสดง สังกัดแกรมมี่โกลด์ ในเครือจีเอ็มเอ็ม แกรมมี่ 3. ศิวดล จันทเสวี (ท๊อฟฟี่) นักแสดงตลกรายการตลกหกฉาก รายการชิงร้อยชิงล้าน และนักร้องวง Room 3.50 บาท 4. พลเรือเอกสงัด ชลออยู่ อดีตผู้บัญชาการทหารเรือ อดีตผู้บัญชาการทหารสูงสุด และอดีตรัฐมนตรีว่าการกระทรวงกลาโหม 5. วิสารท เดชกุล (ข้าวนึ่ง) ผู้ประกาศข่าวช่อง 3</doc>
