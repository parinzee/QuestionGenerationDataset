<doc id="865342" url="https://th.wikipedia.org/wiki?curid=865342" title="พระเจ้าราชวรวงศ์เธอ พระองค์เจ้าวิลัยทรงกัลยา">พระเจ้าราชวรวงศ์เธอ พระองค์เจ้าวิลัยทรงกัลยา พระเจ้าราชวรวงศ์เธอ พระองค์เจ้าวิลัยทรงกัลยา (28 มกราคม พ.ศ. 2398 — 29 ธันวาคม พ.ศ. 2427) พระราชธิดาพระองค์ที่ 46 ในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาขลิบพระประวัติ พระประวัติ. พระเจ้าราชวรวงศ์เธอ พระองค์เจ้าวิลัยทรงกัลยา ประสูติเมื่อวันจันทร์ที่ 28 มกราคม พ.ศ. 2398 เป็นพระราชธิดาในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาขลิบ ธิดาหลวงราชนรารักษ์ (คุณชายอิ่ม ศิลานนท์) โอรสในสมเด็จเจ้าฟ้าศิลา ในสมัยรัชกาลที่ 4 พ.ศ. 2410 พระองค์เจ้าวิลัยทรงกัลยาทรงได้โสกันต์ พร้อมกับพระราชโอรสพระราชธิดาในพระบาทสมเด็จพระจอมเกล้าเจ้าอยู่หัวอีก 4 พระองค์คือ พระองค์เจ้ากฤษดาภินิหาร พระองค์เจ้าเสมอสมัยหรรษา พระองค์เจ้าอนงค์นพคุณ และพระองค์เจ้าวาณีรัตนกัญญา โดยพระราชพิธีมีพระสงฆ์สวดพระพุทธมนต์บนพระที่นั่งดุสิตมหาปราสาท 30 รูป เวลาบ่ายตั้งกระบวนแห่ไปฟังพระสงฆ์สวดพระพุทธมนต์ทั้ง 3 วัน รุ่งขึ้นแห่มาโสกันต์แล้วแห่สมโภชวัน 1 กระบวนแห่และเครื่องเล่นรายทางคล้ายกันกับโสกันต์ใหญ่ แต่มีนางเชิญเครื่องมยุรฉัตรสำรับเดียวแต่ราชยานหน้า พระเจ้าราชวรวงศ์เธอ พระองค์เจ้าวิลัยทรงกัลยา สิ้นพระชนม์ในสมัยรัชกาลที่ 5 เมื่อวันจันทร์ที่ 29 ธันวาคม พ.ศ. 2427 พระชันษา 30 ปี พระรทานเพลิงพระศพ ณ พระเมรุผ้าขาว วัดสุวรรณาราม วันอาทิตย์ที่ 17 เมษายน พ.ศ. 2430</doc>
