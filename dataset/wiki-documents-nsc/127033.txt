<doc id="127033" url="https://th.wikipedia.org/wiki?curid=127033" title="บิณฑ์ บรรลือฤทธิ์">บิณฑ์ บรรลือฤทธิ์ บิณฑ์ บรรลือฤทธิ์ เกิดเมื่อวันอาทิตย์ที่ 27 พฤษภาคม พ.ศ. 2505 ที่อำเภอสระแก้ว จังหวัดปราจีนบุรี (ปัจจุบัน คือ จังหวัดสระแก้ว) มีชื่อเล่นว่า "ท็อป" เข้าสู่วงการด้วยการถ่ายแบบ และแสดงเป็นตัวประกอบ ก่อนจะมารับบทนำจากการแนะนำของ คมน์ อรรฆเดช ในเรื่อง "ตำรวจเหล็ก" คู่กับ มาช่า วัฒนพานิช ซึ่งเป็นนักแสดงใหม่ด้วยกันทั้งคู่ และมีชื่อเสียงโด่งดังมาจากละครโทรทัศน์ เรื่อง "แผลเก่า" ทางช่อง 7 เมื่อปี พ.ศ. 2531 โดยรับบทเป็น "ไอ้ขวัญ" แสดงคู่กับชุติมา นัยนา จากนั้นจึงมีผลงานที่เป็นที่รู้จักอีกคือเรื่อง "เหตุเกิดที่ สน." เมื่อปี พ.ศ. 2533 โดยรับบทเป็น หมวดปลิว นายตำรวจประจำ สน. ผลงานเด่น ๆ ทางภาพยนตร์ได้แก่ บางระจัน เมื่อปี พ.ศ. 2544 รับบทเป็น "อ้ายทองเหม็น" ซึ่งได้รับรางวัลตุ๊กตาทองนักแสดงนำชายยอดเยี่ยมด้วย และยังมีผลงานกำกับการแสดงจากเรื่อง ตำนานกระสือ ในปี พ.ศ. 2545, ช้างเพื่อนแก้ว ในปี พ.ศ. 2546, เดอะโกร๋น ก๊วนกวนผี ในปี พ.ศ. 2547 และ ปัญญา เรณู ในปี พ.ศ. 2554 นอกจากนี้ยังเคยรับบทเป็นพระราชาอินเดียในภาพยนตร์ฮอลลีวู้ดที่มาถ่ายทำในประเทศไทยด้วยคือ Alexander ส่วนผลงานละครโทรทัศน์ในระยะหลัง ๆ มีเพียงเรื่อง รุกฆาต ทางช่อง 7 เมื่อปี พ.ศ. 2552 ในฐานะดารารับเชิญ ในทางสังคม ยังเป็นที่รู้จักกันดีว่า เป็นดาราที่ช่วยเหลือสังคม โดยทำงานเป็นอาสาสมัครมูลนิธิร่วมกตัญญูมานานกว่า 20 ปี โดยไม่ได้รับค่าตอบแทน บิณฑ์ มีน้องชายฝาแฝดซึ่งเป็นนักแสดงด้วยเหมือนกัน คือ เอกพันธ์ บรรลือฤทธิ์ ปัจจุบันสำเร็จการศึกษาระดับปริญญาโท สาขาวิทยาการการจัดการจาก มหาวิทยาลัยราชภัฎธนบุรี และปริญญาจากมหาวิทยาลัยรามคำแหง ในกลางปี พ.ศ. 2552 ปรากฏเป็นข่าวว่าได้เข้าสมัครเป็นสมาชิกพรรคเพื่อไทยพร้อมกับ เอกพันธ์ น้องชายฝาแฝด และจะลงเลือกตั้งในคราวต่อไปด้วย แต่ต่อมาเจ้าตัวได้ปฏิเสธ โดยบอกว่าเพียงแค่ได้รับทาบทาม แต่ไม่เคยคิดเล่นการเมือง อีกทั้งเพียงแค่งานการแสดงและงานสาธารณกุศลก็ล้นมืออยู่แล้ว แต่ก่อนหน้านั้นก็เคยลงสมัครรับเลือกตั้ง ส.ส. พ.ศ. 2538 ในนามพรรคนำไทย มาแล้วครั้งหนึ่ง แต่ไม่ได้รับเลือกตั้ง ซึ่งด้านงานการแสดงนั้น เจ้าตัวเคยให้สัมภาษณ์ว่าเป็นบุคคลที่เลือกรับบท โดยจะรับบทเฉพาะดี ๆ แตกต่างจากเอกพันธ์น้องชาย เนื่องจากเคยเป็นพระเอกมาก่อน และเคยได้รับรางวัลนักแสดงนำชายมาแล้วถึง 5 รางวัลด้วยกัน 22 ตุลาคม พ.ศ. 2559 บิณฑ์ บรรลือฤทธิ์ ผู้จัดการฝ่ายกิจกรรมพิเศษมูลนิธิร่วมกตัญญู พระเอกชื่อดังเข้าอุปสมบทอย่างเรียบง่าย ณ อุโบสถวัดบางแวก แขวงคูหาสวรรค์ เขตภาษีเจริญ เพื่อน้อมรำลึกถึงพระมหากรุณาธิคุณอย่างหาที่สุดมิได้และถวายความอาลัยแด่พระบาทสมเด็จพระปรมินทรมหาภูมิพลอดุลยเดช โดยพิธีอุปสมบทครั้งนี้มีท่านพระครูธีรธรรมานันท์ เจ้าคณะแขวงบางแวก เจ้าอาวาสวัดบางแวก เป็นพระอุปัชฌาย์ ได้รับฉายาทางพระพุทธศาสนาว่า อาจิตปุญโญ แปลว่า ผู้ทำบุญไว้ดีแล้วผลงานภาพยนตร์ผลงานภาพยนตร์. - ข้ามากับพระ 2527 - เสียงแคน ดอกคูน 2536 - จระเข้ผีสิง 2536 - ทับทิมโทน 2528 - เพลงสุดท้าย 2528 - ไอ้หนูภูธร 2528 - คนดีที่บ้านด่าน 2528 - ปลัดเพชรบ่อพลอย 2528 - ผัวเชลย 2528 - ตำรวจเหล็ก 2529 - ร้อยป่า 2529 - ดังกว่าปืน 2529 - บุกเดี่ยว 2529 - อีหนูภูธร 2529 - ปล้น 2529 - รับจ้างตาย ตอน แลกตาย 2529 - ลุยรำมะนา 2529 - 4นัดตัดชีพ3 2529 - ก้อ โอเคน่ะ 2530 - พรหมจารีสีดำ 2530 - ตะวันเพลิง 2530 - กระทิงเหล็ก 2530 - รักทรมาน 2530 - คนดิบ 2530 - ชาติชายต้องไว้ลาย 2530 - จงรัก 2531 - ด้วยรักคิดถึง 2531 - น.ส. บังอร 2531 - นางกลางไฟ 2531 - ปีศาจสีเงิน 2531 - เราสอง 2531 - ไอ้ด่างเกยชัย 2531 - ตัวกูผู้ชนะ 2532 - ทับเทวา 2532 - นรกสั่งตาย 2532 - ปลุกมันขึ้นมาฆ่า 2 2532 - ผีสองนาง 2532 - เพชร 2532 - มโนราห์ท่าเรือ 2532 - รอยไถ 2532 - สมิงดงดิบ 2532 - สาวดินระเบิด 2532 - เจ้าพ่อ 2532 - 3 อันตราย 2533 - 7 ป่าช้า ตอนผีแหกท้อง 2533 - กระสือกัดปอบ 2533 - ข้ามาจากสวรรค์ 2533 - นางพญางูผี 2 2533 - บ้าแล้วต้องฆ่า 2533 - ปลุกมันขึ้นมาฆ่า 3 ตอน จ๊ะเอ๋ผีหัวขาด 2533 - ปีศาจสงคราม 2533 - ปีศาจแมงมุมสาว 2533 - ผีสำออย 2533 - ไอ้เพชร บ ข ส 2533 - เพชฌฆาตดำ 2533 - ท้าลุย 2533 - หัวใจเหล็ก 2533 - คนพันธ์ดุ 2533 - ลำเพลินปืนโหด 2533 - เพชรฆาตเหล็ก 2534 - 2เดนนรก 2534 - พยัคฆ์ร้ายเซียงชุน 2534 - 5สาวผ่านนรก 2534 - เพชรฆาตโหดสิงห์ป่าชุม 2534 - บ้าดีเดือด 2534 - เก่งจริงนะตัวแค่เนี้ยะ 2535 - ทายาทไอ้ฝาง ร.ฟ.ท. 2535 - โป้ง โป้ง ชึ่ง 2535 - หินเหล็กไฟ 2535 - ไอ้เพชร บ ข ส ภาค 2 2535 - 2มืปืนสารวัตรใหญ่ 2535 - จระเข้ผีสิง 2536 - เสียงแคน ดอกคูน 2536 - ลำเพลิน เพลงรัก 2536 - อินทรีแดนเถื่อน 2537 - 3มือปืนสารวัตรใหญ่ . 2537 - ม้งกรจ้าวท่า 2537 - มนต์รักเพลงลูกทุ่ง 2538 - มนต์เพลงรักก้องโลก 2538 - บางระจัน 2543 - กระสือ 2545 - พ่อตาต๊ะติ้งโหน่ง 2546 - ช้างเพื่นแก้ว 2546 - Alexander (ภาพยนตร์ฮอลลีวู้ด-2547) - อ. หนูกันภัย ศึกมหายันต์ 2553 - ทาสรักอสูญ 2557 - นายทองดีฟันขาว2560ละครโทรทัศน์เรื่องยาวละครโทรทัศน์เรื่องยาว. - 2530 เดือนครึ่งดวง ช่อง 7 - 2531 แผลเก่า ช่อง 7 - 2532 ปริศนาของเวตาล ช่อง 7 - 2532 คนเหนือดวง ช่อง 7 - 2532 ศึกถลาง ช่อง 11 - 2533 กฎแห่งกรรม ตอน คนมีบาป ช่อง 7 - 2533 เหตุเกิดที่ สน. ช่อง 7 - 2534 ไผ่แดง ช่อง 7 - 2535 เมืองโพล้เพล้ ช่อง 7 - 2535 ตราบดินสิ้นฟ้า ช่อง 3 - 2536 เพลงบินใบงิ้ว ช่อง 9 - 2536 พรุ่งนี้ฉันจะรักคุณ ช่อง 5 - 2536 พิศวง พิศวาส ช่อง 9 - 2539 เบญจรงค์ห้าสี ช่อง 7 - 2539 เมียหมายเลข 1 ช่อง 5 - 2539 เกาะสวาทหาดสวรรค์ ช่อง 7 - 2540 ภูตคนอลเวง ช่อง 7 - 2540 หลานสาวคุณหญิง ช่อง 5 - 2540 สัมปทานหัวใจ ช่อง 7 - 2542 หนุ่มทิพย์ ช่อง 7 - 2542 กองร้อย501ช่อง 7 - 2544 ฉันชื่อไศลา ช่อง 7 - 2544 นายฮ้อยทมิฬ ช่อง 7 - 2544 กองร้อย501 ภาค2 ตอนแผ่นดินข้าใครอย่าแตะช่อง 7 - 2545 สมิงบ้านไร่  ช่อง3 - 2546  ฝนใต้ ช่อง7 - 2546 น.ส.สัปเหร่อ ช่อง 3 (นักแสดงรับเชิญ) - 2547 ฟ้าใหม่ ช่อง 7 - 2550 ฟ้า หิน ดิน ทราย ช่อง 7 - 2550 ตากสินมหาราช ช่อง 3 - 2552 รุกฆาต ช่อง 7 (นักแสดงรับเชิญ) - 2552 มนต์รักบ้านทุ่ง ช่อง 9 - 2558 ข้ามากับพระ ช่อง 7 - 2561 ชาติลำชี ช่อง 7ละครสั้น ชุด ปากกาทอง ทางช่อง 7ละครสั้น ชุด ปากกาทอง ทางช่อง 7. - 2535 ลูกทาสในเรือนเบี้ย - 2535 คืนร้างคืนรัก - 2535 ชั่วดีพี่สะใภ้ - 2536 นรกในใจ - 2536 กระต่ายต้องแร้ว - 2537 เกวลีสอยดาว - 2538 ความรักไม่มีกำแพง - 2539 ความสมหวังของแก้ว - 2539 คืนร้าง คืนรักมิวสิควีดีโอมิวสิควีดีโอ. - เพลง ลมจ๋า ของ พัชรา แวงวรรณ (2531) - เพลง รักฉันนั้นเพื่อเธอ ต้อม เรนโบว์ (2535)ผลงานกำกับผลงานกำกับ. - 2538 มนต์รักเพลงลูกทุ่ง - 2545 ตำนานกระสือ - 2546 ช้างเพื่อนแก้ว - 2547 เดอะโกร๋น ก๊วนกวนผี - 2554 ปัญญา เรณู - 2555 ปัญญา เรณู 2 - 2556 ปัญญา เรณู 3 รูปูรูปี - 2557 กรรไกร ไข่ ผ้าไหม - 2559 กระสือครึ่งคน - 2560 ทองดีฟันขาว</doc>
