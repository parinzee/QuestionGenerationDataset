<doc id="214362" url="https://th.wikipedia.org/wiki?curid=214362" title="ปีเอตะ (ทิเชียน)">ปีเอตะ (ทิเชียน) ดูบทความหลักที่ ปีเอตะ ปีเอตะ (ภาษาอังกฤษ: Pietà) เป็นภาพเขียนสีน้ำมันภาพสุดท้ายที่เขียนโดยทิเชียนจิตรกรสมัยเรอเนซองส์คนสำคัญชาวอิตาลี ที่ปัจจุบันตั้งแสดงอยู่ที่หอแสดงภาพอัคคาเดเมียที่เวนิสในประเทศอิตาลี “ปีเอตะ” เป็นงานที่เขียนระหว่างปี ค.ศ. 1575-1576 เป็นภาพพระแม่มารีประคองร่างพระเยซูโดยมีนิโคเดอมัส (Nicodemus) คุกเข่าช่วยอยู่ข้างๆ ฉากหลังเป็นมุขโค้งใหญ่แบบแมนเนอริสม์ นิโคเดอมัสอาจจะเป็นภาพเหมือนตนเองของทิเทียนที่เป็นสัญลักษณ์ในการมองเห็นความตายที่จะมาถึงบนใบหน้าของพระเยซู ทางด้านซ้ายเป็นนักบุญแมรี แม็กดาเลนที่ทำให้โครงสร้างของภาพเป็นสามเหลี่ยมอย่างอุดมคติ ภาพเหมือนอีกภาพหนึ่งในรูปคือภาพของโอราซิโอลูกชายของทิเชียนที่อยู่ที่ฐานคอลัมน์ด้านหนึ่งของมุข เชื่อกันว่าเป็นภาพเขียนภาพสุดท้ายของทิเชียน คำจารึกตรงมุมล่างบ่งว่าเขียนเสร็จโดยปาลมา จิโอวาเน (Palma Giovane) การใช้สีมืดและทึมและลักษณะที่ดูเหมือนจะเป็นภาพที่ยังเขียนไม่เสร็จช่วยเพิ่มบรรยากาศทางอารมณ์ที่โศรกเศร้าของเนื้อหาของภาพยิ่งขึ้น</doc>
