<doc id="865059" url="https://th.wikipedia.org/wiki?curid=865059" title="โรงเรียนดอยสะเก็ดวิทยาคม">โรงเรียนดอยสะเก็ดวิทยาคม โรงเรียนดอยสะเก็ดวิทยาคม () เป็นโรงเรียนมัธยมศึกษาประจำอำเภอดอยสะเก็ด เปิดทำการสอน ครั้งแรก เมื่อวันที่ 17 พฤษภาคม 2516 ในระดับชั้นเรียน 2-0-0 มีนักเรียนทั้งหมด 91 คน ครู-อาจารย์ 3 คนประวัติ ประวัติ. การบริหารโรงเรียนได้เปลี่ยนแปลงและพัฒนาเป็นลำดับดังนี้- พ.ศ. 2516 เปิดเรียนปีแรกอาศัยอาคารเรียนของโรงเรียนบ้านเชิงดอย (ดอยสะเก็ดศึกษา)เป็นสถานที่เรียน และครูโรงเรียนบ้านเชิงดอยมาช่วยสอน 3 คน โดยมีนายวิรัตน์ แสงสีโสดรักษาการณ์ในตำแหน่งครูใหญ่ ต่อมากรมสามัญศึกษาได้จัดสรรอัตราครูให้ 3 อัตรามีนายสมบูรณ์ ไชยแก้วรักษาการณ์ในตำแหน่งครูใหญ่ - พ.ศ. 2517 ได้ย้ายทำการสอนที่ สนามกีฬาอำเภอดอยสะเก็ดโดยมีผู้ปกครองนักเรียนได้บริจาคเงินจำนวน 18,000 สร้างอาคารชั่วคราวจำนวน 2 หลัง โดยมีนายศรศักดิ์ คำหอม ดำรงตำแหน่งครูใหญ่ - พ.ศ. 2518ได้ย้ายมาทำการสอนอยู่ที่ 20 หมู่ 1 บ้านแม่ดอกแดง ตำบลเชิงดอย อำเภอดอยสะเก็ด จังหวัดเชียงใหม่ ถนนสายเชียงใหม่-เชียงราย ห่างจากที่ว่าการอำเภอประมาณ 3 กิโลเมตร มีพื้นที่ 160 ไร่ 2 งาน โดยมีนายอนันต์ เศรษฐกร รักษาการในตำแหน่งครูใหญ่ โรงเรียนได้รับความอนุเคราะห์ จากผู้ปกครอง นักเรียน ห้างราน บริษัทต่าง ๆ บริจาคสร้างโรงอาหาร อาคารเรียนชั่วคราว ถังเก็บน้ำฝน สนามฟุตบอล และสนามบาสเกตบอล ตลอดเวลาที่ผ่านมาโรงเรียนได้มีการพัฒนา และปรับปรุงด้านอาคารสถานที่ ด้านบุคลากร และพัฒนาการเรียนการสอน จนกระทั่งโรงเรียนได้รับอนุมัติให้ขยายห้องเรียนถึงระดับมัธยมศึกษาตอนปลาย (ม. 4 ) จำนวน 2 ห้องเรียนเป็นแบบสหศึกษา มีนักเรียนจำนวน 90 คนโรงเรียนได้มีการพัฒนาปรับปรุงมากขึ้นตามลำดับ จนกระทั่งปี 2530 ได้รับการปรับปรุงขยายตำแหน่งผู้บริหารเป็นผู้อำนวยการโรงเรียน โดยมีนายอำพล บุญอยู่ รักษาการในตำแหน่งผู้อำนวยการเป็นคนแรก และได้มีการพัฒนาปรับปรุงโรงเรียนอย่างต่อเนื่องจนเป็นที่ยอมรับของชุมชนจากการพัฒนาดังกล่าวส่งผลให้โรงเรียน ได้รับรางวัลโรงเรียนรางวัลพระราชทานปีพุทธศักราช 2547, 2552 และ 2556 เป็นโรงเรียนในฝันสมบูรณ์แบบ ปี พุทธศักราช 2548 ปีพุทธศักราช 2553 ได้รับคัดเลือกให้เป็นศูนย์อาเซียนศึกษา และปีพุทธศักราช 2556 ได้เข้าร่วมโครงการ ต้นแบบโรงเรียนสุจริต ปัจจุบัน จัดระบบการเรียนการสอน ตั้งแต่ระดับมัธยมศึกษาปีที่ 1- 6 จัดชั้นเรียนแบบ 3-3-33-5-5สัญลักษณ์ประจำโรงเรียน</doc>
