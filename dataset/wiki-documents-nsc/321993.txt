<doc id="321993" url="https://th.wikipedia.org/wiki?curid=321993" title="ชาลิดา วิจิตรวงศ์ทอง">ชาลิดา วิจิตรวงศ์ทอง ชาลิดา วิจิตรวงศ์ทอง เกิดวันที่ 8 สิงหาคม พ.ศ. 2536 เป็นนักแสดงชาวไทยเชื้อสายอินเดีย สังกัดสถานีวิทยุโทรทัศน์ไทยทีวีสีช่อง 3 ในกลุ่มพาวเวอร์ทรีรุ่นที่ 2 โดยก่อนเป็นนักแสดงเต็มตัว ชาลิดาได้ผ่านงานถ่ายแบบลงนิตยสาร และมีผลงานโฆษณามาเป็นจำนวนมาก ตั้งแต่อายุ 9 ปี จวบจนปัจจุบันประวัติ ประวัติ. ชาลิดา วิจิตรวงศ์ทอง มีชื่อเล่นว่า มิ้นต์ เกิดเมื่อวันที่ 8 สิงหาคม พ.ศ. 2536 มีบิดาเป็นชาวไทยเชื้อสายจีน และมารดาเป็นลูกครึ่งไทย-อินเดีย โดยชาลิดาเป็นบุตรสาวคนโต และมีน้องชายสามคน คือ มอส, ม่อน (ธนัชชัย วิจิตรวงศ์ทอง) และไมโล ชื่อจริง ชาลิดา แปลว่า หญิงผู้มีเสน่ห์ ชื่อเล่นชื่อ มิ้นต์ เพราะว่าคุณแม่ของชาลิดาชอบกินลูกอมมายด์-มิ้นท์ ชาลิดายังมีอีกชื่อหนึ่งว่า Baryear (บาเยียร์) มาจากภาษาอินเดียคุณแม่ของชาลิดาเป็นคนตั้งให้ ชาลิดามักใช้ชื่อนี้สำหรับการติดต่อสื่อสารบนโลกออนไลน์ ชาลิดาจบการศึกษามัธยมศึกษาตอนต้นจากโรงเรียนแม่พระฟาติมา, มัธยมศึกษาตอนปลายจากโรงเรียนสาธิตมหาวิทยาลัยศรีนครินทรวิโรฒ ประสานมิตร และกำลังศึกษาในระดับปริญญาตรีคณะบริหารธุรกิจ มหาวิทยาลัยนานาชาติแสตมฟอร์ด ด้านชีวิตส่วนตัว มิ้นต์กำลังคบหาดูใจกับหนุ่ม ภูผา เตชะณรงค์ น้องชายคนเล็กของ ร.ต.ท. สงกรานต์ เตชะณรงค์ ชาลิดายังทำธุรกิจ ไอศกรีม Minito gelato ร่วมหุ้นกับ ภูผา เตชะณรงค์วงการบันเทิงไทย วงการบันเทิงไทย. ชาลิดา เริ่มเข้าวงการด้วยการถ่ายแบบ และถ่ายโฆษณา มาตั้งแต่อายุประมาณ 9 ขวบ โดยมีผลงานพรีเซ็นเตอร์ทั้งในและต่างประเทศ มิ้นต์เริ่มเข้ามาเป็นนักแสดงในสังกัดช่อง 3 โดยเข้ามาเป็นนักแสดง พาวเวอร์ทรี รุ่นที่ 2 ผลงานละครเรื่องแรกที่มีกับทางช่อง 3 คือเรื่อง น่ารัก แต่เริ่มมีชื่อเสียงเป็นที่รู้จักมากขึ้นในฐานะนักแสดงหญิงหน้าใหม่ ด้วยการรับบทเป็น พจนีย์ รัตนเดชากร ในละครเรื่อง ดงผู้ดี หลังจากนั้นในปี พ.ศ. 2553 ชาลิดาได้รับคัดเลือกให้เป็นหนึ่งในกลุ่มนักแสดงนำ ในซีรีส์ 4 หัวใจแห่งขุนเขา เพื่อฉลอง 40 ปี ช่อง 3 ในบทของ เฌอเอม หรือ ชะเอม นางเอกในละครเรื่อง ปฐพีเล่ห์รัก ซึ่งเป็นละครลำดับที่ 3 ในซีรีส์ชุดนี้ ต่อมาในปี พ.ศ. 2554 ชาลิดามีผลงานละคร 2 เรื่อง คือ ตะวันเดือด หนึ่งในละครในโครงการ 4+1 Channel 3's SuperStar แสดงเป็น พลอยขวัญ และในบทของ ม.ล.พิมพ์นฤมล นวพรรษ ในละครเรื่อง รักปาฏิหาริย์ ในปี พ.ศ. 2555 ชาลิดามีผลงานละคร 1 เรื่อง คือ เหนือเมฆ 2 มือปราบจอมขมังเวทย์ ในบทของ ดร.แพรไพลิน ปี พ.ศ. 2556 ชาลิดามีผลงานละครซึ่งเป็นละครในซีรีส์ชุด สุภาพบุรุษจุฑาเทพ แสดงเป็น เพียงขวัญ ในละครลำดับที่ 5 ของซีรีส์ชุดนี้ คือ คุณชายรณพีร์ และปี พ.ศ. 2557 ชาลิดามีผลงานละคร 1 เรื่องคือ คิวบิก ในบท ฤทัยนาค ต่อมาในปี พ.ศ. 2558 ชาลิดามีผลงานละคร 2 เรื่องคือ แก้วตาหวานใจ ในบท หวันยิหวา (ไข่หวาน) และ สองหัวใจนี้เพื่อเธอ ในบท เกวลิน แสดงร่วมกับ มาริโอ้ เมาเร่อผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3 - ชาลิดาแสดงในละครโทรทัศน์ต่อไปนี้ แต่ไม่ได้ออกอากาศซิทคอมภาพยนตร์เพลง เพลง. หยดน้ำตา เป๊ก ผลิตโชค- Happy birthday ช่อง 3 ร่วมกับ มาริโอ้ เมาเร่อคอนเสิร์ตคอนเสิร์ต. - ปี 2559 งานครบรอบ 46 ปีช่อง 3 : ภารกิจรัก LOVE MISSION - ปี 2560 LOVE IS IN THE AIR : CHANNEL3 CHARITY CONCERT - ปี 2561 งานครบรอบ 48 ปี ช่อง 3: We Will Love Youรางวัล</doc>
