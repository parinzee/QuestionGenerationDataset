<doc id="78849" url="https://th.wikipedia.org/wiki?curid=78849" title="ผจญภัยโพ้นทะเล">ผจญภัยโพ้นทะเล ผจญภัยโพ้นทะเล () เป็นนิยายแฟนตาซีเยาวชนในชุดตำนานแห่งนาร์เนีย เขียนโดยซี.เอส. ลิวอิส ใน ค.ศ. 1952 นับเป็นลำดับที่สามตามที่ตีพิมพ์ และลำดับที่ห้าถ้านับตามเหตุการณ์ในเรื่อง ฉบับภาษาไทยจัดพิมพ์โดยสำนักพิมพ์ผีเสื้อ แปลโดยสุมนา บุณยะรัตเวช พิมพ์ครั้งแรก พ.ศ. 2545เนื้อเรื่อง เนื้อเรื่อง. พี่น้องสองคนของตระกูลพีเวนซี่ที่มีบทบาทในตู้พิศวงและเจ้าชายแคสเปี้ยน คือ เอ็ดมันด์ และลูซี่ ไปอยู่กับญาติของพวกเขา ยูสตาซ ในช่วงวันหยุด ระหว่างอยู่ในห้องของยูสตาซ ทั้งสามคนถูกดึงเข้าไปในดินแดนนาร์เนียผ่านทางภาพเรือในสมัยนาร์เนียที่แขวนอยู่ในห้อง เมื่อเข้าไปในนาร์เนีย ลูซี่และเอ็ดมันด์ได้พบกับแคสเปี้ยน (จากเรื่องเจ้าชายแคสเปี้ยน) ซึ่งกำลังเดินทางไปในโพ้นทะเลตะวันออก เพื่อค้นหาขุนนาง 7 คน เช่น ลอร์ดเบิร์น ลอร์ดเรสติมาร์ ลอร์ดอ๊อคเตเซียน ลอร์ดรูปห์ ที่หายสาบสูญไปในสมัยของพระราชามิราซ โดยใช้เรือชื่อ ดอว์น เทรดเดอร์ เป็นพาหนะ พวกเขาได้เดินทางไปจนสุดขอบโลกทางตะวันออก และได้ทิ้งรีพีชิ้พ เอ็ดมันด์ ลูซี่และยูสตาซ ไว้ที่นั่น โดยรีพีชิ้พได้พายเรือโคราเคิล ออกไปเรื่อยๆ จนไม่มีผู้ไดพบเห็นอีก เอ็ดมันด์ ลูซี่และยูสตาซ ได้พบกับอัสลานและได้พากลับมายังห้องของยูสตาซภาพยนตร์ ภาพยนตร์. หลังจากวอลท์ ดิสนีย์ พิคเจอร์สไม่ประสบความสำเร็จกับ เจ้าชายแคสเปี้ยน จึงไม่ต่อสัญญากับทาง Walden Media และผู้ที่มาต่อสัญญาคือทเวนตีธ์เซนจูรีฟอกซ์ได้ซื้อลิขสิทธิ์ในการดัดแปลงเป็นภาพยนตร์ ในชื่อว่า The Chronicles of Narnia: The Voyage of the Dawn Treader มีกำหนดฉายในเบลเยี่ยม และฝรั่งเศส 8 ธันวาคม พ.ศ. 2553 สหรัฐอเมริกา 10 ธันวาคม พ.ศ. 2553 (ค.ศ. 2010) และอีกหลายประเทศที่กำหนดฉายในวันที่ 9 และ 10 ธันวาคม พ.ศ. 2553</doc>
