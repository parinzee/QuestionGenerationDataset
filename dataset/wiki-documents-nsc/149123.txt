<doc id="149123" url="https://th.wikipedia.org/wiki?curid=149123" title="ธงประจำเขตบริหารพิเศษมาเก๊า">ธงประจำเขตบริหารพิเศษมาเก๊า ธงประจำเขตบริหารพิเศษมาเก๊าแห่งสาธารณรัฐประชาชนจีน () มีลักษณะเป็นธงพื้นสีเขียว กลางมีรูปดอกบัวสีขาวลอยอยู่เหนือรูปสะพานผู้ว่าการโนเบรอ เดอ คาร์วาลโฮ (Ponte Governador Nobre de Carvalho) และผืนน้ำ รูปเหล่านี้เป็นสีขาว เหนือรูปดอกบัวนั้นมีรูปแถวโค้งของดาวสีทอง 5 ดาว รูปดาวนั้นเป็นรูปดาวใหญ่อยู่ตรงกลาง 1 ดวง ดาวเล็ก 4 ดวง (ล้อมดาวใหญ่ข้างละ 2 ดวง) รูปดอกบัวที่อยู่ในสัญลักษณ์นี้ เป็นดอกไม้สัญลักษณ์ประจำแผ่นดินมาเก๊า ส่วนสะพานผู้ว่าการโนเบรอ เดอ คาร์วาลโฮ คือสะพานสำคัญที่เชื่อมโยงระหว่างคาบสมุทรมาเก๊ากับเกาะไทปา อันถือว่าเป็นจุดสังเกตที่สำคัญที่สุดของมาเก๊า ที่ตอนล่างของสะพาน ซึ่งเป็นรูปผืนน้ำนั้น มีความหมายในเชิงสัญลักษณ์ว่า ที่นี่เป็นเมืองท่าที่สำคัญยิ่ง และรูปดาว 5 ดวง ซึ่งอยู่เหนือดอกบัว มีที่มาจากดาว 5 ดวง ในธงชาติสาธารณรัฐประชาชนจีน แสดงฐานะว่า ประเทศจีนเป็นผู้ปกครองดินแดนแห่งนี้</doc>
