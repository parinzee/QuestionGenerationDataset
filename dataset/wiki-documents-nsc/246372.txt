<doc id="246372" url="https://th.wikipedia.org/wiki?curid=246372" title="เจสซิกา แลงจ์">เจสซิกา แลงจ์ เจสซิกา ฟิลลิส แลงจ์ () นักแสดงหญิงชาวอเมริกัน มีผลงานแสดงภาพยนตร์และละครเวที เจ้าของรางวัลออสการ์ 2 รางวัล และรางวัลลูกโลกทองคำ 4 รางวัล ตลอดชีวิตการแสดงเป็นเวลา ปี เธอได้รับการเสนอชื่อเข้าชิงรางวัลออสการ์มาแล้ว 6 ครั้ง ผลงานที่มีชื่อเสียงคือเรื่อง Frances (1982), Tootsie (1982), Sweet Dreams (1985) และ Blue Sky (1994) เจสซิกา แลงจ์ เกิดที่รัฐมินนีโซตา บรรพบุรุษมีเชื้อสายฟินแลนด์ เยอรมนีและดัตช์ เริ่มทำงานโดยเป็นนางแบบแฟชั่นที่นิวยอร์ก ในสังกัดโมเดลลิง ตั้งแต่ปี 1973 เธอได้รับการคัดเลือกให้ร่วมแสดงในภาพยนตร์รีเมกของดิโน เดอ ลอเรนติส เรื่อง คิงคอง ในปี 1976 สร้างจากภาพยนตร์ฉบับดั้งเดิมของแมเรียน ซี. คูเปอร์ ในปี 1933 ผลงานการแสดงของเธอคู่กับเจฟ บริดเจดส์และคิงคอง ในเรื่องนี้ไม่ได้รับคำชื่นชมนัก แต่ก็ได้รับรางวัลลูกโลกทองคำในฐานะนักแสดงหน้าใหม่ ่ในภาพยนตร์สองเรื่องถัดมา คือ All That Jazz (1979) คู่กับรอย ไชเดอร์ และ The Postman Always Rings Twice (1981) คู่กับแจ็ค นิโคลสัน กลับได้รับคำชื่นชม และทำให้เธอประสบความสำเร็จในอาชีพการแสดงในเวลาต่อมา</doc>
