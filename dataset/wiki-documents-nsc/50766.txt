<doc id="50766" url="https://th.wikipedia.org/wiki?curid=50766" title="โอเล่ห์ เกียรติวันเวย์">โอเล่ห์ เกียรติวันเวย์ โอเล่ห์ เกียรติวันเวย์ มีชื่อจริงว่า ประสิทธิ์ ไทยแก้ว เกิดเมื่อวันที่ 13 เมษายน พ.ศ. 2516 ที่ตำบลปากแพรก อำเภอทุ่งสง จังหวัดนครศรีธรรมราช เป็นยอดนักมวยไทยชื่อดัง ก่อนจะมาชกมวยสากลอาชีพ แต่การชกมวยสากลนั้นไม่ประสบความสำเร็จ จึงมีสถิติการชกทั้งหมด 4 ครั้ง ชนะ 2 (น็อค 1) แพ้ 2ประวัติ ประวัติ. โอเล่ห์ เคยเป็นนักมวยไทยชื่อดังมาก่อน ได้รับการยกย่องว่าเหมือนกับ 2 ยอดนักมวยไทยในอดีตรวมกัน คือ สามารถ พยัคฆ์อรุณ และ พุฒ ล้อเหล็ก เพราะเป็นนักมวยที่ออกอาวุธมวยไทยได้ครบเครื่อง โดยเฉพาะหมัดและศอก และถือเป็นนักมวยในแบบบ็อกเซอร์ หรือจังหวะฝีมือ เริ่มชกมวยครั้งแรกได้ค่าตัวเพียง 100 บาท จากนั้นจึงเข้ามาชกในกรุงเทพมหานคร ที่เวทีมวยรังสิต ได้ค่าตัว 1,000 บาท ก่อนที่โด่งดังในเวลาต่อมาในฐานะนักมวยค่าตัวเงินแสน โดยมีนักมวยที่ชื่นชอบ คือ เจริญทอง เกียรติบ้านช่อง นักมวยชาวนครศรีธรรมราชเหมือนกัน โอเล่ห์เริ่มชกมวยสากลครั้งแรกเมื่อวันที่ 14 มิถุนายน พ.ศ. 2534 ชนะคะแนน ฮิปโป กาลา นักมวยจอมทรหดจากอินโดนีเซีย จากนั้น ครั้งต่อมา ขึ้นชกกับ ริค ซิโอโดร่า ที่เคยขึ้นชิงแชมป์โลกกับ สด จิตรลดา มาแล้ว ปรากฏว่าโอเล่ห์เป็นฝ่ายชนะน็อคได้ในยกที่ 9 แต่พอขึ้นชกครั้งที่ 3 โอเล่ห์พบกับ แซมมวล ดูรัน นักมวยหมัดหนักจากฟิลิปปินส์ ที่คว้าแชมป์เงาของสภามวยโลกไปจาก สมิง เกียรติเพชร ปรากฏว่า โอเล่ห์ทานพลังหมัดของดูรันไม่ได้เป็นฝ่ายแพ้น็อคในยกที่ 6 เมื่อวันที่ 5 พฤศจิกายน พ.ศ. 2534 จากนั้น โอเล่ห์จึงหันไปชกมวยไทยอย่างเดียว หยุดชกมวยสากลไป 4 ปี แต่เคยมีสถานะเป็นรองแชมป์โลกอันดับ 7 ในรุ่นซูเปอร์ฟลายเวทของสหพันธ์มวยนานาชาติ (IBF) จนกระทั่งสมาคมมวยแห่งทวีปเอเชีย (PABA) ได้เข้ามาเผยแพร่ในประเทศไทยเมื่อ พ.ศ. 2538 ทำให้ ใหม่ เมืองคอน ผู้จัดการของโอเล่ห์ ตัดสินใจผลักดันให้โอเล่ห์กลับมาชิงแชมป์ของสถาบันนี้อีกครั้ง จากการฝึกสอนของ เวนิส บ.ข.ส. อดีตแชมป์โลกในรุ่นฟลายเวท แต่โอเล่ห์ทำไม่สำเร็จ แพ้น็อค อเล็กซานเดอร์ แพ็ค นักมวยชาวรัสเซียแค่ยกแรก จากนั้น โอเล่ห์จึงแขวนนวม ไม่ได้ขึ้นชกมวยสากลอีกเลยเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นซูเปอร์แบนตั้มเวท เมื่อ 9 ก.ย. 2538 แพ้น็อค อเล็กซานเดอร์ แพ็ก (รัสเซีย) ยก 1 ที่ จ.นครศรีธรรมราช</doc>
