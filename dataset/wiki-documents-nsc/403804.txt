<doc id="403804" url="https://th.wikipedia.org/wiki?curid=403804" title="เจ้าราชวงศ์ (เลาแก้ว ณ เชียงใหม่)">เจ้าราชวงศ์ (เลาแก้ว ณ เชียงใหม่) เจ้าราชวงศ์ (น้อยลาวแก้ว ณ เชียงใหม่) เจ้าราชวงศ์ จังหวัดเชียงใหม่ เป็นราชบุตรองค์เดียวของเจ้าอินทวโรรสสุริยวงษ์ เจ้าผู้ครองนครเชียงใหม่ องค์ที่ 8 แห่งราชวงศ์ทิพย์จักรพระประวัติ พระประวัติ. เจ้าน้อยเลาแก้ว (หรือ ลาวแก้ว) ณ เชียงใหม่ เป็นราชบุตรองค์เดียวในเจ้าอินทวโรรสสุริยวงศ์ ที่ประสูติแต่เจ้าทิพเนตร ธิดาในเจ้าหนานมหาเทพ ณ เชียงใหม่ ราชบุตรองค์ที่ 7 แห่งพระเจ้ามโหตรประเทศ เจ้าผู้ครองนครเชียงใหม่ องค์ที่ 5 ครั้นเจ้าอินทวโรรสสุริยวงษ์ถึงแก่พิราลัยเมื่อวันที่ 5 มกราคม พ.ศ. 2452 แล้ว พระบาทสมเด็จพระมงกุฎเกล้าเจ้าอยู่หัวซึ่งทรงทราบความที่เจ้าดารารัศมี พระราชชายา ถวายบังคมลาไปประทับที่นครเชียงใหม่ก่อนแล้ว จึงมีพระราชดำรัสกับเจ้าดารารัศมีให้เลือกผู้แทนเจ้าอินทวโรรส ที่ว่า เจ้าแก้วนวรัฐ จึงได้รับพระกรุณาโปรดเกล้าฯ แต่งตั้งเป็นเจ้าผู้ครองนครเชียงใหม่ ส่วนเจ้าราชบุตร (น้อยลาวแก้ว) ได้รับบรรดาศักดิ์เป็นเจ้าราชวงศ์ จังหวัดเชียงใหม่ ตั้งแต่วันที่ 7 มีนาคม พ.ศ. 2466พระโอรส-ธิดา พระโอรส-ธิดา. เจ้าราชวงศ์ (เลาแก้ว ณ เชียงใหม่) มีพระโอรส 2 คน และพระธิดา 3 คน ได้แก่- ประสูติแต่เจ้าจันทร์จร ณ เชียงใหม่ 2. เจ้าจันทร์พงษ์ ณ เชียงใหม่ 3. เจ้าแก้วมงคล ณ เชียงใหม่- ประสูติแต่หม่อมมา ณ เชียงใหม่ 2. เจ้าลดาคำ ณ เชียงใหม่ สมรสและหย่ากับพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน สมรสครั้งที่สองกับเจ้าหนานเชา ณ เชียงใหม่ พระธิดาจากการสมรสครั้งแรกสององค์ พระโอรสจากการสมรสครั้งที่สองคนเดียว- ประสูติแต่หม่อมผัน ณ เชียงใหม่ 2. เจ้าแววดาว ณ เชียงใหม่ 3. เจ้าสร้อยแก้ว ณ เชียงใหม่การปฏิบัติภารกิจในฐานะเจ้านายฝ่ายเหนือ การปฏิบัติภารกิจในฐานะเจ้านายฝ่ายเหนือ. เจ้าน้อยเลาแก้ว เคยได้ปฏิบัติหน้าที่แสดงความจงรักภักดีต่อราชวงศ์จักรี โดยเดินทางไปพร้อมกับเจ้าอินทวโรรสสุริยวงศ์ เจ้าผู้ครองนครเชียงใหม่ พร้อมด้วยเจ้าน้อยสมพมิตร เจ้าน้อยเมืองชื่น และเจ้าน้อยวุฒิวงษ์ เข้าเฝ้าถวายเครื่องราชบรรณาการ เมื่อวันที่ 6 ตุลาคม พ.ศ. 2447 ตามราชประเพณีที่ประเทศราชต้องส่งต้นไม้เงินต้นไม้ทอง และเครื่องราชบรรณาการไปยังกรุงเทพฯ ทุกๆ 3 ปี หรือทุกปี เพื่อแสดงความสวามิภักดิ์และการยอมเป็นเมืองขึ้น ซึ่งเป็นการถวายเครื่องราชบรรณาการตามโบราณราชประเพณีเป็นครั้งสุดท้ายเครื่องราชอิสริยาภรณ์ เครื่องราชอิสริยาภรณ์. สืบตระกูล เจ้าอินทวโรรสสุริยวงษ์ ผู้ได้รับพระราชทานทุติยจุลจอมเกล้าวิเศษพงศาวลี</doc>
