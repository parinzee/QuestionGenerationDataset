<doc id="193368" url="https://th.wikipedia.org/wiki?curid=193368" title="ชเว ชี-ว็อน">ชเว ชี-ว็อน ชเว ชี-ว็อน (; ; เกิด ) รู้จักกันในชื่อของ ชี-ว็อน () เป็น นักแสดง, นักร้อง, นักเต้น และสมาชิกของวงบอยแบนด์จากเกาหลีใต้ ซูเปอร์จูเนียร์ ผลงานสร้างชื่อของชีว็อนอยู่ในปี พ.ศ. 2549 ภาพยนตร์แอคชั่นประวัติศาสตร์ของฮ่องกง เรื่อง มหาบุรุษ กู้แผ่นดิน (A Battle of Wits) ที่เขารับบทเป็นเจ้าชาย Liang Shiประวัติก่อนหน้าการเปิดตัว ประวัติ. ก่อนหน้าการเปิดตัว. ชี-ว็อนโตมาในครอบครัวที่เคร่งศาสนา ศาสนาคริสต์ นิกายโปรเตสแตนท์ในโซล เกาหลีใต้ ผู้ซึ่งเป็นหนึ่งในหุ้นส่วนเจ้าของธุรกิจห้างสรรพสินค้า(Hyundai Department Store Group)กลุ่มธุรกิจรายใหญ่ที่สุดในเกาหลี หลังจากที่ความสามารถของชี-ว็อนเริ่มปรากฏใน Starlight Casting System ในปีพ.ศ. 2546 ในตอนแรกพ่อแม่ของเขาก็ไม่สนับสนุนให้เขาทำอาชีพในวงการบันเทิง(ชาวเกาหลี เมื่อก่อนส่วนใหญ่จะไม่นิยมทำงานสายบันเทิง เพราะเป็นอาชีพที่ไม่มั่นคง) หลังจากได้พิจารณาแล้ว พ่อแม่ของเขาก็อนุญาตให้ชี-ว็อนเซ็นสัญญาภายใต้สังกัดเอสเอ็ม เอ็นเตอร์เทนเม้นท์ โดยพ่อของเขามีข้อแม้ว่า จะยินยอมให้ชี-ว็อนเซ็นสัญญาได้ แต่พ่อของเขาจะไม่ให้ความช่วยเหลือใด ๆ แก่ลูกชายทั้งสิ้น หลังจากนั้นชี-ว็อนได้ย้ายเข้าไปอยู่หอพักกับเพื่อนเด็กฝึกหัด และฝึกทักษะเรื่องการร้องเพลง, การแสดง และการเต้น เขาได้ปรากฏตัวครั้งแรกใน มิวสิกวิดีโอของดาน่าแห่งเดอะเกรซ ตอนที่เธอยังเป็นนักร้องเดี่ยวในปีพ.ศ. 2546 หนึ่งปีให้หลัง ชี-ว็อนก็ได้รับบทเล็ก ๆ ในละครสั้นเรื่อง Precious Familyอาชีพทางดนตรีพ.ศ. 2548 - ปัจจุบัน: ซูเปอร์จูเนียร์ อาชีพทางดนตรี. พ.ศ. 2548 - ปัจจุบัน: ซูเปอร์จูเนียร์. ในต้นปี พ.ศ. 2548 ต้นสังกัดของชี-ว็อนได้ออกประกาศว่า ชี-ว็อนจะได้เปิดตัวอย่างเป็นทางการในฐานะสมาชิกของวงบอยแบนด์กลุ่มใหญ่ ในนาม ซูเปอร์จูเนียร์05 เป็นชื่ออัลบั้มแรกของซูเปอร์จูเนียร์เช่นกัน ซึ่งได้วางแผนว่าจะเปิดตัวอย่างเป็นทางการตอนปลายปี ไม่กี่เดือนก่อนการเปิดตัว ชี-ว็อนได้เปิดตัวทางสื่ออย่างเป็นทางการร่วมกับฮันเกิงในฐานะนายแบบในรายการเดินแบบของบอมซอก วันที่ 6 พฤศจิกายน พ.ศ. 2548 ชี-ว็อนได้เปิดตัวอย่างเป็นทางการทางช่อง SBS ในรายการ อินกิกาโย (Popular Songs) ร่วมกับสมาชิกคนอื่นของซูเปอร์จูเนียร์05 อีกสิบเอ็ดคน แสดงซิงเกิ้ลแรก "TWINS (Knock Out)" ซูเปอร์จูเนียร์ปล่อยอัลบัมเต็มของพวกเขาหนึ่งเดือนให้หลัง และอัลบัมเปิดตัวด้วยอันดับ 3 ของ MIAK K-pop อันดับอัลบั้มรายเดือน หลังจากซิงเกิ้ลที่สองของพวกเขา "Miracle" จบการโปรโมท ต้นสังกัดต้องการจะเพิ่มสมาชิกคนใหม่สำหรับซูเปอร์จูเนียร์ต่อไป ซูเปอร์จูเนียร์06 โดยที่ฮีชอลจะยังคงเป็นสมาชิกของซูเปอร์จูเนียร์ อย่างไรก็ตาม แผนการได้เปลี่ยนเมื่อต้นสังกัดเพิ่มสมาชิกคนที่สิบสาม (โจว คยูฮยอน) และต้นสังกัดได้แถลงว่าซูเปอร์จูเนียร์06นั้น เป็นเพียงข่าวลือ ซูเปอร์จูเนียร์ได้เอา 05 ออกจากชื่อและกลายเป็น ซูเปอร์จูเนียร์ อย่างเป็นทางการ ซูเปอร์จูเนียร์ได้รับความนิยมหลังจากออกซิงเกิ้ลแรกของพวกเขา "U" ปีพ.ศ. 2549 ในฤดูร้อนถัดมา ซึ่งกลายเป็นซิงเกิ้ลที่ประสบความสำเร็จมากที่สุดของซูเปอร์จูเนียร์ในอันดับเพลง ทำให้ U เป็นเพลงอันดับหนึ่งของซูเปอร์จูเนียร์ในงานในวงการของพวกเขา หนึ่งปีถัดมาในฤดูใบไม้ร่วง ซูเปอร์จูเนียร์ได้ปล่อยอัลบั้มเต็มชุดที่สอง Don't Don ซึ่งได้กลายมาเป็นอัลบั้มขายดีอันดับสองของปีนั้น ในฐานะสมาชิกของซูเปอร์จูเนียร์ ชี-ว็อนมักปรากฏตัวในรายการวาไรตี้โชว์อย่างคึกคักต่างจากสมาชิกคนอื่น ๆ ชี-ว็อนปรากฏตัวในรายการ เลิฟ เล็ทเทอร์ และรายการที่เป็นที่นิยมอื่น ๆ ในเกาหลีใต้อยู่บ่อยครั้ง เป็นการส่งเสริมเพลงและผลงานของวง ชี-ว็อนยังเป็นพรีเซนเตอร์ที่เป็นที่นิยมของสินค้าหลายชนิดในเกาหลีใต้ ต้นเดือนมีนาคม พ.ศ. 2550 เขาได้รับเลือกให้เป็นพรีเซนเตอร์ของ แป้งเย็นทเวลฟ์พลัส ในประเทศไทย และเดินทางมาประเทศไทยหลายครั้งต่อปีเพื่อถ่ายโฆษณาจนถึงปลายปี 2553 ชีว็อนไม่ต่อสัญญากับทวเลฟ์พลัสและส่งต่อให้ "ดงแฮ" (หนึ่งในสมาชิกซุปเปอร์จูเนียร์) มาเป็นพรีเซนเตอร์แทน เพื่อที่เขาจะได้ใช้เวลาทุ่มเทแสดงความสามารถทางการแสดงอย่างเต็มที่ ในต้นปี พ.ศ. 2551 เอสเอ็ม เอนเตอร์เทนเม้นท์ได้วางตัวชี-ว็อนในยูนิตย่อยจีนของซูเปอร์จูเนียร์ ซูเปอร์จูเนียร์ เอ็ม ซึ่งความพิเศษตรงที่นำเพลงภาษาเกาหลีของซูเปอร์จูเนียร์ไปร้องในเวอร์ชันภาษาจีน นำเพลงเคป็อปตีตลาดธุรกิจเพลงจีน ซูเปอร์จูเนียร์ เอ็ม เป็นวงแรกในวงการเพลงจีนที่ประกอบด้วยสมาชิกทั้งคนจีนและคนเกาหลี ซูเปอร์จูเนียร์ เอ็ม เปิดตัวในจีนเมื่อวันที่ 8 เมษายน พ.ศ. 2551 ที่งานประกาศรางวัลดนตรีประจำปีครั้งที่แปด กับการปล่อยมิวสิกวิดีโอตัวแรก "U" ซูเปอร์จูเนียร์ เอ็ม ได้ออกอัลบั้มภาษาจีนชุดแรกในชื่ออัลบั้ม Me เมื่อวันที่ 2 พฤษภาคม พ.ศ. 2551 อัลบั้มนี้ได้เปิดตัวบน G-music combo charts ของไต้หวัน ในอันดับที่สอง และอันดับที่หนึ่งของอันดับเพลงในประเทศจีนและประเทศไทยจำนวนมากอาชีพทางการแสดง อาชีพทางการแสดง. แม้ได้รับการฝึกเพื่อมาเป็นนักร้องมาก่อน ชีว็อนยังได้ปรากฏตัวในละครหลายเรื่อง เขาได้แสดงละครอย่างเป็นทางการครั้งแรกในละครของช่อง KBS จำแบบไหน ใจก็รักเธอ (18 vs. 29) ในปี พ.ศ. 2548 รับบทเป็นวัยเด็กของคัง พงมัน หลังจากนั้น เขาได้ร่วมแสดงละครซีรี่ยส์เรื่อง ดนตรีรักหัวใจปรารถนา (Spring Waltz) ในปี พ.ศ. 2549 ชีว็อนได้รับบทนำครั้งแรกในละครสั้นเรื่อง ตำนานของฮยังดัน (Legend of Hyang Dan) ออกอากาศเมื่อเดือนกันยายน พ.ศ. 2550 หลังจากนั้นเขาก็พักงานทางการแสดงไปทำงานด้านนักร้องในยูนิตย่อย "ซูเปอร์จูเนียร์ เอ็ม" จนถึงกลางปี 2553 ชีว็อนจึงกลับมารับงานแสดงละครอีกครั้งในบท "ซองมินอู" ในละครเรื่อง Oh! My Lady โดยแสดงเป็นพระเอกของเรื่อง แสดงร่วมกับ "แชริม" นักแสดงหญิงชื่อดังมากความสามารถ ละครเรื่องนี้ได้รับการตอบรับจากทั้งแฟนละครซีรีส์และแฟนคลับของเขาอย่างล้มหลาม ทำเรทติ้งเฉลี่ยได้ถึง 10.3% ในปี 2554 หลังจากที่ละครเรื่อง Oh! My Lady ชีว็อนก็ได้รับเลือกให้มาร่วมแสดงละครโทรทัศน์ฟอร์มยักษ์เรื่อง Athena: Goddess of War [ภาคต่อละครเรื่อง IRIS] โดยรับบทเป็นสายลับหนุ่มเจ้าเสน่ห์ขวัญใจสาว ๆ "คิมจุนโฮ" นอกจากนี้ชีว็อนยังได้รับการติดต่อให้ไปแสดงละครโทรทัศน์ของประเทศไต้หวันซึ่งได้นำเอาการ์ตูนเรื่อง "Skip Beat" ของนักเขียนชาวญี่ปุ่นชื่อดัง "นากามูระ โยชิกิ" มาดัดแปลงทำเป็นละครโทรทัศน์ "Glamorous Challenge" และได้รับการยืนยันแล้วว่าจะเริ่มการถ่ายทำอย่างเป็นทางการในเดือนเมษายน 2554 ชีว็อนได้รับบทเป็น "เร็น ทสึรุงะ" นักแสดงที่โด่งดังและทรงอิทธิพลมากที่สุดในแวดวงการแสดง แต่ประสบการณ์ด้านความรักเกือบจะเป็นศูนย์ ทั้งนี้วันเกิดของเร็น ทสึรุงะ ในการ์ตูนก็เกิดวันเดียวกันกับชีว็อน (10 กุมภาพันธ์) อย่างน่าประหลาดใจอีกด้วย ราวกับว่าเขาเกิดมาเพื่อรับบทนี้โดยเฉพาะ (ดงแฮ เพื่อนสมาชิกวงซุปเปอร์จูเนียร์ก็ได้รับเลือกให้แสดงร่วมกับชีว็อนด้วย)พ.ศ. 2549: มหาบุรุษ กู้แผ่นดิน พ.ศ. 2549: มหาบุรุษ กู้แผ่นดิน. ชีว็อนได้รับเลือกให้เป็นส่วนหนึ่งของภาพยนตร์มหากาพย์ของฮ่องกง มหาบุรุษ กู้แผ่นดิน (A Battle of Wits) แสดงร่วมกับนักแสดงและนักร้องชาวฮ่องกงหลิวเต๋อหัว มหาบุรุษ กู้แผ่นดิน เป็นภาพยนตร์ร่วมทุนสร้างมหาศาลจาก เกาหลีใต้, จีน และ ญี่ปุ่น และได้ออกฉายในจีนและฮ่องกง เมื่อวันที่ 23 กันยายน พ.ศ. 2548 ออกฉายในเกาหลีใต้ ในต้นปี พ.ศ. 2550 ชีว็อนได้ไปโปรโมทภาพยนตร์ใน ประเทศจีน กับการทัวร์สั้น ๆ ในสี่เมืองเมื่อปลายเดือนกันยายน ชีว็อนยังได้รับคำชมจากนักแสดงหลิวเต้อหัว ซึ่งกล่าวว่าชีว็อนเป็นนักแสดงที่ดีเยี่ยม และเป็นตัวอย่างที่ดีให้แก่ศิลปินไอดอลรุ่นน้องของฮ่องกงพ.ศ. 2550: "ปฏิบัติการจู่โจมหนุ่มสุดฮอต พ.ศ. 2550: "ปฏิบัติการจู่โจมหนุ่มสุดฮอต. ครึ่งปีหลังจากการฉายภาพยนตร์ มหาบุรุษ กู้แผ่นดิน แล้ว การแสดงบนจอเงินงานที่สองของชีว็อน คือ ปฏิบัติการจู่โจมหนุ่มสุดฮอต (Attack on Titan) ภาพยนตร์มัธยมปลายเกาหลีปี พ.ศ. 2551 ซึ่งแสดงโดยสมาชิกทุกคนของซเปอร์จูเนียร์ ยกเว้น คยูฮยอน เขารับบทนำในบทของประธานนักเรียนที่บ้าอำนาจและเข้มงวด ซึ่งเป็นผู้ที่มีความเป็นไปได้ที่ตกเป็นเหยื่อของการทำร้ายโดยพลังลึกลับ แม้ว่าการกระแสวิพากษ์วิจารณ์จะเป็นไปในทางบวก ภาพยนตร์เรื่องนี้ก็ไม่ได้รับความนิยมในบ็อกซ์-ออฟฟิศ แต่ดีวีดีภาพยนตร์ทั้งสี่เวอร์ชันก็ขายหมดและทำลายสถิติในการจัดอันดับงานอื่น ๆ งานอื่น ๆ. ร่วมกับ ยู ชีแท, อี ยอนฮี และชาง ชองอัน ชีว็อนได้รับการเสนอบทนำของภาพยนตร์เกาหลีที่กำลังจะสร้าง "ซอน จอง มันฮวา" ซึ่งรับบทนักเรียนมัธยมปลายที่ตกหลุมรักกับหญิงสาวที่อายุมากกว่าตัวเองมาก อย่างไรก็ตาม ชีว็อนได้ปฏิเสธข้อเสนอนั้น เพื่อจะทำงานดนตรีในประเทศจีนกับซูเปอร์จูเนียร์ เอ็ม และบทนั้นได้ส่งให้คังอินเพื่อนร่วมวงแทน.ชีวิตส่วนตัว ชีวิตส่วนตัว. ชีว็อนเริ่มเรียนต่อหลังจากเปิดตัวกับซูเปอร์จูเนียร์ในปี พ.ศ. 2548 เขาเรียนจบจากโรงเรียนมัธยมปลายฮย็อนแดในเดือนกุมภาพันธ์ พ.ศ. 2549 และหลังจากนั้นได้เข้าเรียนต่อที่มหาวิทยาลัยอินฮา เนื่องจากประทับใจภาษาและวัฒนธรรมจีนมาตลอด ต้นสังกัดจึงส่งเขาไปท่องเที่ยวที่ปักกิ่ง ประเทศจีน ในปี พ.ศ. 2547 เพื่อเรียนรู้เกี่ยวกับภาษาและประวัติศาสตร์ของประเทศ และอยู่ที่นั่นราวสามเดือนก่อนเขากลับมาที่เกาหลีเพื่อเตรียมตัวสำหรับการเปิดตัวของซูเปอร์จูเนียร์ในหนึ่งปีหลังจากนั้น ชีว็อนยังเป็นมือกลอง และมีการแสดงร่วมกับรุ่นพี่ร่วมค่าย TRAX ในเดือนกันยายน พ.ศ. 2549 ในรายการ อินกิกาโย (Popular Songs) ทางช่อง SBS เนื่องจากความจริงแล้ว โรส มือกลองของเขา ได้ออกจากวงไป เขามีความสามารถในการเล่นเทควันโดและกลายเป็นผู้เล่นที่อายุน้อยที่สุดที่ได้ตำแหน่งสายดำดั้งสี่ผลงานผลงานด้านเพลงซูเปอร์จูเนียร์ผลงาน. ซูเปอร์จูเนียร์. - ปี ค.ศ. 2005 - อัลบั้ม Super Junior 05 (TWINS) - ปี ค.ศ. 2007 - อัลบั้ม Don't Don - ปี ค.ศ. 2009 - อัลบั้ม Sorry Sorry - ปี ค.ศ. 2010 - อัลบั้ม Bonamana - ปี ค.ศ. 2011 - อัลบั้ม Mr.Simple - ปี ค.ศ. 2012 - อัลบั้ม Sexy, Free & Single - ปี ค.ศ. 2014 - อัลบั้ม MAMACITAซูเปอร์จูเนียร์ เอ็มซูเปอร์จูเนียร์ เอ็ม. - ปี ค.ศ. 2008 - อัลบั้ม Me - ปี ค.ศ. 2010 - อัลบั้ม Too Perfect - ปี ค.ศ. 2012 - อัลบั้ม Break Down - ปี ค.ศ. 2014 - อัลบั้ม swingการแสดงภาพยนตร์ละคร/ซีรีส์โทรทัศน์มิวสิกวิดีโอมิวสิกวิดีโอ. - 2546: "What is Love" - ดาน่า - 2549: "Timeless" - จาง ลี่อิ่น (ร่วมกับ เซีย จุนซู แห่ง ทงบังชินกี) - 2551: "Star Wish (I WILL)" - จาง รี่อิน - 2551: "Happiness' Left Shore" - จาง รี่อิน - 2552: "Fireflies [螢火蟲] - เอเรียล หลิน [Ariel Lin] (เล่น MV ร่วมกับ อี ดงแฮ)" - 2553: "Hoot" - Girls' Generation</doc>
