<doc id="115289" url="https://th.wikipedia.org/wiki?curid=115289" title="แฮม (ชิมแปนซี)">แฮม (ชิมแปนซี) แฮม (ตุลาคม พ.ศ. 2499 - 19 มกราคม พ.ศ. 2526) เป็นชื่อของลิงชิมแปนซีในโครงการสำรวจอวกาศของนาซา ถูกส่งขึ้นไปกับยานอวกาศเมอร์คิวรี MR-2 เมื่อวันที่ 31 มกราคม พ.ศ. 2504 และกลับลงสู่พื้นโลก ในมหาสมุทรแอตแลนติก อย่างปลอดภัยในวันเดียวกัน ชื่อ แฮม มาจากชื่อย่อของ Holloman Aerospace Medical Center ซึ่งเป็นศูนย์ฝึกเพื่อเตรียมความพร้อมของมันสำหรับในโครงการนี้ ตั้งอยู่ในฐานทัพอากาศฮอลโลแมน รัฐนิวเม็กซิโก สหรัฐอเมริกา การส่งแฮมขึ้นสู่อวกาศ เป็นการทดสอบความปลอดภัย ก่อนจะมีการส่งมนุษย์อวกาศคนแรกของสหรัฐ อลัน เชพพาร์ด ในวันที่ 5 พฤษภาคม พ.ศ. 2504 หลังจากกลับมาได้อย่างปลอดภัย แฮมถูกส่งไปเลี้ยงดูที่สวนสัตว์ในวอชิงตันดีซี และนอร์ทแคโรไลนาการอ้างอิงถึง การอ้างอิงถึง. ในปี พ.ศ. 2551 มีการสร้างภาพยนตร์แอนิเมชันคอมพิวเตอร์กราฟิกส์ เกี่ยวกับชิมแปนซีที่ขับยานอวกาศของนาซา ตัวเอกเป็นชิมแปนซีชื่อ "แฮมที่ 3" (Ham III) ในเรื่องกล่าวว่าเป็นหลานของ แฮม นอกจากนี้ยังมีการสร้างวิดีโอเกม ออกวางจำหน่ายด้วย</doc>
