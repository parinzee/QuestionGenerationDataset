<doc id="201698" url="https://th.wikipedia.org/wiki?curid=201698" title="หม่อมเจ้าภูริพันธ์ ยุคล">หม่อมเจ้าภูริพันธ์ ยุคล เรืออากาศโท หม่อมเจ้าภูริพันธ์ ยุคล หรือท่านเป๋อ (7 พฤศจิกายน พ.ศ. 2477 - 20 เมษายน พ.ศ. 2557) เป็นพระโอรสใน พลตรี พระเจ้าวรวงศ์เธอ พระองค์เจ้าภาณุพันธุ์ยุคล กับ หม่อมบุญล้อม ยุคล ณ อยุธยา ทรงมีหม่อมเจ้าพี่น้องร่วมพระบิดาเดียวกันกับ- หม่อมเจ้าพันธุ์สวลี ยุคล พระมารดาในพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ - หม่อมเจ้าฐิติพันธ์ ยุคล - หม่อมเจ้าหญิงรังษีนภดล ยุคล - หม่อมเจ้านวพรรษ์ ยุคล - หม่อมเจ้าหญิงภานุมา ยุคล เมื่อชันษา 2เดือน พระเจ้าวรวงศ์เธอ พระองค์เจ้าเฉลิมเขตรมงคล พระชายาใน สมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ ได้ทรงชุบเลี้ยงไว้จนกระทั่ง 16ชันษา จึงได้กลับไปอยู่ในความดูแลของ พระเจ้าวรวงศ์เธอ พระองค์เจ้าภาณุพันธ์ยุคล เมื่อวัยเยาว์ทรงศึกษาที่โรงเรียนอัสสัมชัญ โรงเรียนวชิราวุธวิทยาลัย โรงเรียนการบินกองทัพอากาศ ทรงรับราชการเป็นนักบินของกองทัพอากาศในตำแหน่งนักบินประจำกองบินต่างๆ จากนั้นเสด็จไปทรงศึกษาที่ โรงเรียนนายทหารอากาศอังกฤษ เจอบี้ ประเทศอังกฤษ (RAF Officer Training Unit, Jurby, United Kingdom) เสด็จกลับมาทรงรับราชการต่อในตำแหน่งนักบิน ตำแหน่งสุดท้ายคือนักบินประจำกองบิน 1 ฝูงบินที่ 11 ทรงลาออกจากราชการเพื่อปฏิบัติหน้าที่นักบินรบให้กับหน่วยบิน FireFly จากนั้นปฏิบัติหน้าที่นักบินให้กับบริษัท คอนติเนนเติล แอร์ เซอร์วิส Continental Air Services, Inc และ บริษัท แอร์สยาม จำกัด จากนั้นทรงย้ายไปพำนัก ณ ประเทศสิงคโปร์ เพื่อไปปฏิบัติหน้าที่นักบินให้กับบริษัท สิงคโปร์แอร์ไลน์ จนกระทั่งเกษียณอายุงาน หม่อมเจ้าภูริพันธ์ ยุคล ทรงเสกสมรสกับ หม่อมนิติมา ยุคล ณ อยุธยา สกุลเดิม ยนเปี่ยม มีบุตร 2 คน คือ- หม่อมราชวงศ์อัครินทร์ ยุคล - หม่อมราชวงศ์ทักขิญ ยุคลอุบัติเหตุและการถึงชีพิตักษัย อุบัติเหตุและการถึงชีพิตักษัย. เรืออากาศโท หม่อมเจ้าภูริพันธ์ ยุคล ทรงประสบอุบัติเหตุรถยนต์ที่นั่งชนต้นไม้ เมื่อบ่ายวันพุธที่ 26 มีนาคม พ.ศ. 2557 เข้าพักรักษาองค์ที่ห้องผู้ป่วยขั้นวิกฤติ (ICU) โรงพยาบาลศิริราช จนเมื่อวันอาทิตย์ที่ 20 เมษายน พ.ศ. 2557 เวลา 03.13 น. ถึงชีพิตักษัยด้วยอาการติดเชื้อในกระแสโลหิต สิริชันษา 79 ปี วันจันทร์ที่ 21 เมษายน พ.ศ. 2557 เวลา 17.00 น. พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานน้ำหลวงสรงศพ และพระราชทานโกศราชวงศ์ พร้อมเครื่องสูงทองแผ่ลวดตั้งประกอบเป็นเกียรติยศ ทั้งยังทรงพระราชทานพระพิธีธรรมสวดพระอภิธรรมศพ มีกำหนด 7 คืน ตั้งแต่วันที่ 21 ถึง 27 เมษายน 2557 ณ ศาลากวีนิรมิต (ศาลากลางน้ำ) วัดเทพศิรินทราวาส เขตป้อมปราบศัตรูพ่าย กรุงเทพมหานคร วันอาทิตย์ที่ 27 เมษายน พ.ศ. 2557 พระบาทสมเด็จพระเจ้าอยู่หัว ทรงพระกรุณาโปรดเกล้าฯ บำเพ็ญพระราชกุศล 7 วัน พระราชทานพระศพ เมื่อวันที่ 21 มกราคม พ.ศ. 2561 สมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จแทนพระองค์ พร้อมด้วย พระเจ้าหลานเธอ พระองค์เจ้าพัชรกิติยาภา ไปยังเมรุหลวงหน้าพลับพลาอิศริยาภรณ์ วัดเทพศิรินทราวาส ในการพระราชทานเพลิงศพเรืออากาศโท หม่อมเจ้าภูริพันธ์ ยุคลเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)- พ.ศ. 2549 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2543 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์มงกุฎไทย (ต.ม.) - พ.ศ. 2515 - เหรียญราชการชายแดน - พ.ศ. 2514 - เหรียญรัตนาภรณ์ รัชกาลที่ 9 ชั้นที่ 5</doc>
