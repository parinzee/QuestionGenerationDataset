<doc id="126311" url="https://th.wikipedia.org/wiki?curid=126311" title="อนุชัย ศรีจรูญพู่ทอง">อนุชัย ศรีจรูญพู่ทอง อนุชัย ศรีจรูญพู่ทอง' ช่างภาพจอมลวงโลก นักตัดต่อและตกแต่งภาพถ่ายโฆษณาด้วยเครื่องคอมพิวเตอร์ ผู้ทำการโฆษณาชวนเชื่อให้ตนเองเป็นที่รู้จักในสังคมไทย โดยการอ้างว่าตนเองเป็นนักถ่ายภาพระดับโลกซึ่งได้การยอมรับจากสื่อต่างประเทศมากที่สุดคนหนึ่ง จนได้รับความไว้วางใจจากสมาคมถ่ายภาพแห่งประเทศไทย ให้เป็นหนึ่งในคณะช่างภาพเพื่อร่วมบันทึกเหตุการณ์ประวัติศาสตร์ของปวงชนชาวไทยใน "งานฉลองศิริราชสมบัติ 60 ปี" เมื่อวันที่ 9 -13 มิถุนายน 2549 และได้สร้างชื่อเสียงให้ตนเองโดยการไปออกสื่อต่างๆในประเทศไทยจนเป็นที่รู้จักโด่งดังในวงการถ่ายภาพ ต่อมาได้ทำการนำภาพถ่ายโดยฝีมือตนเองบางส่วน และภาพถ่ายโดยฝีมือของช่างภาพของท่านอื่นอีกหลายภาพมาทำการตกแต่งตัดต่อและรีทัชภาพ และนำไปใช้แอบอ้างเพื่อแสดงในงานนิทรรศการภาพถ่าย "ภาพเล่าเรื่อง พระเจ้าอยู่หัวในดวงใจ" ในปี 2550 ที่เป็นการจัดแสดงภาพถ่ายขาว-ดำ ความประทับใจในพระบรมฉายาลักษณ์ของพระบาทสมเด็จพระเจ้าอยู่หัว โดยนายอนุชัยได้อ้างว่า ใช้เวลากว่า 1,000 วัน ไปเก็บภาพยัง 76 จังหวัด ทั่วประเทศไทย เพื่อเทิดพระเกียรติในโอกาสมหามงคลฉลองพระชนมพรรษา 80 พรรษาของพระบาทสมเด็จพระเจ้าอยู่หัว ซึ่งจริงๆแล้วนายอนุชัยเดินทางไปถ่ายจริงเป็นบางจังหวัดเท่านั้น และที่เหลือได้นำภาพของนักถ่ายภาพท่านอื่นมาทำการตัดต่อดัดแปลงจนเป็นภาพใหม่ นายอนุชัยได้นำภาพที่ตัดต่อตกแต่งขึ้นมาใหม่ใส่รวมปะปนอยู่ในชุดภาพถ่ายของตนเองและได้นำไปออกแสดงกับสื่อต่างๆหลายแขนงโดยแอบอ้างว่าตนเองเป็นผู้ถ่ายภาพทั้งหมดด้วยตนเอง จนกระทั่งมีผู้รู้จักกับนักถ่ายภาพซึ่งเป็นเจ้าของภาพต้นฉบับตัวจริง ได้บังเอิญมาพบเห็นภาพที่นายอนุชัยได้นำไปทำการตัดต่อตกแต่งใหม่ในการจัดแสดงสินค้างานหนึ่งซึ่งนายอนุชัยได้รับเชิญให้ไปเป็นวิทยากรแนะนำสินค้า ผู้พบเห็นดังกล่าวจึงได้แจ้งให้เจ้าของภาพตัวจริงได้รับทราบ เมื่อวันที่ 21 ธันวาคม พ.ศ. 2559 สมาคมถ่ายภาพแห่งประเทศไทยในพระบรมราชูปถัมภ์ http://www.rpst.or.th ได้ทำการออกหนังสือชี้แจงปลดสมาชิกภาพออกจากชมรม ด้วยปรากฏหลักฐานเป็นที่แน่ชัดว่า นายอนุชัย ศรีจรูญพู่ทอง สมาชิกสมาคมถ่ายภาพแห่งประเทศไทย ในพระบรมราชูปถัมภ์ ประเภทสมาชิกตลอดชีพ หมายเลขสมาชิก 2137 ได้ทำการนำไฟล์ภาพพระบาทสมเด็จพระปรมินทรมหาภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ เสด็จออกมหาสมาคม ณ สีหบัญชร พระที่นั่งอนันตสมาคม ในงานพระราชพิธีฉลองสิริราชสมบัติ 60 ปี ของพระบาทสมเด็จพระปรมินทรมหาภูมิพลอดุลยเดช เมื่อวันที่ 9 มิถุนายน 2549 ถ่ายโดยนายรชฏ วิสราญกุล จำนวนหลายไฟล์ไปตกแต่งเป็นภาพใหม่ โดยมิได้รับอนุญาตจากเจ้าของภาพ อีกทั้งยังได้ใส่ชื่อตัวเองในภาพ เพื่อแสดงความเป็นเจ้าของ และนำภาพนั้นไปเผยแพร่ในสื่อหลายประเภท ทั้งสื่อสิ่งพิมพ์ และโทรทัศน์หลายโอกาส โดยให้สัมภาษณ์เพื่อให้สาธารณชนเข้าใจว่าภาพดังกล่าวเป็นผลงานของตนเองประวัติ ประวัติ. อนุชัย เรียนจบจากโรงเรียนไทยวิจิตรศิลป และ สาขาวิจิตรศิลป์ จากวิทยาลัยเพาะช่าง  เริ่มต้นการถ่ายรูปเปลือยแนวสวิงกิ้งเมื่อตอนอายุ 25 ปี เคยเป็นอาร์ตไดเร็กเตอร์นิตยสารแนวปลุกใจผู้ชายหลายฉบับ เช่น เปิดบริสุทธิ์ ,นวลนาง ,ไทยสวิงกิ้ง ฯลฯ จนมาเริ่มจับงานทำรีทัชภาพถ่าย ตั้งแต่รีทัชมือด้วยแอร์บรัชและคัตเตอร์ จนมาหัดใช้คอมพิวเตอร์รีทัชเป็นกลุ่มแรก ๆ ของเมืองไทย ปัจจุบันเป็นเจ้าของโปรดักชั่นเฮ้าส์ชื่อ รีมิกซ์ สตูดิโอ แบงค์ค็อก (สตูดิโอตัดต่อตกแต่งภาพเพื่อการโฆษณา)ผลงานที่อวดอ้าง (ไม่มีการอ้างอิง) ผลงานที่อวดอ้าง (ไม่มีการอ้างอิง). อนุชัยได้รับรางวัลระดับโลกด้านการถ่ายภาพ มาแล้วหลายรางวัล เช่น โกลด์จากคานส์ จาก FedEx (ชิ้นที่มีกล่องคล้ายของบริษัทคู่แข่งอยู่ข้างใน), ทามิย่า (กบแตกละเอียดเป็นเสี่ยงๆ), กรมป่าไม้ (ขวานที่เป็นด้ามก็ไม่เหลือ), โกลล์จากวันโชว์ จาก จิ๊ป (หัวใจที่ทำมาจากรากไม้), เบสต์ออฟพรินต์จากแอดเฟส (Asia Pacific Advertising Festival) จากไฟฉายแมกไลท์ (ส่องเห็นทุกอย่างในโรงหนังชั้นสอง), โกลด์จากแอดเฟส จาก คอมฟอร์ต (เอากระบองเพชรมาถักเป็นเส้นใยผ้า) ฯลฯ พ.ศ. 2548 เขาได้รับการจัดอันดับจากนิตยสาร Archiveให้เป็นช่างภาพที่มีคะแนนสะสมเป็นอันดับ 1 ของโลกร่วมกับ[[ราเกซ สักเสนา]] นักการเงินการธนาคาร ชาวอินเดีย</doc>
