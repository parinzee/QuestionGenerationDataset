<doc id="798989" url="https://th.wikipedia.org/wiki?curid=798989" title="สายการบินเช่าเหมาลำ">สายการบินเช่าเหมาลำ สายการบินเช่าเหมาลำ () เป็นสายการบินที่ให้บริการเช่าเหมาลำโดยเฉพาะ ไม่มีการบินแบบประจำ บางสายการบินจัดที่นั่งแบบมีแต่ชั้นประหยัด คล้ายสายการบินต้นทุนต่ำ บางสายการบินมีที่นั่งชั้นธุรกิจ และ/หรือ ชั้นหนึ่งเพิ่มมาด้วย หรืออาจมีเครื่องบินขนาดเล็ก (ขนาดเครื่องบินส่วนตัว) ให้บริการเช่าเหมาลำ ซึ่งเหมาะสำหรับผู้โดยสารจำนวนน้อย และ/หรือ สนามบินที่มีรันเวย์ขนาดเล็กหรือสั้น สายการบินโดยทั่วไปบางรายอาจมีบริการเช่าเหมาลำด้วยเช่นกัน โดยอาจต้องเป็นไปตามเงื่อนไขที่สายการบินกำหนด เช่น- ต้องเป็นเวลาที่มีเครื่องบินว่างจากเที่ยวบินปกติ - การบริการผู้โดยสารอาจต้องไม่แตกต่างไปจากเที่ยวบินปกติ หรือในกรณีสายการบินที่โดยปกติจำหน่ายอาหารบนเครื่องบินแยกกันกับตั๋วเครื่องบิน (เช่น สายการบินต้นทุนต่ำ) เที่ยวบินเหมาลำอาจมีการบริการอาหารผู้โดยสาร (ขึ้นอยู่กับข้อตกลงการเช่า) โดยอาหารอาจต้องตรงกับที่มีอยู่ในรายการอาหารตามปกติของสายการบิน - อาจต้องเป็นเส้นทางการบินเส้นทางเดียวกันกับที่มีการบินเที่ยวบินปกติ หรือเส้นทางที่ทั้งต้นทางและปลายทางมีบุคลากรของสายการบินประจำการอยู่ เพื่อความสะดวกในการบริการหรือในการแก้ไขปัญหาหากเครื่องบินมีปัญหาขัดข้อง เป็นต้น</doc>
