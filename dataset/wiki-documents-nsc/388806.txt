<doc id="388806" url="https://th.wikipedia.org/wiki?curid=388806" title="พรรคประชาธิปไตยเสรีนิยมพระพุทธศาสนา">พรรคประชาธิปไตยเสรีนิยมพระพุทธศาสนา พรรคประชาธิปไตยเสรีนิยมพระพุทธศาสนา ( คณบกฺสบฺรชาธิบเตยฺยเสรีนิยมพฺระพุทฺธสาสนา; ) เป็นพรรคการเมืองในกัมพูชา ก่อตั้งเมื่อ พ.ศ. 2536 โดยซอน ซาน อดีตนายกรัฐมนตรีของกัมพูชา เพื่อเป็นตัวแทนของแนวร่วมปลดปล่อยแห่งชาติประชาชนเขมร ซึ่งเป็นกลุ่มต่อต้านคอมมิวนิสต์ที่นำโดยซอนซาน พรรคได้รับเลือกตั้ง 10 ที่นั่งในการเลือกตั้ง พ.ศ. 2536 และได้เข้าร่วมรัฐบาลกับพรรคฟุนซินเปกและพรรคประชาชนกัมพูชา อย่างไรก็ตาม ความขัดแย้งระหว่างซอน ซานและเอง เมาลี ทำให้เกิดความแตกแยกภายในพรรค ความขัดแย้งในพรรคนี้ทำให้นายเมียส จันเกียบ ส.ส. จังหวัดกันดาลยิงตัวตายเมื่อ 8 สิงหาคม พ.ศ. 2538 โดยเขียนจดหมายไว้ ขอให้ยุติความขัดแย้งภายในพรรค แต่ในที่สุดพรรคต้องสลายตัวไปเมื่อ พ.ศ. 2540 เอง เมาลีไปจัดตั้งพรรคเสรีนิยมประชาธิปไตย ส่วนซอน ซาน ไปจัดตั้งพรรคซอนซาน ทั้งสองพรรคไม่ได้รับการเลือกตั้งใน พ.ศ. 2541</doc>
