<doc id="625600" url="https://th.wikipedia.org/wiki?curid=625600" title="เตารีด">เตารีด เตารีด () เป็นอุปกรณ์ที่ใช้ในการกำจัดรอยยับบนเสื้อผ้าโดยใช้ความร้อน, รูปร่างเป็นอุปกรณ์ที่มีฐานล่างเป็นโลหะเรียบรูปสามเหลี่ยม และด้านบนมีมือจับ โดยวิธีใช้ทั่วไปจะต้องทำให้เตารีดร้อน แล้วจึงนำไปรีดบนรอยยับ เส้นใยผ้าจะคลายตัวเมื่อเจอกับความร้อน เมื่อถูกรีด น้ำหนักที่กดทับจะทำให้เส้นใยถูกยืดเป็นแนวตรง เมื่อความร้อนหมดไป เส้นใยจะคงรูปร่างที่เรียบเอาไว้ โดยเส้นใยบางชนิด เช่น ฝ้าย จะต้องใช้น้ำร่วมกับความร้อนในการรีดด้วย เตารีดสมัยแรกๆ ในช่วงคริสต์ศตวรรษที่ 17 จะเป็นเตารีดแบบอังไฟ ซึ่งประกอบด้วยเหล็กหล่อรูปสามเหลี่ยมแบน มีด้ามจับเป็นไม้ ซึ่งต้องนำไปอังไฟให้ร้อนก่อนใช้งาน, ในยุคต่อมาได้มีการออกแบบเตารีดให้มีช่องว่างด้านในสำหรับใส่ถ่านไม้หรือถ่านหินเพื่อให้ความร้อน, ส่วนเตารีดในยุคปัจจุบันจะให้ความร้อนด้วยไฟฟ้าแทน</doc>
