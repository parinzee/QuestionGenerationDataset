<doc id="503244" url="https://th.wikipedia.org/wiki?curid=503244" title="พระจันทร์ฉาย พี.เค.แสนชัยมวยไทยยิม">พระจันทร์ฉาย พี.เค.แสนชัยมวยไทยยิม พระจันทร์ฉาย พี.เค.แสนชัยมวยไทยยิม หรือชื่อเดิม พระจันทร์ฉาย ป.เพชรน้ำทอง เกิดวันที่ 18 ตุลาคม พ.ศ. 2538 เป็นนักมวยไทยชาวไทยที่มีชื่อเสียงด้านอาวุธมวยแบบครบเครื่อง ผู้ครองแชมป์รุ่น 105 ปอนด์ของเวทีมวยราชดำเนินมาแล้ว 2 สมัย พระจันทร์ฉาย ได้รับการกำหนดให้พบกับเอกมงคล ไก่ย่างห้าดาวยิม ในฐานะคู่เอกของรายการศึกลุมพินีแชมเปี้ยนเกริกไกร ณ วันที่ 3 ธันวาคม พ.ศ. 2556 เนื่องในโอกาสครบรอบวันสถาปนาของเวทีมวยลุมพินีปีสุดท้ายก่อนย้ายเวทีสู่ถนนรามอินทราประวัติ ประวัติ. วันที่ 27 มิถุนายน พ.ศ. 2554 พระจันทร์ฉายเข้าแข่งขันรายการศึกวันทรงชัย ซึ่งจัดขึ้น ณ เวทีมวยราชดำเนิน โดยเขาได้พบกับคู่ชกอย่างดัง ส.เพลินจิต ในพิกัด 108 ปอนด์ ที่ซึ่งทั้งคู่ไม่เคยพบกันมาก่อน วันที่ 19 เมษายน พ.ศ. 2555 พระจันทร์ฉายเข้าแข่งขันรายการศึกวันทรงชัย ซึ่งจัดขึ้น ณ เวทีมวยราชดำเนิน โดยได้พบกับคู่ชกอย่างเมธี เกียรติประทุม วันที่ 26 มิถุนายนของปีเดียวกันนี้ พระจันทร์ฉายเข้าแข่งขันคู่รองของรายการศึกวันทรงชัย ซึ่งจัดขึ้น ณ เวทีมวยลุมพินี โดยได้พบกับคู่ชกอย่างป้อมปืน เกียรติช่องเขา และวันที่ 11 ตุลาคม พระจันทร์ฉายเข้าแข่งขันรายการศึกวันทรงชัย ที่เวทีมวยราชดำเนิน ซึ่งเขาได้พบกับคู่ชกอย่างเด่นสยาม เอกบางไทร จากการแข่งขันในครั้งนี้ พระจันทร์ฉายเป็นฝ่ายต่อน้ำหนักให้ครึ่งปอนด์ จากนั้น ในวันที่ 9 พฤศจิกายน พระจันทร์ฉายเข้าแข่งขันคู่เอกของรายการศึกเพชรสุภาพรรณ ที่เวทีมวยลุมพินี ซึ่งเป็นการชิงแชมป์ 112 ปอนด์ของเวทีมวยราชดำเนิน โดยได้พบกับคู่ชกอย่างแสงมณี ส.เทียนโพธิ์ จากการแข่งขันครั้งดังกล่าว พระจันทร์ฉายเป็นฝ่ายแพ้คะแนน และในวันที่ 24 ธันวาคม พระจันทร์ฉายเข้าแข่งขันรายการศึกวันสถาปนา 67 ปี เวทีราชดำเนินในรุ่น 115 ปอนด์ ซึ่งเขาได้พบกับคู่ชกอย่างลำน้ำพอง หนุ่มยีนส์ตะวันนา ในการแข่งขันมวยไทยคู่เปิดของรายการ ที่ซึ่งพระจันทร์ฉายเป็นฝ่ายชนะคะแนนสถิติการแข่งขันระเบียงภาพ</doc>
