<doc id="676603" url="https://th.wikipedia.org/wiki?curid=676603" title="คราฟมากา">คราฟมากา คราฟมากา (, แปลว่า "การต่อสู้แบบปะทะ") เป็นศิลปะการต่อสู้จากอิสราเอล คิดค้นโดยอีมี ลิกเตนเฟลด์ (Imi Lichtenfeld) ชาวฮังการี-อิสราเอล เพื่อป้องกันตัวจากกลุ่มฟาสซิสต์ในเชโกสโลวาเกียช่วงทศวรรษ 1930 และต่อมานำมาใช้ฝึกในกองทัพอิสราเอล คราฟมากาเป็นการผสมผสานศิลปะการต่อสู้หลายแขนง เช่น มวย, มวยปล้ำ, มวยไทย, ยิวยิตสู, ไอกิโดและยูโด รวมถึงการฝึกการต่อสู้ในสถานการณ์จริง โดยจะเน้นการป้องกันตัวที่มีประสิทธิภาพ และการโจมตีกลับที่รุนแรงศัพทมูลวิทยา ศัพทมูลวิทยา. คราฟมากามีรากศัพท์มาจากคำในภาษาฮีบรู 2 คำคือ krav (קרב; "ต่อสู้") และ maga (מגע; "ปะทะ")หลักพื้นฐาน หลักพื้นฐาน. คราฟมากาจะสอนให้หลีกเลี่ยงการปะทะ แต่หากไม่สามารถทำได้ ก็ให้สู้โดยใช้เวลาน้อยที่สุด โดยเน้นโจมตีที่จุดอ่อนต่างๆ ของร่างกายคู่ต่อสู้ ด้วยเทคนิกต่างๆ ซึ่งอาจทำให้อีกฝ่ายถึงตายได้ จึงจำเป็นต้องมีการป้องกันและการใช้แรงให้ถูกวิธีในระหว่างการฝึก แนวคิดหลักๆ ของคราฟมากา ประกอบด้วย:- โจมตีกลับให้เร็วที่สุด หรือโจมตีก่อน - โจมตีที่จุดอ่อนของร่างกาย เช่น ดวงตา, ลำคอ, ซี่โครง, หว่างขา เป็นต้น - โจมตีให้ได้ผลที่สุด เพื่อหยุดคู่ต่อสู้ - มองดูสภาพแวดล้อมก่อน เช่น ทางหนี คู่ต่อสู้คนอื่นๆ หรือสิ่งของที่อาจนำมาใช้ประโยชน์ได้ ในระหว่างการต่อสู้</doc>
