<doc id="930321" url="https://th.wikipedia.org/wiki?curid=930321" title="สนามกีฬาเครสตอฟสกี">สนามกีฬาเครสตอฟสกี สนามกีฬาเครสตอฟสกี () ชื่ออย่างเป็นทางการ สนามกีฬาเซนต์ปีเตอร์สเบิร์ก หรือ เซนิตอารีนา เป็นสนามกีฬาที่มีหลังคาเปิด-ปิดได้ ตั้งอยู่ทางตะวันตกของเกาะเครสตอฟสกี ในเซนต์ปีเตอร์สเบิร์ก ประเทศรัสเซีย ปัจจุบันเป็นสนามเหย้าของสโมสรฟุตบอลเซนิตเซนต์ปีเตอร์สเบิร์ก สนามกีฬาแห่งนี้เปิดใช้งานในปี ค.ศ. 2017 เพื่อรองรับฟีฟ่าคอนเฟเดอเรชันส์คัพ 2017 กำหนดการเดิมจะต้องสร้างเสร็จในปี ค.ศ. 2008 แต่ก็เลื่อนไปหลายครั้ง จนกระทั่งได้เปิดใช้งานจริงในปี ค.ศ. 2017 สรุปในเดือนพฤษภาคม ค.ศ. 2017 สนามกีฬาล่าช้ากว่ากำหนด 518% และใช้เงินเกินงบประมาณ 548% สนามกีฬามีความจุ 67,000 ที่นั่ง สนามแห่งนี้ถูกเรียกว่า สนามกีฬาเซนต์ปีเตอร์สเบิร์ก ในการแข่งขันฟีฟ่าคอนเฟเดอเรชันส์คัพ 2017 และฟุตบอลโลก 2018. จากค่าใช้จ่ายในการก่อสร้าง 1.1 พันล้านดอลลาร์สหรัฐ ทำให้เป็นหนึ่งในสนามกีฬาที่แพงที่สุดเท่าที่เคยมีการก่อสร้างมาภาพรวม ภาพรวม. สถาปัตยกรรมสนามที่ชนะการประกวด คือรูปแบบ "ยานอวกาศ" ออกแบบโดย คิโชะ คุโระคะวะ โดยเป็นการนำเอาแบบของโตโยต้าสเตเดียมในเมืองโทะโยะตะ ประเทศญี่ปุ่น มาปรับให้ใหญ่ขึ้น สนามกีฬาถูกสร้างขึ้นในที่เดียวกับสนามกีฬาคีรอฟที่ถูกรือถอนไป ในเดือนมกราคม ค.ศ. 2009 เดอะเซนต์ปีเตอร์สเบิร์กไทม์ รายงานว่าโครงการนี้จะได้รับเงินทุนเพิ่ม แต่จะสลับไปสร้างตึกระฟ้าแทน ทำให้นครต้องเข้ามาเจรจา หลังจากที่กัซปรอมปฏิเสธที่จะลงทุนสร้างสนามกีฬา วันที่ 25 กรกฎาคม ค.ศ. 2016 ผู้รับเหมา อินซ์ทรานสตรอย-Spb กล่าวว่า นครล้มเหลวในการจ่ายเงินค่าสร้างสนาม 1 พันล้านรูเบิล (หรือ 15.8 ล้านดอลลาร์สหรัฐ) ทำให้สัญญาการก่อสร้างต้องหยุดลงชั่วคราว ต่อมาวันที่ 1 สิงหาคม เกิดพายุและน้ำท่วมสนาม ปลายเดือนสิงหาคม ค.ศ. 2016 ผู้รับเหมารายใหม่อย่างเมโทรสตรอย ได้กลับมาทำการก่อสร้างใหม่อีกครั้ง การแข่งขันนัดแรกที่สนามแห่งนี้ เกิดขึ้นในรัสเซียนพรีเมียร์ลีก นัดระหว่างสโมสรฟุตบอลเซนิตเซนต์ปีเตอร์สเบิร์กกับสโมสรฟุตบอลอูรัล เมื่อวันที่ 22 เมษายน ค.ศ. 2017 ผู้ทำประตูแรกที่สนามแห่งนี้คือ บรานิสลาฟ อีวานอวิช ต่อมาวันที่ 17 มิถุนายน ค.ศ. 2017 นัดแรกของฟีฟ่าคอนเฟเดอเรชันส์คัพ 2017 จัดขึ้นที่สนามแห่งนี้ โดยเป็นแข่งขันในกลุ่ม A ระหว่างเจ้าภาพ รัสเซีย พบนิวซีแลนด์ และในวันที่ 2 กรกฎาคม ค.ศ. 2017 การแข่งขันนัดชิงชนะเลิศ ระหว่างชิลีกับเยอรมนี ก็จัดขึ้นที่สนามแห่งนี้ และเป็นนัดที่มีผู้ชมมากที่สุดของการแข่งขันการแข่งขันฟีฟ่าคอนเฟเดอเรชันส์คัพ 2017ฟุตบอลโลก 2018ฟุตบอลชิงแชมป์แห่งชาติยุโรป 2020 การแข่งขัน. ฟุตบอลชิงแชมป์แห่งชาติยุโรป 2020. เมื่อวันที่ 19 กันยายน ค.ศ. 2014 ยูฟ่าประกาศว่าสนามแห่งนี้ จะใช้จัดการแข่งขันฟุตบอลชิงแชมป์แห่งชาติยุโรป 2020 ทั้งหมด 4 นัด ได้แก่ รอบแบ่งกลุ่ม 3 นัด และรอบก่อนรองชนะเลิศอีก 1 นัดระเบียงภาพ</doc>
