<doc id="521980" url="https://th.wikipedia.org/wiki?curid=521980" title="เจ้าชายโซฮยอน มกุฎราชกุมารแห่งโชซอน">เจ้าชายโซฮยอน มกุฎราชกุมารแห่งโชซอน องค์ชายรัชทายาทโซฮยอน (소현세자, 昭顯世子, 1612-1645) เป็นพระราชโอรสองค์ใหญ่ในพระเจ้าอินโจกับพระมเหสีอินรยอล ตระกูลฮัน องค์ชายโซฮยอนถูกส่งไปเป็นองค์ประกันของราชวงศ์ชิงที่เสิ่นหยางตามข้อตกลงหลังสิ้นสุดสงครามในปีค.ศ.1636 และเมื่อราชวงศ์ชิงยึดเมืองหลวงของราชวงศ์หมิงได้แล้วจึงย้ายไปอยู่ที่ปักกิ่งในค.ศ.1644 และมีการติดต่อกับ จอห์น อดัม อยู่เสมอ และทรงสิ้นพระชนม์ในค.ศ.1645 หลังจากนิวัติกลับโชซอนได้ไม่นานพระประวัติ พระประวัติ. องค์ชายโซฮยอนได้รับการสถาปนาเป็นมกุฎราชกุมารในค.ศ.1625 เมื่อพระราชบิดาได้เสด็จขึ้นครองราชย์ในค.ศ.1623 ทรงเข้าพิธีอภิเษกสมรสกับลูกสาวของคังซ๊อกกี ในช่วงที่แมนจูรุกรานโชซอนครั้งที่สองในค.ศ.1636 องค์ชายโซฮยอนทรงลี้ภัยไปอยู้ที่ป้อมนัมฮันพร้อมกับพระเจ้าอินโจแต่เมื่อเกาะคังฮวาถูกแมนจูยึดครองสำเร็จ พระเจ้าอินโจจึงต้องยอมจำนนต่อจักรพรรดิหวงไท่จี๋ องค์ชายโซฮยอนจึงเอาพระองค์เองไปเป็นองค์ประกันที่เสิ่นหยางพร้อมกับพระชายาและขุนนางอีกหลายคน ช่วงที่ทรงป็นองค์ประกันทรงวางพระองค์เป็นกลางระหว่างโชซอนและต้าชิง ทรงพยายามอย่างมากให้ต้าชิงเชื่อมั่นในพระองค์และโชซอนว่าจะไม่หักหลังต้าชิงเด็ดขาด ทรงปกป้องคิมซังฮอนที่ถูกกล่าวหาจากต้าชิงว่าเป็นผู้ริเริ่มคิดต่อต้านต้าชิง องค์ชายโซฮยอนทรงได้รับการเรียนรู้ในด้านภาษามองโกลและยังช่วยต้าชิงพิชิตชายแดนทางด้านตะวันตกอีกด้วย ค.ศ.1644 องค์ชายโซฮยอนทรงประทับในปักกิ่งได้70วันก็ต้องออกไปรบกับพวกต้าหมิงที่ยังคงสู้รบกับต้าชิง ทรงได้พบกับมิชชันนารีชาวเยอรมันชื่อ จอห์น อดัม และอดัมก็ได้พาพระองค์เข้าสู้ศาสนาคริสต์ พระเจ้าอินโจทรงไม่พอพระทัยอย่างมากที่องค์ชายโซฮยอนไปยุ่งกับพวกอื่น และเมื่อทรงกลับมาโชซอนในค.ศ.1645 พระเจ้าอินโจก็ต่อต้านและไม่เห็นด้วยที่องค์ชายโซฮยอนทรงคิดที่จะปฏิรูปประเทศโดยใชนิกายโรมันคาทอลิกและวิทยาการทางตะวันตก องค์ชายโซฮยอนทรงสิ้นพระชนม์อย่างกะทันหันหลังกลับโชซอนได้ไม่นาน นักประวัติศาสตร์สันนิษฐานว่าทรงถูกวางยาพิษเพราะพระศพหลังสิ้นพระชนม์นั้นมีจุดดำทั่วพระวรกายและพระวรกายก็เน่าเปื่อยอย่างรวดเร็ว หลังการสิ้นพระชนม์ขององค์ชายโซฮยอนพระเจ้าอินโจทรงจัดการเรื่องพระศพของพระราชโอรสอย่างรวดเร็วและไม่สมพระเกียรติ พระเจ้าอินโจทรงไม่เคยไปเยี่ยมพระสุสานขององค์ชายโซฮยอนแม้แต่ครั้งเดียวจนพระองค์สวรรคต และพระเจ้าอินโจยังทรงสั่งประหารพระชายาขององค์ชายโซฮยอนในข้อหากบฏ พระสุสานขององค์ชายโซฮยอนอยู่ที่เมืองโกยาง จังหวัดคยองกีพระญาติวงศ์พระญาติวงศ์. - พระราชบิดา : พระเจ้าอินโจ - พระราชมารดา : สมเด็จพระราชินีอินรยอล ตระกูลฮัน แห่งชองจู (인렬왕후 한씨) - พระชายา : พระชายามินฮเวบิน ตระกูลคัง (민회빈 강씨 ,愍懷嬪 姜氏, 1611 - 1646) - พระโอรส- องค์ชายคยองซอน ลีซ๊อกชอน (경선군 석철 ,慶善君 石鐵, 1636 - 1648) - องค์ชายคยองวาน ลีซ๊อกริน (경완군 석린 ,慶完君 石磷, 1640 - 1648) - องค์ชายคยองอัน ลีซ๊อกคยอน (경안군 석견 ,慶安君 石堅, 1644 - 1665) - พระธิดา- องค์หญิงไม่ปรากฏพระนาม (1629 - 1631) - องค์หญิงไม่ปรากฏพระนาม (1631 - 1640) - องค์หญิงคยองซุก (경숙군주 ,慶淑郡主, 1637 - 1655) - องค์หญิงคยองนยอง (경녕군주 ,慶寧郡主, 1642 - 1682) - องค์หญิงคยองซุน ลีจองอน (경순군주 정온 ,慶順郡主 正溫, 1643 - 1654)</doc>
