<doc id="188014" url="https://th.wikipedia.org/wiki?curid=188014" title="เจ้าหญิงลัลลา ซัลมา">เจ้าหญิงลัลลา ซัลมา เจ้าหญิงลัลลา ซัลมา (; เบอร์เบอร์: ⵍⴰⵍⵍⴰ ⵙⵍⵎⴰ) หรือพระนามเดิมว่า ซัลมา เบนนานี (; ประสูติ: 10 พฤษภาคม พ.ศ. 2521) เป็นเจ้าหญิงพระชายาพระองค์แรกในสมเด็จพระราชาธิบดีมุฮัมมัดที่ 6 พระมหากษัตริย์แห่งโมร็อกโกพระองค์ปัจจุบัน ถือเป็นเจ้าหญิงพระชายาพระองค์แรกของประวัติศาสตร์โมร็อกโกที่รับการสถาปนาขึ้นเป็นเจ้านายชั้นรอยัลไฮนิสพระประวัติพระประวัติตอนต้นและการศึกษา พระประวัติ. พระประวัติตอนต้นและการศึกษา. เจ้าหญิงลัลลา ซัลมา มีพระนามเดิมว่า ซัลมา เบนนานี ประสูติเมื่อวันที่ 10 พฤษภาคม พ.ศ. 2521 ณ เมืองแฟ็ส ประเทศโมร็อกโก ในครอบครัวชนชั้นกลางระดับสูง เป็นธิดาของเอลฮัจญ์ อับเดลฮามิด เบนนานี กับไนมา เบนเซาดา พระชนกเป็นครูระดับมัธยมศึกษา ส่วนพระชนนีเสียชีวิตไปเมื่อพระองค์มีพระชันษาได้สามปี เจ้าหญิงจึงอยู่การดูแลของยาย ขณะพระองค์ประทับอยู่ในกรุงราบัต ทรงอาศัยร่วมกับพระญาติชื่อ ไซรอ โดยทั้งสองจะออกไปไหนด้วยกันเสมอ เจ้าหญิงลัลลา ซัลมา ทรงเข้ารับการศึกษาจากลีเซฮะซันที่ 2 () และลีเซมูลัยยูซุฟ () ซึ่งทั้งสองต่างเป็นโรงเรียนเอกชน ก่อนเข้าศึกษาระดับอุดมศึกษาที่วิทยาลัยสารสนเทศและการวิเคราะห์ระบบแห่งชาติ () จนสำเร็จการศึกษาสาขาวิศวกรรมศาสตร์ (คอมพิวเตอร์) ในปี พ.ศ. 2543 โดยพระองค์มีคะแนนสูงสุดในปีนั้นอภิเษกสมรส อภิเษกสมรส. พระองค์พบกับสมเด็จพระราชาธิบดีมุฮัมมัดที่ 6 ครั้งแรกในงานเลี้ยงเมื่อปี พ.ศ. 2542 ขณะที่พระองค์ทำงานบริการสารสนเทศด้านวิศวกรรมในโอเอ็นเอกรุป (ONA Group) ที่พระราชวงศ์โมร็อกโกถือหุ้นส่วนใหญ่ ที่ต่อมาทั้งสองได้อภิเษกสมรสเมื่อปี พ.ศ. 2546 และได้รับการสถาปนาซัลมาให้พระอิสริยยศเป็น เจ้าหญิงลัลลา ซัลมา พระชายา ในปีเดียวกัน มีพระราชโอรสและพระราชธิดา 2 พระองค์ คือ1. เจ้าชายมูลัย ฮะซัน มกุฎราชกุมารแห่งโมร็อกโก (8 พฤษภาคม พ.ศ. 2546) 2. เจ้าหญิงลัลลา เคาะดีญะฮ์ (28 กุมภาพันธ์ พ.ศ. 2550)พระกรณียกิจ พระกรณียกิจ. แม้ว่าเจ้าหญิงลัลลา ซัลมา จะเป็นเจ้านายฝ่ายในพระองค์แรก ๆ ที่มีบทบาทต่อสาธารณชนมากกว่าฝ่ายในรุ่นก่อน ตามพระราชประสงค์ของสมเด็จพระราชาธิบดีมุฮัมมัดที่ 6 ที่สนับสนุนบทบาทของสตรี และยกย่องพระชายายิ่งกว่ากษัตริย์รุ่นก่อน แต่กระนั้นข้อมูลส่วนพระองค์กลับไม่เป็นที่ทราบมากนัก ทั้งนี้พระองค์ทรงออกมาประกอบพระกรณียกิจแบ่งเบาพระราชภาระของพระราชสวามีอยู่เนืองนิจ อาทิ การสนับสนุนสมาคมมะเร็ง และงานเทศกาลดนตรีศักดิ์สิทธิ์เมืองแฟ็ส เป็นต้น ในปี พ.ศ. 2549 พระองค์เสด็จเป็นผู้แทนพระองค์ในพระราชพิธีฉลองสิริราชสมบัติครบ 60 ปีของไทย และในปี พ.ศ. 2554 ได้เสด็จเป็นผู้แทนพระองค์ในพระราชพิธีเสกสมรสระหว่างเจ้าชายวิลเลียมกับแคเธอริน มิดเดิลตัน ของสหราชอาณาจักร นอกจากนี้ทรงก่อตั้งสมาคมป้องกันโรคมะเร็งภายในประเทศพระเกียรติยศพระอิสริยยศพระเกียรติยศ. พระอิสริยยศ. - นางสาวซัลมา เบนนานี (2521–2546) - เจ้าหญิงลัลลา ซัลมา พระชายา (2546–ปัจจุบัน)เครื่องราชอิสริยาภรณ์เครื่องราชอิสริยาภรณ์. - ต่างประเทศ - เบลเยียม : เครื่องราชอิสริยาภรณ์เลโอโปลด์ที่ 2 ชั้นสายสะพาย (5 ตุลาคม 2547) - สเปน : เครื่องราชอิสริยาภรณ์อีซาเบลลาชาวคาทอลิก ชั้นสายสะพาย (14 มกราคม 2548)</doc>
