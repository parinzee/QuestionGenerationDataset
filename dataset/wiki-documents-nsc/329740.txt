<doc id="329740" url="https://th.wikipedia.org/wiki?curid=329740" title="สถานีการค้า">สถานีการค้า สถานีการค้าเป็นสถานที่หรือสิ่งก่อสร้างซึ่งมีการค้าขายสินค้าเกิดขึ้น เส้นทางซึ่งนำไปสู่สถานีการค้าหรือระหว่างสถานีการค้า รู้จักกันว่า เส้นทางการค้า สถานีการค้ายังเป็นสถานที่สำหรับผู้คนที่จะพบปะและแลกเปลี่ยนข่าวสารของโลกหรือแม้กระทั่งข่าวจากประเทศบ้านเกิดของตน (สถานีการค้าหลายแห่งบนโลกตั้งอยู่บนสถานที่ซึ่งเป็นแหล่งอพยพที่ได้รับความนิยม) ในเวลานั้นซึ่งยังไม่มีหนังสือพิมพ์ สถานีการค้าอาจกล่าวได้ว่ามีความสำคัญยิ่งต่อประวัติศาสตร์ของหน่วยเงิน ถึงแม้ว่าการแลกเปลี่ยนจะเกิดขึ้นมาเป็นเวลากว่าสหัสวรรษและยังคงดำเนินต่อไป แต่นับจากจุดเริ่มต้นของสถานีการค้า ความจำเป็นที่จะต้องมีสื่อกลางในการใช้จ่ายก็ได้เกิดขึ้น ดังนั้น เครื่อแสดงการค้าและในเวลาต่อมา เหรียญ ได้รับการผลิตจากโลหะมีค่า เช่น ทองคำ เงิน และทองแดง เพื่อที่จะใช้ซื้อและขายสินค้าแทนที่จะเป็นการแลกเปลี่ยน หลังจากการเกิดขึ้นของหน่วยเงิน ทำให้เกิดธนาคารแห่งแรก ๆ ของโลกขึ้นในเจนัวและเวนิซแทบจะในทันทีความเกี่ยวข้องกับการล่าอาณานิคม ความเกี่ยวข้องกับการล่าอาณานิคม. ลัทธิล่าอาณานิคมของยุโรปสามารถสืบสาวไปจนถึงสมัยคาร์เธจโบราณ แต่เดิมคาร์เธจเป็นเพียงถิ่นฐานการค้าของชาวอาณานิคมฟีนิเซียนเท่านั้น แต่ต่อมาได้เติบโตจนกระทั่งมีอำนาจทางเศรษฐกิจและการเมืองอย่างมหาศาลตลอดทะเลเมดิเตอร์เรเนียน สะสมความมั่งคั่งและอิทธิพลจากอำนาจทางเศรษฐกิจ (การค้า) เกือบทุกเมืองที่มีความสำคัญบนโลกในปัจจุบันต่างก็มีประวัติมาจากการเป็นสถานีการค้ามาก่อนทั้งนั้น: เวนิซ นครนิวยอร์ก เซี่ยงไฮ้ สิงคโปร์ ฮ่องกง เนเปิลส์ รอตเทอร์ดาม เป็นต้น</doc>
