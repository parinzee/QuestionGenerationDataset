<doc id="211372" url="https://th.wikipedia.org/wiki?curid=211372" title="บุปผาราตรี">บุปผาราตรี บุปผาราตรี เป็นภาพยนตร์ไทย แนวสยองขวัญ ตลก ความรัก ออกฉายเมื่อวันที่ 14 พฤศจิกายน พ.ศ. 2546 กำกับโดย ยุทธเลิศ สิปปภาค นำแสดงโดย เฌอมาลย์ บุญยศักดิ์ และ กฤษณ์ ศรีภูมิเศรษฐ์ ทำรายได้รวม 40 ล้านบาท ภาพยนตร์ได้รับการเสนอชื่อเข้าชิง รางวัลภาพยนตร์ไทย ชมรมวิจารณ์บันเทิง ครั้งที่ 12 ในสาขา ผู้แสดงสมทบหญิงยอดเยี่ยม, ลำดับภาพยอดเยี่ยม, ดนตรีประกอบยอดเยี่ยม, กำกับศิลป์ยอดเยี่ยม แต่ไม่ได้รับรางวัลใดเรื่องย่อ เรื่องย่อ. เจ๊สี่ เจ้าของกิจการอพาร์ทเมนท์ ที่มีธุรกิจเข้าทรงเป็นอาชีพเสริม พออยู่มาวันหนึ่ง อพาร์ทเมนท์ของเจ๊สี่เกิดมีผีสาวปรากฏกายขึ้น จนเป็นที่หวาดผวาต่อบรรดาผู้เช่าห้องพักทั้งหลาย ร้อนถึงเจ๊สี่ ที่ต้องตามหมอผีที่ว่าเก่งมากำจัด แต่ก็ยังโดนผีสาวเล่นงานจนเตลิดเปิดเปิง สร้างความหวาดผวาต่อผู้เช่าอพาร์เมนท์ที่เหลือเป็นอย่างยิ่ง เป็นผลให้กิจการห้องเช่าของเจ๊สี่ทำท่าจะไปไม่รอด แต่แล้ววันหนึ่ง มีชายหนุ่มนิรนามเดินเข้ามาที่อพาร์ทเมนท์ และหายตัวเข้าไปในห้องผีสิงนั้นอย่างปริศนา นับจากวันนั้น ผีสาวก็ไม่ปรากฏกายให้เห็นอีก จนกระทั่งเวลาผ่านไปไม่นานนัก ผู้คนก็เริ่มได้ยินเสียงร้องโหยหวนของชายหนุ่มนิรนาม ดังออกมาจากห้องผีสิง ผู้เช่าที่เหลือพากันย้ายออกจนหมด เพราะทนกลัวผีต่อไปอีกไม่ไหว เจ๊สี่หมดทางเลือก จึงตัดสินใจโทรไปตามหมอผีเขมรที่เก่งที่สุด มาจัดการกับผีร้าย ก่อนที่กิจการอพาร์ทเมนท์ของเจ๊สี่จะไปไม่รอดนักแสดงและตัวละครนักแสดงและตัวละคร. - เฌอมาลย์ บุญยศักดิ์...บุปผา ราตรี - กฤษณ์ ศรีภูมิเศรษฐ์...เอกภพ - ชมพูนุช ปิยะภาณี...หมวย ร้านโจ๊ก - ศิริสิน ศิริพรสมาธิกุล...เจ๊สี่ เจ้าของหอพัก (อพาท์เมนท์) - สมชาย ศักดิกุล...อาจารย์คง (หมอผีคง) - เด๋อ ดอกสะเดา...น้า ร้านกาแฟ - สายัณห์ ดอกสะเดา...เดฟ ร้านกาแฟ - เหี่ยวฟ้า...บาทหลวง - อดิเรก วัฏลีลา...ผู้กอง - บุญถิ่น ทวยแก้ว...จ่าสิบเอก - อำพล รัตนวงศ์...แมว</doc>
