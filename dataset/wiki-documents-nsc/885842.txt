<doc id="885842" url="https://th.wikipedia.org/wiki?curid=885842" title="คิงส์แมน รวมพลังโคตรพยัคฆ์">คิงส์แมน รวมพลังโคตรพยัคฆ์ คิงส์แมน รวมพลังโคตรพยัคฆ์ () เป็นภาพยนตร์โลดโผน/สายลับ/ตลก กำกับ, ร่วมอำนวยการสร้างและร่วมเขียนบทโดย แมททิว วอห์น เป็นภาคต่อของ คิงส์แมน โคตรพิทักษ์บ่มพยัคฆ์ เข้าฉายในสหรัฐอเมริกา วันที่ 22 กันยายน ค.ศ. 2017เรื่องย่อ เรื่องย่อ. หนึ่งปีหลังจากปกป้องโลกจากริชมอนด์ วาเลนไทน์ เอ็กซี สายลับคิงส์แมนอาศัยอยู่กับเจ้าหญิงทิลดาแห่งสวีเดน ผู้เป็นแฟนสาว วันหนึ่งขณะกลับบ้าน เอ็กซีถูกชาร์ลี เฮสเก็ธ อดีตผู้สมัครสายลับคิงส์แมนที่สูญเสียแขนและกล่องเสียงหลังสู้กับเอ็กซีเมื่อปีก่อนดักทำร้าย เอ็กซีหนีรอดไปได้ แต่แขนกลของชาร์ลีสามารถแฮ็กเข้าระบบของคิงส์แมน เมื่อเอ็กซีไปรับประทานอาหารกับพ่อแม่ของเจ้าหญิง เขาพบว่าศูนย์บัญชาการของคิงส์แมนถูกโจมตี ทำให้สายลับคิงส์แมนหลายคนเสียชีวิต เอ็กซีและเมอร์ลิน ฝ่ายเทคนิกของคิงส์แมนเริ่ม "แผนวันสิ้นโลก" ทั้งสองเดินทางไปที่รัฐเคนทักกี เพื่อพบกับกลุ่ม "สเตตส์แมน" องค์กรสายลับของอเมริกา ที่นั่น เอ็กซีและเมอร์ลินถูกเตกีลา สายลับสเตตส์แมนจับตัวและทั้งสองพบว่าแฮร์รี ฮาร์ตยังมีชีวิตอยู่ แต่สูญเสียความทรงจำจากการถูกยิงที่ศีรษะ ต่อมาเอ็กซีและเมอร์ลินหารือเรื่ององค์กรก่อการร้ายชื่อ "เดอะโกลเดนเซอร์เคิล" กับแชมเปญ หัวหน้ากลุ่มสเตตส์แมน โดยเอ็กซีและวิสกี สายลับสเตตส์แมนอีกคนเริ่มสืบจากคลารา แฟนเก่าของชาร์ลี ด้านฮาร์ตซึ่งยังความจำเสื่อมถูกเอ็กซีขู่ว่าจะยิงสุนัขที่คล้ายกับที่ตนเคยเลี้ยงไว้ทิ้ง ทำให้ความทรงจำของฮาร์ตถูกกระตุ้นและกลับคืนมาในที่สุด ป็อปปี อดัมส์ หัวหน้ากลุ่มค้ายารายใหญ่ประกาศว่าเธอผสมยาพิษลงในยาที่มีผู้ใช้หลายล้านคนทั่วโลก ซึ่งจะทำให้ผู้ที่ได้รับพิษมีผื่นสีน้ำเงิน มีอาการฟุ้งพล่าน ก่อนจะเป็นอัมพาตและเสียชีวิต โดยเธอจะส่งยาถอนพิษให้แลกกับการที่ประธานาธิบดีสหรัฐประกาศยุติสงครามต่อต้านยาเสพติดและอภัยโทษให้แก่เธอและพรรคพวก ด้านประธานาธิบดีทำทีเป็นยอมรับข้อเสนอแต่สั่งให้กักกันผู้ป่วยทุกคนไว้เพื่อปล่อยให้ตาย เอ็กซี, ฮาร์ตและวิสกีเดินทางไปที่โรงงานผลิตยาถอนพิษในอิตาลีเพื่อขโมยตัวอย่างยา แต่ตัวอย่างยากลับเสียหายหลังปะทะกับคนของป็อปปี ฮาร์ตยิงวิสกีหลังสงสัยว่าเขาอาจเป็นสายลับสองหน้า ด้านเอ็กซีพบว่าเจ้าหญิงทิลดาโทรมาหาด้วยอาการฟุ้งพล่านและมีผื่นสีน้ำเงิน เขาและฮาร์ตจึงต้องรีบหาที่ซ่อนของป็อปปีเพื่อหวังชิงกระเป๋าที่มีคำสั่งส่งยาถอนพิษ เอ็กซี, ฮาร์ตและเมอร์ลินเดินทางไปที่ฐานของป็อปปีที่อยู่กลางป่าในกัมพูชา โดยเมอร์ลินสละชีวิตตัวเองเพื่อเปิดทางให้เอ็กซีและฮาร์ตบุกเข้าไป ฮาร์ตจัดการกับหุ่นยนต์สุนัขของป็อปปี ส่วนเอ็กซีฆ่าชาร์ลีก่อนที่จะเผชิญหน้ากับป็อปปี เอ็กซีและฮาร์ตฉีดยาพิษใส่ป็อปปีเพื่อให้เธอบอกรหัสก่อนจะถูกปล่อยให้ตาย แต่ก่อนที่ทั้งสองจะป้อนรหัส วิสกีก็เข้ามาขัดขวางโดยเปิดเผยว่าตนเคยสูญเสียคนรักในเหตุยิงกันของผู้ที่ติดยาเสพติด จึงเห็นด้วยกับการที่ปล่อยให้ผู้ที่ติดยาเสียชีวิต เอ็กซีและฮาร์ตจึงร่วมกันสู้กับวิสกีก่อนจะฆ่าเขาได้สำเร็จ และปลดล็อกคำสั่งให้ส่งยาถอนพิษไปทั่วโลก หลังเหตุการณ์ทั้งหมดยุติ ประธานาธิบดีสหรัฐถูกจับกุมไปดำเนินคดี ด้านแชมเปญประกาศว่ากลุ่มสเตตส์แมนได้เข้าควบรวมโรงกลั่นในสกอตแลนด์เพื่อช่วยฟื้นฟูคิงส์แมน เขายังเสนอตำแหน่งวิสกีที่ว่างอยู่ให้เอ็กซีและฮาร์ต แต่ทั้งสองปฏิเสธเพื่อเปิดทางให้จิงเจอร์ เอล ฝ่ายเทคนิกของสเตตส์แมนรับตำแหน่งนี้ ภาพยนตร์จบลงเมื่อเอ็กซีเข้าพิธีแต่งงานกับเจ้าหญิงทิลดา และเตกีลาย้ายมาที่ลอนดอนเพื่อทำงานให้กับคิงส์แมนนักแสดงนักแสดง. - ทารอน เอเกอร์ตัน รับบท เอ็กซี อันวิน สายลับคิงส์แมน - โคลิน เฟิร์ธ รับบท แฮร์รี ฮาร์ต สายลับคิงส์แมน ผู้เชื่อว่าเสียชีวิตไปแล้วในภาคก่อน - จูเลียน มัวร์ รับบท ป็อปปี อดัมส์ หัวหน้ากลุ่มค้ายารายใหญ่ที่สุดในโลก - มาร์ก สตรอง รับบท เมอร์ลิน ฝ่ายเทคนิคของคิงส์แมน - ฮัลลี เบอร์รี รับบท จิงเจอร์ เอล ฝ่ายเทคนิคของสเตตส์แมน - เปโดร ปาสกาล รับบท วิสกี สายลับสเตตส์แมน - แชนนิง เททัม รับบท เตกีลา สายลับสเตตส์แมน - เจฟฟ์ บริดเจส รับบท แชมเปญ "แชมป์" หัวหน้ากลุ่มสเตตส์แมน - เอลตัน จอห์น รับบท เอลตัน จอห์น (รับบทเป็นตัวของเขาเอง) - เอดเวิร์ด โฮลครอฟต์ รับบท ชาร์ลี เฮสเก็ธ อดีตผู้สมัครสายลับคิงส์แมนและคู่ปรับของเอ็กซี หนึ่งในสมุนของป็อปปี - ฮันนา อัลสเตริม รับบท เจ้าหญิงทิลดา แฟนสาวของเอ็กซี - บรูซ กรีนวูด รับบท ประธานาธิบดีสหรัฐ - ป๊อปปี้ เดอเลวีญ รับบท คลารา ฟอน กลัคฟ์เบิร์ก แฟนเก่าของชาร์ลี</doc>
