<doc id="427498" url="https://th.wikipedia.org/wiki?curid=427498" title="ราโชมอน (ภาพยนตร์)">ราโชมอน (ภาพยนตร์) ราโชมอน () เป็นภาพยนตร์ญี่ปุ่นแนวลึกลับอาชญากรรมปี ค.ศ. 1950 กำกับโดยอากิระ คุโรซาว่า ร่วมกับตากล้องคาซูโอะ มิยากาว่า นำแสดงโดยโทชิโร่ มิฟุเนะ, มาซายูกิ โมริ, มาชิโกะ เคียว และ ทาคาชิ ชิมูระ ดัดแปลงจากเรื่องสั้นของริวโนสุเกะ อาคุตางาว่า สองเรื่อง (ได้แก่ "ราโชมอน" ซึ่งเป็นที่มาของฉาก และ "ในป่าละเมาะ" ซึ่งเป็นที่มาของตัวละครและเรื่อง) ราโชมอนเป็นภาพยนตร์ที่ทำให้คุโรซาว่าและภาพยนตร์ญี่ปุ่นทั้งหมดได้รับความสนใจจากผู้ชมชาวตะวันตก แม้จะฉายเพียงไม่กี่โรงก็ตาม และถือเป็นผลงานชิ้นเอกเรื่องหนึ่งของคุโรซาว่าอีกด้วย</doc>
