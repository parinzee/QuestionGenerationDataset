<doc id="706006" url="https://th.wikipedia.org/wiki?curid=706006" title="ปาฏัน">ปาฏัน ปาฏัน ( Pātan) หรือ ยละ ( Yala) หรือชื่ออย่างเป็นทางการว่า กิ่งมหานครลลิตปุระ () เป็นหนึ่งในเมืองหลักของประเทศเนปาล ตั้งอยู่ทางตอนกลางค่อนไปทางใต้ของหุบเขากาฐมาณฑุ ปาฏันถือเป็นนครที่รุ่มรวยด้วยมรดกด้วยศิลปะและวัฒนธรรมเป็นที่สุด จากการสำรวจสำมะโนครัวประชากรเมื่อปี พ.ศ. 2554 ปาฏันมีประชากรทั้งหมด 226,728 คน จาก 54,748 ครัวเรือน และเป็นเมืองหนึ่งที่มีชาวเนวารตั้งถิ่นฐานอยู่ ด้วยความที่ปาฏันมีประชากรหนาแน่นการเดินจึงเป็นการเดินทางที่สะดวกที่สุด แม้ปาฏันจะมีถนนวงแหวนรอบหุบเขากาฐมาณฑุและถนนที่เชื่อมต่อกับเมืองหลวงกาฐมาณฑุเพียงข้ามแม่น้ำพาคมตี แต่ก็ประสบปัญหาจราจรติดขัด ปัจจุบันได้มีความพยายามที่จะขยายถนนเพื่อความเหมาะสมกับการขยายตัวของการคมนาคมในปัจจุบัน ส่วนท่าอากาศยานนานาชาติตริภูวันอยู่ห่างจากเมืองปาฏันออกไป 7 กิโลเมตร เมืองปาฏัน มีศาสนสถานและโบราณสถานที่สนใจจำนวนมาก อาทิ จัตุรัสปาฏันดูร์บาร์, ปาฏันโธขา, รัตนาคารมหาวิหาร (ที่ประทับของกุมารีแห่งปาฏัน) หรือวัดมหาพุทธะ เป็นต้น</doc>
