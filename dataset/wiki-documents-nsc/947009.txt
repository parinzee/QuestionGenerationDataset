<doc id="947009" url="https://th.wikipedia.org/wiki?curid=947009" title="การประชุมสุดยอดเกาหลีเหนือ–สหรัฐ พ.ศ. 2561">การประชุมสุดยอดเกาหลีเหนือ–สหรัฐ พ.ศ. 2561 การประชุมสุดยอดระหว่างประเทศเกาหลีเหนือ-สหรัฐ พ.ศ. 2561 เป็นการประชุมกันระหว่างผู้นำของประเทศเกาหลีเหนือและสหรัฐ โดยจัดขึ้นเมื่อวันที่ 12 มิถุนายน พ.ศ. 2561 ที่โรงแรมคาเปลลา เกาะเซนโตซา ประเทศสิงคโปร์ ทำเนียบขาวได้ยืนยันว่ามีการหารือและตกลงกันระหว่างประธานาธิบดี ดอนัลด์ ทรัมป์ และประธาน คิม จ็อง-อึน เมื่อวันที่ 8 มีนาคม พ.ศ. 2561 เมื่อได้มีการประชุมสุดยอดในครั้งนี้จะถือว่าเป็นครั้งแรกของผู้นำสหรัฐ และประเทศเกาหลีเหนือได้พบกันครั้งแรกหลังจากการเกิดสงครามเกาหลี เลขาธิการด้านข่าวกรองของทำเนียบขาว ซาราห์ ฮักกะบี แซนเดอร์ ได้กล่าวว่า "ทั้งนี้มาตราการการคว่ำบาตรและการกดดันยังคงต้องดำเนินอยู่" คิม จ็อง-อึน ได้กล่าวว่ามีการเตรียมตัวกับการประชุมสุดยอดครั้งนี้ในการกล่าวสุนทรพจน์ที่พรรคแรงงานเกาหลีเมื่อวันที่ 9 เมษายน เมื่อวันที่ 15 พฤษภาคม พ.ศ. 2561 ทางการของเกาหลีเหนือได้ขอตัดการเจรจากับเกาหลีใต้ และได้ขู่ว่าจะไม่เข้าร่วมการประชุมสุดยอดระหว่างประเทศเกาหลีเหนือและสหรัฐ เนื่องจากเหตุผลที่เกาหลีใต้ร่วมฝึกทางการทหารกับสหรัฐ วันที่ 24 พฤษภาคม พ.ศ. 2561 ทางสหรัฐได้ประกาศว่าจะขอถอนตัวออกจากการประชุมสุดยอด อย่างไรก็ตาม ในวันรุ่งขึ้นดอนัลด์ ทรัมป์ได้กล่าวว่าจะขอเข้าร่วมประชุมสุดยอดที่จะจัดขึ้นที่ประเทศสิงคโปร์ ในวันที่ 12 มิถุนายน หรืออาจจะเปลี่ยนใจหากเกาหลีเหนือนั้นมีท่าทีที่ไม่เป็นมิตร</doc>
