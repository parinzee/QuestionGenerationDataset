<doc id="125308" url="https://th.wikipedia.org/wiki?curid=125308" title="สาว สาว สาว">สาว สาว สาว สาว สาว สาว คือกลุ่มนักร้องหญิงแนวเพลงป็อป และเน้นการผสานเสียง ของค่ายรถไฟดนตรีซึ่งออกผลงานอยู่ในช่วงปี 2524-2533 ประกอบด้วยสมาชิก 3 คนคือ แอม แหม่ม และ ปุ้มสมาชิกสมาชิก. - เสาวลักษณ์ ลีละบุตร (แอม) (เกิดวันที่ 13 พ.ค. 2508) - พัชริดา วัฒนา (แหม่ม) (เกิดวันที่ 14 ต.ค. 2510) - อรวรรณ เย็นพูนสุข (ปุ้ม) (เกิดวันที่ 7 ก.ย. 2507)ประวัติประวัติ. - พ.ศ. 2523 สาว สาว สาว เริ่มบันทึกเพลงต่างๆในอัลบั้ม แต่ต้องหยุดกระทันหัน เนื่องจากทางรถไฟดนตรีประสบปัญหาด้านการเงิน เพราะยอดจำหน่ายอัลบั้มแรกของค่ายรถไฟดนตรีคือ ชรัส เฟื่องอารมณ์ ไม่ประสบความสำเร็จ จึงไม่มีเงินทุนที่จะมาสนับสนุนให้วงสาว สาว สาวต่อ มำให้ต้องหยุดบันทึกเสียงไปกว่า 7 เดือน และกลับมาบันทึกเสียงต่อจนเสร็จ- พ.ศ. 2524อัลบั้มแรกรักปักใจ มีเพลงที่เป็นที่รู้จักคือ รักปักใจ , แพะยิ้ม ,รักต่างแดน และ รักครั้งแรก เป็นต้น เนื่องจากอัลบั้มนี้ นำเพลงเก่ามาร้องใหม่ ซึ่งเพลงที่นำมาร้องมีเนื้อหาและแนวเพลงที่เป็นผู้ใหญ่กว่าวัยของพวกเธอ และภาพลักษณ์ทางวงยังไม่ชัดเจน ทำให้อัลบั้มชุดนี้ไม่ประสบความสำเร็จทั้งด้านยอดขายและด้านกระแส ทางรถไฟดนตรีจึงได้เปลี่ยนปกอัลบั้มใหม่ให้ดูสมวัยของพวกเธอ จึงได้รับความนิยมมากขึ้น- พ.ศ. 2526อัลบั้มชุดที่ 2 ประตูใจ มีเพลงฮิตอย่าง ประตูใจ , รักคือฝันไป , ด้วยแรงแห่งรัก ,อยากลืม , รักทำไม , มิอาจรัก , อย่าโกรธกันเลย ฯลฯ มียอดจำหน่ายกว่า3แสนตลับ ด้วยภาพลักษณ์ สดใส ร่าเริง น่ารัก และแนวเพลง ป๊อป-ร๊อคบับเบิ้ลกัมที่กำลังนิยมสุดขีด ประกอบกับทางรถไฟดนตรีมีสื่อและรายการวิทยุที่โด่งดังในขณะนั้น จึงเป็นช่องทางการโปรโมทเพลงต่างๆในอัลบั้ม ซึ่งช่วงแรกที่วางแผงยอดขายยังไม่ขยับ ทางรถไฟดนตรีจึงติดต่อไปยังรายการโลกดนตรีเพื่อขอคิวให้สาว สาว สาว ได้ขึ้นแสดงสดบนเวทีโลกดนตรี ในวันที่ 8 พฤษภาคม 2526 ซึ่งทีมงานของโลกดนตรีได้นำเทปเก่าๆมาอัดเสียงขณะแสดงสดเอาไว้ แล้วนำให้ ระย้า ซึ่งในภายหลัง ระย้า พอใจ กับเสียงที่บันทึกจึงนำมาตัดต่อใหม่นิดหน่อยแล้ว ออกจำหน่าย ซึ่งมีกระแสตอบรับค่อนข้างดี มียอดจำหน่ายถึงสองแสนตลับ หลังจากที่พวกเธอได้ขึ้นแสดงในรายการโลกดนตรีก็ได้รับการตอบรับอย่างสูงสุด วัยรุ่นยุคนั้นไม่มีใครที่ไม่รู้จัก สาว สาว สาว เพลงของพวกเธอดังเกือบทั้งอัลบั้ม จนต้องจัด คอนเสิร์ตเต็มรูปแบบครั้งแรกที่ชื่อว่า สาว สาว สาว IN CONCERT วันที่ 10 กรกฎาคม 2526 ณ โรงแรมแกรนด์ไฮแอ็ทเซ็นทรัลพลาซ่า ห้องวิภาวดีบอลลูม สาว สาว สาว ได้ขึ้นแสดงสดในรายการโลกดนตรีเป็นครั้งที่ 2 เมื่อวันที่ 28 สิงหาคม 2526 ซึ่งในวันนั้นได้รับการตอบรับจากแฟนๆอย่างแน่นขนัด มีผู้เข้าชมรวมๆมากกว่า 3000 คน ซึ่งห้องส่ง สามารถบรรจุได้เพียง600คน จึงเกิดเหตุการณ์ประตูห้องส่งแตก จึงเป็นคำติดปากที่เรียกกันว่าโลกดนตรีแตกทางโลกดนตรีจึงต้องประกาศอย่างเป็นทางการอีกครั้งในวันที่ 16 ตุลาคม 2526 ณ บริเวณลานจอดรถททบ.5 ซึ่งได้รับการตอบรับจากแฟนๆอย่างสูง- พ.ศ. 2527 อัลบั้มชุดที่3 เป็นแฟนกันได้ยังไง ด้วยแนวเพลงคันทรี่-ร๊อคบับเบิ้ลกัม โดยมีกริซ ทอมมัส วงบาราคูดัสทำดนตรีให้ ในอัลบั้มชุดนี้ทีมงานค่อนข้างพิถีพิถันและกดดันมากกว่าชุดก่อน เนื่องจากชุดประตูใจดังชนิดถล่มทลายจึงต้องทำให้อัลบั้มนี้ดีกว่าชุดก่อน แต่แล้วอัลบั้มชุดนี้ก็ประสบความสำเร็จกว่าชุดที่แล้ว มียอดจำหน่ายมาก กว่าสี่แสนตลับในเวลารวดเร็ว และสาว สาว สาว ได้แสดงสดในรายการโลกดนตรีเพื่อโปรโมทอัลบั้ม เป็นแฟนกันได้ยังไง ในวันที่ 15 เมษายน 2527 แฟนเพลงที่มาชมแน่นขนัดเต็มลานโลกดนตรีเช่นเคย นินจาเอนเตอร์เทนเม้นท์โปรเจกต์ จัดคอนเสิร์ตใหญ่สองรอบของ สาว สาว สาว ในชื่อว่า คอนเสิร์ต เราเป็นแฟนกัน ที่หอประชุมใหญ่ มหาวิทยาลัยธรรมศาสตร์ ในวันที่ 27 พฤษภาคม เป็นคอนเสิร์ตที่มีการเตรียมการกันมาเป็นอย่างดี ทั้ง แสง สี เสียง เวที สคริฟต์ เสื้อผ้า สไลด์มัลติวิชั่น และจัดเป็นไฮไลท์ครั้งสำคัญที่สุดครั้งหนึ่งในชีวิตของ สาว สาว สาว ไซด์โปรเจกต์ของนินจาที่เป็นผลสืบเนื่องมาจากคอนเสิร์ต เราเป็นแฟนกัน คือ หนังสือ สาว สาว สาว คอลเล็คชั่น ได้รับการจัดทำอย่างประณีตและออกวางจำหน่าย ในอัลบั้มนี้มี เพลงฮิตอย่าง เป็นแฟนกันได้ยังไง , ติ๊กต่อก(อย่าหยุดนะ) , แปลกดีนะ , บอกฉันว่าไง , คลื่นเสน่หา , เพียงเพราะว่า , ฟ้ากว้างทางไกล ,ฯลฯ - ในช่วงปลายปี2527 อัลบั้มที่4หาคนร่วมฝัน ในอัลบั้มนี้พวกเธอทั้งสามได้โชว์การแต่งเพลง โดย แอมแต่งและร้องเอง2เพลงได้แก่ จุดหมายปลายทาง , อย่าให้ฝันเก้อ , และแหม่มแต่งเพลง ไม่มีใครร้องให้กับเรา(ปุ้มร้อง) และปุ้มแต่งและร้องเองได้แก่ หาคนร่วมฝัน , แมวน้อยกับผีเสื้อ ในอัลบั้มนี้ได้วงดนตรีแนวหน้าของเมืองไทยหลากหลายวงมาทำดนตรีให้อาทิเช่นบาราคูดัส เพื่อน (วงดนตรีไทย) และปะการัง แม้อัลบั้มชุดนี้จะประสบความสำเร็จไม่เท่าชุดที่แล้ว แต่ทางด้านกระแสและด้านยอดขายก็ถือกำลังไปได้ดี ในอัลบั้มนี้มีเพลงฮิต อย่าง รักโกหก , หาคนร่วมฝัน , แมวน้อยกับผีเสื้อ ,จุดหมายปลายทาง , ยามไกล , ปฏิทินหัวใจ , ยิ้มเย้ยโลก วงการเพลงไทยเจริญรุ่งเรืองมาถึง 8 ปี แต่กลับต้องมาเกิดเหตุการณ์เปลี่ยนแปลงในวงการเพลงไทยในปี พ.ศ. 2533 เมื่อทั้ง 3 สาวได้ตัดสินใจยุติความเป็นสาว สาว สาว ในอัลบั้มชุดสุดท้าย ดอกไม้ของน้ำใจ ด้วยเหตุผลคือต่างคนต่างมีความชอบทางดนตรีที่แตกต่างกันไปปัจจุบัน ปัจจุบัน. แอมเป็นศิลปินนักร้องในสังกัดจีเอ็มเอ็ม แกรมมี่ มีผลงานออกมาอยู่อย่างสม่ำเสมอ ส่วนแหม่มเป็นศิลปินสังกัดอาร์เอส และมีตำแหน่งเป็นเจ้าหน้าที่บริหารอาวุโสของฝ่ายพัฒนาศิลปินของค่ายอาร์เอส รวมถึงเป็นครูสอนขับร้องเพลงให้กับศิลปินในสังกัดอาร์เอส และปุ้มออกผลงานกับสังกัดอีเทอร์นัลและมีผลงานตามมาอีกจำนวนหนึ่ง และทำหน้าที่เป็นครูใหญ่ในบ้าน ทรู อะคาเดมี่ แฟนเทเชีย ซีซั่นที่ 4 ล่าสุด สาว สาว สาว กลับมารวมตัวอีกครั้ง เมื่อวันที่ 18 มีนาคม พ.ศ. 2554 ในงาน All Hearts for Japan ที่บริษัทในกลุ่มเซ็นทรัล และ มูลนิธิเพื่อสิ่งแวดล้อม จัดคอนเสิร์ตช่วยเหลือผู้ประสบภัยในประเทศญี่ปุ่นจากภัยสึนามิ ณ เซ็นทรัลเวิลด์ โดยสาว สาว สาว ได้ร้องเพลงดอกไม้ของน้ำใจ เพื่อไว้อาลัยต่อเหตุการณ์สึนามิที่ประเทศญี่ปุ่น ในปีพ.ศ. 2554 อีกทั้งเพลง ดอกไม้น้ำใจ ได้เปิดประมวลภาพข่าวจากรายการข่าวต่างๆทั้ง เรื่องเล่าเช้านี้ เมื่อวันที่ 15 มีนาคม พ.ศ. 2554 และ ข่าวข้นคนข่าว เมื่อวันที่ 18 มีนาคม พ.ศ. 2554ผลงานผลงานเพลง ผลงาน. ผลงานเพลง. รักปักใจ (พ.ศ. 2525)1. รักปักใจ 2. รักไม่จริง 3. แรกสาว 4. แฟนฉัน 5. แพะยิ้ม 6. รักครั้งแรก 7. รักต่างแดน 8. เจอะเขาจ้องมอง 9. เธอกับฉัน 10. จันทร์เจ้า ประตูใจ (พ.ศ. 2526)1. ประตูใจ 2. รักคือฝันไป 3. มิอาจรัก 4. ด้วยแรงแห่งรัก 5. รักทำไม 6. อยากลืม 7. ขอเพียงสัญญา 8. อย่าโกรธกันเลย 9. สาวนักเรียนนอก 10. ลาที In Concert (พ.ศ. 2526)1. ประตูใจ 2. รักทำไม 3. Hard To Say I’m Sorry 4. ด้วยแรงแห่งรัก 5. อยากลืม 6. The One You Love 7. รักคือฝันไป 8. แพะยิ้ม 9. Mickey 10. I Love You เป็นแฟนกันได้ยังไง (พ.ศ. 2527)1. เป็นแฟนกันได้ยังไง 2. ติ๊กต่อก(อย่าหยุดนะ) 3. ถ้าเธอกลับมา 4. เพียงเพราะว่า 5. ยาเสพติด(หลีกหนีให้ห่าง) 6. ไม่มีเธอ 7. บอกฉันว่าไง 8. แปลกดีนะ 9. ฟ้ากว้าง ทางไกล 10. คลื่นเสน่หา หาคนร่วมฝัน (พ.ศ. 2527)1. รักโกหก 2. รักชั่วคราว 3. แมวน้อยกับผีเสื้อ 4. จุดหมายปลายทาง 5. คิดถึงทุกวัน 6. ยามไกล 7. หาคนร่วมฝัน 8. ปฏิทินหัวใจ 9. ยิ้มเย้ยโลก 10. ไม่มีใครร้องไห้กับเรา 11. รักสำคัญที่ใจ 12. อย่าให้ฝันเก้อ ในวัยเรียน (พ.ศ. 2528)1. พบกันที่เขาดิน 2. ในวัยเรียน 3. ภาพฝัน 4. Thank You 5. จำไว้นะเธอ 6. เบื่อคอย 7. บ้านน้อย 8. Telephone 9. เที่ยวทะเล 10. กลัวคนเค็ม 11. แมงมุม 12. เพียงความทรงจำ แมกไม้และสายธาร (พ.ศ. 2529)1. คืนใจ 2. ทุ่งอ้อ 3. ผิดสัญญา 4. รักไม่กลับคืน 5. อยากมีรัก 6. คำสัญญา 7. บทเพลงชีวิต 8. ลมเพ้อ 9. เด็กน้อยกับดวงดาว 10. หาคนร่วมฝัน Because I Love You (พ.ศ. 2530)1. Memory 2. Because I love you 3. Careless Whisper 4. When we make a home 5. You're the inspiration 6. Years 7. Windows & Walls 8. Our house 9. You send me 10. Walking in the rain 11. AMETO NAMIDA KAHITO (Chi Chi) 12. Starship of love 13. Last song for you ว้าว..ว! (พ.ศ. 2531)1. ฉันบอกเธอเอง 2. ลองทำดู 3. ห่วงใยทุกนาที 4. กว่าจะเจอ 5. คืนสุดท้าย 6. เพียงแค่เธอลืมฉันไป 7. หวังเพียงให้เธอรู้ใจ 8. รักผ่านไป...อีกครั้ง 9. แค่เพื่อนกัน 10. ฉันยังรอ Together (พ.ศ. 2531)1. Four Letter Words 2. Last Christmas 3. Lost in Love 4. Afternoon Delight 5. Something That Used To Be Mine 6. Luka 7. Danny’s Song 8. Video City 9. Love’s Gotta Hold on Me 10. Love 11. If You Remember Me 12. I Can’t Tell You Why ดอกไม้ของน้ำใจ (พ.ศ. 2533)1. ดอกไม้ของน้ำใจ 2. มีแต่เสียใจ 3. ไม่รู้ใจ 4. ลบไม่ออก 5. ลุยต่อไป 6. เบื่อแล้ว 7. เจ็บกว่านี้มีไหม 8. ตามเคย 9. เมื่อไรจะรู้ 10. เจ็บก็ดีคอนเสิร์ตคอนเสิร์ต. - สาว สาว สาว in concert วันที่ 10 กรกฎาคม 2526โรงแรมไฮแอทเซ็นทรัลพลาซา - คอนเสิร์ต เป็นแฟนกัน วันที่ 27 พฤษภาคม 2527 2รอบ ณ หอประชุมใหญ่  มหาวิทยาลัยธรรมศาสตร์ฟรีคอนเสิร์ตผลงานอื่นๆผลงานอื่นๆ. 1. เพลงเมตตาธรรม พ.ศ. 2528 2. เพลงชมทะเล พ.ศ. 2532 เพลงพระราชนิพนธ์ในสมเด็จพระเทพรัตนราชสุดา สยามบรมราชกุมารี 3. โลกและสันติภาพ ร่วมกับ ภูสมิง หน่อสวรรค์,ประวิทย์ ฟรีเบิร์ดส,หรั่ง ร็อคเคสตร้า,ชัยรัตน์ เทียบเทียม,ฤทธิพร อินสว่าง,พัณนิดา เศวตาสัย 4. โฆษณาโทรทัศน์สีมิตซูบิชิ พ.ศ. 2531</doc>
