<doc id="613224" url="https://th.wikipedia.org/wiki?curid=613224" title="งูทับทาง">งูทับทาง งูทับทาง หรือ งูสามเหลี่ยม () เป็นสกุลของงูพิษสกุลหนึ่ง ในวงศ์งูพิษเขี้ยวหน้า (Elapidae) ใช้ชื่อสกุลว่า Bungarus มีลักษณะเด่นคือ มีลำตัวเป็นสันสามเหลี่ยมชัดเจน ลำตัวยาว อาศัยอยู่ตามพื้นดิน มีเขี้ยวพิษคล้ายกับงูเห่า (Naja spp.) ซึ่งอยู่ในวงศ์เดียวกัน มีต่อมพิษอยู่บริเวณท้ายหัวทั้งสองข้าง พิษมีฤทธิ์มากในทางทำลายระบบประสาท มีอันตรายถึงแก่ชีวิต มีความยาวโดยเฉลี่ย 1–1.5 เมตร พบใหญ่ที่สุด 2 เมตร แต่ไม่มีตัวใดที่มีความยาวเกิน 4 เมตร เป็นงูที่กินสัตว์อื่นเป็นอาหาร เช่น งู หรือสัตว์เลื้อยคลานขนาดเล็ก ออกหากินในเวลากลางคืน เมื่อกัดจะไม่มีการแผ่แม่เบี้ยหรือพังพานเหมือนงูเห่า พบกระจายพันธุ์ในเขตร้อนของทวีปเอเชีย เช่น ศรีลังกา, บังกลาเทศ, อินเดีย และเอเชียตะวันออกเฉียงใต้ ไปจนถึงอินโดนีเซีย และบอร์เนียว งูตัวเมียจะวางไข่ครั้งละ 12–14 ฟอง ในกองหรือเศษซากใบไม้กิ่งไม้ต่าง ๆ จนกว่าไข่จะฟักเป็นตัวการจำแนก การจำแนก. พบทั้งสิ้น 13 ชนิด เป็นชนิดที่พบในประเทศไทย 3 ชนิด ได้แก่- B.&nbsp;andamanensis - B.&nbsp;bungaroides - B.&nbsp;caeruleus (เป็นชนิดต้นแบบ) - B.&nbsp;candidus (งูทับสมิงคลา, งูทับทางขาว) - B.&nbsp;ceylonicus - B.&nbsp;fasciatus (งูสามเหลี่ยม เป็นชนิดที่ใหญ่ที่สุด โดยพบยาวที่สุดถึง 2.125 เมตร หรือ 6 ฟุต 11.7 นิ้ว) - B.&nbsp;flaviceps (งูสามเหลี่ยมหัวแดง) - B.&nbsp;lividus - B.&nbsp;magnimaculatus - B.&nbsp;multicinctus - B.&nbsp;niger - B.&nbsp;sindanus</doc>
