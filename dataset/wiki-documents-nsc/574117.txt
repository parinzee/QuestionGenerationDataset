<doc id="574117" url="https://th.wikipedia.org/wiki?curid=574117" title="เดฟ แมคออร์ลีย์">เดฟ แมคออร์ลีย์ เดฟ แมคออร์ลีย์ (Dave McAuley) เป็นอดีตแชมป์โลกรุ่นฟลายเวท IBF ชาวไอร์แลนด์เหนือ สหราชอาณาจักร เกิดเมื่อ 15 มิถุนายน พ.ศ. 2504 เริ่มชกมวยสากลอาชีพเมื่อ พ.ศ. 2526 เสมอกับจอห์น เอ็มไวพู หลังจากนั้น ขึ้นชกชนะอย่างต่อเนื่อง จนได้ชิงแชมป์อังกฤษรุ่นฟลายเวท เมื่อ 20 ตุลาคม พ.ศ. 2529 ชนะน็อค โจ เคลลีย์จากสก๊อตแลนด์ ยก 9 และได้ชิงแชมป์โลกเป็นครั้งแรกเมื่อ 25 เมษายน พ.ศ. 2530 โดยชิงแชมป์โลกรุ่นฟลายเวท WBA แต่ไม่สำเร็จ แพ้น็อค ฟิเดล บาร์ซ่า ยก 13 แม็คออร์ลีย์ขึ้นชกแก้มือกับบาร์ซ่าอีกครั้งแต่เป็นฝ่ายแพ้คะแนนไป ต่อมา ในวันที่ 7 มิถุนายน พ.ศ. 2532 แม็คออร์ลีย์ขึ้นชิงแชมป์โลกรุ่นฟลายเวท IBF คราวนี้เป็นฝ่ายชนะคะแนนดุ๊ก แมคแคนซ์จากอังกฤษ ได้แชมป์โลกมาครอง แม็คออร์ลีย์ป้องกันตำแหน่งไว้ได้ 5 ครั้ง ก่อนจะเสียแชมป์โลกให้โรดอลโฟ บลังโก โดยเป็นฝ่ายแพ้คะแนนไปเมื่อ 11 มิถุนายน พ.ศ. 2535 หลังจากนั้นได้ประกาศแขวนนวมไปเกียรติประวัติเกียรติประวัติ. - แชมป์โลกรุ่นฟลายเวท IBF- ชิง 7 มิถุนายน 2532 ชนะคะแนน ดุ๊ก แมคเดนซ์ - ป้องกันแชมป์ครั้งที่ 1, 8 พฤศจิกายน 2532 ชนะคะแนน โดดี้ พีญาโลซา - ป้องกันแชมป์ครั้งที่ 2, 17 มีนาคม 2533ชนะคะแนน หลุยส์ เคอร์ติส - ป้องกันแชมป์ครั้งที่ 3, 15 กันยายน 2533 ชนะคะแนน โรดอลโฟ บลังโก - ป้องกันแชมป์ครั้งที่ 4, 11 พฤษภาคม 2534 ชนะคะแนน เปโดร เฟลิเซียโน - ป้องกันแชมป์ครั้งที่ 5, 7 กันยายน 2534 ชนะน็อค จาคอป แมตลารา ยก 10 - เสียแชมป์ 11 มิถุนายน 2535 แพ้คะแนน โรดอลโฟ บลังโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBA เมื่อ 25 เมษายน พ.ศ. 2530 แพ้น็อค ฟิเดล บาร์ซ่า ยก 13 - ชิงแชมป์โลกรุ่นฟลายเวท WBA เมื่อ พ.ศ. 2531 แพ้คะแนน ฟิเดล บาร์ซ่า</doc>
