<doc id="103268" url="https://th.wikipedia.org/wiki?curid=103268" title="จุนอิจิโร โคอิซูมิ">จุนอิจิโร โคอิซูมิ จุนอิจิโร โคอิซูมิ () เป็นอดีตนายกรัฐมนตรีคนที่ 56 (สมัยที่ 87-89) ของประเทศญี่ปุ่น จากพรรคเสรีประชาธิปไตย (LDP) ตำรงตำแหน่งระหว่างปี 2544-2549 รวม 5 ปี ซึ่งมีผลงานเด่น คือ การส่งทหารไปปฏิบัติงานต่างแดนเป็นครั้งแรกหลังจากสงครามโลกครั้งที่ 2 เดินทางไปเยือนเกาหลีเหนือ และยังเป็นนายกรัฐมนตรีญี่ปุ่นคนแรกที่ไปเคารพศาลเจ้ายะซุกุนิประวัติ ประวัติ. จุนอิจิโร โคอิซูมิ เกิดเมื่อวันที่ 8 มกราคม พ.ศ. 2485 ที่ เมืองโยะโกะซุกะ จังหวัดคะนะกะวะ ในครอบครัวนักการเมือง มีพี่น้อง 6 คน เข้ารับการศึกษาที่มหาวิทยาลัยเคโอ ในสาขาเศรษฐศาสตร์และจบเมื่อปี พ.ศ. 2510 และศึกษาต่อที่ มหาวิทยาลัยลอนดอน ในสาขาเศรษฐศาสตร์ แต่กลับมาญี่ปุ่นเมื่อปี 2512 หลังจากบิดาเสียชีวิต จุนอิจิโร โคอิซูมิ แต่งงานกับภรรยาซึ่งอายุห่างกัน 14 ใช้ชีวิตสมรสเพียง 4 ปีก็หย่าร้างการเมือง การเมือง. จุนอิจิโร โคอิซูมิ เริ่มลงสมัครสมาชิกสภาผู้แทนราษฎรในการเลือกตั้งซ่อมแทนพ่อของเขาเองที่เสียชีวิต แต่ก็ไม่ได้รับเลือก จนกระทั่งปี พ.ศ. 2515 ได้รับเลือกในการเลือกตั้งทั่วไป และต่อมาได้เป็นรัฐมนตรีกระทรวงสาธารณสุขและสวัสดิการในปี 2531 สมัครชิงตำแหน่งหัวหน้าพรรคสามครั้ง ในปี 2538, 2539 และได้รับเลือกเป็นหัวหน้าพรรคคนที่ 20 ในปี พ.ศ. 2544 และขึ้นเป็นนายกรัฐมตรีของญี่ปุ่น จนกระทั่งปี พ.ศ. 2551 ได้ประกาศวางมือจากการเมือง</doc>
