<doc id="239569" url="https://th.wikipedia.org/wiki?curid=239569" title="แคลวิน แฮร์ริส">แคลวิน แฮร์ริส แคลวิน แฮร์ริส () เกิดเมื่อวันที่ 17 มกราคม ค.ศ. 1984 เป็นนักร้อง-นักแต่งเพลงชาวสก็อต และยังเป็นโปรดิวเซอร์เพลง เขาเกิดและโตในดัมฟริส เขาออกผลงานอัลบั้มชุดแรก I Created Disco ในปี 2007 มีซิงเกิลอย่าง "Vegas", "Acceptable in the 80s", "The Girls", "Merrymaking at My Place" และ "Colours" ต่อมาในปี 2008 บันทึกเสียงเพลง "Dance wiv Me" กับแร็ปเปอร์อังกฤษที่ชื่อ ดิซซีราสคอล เขาออกผลงานสตูดิโออัลบั้มชุดที่ 2 ที่มีซิงเกิลอันดับ 1 ในสหราชอาณาจักรอย่าง "I'm Not Alone"อาชีพดนตรีอาชีพช่วงเริ่มต้น (ค.ศ. 2002 – 2006) อาชีพดนตรี. อาชีพช่วงเริ่มต้น (ค.ศ. 2002 – 2006). ผลงานช่วงแรกที่ประสบความสำเร็จของแฮร์ริสในช่วงแรกสุด เมื่อเขาอายุ 21 ปี คือเพลง "Da Bongos" และ "Brighter Days" ออกวางขายในรูปแบบคลับซิงเกิล 12 นิ้ว กับสังกัดพริมาเฟซี ต้นปี 2002 ภายใต้ชื่อ Stouffer แฮร์ริสเซ็นสัญญากับอีเอ็มไอ (จัดจำหน่าย) และโซนีบีเอ็มจี (เพลง) ในปี 2006 หลังจากที่เขาถูกค้นพบผ่านทางเว็บไซต์เครือข่ายสังคมออนไลน์ มายสเปซ แฮร์ริสย้ายกลับจากลอนดอนไปยังเมืองบ้านเกิดดัมฟรีส์ เพราะเขาไม่สามารถหางานทำได้ เขาออกผลงานเพลงเพียง 1 เพลงในปี 2004 กับศิลปิน อายาห์ เพลงปรากฏอยู่ในอัลบั้ม Electric Soul 2 ของ ดิอันอะบอมเบอร์สI Created Disco (ค.ศ. 2006 – 2007) I Created Disco (ค.ศ. 2006 – 2007). ผลงานอัลบั้มแรกของเขาชื่อ I Created Disco ออกวางขายเมื่อ 29 มิถุนายน ค.ศ. 2007 อัลบั้มนี้มีแนวเพลงอัปเทมโปอิเลกโทรแคลชอยู่หลายเพลง ที่ได้รับอิทธิพลจากเพลงในคริสต์ทศวรรษ 1980 และเพื่อประชาสัมพันธ์อัลบั้ม แฮร์ริสร่วมออกทัวร์ในสหราชอาณาจักร สนับสนุนศิลปินอย่างเฟธเลสและกรูฟอาร์มาดา เพลงแรกที่ออกจากอัลบั้มคือ "Vegas" ออกในรูปแบบแผ่นเสียงไวนีล จำกัดจำนวน และเพลงที่เข้าชาร์ตจากอัลบั้มนี้คือเพลง "Acceptable in the 80s" เป็นเพลงอุทิศให้กับรูปแบบและวัฒนธรรมของคริสต์ทศวรรษนี้ เพลงติดท็อป 10 ในยูเคซิงเกิลส์ชาร์ต และอยู่บนชาร์ตยาวนาน 15 สัปดาห์ ซิงเกิล "เดอะเกิลส์" ติดอันดับ 3 บนยูเคซิงเกิลส์ชาร์ต ส่วนซิงเกิลที่ 4 ของอัลบั้ม "Merrymaking at My Place" ติดอันดับ 43 เขายังมีเพลง "Colours" ประกอบโฆษณาของเกียมอร์เตอร์ส กับโฆษณารถเกียโซล ในปี 2007 วงดรากอนเนตต์ ออกผลงานเพลงทำใหม่ของแฮร์ริส "เดอะเกิลส์" โดยเปลี่ยนชื่อเป็น "เดอะบอยส์"ร่วมงาน (ค.ศ. 2007 – 2008) ร่วมงาน (ค.ศ. 2007 – 2008). ในปี 2007 แฮร์ริสบันทึกเสียงเพลงกับไคลีย์ มิโนก เขาเป็นที่สนใจกับมิโนกหลังจากที่เขาบันทึกเสียงผ่านกับโปรดิวเซอร์เพลงของเธอ แฮร์ริสพูดเกี่ยวกับการทำงานกับไคลีย์ว่า "เหนือความคาดฝัน แต่สนุก" ถึงแม้เขาจะยอมรับกับนิตยสารมิกซ์แม็กในปี 2007 ว่าเขา "ต้องการเครื่องดื่มก่อนนิดหน่อย ก่อนที่จะพบเธอ" แฮร์ริสยังร่วมเขียนและโปรดิวซ์ 2 เพลงให้กับไคลีย์ มิโนก กับอัลบั้มชุด X ได้แก่เพลง 'In My Arms' และ 'Heart Beat Rock' เขายังมีเครดิตการทำงาน ในการเป็นโปรดิวเซอร์ในเวอร์ชันรีมิกซ์ในเพลงของเดอะมิตเชลล์บราเทอร์ส เพลงชื่อ "Michael Jackson" แฮร์ริสยังทำงานร่วมกับศิลปินเพลงป็อปอังกฤษ โซฟี เอลลิส-เบกซ์เตอร์ ยังร่วมเขียนเพลงใหม่ให้กับผลงานสตูดิโออัลบั้มชุดที่ 4 ของเธอ ในปี 2008 เขาร่วมงานกับแร็ปเปอร์ชาวสหราชอาณาจักร ดิซซี แรสคอล ในเพลงของดิซซีที่ชื่อ "Dance Wiv Me" พวกเขาแสดงเวอร์ชันอคูสติกกับทางบีบีซีที่เป็นส่วนหนึ่งของเทศกาลดนตรีแกลสตันบูรีปี 2008 เพลงออกขายในรูปแบบดิจิตอลเมื่อ 30 มิถุนายน ค.ศ. 2008 และติดอันดับ 1 ในสหราชอาณาจักด้วย ต่อมาเมื่อ 18 ตุลาคม ค.ศ. 2008 เขาร่วมมิกซ์เพลงทางวิทยุเรดิโอวัน รายการ Essential Mix เป็นเวลา 2 ชั่วโมง ในบทสัมภาษณ์ทางบีบีซีเรดิโอวัน กับเฟิร์น คอตตอน แฮร์ริสพูดว่าเขาปฏิเสธการทำงานร่วมกับเลดี้ กาก้า ในปี 2008 เพราะเขาไม่ชอบเพลงเดโมที่ให้เขามาและเขาไม่ต้องการขุ่นเคืองในเวลานั้น ต่อมาบีบีซีสัมภาษณ์เขาอีกครั้ง แฮร์ริสกล่าวว่า เลดี้ กาก้า "เป็นศิลปินที่ดี" ในการสัมภาษณ์เดียวกันเขาพูดถึงนักดนตรีวัย 16 ปีที่ชื่อริชาร์ด เจย์Ready for the Weekend (ค.ศ. 2009 – 2017) Ready for the Weekend (ค.ศ. 2009 – 2017). เมื่อวันที่ 3 เมษายน ค.ศ. 2008 แฮร์ริสพูดว่า ผลงานเพลงที่เขาทำอยู่สำหรับอัลบั้มใหม่ หายไป เขาทำแลปทอป หายเพราะมีปัญหาตรงที่ถือของกระเป๋า ในงานเปิดตัว London Heathrow Terminal 5 ต่อมาเขาพูดในงานเทศกาลดนตรีแกลสตันบูรีปี 2008 ว่าเขาได้กระเป๋าคืนแล้ว รวมถึงอัลบั้มเพลงที่เขาทำ ในเวลาต่อมาไม่กี่วันที่หาย แฮร์ริสยอมรับว่ามันไม่เป็นจริงที่อัลบั้มไม่ได้อยู่ในกระเป๋าเขาตั้งแต่แรก เขาหวังว่าที่เขาโกหกจะทำให้คนซื้ออัลบั้มเขามากขึ้นเมื่อถึงเวลาออกขาย ผลงานสตูดิโออัลบั้มชุดที่ 2 ออกวางขายเมื่อ 17 สิงหาคม ค.ศ. 2009 ในสหราชอาณาจักร ซิงเกิลแรก "แอมน็อตอโลน" ถูกเล่นเป็นพิเศษที่ซิดนีย์ ในงานปีใหม่ ซิงเกิลใหม่นี้เปิดตัวทางบีบีซีเรดิโอวันเมื่อ 23 มกราคม ค.ศ. 2009 ในรายการของพีท ทอง และออกขายเมื่อเมษายน ค.ศ. 2009 เข้าชาร์ตสัปดาห์แรกาของยูเคซิงเกิลส์ชาร์ต ที่อันดับ 1 ในวันอีสเตอร์วันอาทิตย์ ด้วยยอดดาวน์โหลดเพียงอย่างเดียว หลังจากนั้นติดอันดับ 1 ยาว 2 สัปดาห์ ก่อนที่จะออกขายเป็นแผ่น จากนั้นออกซิงเกิล "Ready for the Weekend" ติดอันดับ 3 บนยูเคซิงเกิลส์ชาร์ต แฮร์ริสออกทัวร์ในสหราชอาณาจักร ไอร์แลนด์ ฝรั่งเศส เนเธอร์แลนด์ และสหรัฐอเมริกา เพื่อประชาสัมพันธ์ซิงเกิลใหม่และอัลลั้มใหม่ ซิงเกิล "Ready for the Weekend" ได้นักร้องรับเชิญคือ แมรี เพียรซ์ เพลงอื่นจากอัลบั้ม "Worst Day" ได้อิซซา คิซซา และ "Yeah Yeah Yeah La La La" ใช้เป็นเพลงประกอบโฆษณาโคคา-โคลา ในเดือนมิถุนายน ค.ศ. 2009 นิตยสารเอ็นเอ็มอี ประกาศว่าอัลบั้มที่ 2 ของแฮร์ริส Ready for the Weekend ออกวางขาย 17 สิงหาคม ค.ศ. 2009 เพลง "Holiday" และ "Ready for the Weekend" ติดอยู่ในรายชื่อเพลงที่จะเล่นทางวิทยุ นอกจากนั้นเพลง "I'm Not Alone" ที่ใช้ถูกตัดเป็นบางส่วนในรีมิกซ์เพลงของมาดอนน่า เพลง "Frozen" ในการออกทัวร์ Sticky & Sweet Tour เมื่อวันที่ 7 มิถุนายน ค.ศ. 2009 แฮร์ริส ปรากฏตัวในซัมเมอร์ไทม์บอลลที่ สนามกีฬาเอมิเรต และแสดงเพลง "I'm Not Alone", "The Girls" และ "Acceptable in the 80s" เขาร่วมแสดงกับดิซซี แรสคอลและโครม เพลง "Dance Wiv Me" แฮร์ริสยังเป็นแขกรับเชิญให้กับเพลงของทีแอสโตในเพลง "Century" ที่อยู่ในอัลบั้มชุด Kaleidoscope ออกขาย 6 ตุลาคม ค.ศ. 2009 เมื่อวันที่ 14 พฤศจิกายน ค.ศ. 2009 แฮร์ริสได้ขึ้นไปป่วนบนเวทีการแข่งขันรายการประกวดความสามารถของอังกฤษที่ชื่อรายการ The X Factor ในระหว่างการแสดงของจอห์นและเอ็ดเวิร์ด โดยเอาสับปะรดไว้ที่หัวและพยายามชี้ไปที่หาง ซึ่งต่อมาเขาก็ถูกไล่ออกไปจากสตูดิโอโดยทีมรักษาความปลอดภัยและบอกว่าไม่ให้กลับมาอีกในรายการนี้ ซึ่งในคราวแรกเขาเป็นแขกรับเชิญให้รายการนี้ ต่อมาเขาออกมาขอโทษทางทวิตเตอร์ โดยเขาบอกว่าเป็นแฟนของเด็กคู่นี้ โดยบอกว่า "เมื่อไตร่ตรองแล้ว ผมมีสับปะรดบนหัว ผมขอโทษถ้ามันทำให้ใครบางคนต้องอับอาย ปล. ผมรักเจดเวิร์ด" ในวันที่ 16 พฤศจิกายน เขาพูดทางรายการเดอะคริสมอยส์โชว์ เปิดเผยว่า "ผมมีแรงบันดาลใจที่จะทำรายการล้อเลียน" และเขาพูดว่า "ถ้าคุณดูเพลง คุณจะเห็นว่าไซม่อน โคเวลล์ เป็นผู้มีอิทธิพลอย่างน่ากลัว ที่ครอบครองชาร์ตเพลงในสหราชอาณาจักรในขณะนี้" ในระหว่างวันที่ 15 - 31 มกราคม ค.ศ. 2010 แฮร์ริสแสดงในงานบิ๊กเดย์เอาต์ 2010 ที่ชัดขึ้นในเมืองใหญ่ในออสเตรเลียและนิวซีแลนด์Funk Wav Bounces Vol.1 (ค.ศ.2017-ปัจจุบัน) Funk Wav Bounces Vol.1 (ค.ศ.2017-ปัจจุบัน). ในเดือนมิถุนายน ปี ค.ศ. 2017 แฮร์ริสได้ปล่อย 4 เพลงใหม่ คือ "Slide" ร่วมโดย Frank Ocean และ Migos , เพลง Heatstroke ร่วมโดย Young Thug , Pharrell Williams และ Ariana Grande , เพลง Rollin ร่วมโดย Future , Khalid และเพลง Feels ร่วมโดย Pharrell Williams , Katy Perry , Big Sean วันที่ 30 มิถุนายนได้ปล่อยเพลงในอัลบั้มที่เหลือลงบนยูทูปผลงานผลงาน. - 2007: I Created Disco - 2009: Ready for the Weekend - 2012: 18 Months - 2014: Motion - 2017: Funk Wav Bounces Vol. 1รางวัล</doc>
