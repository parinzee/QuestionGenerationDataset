<doc id="784791" url="https://th.wikipedia.org/wiki?curid=784791" title="จูน โรส เบลลามี">จูน โรส เบลลามี จูน โรส เบลลามี () หรือชื่อพม่า ยะดะหน่า นะ-เม ( "เทพีแห่งนพรัตน์"; 1 มิถุนายน ค.ศ. 1931) เป็นภริยาคนที่สี่ของนายพลเน วิน ผู้นำเผด็จการทหารชาวพม่าประวัติ ประวัติ. จูน โรส เป็นธิดาของเฮอร์เบิร์ต เบลลามี (Herbert Bellamy) นักสะสมกล้วยไม้ชาวออสเตรเลีย กับมารดาคือเจ้าหญิงไท้ตินมะละ ( Hteiktin Ma Lat) พระธิดาในเจ้าชายกะนอง ( Kanaung Mintha) แห่งราชวงศ์อลองพญา จูน โรสสมรสครั้งแรกกับมารีโอ ปอสตีลยีโอเน (Mario Postiglione) แพทย์และที่ปรึกษาโรคมาเลเรียขององค์การอนามัยโลกในร่างกุ้ง, ดามัสกัส, เจนีวา และมะนิลา มีบุตรชายด้วยกันสองคน ก่อนหย่าจากกันในปี ค.ศ. 1954 ต่อมาเธอพบกับนายพลเน วินครั้งแรกเมื่อปี ค.ศ. 1963 ที่ยุโรปซึ่งเธอพำนักอยู่ในขณะนั้น เน วินได้ชี้ชวนให้เธอกลับประเทศมาตุภูมิ แม้จะไม่เต็มใจนักแต่เธอก็ทำตามข้อเสนอของเขาแล้วออกมาจากอิตาลี จูน โรสสมรสกับเน วินเมื่อปี ค.ศ. 1976 แต่ชีวิตสมรสรื่นรมย์อยู่เพียงห้าเดือนและลงเอยด้วยการหย่า ปัจจุบันจูน โรสสอนภาษาพม่า และสอนทำอาหารอิตาลีที่เมืองฟลอเรนซ์ และร่วมองค์กรการกุศลบริจาคทรัพย์แก่นักศึกษาแพทย์ผ่านสถาบันศึกษาด้านการแพทย์ที่ย่างกุ้ง</doc>
