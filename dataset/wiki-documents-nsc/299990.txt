<doc id="299990" url="https://th.wikipedia.org/wiki?curid=299990" title="พระเจ้าราชวรวงศ์เธอ พระองค์เจ้าดาราวดี">พระเจ้าราชวรวงศ์เธอ พระองค์เจ้าดาราวดี พระเจ้าราชวรวงศ์เธอ พระองค์เจ้าดาราวดี (20 มีนาคม พ.ศ. 2328 — 4 มิถุนายน พ.ศ. 2410) พระราชธิดาพระองค์ที่ 11 ในสมเด็จพระบวรราชเจ้ามหาสุรสิงหนาท ประสูติแต่เจ้าจอมมารดาน้อย ต่อมาได้เสกสมรสเป็นฝ่ายในของสมเด็จพระบวรราชเจ้ามหาศักดิพลเสพ มีพระราชโอรสเพียงพระองค์เดียวคือ พระเจ้าราชวรวงศ์เธอ เจ้าฟ้าอิศราพงศ์พระประวัติ พระประวัติ. พระเจ้าราชวรวงศ์เธอ พระองค์เจ้าดาราวดี ประสูติเมื่อวันที่ 20 มีนาคม พ.ศ. 2328 เป็นพระธิดาในสมเด็จพระบวรราชเจ้ามหาสุรสีหนาท ประสูติแต่เจ้าจอมมารดาน้อย (บ้างออกนามว่า น้อยแขก) ต่อมาพระองค์เจ้าดาราวดีได้เป็นพระชายาสมเด็จพระบวรราชเจ้ามหาศักดิพลเสพ ชาววังออกพระนามว่า เจ้าข้างใน หรือ ทูลกระหม่อมข้างใน มีพระโอรสหนึ่งพระองค์คือ พระเจ้าราชวรวงศ์เธอ เจ้าฟ้าอิศราพงศ์ (พ.ศ. 2363-2404) ต้นราชสกุลอิศรศักดิ์ ณ อยุธยา พระราชวรวงศ์เธอ พระองค์เจ้าดาราวดี สิ้นพระชนม์ในรัชสมัยพระบาทสมเด็จพระจอมเกล้าเจ้าอยู่หัว พระราชทานเพลิงพระศพ วันที่ 19 มกราคม พ.ศ. 2411 หลังการสิ้นพระชนม์ เจ้าฟ้าอิศราพงศ์ผู้โอรส ได้อุทิศอดีตตำหนักและพระราชอุทยานของพระองค์หญิงดาราวดีแก่พุทธศาสนา สร้างเป็นวัดชื่อวัดไพรงามในปี พ.ศ. 2404 ครั้นภายหลังพระบาทสมเด็จพระจอมเกล้าเจ้าอยู่หัวได้มาทอดกฐิน ณ วัดดังกล่าว จึงพระราชทานนามใหม่ว่า วัดจอมสุดาราม เมื่อปี พ.ศ. 2442</doc>
