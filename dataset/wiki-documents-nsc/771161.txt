<doc id="771161" url="https://th.wikipedia.org/wiki?curid=771161" title="อาร์เชอร์ มาร์ติน">อาร์เชอร์ มาร์ติน อาร์เชอร์ จอห์น พอร์เตอร์ มาร์ติน (; 1 มีนาคม ค.ศ. 1910 – 28 กรกฎาคม ค.ศ. 2002) เป็นนักเคมีชาวอังกฤษ เกิดที่กรุงลอนดอน เป็นบุตรของวิลเลียม อาร์เชอร์ พอร์เตอร์ มาร์ตินและลิเลียน เคต มาร์ติน (นามสกุลเดิม บราวน์) มาร์ตินเรียนที่โรงเรียนเบดฟอร์ดและเรียนต่อที่มหาวิทยาลัยเคมบริดจ์ หลังเรียนจบมาร์ตินทำงานที่ห้องปฏิบัติการเคมีฟิสิกส์และย้ายไปทำงานที่ห้องปฏิบัติการโภชนาการดันน์ในเคมบริดจ์ ในปี ค.ศ. 1938 มาร์ตินย้ายไปทำงานที่สถาบันวิจัยในเมืองลีดส์ ระหว่าง ค.ศ. 1946–1948 มาร์ตินดำรงตำแหน่งหัวหน้าฝ่ายชีวเคมีของบริษัทยาบูตส์ในเมืองนอตทิงแฮม ต่อมาในปี ค.ศ. 1952 มาร์ตินดำรงตำแหน่งหัวหน้าฝ่ายเคมีฟิสิกส์ของสถาบันแห่งชาติเพื่อการวิจัยทางการแพทย์ในกรุงลอนดอน มาร์ตินมีความชำนาญในสาขาชีวเคมี เขาพัฒนาวิธีโครมาโทกราฟีหลายแบบ รวมถึงวิธีโครมาโทกราฟีแบบแบ่งส่วนขณะทดลองแยกกรดอะมิโน ภายหลังมาร์ตินพัฒนาวิธีโครมาโทกราฟีแบบแก๊ส ในปี ค.ศ. 1952 มาร์ตินและริชาร์ด ลอเรนซ์ มิลลิงตัน ซิงจ์ได้รับรางวัลโนเบลสาขาเคมี ด้านชีวิตส่วนตัว มาร์ตินแต่งงานกับจูดิธ แบเกนอล ในปี ค.ศ. 1943 มีบุตรด้วยกัน 5 คน มาร์ตินเกษียณตัวเองในปี ค.ศ. 1984 และเสียชีวิตที่เมืองแลงแกร์รอนในปี ค.ศ. 2002</doc>
