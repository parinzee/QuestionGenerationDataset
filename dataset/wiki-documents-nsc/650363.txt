<doc id="650363" url="https://th.wikipedia.org/wiki?curid=650363" title="อาบน้ำร้อน">อาบน้ำร้อน "อาบน้ำร้อน" เป็นซิงเกิลของวงดนตรี บิ๊กแอส ประพันธ์เนื้อร้องโดย ขจรเดช พรมรักษา (กบ บิ๊กแอส) แต่งทำนองโดย อภิชาติ พรมรักษา (หมู บิ๊กแอส) และเรียบเรียงโดย บิ๊กแอส และเป็นเพลงประกอบซีรีส์ เรื่อง ฮอร์โมนส์ วัยว้าวุ่น Season 2 โดยเนื้อหาเพลงนั้นพูดถึงคนที่ชอบมีคำพูดว่า อาบน้ำร้อนมาก่อน น้ำร้อนที่ว่าคือประสบการณ์ ถ้าไม่ลองเรียนรู้อะไรใหม่ๆด้วยตัวเราเอง เราก็คงไม่มีวันรู้จริง เพลงนี้ออกจำหน่ายในวันที่ 9 มิถุนายน พ.ศ. 2557มิวสิควิดีโอ มิวสิควิดีโอ. มิวสิกวีดิโอเพลง "อาบน้ำร้อน" ถ่ายทำที่ห้องประชุม อาคารทรงคลาสสิคของโรงเรียนมัธยมวัดเบญจมบพิตร โดยเริ่มแรกให้กลายเป็นเวทีคอนเสิร์ตขนาดย่อมๆ โดยงานนี้ เจ๋ง นักร้องนำ ขอนำทีมพี่ๆบิ๊กแอส อ๊อฟ, หมู, โอ๊ค และกบ เปิดเวทีคอนเสิร์ต โดยมีเหล่านักแสดงจากฮอร์โมนส์ วัยว้าวุ่น รุ่นแรก เช่น มาร์ช, ปันปัน, เก้า, แพทตี้, ตั้ว, ฝน, กันต์, ไมเคิล, ท็อป, เบลล์ ฯลฯ พร้อมแก็งค์น้องๆฮอร์โมน เดอะ เน็กซ์เจน โดยทุกคนวิ่งเข้ามาดูเวทีคอนเสิร์ตนั้น พร้อมกับโยกย้ายส่ายหัวกันแบบไม่มีหยุดการตอบรับ การตอบรับ. เพลง "อาบน้ำร้อน" ได้อันดับ 1 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 24 สิงหาคม พ.ศ. 2557 และอันดับที่ 22 ของชาร์ต 95.5 เอฟเอ็ม เวอร์จิ้นฮิตซ์ ชาร์ตท็อป 40 ประจำวันที่ 13 กรกฎาคม พ.ศ. 2557 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
