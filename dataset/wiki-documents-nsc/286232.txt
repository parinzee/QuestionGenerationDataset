<doc id="286232" url="https://th.wikipedia.org/wiki?curid=286232" title="อเมริกัน บิวตี้">อเมริกัน บิวตี้ อเมริกัน บิวตี้ () เป็นภาพยนตร์อเมริกันแนวดราม่า ในปี ค.ศ. 1999 กำกับโดยแซม เมนเดส และเขียนบทโดยอลัน บอล โดยได้เควิน สเปซีย์รับบท เลสเตอร์ เบิร์นแฮม ชายวัยกลางคนทำงานบริษัทซึ่งไม่ซื่อสัตย์ที่ตกอยู่ในปัญหาชีวิตและหลงเสน่ห์ในเพื่อนสนิทของลูกสาววัยรุ่น ภาพยนตร์ร่วมแสดงโดนแอนเนตต์ เบนิงและโทรา เบิร์ช ในบทภรรยาและลูกสาว ตามลำดับ นอกจากนี้ยังได้นักแสดงอย่างมีน่า ซูวารี, เวส เบนต์ลีย์และคริส คูเปอร์ มาร่วมแสดง และเป็นภาพยนตร์การกำกับเรื่องแรกของเมนเดส และยังเป็นบทภาพยนตร์ครั้งแรกของบอลเช่นกัน ภาพยนตร์ได้รับทุนจากดรีมเวิร์กส ที่ได้ซื้อบทของบอลไปในจำนวนตัวเลข 6 หลักในปี 1998 สเปซีย์เป็นนักแสดงตัวเลือกแรกของเมนเดสสำหรับบทเลสเตอร์ ถึงแม้ว่าทางดรีมเวิร์กสจะบอกผู้กำกับว่าให้พิจารณานักแสดงที่เป็นที่รู้จักมากกว่านี้ เช่นเดียวกันก็มีการแนะนำนักแสดงหลายคนสำหรับบทแคโรลีน ภรรยาของเลสเตอร์ จนเมนเดสได้คัดเลือกเบนิง โดยที่ทางดรีมเวิร์กสไม่รับทราบ การถ่ายทำส่วนใหญ่ถ่ายทำระหว่างเดือนธันวาคม 1998 ถึง กุมภาพันธ์ 1999 ในฉากของวอร์เนอร์บราเธอร์ส ในเบอร์แบงก์ รัฐแคลิฟอร์เนีย ภาพยนตร์มีการเปลี่ยนแปลงหลายครั้งในระหว่างการตัดต่อ ที่มีผลต่อโทนเรื่องและตัดฉากอธิบายตอนจบออก ภาพยนตร์ได้รับเสียงวิจารณ์ด้านบวกทั้งจากนักวิจารณ์และผู้ชม เป็นภาพยนตร์อเมริกันที่ได้รับเสียงวิจารณ์ดีที่สุดในปี 1999 กับรายได้ 350 ล้านเหรียญสหรัฐทั่วโลก อเมริกัน บิวตี้ ได้รับรางวัลต่างๆมากมาย เช่น- รางวัลออสการ์ ชนะเลิศ 5 รางวัล- สาขาภาพยนตร์ยอดเยี่ยม - สาขานักแสดงนำชายยอดเยี่ยม - สาขาผู้กำกับภาพยนตร์ยอดเยี่ยม - สาขาบทภาพยนตร์ดั้งเดิมยอดเยี่ยม - สาขาถ่ายภาพยอดเยี่ยม - รางวัลลูกโลกทองคำ ชนะเลิศ 3 รางวัล- สาขาภาพยนตร์ยอดเยี่ยม ประเภทภาพยนตร์ดรามา - สาขาผู้กำกับภาพยนตร์ยอดเยี่ยม - สาขาบทภาพยนตร์ยอดเยี่ยม - รางวัลบาฟต้า ชนะเลิศ 6 รางวัล- สาขาภาพยนตร์ยอดเยี่ยม - สาขานักแสดงนำชายยอดเยี่ยม - สาขานักแสดงนำหญิงยอดเยี่ยม - สาขาตัดต่อยอดเยี่ยม - สาขาถ่ายภาพยอดเยี่ยม - สาขาภาพยนตร์เพลงยอดเยี่ยม</doc>
