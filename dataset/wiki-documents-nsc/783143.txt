<doc id="783143" url="https://th.wikipedia.org/wiki?curid=783143" title="พรรคสัมมาชีพ-ช่วยชาวนา">พรรคสัมมาชีพ-ช่วยชาวนา พรรคสัมมาชีพ-ช่วยชาวนา พรรคการเมืองของไทยในอดีตที่จดทะเบียนตาม พระราชบัญญัติพรรคการเมือง พ.ศ. 2511 เมื่อวันที่ 19 ธันวาคม พ.ศ. 2511 เป็นลำดับที่ 6/2511 โดยมี พระช่วงเกษตรศิลปการ เป็นหัวหน้าพรรคและนายล้วน เวกชาลิกานน เป็นเลขาธิการพรรคโดยมีคณะกรรมการบริหารพรรคที่สำคัญอาทินาย แผ่พืชน์ เทพหัสดิน ณ อยุธยา , พลเรือโท สมุทร สมุทรนาวิน , นาย ประเสริฐ เทพหัสดิน ณ อยุธยา และ หม่อมเจ้าสิทธิพร กฤดากร ในการเลือกตั้งเมื่อวันที่ 10 กุมภาพันธ์ พ.ศ. 2512 พรรคสัมมาชีพ-ช่วยชาวนาได้ ส.ส. เข้าสภาเพียง 1 คนคือนายล้วน จากจังหวัดนครปฐม พรรคสัมมาชีพ ฯ ถูกยุบพร้อมกับพรรคการเมืองอื่นๆ ตามประกาศของคณะปฏิวัติฉบับที่ 9 ลงวันที่ 19 พฤศจิกายน พ.ศ. 2514</doc>
