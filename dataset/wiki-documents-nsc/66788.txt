<doc id="66788" url="https://th.wikipedia.org/wiki?curid=66788" title="เจ้รายดอย">เจ้รายดอย เจ้รายดอย () เป็นราชธานีแห่งแรกของอาณาจักรอาหม แต่เดิมราชธานีเจ้รายดอยมีชื่อเดิมว่า "อภัยปุระ" ส่วนชื่อ เจ้รายดอย ซึ่งนามของเมืองมีความหมายตามภาษาอาหม มีความหมายว่า เมืองที่เรียงรายอยู่บนเขา และภายหลังได้ออกเสียงเพี้ยนเรียกชื่อเมืองดังกล่าวว่า "จรวยเทพ" (Charaideo) ราชธานีแห่งนี้ทำหน้าที่เป็นนครหลวงตั้งแต่ปี ค.ศ. 1228 โดยกษัตริย์เจ้าหลวงเสือก่าฟ้า กษัตริย์พระองค์แรกของอาหม และเป็นราชธานีเรื่อยมาจนถึงสมัยท้าวคำถี่ ภายหลังเมื่อเข้าสู่รัชกาลเจ้าฟ้าเสือดัง จึงได้ย้ายนครหลวงไปที่ราชธานีจรากุรา ในการต่อมา แต่อดีตราชธานีเจ้รายดอยยังมีความสำคัญต่อประวัติศาสตร์ของอาหมอยู่ไม่น้อย เพราะถือว่าเป็นเมืองที่ศักดิ์สิทธิ์ซึ่งเป็นที่ฝังพระศพของเหล่าเจ้าฟ้า ปัจจุบันเจ้รายดอยเป็นส่วนหนึ่งของเมืองศิวสาคร () รัฐอัสสัม ซึ่งตั้งอยู่ห่างออกไปราว 30 กิโลเมตร และได้รับความเสียหายจากโจรที่เข้ามาขุดเอาของมีค่าไป ในปี ค.ศ. 2006 ได้มีการเสนอชื่อให้ขึ้นทะเบียนเป็นมรดกโลกของยูเนสโก</doc>
