<doc id="276681" url="https://th.wikipedia.org/wiki?curid=276681" title="พระสิทธิสารมุนี (ชวรัชต์ มุนิจโร)">พระสิทธิสารมุนี (ชวรัชต์ มุนิจโร) พระสิทธิสารมุนี (ชวรัชต์ มุนิจโร) ป.ธ.๓ (นามเดิม: ชวรัชต์ เชาวนะวัณณ์) (3 เมษายน พ.ศ. 2482 - 7 กันยายน พ.ศ. 2551) อดีตเจ้าอาวาสวัดเจ็ดยอด (พระอารามหลวง) และอดีตรองเจ้าคณะจังหวัดเชียงรายชีวิตส่วนตัว ชีวิตส่วนตัว. พระสิทธิสารมุนี (ชวรัชต์ มุนิจโร) เป็นบุตรของ นายศรี นางต่อม เชาวนะวัณณ์ เกิดเมื่อ วันจันทร์ ที่ 3 เมษายน พ.ศ. 2482 ที่ตำบลป่าตาล อำเภอขุนตาล จังหวัดเชียงราย มีพี่น้องด้วยกัน เป็นชาย 4 คน โดยที่พระสิทธิสารมุนี (ชวรัชต์ มุนิจโร) เป็นบุตรคนที่ 2 หลังจากจบการศึกษาในระดับชั้นประถมศึกษาชั้นปีที่ 4 เชียงราย บรรพชาเป็นสามเณรเมื่อ 9 เมษายน พ.ศ. 2497 และอุปสมบท เมื่อ 28 มิถุนายน พ.ศ. 2502 มีพระราชปัญญาโมลี อดีตเจ้าคณะจังหวัดเชียงราย เป็นพระอุปัชฌาย์ และได้ศึกษาต่อทั้งทางโลกและทางธรรม จนกระทั่งสอบบาลีเปรียญธรรม 3 ประโยคได้ และจบปริญญาตรี พุทธบัณฑิต คณะมนุษยศาสตร์ วิชาเอกภาษาอังกฤษ จากมหาวิทยาลัยมหาจุฬาลงกรณราชวิทยาลัยความเชี่ยวชาญ ความเชี่ยวชาญ. พระสิทธิสารมุนี เป็นผู้ที่มีความชำนาญในการอ่าน เขียนภาษาล้านนาได้เป็นอย่างดี ปาฐกถาธรรม ได้อย่างสุขุมเยือกเย็น และเป็นผู้ที่ใช้ภาษาการถ่ายทอดหลักธรรมได้อย่างเข้าใจง่าย เพลิดเพลิน และเป็นผู้ที่ให้การช่วยเหลือทางด้านการศึกษา เป็นครูผู้สอนพระปริยัติธรรมแผนกบาลีสำนักศาสนศึกษาจังหวัดเชียงรายมางานด้านปกครอง งานด้านปกครอง. สำหรับทาง ด้านการปกครอง พระสิทธิสารมุนี ได้รับการแต่งตั้งเป็นเจ้าอาวาสวัดอำมาตย์ อำเภอเทิง จังหวัดเชียงราย และตำแหน่งเจ้าคณะอำเภอเทิงในปี พ.ศ. 2538 ในทินนาม พระครูมุนินท์ธรรมานุวัตร ต่อมาในปี พ.ศ. 2544 ได้รับนิมนต์ให้มารับตำแหน่ง เจ้าอาวาสวัดเจ็ดยอด (พระอารมหลวง) อำเภอเมือง จังหวัดเชียงราย และรองเจ้าคณะจังหวัดเชียงรายมรณภาพ มรณภาพ. พระสิทธิสารมุนี (ชวรัชต์ มุนิจโร) ได้มรณภาพลง เมื่อเวลา 14.00 น. วันที่ 7 กันยายน พ.ศ. 2551 ณ โรงพยาบาลเชียงรายประชานุเคราะห์ อำเภอเมือง จังหวัดเชียงราย ด้วยอาการหัวใจขาดเลือดเฉียบพลัน ศิริอายุ 69 ปี 49 พรรษา ศพตั้งบำเพ็ญกุศล ณ พระอุโบสถวัดป่าตาลใต้ อำเภอขุนตาล จังหวัดเชียงราย และมีพิธีพระราชทานเพลิงศพ วันที่ 22 กุมภาพันธ์ พ.ศ. 2552 ณ เมรุนกหัสดีลิงก์ โรงเรียนบ้านป่าตาลใต้ อำเภอขุนตาล จังหวัดเชียงราย โดยมีพระอุบาลีคุณูปมาจารย์ (ปวง ธมฺมปญฺโญ) วัดศรีโคมคำ อำเภอเมือง จังหวัดพะเยา ที่ปรึกษาเจ้าคณะภาค 6 ผู้แทนสมเด็จพระพุฒาจารย์ (เกี่ยว อุปเสโณ) และนายไตรสิทธิ์ สินสมบูรณ์ทอง ผู้ว่าราชการจังหวัดเชียงราย ตัวแทน นายอภิสิทธิ์ เวชชาชีวะนายกรัฐมนตรี ทำพิธีพระราชทานเพลิง ในเวลา 15.00 น. และ พระเทพสิทธินายก (ชื่น ปญฺญาธโร) เจ้าคณะจังหวัดเชียงราย ทำพิธีจุดไฟพระราชทาน ในเวลา 21.00 น.</doc>
