<doc id="951509" url="https://th.wikipedia.org/wiki?curid=951509" title="โต ชิน ไชย">โต ชิน ไชย โต ชิน ไชย (; 10 ธันวาคม ค.ศ. 1921&nbsp;– 3 กุมภาพันธ์ ค.ศ. 2012) เป็นนักการเมืองชาวสิงคโปร์ เป็นนักการเมืองคนสำคัญของประเทศรุ่นแรก ภายหลังประเทศสิงคโปร์ ประกาศเอกราชในปี ค.ศ. 1965 โต ชิน ไชย ดำรงตำแหน่งรองนายกรัฐมนตรี ตั้งแต่ปี ค.ศ. 1965 จนถึงปี ค.ศ. 1968 รัฐมนตรีว่าการกระทรวงวิทยาศาสตร์และเทคโนโลยี ตั้งแต่ปี ค.ศ. 1968 จนถึงปี ค.ศ. 1975 ดำรงตำแหน่งประธานพรรคกิจประชาชน ตั้งแต่ปี ค.ศ. 1954 จนถึงปี ค.ศ. 1981 และเป็นรองประธานมหาวิทยาลัยแห่งชาติสิงคโปร์ ตั้งแต่ปี ค.ศ. 1968 จนถึงปี ค.ศ. 1975 ภายหลังจากการลาออกจากคณะรัฐมนตรีในปี ค.ศ. 1981 โต ชิน ไชย ดำรงตำแหน่งสมาชิกสภาผู้แทนราษฎร ในตำแหน่งคนนั่งข้างหลัง จนกระทั่งในปี ค.ศ. 1988 เขาได้วางมือจากการเมือง โต ชิน ไชย จบการศึกษาระดับมัธยมศึกษาที่โรงเรียน เซนต์จอห์น ในรัฐเปรัค และโรงเรียนแองโกล-จีนในอีโปะฮ์ จบการศึกษาปริญญาตรีที่มหาวิทยาลัยลอนดอน ในปี 1946 และปริญญาเอกสาขาสรีรวิทยา จากสถาบันวิจัยเพื่อการแพทย์แห่งสหประชาชาติ โต ชิน ไชย เสียชีวิตขณะที่หลับ ในวันที่ 3 กุมภาพันธ์ ค.ศ. 2012 เวลา 9:30 ตามเวลาประเทศสิงคโปร์ (GMT+8) ด้วยวัย 90 ปี</doc>
