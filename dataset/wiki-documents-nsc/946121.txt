<doc id="946121" url="https://th.wikipedia.org/wiki?curid=946121" title="Big Heads Thailand หัวโตสนั่นเมือง">Big Heads Thailand หัวโตสนั่นเมือง Big Heads Thailand หัวโตสนั่นเมือง เป็นรายการเกมโชว์ลิขสิทธิ์จาก โซนี่ พิคเจอร์ เทเลวิชัน โดย เดอะ วัน เอ็นเตอร์ไพรส์ ได้ซื้อลิขสิทธิ์รายการ จากประเทศสหราชอาณาจักรเข้ามาจัดทำเป็นเวอร์ชันภาษาไทยร่วมกับ ทีวี ธันเดอร์ มี ศิวัฒน์ โชติชัยชรินทร์ เป็นพิธีกรประจำรายการ ซึ่งถือเป็นครั้งแรกของศิวัฒน์ที่ได้ทำหน้าที่พิธีกรนอกสถานีวิทยุโทรทัศน์สีกองทัพบกช่อง 7 หลังหมดสัญญานักแสดงในสังกัดและผันตัวเป็นนักแสดงอิสระ ออกอากาศทุกวันอาทิตย์เวลา 17.00 น. - 18.00 น. ทาง ช่องวัน ตั้งแต่วันที่ 3 มิถุนายน พ.ศ. 2561 – 19 สิงหาคม พ.ศ. 2561รูปแบบและกติการายการ รูปแบบและกติการายการ. รูปแบบหลักของรายการจะเป็นเกมโชว์ที่ผู้เล่น (ทีมดารานักสืบจะไม่รู้ที่มาและภูมิหลังของคนเหล่านี้) จะได้สวมบทบาทเป็นดาราและเซเลบริตี้ชื่อดังด้วยเอกลักษณ์เด่นที่หัวขนาดยักษ์ที่ทำหน้าที่เป็นหน้ากากปกปิดตัวตน และแข่งขันกับเกมสุดมันส์จำนวนสามด่านเพื่อสะสมคะแนนประจำสัปดาห์ ผู้เล่นที่มีคะแนนสะสมประจำสัปดาห์มากที่สุดจะได้รับสิทธิ์ขึ้นเครื่องเอาตัวรอดก่อนเป็นลำดับแรกไล่ไปจนถึงผู้ที่คะแนนสะสมเป็นอันดับสุดท้าย ผู้ที่ไม่สามารถเอาตัวรอดจากเครื่องเอาตัวรอดได้จะถูกคัดออกจากการแข่งขันในแต่ละสัปดาห์ ส่วนผู้เล่นที่เหลือจะได้รับการโหวตจากผู้ชมในห้องส่งว่าชื่นชอบใครมากที่สุด ผู้เล่นที่ได้คะแนนโหวตสูงสุดจะได้รับสิทธิ์เล่นในรอบ "Celeb Party ปาร์ตี้นี้พี่ขอเปย์" เพื่อเก็บเงินรางวัลสะสมประจำสัปดาห์มูลค่าสูงสุด 150,000 บาท ผู้เล่นที่เหลือเป็นคนสุดท้ายในรายการ (ณ เทปออกอากาศวันที่ 19 สิงหาคม พ.ศ. 2561) จะได้รับตำแหน่งเป็นสุดยอด Big Heads ประจำฤดูกาล และจะได้รับรางวัลพิเศษจากทางรายการฤดูกาลที่ 1 ฤดูกาลที่ 1. ฤดูกาลที่ 1 ของรายการ ออกอากาศเมื่อวันที่ 3 มิถุนายน พ.ศ. 2561 – 19 สิงหาคม พ.ศ. 2561</doc>
