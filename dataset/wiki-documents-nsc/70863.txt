<doc id="70863" url="https://th.wikipedia.org/wiki?curid=70863" title="ทาทูอีน">ทาทูอีน ในจักรวาลสตาร์วอร์ส ทาทูอีนเป็นดาวเกิดของครอบครัวสกายวอล์คเกอร์ เป็นฉากของเรื่องราวจำนวนมากในภาพยนตร์และนิยายที่เกี่ยวข้อง และเป็นดาวที่เป็นสัญลักษณ์สำคัญที่สุดดวงหนึ่งในบรรดาดาวทุกดวงในสตาร์ วอร์ส ซึ่งถูกเห็นหรือกล่าวถึงในภาพยนตร์ทั้งหกตอน ทาทูอีนเป็นดาวเคราะห์ทะเลทรายของระบบดาวคู่ในอาร์คานิสเซกเตอร์ของขอบนอกของกาแลกซี เป็นที่อยู่ของคนยากจนและส่วนใหญ่ทำฟาร์มความชื้นเพื่อการใช้ชีวิต กิจกรรมอื่นๆ เช่นการค้าขายอุปกรณ์เก่า ดาวดวงนี้อยู่ในช่องทางขนส่ง 5709-ดีซี เป็นทางแยกเล็กๆ ของเส้นทางการค้าทริลลัส ซึ่งเชื่อมต่อกับเส้นทางการค้าไฮเปอร์สเปซ ไซซาร์ รุน อีกทีหนึ่ง ทาทูอีนอยู่ไม่ห่างจากคอเรลเลียน รุน มากนัก มีระบบนำทางเป็นของตัวเอง อย่างไรก็ดีดาวดวงนี้มีบทบาทสำคัญในเหตุการณ์สำคัญระดับกาแลกซีในฐานะเป็นบ้านเกิดของอนาคิน สกายวอล์คเกอร์ และสถานที่ที่ลุค สกายวอล์คเกอร์ ถูกนำมาซ่อนตัวอยู่จนกว่าจะโตเป็นผู้ใหญ่</doc>
