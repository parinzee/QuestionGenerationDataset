<doc id="261176" url="https://th.wikipedia.org/wiki?curid=261176" title="พระเจ้าหลุยส์ที่ 2 แห่งฮังการี">พระเจ้าหลุยส์ที่ 2 แห่งฮังการี พระเจ้าหลุยส์ที่ 2 แห่งฮังการี (; 1 กรกฎาคม ค.ศ. 1506 – 29 สิงหาคม ค.ศ. 1526) เป็นพระมหากษัตริย์แห่งราชอาณาจักรฮังการีผู้ครองราชย์ระหว่าง ค.ศ. 1516 จนเสด็จสวรรคตเมื่อวันที่ 29 สิงหาคม ค.ศ. 1526 ในยุทธการโมเฮ็คส์ หลุยส์เป็นพระราชโอรสของสมเด็จพระเจ้าวลาดิสเลาสที่ 2 แห่งฮังการี (Vladislas II of Bohemia and Hungary) และพระอัครมเหสีองค์ที่สามแอนน์เดอฟัวซ์ หลังจากที่พระราชบิดาเสด็จสวรรคตในปี ค.ศ. 1516 แล้วหลุยส์ก็เสด็จขึ้นครองราชย์เป็นกษัตริย์แห่งโบฮีเมียและฮังการี พระองค์ทรงได้รับการอุปถัมภ์เป็นพระราชโอรสบุญธรรมของสมเด็จพระจักรพรรดิแม็กซิมิเลียนที่ 1 แห่งโรมันอันศักดิ์สิทธิ์ในปี ค.ศ. 1515 เมื่อสมเด็จพระจักรพรรดิแม็กซิมิเลียนเสด็จสวรรคตในปี ค.ศ. 1519 จอร์จ ฟอน โฮเฮนโซลเลิร์น มากราฟแห่งบรานเดนบวร์ก-อันสบาคผู้เป็นผู้พิทักษ์ตามกฎหมายก็รับเลี้ยงหลุยส์ต่อ</doc>
