<doc id="686085" url="https://th.wikipedia.org/wiki?curid=686085" title="ฟูจิง">ฟูจิง ฟูจิง () หรือ ฟูฮะกุ () หรือ คะเซะโนะกะมิ ( "วายุเทพ") เป็นเทพเจ้าแห่งสายลมตามคติลัทธิชินโตของญี่ปุ่น ปรากฏใน โคจิกิ () ว่าถือกำเนิดมาจากเทพอิซะนะมิ ฟูจิง มีดวงหน้าคล้ายจิ้งจกแต่มีร่างกายเหมือนมนุษย์ มีผิวกายสีแดงและน้ำตาล ทรงศิราภรณ์หนังเสือดาว และแบกถุงใส่ลมขนาดใหญ่ไว้บนบ่า ในงานจิตรกรรมของญี่ปุ่น มักปรากฏภาพ ฟูจิง กับไรจิง () ซึ่งเป็นอัสนีเทพคู่กันประวัติ ประวัติ. สันนิษฐานว่าคติวายุเทพของญี่ปุ่นนี้อาจเกิดมาจากมรดกการแลกเปลี่ยนทางวัฒนธรรมบนเส้นทางสายไหม จากการที่กรีซเข้าปกครองเอเชียกลางและอินเดีย และเผยแผ่ความเชื่อเทพเจ้ากรีกเข้ามา เทพบอเรียส (Boreas) ของกรีก ได้กลายเป็น เทพวาร์โด (Wardo) ในคติพุทธแบบกรีก คติวายุเทพดังกล่าวได้แผ่มายังประเทศจีนก่อนเข้ามายังญี่ปุ่น กลายเป็น ฟูจิง วายุเทพของญี่ปุ่นในเวลาต่อมา</doc>
