<doc id="890022" url="https://th.wikipedia.org/wiki?curid=890022" title="โยเซฟ เบร็คโทลด์">โยเซฟ เบร็คโทลด์ โยเซฟ เบร็คโทลด์ () เป็นสมาชิกพรรคนาซีระดับชั้นอาวุโสช่วงแรกและเป็นผู้ร่วมก่อตั้งกองกำลังกึ่งทหารทั้งสองหน่วยได้แก่ หน่วยชตูร์มับไทลุง(SA) และหน่วยชุทซ์ชทัฟเฟิล(SS). เบร็คโทลด์ได้เข้าเป็นทหารในสงครามโลกครั้งที่หนึ่งและด้วยความพ่ายแพ้สงครามของเยอรมนีทำให้เขาเข้าร่วมพรรคกรรมกรเยอรมัน(DAP).พรรคการเมืองขนาดเล็กที่มีอุดมการณ์สุดโต่งในสมัยนั้น เขายังคงอยู่ในพรรคหลังจากที่มันได้กลายเป็นที่รู้จักกันเป็นอย่างดีในฐานะพรรคกรรมกรชาติสังคมนิยมเยอรมันหรือพรรคนาซี(NSDAP) และกลายเป็นผู้บัญชาการคนที่สองของหน่วยชุทซ์ชทัฟเฟิลหรือหน่วยเอ็สเอ็ส ตั้งแต่เมษายน ปี ค.ศ. 1926 ถึง มีนาคม ค.ศ. 1927. ภายหลังจากที่เขาได้ลาออกจากผู้นำหน่วยเอ็สเอ็ส เบร็คโทลด์ได้ใช้เวลาส่วนใหญ่ในการเขียนหนังสือนิตยสารและวารสารของนาซี.เขารอดชีวิตจากสงคราม แต่กลับถูกจับกุมโดยฝ่ายสัมพันธมิตร ต่อมาเบร็คโทลด์ก็ได้รับการปล่อยตัวและเสียชีวิตในปี ค.ศ. 1962 เขาได้เป็นบุคคลที่รอดชีวิตคนสุดท้ายจากที่ครองยศตำแหน่งของไรชส์ฟือเรอร์-เอ็สเอ็สและเป็นเพียงคนเดียวที่รอดชีวิตในช่วงสงครามโลกครั้งที่สอง.</doc>
