<doc id="627857" url="https://th.wikipedia.org/wiki?curid=627857" title="แกงบุ่มไบ่">แกงบุ่มไบ่ แกงบุ่มไบ่ เป็นแกงโบราณของไทยที่มีลักษณะคล้ายแกงอินเดียมาก นิยมแกงกับไก่หรือเนื้อวัว ใส่เครื่องเทศหลายชนิด เคี่ยวกะทิจนแตกมัน มีรสเปรี้ยวจากมะขามเปียก บันทึกเกี่ยวกับแกงชนิดนี้ที่เก่าที่สุด อยู่ในสมัยรัชกาลที่ 5 นิยมใส่ผักคือหอมใหญ่และแตงร้าน น้ำพริกแกงประกอบด้วย พริกไทย ลูกผักชี ยี่หร่า ดอกจันทน์ (หรือรกหุ้มเมล็ดของผลจันทน์เทศ) ลูกจันทน์ (หรือเมล็ดจันทน์เทศ) พริกแห้ง เกลือ ข่าแก่ ขมิ้น กระเทียม หอมแดง กะปิ</doc>
