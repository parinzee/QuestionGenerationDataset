<doc id="852488" url="https://th.wikipedia.org/wiki?curid=852488" title="สนามกีฬาฟัลเมอร์">สนามกีฬาฟัลเมอร์ สนามกีฬาฟัลเมอร์ () หรือที่เรียกกันตามชื่อของผู้ให้การสนับสนุนว่า สนามกีฬาอเมริกันเอ็กซ์เพรสคอมมูนิตี (American Express Community Stadium) หรือที่เรียกกันทั่วไปว่า ดิอาแม็กซ์ (The Amex) เป็นสนามฟุตบอลของไบรตันแอนด์โฮฟอัลเบียน สโมสรฟุตบอลประจำเมืองไบรตันและโฮฟ ของประเทศอังกฤษ เล่นในระดับเดอะแชมเปียนชิป และพรีเมียร์ลีกในฤดูกาล 2017–18 มีที่ตั้งในเมืองไบรตันและโฮฟ มีความจุทั้งสิ้น 30,750 คน นับว่าได้มาตรฐานระดับสโมสรขนาดใหญ่ในพรีเมียร์ลีก ก่อสร้างขึ้นมาด้วยการระดมเงินทุนจำนวน 105 ล้านปอนด์ เมื่อปี ค.ศ. 2009 จากการเข้ามาของโทนี บลูม ที่รับตำแหน่งประธานคนใหม่ในขณะนั้น และสร้างเสร็จเมื่อปี ค.ศ. 2011 โดยก่อนหน้านั้นในปี ค.ศ. 1996 สโมสรประสบกับปัญหาการเงิน ทำให้ต้องมีการเร่ขายสนามเหย้าเดิม คือ โกลด์สโตนกราวด์ ที่ใช้มาตั้งแต่ปี ค.ศ. 1901 เพื่อประคองสถานะการเงิน</doc>
