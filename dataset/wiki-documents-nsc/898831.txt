<doc id="898831" url="https://th.wikipedia.org/wiki?curid=898831" title="รถถัง จิตรเมืองนนท์">รถถัง จิตรเมืองนนท์ รถถัง จิตรเมืองนนท์ (ชื่อเล่น: บ่าว; 23 กรกฎาคม พ.ศ. 2540 – ) เป็นนักมวยไทยชาวไทย ที่มีผลงานการแข่งขันในระดับโลก โดยได้รับการกล่าวว่ามีความทรหด และการโจมตีที่รุนแรงประวัติ ประวัติ. รถถัง จิตรเมืองนนท์ มีชื่อจริงคือทินกร ศรีสวัสดิ์ เกิดที่อำเภอป่าพะยอม จังหวัดพัทลุง เริ่มต่อยมวยตั้งแต่อายุ 10 กว่าขวบ ก่อนที่จะเดินสายชกทั่วภาคใต้โดยใช้ชื่อรถถัง เกียรติชูโฉม จากนั้น เขาได้เดินทางมาแข่งขันที่กรุงเทพมหานครครั้งแรก โดยเป็นฝ่ายเสมอกับขุนเดียว พยัพคำพันธุ์ ที่สนามมวยราชดำเนิน ครั้นต่อมา รถถังเป็นฝ่ายเสมอกับปืนกล ต.สุรัตน์ ที่เวที อ.ต.ก. พ.ศ. 2556 รถถังเป็นฝ่ายชนะปืนกล ต.สุรัตน์ ที่เวทีมวยเทพประสิทธิ์ พัทยา ส่วนในรายการมวยไทย 7 สี ของปีเดียวกัน รถถังเป็นฝ่ายแพ้น็อกแสงเทียน ศ.ศรสิงห์ พ.ศ. 2558 ในรายการมวยไทย 7 สี รถถังป็นฝ่ายแพ้คะแนนยอดเพชร แป๋งกองปราบ ส่วนในเดือนกรกฎาคม พ.ศ. 2559 รถถังเป็นฝ่ายชนะคะแนนสิงห์ทอง ส.ยิ่งเจริญการช่าง ที่สนามมวยคม ชัด ลึก อตก.3 จังหวัดนนทบุรี จากนั้น ในเดือนตุลาคม รถถังเข้าแข่งขันคู่เอกรายการศึกมวยไทย ท่อน้ำไทย เดอะฮีโร่ ที่จัดขึ้น ณ สนามมวยคม ชัด ลึก อตก.3 จังหวัดนนทบุรี โดยเป็นฝ่ายชนะน็อกทางเทคนิคชาติชาย ศิษย์ป๋านนท์ ในยกที่ 4 จากนั้น รถถังเป็นฝายชนะน็อกเด่นสยาม ส.พันธุ์สุวรรณ ในยกที่ 4 ที่เวทีมวยสยามอ้อมน้อย และชนะคะแนนมังกรขาว ศิษย์แก้วประพล ในวันที่ 26 กุมภาพันธ์ พ.ศ. 2560 รถถังเป็นฝ่ายชนะคะแนนสิบแสน ต.เอี๋ยวเจริญทองภูเก็ต ในรายการมวยไทย 7 สี ส่วนในเดือนกรกฎาคม ของปีเดียวกัน รถถังเข้าแข่งขันรายการคู่เอก โดยเป็นฝ่ายชนะคะแนนชัย ส.จ.ต้อยแปดริ้ว และคว้าแชมป์รุ่นซูเปอร์เฟเธอร์เวท ของเวทีมวยสยามอ้อมน้อยมาครองได้สำเร็จ และในปีเดียวกัน รถถังเป็นฝ่ายชนะคะแนนมงคลแก้ว ส.สมหมาย ที่อำเภอเกาะสมุย ส่วนวันที่ 3 พฤศจิกายน ได้มีการจัดการแข่งขันศึกรวมพลคนแปดริ้ว ที่สนามมวยเวทีลุมพินี โดยรถถังได้พบกับคู่ชกอย่างเพชรมรกต แม็กจันดี ในคู่เอกของรายการ จากการแข่งขันครั้งนี้ รถถังเป็นฝ่ายชนะคะแนนชีวิตส่วนตัว ชีวิตส่วนตัว. ด้านชีวิตส่วนตัว รถถังแต่งงานกับ น้องฟ้า ซึ่งเป็นแฟนสาวจากจังหวัดชัยภูมิ และมีลูกสาวชื่อแพรวา อาหารที่รถถังชอบคือกระเพราหมูสับไข่เยี่ยวม้า ส่วนศิลปินที่ชื่นชอบคือไหมไทย หัวใจศิลป์ และนักแสดงที่ชอบคือพิมพ์ชนก ลือวิเศษไพบูลย์ นอกจากนี้ รถถังยังเชียร์สโมสรฟุตบอลแมนเชสเตอร์ยูไนเต็ด และมีนักฟุตบอลที่ประทับใจคือซลาตัน อีบราฮีมอวิช สำหรับแนวภาพยนตร์ที่ชอบคือแอ็กชันบู๊ล้างผลาญ อนึ่ง รถถังมีบุคคลต้นแบบในการชกมวยไทยคือปกรณ์ พี.เค.แสนชัยมวยไทยยิมเกียรติประวัติเกียรติประวัติ. - พ.ศ. 2560 : แชมป์รุ่นซูเปอร์เฟเธอร์เวท เวทีมวยสยามอ้อมน้อยกระแสตอบรับ กระแสตอบรับ. รถถังเป็นนักมวยไทยที่ได้รับการกล่าวขวัญถึงสไตล์การต่อสู้แบบบุกตะลุย ที่มักเป็นฝ่ายเดินหน้าไม่มีถอยหลัง ซึ่งเปรียบเสมือนรูปแบบการเคลื่อนที่ของรถถัง รถถังเป็นนักมวยไทยที่สามารถสร้างกระแสตอบรับ ในการดึงดูดแฟนมวยเพิ่มขึ้นเรื่อยมา นอกจากนี้ เขายังเป็นที่ต้องการสำหรับโปรโมเตอร์มวยไทยหลายราย ในการให้มาแข่งขันรายการที่ตนจัด ในปี พ.ศ. 2561 เว็บไซต์เอสเอ็มเอ็ม สปอร์ต ได้จัดให้รถถังเป็น 1 ใน 5 นักมวยไทยที่เป็นฝันร้ายของคู่ชกสิ่งสืบเนื่อง สิ่งสืบเนื่อง. รถถังได้ทำค่ายมวย อ.ขวัญชัย ที่อำเภอแก้งคร้อ จังหวัดชัยภูมิ และมีความปรารถนาในอนาคต คือการเปิดโรงฝึกเพื่อถ่ายทอดศิลปะแม่ไม้มวยไทยให้แก่คนรุ่นหลังสถิติการแข่งขัน</doc>
