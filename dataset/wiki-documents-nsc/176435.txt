<doc id="176435" url="https://th.wikipedia.org/wiki?curid=176435" title="โฟร์โมสต์">โฟร์โมสต์ โฟร์โมสต์ () เป็นชื่อเครื่องหมายการค้าของผลิตภัณฑ์จากนม ซึ่งอยู่ภายใต้การบริหารงาน และกำกับดูแลคุณภาพโดยกลุ่ม รอยัล ฟรีสแลนด์ คัมพินา (Royal Friesland Campina) กลุ่มสหกรณ์โคนมรายใหญ่ จากราชอาณาจักรเนเธอร์แลนด์, สหพันธ์สาธารณรัฐเยอรมนี และราชอาณาจักรเบลเยียม ปัจจุบันมีบริษัทในเครือกว่า 20 ประเทศทั่วโลก สำหรับในประเทศไทยบริหารงานโดย บริษัท ฟรีสแลนด์ คัมพินา (ประเทศไทย) จำกัด (มหาชน)ประวัติ ประวัติ. โฟร์โมสต์ (ประเทศไทย) เริ่มดำเนินธุรกิจผลิตและจัดจำหน่าย ผลิตภัณฑ์ไอศกรีมและนมคืนรูป ตั้งแต่ปี พ.ศ. 2499 โดยก่อตั้งบริษัท โฟร์โมสต์ อาหารนม (กรุงเทพฯ) จำกัด พร้อมทั้งเปิดโรงงานแห่งแรกขึ้น ที่บริเวณหลักสี่กรุงเทพมหานคร ต่อมาในปี พ.ศ. 2510 เพิ่มผลิตภัณฑ์นมข้นหวานและนมข้นจืด โดยเปิดโรงงานแห่งใหม่ที่สำโรง จังหวัดสมุทรปราการ ต่อมาในปี พ.ศ. 2521 เพิ่มกำลังการผลิตเพื่อรองรับการส่งออก ไปยังกลุ่มประเทศในทวีปเอเชียคือ สาธารณรัฐสิงคโปร์, เขตปกครองพิเศษฮ่องกง, สาธารณรัฐจีน (ไต้หวัน) และสาธารณรัฐประชาธิปไตยประชาชนลาว จากนั้นเมื่อปี พ.ศ. 2527 เริ่มจำหน่ายผลิตภัณฑ์นมยูเอชที และในปี พ.ศ. 2532 เริ่มจำหน่ายผลิตภัณฑ์นมเปรี้ยวยูเอชที อนึ่ง เมื่อปี พ.ศ. 2535 โฟร์โมสต์ (ประเทศไทย) ขายธุรกิจไอศกรีมให้แก่วอลล์ เนื่องจากต้องการบริหารธุรกิจหลัก คือจำหน่ายผลิตภัณฑ์จากนมเพียงอย่างเดียว โดยให้สิทธิการใช้ ตราสัญลักษณ์ไอศกรีมโฟร์โมสต์ แก่วอลล์เป็นเวลา 3 ปี นอกจากนี้ โฟร์โมสต์ (ประเทศไทย) ยังเคยดำเนินธุรกิจ ร้านจำหน่ายไอศกรีม ศาลาโฟร์โมสต์ ซึ่งเปิดสาขาอยู่กับโรงภาพยนตร์ขนาดใหญ่ในกรุงเทพมหานคร เช่น ศาลาเฉลิมไทย โรงภาพยนตร์สยาม เป็นต้น แต่ปัจจุบันยุติกิจการนี้แล้วโครงการ DDP โครงการ DDP. บริษัท ฟรีสแลนด์คัมพิน่า (ประเทศไทย) จำกัด (มหาชน) หรือนมโฟร์โมสต์ (Foremost) ได้จัดตั้งโครงการฝ่ายพัฒนาโคนมและคุณภาพน้ำนม หรือ Dairy Development Program (DDP) ขึ้นมาเพื่อเป็นช่องทางในการติดต่อสื่อสารระหว่างบริษัทฯ และศูนย์รวบรวมน้ำนมดิบ โดยเป็นการรวบรวมข่าวประชาสัมพันธ์ กิจกรรมต่างๆ ในรอบเดือน หรือความเคลื่อนไหวในวงการโคนม รวมทั้งการนำเสนอความรู้แก่ศูนย์รวบรวมน้ำนมดิบและสมาชิกเกษตรกร เพื่อให้ทางศูนย์รวบรวมน้ำนมดิบได้เผยแพร่ข่าวสารให้กับเหล่าทีมงานหรือสมาชิกเกษตรกรได้รับทราบเพื่อส่งเสริมการเลี้ยงโคนมและพัฒนาคุณภาพน้ำนมดิบต่อไป ทั้งนี้จากโครงการดังกล่าว ยังได้รับการสนับสนุนของรัฐบาลประเทศเนเธอร์แลนด์ผ่านสถานเอกอัครราชทูตประจำประเทศไทย โดยส่งตรงความรู้ ประสบการณ์และความเชี่ยวชาญสู่เกษตรกรไทย มุ่งมั่นยกระดับคุณภาพในทุกมิติของเกษตรกรฟาร์มโคนมไทยให้ได้มาตรฐานระดับโลก ทั้งในด้านการเลี้ยงโคนม คุณภาพน้ำนมที่ดี ตลอดจนถึงมิติคุณภาพชีวิตที่ดีขึ้นของเกษตรกรไทยผลิตภัณฑ์ผลิตภัณฑ์. - นมโฟร์โมสต์โอเมก้า 3 6 9 และ นมโฟร์โมสต์โอเมก้า โอเมก้า โกลด์ รสจืด, หวาน, ช็อกโกแลต- นมยูเอชที/พาสเจอร์ไรซ์ "โฟร์โมสต์" รสจืด, หวาน, ช็อกโกแลต, สตรอเบอร์รี, กล้วย, พร่องมันเนยรสจืด และพร่องมันเนย รสช็อกโกแลต- นมเปรี้ยวยูเอชที/พาสเจอร์ไรซ์ "โยโมสต์",- ผลิตภัณฑ์ใหม่ นมกล่อง โฟร์โมสต์ โคโคนัท ดีไลท์- โยเกิร์ตชนิดถ้วย "โฟร์โมสต์"- นมข้นจืด/นมข้นหวาน "เรือใบ", "นกเหยี่ยว", "มายบอย"- ฯลฯคลังภาพ</doc>
