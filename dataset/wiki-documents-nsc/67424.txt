<doc id="67424" url="https://th.wikipedia.org/wiki?curid=67424" title="มโน">มโน มโน แปลว่า ใจ, ความคิด, อยู่ในกลุ่มคำที่มีความหมายคล้ายกันคือ จิต มนัส เป็นอายตนะภายในอย่างสุดท้ายใน 6 อย่างคือ ตา หู จมูก ลิ้น กาย ใจ มโน ปกติใช้นำหน้าคำอื่นๆ ที่แสดงถึงความเกี่ยวเนื่องกับใจ เช่น- มโนกรรม การกระทำทางใจ - มโนทวาร ทวารคือใจ - มโนทุจริต การประพฤติชั่วด้วยใจ - มโนสุจริต การประพฤติชอบด้วยใจ - มโนวิญญาณ ความรู้ทางใจ - มโนสัมผัส สัมผัสทางใจ - มโนรม เป็นที่ชอบใจ มโนหมายถึง สภาวะของจิตที่น้อมจิตไปกำหนดสนใจ ตามเจตสิกที่เข้ามาปรุงแต่งให้จิตเพ่งความสนใจ ในอายตนะต่างๆ โดยเฉพาะ มโนวิญญาณคือการน้อมจิตไปในธรรมารมณ์ทั้ง 3 คือ1.การน้อมจิตเสพเวทนา 2.การน้อมจิตระลึกถึงความจำในสัญญา(การนึก) และ3.การน้อมจิตปรุงแต่งสังขาร 3 คือกายสังขาร(เคลื่อนไหวร่างกาย) วจีสังขาร(การคิด) จิตสังขาร(ปรุงแต่งอารมณ์แก่จิต) มโนเป็นทั้งภวังคจิต เป็นทั้งวิถีจิต ตามวาระขณะจิตนั้นๆ- ภวังคจิต หมายเอา มโนทวาร - วิถีจิต หมายเอา มโนวิญญาณ</doc>
