<doc id="639719" url="https://th.wikipedia.org/wiki?curid=639719" title="ฮวัง ย็อน-จู">ฮวัง ย็อน-จู ฮวัง ย็อน-จู (; 13 สิงหาคม ค.ศ. 1986 — ) เป็นนักกีฬาวอลเลย์บอลหญิงทีมชาติเกาหลีใต้ เธอสำเร็จการศึกษาจากโรงเรียนมัธยมปลายสตรีวิทยาการคอมพิวเตอร์ซูว็อนเมื่อปี ค.ศ. 2005 (ซึ่งเป็นสถาบันเดียวกันกับที่คิม ย็อน-คย็อง, ฮัน ซง-อี และฮัน ยู-มี จบมา) และฮวัง ย็อน-จู ได้เป็นส่วนหนึ่งในการพาทีมชนะรางวัลเหรียญเงินของการแข่งขันเอเชียนเกมส์ 2010 หนึ่งปีถัดมา เธอสามารถพาทีมฮุนได อีแอนด์ซี ของเธอเข้าครองตำแหน่งทีมชนะเลิศในการแข่งขันวี-ลีก (ฤดูกาล 2010-2011) ได้เป็นสมัยแรก รวมถึงเธอยังได้รับรางวัลผู้เล่นทรงคุณค่าจากการแข่งขันครั้งดังกล่าว</doc>
