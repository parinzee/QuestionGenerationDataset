<doc id="430995" url="https://th.wikipedia.org/wiki?curid=430995" title="แดนนี เทรโฮ">แดนนี เทรโฮ แดนนี เทรโฮ () นักแสดงชาวอเมริกันเชื้อสายเม็กซิกัน เกิดเมื่อวันที่ 16 พฤษภาคม พ.ศ.2487 มีชื่อเต็มว่า แดนนี เทรโฮ' (Dan Trejo, Jr) เกิดที่ลอสแอนเจลิส รัฐแคลิฟอร์เนีย ในวัยเด็กและวัยรุ่นเคยผ่านการใช้ชีวิตมาอย่างโชกโชน จนถูกจับเข้าทัณฑสถานเป็นเวลานาน 11 ปี ในข้อหายาเสพย์ติด ในนั้นเทรโฮเข้าโปรแกรมที่ช่วยให้ตัวเองหลุดพ้นการการติดสุราและยาเสพย์ติด เมื่อพ้นโทษออกมาแล้ว เทรโฮได้ทำกิจกรรมเพื่อสังคมรณรงค์เรื่องยาเสพย์ติดในวัยรุ่น เทรโฮ เข้าสู่แวดวงบันเทิงด้วยการที่ปรึษาในกองถ่ายของภาพยนตร์เรื่อง Runaway Train และได้รับข้อเสนอให้รับบทเป็นนักโทษ จากนั้นก็ได้แสดงในเรื่อง Desperado ที่ทำให้ได้รับบทเด่นที่ทุกคนต้องจดจำเป็นครั้งแรกกับบทนักปามีด และเรื่องต่อ ๆ มาอย่าง From Dusk till Dawn, Heat, Con Air, Once Upon a Time in Mexico รวมถึงภาพยนตร์ไตรภาคชุด Spy Kids ซึ่งโดยมากแล้ว เป็นผลงานของ แควนติน ทารันติโน และโรเบิร์ต โรดริเกวซ ทำให้เทรโอเป็นที่รู้จักกันดีในบทของตัวประกอบที่เป็นตัวร้าย เช่น นักโทษหรือนักฆ่า ในภาพยนตร์แอ๊คชั่นอเมริกันเม็กซิกัน ในกว่า 100 เรื่อง จนกระทั่งมาได้รับบทเป็นตัวเอกครั้งแรก ในเรื่อง Machete ในบทชื่อเดียวกับชื่อเรื่อง ในปี ค.ศ. 2010 ชีวิตส่วนตัว เทรโอสมรสแล้ว มีลูกทั้งหมด 3 คน และในปี ค.ศ. 2000 ได้ก่อตั้งโปรดักชั่นเฮ้าส์ของตัวเองที่ชื่อ Starburst และได้อำนวยการสร้างภาพยนตร์มากมาย ตั้งแต่ภาพยนตร์สั้นรางวัล An Eye for Talent, The Animal Factory ของ สตีฟ บุสเซมี่ รวมถึงภาพยนตร์ตลก High Hopes ซึ่งเป็นเรื่องของกลุ่มนักแสดงฮอลลิวู้ดที่วางแผนขโมยยาเสพย์ติดจากเอฟบีไอ ก่อนที่จะนำมาคืนเพื่อนำเงินรางวัลมาสร้างภาพยนตร์ด้วยผลงานด้านการแสดง</doc>
