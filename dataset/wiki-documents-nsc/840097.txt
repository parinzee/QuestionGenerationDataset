<doc id="840097" url="https://th.wikipedia.org/wiki?curid=840097" title="พลังงานในประเทศไทย">พลังงานในประเทศไทย พลังงานในประเทศไทย กล่าวถึงการใช้พลังงาน และการผลิตไฟฟ้า การนำเข้าและส่งออกไฟฟ้าของประเทศไทย ในปี พ.ศ. 2556 กระทรวงพลังงานได้กล่าวว่าประเทศไทยมีการใช้พลังงาน 75.2 Mtoe และเพิ่มขึ้นจากปีก่อนหน้าร้อยละ 2.6 โดยทางบริษัทบริติชปิโตรเลียมได้ประมาณการใช้พลังงานของประเทศไทยที่ 115.6 Mtoe ในปีเดียวกัน ในขณะเดียวกันมีการประมาณการที่กล่าวถึงในเดอะเวิลด์แฟกต์บุ๊กว่าในปี พ.ศ. 2557 ประเทศไทยมีกำลังการผลิตไฟฟ้าที่ 164,000 กิโลวัตต์-ชั่วโมง โดยมีการนำเข้าไฟฟ้า 12,000 กิโลวัตต์-ชั่วโมง และส่งออกไฟฟ้า 1,600 กิโลวัตต์-ชั่วโมง ประเทศไทยสามารถผลิตน้ำมันได้ประมาณหนึ่งในสามของน้ำมันที่มีการใช้ในประเทศและเป็นประเทศที่มีการนำเข้าน้ำมันเป็นอันดับสองของประเทศในเอเซียตะวันออกเฉียงใต้ ประเทศไทยยังเป็นผู้ผลิตแก๊สธรรมชาติเป็นจำนวนมาก และมีถ่านหินเป็นอันดับที่สองของเอเซียตะวันออกเฉียงใต้รองจากประเทศอินโดนีเซียไฟฟ้า ไฟฟ้า. ร้อยละ 90 ของพลังงานที่ใช้ในเมืองไทยผลิตในรูปแบบดั้งเดิม จากรูปแบบของการใช้พลังงานเชื้อเพลิงเช่น น้ำมัน แก๊สธรรมชาติ และถ่านหิน โดยส่วนที่เหลือเป็นพลังงานจากพลังงานทางเลือก อาทิ มวลชีวภาพ แก๊สชีวภาพ พลังงานน้ำ พลังงานแสงอาทิตย์ พลังงานลม ฯลฯ</doc>
