<doc id="308006" url="https://th.wikipedia.org/wiki?curid=308006" title="พรีเชียส">พรีเชียส พรีเชียส () เป็นภาพยนตร์อเมริกันแนวดราม่า กำกับโดยลี แดเนียลส์ ผู้เขียนบทภาพยนตร์คือ เจฟฟรีย์ เอส. เฟลตเชอร์ ดัดแปลงจากบทประพันธ์ของแซปไฟร์ในปี 1996 เรื่อง Push มีเนื้อเรื่องเกี่ยวกับตัวละครใหญ่ที่แสดงโดยแกบโบเรย์ ซิดิเบ กับบทบาทนักแสดงในชื่อเดียวกับชื่อเรื่อง ร่วมแสดงโดยโม'นิก, พอลลา แพตตัน, มารายห์ แครี และเลนนี คราวิตซ์ ในบทสมทบ ภาพยนตร์ถือเป็นภาพยนตร์แจ้งเกิดของซิดิเบ ภาพยนตร์ในช่วงที่ยังไม่มีผู้จัดจำหน่าย ฉายรอบปฐมทัศน์ ซึ่งได้รับกระแสตอบรับที่ดีจาก เทศกาลภาพยนตร์ซันแดนซ์ 2009 และเทศกาลภาพยนตร์เมืองคานส์ ในชื่อว่า Push: Based On The Novel By Sapphire ที่เทศกาลภาพยนตร์ซันแดนซ์ ได้รับรางวัลผู้ชมและได้รับรางวัลแกรนด์จูรีไพรซ์ ในสาขาดราม่ายอดเยี่ยม เช่นเดียวกับรางวัลจูรีไพรซ์พิเศษ สำหรับการแสดงสมทบของ โม'นิก หลังจากฉายที่เทศกาลภาพยนตร์ซันแดนซ์เมื่อเดือนกุมภาพันธ์ ค.ศ. 2009 ไทเลอร์ เพอร์รีประกาศว่า เขาและโอปราห์ วินฟรีย์ จะเป็นช่วยเหลือด้านการประชาสัมพันธ์ภาพยนตร์ ซึ่งออกฉายผ่านไลออนส์เกตเอนเตอร์เทนเมนต์ พรีเชียส ได้รับรางวัลพีเพิลส์ชอยซ์ จากเทศกาลภาพยนตร์นานาชาติโตรอนโต ในเดือนกันยายน จากนั้นภาพยนตร์ได้เปลี่ยนชื่อจาก Push มาเป็น Precious: Based on the Novel 'Push' by Sapphire เพื่อหลีกเลี่ยนความสับสนกับภาพยนตร์แนวแอ็กชันเรื่อง Push ที่ออกฉายปี 2009 ไลออนส์เกต ได้ให้ภาพยนตร์ออกฉายจำกัดจำนวนโรงในอเมริกาเหนือ เมื่อวันที่ 6 พฤศจิกายน ค.ศ. 2009 (ขยายรอบเมื่อ 20 พฤศจิกายน) พรีเชียส ได้รับเสียงตอบรับแง่บวกจากนักวิจารณ์ ทั้งด้านการแสดง เนื้อเรื่อง และมีเนื้อหาชมเชยเป็นส่วนใหญ่ บางคำวิจารณ์พุ่งประเด็นไปที่ความกลัวของเนื้อหาภาพยนตร์ที่ส่งสาระแง่ลบ นักวิจารณ์บางคนรู้สึกว่าภาพยนตร์ไม่ได้ดำเนินตามที่โฆษณา ในสุดสัปดาห์ของวันออกฉายจำกัดโรง ภาพยนตร์ทำรายได้ 1.8 ล้านดอลลาร์สหรัฐ ทำให้อยู่อันดับ 12 บนตารางบ็อกซ์ออฟฟิส จากข้อมูลเดือนกุมภาพันธ์ 2010 ภาพยนตร์ทำรายได้ 50.8 ล้านดอลลาร์สหรัฐ จากงบ 10 ล้านดอลลาร์สหรัฐ ภาพยนตร์ได้รับการเสนอชื่อเข้าชิงรางวัลลูกโลกทองคำและรางวัลแซกอวอร์ด 3 สาขา ได้รับการเสนอชื่อเข้าชิงรางวัลออสการ์ 6 สาขา</doc>
