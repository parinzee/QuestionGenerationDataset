<doc id="79231" url="https://th.wikipedia.org/wiki?curid=79231" title="บรูซ โครบเบอลาร์">บรูซ โครบเบอลาร์ บรูซ ดาฟิด โครบเบอลาร์ () เป็นอดีตนักฟุตบอลชาวซิมบับเวเชื้อสายดัตช์และแอฟริกาใต้ เคยเล่นในตำแหน่งผู้รักษาประตูให้กับสโมสรฟุตบอลลิเวอร์พูลและสโมสรอื่น ๆประวัติการแข่งประวัติการแข่ง. - ย้ายทีมมาจากแวนคูเวอร์ไวต์แคปส์ สโมสรในแคนาดา ด้วยค่าตัว 250,000 ปอนด์ในสมัยของบ็อบ เพสลีย์ ในปี ค.ศ. 1981 - โครบเบอลาร์รับหน้าที่จัดการคู่ต่อสู้ต่อจากเรย์ คลีเมนซ์ เมื่อผู้รักษาประตูทีมชาติอังกฤษย้ายไปร่วมทีมทอตนัมฮอตสเปอร์อีกไม่กี่เดือนให้หลัง - จอมระห่ำชาวแอฟริกาจากซิมบับเวเข้ารับความท้าทายครั้งใหม่และเป็นปราการหลังตัวสุดท้ายให้กับลิเวอร์พูลซึ่งได้รับชัยชนะทั้งในบ้านและต่างแดนอย่างล้นหลาม บางครั้ง ความมั่นใจในสนามก็ก่อเรื่องประหลาด ๆ ขึ้นมาได้ แต่ความที่ชอบโชว์และอวดโอ้ก็มิได้ลดพรสวรรค์และความสามารถอย่างแท้จริงของเขาลงไปเลย - ตลอดเวลา 13 ปีที่แอนฟีลด์ เขาลงสนามทั้งหมดกว่า 600 นัด และคว้าแชมป์ได้ถึง 13 รายการคือ แชมป์ลีก 6 สมัย ยูโรเปียนคัพ 1 สมัย เอฟเอคัพ 3 สมัย และลีกคัพอีก 3 สมัย - การรักษาประตูของโครบเบอลาร์ ซึ่งสภาพร่างกายไม่พร้อม ในการดวลจุดโทษนัดชิงชนะเลิศยูโรเปียนคัพที่เจอกับโรมาในปี 1984 เป็นความพยายามแห่งความทรงจำจริง ๆ และทำให้ขุนพลกราซีอานียิงพลาดไป เขาย้ายไปร่วมทีมเซาแทมป์ตันในปี ค.ศ. 1994 หลังจากนั้นก็ย้ายไปเล่นให้พลีมัท, เบรี, ลิงคอล์นซิตี, เชชัมยูไนเต็ด และนอร์ทวิชวิกตอเรีย เป็นผู้ฝึกสอนให้กับซิมบับเวและเป็นผู้จัดการทีมให้กับสโมสรในแอฟริกาใต้ข้อมูลเฉพาะข้อมูลเฉพาะ. - วันเดือนปีเกิด : 6 ตุลาคม ค.ศ. 1957 - สถานที่เกิด : เดอร์บัน - ลงเล่นนัดแรก : 29 สิงหาคม ค.ศ. 1981 แข่งกับวุลเวอร์แฮมป์ตันวอนเดอเรอส์ (เยือน) ฟุตบอลลีกดิวิชัน 1 ผล : แพ้ 0-1 - ลงสนามให้ทีมชุดใหญ่ : 627 - ยิงประตูให้ทีมชุดใหญ่ : - - สโมสรอื่น ๆ : แวนคูเวอร์ไวต์แคปส์, ครูว์แอเล็กซานดรา, สโตกซิตี (ยืมตัว), เซาแทมป์ตัน, พลีมัท, ลิงคอล์นซิตี, นอร์ทวิชวิกตอเรีย, โอลดัม, เบรี - ติดทีมชาติขณะที่เล่นให้กับลิเวอร์พูล : ทีมชาติซิมบับเว - ยิงประตูให้ทีมชาติขณะที่เล่นให้กับลิเวอร์พูล : - - รางวัลเกียรติยศกับลิเวอร์พูล : ดิวิชัน 1 (เดิม) 1981/82, 1982/83, 1983/84, 1985/86, 1987/88 และ 1989/90 เอฟเอคัพ 1986, 1989 และ 1992, ลีกคัพ 1982, 1983 และ 1984 ยูโรเปียนคัพ 1984, แชริตีชีลด์ 1982, 1986 (แชมป์ร่วม), 1989, 1989, 1990 (แชมป์ร่วม)</doc>
