<doc id="843110" url="https://th.wikipedia.org/wiki?curid=843110" title="พระวรชายา">พระวรชายา พระวรชายา เป็นพระอิสริยยศของพระชายาในองค์สยามมกุฎราชกุมาร โดยตำแหน่งพระวรชายานั้นจะสิ้นสุดเมื่อพระสวามีเสด็จขึ้นครองราชสมบัติ พระองค์จึงจะได้รับการสถาปนาขึ้นเป็นพระบรมราชินี หรือพระสวามีเสด็จสวรรคต ทรงหย่ากับพระสวามี หรือพระวรชายาสิ้นพระชนม์ ถึงจะสิ้นสุดตำแหน่งพระวรชายาประวัติ ประวัติ. ใน พ.ศ. 2520 สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร อภิเษกสมรสกับหม่อมหลวงโสมสวลี กิติยากร พระบาทสมเด็จพระปรมินทรมหาภูมิพลอดุลยเดชจึงได้สถาปนาหม่อมหลวงโสมสวลี กิติยากรให้เป็นพระวรชายา แต่ต่อมาทรงหย่า จน พ.ศ. 2548 มีการสถาปนาหม่อมศรีรัศมิ์ มหิดล เป็นพระวรชายาแต่ต่อมาได้ลาออกจากฐานันดรศักดิ์ ทำให้ปัจจุบันตำแหน่งนี้ยังว่างอยู่ธงประจำพระองค์ ธงประจำพระองค์. ธงเยาวราชใหญ่ฝ่ายใน มีลักษณะเป็นรูปสี่เหลี่ยมผืนผ้ากว้าง 2 ส่วน ยาว 3 ส่วน ตอนต้น 2 ใน 3 ส่วนของความยาวของผืนธงเหมือนธงเยาวราชใหญ่ ตอนปลายเป็นสีขาบตัดเป็นแฉกรูปหางนกแซงแซวลึก 1 ใน 3 ส่วนของความยาวของผืนธง ธงเยาวราชน้อยฝ่ายใน มีลักษณะและสีอย่างเดียวกับธงเยาวราชน้อย เว้นแต่ชายต่อเป็นสีแดง ธงนี้ถ้าชักขึ้นแทนธงเยาวราชใหญ่ฝ่ายใน หมายความว่า เป็นการเสด็จอย่างไม่เป็นทางการ และโปรดให้งดการยิงสลุตถวายคำนับรายพระนามพระวรชายา รายพระนามพระวรชายา. พระวรชายา จนถึงปัจจุบันมีทั้งหมด 2 พระองค์ ได้แก่</doc>
