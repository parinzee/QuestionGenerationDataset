<doc id="205967" url="https://th.wikipedia.org/wiki?curid=205967" title="สถาบันแคโรลินสกา">สถาบันแคโรลินสกา สถาบันแคโรลินสกา (สวีเดน : Karolinska Institutet) เป็นสถาบันที่สอนทางด้านแพทย์และศัลยศาสตร์ เป็นโรงเรียนแพทย์ที่ใหญ่ที่สุดในสวีเดน และเป็นหนึ่งในมหาวิทยาลัยแพทย์ที่ใหญ่ที่สุดในยุโรป มีชื่อเดิมว่า Royal Caroline Institute ก่อตั้งเมื่อปี 1810 ตั้งอยู่ที่เขต โซลน่า (Solna) เป็นวิทยาเขตหลัก และที่เขต ฮุดดิงเง่ะ (Huddinge) ทั้งสองที่ เป็นที่ตั้งของโรงพยาบาลมหาวิทยาลัยแคโรลินสกา (Karolinska Universitet Sjukhus) นอกจากนี้ยังมี โรงพยาบาลดันเดอรีด (Danderyds sjukhuset) และโรงพยาบาลเซิร์ดเดอร์ (Södersjukhuset.) เป็นโรงพยาบาลของมหาวิทยาลัยอีกด้วย สถาบันแคโรลินสกา เป็นศูนย์กลางการรักษาและการศึกษาทางการแพทย์ในประเทศสวีเดน โดยโรงพยาบาลมหาวิทยาลัยแคโรลินสกาซุลน่า และโรงพยาบาลมหาวิทยาลัยแคโรลินสกาฮุดดิงเง่อ เป็นสถานที่ฝึกสอนและทำวิจัยของมหาวิทยาลัย โดยทั้งหมดทำงานร่วมกันในชื่อ Academic health sciences center โดยสามารถผลิตบุคลากรทางการแพทย์ได้กว่า 30 เปอร์เซนต์ และมีงานวิจัยกว่า 40 เปอร์เซนต์ ของทั้งประเทศ นอกจากนี้ยังเป็นสถาบันที่ดูแลและพิจารณาผู้ที่สมควรได้รับรางวัลโนเบลสาขาการแพทย์และสรีรวิทยาด้วย ปัจจุบันมีหลักสูตรที่เปิดสอน 16 สาขา หลักสูตรเพิ่มเติมหลังปริญญา 13 สาขา และหลักสูตรพยาบาลเฉพาะทางอีก 9 สาขา หลักสูตรต่างๆสอนเป็นภาษาสวีเดน แต่หลักสูตรปริญญาโท (บางหลักสูตร) และปริญญาเอก เปิดสอนเป็นภาษาอังกฤษ จากการจัดอันดับมหาวิทยาลัยโดยวารสารไทมส์ไฮเออร์เอดูเคชันซัปพลีเมนต์ในปี 2012 สถาบันแคโรลินสกาถูกจัดอันดับในภาพรวมอยู่อันดับที่ 32 ของโลก อันดับที่ 6 ของยุโรป และอันดับที่ 1 ของสวีเดน ถูกจัดอันดับอยู่ในลำดับที่ 20 ของโลกในหัวข้อแพทยศาสตร์พรีคลินิค และวิทยาศาตร์สุขภาพ ในขณะที่การจัดอันดับมหาวิทยาลัยโลกโดย QS World University Rankings สถาบันแคโรลินสกาถูกจัดอันดับในหัวข้อแพทยศาสตร์อยู่อันดับที่ 9 ของโลก อันดับที่ 3 ของยุโรป แต่ไม่ถูกจัดอันดับในหัวข้ออื่น ในปี 2015 คณะทันตแพทยศาสตร์ของสถาบันแคโรลินสกา ได้ถูกจัดอันดับเป็นอันดับที่ 1 ของโลกในหัวข้อด้านทันตกรรม ซึ่งจัดโดย QS เช่นกันประวัติ ประวัติ. สถาบันแคโรลินสกา ก่อตั้งช่วงระหว่างปี ค.ศ. 1810 - 1811 จุดประสงค์เพื่อฝึกหัดศัลยแพทย์สำหรับกองกำลังกลาโหมสวีเดน ชื่อเดิมเมื่อก่อตั้งคือ " Medico - Chirurgiska institutet " ( Chirurg (ชีรูก) : ศัลยศาสตร์ ) เมื่อปี 1817 ได้มีการเติมคำว่า 'Karolinska' เพื่อละลึกถึง 'Karoliner' ซึ่งเป็นกลุ่มทหารของกษัตริย์ ชาร์ล หรือ คาร์ล ที่ 13 ดังนั้นสถาบันแห่งนี้จึงมีชื่อเต็มว่า King Karolinska Medico-Chirurgiska Institutet ในปี ค.ศ. 1968 ได้เปลี่ยนชื่อใหม่ เหลือเพียง Karolinska Intitutet สถาบันแคโรลินสกาได้มีการเฉลิมฉลองการก่อตั้งครบ 200 ปีในปี ค.ศ.2010 (พ.ศ. 2553)หลักสูตรการศึกษา หลักสูตรการศึกษา. สถาบันแคโรลินสกา เปิดสอนเฉพาะหลักสูตรทางการแพทย์เท่านั้น หลักสูตรที่เปิดสอนได้แก่</doc>
