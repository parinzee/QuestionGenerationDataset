<doc id="131197" url="https://th.wikipedia.org/wiki?curid=131197" title="พีท ทองเจือ">พีท ทองเจือ พีท ทองเจือ เดิมมีชื่อจริงว่า พันธกานต์ ทองเจือ ปัจจุบันเปลี่ยนชื่อมาเป็น ธนภณ ทองเจือ เกิดเมื่อวันที่ 24 มิถุนายน พ.ศ. 2511 เป็นบุตรชายของภิญโญ ทองเจือ อดีตพระเอกภาพยนตร์ กับนิธิกานต์ ทองเจือ และเป็นพี่ชายต่างมารดากับสายฟ้า เศรษฐบุตร จบการศึกษา Advertising ที่ Academy of Arts College เมืองซานฟรานซิสโก เป็นลูกหลานเชื้อสายของแม่นาคพระโขนง ปัจจุบันเป็นนักแข่งรถมืออาชีพประวัติ ประวัติ. พีทแสดงภาพยนตร์มาตั้งแต่ยังเด็ก จากเรื่อง ความรักครั้งสุดท้าย (2518) และ มนต์รักอสูร (2521) พอโตขึ้นเป็นหนุ่มก็ได้แสดงภาพยนตร์เรื่องต่างๆ อาทิ จงรัก ผีสามบาท ตุ๊กแกผี จังหวัดที่ 77 และ ภาพยนตร์เรื่อง "สวยซามูไร" (2552) ซึ่งเป็นครั้งแรกที่เล่นในบทร้าย ด้านละครโทรทัศน์ แสดงละครอยู่หลายเรื่อง เคยแสดงละครเทิดพระเกียรติ พระบาทสมเด็จพระเจ้าอยู่หัว ด้านผลงานเพลง เคยออกอัลบั้มเพลงของตัวเองออกมาหนึ่งชุด ในปี พ.ศ. 2536 ชื่อชุด "ยั้งไม่อยู่" กับค่ายโชว์บิซ แต่ไม่ประสบความสำเร็จแต่อย่างใด หลังจากนั้นได้แสดงมิวสิกวิดีโอให้กับ อิทธิ พลางกูร ในเพลง "ทรมาน" และเพลง "สัญญา" ของ ใหม่ เจริญปุระ พีท ทองเจือ เป็นดาราที่ชอบการแข่งรถเป็นชีวิตจิตใจ จึงมักปรากฏเป็นข่าวบ่อย ๆ ถึงเรื่องการทำผิดกฎหมายบนท้องถนนหรือมีเรื่องวิวาทอยู่บ่อย ๆ ปัจจุบันรถที่พีทใช้แข่งคือ มาสด้า อาร์เอกซ์-7 (รถแข่งเซอร์กิต) และนิสสัน เซฟิโร่ โฉม A31 (รถดริฟต์) ในปี พ.ศ. 2546 ได้เป็นผู้กำกับและผู้อำนวยการสร้างภาพยนตร์เป็นเรื่องแรกในชีวิต คือเรื่อง "จังหวัด 77" โดยที่เจ้าตัวเองเล่นเองด้วย ประกบคู่กับ เมทินี กิ่งโพยม เป็นเรื่องราวของกลุ่มคนไทยที่อาศัยอยู่ในสหรัฐอเมริกา โดยได้นำเสนอให้คนไทยได้รู้ว่าชีวิตที่ต่างแดนสำหรับคนไทย ไม่ได้ง่ายและสวยงาม แต่ผลปรากฏว่าไม่ประสบความสำเร็จทั้งรายได้และคำวิจารณ์ ในปี 2553 พีท ทองเจือ กลับเข้าสู่วงการละครอีกครั้งในรอบ 7 ปี กับละครเรื่อง เธอกับเขาและรักของเรา ทางช่อง 7 สี ซึ่งเรื่องนี้ ส่งผลให้ พีท ทองเจือ กลับมาได้รับความนิยมอีกครั้ง จนมีละคร ตามมา อีกเรื่อง คือ หมูแดง เล่น คู่ ก้อย รัชวิน ทางช่อง 3 ชีวิตส่วนตัว พีทสมรสกับ วิไลลักษณ์ ตระการรุ่งโรจน์ (เจ็ง) มีบุตรสาว 2 คน คือ น้องเซย่า น้องมิย่า และบุครชายคนสุดท้องอีก 1 คน คือ น้องโลเตอร์ผลงานโฆษณาผลงาน. โฆษณา. - วิตามินน้ำมันตับปลา - ธนาคารทหารไทย - Pepsi ชุด รางวัลแด่คนช่างฝัน ปี 2535 - PTT BLUE CARD บัตรสะสมคะแนนเพื่อใช้แทนเงินสด แลกของรางวัล และรับสิทธิพิเศษมากมายทั้งในสถานีบริการน้ำมัน ปตท. และร้านค้าที่ร่วมรายการ ร่วมกับ ฑิฆัมพร ฤทธิ์ธาอภินันท์ , วรฤทธิ์ เฟื่องอารมย์ , ณัฏฐ์ เทพหัสดิน ณ อยุธยา , รฐา โพธิ์งาม , เขมนิจ จามิกรณ์ละครละคร. - 2521 ดวงตาสวรรค์ (ช่อง 3) รับบท ราวิน - 2523-2525 จ้อนกับแดง (ช่อง 5) - 2530 เพียงตะวัน (ช่อง 5) คู่กับ ไปรมา รัชตะ - 2535 หนึ่งในทรวง (ช่อง 3) รับบทเป็น อนวัช พัชรพจนารถ (หนึ่ง) คู่กับ ขวัญฤดี กลมกล่อม - 2535 บ้านเล็ก (ช่อง 3) คู่กับ วัลวิภา โยคะกุล - 2536 เงารัก (ช่อง 3) - 2537 ไม่มีสวรรค์สำหรับคุณ (ช่อง 3 / ทีวีซีน) รับบทเป็น กาย คู่กับ มยุรา ธนะบุตร และ สลักจิต ดลมินทร์ - 2538 เงาราหู (ช่อง 3 / บรอดคาซท์) รับบทเป็น ทอม คู่กับ สินิทรา บุญยศักดิ์ - 2539 ปรารถนาแห่งหัวใจ (ช่อง 3 / อัครพล) คู่กับ แอน ทองประสม - 2539 ชั่วโมงที่ 25 (ช่อง 5 / กันตนา) คู่กับ คลาวเดีย จักรพันธุ์ - 2539 หักลิ้นช้าง (ช่อง 7 / กันตนา) รับบทเป็น แดน นิราลัย คู่กับ ลินดา ครอส - 2539 จงรัก (ช่อง 5 / มีเดีย ออฟ มีเดียส์) คู่กับ สโรชา วาทิตตพันธ์ - 2540 ทะเลแปร (ช่อง 3 / มาสเตอร์วัน) รับบทเป็น จารณ คู่กับ พรชิตา ณ สงขลา - 2540 ซอสามสาย ( ช่อง 3 / อัครพล) คู่กับ ชฎาพร รัตนากร ร่วมด้วย อภิชาติ พัวพิมล, ยุทธพิชัย ชาญเลขา - 2540 ตะวันทอแสง ( ช่อง 7 / ดาราวิดีโอ) รับบทเป็น ภคพงษ์ เถลิงยศ คู่กับ สุวนันท์ คงยิ่ง - 2541 อุบัติเหตุ (นวนิยาย) ( ช่อง 3 / อัครพล) รับบทเป็น อารุม คู่กับ คทรีน่า กลอส - 2541 อย่าลืมฉัน ( ช่อง 7 / พีดี วิดีโอ) รับบทเป็น เขมชาติ คู่กับ สิเรียม ภักดีดำรงฤทธิ์ - 2541 ระย้า (ช่อง 7 / บางกอก ออดิโอ วิชั่น) รับบทเป็น ระย้า คู่กับ กัญญารัตน์ จิรรัชชกิจ - 2542 พรุ่งนี้ฉันจะรักคุณ (ช่อง 7 / พีดี วิดีโอ) รับบทเป็น นนท์ คู่กับ แคทรียา อิงลิช - 2542 ชายในฝัน (ช่อง 5 / เอ็กแซ็กท์) คู่กับ เก็จมณี วรรธนะสิน ร่วมด้วย ชาคริต แย้มนาม - 2542 ดาวคนละดวง (ช่อง 7 / บางกอก ออดิโอ วิชั่น) รับบทเป็น พ.ต.ต.ธนัท คู่กับ เกวลิน คอตแลนด์ - 2542 คู่อันตรายดับเครื่องชน ( ช่อง 7 / อัคร เอ็นเตอร์เทนเม้นท์) ร่วมกับ อำพล ลำพูน, วรรัตน์ สุวรรณรัตน์, เกวลิน คอตแลนด์ - 2542 แม่นาค (ช่อง 7 / ดาราวิดีโอ) รับบท พ่อมาก คู่กับ พัชราภา ไชยเชื้อ - 2542 ละครเทิดพระเกียรติชุดใต้แสงตะวัน ตอน ฝนแรก (ช่อง 7 / บางกอก ออดิโอ วิชั่น) คู่กับ จิตติมา สำเภาทอง - 2543 เขาวานให้หนูเป็นสายลับ (ช่อง 3 / โพลีพลัส) รับบทเป็น ผู้กองดนุรุจน์ คู่กับ คัทลียา แมคอินทอช - 2543 อังกอร์ (ช่อง 7 / บางกอก ออดิโอ วิชั่น) รับบทเป็น ผู้กองกาญจน์ คู่กับ วรรัตน์ สุวรรณรัตน์ - 2544 แม่โขง (ช่อง 7 / อาร์เอส โปรโมชั่น) รับบทเป็น เดฟ ชอน คู่กับ กุลสตรี ศิริพงษ์ปรีดา - 2544 ทอง 5 (ช่อง 7 / บางกอก ออดิโอ วิชั่น) คู่กับ วรรัตน์ สุวรรณรัตน์ - 2547 รักคงยังไม่พอ (ช่อง 9 / อาร์เอส) รับบท คู่กับ นุสบา ปุณณกันต์ - 2553 เธอกับเขาและรักของเรา (ช่อง 7 / โพลีพลัส) รับบท คุณใหญ่ (ตัวร้าย) - 2555 หมูแดง (ช่อง 3 / อัครพล) รับบทเป็น ภาคินัย คู่กับ รัชวิน วงศ์วิริยะ - 2556 คาราบาว เดอะซีรีส์ เวลคัมทูไทยแลนด์ (ช่อง 9) คู่กับ มาช่า วัฒนพานิช - 2557 ดงดอกงิ้ว (ช่อง 8/อาร์เอส) รับบทเป็น ศึกรบ (พระเอกร้าย) คู่กับ พอลล่า เทเลอร์ / ศกลรัตน์ วรอุไร / อัฐมา ชีวนิชพันธ์ / เมริสซ่า รอส / อภิญญา สกุลเจริญสุข - 2558 คุณหญิงนอกทำเนียบ (ช่อง 8/อาร์เอส) รับบทเป็น ปราจิต คู่กับ นุสบา ปุณณกันต์ / ภัทรธิดา พัชรวีระพงษ์ - 2558 Gossip Girl Thailand (ช่อง 3 / กันตนา และ อินทัช) รับบทเป็น โจ้ คู่กับ ซินดี สิรินยา / อาภาสิริ นิติพน - 2559 ล่าดับตะวัน ช่อง 8 รับบทเป็น ตะวัน (ตัวร้าย) - 2561 เมีย 2018 รักเลือกได้ ช่องวัน รับบท สุชาติ - 2561 ซิ่นลายหงส์ ช่อง 8 รับบทเป็น พระขัตติยะรามังกูร / สาธุบาทเจ้ารามังกูร มหาอุปฮาตแห่งสมเด็จพระเจ้าล้านช้าง - 2561 ยุทธการปราบนางมาร ช่อง จีเอ็มเอ็ม 25ภาพยนตร์ภาพยนตร์. - ความรักครั้งสุดท้าย (ปี 2518) - มนต์รักอสูร (ปี 2521) - แล้วเราก็รักกัน (ปี 2527) - จีบ (ปี 2529) - รักฤๅเสน่หา (ปี 2531) - เราสอง (ปี 2531) - หยุดไม่ได้ถ้าหัวใจอยากจะซิ่ง (ปี 2538) - ผีสามบาท (ปี 2544 / อาวอง) - จังหวัด 77 (ปี 2546) - ตุ๊กแกผี (ปี 2547) - (ปี 2552) - แฟนใหม่ (ปี 2553) - สูบคู่กู้โลก (ปี 2555)รางวัลด้านการแสดงรางวัลด้านการแสดง. - รางวัลทีวีตุ๊กตาทองมหาชนในฐานะผู้แสดงรุ่นเยาว์ยอดนิยม จากละครเรื่อง จ้อนกับแดง ทางช่อง 5 ปี 2524 - รางวัลตุ๊กตาทอง ผู้แสดงประกอบชายดีเด่น จากภาพยนตร์ รักฤๅเสน่หา ประจำปี 2530 - รางวัลโทรทัศน์ทองคำ ดารานำชายดีเด่น จากละคร เงาราหู ปี 2538 - รางวัลเมขลา ผู้แสดงนำชายดีเด่น จากละคร ซอสามสาย ปี 2540 - รางวัลเมขลา ผู้แสดงนำชายดีเด่น จากละคร อังกอร์ ปี 2543</doc>
