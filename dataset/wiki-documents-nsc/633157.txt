<doc id="633157" url="https://th.wikipedia.org/wiki?curid=633157" title="จอห์น สมิธ (นักสำรวจ)">จอห์น สมิธ (นักสำรวจ) จอห์น สมิธ (, เกิด 6 มกราคม ค.ศ. 1580 – ตาย 21 มิถุนายน ค.ศ. 1631) เป็นพลเรือเอกของนิวอิงแลนด์ เป็นทหาร นักสำรวจ และ นักเขียนชาวอังกฤษ ถือว่าเป็นบุคคลที่มีความสำคัญอย่างยิ่งต่อการตั้งถิ่นฐานถาวรเป็นครั้งแรกของชาวอังกฤษในทวีปอเมริกาเหนือ เป็นหัวหน้าของผู้คนในอาณานิคมเวอร์จิเนีย (ในเมืองเจมส์ทาวน์) ระหว่างเดือนกันยายน ค.ศ. 1608 กับ สิงหาคม ค.ศ. 1609 เป็นผู้สำรวจแม่น้ำในอาณานิคมเวอร์จิเนียและอ่าวเชซาพีค เป็นนักสำรวจชาวอังกฤษคนแรกที่วาดแผนที่ของบริเวณอ่าวเชซาพีค และนิวอิงแลนด์ ต่อมาในประวัติศาสตร์ได้กล่าวว่า จอห์น สมิธนั้นได้ถูกพวกอินเดียนแดงจับตัวและจะกำลังจะถูกประหาร แต่โชคดีที่ลูกสาวของหัวหน้าเผ่า นามว่า โพคาฮอนทัส ได้ช่วยชีวิตไว้ เพื่อป้องกันไม่ให้เกิดสงครามระหว่างชาวอาณานิคมอังกฤษกับชนเผ่าอินเดียนแดง ต่อมาได้มีความเชื่อว่าจอห์น สมิธกับโพคาฮอนทัสได้รักกันแต่ทว่าจอห์น สมิธกลับได้รับบาดเจ็บจากดินปืนระเบิดทำให้ต้องเดินทางกลับอังกฤษเพื่อรักษาตัวแต่โชดร้ายกลับต้องเสียชีวิตลงเมื่อ 21 มิถุนายน 1631 ด้วยวัย 51 ปี นอกจากนั้นเรื่องราวความรักของจอห์น สมิธกับโพคาฮอนทัสได้ถูกนำมาสร้างนดัดแปลงเป็นการ์ตูนวอลดิสนีย์ เมื่อในปี 1995การเสียชีวิตและที่ฝัง การเสียชีวิตและที่ฝัง. จอห์น สมิธ เสียชีวิตเมื่อวันที่ 21 มิถุนายน ค.ศ. 1631 ฝังเมื่อปี ค.ศ. 1633 ที่เกาะใต้ของโบสถ์เซนต์เซเปิลเคอร์วิธเอาต์นิวเกต (Saint Sepulchre-without-Newgate Church) ซึ่งอยู่ที่ ฮอลบอร์นเวียดักต์, ลอนดอน โบสถ์นี้ ถือเป็นโบสถ์ที่ใหญ่โตที่สุดในลอนดอนนับตั้งแต่ปี ค.ศ. 1137 บนกำแพงทางด้านใต้ของโบสถ์ มีข้อความรำลึกถึงจอห์น สมิธอนุสาวรีย์จอห์น สมิธ ณ นิวแฮมป์เชอร์ อนุสาวรีย์จอห์น สมิธ ณ นิวแฮมป์เชอร์. ปัจจุบัน อนุสาวรีย์จอห์น สมิธตั้งอยู่ที่ ชายฝั่งของนิวแฮมป์เชอร์ สหรัฐอเมริกา ในสภาพชำรุดทรุดโทรม โดยวางตั้งอยู่บนสตาร์ไอส์แลนด์ (Star Island) ซึ่งเป็นส่วนหนึ่งของหมู่เกาะโชลส์ (Isles of Shoals) แรกเริ่มเดิมที อนุสาวรีย์นี้ถูกจัดสร้างเมื่อปี ค.ศ. 1864 เพื่อเป็นการรำลึกถึง 250 ปีหลังจากจอห์น สมิธ ได้ตั้งชื่อหมู่เกาะว่า หมู่สมิธ (Smith's Isles) ตัวอนุสาวรีย์วางตั้งอยู่สูง มีลักษณะเป็นเสาหินรูปเหลี่ยม ตั้งอยู่บนฐานรูปสามเหลี่ยม โดยมีขั้นอยู่ข้องใต้ หินอ่อนซึ่งรองรับอยู่ และมีราวลูกกรงเหล็กล้อมรอบอยู่ เดิมที ทางด้านบนของแท่งเหลี่ยม มีใบหน้าสามหน้า สลักอยู่ ซึ่งเป็นใบหน้าของหัวของชาวเติร์ก ที่ถูกตัดจอห์น สมิธตัดหัวออกตอนเป็นทหาร สู้รบในศึกสงครามในแทรนซิลวาเนีย เมื่อปี ค.ศ. 1914 สมาคมนิวแฮมป์เชอร์แห่งสงครามอาณานิคม (New Hampshire Society of Colonial Wars) ซ่อมแซมอนุสาวรีย์เป็นบางส่วน และจัดงานเฉลิมฉลองวันครบรอบ 300 ปีที่จอห์น สมิธมาเยือนสถานที่ โดยก่อนหน้านั้น อนุสาวรีย์มีความชำรุดทรุดโทรมเป็นอย่างมาก เนื่องจากสภาพอากาศของบริเวณชายฝั่งทะเลในช่วงยามฤดูหนาว ซึ่งทำให้รายละเอียดของการสลักบนหินอ่อนได้จางหายไปเป็นอย่างมาก</doc>
