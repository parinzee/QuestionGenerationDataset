<doc id="372997" url="https://th.wikipedia.org/wiki?curid=372997" title="บางกอกซิตีแชนแนล">บางกอกซิตีแชนแนล บางกอก ซิตี้ แชนแนล () สถานีโทรทัศน์กรุงเทพมหานคร เป็นสถานีโทรทัศน์สังกัดกรุงเทพมหานคร ออกอากาศอย่างเป็นทางการครั้งแรกเมื่อวันที่ 1 เมษายน พ.ศ. 2554 ผ่านทางช่องทรูวิชั่นส์ 76 และช่องสัญญาณดาวเทียมในระบบ C-Band ช่อง 54 ตลอด 24 ชั่วโมงประวัติ ประวัติ. บางกอก ซิตี้ แชนแนล เกิดจาก หม่อมราชวงศ์สุขุมพันธุ์ บริพัตร ผู้ว่าราชการกรุงเทพมหานคร ได้มอบหมายให้ บริษัท อสมท จำกัด (มหาชน) เป็นผู้ดำเนินการบริหารงาน โดยร่วมกับคณะทำงานบริหารโครงการประชาสัมพันธ์และเผยแพร่กิจการของกรุงเทพมหานคร เพื่อเป็นการเพิ่มทางเลือกในการรับชมช่องโทรทัศน์มากขึ้นของประชาชน เป็นประโยชน์ในการสื่อสารการทำงานของกรุงเทพมหานครได้อย่างกว้างขวางขึ้น มีการนำเสนอข่าวสารอย่างชัดเจนและทันเหตุการณ์ รวมถึงเป็นช่องทางในการพูดคุยถึงนโยบายต่าง ๆ ของผู้บริหารกรุงเทพมหานคร เพื่อให้ได้รับรู้ถึงข้อมูลที่ถูกต้อง สร้างโอกาสในการรับรู้ข่าวสารและมีส่วนร่วมในการพัฒนากรุงเทพมหานครร่วมกันมากขึ้นกว่าเดิม พร้อมทั้งเปิดกว้างให้ประชาชนได้มีส่วนร่วมในการซักถามหรือเสนอแนะความคิดเห็นในมุมมองต่าง ๆ ไปยังผู้บริหารได้ และเป็นช่องทางในการรับเรื่องราวร้องทุกข์และรับฟังปัญหาของประชาชนอีกทางหนึ่งด้วย และส่งเสริมให้เด็กและเยาวชนได้มีส่วนร่วมในการแสดงความคิดเห็นและมีเวทีแสดงออกอย่างสร้างสรรค์ ส่งเสริมการเรียนรู้และการศึกษาทั้งในระดับวิชาการและภูมิปัญญาท้องถิ่นของคนในชุมชนรายการ รายการ. รายการของสถานี อาทิ "รายการเวทีเสาชิงช้า" เป็นการนำเสนอประเด็นที่อยู่ในความสนใจของชาวกรุงเทพมหานคร โดยมีผู้บริหารกรุงเทพมหานคร ตลอดจนผู้ทรงคุณวุฒิที่เกี่ยวข้องมาร่วมสนทนาแลกเปลี่ยนความคิดเห็น "รายการคุยกันวันละเขตกับสภากทม." เป็นรายการเจาะลึกเรื่องราวระดับเขตกับสมาชิกสภากรุงเทพมหานคร (ส.ก.) รวมถึงโครงการที่ต้องการจะประชาสัมพันธ์และรณรงค์เพื่อให้ประชาชนสนใจกรุงเทพมหานครมากขึ้น "รายการเสือหลงกรุง" เป็นรายการสารคดีบันเทิงซึ่งนำเสนอผ่านมุมมองของนักปั่นจักรยานเสือภูเขาที่จะนำเสนอเสน่ห์ทั้งสถานที่ วิถีชีวิตและศิลปวัฒนธรรมของกรุงเทพมหานคร ในแง่มุมที่งดงาม และค้นหาบางสิ่งที่แปลกและหายาก "รายการกีฬาคนกรุง" นำเสนอถึงเคล็ดลับด้านสุขภาพ กีฬา และนันทนาการ โดยผู้เชี่ยวชาญเฉพาะทาง เป็นต้น</doc>
