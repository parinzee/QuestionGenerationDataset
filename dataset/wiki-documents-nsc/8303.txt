<doc id="8303" url="https://th.wikipedia.org/wiki?curid=8303" title="คุณครูจอมเวท เนกิมะ!">คุณครูจอมเวท เนกิมะ! คุณครูจอมเวท เนกิมะ! () () เป็นการ์ตูนญี่ปุ่นแนวผจญภัย แต่งเรื่องและวาดภาพโดยเคน อาคามัตสึ โดยเป็นเนื้อเรื่อวเกี่ยวกับตัวละครที่มีชื่อว่า เนกิ สปริงฟิลด์ ที่จบการศึกษาจากโรงเรียนเวทมนตน์โดยมีคำสั่งให้ไปเป็นเป็นคุณครูสอนภาษาอังกฤษในโรงเรียนสตรีที่ประเทศญี่ปุ่น ปัจจุบันกำลังถูกตีพิมพ์ในนิตยสารโชเน็นแม็กกาซีนรายสัปดาห์ในประเทศญี่ปุ่น และในนิตยสาร KC WEEKLY ในประเทศไทย ภาพยนตร์การ์ตูนสำหรับแพร่ภาพทางโทรทัศน์ถูกสร้างขึ้นในปี พ.ศ. 2547 โดยบริษัท XEBEC และนำออกแพร่ภาพทางสถานีโทรทัศน์ทีวีโตเกียวในช่วงครึ่งปีแรกของ พ.ศ. 2548 นอกจากนี้ยังมีวิดีโอเกมสำหรับเครื่องเพลย์สเตชัน 2 ภายใต้ชื่อเดียวกันอยู่สองเกม และสำหรับเครื่องเกมบอย แอดวานซ์ อีกสองเกม ปัจจุบันได้จบลงแล้วในเล่ม 38 แล้วในฉบับตีพิมพ์ที่ญี่ปุ่นมีการเพิ่ม ภาพยนตร์ตามต้นฉบับไว้อีกด้วยเนื้อเรื่องตัวละครหลักหนังสือการ์ตูน หนังสือการ์ตูน. ดูบทความหลักที่ รายชื่อบทของคุณครูจอมเวท เนกิมะ! คุณครูจอมเวท เนกิมะ! ถูกตีพิมพ์ครั้งแรกในประเทศญี่ปุ่นลงในนิตยสารโชเน็นแม็กกาซีนรายสัปดาห์ เล่มที่ 13 ของปี พ.ศ. 2546 โดยออกวางจำหน่ายเมื่อวันที่ 26 กุมภาพันธ์ของปีเดียวกัน ในปัจจุบันจบแล้วโดยมีจำนวน 355 ตอน และได้ตีพิมพ์หนังสือการ์ตูนรวมเล่มออกมาแล้วถึง 38 เล่ม สำหรับประเทศไทย สำนักพิมพ์วิบูลย์กิจถือลิขสิทธิ์และตีพิมพ์คุณครูจอมเวท เนกิมะ! ลงในนิตยสาร KC Weekly และปัจจุบันได้ตีพิมพ์หนังสือการ์ตูนรวมเล่มถึงเล่มที่ 38 สำหรับประเทศอื่นๆ นั้น ในสหรัฐอเมริกาตีพิมพ์โดยสำนักพิมพ์ Del Ray, ในสิงคโปร์โดยสำนักพิมพ์ชวงยี, ในอิตาลีโดยสำนักพิมพ์ Play Press, ในฝรั่งเศสโดยสำนักพิมพ์ Pika Edition, และในสเปนโดยสำนักพิมพ์ Glénat ณ ขณะนี้ที่ประเทศญี่ปุ่น ได้ทำการรวมเล่ม 38 จบแล้ว โดยมีการโปรยข้อความในปกใน ว่าเป็นจบชั่วคราว และตั้งใจจะเขียนต่อในเรื่องเกี่ยวกับโลกคู่ขนานทีมงานทีมงาน. - ผู้แต่ง: เคน อาคามัตสึ - ผู้ช่วยปัจจุบัน - อดีตผู้ช่วยความเหมาะสมต่อยุวชนและการเซนเซอร์ ความเหมาะสมต่อยุวชนและการเซนเซอร์. เช่นเดียวกับการ์ตูนของเคน อาคามัตสึ เรื่องอื่นๆ คุณครูจอมเวท เนกิมะ! มีภาพที่ไม่เหมาะสมต่อยุวชนเป็นจำนวนมาก ส่วนมากแล้วภาพดังกล่าวเป็นภาพของตัวละครหญิงที่กำลังอาบน้ำ กระโปรงถูกลมพัด เสื้อผ้าหลุดหรือฉีกขาด อีกทั้งมุขตลกบางมุขเป็นมุขทะลึ่งสำหรับผู้ใหญ่ อย่างไรก็ดีหนังสือการ์ตูนไม่มีเนื้อหาหรือภาพที่แสดงพฤติกรรมทางเพศ ความรุนแรง หรือความโหดร้ายทารุณอยู่เลย ประเทศญี่ปุ่นไม่มีมาตรการกีดกันไม่ให้ผู้เยาว์ซื้อหนังสือการ์ตูนเรื่องคุณครูจอมเวท เนกิมะ! ประเทศไทยไม่มีมาตรการดังกล่าวเช่นกัน แต่สำนักพิมพ์วิบูลย์กิจได้ตัดต่อภาพที่มีปัญหาโดยปิดส่วนของร่างกายที่ไม่เหมาะสมโดยใช้คำพูดหรือลบให้จางลงเพื่อป้องกันภาพที่ไม่สมควร เช่นเดียวกับที่เคยทำกับเรื่องบ้านพักอลเวง และพิมพ์ในหนังสือการ์ตูนว่าตรวจสอบภาพแล้ว แม้ว่าจะทำให้เสียอรรถรสไปบ้างบางฉาก ในสหรัฐอเมริกา สำนักพิมพ์ Del Rey จัด คุณครูจอมเวท เนกิมะ! ว่าเป็นการ์ตูนที่ไม่เหมาะสมกับเด็กอายุต่ำกว่า 16 ปี ในเนกิปะ เล่มที่ 11 จะมีการกล่าวถึงการเซนเซอร์การ์ตูนคุณครูจอมเวท เนกิมะ!ในแต่ละประเทศซึ่งมีการกล่าวถึงประเทศไทยที่ใช้อักษรเสียงปิด รวมถึงประเทศอินโดนีเซียที่มีการเขียนภาพแก้ไขตัวงานเลยเช่นกันเล่มลิมิตเต็ดอิดิชั่น เล่มลิมิตเต็ดอิดิชั่น. คุณครูจอมเวท เนกิมะ! ฉบับที่ตีพิมพ์โดยสำนักพิมพ์โคดันฉะบางฉบับจะมีรุ่นลิมิตเทดอิดิชั่น (Limited Edition) ซึ่งจะมีสินค้าพิเศษติดมากับตัวหนังสือด้วย โดยที่จะจำหน่ายในจำนวนจำกัด และมีราคาสูงกว่าฉบับปกติซึ่งเดิมราคา 420 เยนการ์ตูนโทรทัศน์ พ.ศ. 2548 การ์ตูนโทรทัศน์ พ.ศ. 2548. ภาพยนตร์การ์ตูนเรื่อง คุณครูจอมเวท เนกิมะ! ถูกแพร่ภาพในประเทศญี่ปุ่นครั้งแรกทางสถานโทรทัศน์ทีวีโตเกียวตั้งแต่วันที่ 6 มกราคม ถึงวันที่ 29 มิถุนายน ปี พ.ศ. 2548 โดยมีความยาวทั้งสิ้น 26 ตอน ความยาวตอนละ 25 นาที เนื้อเรื่องส่วนมากดัดแปลงมาจากหนังสือการ์ตูนเล่ม 1 ถึงเล่ม 6 แต่ตอนจบถูกเขียนขึ้นใหม่และแตกต่างกับเนื้อเรื่องที่ยังไม่จบในหนังสือการ์ตูนมากทีมงานทีมงาน. - กำกับการผลิต - โปรดิวเซอร์ - บทโทรทัศน์: อิจิโระ โอโคชิ - ออกแบบตัวละคร: ฮัตสึเอะ คาโตะ - ดนตรี：ชินคิชิ มิตสึมุเนะ - แอนิเมชันสตูดิโอ：XEBECความแตกต่างระหว่างหนังสือการ์ตูนกับการ์ตูนโทรทัศน์ ความแตกต่างระหว่างหนังสือการ์ตูนกับการ์ตูนโทรทัศน์. บทสรุปของภาคอะนิเมะแตกต่างกับเนื้อเรื่องที่ดำเนินอยู่ในมังงะมาก เนื้อเรื่องในช่วงทัศนศึกษาที่เกียวโตที่ผู้แต่งใช้เวลากว่าครึ่งปีเขียนนั้น ถูกย่อให้เหลือความยาวแค่สองตอนเท่านั้น ฉากวาบหวามและฉากโชว์ชุดชั้นในซึ่งมีอยู่เป็นจำนวนมากในมังงะถูกตัดออกเกือบหมด นอกจากนี้ ยังมีความแตกต่างเล็กๆ น้อยๆ อีกมากมาย อาทิ เนกิมาถึงญี่ปุ่นในเดือนเมษายน 2545 แทนที่จะเป็นเดือนตุลาคม 2545, ย้ายฉากยุทธการชิงจุมพิตซึ่งควรจะอยู่ที่โรงแรมที่พักระหว่างการทัศนศึกษาเกียวโตมาอยู่ที่คฤหาสถ์ร้างในโรงเรียน, ผมของ ฮาเซกาว่า จิซาเมะ ถูกเปลี่ยนจากสีแดงเป็นสีเขียว, มิสะ คากิซากิ จากสีน้ำตาลอ่อนเป็นสีม่วง, อาคาชิ ยูนะ จากสีดำเป็นสีน้ำตาล เป็นต้นรายชื่อตอน รายชื่อตอน. ชื่อตอนของ คุณครูจอมเวท เนกิมะ! ขึ้นต้นด้วย "ชั่วโมง" (時間) และนับจำนวนตอนโดยใช้เลขโรมัน ตัวชื่อตอนเองเป็นวลีในภาษาละตินเพลงประกอบการ์ตูนโทรทัศน์ เพลงประกอบการ์ตูนโทรทัศน์. เพลงประกอบการ์ตูนโทรทัศน์เรื่อง คุณครูจอมเวท เนกิมะ! มีเพลงเปิดทั้งหมด 6 เวอร์ชัน เพลงปิดสองเพลง และเพลงประจำตัวละครที่จัดจำหน่ายในรูปแบบซีดีโอวีเอและโอเอดี โอวีเอและโอเอดี. ในงาน "เนกิมะ!! พิธีเปิดภาคเรียนของห้อง 3-A แห่งแผนกมัธยมต้นของโรงเรียนมาโฮระ" (ネギま!!良学園中等部3-A 1学期始業式) ซึ่งจ้ดขึ้นเมื่อวันที่ 23 เมษายน 2549 ได้มีการเปิดตัวโอวีเอของ คุณครูจอมเวท เนกิมะ! เรียกกันว่า "ฉบับฤดูใบไม้ผลิ (ฮารุ)" จัดทำโดยทีมงาน SHAFT ผู้สร้างภาพยนตร์การ์ตูนเรื่อง สุคุโยมิ มูนเฟส และ ปานิ โปนิ แดช! ทำให้การออกแบบตัวการ์ตูนแตกต่างกับหนังสือการ์ตูนและภาพยนตร์การ์ตูนชุดแรกข้างต้นมาก โดยโอวีเอนี้มีได้จำหน่ายเป็นของแถมของหนังสือการ์ตูนเล่มที่ 15 ซึ่งวางจำหน่ายในเดือนเมษายน พ.ศ. 2549 แล้วจำหน่ายเป็น ดีวีดี ในวันที่ 25 ตุลาคม พ.ศ. 2549 โดยเนื่อเรื่องเกี่ยวกับการไปพักร้อนของเนกิที่รีสอร์ทของ หัวหน้าห้อง ในเล่มที่ 7 ต่อมา SHAFT ก็ได้ จำหน่าย โอวีเอ "ฉบับฤดูร้อน (นัทสึ)" โดยจำหน่ายแถมมากับหนังสือการ์ตูน และ จำหน่ายเป็น ดีวีดี ในวันที่ 22 พฤศจิกายน พ.ศ. 2549 โดยเนื้อเรื่องเกี่ยวกับคำสาปด้ายสีแดง ที่ โนโดกะ ร่ายไว้โดยไม่ตั้งใจ ทำให้ โนโดกะ ต้องมาผูกด้ายสีแดงกับเนกิ ในปี พ.ศ. 2551 ทีม SHAFT ยังได้มีการจัดทำอะนิเมะภาค 3 เป็นรูปแบบ OAD ในชื่อ "Negima! ALA ALBA" ซึ่งใช้เนื้อหาในช่วงเริ่มตั้งกลุ่ม "คลับเนกิมะ" จนถึงไปเมืองเวทมนตร์ (คาบเรียนที่ 176 ถึง 183 ยกเว้นคาบเรียนที่ 181) มีอยู่ด้วยกัน 3 ตอน</doc>
