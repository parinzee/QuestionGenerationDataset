<doc id="182626" url="https://th.wikipedia.org/wiki?curid=182626" title="โยโก กุชิเก็ง">โยโก กุชิเก็ง โยโก กุชิเก็ง () อดีตนักมวยสากลชาวญี่ปุ่น เกิดเมื่อวันที่ 26 มิถุนายน พ.ศ. 2498 มีสถิติการชกทั้งหมด 24 ครั้ง ชนะ 23 (น็อค 15) แพ้ 1 เป็นนักมวยแชมป์โลกชาวญี่ปุ่นที่ทำสถิติป้องกันตำแหน่งไว้ได้มากที่สุด คือ 13 ครั้งประวัติ ประวัติ. กุชิเก็งเป็นนักมวยถนัดซ้าย เริ่มชกมวยสากลอาชีพตั้งแต่ พ.ศ. 2517 ชกเพียง 9 ครั้งก็ได้ครองแชมป์โลกรุ่นจูเนียร์ฟลายเวทของสมาคมมวยโลก (WBA) ชนะน็อค ฮวน กุซแมน ยก 7 ถือเป็นสถิติชกน้อยที่สุดที่ได้ครองแชมป์โลกของประเทศญี่ปุ่นในขณะนั้น ป้องกันตำแหน่งได้ถึง 13 ครั้ง รวมทั้งชนะน็อค มนต์สยาม ฮ. มหาชัย ยก 4 เสียแชมป์ให้กับเปโดร ฟลอเรส โดยเป็นฝ่ายแพ้น็อคในยก 12 จากนั้นกุชิเก็งได้ประกาศแขวนนวมไป ไม่ได้ขึ้นชกอีกเลย สถิติป้องกันแชมป์โลกของกุชิเก็ง 13 ครั้งเป็นสถิติป้องกันแชมป์โลกได้สูงสุดของญี่ปุ่น รวมถึงของทวีปเอเชียด้วยในช่วงนั้น (พ.ศ. 2523 - 2530) จนถูกทำลายลงโดย ชาง จุงกู นักมวยชาวเกาหลีใต้ที่ป้องกันแชมป์โลกรุ่นไลท์ฟลายเวทของสภามวยโลก (WBC) ได้ 15 ครั้งเกียรติประวัติเกียรติประวัติ. - แชมป์โลกรุ่นจูเนียร์ฟลายเวท WBA- ชิง 10 ตุลาคม 2519 ชนะน็อค ฮวน อันโตนีโอ กุซแมน ยก 7 ที่ ญี่ปุ่น - ป้องกันแชมป์ครั้งที่ 1, 30 มกราคม 2520 ชนะคะแนน ไฮเม่ ริออส ที่ ญี่ปุ่น - ป้องกันแชมป์ครั้งที่ 2, 22 พฤษภาคม 2520 ชนะคะแนน ริโกเบอร์โต มาร์กาโน ที่ ญี่ปุ่น - ป้องกันแชมป์ครั้งที่ 3, 9 ตุลาคม 2520 ชนะน็อค มนต์สยาม ฮ.มหาชัย ยก 4 ที่ ญี่ปุ่น - ป้องกันแชมป์ครั้งที่ 4, 29 มกราคม 2521 ชนะน็อค อะนิเซโต วาร์กัส ยก 14 ที่ ญี่ปุ่น - ป้องกันแชมป์ครั้งที่ 5, 7 พฤษภาคม 2521 ชนะน็อค ไฮเม่ ริออส ยก 13 ที่ ญี่ปุ่น - ป้องกันแชมป์ครั้งที่ 6, 15 ตุลาคม 2521 ชนะน็อค ชุง ซางอิล ยก 5 ที่ ญี่ปุ่น - ป้องกันแชมป์ครั้งที่ 7, 6 มกราคม 2522 ชนะน็อค ริโกเบอร์โต มาร์กาโน ยก 7 ที่ ญี่ปุ่น - ป้องกันแชมป์ครั้งที่ 8, 8 เมษายน 2522 ชนะน็อค อัลฟอนโซ โลเปซ ยก 7 ที่ ญี่ปุ่น - ป้องกันแชมป์ครั้งที่ 9, 29 กรกฎาคม 2522 ชนะคะแนน ราฟาเอล เปโดรซา ที่ ญี่ปุ่น - ป้องกันแชมป์ครั้งที่ 10, 28 ตุลาคม 2522 ชนะน็อค ติโต อเบลลา ยก 7 ที่ ญี่ปุ่น - ป้องกันแชมป์ครั้งที่ 11, 27 มกราคม 2523 ชนะคะแนน คิม ยองฮยุน ที่ ญี่ปุ่น - ป้องกันแชมป์ครั้งที่ 12, 1 มิถุนายน 2523 ชนะน็อค มาร์ติน วาร์กัส ยก 8 ที่ ญี่ปุ่น - ป้องกันแชมป์ครั้งที่ 13, 12 ตุลาคม 2523 ชนะคะแนน เปโดร ฟลอเรส ที่ ญี่ปุ่น - เสียแชมป์ 8 มีนาคม 2524 แพ้น็อค เปโดร ฟลอเรส ยก 12 ที่ ญี่ปุ่น</doc>
