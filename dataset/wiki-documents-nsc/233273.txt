<doc id="233273" url="https://th.wikipedia.org/wiki?curid=233273" title="ทางหลวงแผ่นดินหมายเลข 331">ทางหลวงแผ่นดินหมายเลข 331 ทางหลวงแผ่นดินหมายเลข 331 สายสัตหีบ–เขาหินซ้อน มีชื่อเรียกเป็นหลักว่า ถนนสายยุทธศาสตร์ โดยมีชื่อเรียกอื่นแตกต่างกันไป เช่น ถนนอิงแลนด์ เป็นต้น เส้นทางเริ่มจากถนนสุขุมวิท ที่ตำบลพลูตาหลวง อำเภอสัตหีบ จังหวัดชลบุรี สิ้นสุดที่ ทางหลวงแผ่นดินหมายเลข 304 (ฉะเชิงเทรา-กบินทร์บุรี) ที่ ตำบลเขาหินซ้อน อำเภอพนมสารคาม จังหวัดฉะเชิงเทรา รวมระยะทาง 156.397 กิโลเมตรการก่อสร้าง การก่อสร้าง. เส้นทางสายนี้ก่อสร้างขึ้นและเปิดใช้เมื่อปี พ.ศ. 2517 ในสมัยรัฐบาลจอมพลถนอม กิตติขจร เพื่อสนับสนุนภารกิจทางการทหารในสงครามอินโดจีน ในการขนอาวุธยุทโธปกรณ์จากท่าเรือจุกเสม็ด หรือการท่าเรือสัตหีบ และสนามบินอู่ตะเภา ตำบลพลา อำเภอบ้านฉาง จังหวัดระยอง ไปยังฐานทหารอเมริกาที่จังหวัดนครราชสีมา โดยได้รับความช่วยเหลือจากประเทศสหรัฐอเมริกาในการก่อสร้าง ปัจจุบันทางหลวงแผ่นดินหมายเลข 331 มีเส้นทางตั้งแต่แยก บ้าน กม. 10 อำเภอสัตหีบ จังหวัดชลบุรี ถึงแยกต่างระดับชำขวาง อำเภอพนมสารคาม จังหวัดฉะเชิงเทราเป็นถนนขนาด 4 ช่องจราจรตลอดสาย บริเวณบ้านมาบเอียง อำเภอศรีราชา จังหวัดชลบุรี มีการก่อสร้างถนนตัดใหม่เชื่อมไปยังทางหลวงพิเศษหมายเลข 7 ที่ทางแยกต่างระดับหนองขาม และถนนสุขุมวิท ที่ทางแยกต่างระดับท่าเรือแหลมฉบัง ระยะทาง 16.542 กิโลเมตร ก่อสร้างแล้วเสร็จเมื่อปี พ.ศ. 2550 และมีการกำหนดให้ถนนช่วงบ้านมาบเอียงถึงทางแยกต่างระดับหนองขาม เป็นส่วนหนึ่งของทางหลวงแผ่นดินหมายเลข 331 ด้วยรายชื่อทางแยก</doc>
