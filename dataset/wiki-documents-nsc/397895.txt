<doc id="397895" url="https://th.wikipedia.org/wiki?curid=397895" title="ฮะนะมิ">ฮะนะมิ ฮะนะมิ () เป็นประเพณีดั้งเดิมของประเทศญี่ปุ่น กล่าวถึงการชมและเพลิดเพลินไปกับความงามของดอกไม้ โดยเฉพาะดอกซากุระ ธรรมเนียมของประเพณีฮะนะมิเกิดขึ้นมานานกว่าพันปี และยังคงเป็นที่นิยมในญี่ปุ่นจนถึงทุกวันนี้ ฮะนะมิจะถูกจัดขึ้นในช่วงฤดูใบไม้ผลิ ซึ่งกลับกันกับเทศกาลโมมิจิกะริ (紅葉狩り) ที่จัดขึ้นในฤดูใบไม้ร่วง ดอกซากุระจะบานเพียงหนึ่งหรือสองสัปดาห์เท่านั้น และมักจะบานในเดือนมีนาคมถึงเมษายน ในช่วงนี้ชาวญี่ปุ่นรวมทั้งสื่อเองจะรอและติดตามกันอย่างใจจดใจจ่อ ช่อดอกจะบานสะพรั่งทั้งต้น (満開 - มังไก) หลังจากที่ดอกช่อแรก (開花 - คังอิกะ) บานแล้วประมาณหนึ่งอาทิตย์ และเพียงไม่กี่อาทิตย์หลังจากที่ดอกบานสะพรั่งเต็มที่แล้ว ดอกไม้เหล่านี้ก็จะร่วงลงมาจากต้นทั้งหมด นอกจากนี้ยังมีธรรมเนียมหนึ่งของฮะนะมิที่เก่าแก่กว่าการชมซากุระ นั่นคือการฉลองการบานของดอกพลัม (梅 - อุเมะ) ซึ่งยังคงปฏิบัติกันในญี่ปุ่น โดยเฉพาะในหมู่ผู้สูงอายุ ผู้ต้องการความสงบเงียบมากกว่าการฉลองการบานของซากุระ ซึ่งเป็นที่นิยมในหมู่วัยรุ่น และบางครั้งก็มีคนคับคั่งมากและมีเสียงดังสถานที่ชมซากุระ สถานที่ชมซากุระ. สถานที่ดังกล่าวเป็นแหล่งชมดอกซากุระที่มีชื่อเสียงและเป็นที่นิยมของคนญี่ปุ่น แบ่งตามเมืองได้ดังนี้- โตเกียว- สวนอิโนะกะชิระ - ตั้งอยู่ในแขวงมุซะชิโนะและแขวงมิตะกะ ทางตะวันตกของโตเกียว - สวนอุเอะโนะ - ในแขวงไทโต มีต้นซากุระกว่า 1,500 ต้น ทำให้เป็นจุดชมซากุระที่มีคนคับคั่งมากที่สุดแห่งหนึ่ง - วนอุทยานแห่งชาติชินจุกุ - แขวงชินจุกุและชิบุยะ - สุสานอะโอะยะมะ - แขวงมินะโตะ - เคียวโตะ- เทะสึงะกุโนะมิชิ - อยู่ระหว่างวัดกิงกะกุและวัดนันเซ็น เป็นทางเดินเรียบคลอง ซึ่งมีต้นซากุระปลูกตลอดแนวไปตามทางเดิน - คลองโอะกะซะกิ - นักท่องเที่ยวสามารถล่องเรือชมดอกซากุระบานได้ - โอซะกะ- สวนสาธารณะปราสาทโอะซะกะ - ภายในเป็นที่ตั้งของปราสาทโอซะกะ ในสวนมีต้นซากุระกว่า 600 ต้น และยังมีต้นพลัมด้วย - นะโงะยะ- สวนสาธารณะปราสาทนะโงะยะ - เป็นจุดชมดอกซากุระที่ได้รับความนิยมมากที่สุดของเมือง ภายในเป็นที่ตั้งของปราสาทนะโงะยะ เป็นสวนขนาดใหญ่ มีต้นซากุระกว่า 1,600 ต้น นอกจากนี้ยังมีแหล่งชมดอกซากุระกระจายอยู่ทั่วไปในเมืองต่างๆ ทั่วญี่ปุ่น เช่น สวนซังเกเอ็น เมืองโยะโกะฮะมะ ปราสาทฮิเมจิ เมืองฮิเมะจิ ปราสาทฮิโระซะกิ เมืองฮิโระซะกิ เป็นต้น</doc>
