<doc id="750931" url="https://th.wikipedia.org/wiki?curid=750931" title="เด็นเด็ง">เด็นเด็ง เด็นเด็ง () เป็นอาหารอินโดนีเซียที่ทำจากเนื้อสัตว์หั่นบาง ผสมกับน้ำตาลและเครื่องเทศแล้วนำไปทอด ลักษณะคล้ายเนื้อสวรรค์ ต้นกำเนิดอยู่ที่มีนังกาเบา ทำจากเนื้อวัว เป็นอาหารที่เตรียมไว้รับประทานระหว่างการเดินทาง เด็นเด็งจากมีนังกาเบาเป็นรูปแบบที่เป็นที่นิยมที่สุด เรียก เด็นเด็งบาลาโด หรือเด็นเด็งบาโตกก ซึ่งเมื่อทอดสุกแล้วจะเติมพริกและส่วนผสมอื่นลงไป เด็นเด็งที่พบทั่วไปในอินโดนีเซียคือเด็นเด็งซาปี มีรสหวานซึ่งปรุงด้วยน้ำตาลมะพร้าว ในอินโดนีเซียตะวันออกมีเด็นเด็งรูซา ทำจากเนื้อกวางในนูซาเติงการาและปาปัว ชาวจีนในอินโดนีเซียใช้เนื้อหมูทำเด็นเด็งเรียกบักกวา</doc>
