<doc id="544906" url="https://th.wikipedia.org/wiki?curid=544906" title="หม่อมหลวงรุจิรา อิศรางกูร">หม่อมหลวงรุจิรา อิศรางกูร หม่อมหลวงรุจิรา อิศรางกูร เป็นศิลปินชาย ชาวไทยที่รู้จักกันทั่วไปในฐานะนักพากย์ ฉายา มนุษย์ 6 เสียง ทั้งในเมืองไทย ญี่ปุ่น และสหรัฐอเมริกา เกิดเมื่อวันที่ 15 พฤศจิกายน พ.ศ. 2456 บุตรของ หม่อมราชวงศ์สุดใจ และ นางสะอาด อิศรางกูร ณ อยุธยา เป็นนักแสดงมากความสามารถนับแต่ปลายสมัยรัชกาลที่ 6 เริ่มจาก เล่นโขน-ละครหลวง นักแสดงเดี่ยว ตลกหน้าม่าน นักแสดงละครวิทยุ นักพากย์หนัง นักแสดงละครเวที จนถึง ดาราหนัง/ละครทางจอเงินและจอแก้วโขน - ละครหลวง โขน - ละครหลวง. ช่วงปลายรัชกาลที่ 6 - ต้นรัชกาลที่ 7 ขณะมีอายุได้ 10 ขวบ เริ่มหัดโขน ละครหลวง ฝึกโขน 8 ปี ได้ออกแสดงหน้าพระที่นั่งนับร้อยครั้ง และยังรับจ้างเล่นโขนตามงานวัดและหัวเมืองแถวกรุงเทพ เมื่อว่างนักแสดงเดี่ยว นักแสดงเดี่ยว. เมื่อเริ่มเป็นที่รู้จักของผู้ชมไม่นานนัก ได้ไปแนะนำตัวกับ แม่เลื่อน (เลื่อน ไวนุนานิน) พระเอกยอดนิยมของ ละครคณะแม่เลื่อน ชื่อดังแห่งยุค ที่เวิ้งนาครเขษม ขอแสดงละครเดี่ยวหน้าม่านสลับฉาก ประมาณ 20 นาที โดยใช้เพียงแก้วใบเดียวกับกล้องยานัตถุ์สำหรับเคาะแทนระฆังเริ่มแสดงบทรัก โศก ตลก ด้วยเสียงต่าง ๆ ไม่ซ้ำกันเป็น พระเอก นางเอก พ่อ แม่ ยาย และ เด็ก ผู้ชมปรบมือให้ยาวนานด้วยความพอใจอย่างยิ่งตลกหน้าม่าน ตลกหน้าม่าน. เริ่มก้าวสู่เวทีใหญ่ชั้นนำของเมืองไทย ในฐานะนักแสดงจำอวดหน้าม่าน โรงละครศาลาเฉลิมกรุง ทำให้มีชื่อเสียงมากขึ้นนักแสดงเดี่ยวละครวิทยุ นักแสดงเดี่ยวละครวิทยุ. ตามด้วยละครสั้นชุด มนุษย์ 6 เสียง กระจายเสียงแพร่หลายโด่งดังทั่วเมืองไทยนักพากย์หนัง นักพากย์หนัง. จากความแรงของชื่อเสียงทำให้ มร.เค แอลลี ผู้จัดการโรงหนังศาลาเฉลิมนคร (โรงหนังวังเจ้าปรีดา ใกล้กองปราบสามยอด) เชิญเป็นนักพากย์หนังฝรั่งประจำโรง เมื่ออายุได้ราว 19-20 ปี เริ่มด้วยหนังรายได้สูงสุดของฮอลลีวู้ด ศพอาบยา ทางโรงขึ้นป้ายรองจากชื่อเรื่องว่า "พากย์โดย มนุษย์ 6 เสียง " ผลปรากฏว่า โปรแกรมยืนโรงยาวนานมากเพราะคนดูมืดฟ้ามัวดินแน่นทุกรอบทุกวัน (เข้าใจว่าจะเป็นภาพยนตร์สยองขวัญของยูนิเวอร์แซล The Mummy ค.ศ. 1932 / พ.ศ. 2475 ที่กำลังโด่งดังมากในขณะนั้น) ปรากฏการณ์ผู้ชมล้นหลามอีกครั้ง คือเมื่อโรงหนังที่จังหวัดปราจีนบุรี เชิญไปพากย์เรื่อง สวรรค์ในอก นรกในใจ รอบพิเศษโดยยินดีออกค่าใช้จ่ายและค่าเดินทางให้ทั้งหมด ในวันฉายมีคนดูรวมทั้งจากจังหวัดใกล้เคียงมารอหน้าโรงนับเป็นชั่วโมง หลังสงครามมหาเอเซียบูรพา ผลงานเด่น (ในนาม รุจิรา - มารศรี) เช่น หนังญี่ปุ่น ไอ้โจรนกกระจอก ที่โรงหนังโอเดียน เรียกเสียงฮาตั้งแต่ตราบริษัทนำไตเติ้ล และหนังอินเดีย ธรณีกรรแสง ฉายนานถึงสองเดือนเศษ ที่โรงหนังศาลาเฉลิมกรุง ทำรายได้ถล่มถลายราว 4 ล้านบาท (ตั๋วราคา 5 - 12 บาท) ทางโรงมอบ แหวนเพชร ให้หนึ่งวงเป็นรางวัลพิเศษนอกจากค่าพากย์รายสัปดาห์ ส่วนหนังฝรั่งก็ยังพากย์นับแต่หนังฮอลลีวู้ดกลับมาฉายในเมืองไทยอีกครั้ง ซึ่งมีผู้นิยมไม่แพ้หนังเสียงในฟิล์มต้นฉบับดาราละครเวที ดาราละครเวที. ช่วงสงครามโลกครั้งที่สอง ความรุ่งโรจน์ในอาชีพการแสดงมาถึงจุดสูงสุดเมื่อรับบทพระเอกละครเวทีเรื่อง วนิดา ที่ศาลาเฉลิมนคร ขณะทำงานควบคู่กับอาชีพนักพากย์ไปพร้อม ๆกัน และได้พบรักกับ มารศรี อิศรางกูร ซี่งเป็นนักแสดงละครเวที หลังจากแต่งงาน ทั้งคู่ยังเป็นนักพากย์ชั้นแนวหน้าของเมืองไทยมาโดยตลอดในนาม รุจิรา - มารศรี จนถึงยุคภาพยนตร์ ช่วงต้นทศวรรษ 2500ดาราภาพยนตร์ ดาราภาพยนตร์. หนังเรื่องแรก ๆ เช่น พระเจ้ากรุงธนบุรี (2495) ร่วมกับ ถนอม อัครเศรณี ,สวลี ผกาพันธุ์ ,วายร้ายตลาดเก่า (2504) ร่วมกับ พันคำ และ ส.อาสนจินดา ระยะต่อมามักแสดงแนวตลก เช่น ม้ามืด (2513) ,มันมากับความมืด (2514) และอีกหลายเรื่องก่อนเกษียณวงการ เช่น ยิ้มสวัสดี (2521),เครือฟ้า (2523) บทออกแนวตลกที่แสดงได้อย่างโดดเด่น ได้แก่ มหาเถรกุโสดอ ใน ผู้ชนะสิบทิศ (2509-2510) ,ท่านขุนชราอดีตทหารผ่านศึกสงครามโลกครั้งที่หนึ่ง ใน เป็ดน้อย (2511) ,ท่านขุนเพลย์บอยรุ่นใหญ่พ่อพระเอกหนุ่มเพลย์บอย ใน เกาะสวาทหาดสวรรค์ (2512) ฯลฯ งานพากย์ (ลงฟิล์ม) แทนเสียงดารานักแสดงบทต่างๆ เช่น เขาชื่อกานต์ (2516)ชีวิตครอบครัว ชีวิตครอบครัว. หม่อมหลวงรุจิรา สมรสกับ มารศรี อิศรางกูร ณ อยุธยา มีบุตร-ธิดา 3 คน ซึ่งอยู่ในวงการบันเทิง ได้แก่ อรสา อิศรางกูร ณ อยุธยา ,จีรศักดิ์ อิศรางกูร ณ อยุธยา และ จิระวดี อิศรางกูร ณ อยุธยา ระยะหลังเกษียณการทำงาน ตั้งแต่ต้นทศวรรษ 2520 ป่วยและเสียชีวิตอย่างสงบด้วยโรคชรา เมื่อวันที่ 17 มิถุนายน พ.ศ. 2527 สิริอายุได้ 70 ปี</doc>
