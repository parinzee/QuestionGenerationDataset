<doc id="901107" url="https://th.wikipedia.org/wiki?curid=901107" title="สนามฟุตบอลซอซัน">สนามฟุตบอลซอซัน สนามฟุตบอลซอซัน () เป็นสนามฟุตบอลในกรุงเปียงยาง ประเทศเกาหลีเหนือ ปัจจุบันใช้จัดการแข่งขันฟุตบอลเป็นหลัก โดยสามารถรองรับผู้ชมได้ประมาณ 25,000 คน สนามแห่งนี้สร้างโดยกองทัพเกาหลีเหนือในปลายคริสต์ทศวรรษ 1980 เพื่อใช้ในการจัดเทศกาลเยาวชนและนักศึกษาโลก ครั้งที่ 13 สนามแห่งนี้ตั้งอยู่ใกล้กับโรงแรมรยังกังซึ่งสร้างเสร็จในช่วงเวลาไล่เลี่ยกันในปี พ.ศ. 2532การประหารชีวิตในที่สาธารณะ การประหารชีวิตในที่สาธารณะ. มีรายงานว่าสนามฟุตบอลซอซันถูกใช้เป็นสถานที่ประหารชีวิตต่อหน้าสาธารณชนหลายครั้ง เช่น กรณีการประหารชีวิตพัก นัม-กี อดีตผู้อำนวยการฝ่ายวางแผนและการคลังของคณะกรรมการกลางพรรคแรงงาน และบรรดาเพื่อนร่วมงานซึ่งรวมถึงรองประธานคณะกรรมการการวางแผนแห่งชาติเมื่อวันที่ 12 มีนาคม พ.ศ. 2553 หลังจากการปรับค่าเงินวอนเมื่อปีก่อนหน้าได้สร้างความไม่พอใจแก่ประชาชน คำบอกเล่าของผู้เห็นเหตุการณ์บอกเป็นนัยว่าการประหารชีวิตเหล่านั้นใช้วิธีการระดมยิง</doc>
