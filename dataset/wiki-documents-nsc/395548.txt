<doc id="395548" url="https://th.wikipedia.org/wiki?curid=395548" title="จำนวนแชนนอน">จำนวนแชนนอนบทนำ บทนำ. ในปี 1950 บทความของ CLAUDE E. SHANNON ที่ตีพิมพ์ใน นิตยสาร Philosophical เรื่อง Programming a Computer for Playing Chess เป็นบทความที่เขียนเกี่ยวกับวิธีการโปรแกรมคอมพิวเตอร์สำหรับการเล่นหมากรุก ท่านศึกษาความซับซ้อนของเกม โดยพยายามประมาณจำนวนรูปแบบการเล่นของเกมหมากรุกฝรั่งที่เป็นไปได้ทั้งหมด และมีผู้ตั้งชื่อจำนวนนี้ในภายหลังว่า "จำนวน แชนนอน" เพื่อเป็นเกียรติแก่ท่าน แชนนอน ให้เหตุผลว่าหมากรุกเกมหนึ่ง ผู้เล่นแต่ละคนจะเล่นประมาณ 40 ตา โดยแต่ละตา ผู้เล่นมีทางเลือกประมาณ 30 ทาง (ที่จริงแล้ว สถานการณ์ในแต่ละตาจะมีทางเลือกที่แตกต่างกันตั้งแต่ 0 ทาง ถึง 218 ทาง) ดังนั้นค่าประมาณจำนวนการเล่นหมากรุกที่เป็นไปได้คือ (30 x 30)40 หรือประมาณ 10^123 การเล่นเลยทีเดียว ซึ่งถือเป็นจำนวนที่มากกว่าจำนวนอะตอมทั้งหมดในจักรวาลรวมกัน (ประมาณระหว่าง 4x 10^79 และ 10^81) เสียอีก โดยแชนนอนได้เขียนไว้ว่า “ a machine operating at the rate of one variation per micro-second would require over 10^90 years to calculate the first move!” จะขอนำเสนอรายละเอียดของบทความเรื่อง Programming a Computer for Playing Chess ที่เขียนโดย CLAUDE E. SHANNON อย่างคร่าวๆดังต่อไปนี้ข้อคิดเบื้องต้นข้อคิดเบื้องต้น. - ตำแหน่งของตัวหมากนั้นสามารถแปลให้ตรงกับข้อมูลเบื้องล่างได้ดังนี้ ในการเล่นหมากรุกมันไม่มีความบังเอิญยกเว้นแต่การเลือกเดินหมากตัวแรกที่ผู้เล่นมีสิทธิเลือก นอกจากนั้นผู้เล่นทั้งสองคนมีข้อมูลการเดินหมากทั้งหมดที่ผ่านมา ข้อเท็จจริงสองข้อนี้แสดงให้เห็นว่าในตำแหน่งใดๆก็ตามของตัวหมากจะมีความเป็นไปได้ดังนี้ฟังก์ชันการประเมินผลโดยประมาณ ฟังก์ชันการประเมินผลโดยประมาณ. แม้ว่าในหมากรุกจะไม่มีฟังก์ชันการประเมินผล F(P) และคาดว่าจะไม่มีทางหาได้เนื่องจากธรรมชาติที่ซับซ้อนของกฎการเล่น แต่ก็สามารถที่จะหาฟังก์ชันการประเมินผลโดยประมาณได้ ในความจริงแล้วผู้เล่นหมากรุกที่เก่งๆนั้นจะต้องวิเคราะห์ตำแหน่งได้ การวิเคราะห์ตำแหน่งนั้นตั้งอยู่บนฐานของโครงสร้างของตำแหน่ง จำนวนตัวหมากบนกระดานของสีดำและขาว ความสามารถในการเคลื่อนตัวหมาก และตำแหน่งของเบี้ย การวิเคราะห์เหล่านี้มีจุดบอดแต่ยิ่งผู้เล่นเก่งขึ้นเท่าใด การวิเคราะห์ก็จะแม่นยำขึ้นเท่านั้น โดยส่วนใหญ่แล้ววิธีการเล่นที่ถูกต้องก็จะวางมาจากการวิเคราะห์เหล่านี้ เช่น แนวทางเหล่านี้ได้มาจากประสบการณ์และเกมที่ผ่านการสำรวจเท่านั้น และทุกทฤษฎีของหมากรุกสามารถถูกขัดแย้งได้จากตัวอย่างที่เจาะจงแบบใดแบบหนึ่ง แต่จากทฤษฎีเหล่านี้เราจะสามารถสร้างฟังก์ชันการประเมินผลได้ เช่น f(P) = 200(K-K') + 9(Q-Q') + 5(R-R') + 3(B-B'+N-N') + (P-P') - 0.5(D-D'+S-S'+I-I') + 0.1(M-M') + ... โดยที่ ค่า 0.5 และ0.1 เป็นเพียงการประมาณของผู้เขียน นอกจากนี้ยังควรมีค่าอีกมากมายที่ต้องรวมเข้าไปกลยุทธ์ตามฟังก์ชันการประเมินผล กลยุทธ์ตามฟังก์ชันการประเมินผล. จุดที่สำคัญมากจุดหนึ่งเกี่ยวกับฟังก์ชันการประเมินผลและทฤษฎีการเล่นหมากรุกที่ได้กล่าวไว้ข้างต้นคือจะสามารถใช้ได้กับตำแหน่งที่สงบ ยกตัวอย่างเช่นในการแลกเปลี่ยนเม็ด สีขาวกล่าวว่า เม็ดแลกเม็ด และสีดำจะโต้ตอบทันทีโดยในขณะที่สีขาวกำลังมีเม็ดนำหน้าอยู่สีดำก็จะแก้ไขโดยทันที และไม่มีความหมายในการหาฟังชั่นการประเมินผลในการแลกเปลี่ยนตัวหมาก ความหมายอื่นๆอาจถูกเพิ่มเข้าไปในF(P) เพื่อการแลกเปลี่ยนตัวหมากโดยการสำรวจค่า นี่เป็นวิธีที่ผู้เล่นหมากรุกใช้คำนวณ ความเป็นไปได้หลายอย่างจะถูกคิดไปเรื่อยๆจนกว่าจะหาตำแหน่งที่สงบได้ และจะมีการประเมินเพื่อสรุปผล ผู้เล่นเลือกความเป็นไปได้ที่มีค่ามากที่สุดและตำแหน่งที่คาดว่าคู่แข่งจะเสียเปรียบ ขั้นตอนนี้สามารถถูกกล่าวในเชิงคณิตศาสตร์ได้ เราทิ้งความจริงที่ว่าF(P) ควรใช้กับตำแหน่งที่สงบเท่านั้น ในการหากลยุทธ์จากF(P) เราใช้ค่า M1, M2, M3, ..., Ms เป็นความเป็นไปได้ของการเคลื่อนหมากจากจุด P และให้ M1P, M2P เป็นตำแหน่งสิ้นสุดจากการเคลื่อนเมื่อใช้ M1, M2 กับตำแหน่ง P หลังจากนั้นจึงเลือกค่า Mmหรือค่าที่มากที่สุดของ (MmP). กลยุทธ์ที่เหนือกว่านั้นจะคำนวณถึงการตอบสนองของคู่ต่อสู่ด้วย โดยให้ Mi1, Mi2, ..., Mis เป็นการโต้ตอบที่เป็นไปได้จากสีดำ หากสีขาวเลือกที่จะเล่น Mi สีดำก็จะเล่นเพื่อตอบสนองให้ค่าของตนมากที่สุด ดังนั้นหากสีขาวเล่น Mi สีดำก็ควรจะเล่น Mij เพื่อที่จะได้ค่า f(Mij MiP) ที่เป็นค่าน้อยที่สุด สีขาวควรจะเล่นตำแหน่งแรกที่มีค่า f มากที่สุดหลังจากที่สีดำโต้ตอบอย่างดีที่สุด ดังนั้นสีขาวจึงควรเล่นที่ค่ามากที่สุดของ Mi ในทางเดียวกัน กลยุทธ์แบบการเดินหมากสองตาสามารถแสดงได้โดย ตำแหน่งของการทำให้มากที่สุดและน้อยที่สุดของฟังก์ชันนี้นั้นสำคัญมาก เนื่องจากนำมาจากความจริงที่ว่าตัวเลือกในการเดินหมากนั้นเป็นไปตามตามลำดับที่แน่นอน เครื่องที่ใช้กลยุทธ์นี้ในระดับของการเดินหมากสองตาซ้อน (สำหรับทั้งสองข้าง) และตำแหน่งสิ้นสุด การประเมินF P) ทำจากการคำนวณตำแหน่งทั้งสาม ค่าที่แน่นอนคือทุกค่ายกเว้นการเดินหมากตาสุดท้ายของสีดำซึ่งจะเปลี่ยนไปเรื่อยๆที่จะทำให้ค่า f น้อยที่สุด ซึ่งคือการเดินหมากตาสุดท้ายของสีดำ การเดินหมากอีกตาหนึ่งสำหรับการเดินหมากครั้งที่สองของสีขาวก็ถูกเลือกในขณะเดียวกับที่ขั้นตอนเดียวกันถูกใช้เพื่อเลือกการเดินหมากของสีดำ มีการทำเช่นนี้ในทุกๆครั้งของการเดินหมากครั้งที่สองของสีขาวและอันที่ถูกเลือกจะให้ค่าf ที่สิ้นสุด (หลังจากที่สีดำโต้ตอบอย่างดีที่สุด) ในวิธีการของเขา การเดินหมากครั้งที่สองของสีขาวในแต่ละตาจะถูกกำหนด การทำเช่นนี้ไปเรื่อยๆจะทำให้เครื่องสามารถคำนวณย้อนกลับไปที่ตำแหน่งปัจจุบันและหาตำแหน่งเริ่มต้นที่ดีที่สุดของสีขาว ตำแหน่งนั้นจะถูกเล่น ขั้นตอนนี้ทำให้สามารถหาจำนวนตาที่ต้องเดินหมากโดยคร่าวๆได้การปรับปรุงกลยุทธ์ การปรับปรุงกลยุทธ์. ข้อเสียก็คือเครื่องที่ทำงานโดยใช้กลยุทธ์แบบที่กล่าวมา จะเป็นผู้เล่นที่ช้าและไม่เก่ง มันจะช้าเนื่องจากแต่ละการเดินหมากจะต้องถูกคำนวณในเวลาเสี้ยววินาที และมีการคำนวณทั้งหมด 109 ครั้งสำหรับการเดินหมากสามตาต่อหนึ่งฝั่ง ดังนั้นจะต้องใช้เวลาทั้งหมดกว่า16นาทีเพื่อเดินหมากหนึ่งตา หรือ10ชมในการเล่นเกมที่มีการเดินหมาก40ครั้ง เครื่องยังทำงานแบบที่ไม่มีประสิทธิภาพเนื่องจากจะคำนวณค่าสามตาแล้วหยุดไม่ว่าจะอยู่ในตำแหน่งอะไรก็ตาม ผู้เล่นที่เป็นคนที่เก่งจะดูแค่เพียงความเป็นไปได้ไม่กี่จุดที่เลือกมาและจะทำตามโดยหยุดแค่เพียงในจุดที่สมควรคำกล่าวของ Reuben Fine (Fine 1942) ผู้เล่นหมากรุกชาวอเมริกันที่เก่งกาจนั้นน่าสนใจมาก เขากล่าวว่า "บ่อยครั้งที่ผู้คนจะมีความคิดว่าผู้เชี่ยวชาญนั้นเห็นทุกอย่างหรือเกือบทุกอย่าง เช่นเมื่อเล่น h3 ที่การเดินที่ 13 จะเห็นล่วงหน้าว่าต้องเหลือช่องโหว่ให้โคนที่ 20 ตาต่อมา หรือเมื่อเล่นที่ 1. E4 พวกเขาจะทำโดยมีความคิดที่ว่าจะกัน Nd5 ในการเดินตาที่12 ของสีดำ หรือทุกอย่างถูกคำนวณทางคณิตศาสตร์หมด แน่นอนว่าทั้งหมดนี้เป็นเพียงเรื่องหลอก วิธีที่ดีที่สุดคือการเห็นผลกระทบใหญ่ๆในตาสองตาล่วงหน้าแต่พยายามหาความเป็นไปได้ระหว่างที่เล่นไป” การเลือกโดยเซียนหมากรุกนั้นถูกศึกษาโดย De Groot (1946, b) เขาแสดงความเป็นไปได้หลายแบบสำหรับตำแหน่งให้เซียนหมากรุกดูและขอให้พวกเขาเลือกการเดินหมากที่ดีที่สุดและพูดการวิเคราะห์ที่คิดไว้ออกมา การทำแบบนี้สามารถทำให้รู้ความลึกของการคิดวิเคราะห์ได้ จากสิ่งเหล่านี้การจะพัฒนาความเร็วและความเก่งในการเล่นเครื่องจะต้อง โดยเริ่มจากการให้นิยามฟังชั่น g(P) สำหรับตำแหน่งที่จะหาว่าไม่มีตัวหมากอยู่ มีรายละเอียดโดยคร่าวๆ ดังนี้ การใช้ฟังก์ชันนี้จะทำให้สามารถสำรวจความเป็นไปได้เรื่อยๆจน g(P)=0 โดยไปอย่างต่ำครั้งละ2ตาการเดินหมากและไม่เกิน10ตา การปรับปรุงอย่างที่สองต้องการฟังก์ชัน H(P, M) เพื่อหาว่าการเดินหมาก M ในตำแหน่ง P นั้นควรแก่การสำรวจหรือไม่ นี่สำคัญมากเนื่องจากการประเมินนี้ไม่ควรตัดการเดินหมากที่ดูแย่ในตอนแรกเช่น การสละหมาก การรุกฆาตคือการเดินหมากแบบรุนแรง การโต้ตอบของฝ่ายตรงข้ามจะถูกจำกัดโดยไม่สามารถจะโต้ตอบโดยการโจมตีกลับได้ นี่หมายถึงการคำนวณความเป็นไปได้ในการรุกฆาตจะทำได้ดีกว่าอย่างอื่นเนื่องจากมีจำนวนการโต้ตอบที่จำกัดและควรต้องถูกคำนวณไม่ว่าการเดินนั้นจะดูแย่ในตอนต้นหรือไม่ ดังนั้น h(P,M) ควรได้รับค่ามากสำหรับการเดินหมากที่รุนแรงและการเดินหมากเพื่อพัฒนา ค่าปานกลางสำหรับการเดินหมากเพื่อตั้งรับและค่าน้อยสำหรับการเดินหมากอื่นๆ ในการหาความเป็นไปได้ h(P,M) จะถูกคำนวณเนื่องจากเครื่องจะคำนวณและเลือกความเป็นไปได้บางส่วนเท่านั้น เมื่อไปเรื่อยๆในความเป็นไปได้ความต้องการของ h จะมากขึ้นเพื่อให้เหลือตัวเลือกน้อยลงเรื่อยๆ ดังนั้นจะเป็นการเริ่มคำนวณการเดินหมากแรกด้วยตัวเองสำหรับการเดินหมากแบบรุกฆาต การทำเช่นนี้จะเพิ่มประสิทธิภาพของเครื่อง เราเชื่อว่าคอมพิวเตอร์ที่รวมเอาการปรับปรุงเหล่านี้เข้าไปจะเล่นเกมที่ดีและเร็วพอประมาณที่เทียบกับความเร็วของมนุษย์ได้ความต่างในวิธีและสไตล์การเล่น ความต่างในวิธีและสไตล์การเล่น. อย่างที่ได้กล่าวมานี้หากเครื่องถูกออกแบบมาแล้วจะเดินหมากแบบเดิมในตำแหน่งเดิมตลอด ซึ่งหากคู่แข่งสามารถชนะครั้งหนึ่งก็จะสามารถเดินหมากแบบเดิมเพื่อชนะเรื่อยๆ วิธีหนึ่งที่จะหลีกเลี่ยงเหตุการณ์นี้คือการเหลือการคำนวณเชิงสถิติไว้ในเครื่อง เมื่อใดที่มีการเดินหมากที่มีค่าใกล้เคียงกันเครื่องจะใช้วิธีการสุ่มเพื่อเลือกตาการเดิน หากมีตำแหน่งเดิมครั้งที่สองเครื่องจะเลือกจากจำนวนในกลุ่มอื่น เป็นการดีที่จะมีการเริ่มต้นแบบต่างๆเก็บไว้ในหน่วยความจำ บางทีร้อยกว่าจำนวนอาจจะเพียงพอ เพื่อให้ในการเดินหมากตาแรกๆเครื่องสามารถเล่นได้จากหน่วยความจำ นี่ไม่ใช่การขี้โกงเนื่องจากเซียนหมากรุกก็เริ่มต้นเกมแบบนี้เป็นเรื่องน่าสนใจที่ว่าสไตล์การเล่นสามารถเปลี่ยนไปได้โดยแค่เพียงเปลี่ยนค่าบางตัวในฟังก์ชันการประเมินผลและโปรแกรมอื่นๆ การสำรวจความเป็นไปได้การเดินหมากที่รุนแรงมากขึ้นนั้นจะทำให้เป็นผู้เล่นแบบผลรวม นอกจากนั้นความเก่งของผู้เล่นยังสามารถปรับเปลี่ยนได้จากการเปลี่ยนความลึกของการคำนวณและการลบการเพิ่มค่าในฟังก์ชันการประเมินผลออก สุดท้ายนี้เราจะสามารถเห็นได้ว่าเครื่องจะเล่นเกมที่เก่งกาจได้แค่ถึงจุดหนึ่งเท่านั้น มันจะยอมเสียเม็ดหรือหมากตัวอื่นๆเพื่อรอโอกาสที่จะรุกฆาตตามการคำนวณซึ่งข้อด้อยหลักเลยคือเครื่องจะไม่เรียนรู้ จากความผิดพลาดของตัวเอง วิธีเดียวที่จะทำให้การเล่นดีขึ้นคือการเขียนโปรแกรมที่พัฒนาตนเองได้ วิธีหนึ่งคือการเปลี่ยนค่าตามผลที่เครื่องเคยเล่นผ่านๆมา เพื่อที่จะได้เปอร์เซ็นต์การชนะที่มากที่สุดกลยุทธ์อีกแบบหนึ่ง กลยุทธ์อีกแบบหนึ่ง. กลยุทธ์ที่ได้กล่าวมาข้างต้นไม่ได้ทำให้ความเป็นไปได้ที่ว่ามีกลยุทธ์อื่นๆที่ใช้ได้ดีกว่าในการลดเวลาการคำนวณของคอมพิวเตอร์ลงหายไป แม้ว่าจะรวมการปรับปรุงที่ว่าไปแล้วแต่คอมพิวเตอร์ก็ยังใช้การคำนวณอย่างเดียวมากเกินกว่าที่จะใช้การคิดวิเคราะห์ตำแหน่งแบบสมเหตุสมผล เครื่องจะเล่นเหมือนผู้เล่นใหม่ที่มีพลังในการคำนวณสูง รู้หลักบางอย่างแต่ไม่มีประสบการณ์ในการเล่น เซียนหมากรุกนั้นจะมีความรู้ถึงสถานการณ์มาตรฐานเป็นร้อยหรือพันหลัก ความเป็นไปได้ที่จำเก็บไว้ และเหตุการณ์พลิกแพลงที่เกิดขึ้นซ้ำๆในเกม เช่นการสละม้าที่ F7 หรือขุนที่ h7 การรุกมาตรฐานเช่น "Philidor Legacy" ในตำแหน่งใดตำแหน่งหนึ่งเซียนหมากรุกจะจำความใกล้เคียงกับสถานะกรณีที่คุ้นเคยได้และจะทำให้มีโอกาสสำเร็จมากกว่านี่คือเหตุผลที่ว่าทำไมโปรแกรมที่ใช้ตำแหน่งตามรูปแบบถึงใช้ไม่ได้จริง แม้ว่าจะมีการเขียนวิธีการเล่นในช่วงกลางของเกมไว้มากแต่ก็เขียนไว้เพื่อให้มนุษย์เข้าใจไม่ใช่ไว้ให้คอมพิวเตอร์ที่ใช้การคำนวณเป็นหลัก เพราะเราสามารถยกตัวอย่างสองสามอย่างประกอบทฤษฎีเพื่อให้คนเข้าใจและนำไปดัดแปลงใช้ได้แต่ไม่สามารถทำได้กับคอมพิวเตอร์ แต่ถ้าหากทำได้ก็จะสามารถเพิ่มประสิทธิภาพให้กับโปรแกรมได้ สำหรับโปรแกรม กลยุทธ์อย่างนั้นจะต้องมีการวิเคราะห์ตำแหน่งนั้นๆรวมเข้าไปในฐานข้อมูล โดยที่ข้อมูลจะกล่าวไว้เช่น หากม้าสีดำที่ f6 ถูกตรึงโดยขุน เรือสีขาวที่ e1 จะไม่สามารถออกจากแถวหลัง ได้เนื่องจากจะเปิดช่องโหว่ให้รุกฆาตที่ c1 ทำให้ม้าสีขาวที่ a4 ไม่สามารถเดินหมากได้ กล่าวง่ายๆคือข้อมูลทั้งหมดที่ผู้เล่นสามารถวิเคราะห์กลยุทธ์ได้ ข้อมูลเหล่านี้จะต้องอยู่ในฐานข้อมูลของโปรแกรมและต้องถูกปรับปรุงอยู่ตลอดเวลาการเล่นเกม ข้อมูลเชิงวิเคราะห์นั้นจะถูกใช้เพื่อเรียกใช้โปรแกรมอื่นๆตามธรรมชาติของตำแหน่ง เช่นหมากที่โดนตึงควรถูกโจมตี หากเอาเรือกันแนวหลังไว้ก็จะไม่สามารถกันเบี้ยที่อยู่ด้านหน้าได้ เครื่องจะทำงานเช่นนี้ทำให้มีตำแหน่งที่เป็นไปได้ในการสำรวจมากขึ้น ไม่ใช่ว่าเราควรที่จะวางกลยุทธ์ของเราเอง แต่ควรที่จะเป็นการแข่งความสมดุลระหว่างความสามารถมากกว่า คอมพิวเตอร์นั้นแกร่งในด้านของความเร็ว ความแม่นยำแต่อ่อนในด้านของความสามารถในการวิเคราะห์และจดจำภาคผนวก:ฟังก์ชันการประเมินผลของหมากรุก ภาคผนวก:ฟังก์ชันการประเมินผลของหมากรุก. ฟังชั่นการประเมินผล f(P) ควรรวมเอาจุดด้อยและดีในระยะยาวของตำแหน่งตำแหน่งหนึ่งเพื่อรู้ถึงผลได้นานกว่าการคำนวณของมนุษย์ การวิเคราะห์ก็จะเน้นไปในทางวิธีการมากกว่าการวิเคราะห์เชิงกลยุทธ์ แน่นอนว่ามันไม่มีเส้นแบ่งที่แน่นอน ตำแหน่งหลายๆตำแหน่งก็คาบเส้นอยู่ แต่ก็เห็นได้ว่าสิ่งดังต่อไปนี้ควรรวมอยู่ใน f(P) สิ่งเหล่านี้จะถูกใช้ในส่วนกลางของเกม ในส่วนเริ่มและจบเกมนั้นต้องใช้เทคนิคอื่นๆอีก ค่าที่จะให้กับทฤษฎีเหล่านี้ยังเปิดกว้างต่อการถกเถียงและควรได้มาจากการทดลอง นอกจากนี้ยังมีทฤษฎีอื่นๆอีกที่ควรนำมาพิจารณา เช่น การรุก การแยก การตรึงโดยหมากที่มีค่าต่ำกว่าเนื่องจากจะสามารถคำนวณความเป็นไปได้มากที่สุด</doc>
