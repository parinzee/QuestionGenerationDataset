<doc id="668171" url="https://th.wikipedia.org/wiki?curid=668171" title="อะระชิยะมะ">อะระชิยะมะ อะระชิยะมะ () เป็นพื้นที่ชานเมืองทางตะวันตกของนครเคียวโตะ ประเทศญี่ปุ่น พื้นที่บริเวณนี้เป็นทิวเขาขนานไปกับแม่น้ำโออิ ซึ่งมีทัศนียภาพที่งดงามและดึงดูดนักท่องเที่ยวได้จำนวนมาก นอกจากนี้ อะระชิยะมะ ยังได้รับการขึ้นทะเบียนเป็นหนึ่งในอุทยานประวัติศาสตร์ของชาติญี่ปุ่นสถานที่ท่องเที่ยวที่มีชื่อเสียงสถานที่ท่องเที่ยวที่มีชื่อเสียง. - สวนลิงอิวะตะยะมะ (嵐山モンキーパーク อะระชิยะมะ มังกี ปากุ) ตั้งอยู่บนเนินเขาอะระชิ มีลิงกว่า 170 ตัวอาศัยอยู่ที่นี่ แม้ว่าลิงที่นี่จะเป็นสัตว์ป่าแต่พวกมันก็คุ้นชินกับมนุษย์ สวนลิงตั้งอยู่ไม่ไกลจากสถานีรถไฟซะงะ-อะระชิยะมะ นักท่องเที่ยวสามารถเข้าใกล้และถ่ายรูปกับพวกลิง และยังสามารถให้อาหารได้ด้วย - สะพานโทะเงะสึ (渡月橋 โทะเงะสึ-เกียว) เป็นสะพานไม้โบราณที่มีความเป็นมามากกว่าพันปี แต่ตัวสะพานปัจจุบันสร้างใหม่ในปี พ.ศ. 2477 มีความยาวกว่า 155 เมตร กว้าง 11 เมตร การก่อสร้างเป็นการเข้าลิ่มไม้ทั้งหมดโดยไม่ใช้ตะปูแม้แต่ดอกเดียว จากสะพานนี้จะสามารถมองเห็นทิวต้นซะกุระและใบไม้เปลี่ยนสีบนภูเขา - วัดเท็นรีว (天龍寺 เท็นรีว-จิ) เป็นหนึ่งในวัดพุทธทั้ง 15 สาขาของศาสนวิชชาลัยรินไซ และเป็นหนึ่งในวัดที่ได้รับการขึ้นทะเบียนเป็นมรดกโลกของอนุสรณ์สถานทางประวัติศาสตร์เคียวโตะโบราณ - คิโยะตะกิ (清滝) เป็นหมู่บ้านเล็กๆแต่มีทัศนียภาพที่งดงาม ตั้งอยู่ในหุบเขาอะตะโงะโดยมีแม้น้ำไหลผ่านกลางหุบเขา - ศาลเจ้ามะสึโอะ (松尾大社 มะสึโอะ-ไทฉะ) ราว 800 เมตรทางใต้จากอะระชิยะมะเป็นที่ตั้งของหนึ่งในศาลเจ้าที่เก่าแก่ที่สุดในเคียวโตะ มีอายุกว่า 1,300 ปี ในฤดูใบไม้ผลิผู้ศรัทธามักจะนำสาเก และ มิโซะท้องถิ่น มาบูชาศาลเจ้าและขอพรให้ผลผลิตและการค้าดี - สวนคะเมะยะมะ (亀山公園 คะเมะยะมะ-โคเอ็ง) มีแท่งหินที่เป็นอนุสรณ์ต่อ โจว เอินไหล เมื่อครั้งเขามาเยี่ยมชมและได่แต่งบทกวีไว้ ซึ่งบทกวีนี้จารึกอยู่บนหินอนุสรณ์ว่า "อะระชิยะมะในสายฝน" - ป่าไผ่ซะงะโนะ ( 嵯峨野 竹林 ซะงะโนะ ชิกุริง) หนึ่งในป่าไผ่ที่มีชื่อเสียงที่สุดของญี่ปุ่น ตลอดทางเดิน 500 เมตร ทั้งสองข้างทางล้วนเต็มไปด้วยต้นไผ่ที่สูงกว่า 15 เมตร - โอโกชิ ซันโซ (大河内山荘) บ้านพักตากอากาศพร้อมสวนญี่ปุ่นของผู้กำกับ เด็นจิโร โอโกชิการเดินทาง การเดินทาง. จากตัวเมืองเคียวโตะสามารถเดินทางสู่อะระชิยะมะได้โดยรถไฟฟ้าเคฟุกุ และจากสถานีคะสึระโดยรถไฟฮันกีว สายฮันกีว อะระชิยะมะ ซึ่งที่สถานีคะสึระนี้ยังมีรถไฟเชื่อมต่อกับสถานีคะระซุมะ ที่สามารถเดินทางไปในตัวเมืองเคียวโตะ หรือจะเดินทางไปยังนครโอซะกะได้</doc>
