<doc id="364697" url="https://th.wikipedia.org/wiki?curid=364697" title="พชร จิราธิวัฒน์">พชร จิราธิวัฒน์ พชร จิราธิวัฒน์ (เกิด 10 พฤษภาคม พ.ศ. 2536) ชื่อเล่น พีช เป็นนักร้อง นักแสดง นายแบบ และ นักดนตรีชาวไทย มีชื่อเสียงมาจากบท คุ้ง และ เค ในภาพยนตร์เรื่อง ซักซี้ด ห่วยขั้นเทพ มีผลงานเพลงร่วมกับกลุ่มเพื่อนในนามวงรูฟท็อป โดยเขาอยู่ในตำแหน่งมือคีย์บอร์ดและกีต้าร์ ปัจจุบันเป็นนักร้องนำร่วมกับ บีม ภากร มุสิกบุญเลิศ ในนามของ วงไวท์โรส (WHITE ROSE) มีสไตล์เพลงแนวอิเลคทรอนิคร็อค สังกัดค่ายสไปซีดิสก์ (SPICY DISC)ประวัติ ประวัติ. พชร จิราธิวัฒน์ เกิดที่กรุงเทพมหานคร เป็นบุตรคนกลางจากพี่น้องสามคน เขาเป็นบุตรของธีรยุทธ์ จิราธิวัฒน์ และเป็นหลานของสุทธิเกียรติ จิราธิวัฒน์ ผู้บริหารเครือเซ็นทรัล ส่วนมารดาชื่อ ชนัดดา จิราธิวัฒน์ เป็นเจ้าของธุรกิจเพชร ไดมอนด์ ทูเดย์ มีพี่สาว 1 คน ชื่อ ศศิปรียา ศิลปินในสังกัดค่ายสมอลล์รูม และน้องสาวชื่อ เขมณัฏฐ์ และเป็นหลานชายของ ภัสสรกรณ์ จิราธิวัฒน์ นักร้องชาวไทย พชรจบประถมศึกษา-มัธยมศึกษาจากโรงเรียนสาธิตจุฬาลงกรณ์มหาวิทยาลัย จบการศึกษาระดับปริญญาตรี คณะพาณิชยศาสตร์และการบัญชี สาขาการจัดการธุรกิจระหว่างประเทศ จุฬาลงกรณ์มหาวิทยาลัย พชร ได้อุปสมบทเพื่อทดแทนพระคุณบิดามารดา เมื่อวันที่ 6 พฤษภาคม พ.ศ. 2556 ที่วัดบวรนิเวศวิหาร กรุงเทพฯ โดยหลังพิธีอุปสมบทได้รับฉายาว่า "คุณวชิโร" แปลว่า ผู้ที่ตัดสินใจกระทำแต่ความดี มีกำหนดศึกษาธรรมะเป็นเวลา 3 สัปดาห์ ปัจจุบันเขาได้เซ็นสัญญาเป็นนักแสดงในสังกัดช่อง 3 เป็นระยะเวลา 5 ปี และกำลังทำธุรกิจ ร้านเฟรนช์ฟรายส์ Potato Corner ที่เซ็นทรัลเวิลด์เป็นสาขาแรกชีวิตส่วนตัว ชีวิตส่วนตัว. พชร เคยคบหาดูใจกับนักร้องสาว นท พนายางกูร เป็นระยะเวลา 3 ปี แต่ได้เลิกรากันไป และปัจจุบัน กำลังคบหาดูใจกับ แพทริเซีย ธัญชนก กู๊ด นักแสดงช่อง 3ผลงานละครโทรทัศน์ภาพยนตร์ภาพยนตร์สั้นผลงาน. ภาพยนตร์สั้น. - โตไปไม่โกง ตอน Band Next Door - sucKseed (GTH side stories) - ตามหาคนพิเศษซีรีส์เพลงคอนเสิร์ต คอนเสิร์ต. พ.ศ. 2554- มันไก่มาก (27 สิงหาคม) - Big Mountain Music Festival 3 (ร่วมร้องเพลงกับพาราด็อกซ์ และวง Penny Lane) (10 ธันวาคม) พ.ศ. 2560- LOVE IS IN THE AIR : CHANNEL3 CHARITY CONCERT (29 เมษายน)(2560)รายการโทรทัศน์พ.ศ. 2560 รายการโทรทัศน์. พ.ศ. 2560. เมนเทอร์รายการ เดอะเฟซเมนไทยแลนด์ ร่วมกับ เมทินี กิ่งโพยม และ พลพัฒน อัศวประภารางวัลรางวัล. - เข้าชิงรางวัลภาพยนตร์แห่งชาติ สุพรรณหงส์ ครั้งที่ 21 สาขาผู้แสดงสมทบชายยอดเยี่ยม จากภาพยนตร์ ซักซี้ด ห่วยขั้นเทพ - เข้าชิงรางวัลแบง มิวสิค อวอร์ด 2012 สาขาหนุ่มฮอตแห่งปี - รางวัลสยามดารา สตาร์ส อวอร์ดส์ 2012 สาขานักแสดงนำชายยอดเยี่ยม ประเภทภาพยนตร์ จากภาพยนตร์ Top Secret วัยรุ่นพันล้าน - รางวัลพิฆเนศวร ครั้งที่ 2 ประจำปี 2556 สาขาผู้เป็นแบบอย่างเยาวชนดีเด่น - รางวัลแคช อวอร์ด 2015 สาขาศิลปินสุดแนว</doc>
