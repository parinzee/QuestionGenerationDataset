<doc id="115882" url="https://th.wikipedia.org/wiki?curid=115882" title="โรงเรียนอิสลาฮียะห์">โรงเรียนอิสลาฮียะห์ โรงเรียนอิสลาฮียะห์เป็นโรงเรียนเอกชนสอนศาสนาอิสลาม ประเภท 15(1) สังกัดสำนักงานคณะกรรมการ การศึกษาเอกชน กระทรวงศึกษาธิการ โดยมี ดร.ญีฮาด บูงอตาหยงเป็นโต๊ะครู และผู้รับใบอนุญาตตามใบอนุญาต เลขที่ 1/2533 โรงเรียนอิสลาฮียะห์เป็นโรงเรียนประจำ ที่มีทั้งนักเรียนชายและนักเรียนหญิง ซึ่งแยกบริเวณชายและหญิง อย่างชัดเจน ภายใต้การบริหารของคณะกรรมการ ระบบการบริหารชุดเดียวกัน โรงเรียนอิสลาฮียะห์ได้เปิดทำการในสองหลักสูตร คือ วิชาศาสนาอิสลาม และ วิชาสามัญ ซึ่งในส่วนของวิชาศาสนา นั้นจะเริ่มตั้งแต่เวลา 8.00 - 12.00 น. วิชาสามัญจะเริ่มตั้งแต่เวลา 13.00 - 17.00 น. เรียนตั้งแต่วันเสาร์ จนถึงวัน พฤหัสบดี จำนวน 6 วัน หยุดเฉพาะวันศุกร์ นักเรียนทุกคนจะได้รับการศึกษาทั้งศาสนาอิสลามและวิชาสามัญ โดยภาคเรียนที่ 1 เริ่มตั้งแต่วันที่ 16 พฤษภาคม จนถึงวันที่ 1 ตุลาคม และภาคเรียนที่ 2 เริ่มตั้งแต่วันที่ 1 พฤศจิกายน จนถึงวันที่ 31 มีนาคม นักเรียนโรงเรียนอิสลาฮียะห์ทุกคนจะต้องสวมชุดยูนิฟอร์มซึ่งเป็นไปตามหลักของศาสนาอิสลาม นักเรียนทุกคน จะได้รับการดูแลเอาใจใส่เป็นอย่างดีในหอพักของโรงเรียนซึ่งมีบริเวณที่ร่มรื่นและปลอดภัย นักเรียนจะได้รับ การอนุญาตให้กลับบ้านในทุกๆหนึ่งเดือน สีประจำโรงเรียน คือ สีเขียว และขาว จำนวนนักเรียน โรงเรียนอิสลาฮียะห์เปิดทำการสอนให้ทั้งเด็กผู้ชายและเด็กผู้หญิงในแต่ละปีดังนี้ 2540 520 คน 2541 630 คน 2542 701 คน</doc>
