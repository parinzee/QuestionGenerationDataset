<doc id="150200" url="https://th.wikipedia.org/wiki?curid=150200" title="เป็ดพม่า">เป็ดพม่า เป็ดพม่า หรือ เป็ดรัดดี (; ชื่อวิทยาศาสตร์: Tadorna ferruginea) เป็นนกอพยพชนิดหนึ่ง ในวงศ์ Anatidae พบตามแม่น้ำสายใหญ่ เช่น แม่น้ำโขง นาเกลือ ตามชายทะเล และบึง แพร่กระจายพันธุ์ในทวีปยุโรป, แอฟริกา และเอเชีย ลำตัวมีขนาดใหญ่ ยาว 61-67 เซนติเมตร คล้ายห่าน ขนมีสีน้ำตาลแกมแดงหรือส้มเป็นหลัก ตัวผู้มีสร้อยรอบคอสีดำ ตัวเมียมีใบหน้านวลมากกว่า แต่ตัวเล็กกว่าตัวผู้ มีพฤติกรรมอยู่รวมตัวกันเป็นฝูงใหญ่ บางครั้งอาจถึงพันตัว ในพื้นที่ชุ่มน้ำต่าง ๆ สามารถกินได้ทั้งพืชและสัตว์ขนาดเล็กทั่วไปในประเทศไทย ในประเทศไทย. เป็ดพม่าอพยพมาช่วงนอกฤดูผสมพันธุ์ มีรายงานการพบ- ทางภาคเหนือ ที่เขตห้ามล่าสัตว์ป่าหนองบงคาย อำเภอเชียงแสน จังหวัดเชียงราย - ภาคตะวันออกเฉียงเหนือ ที่เขตห้ามล่าสัตว์ป่า อ่างเก็บน้ำสนามบิน จังหวัดบุรีรัมย์ - ภาคกลาง ที่บริเวณใกล้วัดเขาตะเครา จังหวัดเพชรบุรี, เขตรักษาพันธุ์สัตว์ป่า บึงบอระเพ็ด จังหวัดนครสวรรค์, สถานพักผ่อนตากอากาศบางปู จังหวัดสมุทรปราการ และมีสถานะเป็นสัตว์ป่าคุ้มครองตามพระราชบัญญัติสงวนและคุ้มครองสัตว์ป่า พุทธศักราช 2535</doc>
