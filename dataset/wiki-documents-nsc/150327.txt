<doc id="150327" url="https://th.wikipedia.org/wiki?curid=150327" title="เอ็มมานูเอล อาเดบายอร์">เอ็มมานูเอล อาเดบายอร์ เอ็มมานูเอล อาเดบายอร์ () เป็นนักฟุตบอลชาวโตโก เกิดที่เมืองโลเมเมื่อวันที่ 26 กุมภาพันธ์ ค.ศ. 1984 มีชื่อเต็มว่า เชยี่ เอ็มมานูเอล อาเดบายอร์ (Sheyi Emmanuel Adebayor) มีเชื้อสายไนจีเรีย ปัจจุบันเป็นนักฟุตบอลในตำแหน่งศูนย์หน้าของคริสตัลพาเลซ เอ็มมานูเอล อเดบายอร์ เกิดวันที่ 26 กุมภาพันธ์ ค.ศ. 1984 เคยเล่นให้กับสโมสรในยุโรปอย่างแม็ส (FC Metz) โมนาโก และอาร์เซนอล ที่สร้างชื่อให้เขา จนได้รับโหวตให้เป็นนักฟุตบอลยอดเยี่ยมประจำทวีปแอฟฟริกา ในปี ค.ศ. 2008 การย้ายสู่แมนเชสเตอร์ซิตี และกรณีพิพาทกับทีมเก่าอาร์เซนอล หลัง 3 ปี ในการลงเล่นให้กับยอดทีมจากลอนดอนเหนือ ลงเล่นไป 104 นัด และทำไปถึง 46 ประตู อาเดบาร์ยอร์ซึ่งก่อนหน้านี้เคยให้สัมภาษณ์ว่า"ตนเล่นฟุตบอลอาชีพเพื่อเงิน" และพร้อมจะย้ายออกจากทีมหากได้รับข้อเสนอที่น่าท้าทาย ได้ตัดสินใจเซ็นสัญญาห้าปีกับแมนเชสเตอร์ซิตีด้วยค่าตัว 25 ล้านปอนด์ ท่ามกลางเสียงวิพากษ์วิจารณ์ถึงความไม่จงรักภักดีต่อสโมสรจากแฟนบอล และเมื่ออเดบายร์ต้องลงเล่นให้แมนเชสเตอร์ซิตีในนัดที่เปิดบ้านรับทีมเก่าอย่างอาร์เซนอล อาเดบายอร์ได้แสดงพฤติกรรมที่ได้รับเสียงวิพากษ์วิจารณ์จากทั้งแฟนบอลทีมเก่าและบุคคลทั่วไปอย่างมากจากการย่ำสตั๊ดใส่หน้าโรบิน ฟัน แปร์ซี หัวหอกชาวดัตช์เพื่อนร่วมทีมเก่า และการวิ่งจากอีกฟากของสนามไปแสดงความดีใจต่อหน้าแฟนบอลทีมเก่าเพื่อเป็นการเยาะเย้ย ซึ่งเขาได้ออกมาแถลงข่าวในภายหลังว่า เป็นอารมณ์ชั่ววูบจากความกดดันที่ถูกแฟนบอลทีมเก่าโห่ ส่วนมาร์ก ฮิว ผู้จัดการทีมได้ออกมาแก้ตัวว่า นั่นเพราะอาเดบายอร์ต้องการเป็นที่รักของแฟนบอลทีมใหม่เท่านั้น จากนั้นอาเดบายอร์ยังได้ให้สัมภาษณ์ที่มีลักษณะในการโจมตีทีมเก่าอยู่เรื่อย ๆ ในฤดูกาล 2015–16 อาเดบายอร์ต้องกลายเป็นนักฟุตบอลที่ไม่มีสังกัดเมื่อหมดสัญญากับทอตนัมฮอตสเปอร์ไป จนกระทั่งในต้นปี ค.ศ. 2016 คริสตัลพาเลซได้ทำสัญญากับอาเดบายอร์เป็นระยะเวลาสั้น ๆ 6 เดือน จนกระทั่งจบฤดูกาล</doc>
