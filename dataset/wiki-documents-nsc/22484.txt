<doc id="22484" url="https://th.wikipedia.org/wiki?curid=22484" title="เขตจตุจักร">เขตจตุจักร เขตจตุจักร เป็น 1 ใน 50 เขตการปกครองของกรุงเทพมหานคร จัดอยู่ในกลุ่มเขตกรุงเทพเหนือ ซึ่งถือเป็นแหล่งการค้า การบริการ และแหล่งที่อยู่อาศัยหนาแน่นมากที่ตั้งและอาณาเขต ที่ตั้งและอาณาเขต. ตั้งอยู่บริเวณฝั่งตะวันออกของแม่น้ำเจ้าพระยาหรือฝั่งพระนคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตหลักสี่ มีคลองบางเขนเป็นเส้นแบ่งเขต - ทิศตะวันออก ติดต่อกับเขตบางเขนและเขตลาดพร้าว มีคลองบางบัวและคลองลาดพร้าวเป็นเส้นแบ่งเขต - ทิศใต้ ติดต่อกับเขตห้วยขวาง เขตดินแดง และเขตพญาไท มีคลองน้ำแก้ว คลองพระยาเวิก และคลองบางซื่อเป็นเส้นแบ่งเขต - ทิศตะวันตก ติดต่อกับเขตบางซื่อและอำเภอเมืองนนทบุรี (จังหวัดนนทบุรี) มีทางรถไฟสายเหนือและคลองประปาเป็นเส้นแบ่งเขตประวัติศาสตร์ ประวัติศาสตร์. แต่เดิม ตำบลลาดยาว เป็นท้องที่ปกครองของอำเภอบางเขน จังหวัดพระนคร สภาพทั่วไปเป็นทุ่งนา มีประชากรตั้งถิ่นฐานกระจายอยู่เป็นกลุ่ม ๆ ตามริมคลองสายหลัก เช่น คลองเปรมประชากร คลองบางซื่อ คลองบางเขน คลองลาดยาว เป็นต้น ต่อมาจึงได้มีชุมชนและบ้านจัดสรรต่าง ๆ เพิ่มขึ้นจากการขยายตัวของตัวเมืองในช่วงหลังจากปี พ.ศ. 2507 อันเป็นปีที่ขยายเขตเทศบาลนครกรุงเทพซึ่งครอบคลุมตำบลลาดยาวด้วย ในปี พ.ศ. 2514 มีประกาศรวมจังหวัดพระนครกับจังหวัดธนบุรีเข้าด้วยกันเป็นนครหลวงกรุงเทพธนบุรีและเปลี่ยนเป็นกรุงเทพมหานครในเวลาต่อมา ซึ่งเปลี่ยนการเรียกคำว่าตำบลและอำเภอใหม่ ตำบลลาดยาวจึงมีฐานะเป็น แขวงลาดยาว ขึ้นกับเขตบางเขน ภายหลังพื้นที่เขตบางเขนมีความเจริญและมีประชากรหนาแน่นขึ้นมาก พื้นที่บางแห่งอยู่ไกลจากสำนักงานเขต กระทรวงมหาดไทยจึงได้แยกแขวงลาดยาวและประกาศจัดตั้งเป็น เขตจตุจักร พร้อมกับจัดตั้งเขตดอนเมือง ในวันที่ 4 กันยายน พ.ศ. 2532 และเมื่อวันที่ 5 พฤศจิกายน พ.ศ. 2546 ได้มีประกาศกรุงเทพมหานคร เปลี่ยนแปลงพื้นที่แขวงในเขตจตุจักรใหม่ โดยแบ่งออกเป็น 5 แขวง เพื่อความสะดวกในการติดต่อสื่อสารและการให้บริการของเขต เพราะเดิมเขตจตุจักรมีเพียงแขวงเดียว แต่มีพื้นที่กว้างขวางและมีประชากรอาศัยหนาแน่น จึงมีเลขที่บ้านซ้ำกันเป็นจำนวนมากการแบ่งเขตการปกครอง การแบ่งเขตการปกครอง. วันที่ 5 พฤศจิกายน พ.ศ. 2546 สมัคร สุนทรเวช ผู้ว่าราชการกรุงเทพมหานครขณะนั้น ได้ลงนามในประกาศจัดตั้งแขวงเสนานิคม แขวงจันทรเกษม แขวงจอมพล และแขวงจตุจักร แยกจากพื้นที่แขวงลาดยาว เขตจตุจักร โดยมีผลบังคับใช้ในวันที่ 1 ธันวาคม ปีเดียวกัน ทำให้ปัจจุบัน เขตจตุจักรแบ่งเขตการปกครองย่อยออกเป็น 5 แขวง (khwaeng) ได้แก่ประชากรการคมนาคม การคมนาคม. ในพื้นที่เขตจตุจักรมีทางสายหลัก ได้แก่- ถนนพหลโยธิน - ถนนวิภาวดีรังสิต - ถนนรัชดาภิเษก - ถนนลาดพร้าว - ถนนงามวงศ์วาน- ถนนประเสริฐมนูกิจ (เกษตร-นวมินทร์) - ถนนกำแพงเพชร - ถนนกำแพงเพชร 2 - ทางพิเศษศรีรัช ส่วนทางสายรอง ได้แก่- ถนนเทศบาลสงเคราะห์ - ถนนเสนานิคม 1 (พหลโยธิน 32) - ถนนกำแพงเพชร 1 - ถนนกำแพงเพชร 2 - ถนนกำแพงเพชร 3 - ถนนกำแพงเพชร 4 - ถนนกำแพงเพชร 6 - ถนนหอวัง - ถนนเทศบาลนฤมาน - ถนนเทศบาลนิมิตเหนือ- ถนนเทศบาลนิมิตใต้ - ถนนเทศบาลรังสรรเหนือ - ถนนเทศบาลรังสรรใต้ - ถนนเทศบาลรังรักษ์เหนือ - ถนนเทศบาลรังรักษ์ใต้ - ถนนเทศบาลรังสฤษฎ์เหนือ - ถนนเทศบาลรังสฤษฎ์ใต้ - ถนนเลียบคลองบางเขน - ซอยวิภาวดีรังสิต 3 (ร่วมศิริมิตร) - ซอยวิภาวดีรังสิต 16 (โชคชัยร่วมมิตร) ทางน้ำมี- คลองลาดพร้าว - คลองน้ำแก้ว - คลองบางซื่อ - คลองเปรมประชากร - คลองบางเขน นอกจากนี้ยังมีเส้นทางรถไฟฟ้ามหานครตัดผ่านในพื้นที่เขต โดยมีสถานี 4 แห่ง คือ สถานีกำแพงเพชร, สถานีสวนจตุจักร, สถานีพหลโยธิน และสถานีลาดพร้าว เป็นที่ตั้งของสถานีหมอชิตซึ่งเป็นจุดสิ้นสุดของรถไฟฟ้าบีทีเอสสายสุขุมวิท รวมทั้งยังเป็นที่ตั้งของสถานีขนส่งสายเหนือ-ตะวันออกเฉียงเหนือ (ที่นิยมเรียกกันว่าสถานีขนส่งหมอชิตใหม่หรือจตุจักร)สถานที่สำคัญสถานที่สำคัญ. - ตลาดนัดจตุจักร - สถานีขนส่งผู้โดยสารกรุงเทพ (จตุจักร) - สวนจตุจักร - สวนวชิรเบญจทัศ - อุทยานผีเสื้อและแมลงกรุงเทพฯ - สวนสมเด็จพระนางเจ้าสิริกิติ์ฯ - ตลาด อ.ต.ก. - พิพิธภัณฑ์เด็ก กรุงเทพมหานคร - หอจดหมายเหตุพุทธทาส อินทปัญโญ - หอเกียรติภูมิรถไฟ - สำนักงานองค์การการบินพลเรือนระหว่างประเทศ ประจำภูมิภาคเอเชียแปซิฟิก - บริษัท การบินไทย จำกัด (มหาชน) - บริษัท ปตท. จำกัด (มหาชน) - วัดเสมียนนารี - สำนักพิพิธภัณฑ์และวัฒนธรรมการเกษตร - พิพิธภัณฑ์อัยการไทย - พิพิธภัณฑ์ธนาคารไทย - วัดเทวสุนทรทริการาม - การไฟฟ้าส่วนภูมิภาค - กรมประมง - กรมวิชาการเกษตร - กรมส่งเสริมการเกษตร - สำนักงานเศรษฐกิจการเกษตร - สำนักงานมาตรฐานสินค้าเกษตรและอาหารแห่งชาติ - กรมฝนหลวงและการบินเกษตร - กรมการข้าว - กรมหม่อนไหม - กรมส่งเสริมการค้าระหว่างประเทศ - กรมการขนส่งทางบก - กรมทรัพยากรน้ำบาดาล - บริษัท ขนส่ง จำกัด - สถาบันการบินพลเรือน - สถานีโทรทัศน์สีกองทัพบกช่อง 7 - หนังสือพิมพ์ไทยรัฐสถานศึกษาสถานศึกษา. - มหาวิทยาลัยเกษตรศาสตร์ วิทยาเขตบางเขน ตั้งอยู่ในแขวงลาดยาว - มหาวิทยาลัยเซนต์จอห์น ตั้งอยู่ในแขวงจอมพล - มหาวิทยาลัยศรีปทุม วิทนาเขตบางเขน ตั้งอยู่ในแขวงเสนานิคม - มหาวิทยาลัยราชภัฏจันทรเกษม ตั้งอยู่ในแขวงจันทรเกษม - โรงเรียนช่างการไฟฟ้าส่วนภูมิภาค - โรงเรียนธัชรินทร์วิทยาบางเขน - โรงเรียนบ้านลาดพร้าว - โรงเรียนประชานิเวศน์ - โรงเรียนมัธยมประชานิเวศน์ - โรงเรียนรัตนโกสินทร์สมโภช - โรงเรียนวัดเทวสุนทร - โรงเรียนวัดเสมียนนารี - โรงเรียนเสนานิคม - โรงเรียนสารวิทยา - โรงเรียนหอวัง</doc>
