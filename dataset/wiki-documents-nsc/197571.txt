<doc id="197571" url="https://th.wikipedia.org/wiki?curid=197571" title="ซินดี้ บิชอพ">ซินดี้ บิชอพ ซินเธีย คาร์เมน เบอร์บริดจ์-บิชอพ () หรือรู้จักในชื่อ ซินดี บิชอพ () และมีชื่อไทยว่า สิรินยา วินศิริ (30 ธันวาคม พ.ศ. 2521) เป็นนางแบบ นักแสดง และพิธีกรชาวไทย ก้าวเข้าสู่วงการบันเทิงโดยการถ่ายโฆษณา จนในปี พ.ศ. 2539 ได้รับตำแหน่งมิสไทยแลนด์เวิลด์ประวัติ ประวัติ. ซินดี้เป็นบุตรของวิลเลียม เบอร์บริดจ์ บิดาเป็นชาวอเมริกัน กับมารดาชื่อแพทริเชีย ผู้มีเชื้อสายอังกฤษครึ่งหนึ่ง ทั้งยังมีเชื้อสายอินเดียและไทยอย่างละเสี้ยว ด้วยเหตุนี้เธอจึงมีเชื้อสายไทยเพียง 1 ใน 8 ซินดี้เกิดที่กรุงเทพมหานคร แต่ไปเติบโตที่เมืองพัทยา โดยมีพ่อเป็นครูสอนดำน้ำและเปิดร้านขายอุปกรณ์ดำน้ำด้วย เธอดำน้ำและว่ายน้ำตั้งแต่อายุ 5 ขวบ ซินดี้สำเร็จการศึกษาจากโรงเรียนร่วมฤดีวิเทศศึกษา และการประชาสัมพันธ์ มหาวิทยาลัยกรุงเทพ ซินดี้สมรสกับไบรอน บิชอพ นายแบบลูกครึ่งอเมริกัน-ญี่ปุ่น เมื่อเดือนกรกฎาคม พ.ศ. 2548 ณ โบสถ์มหาไถ่ มีบุตรสาวคนแรกชื่อ เลล่า คาเมน บิชอพ เกิดเมื่อวันที่ 28 ธันวาคม พ.ศ. 2552 และมีบุตรชายชื่อ เอเดน วิลเลียม บิชอพ เกิดเมื่อวันที่ 10 กันยายน พ.ศ. 2555การทำงาน การทำงาน. ในเวลาต่อมาเธอได้รับตำแหน่งมิสไทยแลนด์เวิลด์ในปี พ.ศ. 2539 และเป็นตัวแทนจากประเทศไทยไปประกวดมิสเวิลด์ 1996 ที่ประเทศอินเดียหลังจากนั้น ด้วยความสูง 176 เซนติเมตร เธอก็ก้าวสู่อาชีพนางแบบโดยถ่ายปกและถ่ายแฟชั่นในนิตยสารชั้นนำและเดินแบบให้กับแบรนด์เสื้อผ้าชั้นนำ เธอเคยเป็นพิธีกรรายการโทรทัศน์ พิธีกรในงานเปิดตัวสินค้าหรืองานแถลงข่าวต่างๆ เป็นพรีเซนเตอร์โฆษณา และยังเคยเขียนหนังสือลงในนิตยสาร เธอยังเคยเป็นวีเจให้ทางช่องแชนเนลวี อินเตอร์เนชันนอล เธอยังได้รับเลือกเป็นทูตสันถวไมตรี ของโอเมก้า ทางด้านผลงานการแสดง ยังเคยแสดงละครมาแล้วหลายเรื่อง เช่น รักเล่ห์เพทุบาย, ประกาศิตเงินตรา, จากฝันสู่นิรันดร์, จอมคนปล้นผ่าโลก เป็นต้น เธอยังแสดงภาพยนตร์เรื่อง กบฏท้าวศรีสุดาจัน (พ.ศ. 2548) นอกจากนี้ ซินดี้ยังถวายงานด้านแฟชั่นให้แก่พระเจ้าหลานเธอ พระองค์เจ้าสิริวัณณวรีนารีรัตน์ อีกด้วยผลงานละครภาพยนตร์ผลงาน. ภาพยนตร์. - ผู้หญิง 5 บาป - กบฏท้าวศรีสุดาจันพิธีกรพิธีกร. - รายการ เอเชียเน็กซต์ท็อปโมเดล (ฤดูกาลที่ 4–5)มิวสิควีดีโอมิวสิควีดีโอ. - คำขอร้องของก้อนหิน ของ ปาน ธนพร แวกประยูร</doc>
