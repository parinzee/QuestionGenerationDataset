<doc id="240836" url="https://th.wikipedia.org/wiki?curid=240836" title="ภูเขาศักดิ์สิทธิ์แห่งเกรอา">ภูเขาศักดิ์สิทธิ์แห่งเกรอา ภูเขาศักดิ์สิทธิ์แห่งเกรอา () เป็นกลุ่มคริสต์ศาสนสถานที่ตั้งอยู่บนเนินในคอมมูเนแซร์ราลุนยาดีเกรอาในแคว้นพีดมอนต์ทางตอนเหนือของประเทศอิตาลี ที่เป็นหนึ่งในกลุ่มภูเขาศักดิ์สิทธิ์แห่งพีดมอนต์และลอมบาร์ดีที่ได้รับเลือกจากองค์การยูเนสโกให้ขึ้นทะเบียนเป็นมรดกโลกเมื่อปีค.ศ. 2003 ผู้ต้องการเข้าชมกลุ่มคริสต์ศาสนสถานสามารถเดินขึ้นไปได้ตามทางลดเลี้ยวที่ชันที่เต็มไปด้วยดอกไม้ป่าต่างๆ ที่บันทึกจัดโดยช่างภาพฟรานเชสโค เนกริ (Francesco Negri) จากคาซาเลมอนเฟอร์ราโต ภูเขาศักดิ์สิทธิ์แห่งเกรอาเริ่มก่อสร้างในปี ค.ศ. 1589 บนสถานที่ที่เดิมเป็นวัดที่อุทิศให้แก่พระแม่มารีที่กล่าวกันว่าสร้างโดยนักบุญยูเซเบียสแห่งแวร์เชลลิ (Eusebius of Vercelli) ราว ค.ศ. 350 นอกจากนั้นก็ยังเป็นที่เชื่อกันว่านักบุญยูเซเบียสเป็นผู้ติดตั้งประติมากรรมของพระแม่มารีในคริสต์ศาสนสถานที่ยังเป็นที่สักการะกันมาจนถึงทุกวันนี้ ศิลปะในชาเปลต่างๆ ที่ตั้งรอบบริเวณวัดหลักเป็นศิลปะชุดเรื่องราวการปาฏิหาริย์ของประคำ (Mysteries of the Rosary) การสร้างก็มีการต่อเติมเปลี่ยนแปลงตลอดมาตั้งแต่เริ่มสร้าง และในปี ค.ศ. 1820 ภูเขาศักดิ์สิทธิ์ก็ได้รับการปฏิสังขรณ์ครั้งใหญ่หลังจากที่ถูกทำลายไปบ้างบางส่วน</doc>
