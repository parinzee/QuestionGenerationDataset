<doc id="329764" url="https://th.wikipedia.org/wiki?curid=329764" title="โรมรำลึก">โรมรำลึก โรมรำลึก () เป็นภาพยนตร์แนวโรแมนติกคอเมดี้ในปี ค.ศ. 1953 กำกับและโปรดิวซ์โดยวิลเลียม ไวเลอร์ นำแสดงโดยเกรกอรี เป็กและออเดรย์ เฮปเบิร์น เขียนบทโดยจอห์น ไดจ์ตันและอัลตัน ทรัมโบ สำหรับทรัมโบในเรื่องนี้ติดอยู่ในบัญชีดำฮอลลีวูด ทำให้เขาไม่มีชื่อเครดิต แต่เมื่อออกจำหน่ายเป็นดีวีดีในปี 2003 ก็มีชื่อเขาอยู่ในรายชื่อ เฮปเบิร์นได้รับรางวัลออสการ์ สาขานักแสดงนำหญิงยอดเยี่ยม และยังได้รับในสาขาบทภาพยนตร์และออกแบบเครื่องแต่งกายอีกด้วย ในช่วงคริสต์ทศวรรษ 1970 ทั้งเป็กและเฮปเบิร์นมีความคิดที่จะทำภาคต่อ แต่โครงการก็หยุดลง ภาพยนตร์ได้รับการทำใหม่ในฉบับโทรทัศน์ในปี 1987 นำแสดงโดยทอม คอนตีและแคเทอรีน โอเซนเบิร์ก ซึ่งเธอเองก็มาจากราชตระกูลในยุโรปเรื่องย่อ เรื่องย่อ. เจ้าหญิงแอนน์ (Audrey Hepburn) จากประเทศแถบยุโรปประเทศหนึ่งที่กำลังเดินทางทักทายประชาชนทั่วทวีป แต่เมื่อมาถึงโรมเธอก็ทนสภาพเหนื่อยอ่อนและตารางที่แน่นขนัดไม่ไหวจนสติแตกชั่วครู่จนหมอต้องมาฉีดยาให้เธอสงบลงในสภาวะตื่นไม่เต็มที่นั้นเธอก็แอบหลบออกจากปราสาท นักข่าวโจ แบรดลีย์ (Gregory Peck) มาพบเข้าจึงให้เธอหลับเสียคืนหนึ่งที่อพาร์ตเม้นท์ของเขา วันต่อมา เขาก็ได้รู้ตัวตนที่แท้จริงของเธอ จึงวางแผนจะทำข่าวชิ้นใหญ่จากสถานการณ์นี้ แต่ในขณะที่กำลังเอาใจแอนน์และพาท่องเที่ยวในโรมเพื่อแอบสัมภาษณ์และถ่ายรูปนั้น โจกลับเป็นฝ่ายเพลิดเพลินและมีความสุขเสียเอง และความอยากเขียนข่าวของเขาก็ลดลงพร้อมๆกับความรู้สึกของทั้งสองซับซ้อนขึ้นเรื่อยๆ</doc>
