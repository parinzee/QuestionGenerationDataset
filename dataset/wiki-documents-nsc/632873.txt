<doc id="632873" url="https://th.wikipedia.org/wiki?curid=632873" title="ฟุตบอลในประเทศอาร์เจนตินา">ฟุตบอลในประเทศอาร์เจนตินา ฟุตบอลในประเทศอาร์เจนตินา เป็นกีฬาที่ได้รับความนิยมมากที่สุดของประเทศ โดยเป็นหนึ่งในประเทศที่มีผู้เล่นมากที่สุด (2,658,811 คน ซึ่งแบ่งเป็น 331,811 คนที่ได้ทำการจดทะเบียน และ 2,327,000 คนที่ไม่ได้ทำการจดทะเบียน; กับ 3,377 สโมสร และเจ้าหน้าที่ 37,161 คน โดยอิงข้อมูลจากฟีฟ่า) และเป็นกีฬาสันทนาการที่ได้รับความนิยมมากที่สุด โดยมีผู้เล่นตั้งแต่วัยเด็กถึงวัยชรา ร้อยละของชาวอาร์เจนไตน์ประกาศถึงความภักดีต่อสโมสรฟุตบอลอาร์เจนตินาเป็นจำนวนถึง 90 เปอร์เซนต์ ฟุตบอลได้รับการแนะนำให้รู้จักในประเทศอาร์เจนตินาในช่วงครึ่งหลังของศตวรรษที่ 19 โดยผู้อพยพชาวอังกฤษที่บัวโนสไอเรส และได้มีการจัดการแข่งขันลีกอาร์เจนตินาครั้งแรกขึ้นในปี ค.ศ. 1891 นับเป็นลีกที่มีความเก่าแก่ที่สุดเป็นอันดับสามของโลก (นับตั้งแต่บริเตนใหญ่ และเนเธอร์แลนด์) ส่วนสมาคมฟุตบอลอาร์เจนตินา (AFA) ได้รับการก่อตั้งขึ้นใน ค.ศ. 1893 และเป็นสมาคมฟุตบอลแห่งชาติที่มีความเก่าแก่ที่สุดเป็นอันดับแปดของโลก ฟุตบอลทีมชาติอาร์เจนตินาเป็นหนึ่งในแปดทีมชาติที่เคยชนะการแข่งขันฟุตบอลโลก โดยสามารถทำได้ในปี ค.ศ. 1978 และ 1986 รวมทั้งได้ตำแหน่งรองชนะเลิศในปี ค.ศ. 1930 และ 1990 ทีมนี้ยังชนะการแข่งขันระดับแถวหน้า ดังรายการโคปาอเมริกาถึงสิบสี่สมัย รวมถึงคอนเฟเดอเรชันส์คัพในปี ค.ศ. 1992 ส่วนฟุตบอลโอลิมปิกทีมชาติอาร์เจนตินาเคยได้รับรางวัลสองเหรียญทอง (ใน ค.ศ. 2004 และ 2008) ในขณะที่รุ่นอายุไม่เกิน 20 ปี ได้เคยชนะการแข่งขันฟุตบอลโลกเยาวชนอายุไม่เกิน 20 ปี มาแล้วถึงหกสมัย ส่วนการแข่งขันในระดับสโมสร ทีมสโมสรจากอาร์เจนตินายังชนะการแข่งขันฟุตบอลชิงแชมป์สโมสรโลกได้มากที่สุด (9 สมัย) และมากที่สุดในโกปาบีเบร์ตาโดรีช (22 สมัย) สำหรับฟุตบอลหญิงได้มีการแข่งขันลีกแห่งชาติตั้งแต่ปี ค.ศ. 1991 ซึ่งคือรายการกัมเปโอนาโตเดฟุตบอลเฟมีนีโน นอกจากนี้ ฟุตบอลหญิงทีมชาติอาร์เจนตินายังได้รับการคัดเลือกเข้าสู่การแข่งขันฟุตบอลโลกหญิงครั้งแรกใน ค.ศ. 2007 และชนะการแข่งขันฟุตบอลหญิงชิงแชมป์อเมริกาใต้ (ซึ่งเป็นการแข่งขันระดับสูงสุดของทวีป) ครั้งแรกใน ค.ศ. 2006 ส่วนด้านฟุตซอล ทีมชาติอาร์เจนตินาได้เป็นแชมป์อาเอ็มเมเอเฟ ฟุตซอลเวิลด์คัพ ในปี ค.ศ. 1994 รวมถึงได้เข้าแข่งขันฟุตซอลชิงแชมป์โลกของสหพันธ์ฟุตบอลระหว่างประเทศ โดยได้อันดับสี่ในฟุตซอลชิงแชมป์โลก 2004 ทีมชาติอาร์เจนตินายังชนะการแข่งขันฟุตซอลโคปาอเมริกาในปี ค.ศ. 2003 นอกจากนี้ ทีมชาติอาร์เจนตินายังได้เป็นแชมป์โลกฟุตซอลสำหรับคนพิการทางสายตาใน ค.ศ. 1998 ทีมชาติอาร์เจนตินายังชนะการแข่งขันฟุตบอลชายหาดชิงแชมป์โลก โดยมีผลงานที่ดีที่สุดคืออันดับสามในปี ค.ศ. 2001</doc>
