<doc id="503886" url="https://th.wikipedia.org/wiki?curid=503886" title="ศรนารายณ์ ส.สมหมาย">ศรนารายณ์ ส.สมหมาย ศรนารายณ์ ส.สมหมาย หรือ ศรนารายณ์ ต.ชูชีพ เป็นนักมวยไทยชาวไทยจากอำเภอดอนสัก จังหวัดสุราษฎร์ธานี ซึ่งจัดอยู่ในประเภทมวยเข่า และได้รับการกล่าวว่าเป็นนักมวยที่กล้าออกอาวุธมวย ศรนารายณ์เป็นหนึ่งในนักมวยระดับแถวหน้าของประเทศ ผู้ซึ่งได้รับเลือกให้เข้าแข่งขันรายการศึกวันสถาปนา 67 ปีเวทีราชดำเนิน ในวันที่ 24 ธันวาคม จากการแข่งขันดังกล่าว ศรนารายณ์เป็นฝ่ายแพ้คะแนนต่อมนต์ดำ ศ.วีระพล ที่ซึ่งทั้งคู่ไม่เคยพบกันมาก่อน ในพิกัด 117 ปอนด์ประวัติ ประวัติ. ศรนารายณ์ มีชื่อจริงคือ จักรพันธ์ ผิวขำ เกิดที่อำเภอดอนสัก จังหวัดสุราษฎร์ธานี เริ่มหัดชกมวยครั้งแรกเมื่ออายุ 10 ปีที่ค่าย ม.ขนอม และมีครูมวยคนแรกชื่อครูเกรียงศักดิ์ ซึ่งเป็นผู้ตั้งชื่อให้แก่เขาว่า ศรนารายณ์ ม.ขนอม เนื่องด้วยเป็นชื่อเดียวกับลูกศิษย์คนหนึ่งของเขาซึ่งมีรูปร่างผอมสูงเหมือนจักรพันธ์ที่มีฝีมือเก่งมากแต่เสียชีวิตไปก่อน และจักรพันธ์เองก็ชอบชื่อนี้ โดยเขาได้ใช้ชื่อดังกล่าวเข้าแข่งขันแถวบ้านประมาณ 50 ครั้ง ก่อนจะย้ายมายังค่าย ส.อัญชลี ที่อ้อมน้อย โดยใช้ชื่อ ศรนารายณ์ ส.อัญชลี เข้าแข่งประมาณ 10 ครั้ง แล้วเขาก็ได้รับการมอบตัวให้มาอยู่ในการดูแลของสารวัตรชูชีพ ตะโฉ เมื่อครั้งที่มีอายุประมาณ 17 ปีและเป็นช่วงที่กำลังสร้างชื่อ จากนั้น 4 ปี ทางสารวัตรชูชีพได้มีภารกิจการงานเพิ่มขึ้น อีกทั้งนักมวยในค่ายมีเพียงศรนารายณ์อยู่คนเดียว สารวัตรชูชีพจึงได้มอบศรนารายณ์ให้แก่สมหมาย สกุลเมตตา เข้ามาดูแลแทน ศรนารายณ์เป็นนักมวยไทยที่เข้าแข่งขันในรายการสำคัญหลายรายการ อาทิ วันที่ 11 ธันวาคม พ.ศ. 2554 ศรนารายณ์เข้าแข่งขันคู่เอกศึกมวยไทย 7 สี โดยได้พบกับขุนศึกเล็ก อ.ขวัญเมือง ที่ซึ่งศรนารายณ์เคยชกมา 3 ครั้งและไม่เคยชนะ ทว่าจากการแข่งขันครั้งดังกล่าวศรนารายณ์เป็นฝ่ายชนะคะแนนขาด วันที่ 12 กุมภาพันธ์ พ.ศ. 2555 ศรนารายณ์เข้าแข่งขันคู่เอกรายการศึกมวยไทย 7 สี โดยได้พบกับเกาะช้าง ลากูนยิม ซึ่งศรนารายณ์เป็นฝ่ายแพ้น็อกในยกที่สี่ ส่วนในวันที่ 25 กรกฎาคม ศรนารายณ์เข้าแข่งขันในคู่เอกของรายการศึก ส.สมหมาย ที่เวทีมวยราชดำเนิน และเป็นฝ่ายชนะคะแนนเพชรเงินทอง ผ่องจำเนียร จากนั้น ในวันที่ 9 กันยายน ศรนารายณ์เข้าแข่งขันรายการศึก ส.สมหมาย + วันนิติศาสตร์ ที่เวทีมวยราชดำเนิน โดยได้พบกับจตุจักร ศักดิ์หอมศีล วันที่ 3 ตุลาคม ศรนารายณ์เข้าแข่งขันคู่เอกศึก ส.สมหมาย ณ เวทีมวยราชดำเนิน ซึ่งศรนารายณ์เป็นฝ่ายชนะคะแนนต่อยอดมงคล เมืองสีมา วันที่ 8 พฤศจิกายน ศรนารายณ์เข้าแข่งขันคู่เอกนำรายการศึก ส.สมหมาย ที่เวทีมวยราชดำเนิน ซึ่งเขาเป็นฝ่ายแพ้คะแนนต่อลำน้ำมูล ศักดิ์ชัยโชติ วันที่ 29 พฤศจิกายน ศรนารายณ์เข้าแข่งขันคู่เอกนำรายการศึกจารุเมือง ที่เวทีมวยราชดำเนิน โดยได้พบกับคู่ชกอย่างเพชรสีนิล พยัคฆ์สุพรรณ ซึ่งศรนารายณ์เป็นฝ่ายชนะคะแนนขาด ปัจจุบัน ศรนารายณ์มีค่าตัวที่ 4 หมื่นบาท และเป็นนักศึกษาของมหาวิทยาลัยรัตนบัณฑิตสถิติการชกระเบียงภาพ</doc>
