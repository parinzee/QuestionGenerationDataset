<doc id="737076" url="https://th.wikipedia.org/wiki?curid=737076" title="ดีมีทรี ปาแย็ต">ดีมีทรี ปาแย็ต ดีมีทรี ปาแย็ต (, ; เกิดวันที่ 29 มีนาคม ค.ศ. 1987) เป็นนักฟุตบอลอาชีพชาวฝรั่งเศส ปัจจุบันเล่นในตำแหน่งกองกลางตัวรุกให้กับมาร์แซย์ในลีกเอิง ปาแย็ตย้ายจากมาร์แซย์เข้ามาสู่เวสต์แฮมยูไนเต็ด ในฤดูกาล 2015–16 และทำผลงานได้เป็นอย่างดี ช่วยทำให้เวสต์แฮมยูไนเต็ดจบฤดูกาลด้วยอันดับที่ 7 และมีชื่อในการเข้าชิงนักฟุตบอลยอดเยี่ยมของสมาพันธ์นักฟุตบอลอาชีพแห่งอังกฤษประจำปี รวมถึงได้รับรางวัลนักฟุตบอลยอดเยี่ยมแห่งกรุงลอนดอนอีกด้วย ในนัดเปิดสนามของการแข่งขันฟุตบอลยูโร 2016 ที่ฝรั่งเศสเป็นเจ้าภาพ ปาแย็ตเป็นผู้ยิงจากระยะไกล 25 หลา ให้ฝรั่งเศสเอาชนะโรมาเนียไปได้ 2–1 ในนาทีที่ 89 และได้รับเลือกให้เป็นผู้เล่นยอดเยี่ยมประจำนัดด้วย และนัดต่อมาที่พบกับแอลเบเนีย ยังยิงประตูตอกย้ำชัยชนะให้แก่ฝรั่งเศส 2–0 ในช่วงทดเวลาบาดเจ็บครึ่งหลังที่เกินมาประมาณหนึ่งนาที ปาแย็ตย้ายกลับมาร์แซย์อีกครั้งในช่วงต้นปี ค.ศ. 2017 ด้วยค่าตัว 25 ล้านปอนด์ (ประมาณ 1,100 ล้านบาท) และสัญญา 4 ปี หลังจากตกเป็นข่าวอยู่พักหนึ่งว่าเจ้าตัวไม่มีความสุขที่อยู่กับเวสต์แฮมยูไนเต็ด และกลายเป็นที่เกลียดชังของบรรดาผู้สนับสนุนเวสต์แฮมยูไนเต็ดทันที โดยทางสโมสรให้ได้ผู้ที่มีเสื้อของปาแย็ตอย่าเผาเสื้อทิ้ง สามารถนำมาแลกซื้อเสื้อตัวใหม่ได้ในราคาแค่ 25 ปอนด์ (ประมาณ 1,106 บาท</doc>
