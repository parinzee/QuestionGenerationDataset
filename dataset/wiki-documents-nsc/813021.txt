<doc id="813021" url="https://th.wikipedia.org/wiki?curid=813021" title="อินเทอร์ลาเคิน">อินเทอร์ลาเคิน อินเทอร์ลาเคิน () เป็นเมืองในรัฐแบร์นของประเทศสวิตเซอร์แลนด์ เมืองอินเทอร์ลาเคินตั้งอยู่ทางทิศตะวันออกเฉียงใต้ของกรุงแบร์นไปราว 56 กิโลเมตร อยู่บริเวณเชิงเขาทางเหนือของเทือกเขาสวิตแอลป์ เป็นเมืองทางผ่านที่จะขึ้นไปยังยอดเขายุงเฟรายอคซึ่งเป็นจุดที่สูงที่สุดในทวีปยุโรปที่เข้าถึงได้ด้วยรถไฟ และด้วยภูมิศาสตร์ของเมืองที่ตั้งอยู่กึ่งกลางระหว่างทะเลสาบทุนและทะเบสาบบรีนซ์ และมีแม่น้ำอาเรเชื่อมทั้งสองทะเลสาบตัดผ่ากลางเมือง ด้วยประการฉะนี้ทำให้อินเทอร์ลาเคินกลายเป็นหนึ่งเมืองท่องเที่ยวยอดนิยมอันดับต้นๆของประเทศ อินเทอร์ลาเคินตั้งอยู่ที่ระดับความสูง 570 เมตรเหนือระดับน้ำทะเล จากอินเทอร์ลาเคินมีทางรถไฟที่จะขึ้นไปสู่หมู่บ้านต่างๆบนเทือกเขา ซึ่งก็จะประกอบด้วยภูเขาหลายลูกด้วยกัน ยอดเขาที่สูงที่สุดคือยุงเฟรา (4,158 เมตร) รองลงมาคือแมนช์ (4,107 เมตร), อีเกอร์ (3,970 เมตร) โดยราคาเต็มของตั๋วรถไฟไปกลับอินเทอร์ลาเคิน–ยุงเฟรายอร์ชอยู่ที่ 204.40 ฟรังก์ภูมิอากาศ</doc>
