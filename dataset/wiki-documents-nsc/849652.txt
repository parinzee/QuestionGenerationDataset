<doc id="849652" url="https://th.wikipedia.org/wiki?curid=849652" title="เออร์เนสต์ บอร์กไนน์">เออร์เนสต์ บอร์กไนน์ เออร์เนสต์ บอร์กไนน์ (; 24 มกราคม ค.ศ. 1917 – 8 กรกฎาคม ค.ศ. 2012) เป็นนักแสดงและนักพากย์ชาวอเมริกันที่ปรากฏตัวอยู่ในอาชีพการแสดงมากว่า 6 ทศวรรษ มีผลงานการแสดงภาพยนตร์และโทรทัศน์ทั้งหมด 178 เรื่อง ระหว่างปี ค.ศ. 1951–2012 เขาเริ่มมีชื่อเสียงหลังจากแสดงในภาพยนตร์เรื่อง From Here to Eternity (1953) ที่นำแสดงโดยเบิร์ต แลนแคสเตอร์ จนในปี ค.ศ. 1955 บอร์กไนน์กวาดรางวัลด้านการแสดงในสาขานักแสดงนำจาก 5 สถาบัน รวมถึงรางวัลออสการ์, รางวัลแบฟตา และรางวัลลูกโลกทองคำ จากผลงานการแสดงในภาพยนตร์เรื่อง Marty (1955) บอร์กไนน์ยังเป็นที่จดจำในละครซิตคอมเรื่อง McHale's Navy (1962–1966) และซีรีส์โทรทัศน์เรื่อง จิ้งจอกสายฟ้า (1984–1986) ในบทโดมินิก ซานทีนี เขายังถูกเสนอชื่อเข้าชิงรางวัลเอ็มมีเมื่ออายุ 92 ปี สำหรับผลงานในภาพยนตร์โทรทัศน์เรื่อง อีอาร์ นอกจากผลงานด้านการแสดงแล้ว บอร์กไนน์ยังเป็นที่รู้จักจากการพากย์เป็นเมอร์เมด แมน ในการ์ตูนแอนิเมชันเรื่อง สพันจ์บ็อบ สแควร์แพนส์ ตั้งแต่ปี ค.ศ. 1999–2012 โดยก่อนหน้านั้นเขาเคยพากย์เสียงในการ์ตูนเรื่อง เดอะซิมป์สันส์ และ All Dogs Go to Heaven: The Series</doc>
