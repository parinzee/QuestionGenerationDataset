<doc id="84384" url="https://th.wikipedia.org/wiki?curid=84384" title="อำเภอหนองใหญ่">อำเภอหนองใหญ่ อำเภอหนองใหญ่ เป็นอำเภอหนึ่งในจังหวัดชลบุรี พื้นที่ส่วนใหญ่เป็นเนินดินสูง ๆ ต่ำ ๆ มีพื้นที่ราบเล็กน้อยตามเนินดินต่าง ๆ มีความสมบูรณ์ค่อนข้างน้อยที่ตั้งและอาณาเขต ที่ตั้งและอาณาเขต. อำเภอหนองใหญ่ ตั้งอยู่ทางทิศตะวันออกของจังหวัด บนเส้นทางสายบ้านบึง-แกลง ระยะทาง 51 กิโลเมตร มีอาณาเขตติดต่อกับพื้นที่การปกครองข้างเคียงดังต่อไปนี้- ทิศเหนือ ติดต่อกับอำเภอบ้านบึงและอำเภอบ่อทอง - ทิศตะวันออก ติดต่อกับอำเภอบ่อทอง - ทิศใต้ ติดต่อกับอำเภอวังจันทร์และอำเภอปลวกแดง (จังหวัดระยอง) - ทิศตะวันตก ติดต่อกับอำเภอศรีราชาและอำเภอบ้านบึงประวัติ ประวัติ. อำเภอหนองใหญ่เดิมเป็นส่วนหนึ่งของตำบลคลองพลู ขึ้นกับอำเภอพนัสนิคม ในปี พ.ศ. 2418 ได้โอนมาขึ้นกับอำเภอบ้านบึง ในปี พ.ศ. 2503 ได้มีการย้ายภูมิลำเนาโดยการนำของอดีตกำนันประจวบ ศิริวรวาท จากตำบลหนองอิรุณ อำเภอบ้านบึง มาตั้งถิ่นฐานสร้างชุมชนมีชื่อว่า "บ้านหนองใหญ่" ขึ้นกับตำบลคลองพลู ในวันที่ 13 พฤศจิกายน พ.ศ. 2518 ได้มีประกาศกระทรวงมหาดไทยรวมเขตการปกครอง 3 ตำบล คือ ตำบลคลองพลู ตำบลหนองเสือช้าง และตำบลหนองใหญ่ เป็น กิ่งอำเภอหนองใหญ่ มีผลตั้งแต่วันที่ 1 ธันวาคม พ.ศ. 2518 และในวันที่ 13 กรกฎาคม พ.ศ. 2524 รัฐบาลได้ออกพระราชกฤษฎีกายกฐานะกิ่งอำเภอหนองใหญ่เป็น อำเภอหนองใหญ่ ในวันที่ 1 กรกฎาคม พ.ศ. 2525 ทางราชการได้จัดตั้งตำบลเพิ่มอีก 2 ตำบล คือ ตำบลเขาซกและตำบลห้างสูง อำเภอหนองใหญ่จึงมีเขตการปกครอง 5 ตำบลจนถึงปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอหนองใหญ่แบ่งออกเป็น 5 ตำบล 24 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอหนองใหญ่ประกอบด้วยองค์กรปกครองส่วนท้องถิ่น 5 แห่ง ได้แก่- เทศบาลตำบลหนองใหญ่ ครอบคลุมพื้นที่ตำบลหนองใหญ่ทั้งตำบล - องค์การบริหารส่วนตำบลคลองพลู ครอบคลุมพื้นที่ตำบลคลองพลูทั้งตำบล - องค์การบริหารส่วนตำบลหนองเสือช้าง ครอบคลุมพื้นที่ตำบลหนองเสือช้างทั้งตำบล - องค์การบริหารส่วนตำบลห้างสูง ครอบคลุมพื้นที่ตำบลห้างสูงทั้งตำบล - องค์การบริหารส่วนตำบลเขาซก ครอบคลุมพื้นที่ตำบลเขาซกทั้งตำบล</doc>
