<doc id="195443" url="https://th.wikipedia.org/wiki?curid=195443" title="แรมง ดอแมแน็ก">แรมง ดอแมแน็ก แรมง ดอแมแน็ก (; เกิดเมื่อวันที่ 24 มกราคม ค.ศ. 1952 ในลียง) เป็นอดีตกองหลังทีมชาติฝรั่งเศสและอดีตผู้จัดการทีมชาติฝรั่งเศสประวัติ ประวัติ. ดอแมแน็กเริ่มเล่นฟุตบอลกับออแล็งปิกลียอแน (โอลิมปิกลียง) ในตำแหน่งกองหลังและมีชื่อเสียงจนก้าวไปติดทีมชาติเมื่อพาทีมคว้าแชมป์ Coupe de France ในปี 1973 และตัดสินใจย้ายทีมในอีก 4 ปีต่อมาหลังจากลงสนามให้ลียงมากกว่า 250 นัด โดยเขาย้ายไปร่วมทีมสทราซบูร์ในปี 1977 และคว้าแชมป์ลีก เอิงได้ในปี 1979 หลังจากนั้นเขาย้ายไปเล่นให้เปเอสเชในช่วงสั้น ๆ ในปี 1981 ก่อนจะได้ร่วมทีมบอร์โดในปี 1982 และคว้าแชมป์ลีกเอิงได้อีกครั้งในปี 1984 หลังจากได้แชมป์ร่วมกับบอร์โดแล้วเขาก็ย้ายทีมทันทีโดยไปร่วมทีมมูว์ลูซและแขวนสตั๊ดอย่างเป็นทางการในปี ค.ศ.1988อาชีพผู้จัดการ อาชีพผู้จัดการ. ดอแมแน็กเปลี่ยนบทบาทจากผู้เล่นเป็นผู้จัดการที่มูว์ลูซ และได้แชมป์ลีกเดอกับออแล็งปิกลียอแนในปี 1989 ก่อนจะเข้ารับตำแหน่งผู้จัดการทีมชาติฝรั่งเศสชุดอายุไม่เกิน 21 ปี โดยมีผลงานที่โดดเด่นเมื่อพาทีมเข้าถึงรอบชิงชนะเลิศในศึกชิงแชมป์แห่งชาติยุโรปรุ่นอายุไม่เกิน 21 ปี แม้จะได้แค่รองแชมป์ แต่ก็ส่งผลให้ได้เลื่อนขึ้นมาคุมชุดใหญ่ในเวลาต่อมา ดอแมแน็กเข้ารับตำแหน่งผู้จัดการทีมชาติต่อจากฌัก ซ็องตีนีเพื่อทำศึกฟุตบอลโลกปี 2006 และพาฝรั่งเศสได้รองแชมป์โดยแพ้แก่อิตาลีในรอบชิงชนะเลิศโดยมีเหตุการณ์ซีดานเฮดบัด อันลือลั่น ในศึกชิงแชมป์แห่งชาติยุโรปปี 2008 รอบคัดเลือก ดอแมแน็กเคยถูกโจมตีจากโชเซ มูรีนโย ผู้จัดการทีมเชลซีในขณะนั้นว่าเรียกใช้งานนักเตะเยี่ยงทาส เมื่อดอแมแน็กเรียกตัวโกลด มาเกเลเลมาติดทีมชาติทั้ง ๆ ที่ประกาศเลิกเล่นให้ทีมชาติไปแล้ว อย่างไรก็ตามผลงานในรอบสุดท้ายกลับไม่สู้ดีนัก เมื่อเขาพาทีมตกรอบแรกและอยู่อันดับสุดท้ายของกลุ่ม ทำให้มีเสียงเรียกร้องจากสื่อในฝรั่งเศสให้ปลดเขาออกจากตำแหน่ง แต่เขาก็ได้รับการสนับสนุนจากสหพันธ์ฟุตบอลฝรั่งเศสให้ทำหน้าที่ต่อไปผลงานสมัยเป็นผู้เล่นผลงานสมัยเป็นผู้เล่น. - แชมป์ Coupe de France ปี 1973 (ออแล็งปิกลียอแน) - แชมป์ ลีกเอิง ปี 1979 (สทราซบูร์) - แชมป์ ลีกเอิง ปี 1984 (บอร์โด)ผลงานในตำแหน่งผู้จัดการผลงานในตำแหน่งผู้จัดการ. - แชมป์ ลีกเดอ (ออแล็งปิกลียอแน) - รองแชมป์ ฟุตบอลชิงแชมป์แห่งชาติยุโรปรุ่นอายุไม่เกิน 21 ปี (ทีมชาติฝรั่งเศสชุด ยู 21) - รองแชมป์ ฟุตบอลโลก 2006</doc>
