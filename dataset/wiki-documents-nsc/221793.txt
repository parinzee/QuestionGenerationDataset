<doc id="221793" url="https://th.wikipedia.org/wiki?curid=221793" title="กองทัพตัวแบบใหม่">กองทัพตัวแบบใหม่ กองทัพตัวแบบใหม่ () ก่อตั้งเมื่อปี ค.ศ. 1645 โดยฝ่ายรัฐสภาระหว่างสงครามกลางเมืองอังกฤษ "กองทัพตัวแบบใหม่" แตกต่างจากกองทัพอื่น ๆ ตรงที่เป็นกองทัพที่สามารถเคลื่อนย้ายไปต่อสู้ที่ใดก็ได้แทนที่จะประจำการอยู่ที่เดียว ซึ่งทำให้กลายเป็นกองทัพอาชีพเต็มตัวแทนที่จะเป็นกองทัพชั่วคราวอย่างที่เป็นมา นอกจากนั้นนายทหารของกองทัพตัวแบบใหม่ยังต้องเป็นทหารอาชีพอย่างเดียวโดยไม่มีตำแหน่งในสภาขุนนางหรือในสภาสามัญชน ฉะนั้นจึงไม่เกี่ยวข้องกับพรรคการเมืองหรือกลุ่มศาสนาต่าง ๆ ในรัฐสภา "กองทัพตัวแบบใหม่" บางส่วนถูกเรียกจากทหารเก่าผู้แน่วแน่ต่อกลุ่มเพียวริตันและอีกส่วนหนึ่งจากการเกณฑ์ที่มีความเชื่อต่าง ๆ กัน แม้ว่านายทหารจะไม่มีความเห็นพ้องกับความคิดเห็นของพลทหาร แต่ความที่เป็นอิสระจากรัฐสภาทำให้กองทัพนี้ใช้ได้ทั้งการโค่นราชบัลลังก์หรือล้มล้างรัฐบาล และในการริเริ่ม "เครือจักรภพ" ที่เป็นช่วงเวลาที่อังกฤษอยู่ภายใต้การปกครองของทหารโดยตรง ผู้นำของกองทัพตัวแบบใหม่ (โดยเฉพาะโอลิเวอร์ ครอมเวลล์) สามารถพึ่งกองทัพที่มีวินัยดีและมีความมุ่งมั่นทางศาสนาในการสนับสนุนเพื่อรักษาอำนาจการปกครองโดยเผด็จการได้</doc>
