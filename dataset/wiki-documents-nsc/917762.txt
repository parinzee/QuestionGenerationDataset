<doc id="917762" url="https://th.wikipedia.org/wiki?curid=917762" title="วิลลาเดลบัลเบียเนลโล">วิลลาเดลบัลเบียเนลโล วิลลาเดลบัลเบียเนลโล () เป็นวิลล่าในเมืองเลนโน ประเทศอิตาลี ตั้งอยู่บนแหลมที่ยื่นไปในทะเลสาบโกโม วิลล่าแห่งนี้เดิมเป็นโบสถ์คริสต์ของอารามสงฆ์ ต่อมาในปีค.ศ. 1787 พระคาร์ดินัลอันเกโล มาเรีย ดูรีนี (Angelo Maria Durini) ได้ซื้อโบสถ์นี้ในปี 1785 และต่อมาในปี 1787 ก็ได้เปลี่ยนโบสถ์นี้ให้เป็นวิลล่าส่วนตัวในช่วงฤดูร้อน หลังพระคาร์ดินัลดูรีนีมรณภาพในปี 1796 วิลล่าหลังนี้ก็ตกทอดไปยังลุยกิ ปอร์โร แลมเบอร์แตงกี (Luigi Porro Lambertenghi) ผู้เป็นหลานลุง ซึ่งระหว่างที่แลมเบอร์แตงกีเป็นเจ้าของนี้เอง วิลล่าถูกใช้เป็นที่ชุมนุมของฝ่ายการเมืองเพื่อหารือเรื่องการสร้างเอกภาพอิตาลี ต่อมาแลมเบอร์แตงกีก็ได้ขายวิลล่าหลังนี้ให้แก่เพื่อนของเขา จูเซ แอร์กอร์นาตี วิสกงซี (Giuseppe Arconati Visconti) วิสกงซีได้ตกแต่งเพิ่มเติมในหลายส่วน ต่อมาเมื่อตระกูลวิสกงซีเผชิญกับภาวะตกต่ำ วิลล่าแห่งนี้ก็ถูกปล่อยปละละเลยเป็นเวลากว่า 30 ปี จนกระทั่งในช่วงต้นสงครามโลกครั้งที่หนึ่ง นายบัตเลอร์ อเมส (Butler Ames) นักธุรกิจชาวอเมริกันได้มาเห็นวิลล่าหลังนี้ เขาขอซื้อวิลล่าต่อจากตระกูลวิสกงซีแต่ถูกปฏิเสธหลายครั้ง จนกระทั่งในปี 1919 เขาก็สามารถซื้อวิลล่าหลังนี้ได้สำเร็จ เขาบูรณะวิลล่าเป็นการใหญ่ ต่อมาในปี 1974 ทายาทตระกูลอเมสได้ขายวิลล่าแก่เคานต์กุยโด มอนซีโน (Guido Monzino) นักธุรกิจและนักสำรวจชาวอิตาลี เคานต์มอนซีโนได้ทำการรีโนทเวทภายในทั้งหมดโดยที่ไม่ยุ่งเกี่ยวกับสถาปัตยกรรมภายนอกเลย ภายในถูกตกแต่งด้วยเฟอร์นิเจอร์ของอังกฤษและฝรั่งเศสจากศตวรรษที่ 18 และ 19 ต่อมาเมื่อเคานต์มอนซีโนถึงแก่อสัญกรรมในปี 1988 วิลล่าหลังนี้ก็ถูกบริจาคให้แก่องค์การอนุรักษ์แห่งชาติอิตาลี (Fondo per l'Ambiente Italiano) ในปี 2015 มีผู้มาเยี่ยมชมวิลล่านี้กว่า 90,000 คน</doc>
