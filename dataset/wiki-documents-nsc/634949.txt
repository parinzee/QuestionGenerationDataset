<doc id="634949" url="https://th.wikipedia.org/wiki?curid=634949" title="เทวินทร์ หาญปราบ">เทวินทร์ หาญปราบ เทวินทร์ หาญปราบ (; ชื่อเล่น: เทม; เกิดวันที่ 1 สิงหาคม พ.ศ. 2541) นักเทควันโดชายทีมชาติไทย เป็นนักกีฬาเยาวชนคนที่ 11 ที่สามารถผ่านเข้าร่วมการแข่งขันกีฬาโอลิมปิกเยาวชน หรือ มหกรรมกีฬายูธโอลิมปิกเกมส์ ครั้งที่ 2 จากนักกีฬาเยาวชนทีมชาติไทยทั้งหมด 37 คนที่เข้าร่วมการแข่งขัน ซึ่งเป็นการได้สิทธิเข้าร่วมการแข่งขันให้กับสมาคมกีฬาเทควันโดแห่งประเทศไทยในการแข่งขันครั้งนี้ นอกจากนี้ยังเป็นนักกีฬาเทควันโดชายไทยคนแรกที่คว้าเหรียญรางวัลในการแข่งขันกีฬาโอลิมปิกเกมส์ หลังจากคว้าเหรียญเงินในการแข่งขันเทควันโด รุ่นไม่เกิน 58 กก.ชาย มาครองได้สำเร็จประวัติ ประวัติ. เทวินทร์สำเร็จการศึกษาระดับชั้นมัธยมศึกษาตอนปลายจากโรงเรียนสวนกุหลาบวิทยาลัย รังสิต และศึกษาต่อระดับปริญญาตรีที่คณะรัฐศาสตร์ จุฬาลงกรณ์มหาวิทยาลัย เป็นนักกีฬาเทควันโดจากจังหวัดปทุมธานี เริ่มเล่นกีฬาเทควันโดตั้งแต่อายุ 7 ปี โดยเล่นเพื่อความสนุก จากนั้นเริ่มฝึกซ้อมอย่างจริงจังที่ยิมทวีศิลป์ และเข้าสู่การเป็นนักกีฬาเทควันโดเยาวชนทีมชาติในปี 2556 เทวินทร์เคยเป็นนักกีฬาเทควันโด ประเภทพุมเซ่หรือท่ารำ เข้าร่วมการแข่งขันเทควันโด ประเภทพุมเซ่คู่ผสม "กีฬาแห่งชาติ ครั้งที่ 41" หรือ "เชียงใหม่เกมส์" คว้าเหรียญเงินจากการแข่งขันเทควันโด ประเภทพุมเซ่ชายเดี่ยว "กีฬาเยาวชนแห่งชาติ ครั้งที่ 27" หรือ "อุตรดิตถ์เกมส์" มีผลงานในการแข่งขันเทควันโด ประเภทเคียวรูกิหรือต่อสู้ เช่น เหรียญทองจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2554 รุ่นไม่เกิน 38 กก.ชาย เหรียญเงินจากการแข่งขันเทควันโด รุ่นไม่เกิน 45 กก.ชาย "กีฬานักเรียน ชิงชนะเลิศแห่งประเทศไทย" ประจำปี 2555 และเหรียญทองจากการแข่งขันเทควันโด รุ่นไม่เกิน 45 กก.ชาย "กีฬาเยาวชนแห่งชาติ ครั้งที่ 29" หรือ "มหาสารคามเกมส์"นักกีฬาเทควันโดรุ่นเยาวชนพ.ศ. 2556 นักกีฬาเทควันโดรุ่นเยาวชน. พ.ศ. 2556. ในปี 2556 เทวินทร์เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2013" รุ่นไม่เกิน 45 กก.ชาย ที่กรุงจาการ์ตา ประเทศอินโดนีเซีย โดยเข้าร่วมการแข่งขันกับนักกีฬาเทควันโดเยาวชนทีมชาติไทย จำนวน 11 คน แบ่งเป็นเยาวชนหญิง จำนวน 5 คน ประกอบด้วย อรญา แก้วตา รุ่นไม่เกิน 42 กก.หญิง พาณิภัค วงศ์พัฒนกิจ รุ่นไม่เกิน 44 กก.หญิง นภาพร จรณวัต รุ่นไม่เกิน 46 กก.หญิง นภัสสร จรณวัต รุ่นไม่เกิน 49 กก.หญิง พรรณนภา หาญสุจินต์ รุ่นไม่เกิน 52 กก.หญิง แบ่งเป็นเยาวชนชาย จำนวน 6 คน ประกอบด้วย รามณรงค์ เสวกวิหารี รุ่นไม่เกิน 48 กก.ชาย ณัฐวุฒิ เจริญรักษ์ รุ่นไม่เกิน 51 กก.ชาย สุทธิศักดิ์ จานทอง รุ่นไม่เกิน 55 กก.ชาย ณัฐวีร์ กล่อมพงษ์ รุ่นไม่เกิน 59 กก.ชาย ณชพล เฉลิมลักษณ์ รุ่นไม่เกิน 63 กก.ชาย ยูลิสซีส ฮาลเลอร์ รุ่นไม่เกิน 73 กก.ชาย และเข้าร่วมการแข่งขันเทควันโด รายการ "โคเรีย โอเพ่น 2013" ที่เมืองชุนชอน ประเทศเกาหลีใต้ คว้าเหรียญเงิน รุ่นไม่เกิน 48 กก.ชายพ.ศ. 2557 พ.ศ. 2557. ในปี 2557 เข้าร่วมการแข่งขันเทควันโด รายการ "เทรลเลบอร์ก โอเพ่น 2014" รุ่นไม่เกิน 48 กก.ชาย ที่เมืองเทรลเลบอร์ก ประเทศสวีเดน โดยเข้าร่วมการแข่งขันกับนักกีฬาเทควันโดทีมชาติไทยรุ่นเยาวชน จำนวน 5 คน ประกอบด้วย ธีรนาฏ คำนวณ รุ่นไม่เกิน 44 กก.หญิง พาณิภัค วงศ์พัฒนกิจ รุ่นไม่เกิน 46 กก.หญิง พรรณนภา หาญสุจินต์ รุ่นไม่เกิน 52 กก.หญิง ณัฐวีร์ กล่อมพงษ์ รุ่นไม่เกิน 59 กก.ชาย รัฐธีย์ แหม่มเพชร รุ่นไม่เกิน 63 กก.ชาย เทวินทร์เป็นตัวแทนนักกีฬาเทควันโดเยาวชนทีมชาติไทย เข้าร่วมการแข่งขันเทควันโด รายการ "2014 Nanjing YOG Qualification Tournament" หรือ กีฬาโอลิมปิกเยาวชนรอบคัดเลือก ที่ไทเป ประเทศไต้หวัน เป็นการแข่งขันเพื่อคว้าโควต้าไปเล่นรอบสุดท้ายในมหกรรมกีฬายูธโอลิมปิกเกมส์ ครั้งที่ 2 ซึ่งจัดขึ้นที่เมืองหนานจิง สาธารณรัฐประชาชนจีน ผลจากการแข่งขันเทควันโด รุ่นเยาวชนชาย ไม่เกิน 48 กก. รอบชิงชนะเลิศเป็นฝ่ายชนะคะแนนนักกีฬาจากอิหร่าน 7-6 ในยกซัดเดนเดธ คว้าโควต้าเข้าร่วมการแข่งขันในมหกรรมกีฬายูธโอลิมปิกเกมส์ได้สำเร็จร่วมกับพาณิภัค วงศ์พัฒนกิจ นักกีฬาเทควันโด รุ่นเยาวชนหญิง ไม่เกิน 44 กก. ต่อมาได้เข้าร่วมการแข่งขันในมหกรรมกีฬายูธโอลิมปิกเกมส์ ครั้งที่ 2 ที่เมืองหนานจิง สาธารณรัฐประชาชนจีน ในการแข่งขันเทควันโด รุ่นเยาวชนชาย ไม่เกิน 48 กก. และเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นเยาวชนชาย ไม่เกิน 51 กก.พ.ศ. 2558 พ.ศ. 2558. ในปี 2558 เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2015" ที่ประเทศไต้หวัน คว้าเหรียญทองแดง รุ่นไม่เกิน 51 กก.ชาย โดยเข้าร่วมการแข่งขันกับนักกีฬาเทควันโดรุ่นเยาวชน จำนวน 11 คน ประกอบด้วย รวิภา ศิริสมบูรณ์วัฒนา รุ่นไม่เกิน 42 กก.หญิง นภาพร จรณวัต รุ่นไม่เกิน 44 กก.หญิง รัชนีกร สูนประหัต รุ่นไม่เกิน 46 กก.หญิง ณัฐวิภา อินทรสมบัติ รุ่นไม่เกิน 49 กก.หญิง เบญจรัตน์ อย่างตระกูล รุ่นไม่เกิน 52 กก.หญิง อิศรินทร์ ทวีปถาวรวงศ์ รุ่นไม่เกิน 59 กก.หญิง วรัญชัย จังศิริพรปกรณ์ รุ่นไม่เกิน 45 กก.ชาย ปุริม ปุรินทราภิบาล รุ่นไม่เกิน 48 กก.ชาย สิรวิชญ์ ปิยะจินดา รุ่นไม่เกิน 55 กก.ชาย อินทัช รัตนาวังเจริญ รุ่นไม่เกิน 59 กก.ชาย ปฏิภาณ สุขประเสริฐ รุ่นไม่เกิน 73 กก.ชาย และเข้าร่วมการแข่งขันเทควันโด รายการ "Indonesia Open Taekwondo Championship 2015" ที่เมืองเปกันบารู ประเทศอินโดนีเซีย คว้าเหรียญทอง รุ่นไม่เกิน 55 กก.ชายนักกีฬาเทควันโดรุ่นประชาชนพ.ศ. 2559 นักกีฬาเทควันโดรุ่นประชาชน. พ.ศ. 2559. ในปี 2559 เทวินทร์เข้าร่วมการแข่งขันเทควันโด รายการ "US Open Taekwondo Championships 2016" รุ่นไม่เกิน 58 กก.ชาย ที่รัฐเนวาดา ประเทศสหรัฐอเมริกา ร่วมกับนักกีฬาเทควันโดทีมชาติไทย จำนวน 4 คน ประกอบด้วย พาณิภัค วงศ์พัฒนกิจ รุ่นไม่เกิน 49 กก.หญิง ชนาธิป ซ้อนขำ รุ่นไม่เกิน 53 กก.หญิง พรรณนภา หาญสุจินต์ รุ่นไม่เกิน 57 กก.หญิง ณัฐวีร์ กล่อมพงษ์ รุ่นไม่เกิน 63 กก.ชาย ผลการแข่งขัน รอบ 32 คน ชนะคะแนนนักกีฬาจากสหรัฐอเมริกา 25-1 รอบ 16 คน ชนะคะแนนนักกีฬาจากเม็กซิโก 1-0 ในยกซัดเดนเดธ รอบ 8 คน ชนะคะแนนนักกีฬาจากสหรัฐอเมริกา 18-11 รอบรองชนะเลิศ พ่ายคะแนนนักกีฬาจากออสเตรเลีย 3-5 คว้าเหรียญทองแดง รุ่นไม่เกิน 58 กก.ชาย ต่อมาเข้าร่วมการแข่งขันเทควันโด รายการ "Fujairah Open 2016" รุ่นไม่เกิน 58 กก.ชาย ที่รัฐฟูไจราห์ ประเทศสหรัฐอาหรับเอมิเรตส์ รอบ 32 คน ชนะคะแนนนักกีฬาจากคาซัคสถาน 16-7 รอบ 16 คน ชนะคะแนนนักกีฬาจากคาซัคสถาน 5-3 รอบก่อนรองชนะเลิศ ชนะคะแนนนักกีฬาจากคาซัคสถาน 10-3 รอบรองชนะเลิศ ชนะคะแนนนักกีฬาจากเบลเยี่ยม 9-5 รอบชิงชนะเลิศ ชนะคะแนนนักกีฬาจากเบลเยี่ยม 10-7 คว้าเหรียญทอง รุ่นไม่เกิน 58 กก.ชาย เทวินทร์เป็นหนึ่งในนักกีฬาเทควันโดที่เดินทางไปเก็บตัวฝึกซ้อมที่ประเทศเกาหลีใต้เป็นเวลา 1 เดือน ร่วมกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ ชนาธิป ซ้อนขำ พรรณนภา หาญสุจินต์ รังสิญา นิสัยสม ณัฐวีร์ กล่อมพงษ์ อัครินทร์ กิจวิจารณ์ พีระเทพ ศิลาอ่อน ต่อมาเข้าร่วมการแข่งขันกีฬาโอลิมปิกเกมส์รอบคัดเลือกโซนเอเชีย รายการ "Asian Qualification Tournament for Rio 2016 Olympic Games" รุ่นไม่เกิน 58 กก.ชาย ที่เมืองปาไซ ประเทศฟิลิปปินส์ เพื่อคว้าโควต้าเข้าร่วมการแข่งขัน "โอลิมปิกเกมส์ 2016" ที่กรุงรีโอเดจาเนโร ประเทศบราซิล ผลการแข่งขันรอบก่อนรองชนะเลิศ ชนะคะแนนนักกีฬาจากคาซัคสถาน 8-5 รอบรองชนะเลิศ ชนะคะแนนนักกีฬาจากเยเมน 14-2 รอบชิงชนะเลิศ ขอถอนตัวเนื่องจากมีอาการบาดเจ็บ ทำให้แพ้บายนักกีฬาจากจีน แต่ก็ยังสามารถคว้าโควต้าเข้าร่วมการแข่งขัน "โอลิมปิกเกมส์ 2016" ได้สำเร็จ จากนั้นเข้าร่วมการแข่งขันเทควันโด รายการ "Austrian Open 2016" รุ่นไม่เกิน 58 กก.ชาย ที่เมืองอินส์บรุค ประเทศออสเตรีย คว้าเหรียญทอง รุ่นไม่เกิน 58 กก.ชายพ.ศ. 2560 พ.ศ. 2560. ในปี 2560 เทวินทร์เข้าร่วมการแข่งขันเทควันโด รายการ "US Open Taekwondo Championships 2017" คว้าเหรียญเงิน รุ่นไม่เกิน 58 กก.ชาย ที่เมืองลาสเวกัส ประเทศสหรัฐอเมริกา รอบชิงชนะเลิศเป็นฝ่ายพ่ายคะแนนนักกีฬาจากสเปน 6-11 เนื่องจากอาการบาดเจ็บ ต่อมาเข้าร่วมการแข่งขันเทควันโด รายการ "44th Lotto Dutch Open Taekwondo Championships 2017" คว้าเหรียญทอง รุ่นไม่เกิน 58 กก.ชาย ที่เมืองไอนด์โฮเวน ประเทศเนเธอร์แลนด์ รอบชิงชนะเลิศ เป็นฝ่ายชนะคะแนนนักกีฬาจากมอลโดวา 12-11 จากนั้นเข้าร่วมการแข่งขันเทควันโด รายการ "เบลเยี่ยม โอเพ่น 2017" รุ่นไม่เกิน 58 กก.ชาย ที่เมืองโลมเมิล ประเทศเบลเยี่ยม และได้ถอนตัวจากการแข่งขัน เนื่องจากอาการบาดเจ็บที่เท้าซ้าย เข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2017" รุ่นไม่เกิน 58 กก.ชาย ที่เมืองมูจู ประเทศเกาหลีใต้ ต่อมาเข้าร่วมการแข่งขันเทควันโด รายการ "2017 World Taekwondo Grand Prix" รุ่นไม่เกิน 58 กก.ชาย ที่มอสโก ประเทศรัสเซีย จากนั้นเข้าร่วมการแข่งขันเทควันโด รายการ "2017 Summer Universiade" หรือ กีฬามหาวิทยาลัยโลกฤดูร้อน 2017 ที่ไทเป ประเทศไต้หวัน คว้าเหรียญทองแดง รุ่นไม่เกิน 58 กก.ชาย และเข้าร่วมการแข่งขัน "ซีเกมส์ ครั้งที่ 29" ที่ประเทศมาเลเซีย คว้าเหรียญทอง รุ่นไม่เกิน 58 กก.ชาย รอบชิงชนะเลิศ เป็นฝ่ายชนะคะแนนนักกีฬาจากมาเลเซีย 33-7รางวัลที่ได้รับรางวัลที่ได้รับ. - โล่ห์เกียรติยศ ผู้มีความสามารถและนำชื่อเสียงมาสู่ประเทศชาติ ด้านกีฬาและนันทนาการ - นักกีฬาสมัครเล่นชายดีเด่น "วันกีฬาแห่งชาติ" ประจำปี 2559 - นักกีฬาสมัครเล่นยอดเยี่ยมชาย "สยามกีฬา อวอร์ดส" ครั้งที่ 11 - Singha Sports Hall of Fame "นักกีฬาหัวใจสิงห์" ประจำปี 2560</doc>
