<doc id="888266" url="https://th.wikipedia.org/wiki?curid=888266" title="เทศบาลตำบลเชียงเครือ (จังหวัดสกลนคร)">เทศบาลตำบลเชียงเครือ (จังหวัดสกลนคร) ระวังสับสนชื่อคล้ายกัน เทศบาลตำบลเชียงเครือเทศบาลตำบลเชียงเครือ เป็นองค์กรปกครองส่วนท้องถิ่นแห่งหนึ่งในอำเภอเมืองสกลนคร จังหวัดสกลนคร โดยครอบคลุมพื้นที่ตำบลเชียงเครือทั้งตำบล โดยเป็นที่ตั้งของมหาวิทยาลัยเกษตรศาสตร์ วิทยาเขตเฉลิมพระเกียรติ จังหวัดสกลนครข้อมูลทั่วไป ข้อมูลทั่วไป. เทศบาลตำบลเชียงเครือ ตั้งอยู่ทางทิศเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดกับ องค์การบริหารส่วนตำบลหนองลาด, องค์การบริหารส่วนตำบลอุ่มจาน (อำเภอกุสุมาลย์) - ทิศใต้ ติดกับ เทศบาลตำบลฮางโฮง - ทิศตะวันออก ติดกับ เทศบาลตำบลท่าแร่, เทศบาลตำบลนาแก้ว (อำเภอโพนนาแก้ว) - ทิศตะวันตก ติดกับ องค์การบริหารส่วนตำบลขมิ้น ประวัติความเป็นมา หมู่บ้านเชียงเครือ โดยสันนิษฐานว่าแรกเริ่มเดิมทีมี "ขุนพลกำปาลายและนายเคน คำศรี" พร้อมชาวบ้านอีก 6-7 ครอบครัวได้อพยพมาจากเมืองมหาชัยกองแก้ว ประเทศลาว มาตั้งถิ่นฐานที่บ้านทุ่งมั่ง (ปัจจุบันคือบ้านธาตุดุม) และก็มีผู้อพยพมาเพิ่มขึ้นโดยชาวบ้านมีฝีมือในการทำเครื่องปั้นดินเผามาก่อน ประกอบกับบริเวณทุ่งมั่งมีดินเหนียวซึ่งใช้ในการปั้นดินเผา เมื่อนำไปเผา ปรากฏว่าเครื่องปั้นดินเผาแตก ใช้การไม่ได้ จึงได้อพยพขึ้นมาทางเหนือของหมู่บ้านเรื่อยมา เพื่อเสาะแสวงหาแหล่งดิน เหนียวจนมาถึงลำห้วยลาก และได้พบดินเหนียวบริเวณริมห้วย จึงพากันขุดดินขึ้นมาปั้น และเมื่อนำเอาไปเผา ปรากฏว่าไม่แตกจึงได้ตั้งรกรากถิ่นฐานอยู่บริเวณลำห้วยลาก เป็นที่ทำมาหากินเรื่อยมา ต่อมามีคนอพยพมาอยู่มากขึ้นเรื่อย ๆ จึงตั้งเป็นหมู่บ้าน เรียกว่า   "บ้านเชียงเครือ" โดยมีที่มาว่า "อาจจะเคยบวชเรียนมาก่อน เมื่อสึกออกมาแล้ว คนลาวคนอีสานจะเรียกว่า "เชียง" และในบริเวณที่ตั้งของหมู่บ้านในสมัยก่อนนั้น มักจะมีเครือไม้เป็นจำนวนมากจึงนำคำทั้งสองมาเชื่อมต่อกัน เป็นคำว่า เชียงเครือ"  ตำบลเชียงเครือ โดยเริ่มแรกก่อตั้งเป็น สภาตำบลเชียงเครือ ซึ่งประกาศจัดตั้งเมือวันที่ 5 กรกฎาคม พ.ศ. 2516 จนได้ยกฐานะเป็นองค์การบริหารส่วนตำบลเชียงเครือ เมื่อวันที่ 19 มกราคม 2539 ตามประกาศกระทรวงมหาดไทย เรื่อง การจัดตั้งองค์การบริหารส่วนตำบลเชียงเครือ จนกระทั่งท้องที่มีจำนวนหนาแน่นเพิ่มขึ้น จึงมีประกาศกระทรงมหาดไทย เมื่อปีพ.ศ. 2551 ได้ยกฐานองค์การบริหารส่วนตำบลเชียงเครือ เป็นเทศบาลตำบลเชียงเครือ อำเภอเมืองสกลนคร โดยครอบคลุมพื้นที่ตำบลเชียงเครือ อำเภอเมืองสกลนคร จังหวัดสกลนคร จนปัจจุบัน สัญลักษณ์ คือ รูปพระพุทธรูปปางไสยาสน์ประดิษฐานบนพระแท่น ด้านหลังเป็นรูปพระธาตุ อันหมายถึง สัญลักษณ์แห่งความร่มเย็นเป็นสุข ความรุ่งโรจน์รุ่งเรือง ความมีน้ำใจและเต็มเปี่ยมไปด้วยคุณธรรมของชาวตำบลเชียงเครือการปกครอง การปกครอง. เทศบาลตำบลเชียงเครือ ครอบคลุมพื้นที่ตำบลเชียงเครือทั้งตำบล ได้แก่ จัดตั้งตามพระราชบัญญัติลักษณะการปกครองส่วนท้องที่ พ.ศ. 2497- หมู่ที่   1 บ้านเชียงเครือ - หมู่ที่   2 บ้านโพนสวาง - หมู่ที่   3 บ้านดอนเชียงบาน - หมู่ที่   4 บ้านหนองหอย - หมู่ที่   5 บ้านดอนเชียงคูณ - หมู่ที่   6 บ้านหนองสนม - หมู่ที่   7 บ้านป่าหว้าน - หมู่ที่   8 บ้านทุ่งมน - หมู่ที่   9 บ้านโคกสว่าง - หมู่ที่ 10 บ้านนาคำไฮ - หมู่ที่ 11 บ้านโนนเบ็ญ - หมู่ที่ 12 บ้านโนนศาลา - หมู่ที่ 13 บ้านดอนเชียงบานใหญ่ - หมู่ที่ 14 บ้านเชียงเครือ - หมู่ที่ 15 บ้านทุ่งพัฒนา - หมู่ที่ 16 บ้านทุ่งมนพัฒนา - หมู่ที่ 17 บ้านหนองหอยใหม่</doc>
