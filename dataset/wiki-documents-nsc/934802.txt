<doc id="934802" url="https://th.wikipedia.org/wiki?curid=934802" title="คิวชู เดอะซีรีส์">คิวชู เดอะซีรีส์ คิวชู เดอะ ซีรีส์ เป็นละครชุดเรียลลิตี้ไทย นำแสดงโดย วรเวช ดานุวงศ์, พงศ์จักร พิษฐานพร ในนาม ซังคิวแบนด์ เริ่มออกอากาศตอนแรกวันที่ 30 มกราคม พ.ศ. 2559 – 13 มีนาคม พ.ศ. 2559 ออกอากาศทุกวันเสาร์-อาทิตย์ เวลา 11.00 – 12.00 น. ทางช่อง ทรูโฟร์ยู ผลิตโดย บริษัท เลเซอร์แคท จำกัด ซึ่งเรื่องนี้เคยสร้างเป็นภาพยนต์ในปี พ.ศ. 2558 มีชื่อเรื่องว่า คิวชู แล้วพรุ่งนี้เราคงจะรู้กันเรื่องย่อ เรื่องย่อ. การเดินทางใน 7 จังหวัด 30 วัน บนเกาะคิวชู แดนและเอ๊ะจะต้องออกท้าทายท่องโลกกว้างด้วยการเล่นดนตรีข้างถนนขาย CD จำนวน 999 แผ่น มีเงินติดตัวเพียง 999 เยน เปลี่ยนเป็นเงินค่าครองชีพสำหรับอาหารการกิน ค่ารถ ค่าเรือ เพื่อจะส่งพวกเขาไปต่อยังจุดหมายต่างๆ ตามเส้นทางที่เขาทั้งคู่ต้องสัญจรผ่านไป ซึ่งนั่นเอง จึงเป็นเหตุผลให้แดนและเอ๊ะต้องมีอาชีพเสริมในขณะที่ว่างจากการเล่นดนตรี อาชีพอะไรที่จะเหมาะกับป็อปสตาร์อย่างพวกเขา รัฐบาลญี่ปุ่นยื่นข้อเสนอให้ที่พักแต่แดนและเอ๊ะต้องทำงานแลกกับที่พักตามแต่ละสถานที่ แต่ละอาชีพ ของบ้านเรือนที่พวกเขาไปอาศัยอยู่ แดนต้องเก็บองุ่นและปลูกผัก ส่วนเอ๊ะก็คงไม่พ้นงานหนัก ล้างห้องน้ำ ขัดอ่างออนเซน แต่อย่างไรเสียในทุกวันทั้งคู่จะต้องออกเดินทางสานต่อความตั้งใจแรกของเขา ที่พยายามจะผลักดันตัวเองให้ไปถึงเป้าหมาย ของการเป็นนักดนตรีอย่างแท้จริง โดยเริ่มต้นจากการเป็น Street Singer เพราะแดนต้องการจะพิสูจน์ตัวเองสักครั้งหนึ่งว่า ถ้าถอดนามสกุล D2B ออกไป เขาจะยังเป็นเอ็นเตอร์เทนเนอร์ตัวจริงอยู่หรือไม่ ส่วนเอ๊ะเขายังจะเป็นผู้สร้างความสุขอย่างที่เขาคิดหรือเปล่า หากเขาไม่ได้เป็นหนึ่งในสมาชิกวง ละอองฟอง อย่างที่เป็นอยู่ กับเพลงที่แต่งขึ้นเองใหม่แกะกล่อง และแปลงเนื้อ เพื่อต้องร้องเป็นภาษาญี่ปุ่น นั่นก็ยากพอแล้วสำหรับเขาทั้งสองแถมยังต้องทำให้คนหันมามอง หยุดฟัง ปรบมือ แล้วอุดหนุน CD ที่มีจำนวนมากถึง 999 แผ่น ให้หมดภายใน 30 วัน เพื่อเป้าหมายสูงสุดคือการได้ขึ้นเวที Fukuoka Asian Party เพื่อสร้างความภาคภูมิใจให้กับประเทศไทย และสร้างความสุขให้กับชาวญี่ปุ่น จึงกลายมาเป็นเรื่องราวระหว่างการเดินทางของ 2 หนุ่มฮิปสเตอร์ ท่ามกลางวัฒนธรรมไทย-ญี่ปุ่น ถูกแลกเปลี่ยนกันผ่านบทเพลง ที่จะทำให้คุณสนุก สุข ยิ้ม และหัวเราะไปกับสีสันและอุปสรรคของชีวิตจริงใน 30 วันของเขาทั้งคู่ที่มาของโครงการ ที่มาของโครงการ. ช่วง สิงหาคม - กันยายน พ.ศ. 2558 เอ๊ะ ละอองฟอง ได้รับเลือก ร่วมกับ แดน วรเวช ดานุวงศ์ จากโครงการความสัมพันธ์ไทย-ญี่ปุ่น ตั้งวงดนตรีเฉพาะกิจ ซังคิวแบนด์ (SanQ-Band) (SanQ แปลว่า "999" (เลขเก้าสามตัว) ซึ่งเป็นเลขมงคล และพ้องกับ การเล่นคำในภาษาญี่ปุ่น ย่อมาจาก "Thank you" ) เป็นโปรเจกค์เรียลลิตี้ทางดนตรี ที่ เกาะคีวชู ประเทศญี่ปุ่น โดยถ่ายทำภาพยนตร์ SanQ-Band Kyushu The Movie สารคดีบันทึกการเดินทาง เพื่อทำภารกิจใช้ชีวิตร่วมกับผู้คนใน 7 จังหวัด เป็นเวลา 30 วัน พร้อมแสดงดนตรีตามบ้านและตามถนนหนทาง เพื่อประชาสัมพันธ์เพลงสร้างฐานแฟนคลับ และขายซีดีอัลบั้มเพลง 999 แผ่น แล้วเปิดแสดงคอนเสิร์ต และนำมาตัดต่อเพิ่มและฉายทางโทรทัศน์ช่อง True4U เป็นรายการ SanQ-Band Kyushu The Series เพลงในอัลบั้ม ได้แก่- เพื่อนร่วมทาง / Friendship / 風の旅人 (คาเซะโนะทาบิบิโตะ) - สองมือเปล่าๆ / My Empty Hand / 空っぽの手 (คะรัปโปะโนะเตะ) - ไฟท์โตะ / Fight! - คิดถึงเธอ…มากไป / Miss You So … / こいしすぎて (โคะอิชิซุกิเตะ)นักแสดงนักแสดง. - วรเวช ดานุวงศ์ - พงศ์จักร พิษฐานพรเพลงประกอบเพลงประกอบ. - สองมือเปล่าๆ (My Empty Hand / 空っぽの手 คะรัปโปะโนะเตะ) - ซังคิวแบนด์</doc>
