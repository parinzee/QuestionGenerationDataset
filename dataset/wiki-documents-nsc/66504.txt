<doc id="66504" url="https://th.wikipedia.org/wiki?curid=66504" title="มัฟฟินอังกฤษ">มัฟฟินอังกฤษ มัฟฟินอังกฤษ (English muffin) เป็นขนมปังหมักยีสต์ รูปร่างกลม ผสมเนยและนม มักรับประทานเป็นอาหารเช้าในสหรัฐอเมริกาและแคนาดา แม้จะมีชื่อว่ามัฟฟินอังกฤษ แต่ในอังกฤษกลับไม่นิยมรับประทานเท่าในอเมริกาเหนือ และคำว่า "มัฟฟิน" ในอังกฤษก็หมายถึง ขนมปังอบที่มักใส่ช็อคโกแลตหรือบลูเบอร์รี่ ซึ่งเป็นความหมายเดียวกับที่ใช้ในสหรัฐวิธีทำ วิธีทำ. การทำมัฟฟินอังกฤษจะทำด้วยกระทะก้นแบนสำหรับปิ้ง ซึ่งด้านที่สุกก่อนของมัฟฟินจะบางและแข็งกว่าอีกด้านหนึ่ง การทำให้สุกบนกระทะก้นแบนนี้จะทำให้เกิดฟองเป็นรูพรุน มัฟฟินอังกฤษมักจะมีขอบรอบวงเป็นสีขาวและมีผงแป้งอยู่รอบนอกเล็กน้อย มัฟฟินอังกฤษสามารถใช้ส้อมหั่นได้ ซึ่งช่วยให้คงรูปอยู่ได้ดีกว่าใช้มีดหั่น ส่วนที่หั่นครึ่งทั้งสองส่วนมักจะนำไปปิ้งบนเตาอีกครั้ง แล้วรับประทานกับเนยหรือแยม</doc>
