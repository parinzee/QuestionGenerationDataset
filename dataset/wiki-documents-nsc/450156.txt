<doc id="450156" url="https://th.wikipedia.org/wiki?curid=450156" title="พันธกิจ">พันธกิจ พันธกิจ (บ้างก็ใช้ว่า ภารกิจ) หมายถึงคำแถลงความมุ่งประสงค์ของบริษัทหรือองค์การ พันธกิจควรชี้นำการกระทำขององค์การ ขยายความเป้าหมายโดยรวมทั้งหมด จัดเตรียมหนทางและชี้นำการตัดสินใจ พันธกิจเป็นการจัดเตรียม "ข่ายงานหรือบริบทภายในแผนกลยุทธ์ของบริษัทที่ได้กำหนดไว้" พันธกิจมักเป็นประโยคสั้น ๆ ประมาณหนึ่งถึงสองบรรทัด ถ้ามีพันธกิจหลายอย่างก็อาจแบ่งเป็นหลายข้อได้เนื้อหา เนื้อหา. ตามปกติคำแถลงพันธกิจที่มีประสิทธิผล ทำให้ความมุ่งประสงค์ขององค์การกระจ่างชัดขึ้น และแสดงให้เห็นถึงเหตุผลของการมีอยู่ขององค์การ พันธกิจขององค์การพาณิชย์มักจะมีสารสนเทศต่อไปนี้อยู่ด้วย- ความมุ่งประสงค์และเป้าหมายขององค์การ - ผู้ถือผลประโยชน์หลักขององค์การ อาทิ ลูกข่าย/ลูกค้า ผู้ถือหุ้น กลุ่มคน/สมาคม เป็นต้น - วิธีการที่องค์การจัดสรรคุณค่าให้แก่ผู้ถือผลประโยชน์เหล่านี้ ตัวอย่างเช่น โดยการเสนอสินค้าและ/หรือบริการชนิดพิเศษ บาร์ต กล่าวว่า พันธกิจขององค์การพาณิชย์มีองค์ประกอบที่สำคัญสามอย่าง ได้แก่1. ตลาดหลัก - ใครคือลูกข่าย/ลูกค้าเป้าหมายของคุณ 2. การสนับสนุน - สินค้าหรือบริการอะไรที่คุณจะจัดหาให้กับลูกข่าย/ลูกค้า 3. ความแตกต่าง - อะไรที่ทำให้สินค้าหรือบริการของคุณเป็นหนึ่ง ซึ่งจะทำให้ลูกข่าย/ลูกค้าเลือกคุณ</doc>
