<doc id="899118" url="https://th.wikipedia.org/wiki?curid=899118" title="ตะโดธรรมราชาที่ 3">ตะโดธรรมราชาที่ 3 พระเจ้าตะโดธรรมราชาที่ 3 (, ; 1571 – 1597) มีพระนามเดิมว่า เมงจีนอง () ได้รับการสถาปนาเป็นพระเจ้าแปรในฐานะเมืองออกของ พระเจ้านันทบุเรง ผู้เป็นพระราชบิดาระหว่าง ค.ศ. 1589 ถึง 1595 ภายหลังการสวรรคตของพระเจ้า ตะโดธรรมราชาที่ 2 พระเจ้าตะโดธรรมราชาที่ 3 ประกาศพระองค์เป็นเอกราชระหว่าง ค.ศ. 1595 ถึง 1597 ระหว่างที่ สมเด็จพระนเรศวรมหาราช ได้ยกทัพมาหมายจะตี กรุงหงสาวดี พระเจ้าตะโดธรรมราชาที่ 3 ประสูติเมื่อ ค.ศ. 1571 ในรัชสมัยของ พระเจ้าบุเรงนอง ผู้เป็นพระอัยกาหรือ 2 ปีหลังจากที่พระเจ้าบุเรงนองตีกรุงศรีอยุธยาแตกเมื่อ ค.ศ. 1569 โดยเป็นพระราชโอรสองค์เล็กของพระเจ้านันทบุเรงที่ประสูติแต่ พระนางหงสาวดีมี้พญา พระราชธิดาของ พระเจ้าตะเบ็งชะเวตี้ และ พระนางธัมมเทวีแห่งตองอู ที่พระอัครมเหสีเมื่อพระเจ้าตะโดธรรมราชาที่ 2 แห่งเมืองแปรพระราชอนุชาของพระเจ้าบุเรงนองสวรรคตใน ค.ศ. 1588 ปีต่อมาคือ ค.ศ. 1589 พระเจ้านันทบุเรงจึงสถาปนาเจ้าเมงจีนองเป็นพระเจ้าแปรขณะพระชนมายุเพียง 18 พรรษา เมื่อพระเชษฐาร่วมพระมารดาคือพระมหาอุปราชา มังกะยอชวาที่ 1 แห่งตองอู สิ้นพระชนม์ใน สงครามยุทธหัตถี ใน ค.ศ. 1592 พระเจ้านันทบุเรงสถาปนาพระเชษฐาร่วมพระมารดาคือ มังกะยอชวาที่ 2 แห่งอังวะ เป็นที่พระมหาอุปราชาทำให้พระเจ้าตะโดธรรมราชาที่ 3 มิพอพระทัยและเมื่อสมเด็จพระนเรศวรมหาราชกรีธาทัพมาหมายจะตีกรุงหงสาวดีพระเจ้าตะโดธรรมราชาที่ 3 จึงประกาศเป็นเอกราชจากหงสาวดี พระเจ้าตะโดธรรมราชาที่ 3 สวรรคตเมื่อ ค.ศ. 1597 ขณะพระชนมายุเพียง 26 พรรษาเนื่องจากจมน้ำระหว่างการกบฏที่นำโดย Yan Naing หนึ่งในที่ปรึกษาของพระองค์</doc>
