<doc id="421819" url="https://th.wikipedia.org/wiki?curid=421819" title="ตัวละครในซีรีส์อาร์คเดอะแลด">ตัวละครในซีรีส์อาร์คเดอะแลด นี่คือรายชื่อของตัวละครที่ปรากฏในสามภาคแรกของเกมชุด อาร์คเดอะแลด ซึ่งเปิดตัวครั้งแรกที่ประเทศญี่ปุ่นในระบบเพลย์สเตชัน โดยเกมทั้งสามภาคได้รับการจัดรวมอยู่ใน อาร์คเดอะแลดคอลเลคชัน ซึ่งได้รับการเปิดตัวโดย เวิร์คกิงดีไซน์ ใน ค.ศ. 2002 ทั้งสามภาคนี้มีเรื่องราวที่ต่อเนื่องกัน และมีตัวละครเป็นจำนวนมากที่ปรากฏมากกว่าหนึ่งภาคตัวละครที่สามารถควบคุมได้อาร์คเดอะแลด ตัวละครที่สามารถควบคุมได้. อาร์คเดอะแลด. อาร์ค (アーク・エダ・リコルヌ) - เป็นตัวละครเอกของซีรีส์ เป็นเด็กหนุ่มจากโทวิลที่ออกไปตามหา โยชัว ผู้เป็นบิดา ซึ่งหายสาบสูญไปเป็นระยะเวลา 10 ปี ให้เสียงพากย์โดย ฮิโร ยูกิ คุคุรู (ククル・リル・ワイト) - เป็นสมาชิกของตระกูลลัทธิขาวแห่งเมืองโทวิล เธอเป็นผู้เห็นเหรียญอัคคีในช่วงเปิดเกม แต่หลังจากนั้น เธอก็ได้พบกับการปรากฏตัวของเหล่ามอนสเตอร์ อาร์คได้เข้าช่วยเธอและทำการจุดเหรียญอัคคี ให้เสียงพากย์โดย โคนามิ โยชิดะ โปโกะ (ポコ・ア・メルヴィル) - เป็นสมาชิกของคณะกลองแห่งปาเลนเซีย เขาอ้างว่าเขาไม่เคยต้องการที่จะเป็นทหาร แต่ฝักใฝ่ในการเป็นนักดนตรี ทักษะการต่อสู้ของเขาสะท้อนให้เห็นว่า เขาสามารถใช้เครื่องดนตรีได้ทั้งสองรูปแบบ ทั้งการโจมตีทางกายภาพรวมถึงการใช้เวทมนตร์ ให้เสียงพากย์โดย ชิกะ ซากาโมโต้ นอกจากนี้เขายังได้ปรากฏตัวในภาค 3 ในฐานะตัวละครรับเชิญ ทอช (トッシュ・ヴァイア・モンジ) - เป็นผู้พิทักษ์นักรบผู้มุทะลุแห่งเมืองปาเลนเซีย (ซึ่งไม่ได้เป็นเหมือนกับยามแห่งปราสาทปาเลนเซีย) เขาถูกจับกุมด้วยข้อหากบฏโดยเอนเดล ผู้ซึ่งกระทำการสังหารชาวเมืองไปหลายราย ให้เสียงพากย์โดย โนบุยูกิ ฮิยามะ โกเก็น (ゴーゲン) - เป็นเสมือน "หนังสือโบราณ" ที่พ่อของอาร์คได้ส่งเขาไปพบ โกเก็นมีอายุไม่น้อยกว่า 3,000 ปี และเขามีความรู้อยู่ไม่น้อยเกี่ยวกับโลกอาร์คเดอะแลดในภาคแรก ให้เสียงพากย์โดย มาฮิโตะ สึจิมูระ ชองการ่า (チョブリン・グルタン・ゴー・ガラッハ・ドブラン・ダダ１３世) - เป็นพ่อค้าจากอลาโทส ในเวอร์ชันอเมริกาเหนือ ทักษะภาษาอังกฤษของเขาแย่มาก แต่ก็พอที่จะฟังเข้าใจ ให้เสียงพากย์โดย เคนอิจิ โอกาตะ อิกะ (イーガ・ラマダギア) - เป็นนักบวชจากอาไมดาร์ อิกะได้ปรากฏตัวในภาค 3 ในฐานะตัวละครรับเชิญที่กลับมาอีกครั้ง ให้เสียงพากย์โดย ฮิโยยูกิ ยานาดะ โชโกะ (ちょこ) - ในชั้นที่ 50 ของดันเจี้ยนอลาโทส มีอสูรกายที่เคลื่อนที่ไปรอบๆเพื่อทำให้กลุ่มของอาร์คเกิดความกลัว อสูรกายตนนี้แท้จริงแล้วคือ โชโกะ ซึ่งเป็นสาวน้อยสวมหน้ากากเพื่อทำให้พวกเขากลัวจนหนีออกไปอาร์คเดอะแลด II อาร์คเดอะแลด II. เอิร์ค (エルク) - เป็นตัวละครเอกของอาร์คเดอะแลด II เขาเป็นสมาชิกของชนเผ่าอัคคีที่มีอำนาจในการจับต้องเปลวเพลิง แต่ทว่า หมู่บ้านของเขาถูกทำลายและครอบครัวของเขาได้ถูกสังหารลงโดยกองทัพโรมาเลียน ซึ่งต้องการค้นหาเทวรูปภูติแห่งอัคคีภายใต้คำสั่งของแอนเดล ให้เสียงพากย์โดย ไอ โอริคาสะ ริซ่า (リーザ) - เป็นหญิงสาวจากหมู่บ้านฮอล์น ผู้ซึ่งมีความสามารถในการควบคุมมอนสเตอร์ ความสามารถนี้ได้ดึงดูดความสนใจต่อทหารโรมาเลีย โดยได้ออกตามหาริซ่า เพื่อนำเธอมาใช้ประโยชน์สำหรับโครงการคิเมร่า ให้เสียงพากย์โดย โยโกะ อาซาดะ ชู (シュウ) - เป็นนินจากนักควงปืน ผู้เป็นนักล่าเงินรางวัลจากเมืองอินดีกอสที่มีอดีตอันลึกลับ เขาคือหนึ่งในผู้พบเอิร์คตั้งแต่เมื่อครั้งยังเป็นเด็กในทะเลทราย และทำหน้าที่เป็นพี่เลี้ยง รวมถึงช่วยให้เอิร์คกลายมาเป็นนักล่าเงินรางวัล ให้เสียงพากย์โดย ชูอิจิ อิเคดะ ชานเต้ (シャンテ) - เป็นนักร้องในผับที่ชานทวีปอินดีกอส เธอและอัลเฟรดผู้เป็นพี่ชายได้ถูกพ่อแม่ทอดทิ้งตั้งแต่เมื่อครั้งที่พวกเขายังเป็นเด็ก และตั้งแต่นั้นเป็นต้นมา ชานเต้ได้ทำงานอย่างหนักเพื่อให้เธอและพี่ชายมีชีวิตที่ดีกว่าเดิม ให้เสียงพากย์โดย มิจิโกะ เนยะ กรูก้า (グルガ) - เป็นผู้นำของบราเกีย ประเทศที่ได้ต่อสู้ในสงครามเพื่อประกาศเอกราชกับประเทศนีเดล อย่างไรก็ตาม ที่สุดแห่งสงครามก็ได้ทำให้เขาเกิดความเศร้าใจ เนื่องจากความสูญเสียชีวิตของผู้คนที่เพิ่มขึ้น และได้ลาออกจากตำแหน่งผู้นำเนื่องด้วยรู้สึกผิด ให้เสียงพากย์โดย ทาคาชิ นากาซาโกะ ซาเนีย (サニア) - ปรากฏตัวขึ้นในฐานะหมอดู และเข้าร่วมคณะด้วยเหตุผลที่ไม่ชัดเจน อย่างไรก็ตามเธอได้รับการขอร้องความช่วยเหลือจากอิกะ และได้เผยให้ทราบว่าเธอเป็นเจ้าหญิงแห่งมิลมานา รวมถึงจุดประสงค์เพียงหนึ่งเดียวคือการสังหารนายพลยากันเพื่อการล้างแค้น เนื่องด้วยยากันเป็นหนึ่งในผู้สังการปลงพระชนม์พระบิดาและพระมารดาของเธอ ซึ่งเป็นกษัตริย์และราชินีของมิลมานา ทั้งนี้ เธอสามารถโจมตีโดยการเหวี่ยงไพ่ขีปนาวุธ ให้เสียงพากย์โดย เฮคิรุ ชิอินะ เด็คเบ็ค (ヂークベック) - เด็คเบ็คเป็นหุ่นยนต์ที่ปิดผนึกซากปรักหักพังของเกาะยากอสซึ่งถูกสร้างขึ้นมาหลายศตวรรษก่อนที่เหตุการณ์ในเกมจะเกิดขึ้น เด็คเบ็คปรากฏตัวในฐานะนักสู้จากคณะอาร์คเดอะแลด 2 ในทไวไลท์ออฟเดอะสปีริทเท่านั้น ให้เสียงพากย์โดย โทราโนริ โยชิกาวะตัวละครอื่น ตัวละครอื่น. โยชัว - เป็นพ่อของอาร์ค เขาได้ละทิ้งครอบครัวไปเมื่อ 10 ปีก่อนด้วยความหวังที่จะปกป้องมนุษยชาติ เขาทำพันธสัญญากับเหล่าผู้พิทักษ์ และในข้อแลกเปลี่ยนสำหรับชีวิตของเขา เขาก็ได้รับพรจากเหล่าผู้พิทักษ์ เพื่อที่อาจจะช่วยอาร์คในภารกิจของเขาได้ โพลต้า - เป็นแม่ของอาร์ค ผู้ซึ่งใช้ชีวิตอยู่ที่ทาววิล กษัตริย์แห่งปาเลนเซีย - เป็นลุงของอาร์ค และเป็นพี่ชายของโยชัว ผู้พิทักษ์ทั้งห้า - ผู้พิทักษ์แห่งอัคคี, แสง, พสุธา, วายุ และวารี ต่างเป็นภูติแห่งธรรมชาติที่ทำการช่วยในภารกิจของอาร์ค แต่การดำรงอยู่ของพวกเขาได้ค่อยๆสูญหายไปจากการกระทำของเหล่าร้าย แม่ทัพทั้งสี่ - ขุนพลทั้งสี่เป็นผู้นำแห่งกองทัพทหารแห่งโรมาเลีย โดยแต่ละคนต่างทำหน้าที่เป็นผู้นำของแต่ละประเทศที่พวกเขาดูแลอยู่ ด้วยการนำทรัพยากรธรรมชาติไปใช้ในทางที่ผิดและกดขี่ข่มเหงประชาชนในประเทศเหล่านั้น โดยสี่ขุนพลนี้ประกอบด้วย:- กัลลาร์โน่: เขาเป็นผู้นำแห่งเคบาล และประจำอยู่ที่อัลเดีย - ยากัน: นายพลผู้โหดร้ายที่ทำการโจมตีทั้งมิลมาเนียและเกรย์ไชน์ เขามีสัตว์เลี้ยงคือลิง แต่ในภายหลังก็ได้มีการพบว่าแท้จริงแล้ว ลิงตัวนี้คือยากันตัวจริง - แอนเดล: อดีตรัฐมนตรีของกษัตริย์แห่งปาเลนเซีย ผู้มีส่วนเกี่ยวของกับการฆาตกรรมและเป็นชายผู้อยู่เบื้องหลังแผนการมาเตอร์ ซึ่งเป็นแผนการที่จะปลดจอมความมืดออกจากการคุมขัง - ซัลแบด: ประจำอยู่ที่โรมาเลีย ดูเหมือนว่าเขาทำงานอยู่ภายใต้คำสั่งของไกเดล แต่ทว่าเขามีการติดต่อโดยตรงกับจอมความมืด ไกเดล - กษัตริย์แห่งโรมาเลีย ซึ่งเป็นสมุนรายหนึ่งของจอมความมืด เขาเป็นสาเหตุของภัยพิบัติทางธรรมชาติทั่วโลก ซึ่งเป็นที่รู้จักในอาร์คเดอะแลด III ในฐานะ "มหาราชมหันตภัย" จอมความมืด - ศัตรูหลักของเกม จอมความมืดเป็นปีศาจร้ายที่ซุกซ่อนอยู่ในเรือ มันต้องการที่จะทำลายโลกและผู้คนที่อยู่ ณ ที่นี้</doc>
