<doc id="75173" url="https://th.wikipedia.org/wiki?curid=75173" title="ดัชเชสแห่งคอร์นวอลล์">ดัชเชสแห่งคอร์นวอลล์ ดัชเชสแห่งคอร์นวอลล์ เป็นพระอิสริยยศสำหรับพระชายาในดยุกแห่งคอร์นวอลล์ ยศดยุกแห่งคอร์นวอลล์เป็นยศไม่สืบตระกูล สำหรับเจ้าฟ้าชายพระราชโอรสพระองค์ใหญ่ในพระมหากษัตริย์แห่งสหราชอาณาจักร นั่นคือดยุกและดัชเชสแห่งคอร์นวอลล์นั้น เป็นเจ้าชายและเจ้าหญิงแห่งสหราชอาณาจักร ดัชเชสแห่งคอร์นวอลล์พระองค์ปัจจุบันคือ คามิลลา ปากเกอร์ โบลส์ พระชายาพระองค์ที่ 2 ในเจ้าฟ้าชายชาร์ลส์ เจ้าชายแห่งเวลส์ ซึ่งในพระราชสถานะพระราชโอรสพระองค์ใหญ่ในพระมหากษัตริย์แห่งสหราชอาณาจักร จึงทรงเป็นดยุกแห่งคอร์นวอลล์ พระองค์ปัจจุบันด้วย ตราบจนกระทั่งปัจจุบัน ยศนี้ไม่ค่อยได้ใช้มากนักนอกจากในแคว้นคอร์นวอลล์ เพราะว่าพระราชโอรสพระองค์โตและพระรัชทายาทในพระมหากษัตริย์แห่งสหราชอาณาจักรนั้น มักจะได้รับการสถาปนาพระอิสริยยศให้เป็น เจ้าชายแห่งเวลส์ พระชายาของพระองค์จึงดำรงพระอิสริยยศเป็น เจ้าหญิงแห่งเวลส์ ซึ่งใช้มากกว่ายศอื่นๆ ทั้งหมด ยศดยุกแห่งคอร์นวอลล์นั้น ผู้ที่จะดำรงพระอิสริยยศนี้จะต้องเป็นเจ้าฟ้าพระราชโอรสพระองค์ใหญ่ในพระมหากษัตริย์เท่านั้น ดังนั้นจึงเป็นรัชทายาทโดยนิตินัย (รัชทายาทที่เปลี่ยนแปลงไม่ได้) ดังนั้นก็เหมือนกับยศเจ้าหญิงแห่งเวลส์ ไม่มีหญิงคนใดสามารถได้รับการสถาปนาเป็นดัชเชสแห่งคอร์นวอลล์ได้ด้วยพระองค์เอง ผู้ที่จะถือยศนั้นมีแต่เพียงพระชายาในเจ้าชายแห่งเวลส์ และดยุกแห่งคอร์นวอลล์เท่านั้นคามิลลา คามิลลา. ในฐานะพระชายาในเจ้าชายแห่งเวลส์โดยถูกต้องตามกฎหมาย คามิลลาได้รับฐานันดรศักดิ์ทุกอย่างของพระสวามีมานั้นคือ ทรงดำรงพระอิสริยยศเป็น Her Royal Highness The Princess Charles, Princess of Wales and Countess of Chester, Duchess of Cornwall, Duchess of Rothesay, Countess of Carrick, Baroness of Renfrew, Lady of the Isles, Princess and Great Stewardess of Scotland ทันทีตั้งแต่เสกสมรส และโดยที่เจ้าหญิงแห่งเวลส์เป็นยศที่สูงที่สุด คามิลลา (รวมทั้งเจ้าหญิงแห่งเวลส์พระองค์อื่นๆ) ก็จะใช้พระอิสริยยศว่า HRH the Princess of Wales อย่างไรก็ตามเพื่อหลีกเลี่ยงความขัดแย้งที่จะเกิดขึ้น รวมทั้งความนิยมอย่างมากที่ประชาชนมีต่อไดอานา เจ้าหญิงแห่งเวลส์พระองค์ที่แล้ว คามิลลาเลือกที่จะใช้พระอิสริยยศว่า HRH the Duchess of Cornwall เท่านั้น</doc>
