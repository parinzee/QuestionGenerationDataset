<doc id="568697" url="https://th.wikipedia.org/wiki?curid=568697" title="วัดถ้ำเขาไม้รวก">วัดถ้ำเขาไม้รวก วัดถ้ำเขาไม้รวก สังกัดนิกายมหานิกาย ภาค 15 ตั้งอยู่ที่เลขที่ 80/9 หมู่ที่ 9 ตำบลอ่างทอง อำเภอทับสะแก ประจวบคีรีขันธ์ 77130ประวัติ ประวัติ. วัดถ้ำเขาไม้รวก มีเค้าลาง ว่าแต่เดิมเป็นสำนักปฏิบัติธรรมมาก่อนที่จะตั้งขึ้นเป็นวัด เป็นพื้นที่ติดกับชายทะเล บริเวณเป็นพื้นที่ราบและภูเขาเล็กๆ บนเขามีกุฎิสร้างไว้ 4 หลัง ค่อนข้างที่จะดูวิเวกดูสภาพก็น่าจะสร้างไว้นานพอสมควร ได้มีพระมาอยู่ผัดเปลี่ยนไม่แน่นอน เพราะสถานเป็นที่ค่อนข้างเงี่ยบ ต่อมาได้มีพระอาจารย์แสวง ก็เข้ามาอยู่ ณ ถ้ำเขาไม้รวกและมี นายแปลง นางสังวาล ชูวิเชียร กับนายยุ้ย นางสร้อย ลอยลม และนายส่ง นางเม เป็นผู้อุปถัมภ์ ในสมัยนี้ก็ได้มีการบูรณะสร้างเสนาสนะและถาวรวัตถุ เช่น ปั้นพระพุทธรูป สร้างศาลาริมน้ำ ต่อมาปี 2514 พระอาจารย์แสวงก็ได้มรณภาพลง นับแต่นั้นก็มีพระมาอยู่นานบ้างไม่นานบ้าง มีนามปรากฏก็คือ พระอาจารย์สมพรมาอยู่ พ.ศ. 2528 พระอาจารย์สมหวังมาอยู่ พ.ศ. 2535 พระอาจารย์ติ๋วมาอยู่ พ.ศ. 2536 จนกระทั่งพระครูประกิตสังวรคุณรองเจ้าคณะอำเภอทับสะแก จังหวัดประจวบ ได้ส่งพระเด่นดวง ธนนาโค มาอยู่จำพรรษาประจำเพื่อทำนุบำรุงที่พักสงฆ์ ได้มีการพัฒนาเรื่อยมา เมื่อ พ.ศ. 2549 ได้ทำเรื่องขอตั้งวัด และสำนักงานพระพุทธศาสนาแห่งชาติประกาศตั้งเป็นวัดขึ้นในพระพุทธศาสนามีนามว่า “วัดถ้ำเขาไม้รวก” เมื่อวันที่ 7 มิถุนายน พ.ศ. 2549 ต่อมามีศิษย์ศรัทธามาปฏิบัติธรรมที่นี่มากขึ้นๆ จนได้เริ่มมีการสร้างอาคารอื่นเพิ่มเติมขึ้นมาทีหลัง ซึ่งสามารถสังเกตเห็นได้ชัดว่ามีอายุต่างกันมากเป็นศาลาการเปรียญอยู่ตรงกลาง ล่าสุดมีการสร้างอุโบสถที่มีความสวยงามตามยุคสมัย วัดถ้ำเขาไม้รวก (สำนักปฏิบัติธรรมประจำจังหวัดประจวบคีรีขันธ์ แห่งที่ 24) ของจังหวัประจวบคีรีขันธ์ มีศูนย์ศึกษาพระพุทธศาสนาวันอาทิตย์ เจ้าอาวาส คือ พระอธิการเด่นดวง ธนนาโค และเป็นเจ้าคณะตำบลอ่างทอง เขต 1 และยังเป็นสถานที่ปฏิบัติธรรมของนักเรียนและคนทั่วไปในช่วงวันหยุด และสถานที่ปฏิบัติธรรมสำหรับประชาชนที่ศรัทธาทั่วไปด้วยลำดับเจ้าอาวาสลำดับเจ้าอาวาส. - พระอาจารย์แสวง - พระครูวิสิษฐ์สาธุการ</doc>
