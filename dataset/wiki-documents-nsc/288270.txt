<doc id="288270" url="https://th.wikipedia.org/wiki?curid=288270" title="โร่ว-ยฺเหวียน">โร่ว-ยฺเหวียน โร่ว-ยฺเหวียน (; ) มีความหมายตรงตัวว่า หมูก้อน เป็นอาหารไต้หวันอย่างหนึ่ง ทำจากแป้งข้าวโพด แป้งมันฝรั่ง และแป้งข้าวเจ้า ประสมกันเพื่อให้เหนียวหนึบ ใส่ไส้เป็นหมูหมักจนเปรี้ยว แล้วนึ่งจนสุก รับประทานกับน้ำจิ้มเปรี้ยวหวาน แต่อาจแตกต่างออกไปในบางท้องที่ เช่น ใช้เห็ดหอมหรือเยื่อไผ่แทนหมู หรือทอดหรือลวกแทนนึ่งก็มี เชื่อกันว่า โร่ว-ยฺเหวียนปรากฏครั้งแรกที่เมืองเป๋ย์โต่ว () ของเกาะไต้หวัน นักศึกษาชื่อฟั่น วั่นจู () ทำขึ้นแจกผู้ประสบภัยในคราวที่น้ำท่วมเมืองหนักตอนปลายราชวงศ์ชิง จากนั้น โร่ว-ยฺเหวียนก็แพร่หลายไปทั้งเกาะ และปัจจุบัน นับเป็นหนึ่งในอาหารประจำชาติ ทั้งพบได้ทั่วไปในร้านค้ายามวิกาล</doc>
