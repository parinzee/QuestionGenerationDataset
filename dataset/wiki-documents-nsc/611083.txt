<doc id="611083" url="https://th.wikipedia.org/wiki?curid=611083" title="ปลาสร้อยนกเขาน้ำจืด">ปลาสร้อยนกเขาน้ำจืด ปลาสร้อยนกเขาน้ำจืด หรือ ปลาสร้อยนกเขา เป็นสกุลของปลาน้ำจืดสกุลหนึ่ง ในวงศ์ปลาตะเพียน (Cyprinidae) โดยใช้ชื่อสกุลว่า Osteochilus (/อ็อสแตโอคิลุส/)ลักษณะ ลักษณะ. ปลาในสกุลนี้มีลักษณะเด่นคือ ลักษณะปากที่ริมฝีปากบนและล่างหยักเป็นชายครุย ริมฝีปากล่างแผ่กว้างติดต่อกับคาง ส่วนหน้าขากรรไกรล่างเป็นแผ่นกระดูกมีขอบเป็นสัน ครีบหลังมีก้านครีบเดี่ยวที่ขอบเรียบไม่เป็นหนามแข็ง มีก้านครีบแขนง 10-18 ก้าน ในบางชนิดมีหนวด 2 คู่ เป็นที่ริมฝีปากบน 1 คู่ และริมฝีปากล่าง 1 คู่ ในชนิดที่มีหนวดคู่เดียวจะอยู่เฉพาะที่มุมปาก ในหลายชนิดมีรูเล็ก ๆ บนปลายจะงอยปาก มีขนาดตั้งแต่ 20-40 เซนติเมตร เป็นปลาที่อาศัยอยู่รวมเป็นฝูงใหญ่ พบได้ทั่วไปในภูมิภาคเอเชียตะวันออกเฉียงใต้จนถึงจีนตอนล่าง ถือเป็นปลาที่หาได้ง่าย และมีความสำคัญทางเศรษฐกิจชนิด ชนิด. ปัจจุบันพบแล้ว 35 ชนิด โดยมีชนิดที่พบได้บ่อยและมีความสำคัญ เช่น ปลาสร้อยนกเขา (O. hasseltii), ปลาพรมหัวเหม็น (O. melanopleurus), ปลาร่องไม้ตับ (O. microcephalus) เป็นต้นการจำแนกการจำแนก. - Osteochilus bellus - Osteochilus bleekeri - Osteochilus borneensis - Osteochilus brachynotopteroides - Osteochilus chini - Osteochilus enneaporus — ปลาหน้าหมอง - Osteochilus flavicauda - Osteochilus harrisoni - Osteochilus ingeri - Osteochilus intermedius - Osteochilus jeruk - Osteochilus kahajanensis - Osteochilus kappenii - Osteochilus kelabau - Osteochilus kerinciensis - Osteochilus kuekenthali - Osteochilus lini - Osteochilus longidorsalis - Osteochilus melanopleurus — ปลาพรม, ปลาพรมหัวเหม็น, ปลาพรหมหัวเหม็น - Osteochilus microcephalus — ปลาร่องไม้ตับ, ปลาข้างลาย - Osteochilus nashii - Osteochilus partilineatus - Osteochilus pentalineatus - Osteochilus repang - Osteochilus salsburyi - Osteochilus sarawakensis - Osteochilus scapularis - Osteochilus schlegelii - Osteochilus serokan - Osteochilus sondhii - Osteochilus spilurus - Osteochilus striatus - Osteochilus vittatoides - Osteochilus vittatus — ปลาสร้อยนกเขาน้ำจืด - Osteochilus waandersii — ปลาร่องไม้ตับวานเดิร์สในประเทศไทย ในประเทศไทย. ในประเทศไทย อาจเรียกปลาบางชนิดในสกุลนี้ว่า "ปลาซ่า" เนื่องมาจากพฤติกรรมที่รวมตัวกันเป็นฝูง เมื่อตกใจจะกระโดดขึ้นเหนือน้ำพร้อม ๆ กันจนเกิดเสียงดังซ่า โดยชื่อปลาซ่ายังหมายรวมถึงปลาในวงศ์ปลาตะเพียนอื่น ๆ ที่มีลักษณะใกล้เคียงกันอีกด้วย เช่น ปลาในสกุลปลาสร้อยลูกนุ่น (Labiobarbus) เป็นต้น</doc>
