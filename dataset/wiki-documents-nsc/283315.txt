<doc id="283315" url="https://th.wikipedia.org/wiki?curid=283315" title="มัตสึไดระ คาทาคุริโกะ">มัตสึไดระ คาทาคุริโกะ มัตสึไดระ คาทาคุริโกะ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. มัตสึไดระ คาทาคุริโกะ เป็นผู้บัญชาการตำรวจแห่งชาติญี่ปุ่น เป็นผู้ที่คอยค้ำจุนและสนับสนุนกองกำลังตำรวจชินเซ็นงุมิ เหล่าชินเซ้นงุมิล้วนเรียกเขาว่า ป๋า ปรากฏตัวครั้งแรกเมื่อตอนที่มัตสึไดระไปเรียกตัวคอนโด้ให้ไปพบกับเท็นโดนชู มัตสึไดระมีนิสัยชอบใช้ความรุนแรงในการตัดสินปัญหาและมักไม่สนใจความเสียหายที่อาจเกิดขึ้น จนได้รับฉายาว่าเทพวิบัติ เมื่อครั้งเอเลี่ยนขนาดยักษ์กำลังเล่นงานหอบังคับการของเอโดะ มัตสึไดระกดยิงปืนใหญ่ใส่หอบังคับการโดนไม่สนใจพวกของกินโทกิที่ยังติดอยู่กับเอเลี่ยน ทำให้ร่างของเอเลี่ยนกระจุยไป แต่พวกของกินโทกิปลอดภัยเพราะอุมิโบซุพ่อของคางุระช่วยเอาไว้ มัตสึไดระมีนิสัยหวงลูกสาวที่ชื่อคุริโกะมาก ถ้ามีชายคนใดมาจีบคุริโกะ หากตัวมัตสึไดระไม่ชอบใจก็จะพยายามสังหารชายคนนั้น มีอยู่ครั้งหนึ่งที่มัตสึไดระถึงกับเรียกคอนโด้ ฮิจิคาตะ และโอคิตะมาช่วยเหลือในการกำจัดชิจิเบะ ชายที่กำลังออกเดทกับคุริโกะ แต่ฮิจิคาตะกลับไม่ร่วมมือและยังขัดขวางอีกด้วย มัตสึไดระยังชอบเที่ยวกลางคืน เป็นที่รู้จักในหมู่สาวนักดื่มในนาม มัตจังการปรากฏตัวบนปก การปรากฏตัวบนปก. มัตสึไดระปรากฏตัวบนหน้าปกของหนังสือการ์ตูนกินทามะ เล่มที่ 16 และยังปรากฏตัวบนสันปกของหนังสือการ์ตูนกินทามะเล่มที่ 17</doc>
