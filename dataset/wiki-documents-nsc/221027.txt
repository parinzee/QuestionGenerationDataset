<doc id="221027" url="https://th.wikipedia.org/wiki?curid=221027" title="พราว (อัลบั้ม)">พราว (อัลบั้ม) พราว สตูดิโออัลบั้มแรกของศิลปินวง พราว ออกจำหน่ายในปี พ.ศ. 2538 มีเพลงที่เป็นที่รู้จักอย่าง "เธอคือความฝัน" "วันไร้สมอง" "เพราะ(ฉัน)มีเพียงเธอ" "อย่ามองกลับหลัง" "เหรียญสลึง"ข้อมูลอัลบั้ม ข้อมูลอัลบั้ม. หลังจากที่วงพราวเริ่มเป็นที่รู้จักจากเพลง "เหรียญสลึง" เพลงที่รุ่นน้องคนหนึ่งที่สถาบันเทคโนโลยีพระจอมเกล้าเจ้าคุณทหารลาดกระบัง ได้นำไปทำเป็นมิวสิกวิดีโอ ในงานศิลปนิพนธ์ส่งอาจารย์ และได้นำไปเปิดฉายให้คนชมในงานเทศกาลบันเทิงคดี เมื่อ พ.ศ. 2537 อีกทั้งพวกเขายังได้โอกาสเล่นคอนเสิร์ตในงานวันปีใหม่ที่ มหาวิทยาลัยศิลปากร ร่วมกับวงครับ และ วงสามเกลอ (ปัจจุบันกลายเป็นวงสี่เต่าเธอ) เมื่อมีกระแสตอบรับที่ดีวงพราวจึงเริ่มจริงจังกในการทำเพลงกันมากขึ้น จนเกิดเป็นอัลบั้มแรกชื่อเดียวกับวงขึ้นในสังกัดอีสเทิร์นสกาย เรคคอร์ดส อัลบั้มนี้พวกเขาได้รับแรงบันดาลใจจากวงร็อกและนิวเวฟแบบอังกฤษ อย่าง The Police, The Cure, U2, Simple Minds ไปจนถึงวงนิวเวฟยุค'80 อย่าง Depeche Mode, Ultravox, Yazoo เพลงของพวกเขาเป็นส่วนผสมระหว่างเมโลดี้ที่นุ่มนวล กับกีตาร์ที่ดิบกร้าว พร้อมเนื้อร้องที่มีมุมมองน่าสนใจ ต่างจากเพลงรักจากสังกัดใหญ่ทั่วไปในขณะนั้น เพลง "เธอคือความฝัน" ซึ่งเป็นหนึ่งในเพลงที่ได้รับความนิยมในอัลบั้มนี้ถูกใช้เป็นเพลงประกอบภาพยนตร์เรื่อง Happy Birthday และอยู่ใน Trailer ภาพยนตร์ Only God Forgives นำแสดงโดย Ryan Goslingรายชื่อเพลงรายชื่อเพลง. 1. เพราะ(ฉัน)มีเพียงเธอ 2. ละคร 3. เปิดใจ 4. Sleepless 5. วันไร้สมอง 6. เธอคือความฝัน 7. เหรียญสลึง 8. Where 9. อย่ามองกลับหลัง 10. เส้นทาง</doc>
