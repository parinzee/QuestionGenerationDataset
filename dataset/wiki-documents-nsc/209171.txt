<doc id="209171" url="https://th.wikipedia.org/wiki?curid=209171" title="เซ็สโซและคัมปะกุ">เซ็สโซและคัมปะกุ ในประวัติศาสตร์ญี่ปุ่น เซ็สโซ () เป็นยศของผู้สำเร็จราชการแทนพระองค์ สำหรับจักรพรรดิที่ยังทรงพระเยาว์เกินกว่าจะปกครองก่อนที่พระองค์จะเจริญพรรษาพอที่จะปกครองประเทศ เซ็สโซจะว่าราชการแทน และ คัมปะกุ () เป็นตำแหน่งผู้สำเร็จราชการสำหรับจักรพรรดิที่ทรงเจริญพระชนพรรษาแล้ว โดยอ้างว่าพระจักรพรรดิทรงไม่รู้เรื่องงานบริหารประเทศ จึงต้องให้คัมปะกุ คอยช่วยบริหารจัดการ ตลอดสมัยเฮอัง อำนาจการบริหารประเทศอยู่ในสองตำแหน่งนี้ คือ เซ็สโซ และคัมปะกุตลอด 500 ปี ผูกขาดโดยคนของตระกูลฟุจิวะระ และสายย่อยของตระกูลนี้ตลอด โดยเราจะเรียกตระกูลเหล่านี้ว่า เซ็สกัง หรือตระกูลผู้สำเร็จราชการนั่นเอง ภายหลังจากสมัยเฮอังอำนาจอยู่ในมือของรัฐบาลทหาร โดยโชกุนปกครองประเทศแทน โดยผู้สำเร็จราชการของโชกุนจะเรียกว่า ชิกเก็ง ()ที่มาและความสำคัญในประวัติศาสตร์ ที่มาและความสำคัญในประวัติศาสตร์. ในอดีตนั้นสมาชิกของพระราชวงศ์ จะเป็นผู้ดำรงตำแหน่งเซ็สโซเอง เช่น จักรพรรดิโอจิน เมื่อทรงพระเยาว์พระราชมารดาของพระองค์จักรพรรดินีจินกู เป็นปกครองประเทศแทน แต่ก็ยังไม่เป็นที่แน่ชัด โดยเซ็สโซคนแรกของญี่ปุ่นคือ เจ้าชายโชโตกุ ผู้สำเร็จราชการใน จักรพรรดินีซูอิโกะ ตระกูลฟุจิวะระเป็นตระกูลหลักที่ผูกขาดตำแหน่งเซ็สโซและคัมปะกุ โดยส่วนมากจะถูกผูกขาดโดยฟุจิวะระสายฮอกเกะ(สายเหนือ) โดยคนแรกคือ ฟุจิวะระ โนะ โยะชิฟุซะ ในปี ค.ศ. 858 ฟุจิวะระ โนะ โยะชิฟุซะ ได้เป็นเซ็สโซคนแรกที่ไม่ได้มาจากราชวงศ์ ในปี ค.ศ. 876 ฟุจิวะระ โนะ โมโตซุเนะ หลานชายและบุตรบุญธรรมของโยะซิฟุซะ ได้สถาปนาตนเองเป็นคัมปะกุคนแรก หลังจากฟุจิวะระ โนะ มิชินากะ และ ฟุจิวะระ โนะ โยะริมิจิ นั้นในศตวรรษที่ 12 ได้มีตระกูลใหม่ๆซึ่งเป็นเชื้อสายของตระกูลฟุจิวะระ เข้ามาครองสองตำแหน่งนี้แทนหลังจากการเสียชีวิตของ ฟุจิวะระ โนะ โยะริมิจิคือ ตระกูลโคโนอิ ตระกูลคุโจ ตระกูลอิจิโจ ตระกูลทะคะซุกะซะ และ ตระกูลนิโจ โดยตระกูลโคโนอิ และ ตระกูลคุโจ ได้สืบเชื้อสายจากฟุจิวะระ โนะ ทาดะมิจิ ส่วนตระกูลอื่นๆทั้งสามนั้นแยกออกมาจากสองตระกูลนี้ และผูกขาดสองตำแหน่งนี้กันจนถึงสมัยเมจิ สำนักคัมปะกุได้ล่มสลายลงหลังจากการมีนายกรัฐมนตรี คนแรกในสมัยเมจิ จักรพรรดิเมจิได้สั่งปิดสำนักคัมปะกุลง ในปัจจุบันภายใต้กฎของราชสำนักพระจักรพรรดิ ตำแหน่งเซ็สโซ ต้องจำกัดให้เฉพาะบุคคลในราชวงศ์เท่านั้น เช่น สมเด็จพระจักรพรรดิโชวะในสมัยที่ยังทรงเป็น เจ้าชายฮิโรฮิโตะ ทรงเป็นผู้สำเร็จราชการแทน สมเด็จพระจักรพรรดิไทโช พระบิดาที่ประชวร ส่งผลให้เหล่าตระกูลเซ็สกังทั้งหลายหมดความสำคัญลงไปรายชื่อ เซ็สโซ และ คัมปะกุ</doc>
