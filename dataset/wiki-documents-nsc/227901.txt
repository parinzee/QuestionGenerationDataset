<doc id="227901" url="https://th.wikipedia.org/wiki?curid=227901" title="สายหยุด เกิดผล">สายหยุด เกิดผล พลเอก พลเรือเอก พลอากาศเอก สายหยุด เกิดผล (เกิด 30 มีนาคม พ.ศ. 2465) อดีตผู้บัญชาการทหารสูงสุด สมาชิกวุฒิสภา ปัจจุบันเป็นรองประธานมูลนิธิองค์กรกลางเพื่อประชาธิปไตย และประธานเครือข่ายประชาชนเพื่อการเลือกตั้ง (พีเน็ต) และเป็นบิดาของพลเอก อักษรา เกิดผล หรือ บิ๊กโบ้ ประธานคณะที่ปรึกษากองทัพบกประวัติ ประวัติ. พลเอก สายหยุด มีเชื้อสายไทพวนเกิดที่ตำบลหาดเสี้ยว อำเภอศรีสัชนาลัย จังหวัดสุโขทัย จบการศึกษาจากโรงเรียนนายร้อยพระจุลจอมเกล้า เมื่อ พ.ศ. 2483 ต่อมาได้ศึกษาต่อเพิ่มเติมจากโรงเรียนเสนาธิการทหารบก วิทยาลัยป้องกันราชอาณาจักร และได้รับทุนไปศึกษาวิชาการทหารเพิ่มเติมที่สหรัฐอเมริกา และออสเตรเลีย ด้านครอบครัวเคยสมรสกับคุณหญิงอุไรวรรณ เกิดผล เมื่อวันที่ 4 พฤษภาคม 2560 มีประกาศกระทรวงมหาดไทยในราชกิจจานุเบกษาระบุว่า นางเอว่า มาริยา ดีกลี่ อัลบีซี่ (Eva Maria Marquise Degli Albizi) บุคคลสัญชาติเยอรมัน อยู่บ้านเลขที่ 10/1 ซอยลาดพร้าว 23 แขวงจันทรเกษม เขตจตุจักร กรุงเทพมหานคร ได้รับการอนุญาตให้ถือสัญชาติไทยตาม พลเอก สายหยุด เกิดผล สามีบุคคลสัญชาติไทยการทำงาน การทำงาน. พลเอก สายหยุด รับราชการครั้งแรกที่จังหวัดพิษณุโลก เป็นผู้บังคับหมวดใน ร.พัน 29 จังหวัดพิษณุโลก เคยทำการรบในสงครามอินโดจีน สงครามมหาเอเชียบูรพา สงครามเกาหลี และสงครามต่อต้านคอมมิวนิสต์ในประเทศลาว ด้านตำแหน่งหน้าที่ ได้รับตำแหน่งเจ้ากรมยุทธการทหารบก เมื่อ พ.ศ. 2504 เป็นผู้ร่วมจัดตั้ง กอ.รมน. และเคยดำรงตำแหน่งเสนาธิการ และผู้อำนวยการ กอ.รมน. ในปีพ.ศ. 2518 ดำรงตำแหน่งที่ปรึกษาชมรมไทยพวนแห่งประเทศไทย ตำรงตำแหน่งเสนาธิการทหารบกเมื่อ พ.ศ. 2521 รับพระราชทานยศ พลเรือเอก และ พลอากาศเอก พ.ศ. 2524 ก่อนจะเกษียณอายุราชการในตำแหน่งผู้บัญชาการทหารสูงสุดเมื่อ พ.ศ. 2525 ภายหลังจากนั้นคณะรัฐมนตรีมีมติแต่งตั้งให้เป็น ประธานกรรมการในคณะกรรมการองค์การสวนสัตว์ ในวันที่ 17 มีนาคม พ.ศ. 2529 ถึง 28 พฤศจิกายน พ.ศ. 2529 ในทางการเมืองพลเอก สายหยุด เคยได้รับแต่งตั้งเป็นสมาชิกสภานิติบัญญัติแห่งชาติ ใน พ.ศ. 2516รางวัลและเกียรติยศ รางวัลและเกียรติยศ. พลเอก พลเรือเอก พลอากาศเอก สายหยุด เกิดผล ได้รับพระราชทานยศนายกองเอก เมื่อ พ.ศ. 2505เครื่องราชอิสริยาภรณ์</doc>
