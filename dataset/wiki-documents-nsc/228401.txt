<doc id="228401" url="https://th.wikipedia.org/wiki?curid=228401" title="คลินต์ อีสต์วุด">คลินต์ อีสต์วุด คลินตัน "คลินต์" อีสต์วุด จูเนียร์ () เกิดเมื่อวันที่ 31 พฤษภาคม ค.ศ. 1930 เป็นนักแสดง ผู้สร้างหนัง โปรดิวเซอร์ และนักประพันธ์เพลงชาวอเมริกัน เป็นที่รู้จักจากบทบาทตัวเอกปฏิลักษณ์หรือคนต่อต้านสังคมในภาพยนตร์โลดโผน เขามีผลงานส่วนใหญ่ในทศวรรษ 1960, 1970 และ 1980 ผลงานการแสดงของเขาในหนังคาวบอยตะวันตก ทำให้เขาเป็นที่รู้จักในฐานะสัญลักษณ์ของความเป็นชาย เขาได้รับรางวัลออสการ์มาแล้ว 5 ครั้ง, รางวัลลูกโลกทองคำ 5 ครั้ง, 1 รางวัลแซกอวอร์ด และ 5 รางวัลพีเพิลชอยส์ รวมถึงรางวัลดาราภาพยนตร์ที่เป็นที่ชื่นชอบที่สุดตลอดกาล สำหรับผลงานในภาพยนตร์เรื่อง Unforgiven (1992) และ Million Dollar Baby (2004) ทำให้อีสต์วุดได้รับรางวัลออสการ์ในสาขาผู้กำกับยอดเยี่ยม ผู้สร้างในภาพยนตร์ยอดเยี่ยม และยังได้รับการเสนอชื่อเข้าชิงในสาขานักแสดงยอดเยี่ยมอีกด้วย ภาพยนตร์ที่เขามีส่วนร่วม อย่างเช่นเรื่อง Play Misty for Me (1971), The Outlaw Josey Wales (1976), Escape from Alcatraz (1979), In the Line of Fire (1993) และGran Torino (2008) ประสบความสำเร็จทั้งในแง่คำวิจารณ์และรายได้ อีสต์วุดกำกับภาพยนตร์ภาพยนตร์ประสบความสำเร็จในผลงานที่เขาไม่ได้ร่วมแสดง อย่าง Mystic River (2003) เขาเป็นคนเดียวที่แสดงในภาพยนตร์เงินล้านในห้าทศวรรษติดต่อกัน ทำให้เขาเป็นดาราหนังที่มีผลงานยืนยาวที่สุด</doc>
