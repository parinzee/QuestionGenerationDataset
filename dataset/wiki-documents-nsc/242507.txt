<doc id="242507" url="https://th.wikipedia.org/wiki?curid=242507" title="เทเรนซ์ สแตมพ์">เทเรนซ์ สแตมพ์ เทเรนซ์ เฮนรี สแตมพ์ () นักแสดงภาพยนตร์ และละครเวทีชาวอังกฤษ ผู้เคยได้รับการเสนอชื่อเข้าชิงรางวัลนักแสดงนำชายยอดเยี่ยม รางวัลออสการ์ มีผลงานแสดงในหลายหลายรูปแบบ ตั้งแต่ ค.ศ. 1962 ต่อเนื่องจนถึงปัจจุบันเป็นเวลา ปี เทเรนซ์ สแตมพ์ เกิดและเติบโตในย่านอีสต์เอนด์ของลอนดอน บิดาเป็นทหารเรือ จึงเติบโตภายใต้การเลี้ยงดูของมารดา ป้าและยาย โดยใฝ่ฝันจะเป็นนักแสดงมาตั้งแต่เด็ก เขาเริ่มมีผลงานการแสดงครั้งแรกเมื่ออายุ 23 ปี จากผลงานเรื่อง Billy Budd กำกับโดยปีเตอร์ อุสตินอฟ ดัดแปลงจากวรรณกรรมของเฮอร์แมน เมลวิลล์ และมีชื่อเสียงโด่งดังในระดับนานาชาติตั้งแต่ผลงานชิ้นแรก ได้รับการเสนอชื่อเช้าชิงรางวัลออสการ์ และรางวัลบาฟตา และได้รับรางวัลลูกโลกทองคำในสาขานักแสดงหน้าใหม่ ประจำปี ค.ศ. 1962 โดยในปีเดียวกันนั้น เขาได้แสดงในภาพยนตร์เรื่อง Term of Trial ประกบคู่กับลอว์เรนซ์ โอลิเวียร์ เทเรนซ์ สแตมพ์ ได้ร่วมงานกับผู้กำกับภาพยนตร์ชั้นนำอีกหลายคน เช่น วิลเลียม ไวย์เลอร์ โจเซฟ โลซีย์ จอห์น เชลสซิงเจอร์ เฟเดอริโก เฟลลินี ปิแอร์ เปาโล พาโซลินี ไมเคิล ชิมิโน โอลิเวอร์ สโตน ฯลฯ ผลงานที่เป็นที่จดจำของเทเรนซ์ สแตมพ์ คือ บทบาท นายพลซ็อด ผู้ร้ายชาวดาวคริปตัน จากภาพยนตร์ ซูเปอร์แมน (1978) ซูเปอร์แมน 2 (1980) และพากย์เสียงพ่อของคลาร์ก เคนท์ ในภาพยนตร์ซีรีส์ สมอลล์วิลล์ ในปี 2003 อีกผลงานที่เป็นที่จดจำ คือบทเกย์นักเต้นคาบาเรต์ ในภาพยนตร์ออสเตรเลีย The Adventures of Priscilla, Queen of the Desert (1994) คู่กับกาย เพียร์ซ และฮิวโก วีฟวิง และบทบาทรับเชิญใน สตาร์ วอร์ส เอพพิโซด 1 ด้านชีวิตส่วนตัว เทเรนซ์ สแตมพ์ เคยออกเดทและใช้ชีวิตอยู่กับจูลี คริสตี นักแสดงอังกฤษ บริจิตต์ บาร์โดต์ นักแสดงฝรั่งเศส และสมรสกับนักเภสัชวิทยาชาวออสเตรเลีย-สิงคโปร์ ชื่ออลิซาเบธ เป็นเวลา 6 ปีระหว่าง ค.ศ. 2002 ถึง 2008</doc>
