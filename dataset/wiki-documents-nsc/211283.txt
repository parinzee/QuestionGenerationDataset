<doc id="211283" url="https://th.wikipedia.org/wiki?curid=211283" title="สุรักษ์ สุขเสวี">สุรักษ์ สุขเสวี สุรักษ์ สุขเสวี เป็นนักแต่งเพลงที่มีเอกลักษณ์ในการใช้ภาษาในการเขียนเพลงโดยมักจะมีภาพหรือฉากอยู่ในเพลง มีผลงานเขียนเพลงทั้งกับจีเอ็มเอ็ม แกรมมี่,ค่ายเพลงอื่นๆ และเพลงเพื่อบริษัทเอกชน,องค์กร,มหาวิทยาลัยต่างๆ กว่า 250 เพลงประวัติ ประวัติ. สุรักษ์ สุขเสวี เกิดวันที่ 10 ตุลาคม 2510 ที่โรงพยาบาลหมอสงวน อ.ดำเนินสะดวก จ.ราชบุรี เป็นบุตรคนที่ 5 ของนายวิเชียร สุขเสวี และนางเฉลียว สุขเสวี (สถาพรศิริกุล) สุรักษ์เป็นนักเดินทางตั้งแต่เด็กเพราะครอบครัวมีอาชีพค้าผลไม้ส่ง จึงมักติดรถบรรทุกไปเที่ยวต่างจังหวัดทุกภาคของประเทศไทยด้วยเสมอ ทำให้สุรักษ์ได้ซึมซับบทเพลงทั้งลูกทุ่ง ลูกกรุง และเพลงสากลในยุค 1970 ที่ทั้งพี่ชายและคนขับรถบรรทุกผลัดเปลี่ยนกันเปิดให้ฟัง เป็นพื้นฐานสำคัญให้เขารู้จักความสละสลวยงดงามทั้งภาษาและท่วงทำนองของบทเพลงแต่ละแบบทั้งเพลงไทยและสากล จึงไม่ใช่เรื่องแปลก ที่สุรักษ์เป็นหนึ่งในนักแต่งเพลงจำนวนน้อยคนที่สามารถเขียนเพลงด้วยภาษากลอนกวีได้แบบเพลง “วิมานดิน” (นันทิดา แก้วบัวสาย) หรือ “ลมหนาวและดาวเดือน” (ปนัดดา เรืองวุฒิ) , รัตนโกสินทร์ (สุรสีห์ อิทธิกุล) , King Of Kings ฯลฯเข้าสู่วงการเพลง เข้าสู่วงการเพลง. สุรักษ์เริ่มตามหาความฝันและเส้นทางดนตรีของตัวเองด้วยการแต่งเพลงเก็บเอาไว้จำนวนหนึ่ง จากกีตาร์ราคาถูกและวิทยุเทปบันทึกเสียงที่คุณพ่อยอมลงทุนซื้อให้เมื่อรู้ว่าบุตรชายของตัวเองชอบแต่งเพลง แม้ฐานะของครอบครัวไม่เอื้ออำนวยนัก แล้วอัดส่งไปให้ค่ายเพลงต่างๆ ต้องผ่านอุปสรรคมากมายเพราะไม่รู้จักคนในวงการดนตรี ทำตั้งแต่ไปดัก เต๋อ เรวัต พุทธินันทน์ ที่ห้องบันทึกเสียงศรีสยาม เปิดหนังสือดนตรีหาที่อยู่ของ ชาตรี คงสุวรรณ นักแต่งเพลงที่ชื่นชอบแล้วตามไปถึงบ้าน ในที่สุดก็พบว่าคนที่ให้คำตอบเรื่องนี้กับเขาได้โดยตรงคือ นิติพงษ์ ห่อนาค นักแต่งเพลงแล้วตามนิติพงษ์จนเจอด้วยการเปิดสมุดโทรศัพท์โทรหาถึงบ้าน ลูกศิษย์รุ่นแรกๆของนิติพงษ์ที่ประสบความสำเร็จมาพร้อมๆกับสุรักษ์คือ จักราวุธ แสวงผล, วรัชยา พรหมสถิต, ชนะ เสวิกุล, กฤชยศ เลิศประไพ (The Must),มนต์ชีพ ศิวะสินางกูร หลังวงการเพลงต้องสูญเสีย เรวัติ พุทธินันทน์ ไปในปลายปี 2539 สิ่งทิ่เกิดขึ้นทำให้คนในตึกแกรมมี่ปั่นป่วน ทีมงานแตกออกเป็นหลายทีมย่อย สุรักษ์เป็นคนหนึ่งที่ตัดสินใจลาออกเป็นนักแต่งเพลงอิสระตั้งแต่ต้นปี 2544 เปิดบริษัทเล็กๆของตัวเองชื่อบริษัท MIND MEDLEY (I Feel Fine Music) ทำอัลบั้มอินดี้ รับแต่งเพลงให้บริษัทองค์กรต่างๆ มากมาย เขียนหนังสือ และเป็นวิทยากรสอนการแต่งเพลงให้กับสถาบันต่างๆเป็นบางครั้ง ผลงานหลังจากที่ออกจากการเป็นนักแต่งเพลงประจำบริษัทแกรมมี่ ที่เห็นคือผลงานอัลบั้มผลงาน. อัลบั้ม. - “ดนตรีสีคราม” (2544) - “ภาพผ่านวันเขียนเพลง” (2545) - “ALL STARS FOR CARE“ (2546) - “THE WINTER SONG“ (2547) - “เราจะนอนมองฟ้าด้วยกันอีกครั้ง” (2548) - “Playlist By สุรักษ์ สุขเสวี“ (2551)หนังสือหนังสือ. - “หนังสือ “เราจะนอนมองฟ้าด้วยกันอีกครั้ง” (2548) - “หนังสือ “ท้องฟ้าริมหน้าต่าง” (2551)“ - “หนังสือนวนิยาย “มิวส์กับหมู่ดาวกีตาร์” (2551) - “หนังสือ “ความรักเขียนเพลง” (2545)“</doc>
