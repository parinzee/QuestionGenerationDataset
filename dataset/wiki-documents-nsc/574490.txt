<doc id="574490" url="https://th.wikipedia.org/wiki?curid=574490" title="องค์การร่วมปาโซะก์โมโมกุน กาดาซันดูซุน มูรุต">องค์การร่วมปาโซะก์โมโมกุน กาดาซันดูซุน มูรุต องค์การร่วมปาโซะก์โมโมกุน กาดาซันดูซุน มูรุต () เป็นพรรคการเมืองที่มีฐานที่ตั้งในรัฐซาบะฮ์ มาเลเซียตะวันออก เป็นพรรคการเมืองที่มีฐานเสียงเป็นชนกลุ่มน้อยเพื่อเรียกร้องสิทธิและการพัฒนาให้กับชาวกาดาซันดูซุนและมูรุตในซาบะฮ์และชาวโอรังอัสลีในคาบสมุทรมลายาประวัติ ประวัติ. พรรคนี้เริ่มครั้งแรกใช้ชื่อว่าพรรคประชาธิปไตยซาบะฮ์ (Parti Demokrat Sabah; PDS) ก่อตั้งโดยตัน ศรี เบอร์นาร์ด ดมปก และผู้นำคนอื่น ๆ ที่แยกตัวออกมาจากสหพรรคซาบะฮ์หลังการเลือกตั้งทั่วไปในรัฐซาบะฮ์เมื่อ พ.ศ. 2537 ต่อมาจึงเปลี่ยนมาใช้ชื่อปัจจุบัน พรรคนี้ไม่มีความเกี่ยวข้องกับองค์การเดิมที่มีชื่อว่าองค์การแห่งชาติปาโซะก์โมโมกุน กาดาซันที่ก่อตั้งโดยตุน ฟูอัด สตีเฟนส์ เมื่อเดือนสิงหาคม พ.ศ. 2504 และไม่มีความเกี่ยวข้องกับองค์การร่วมปาโซะก์โมโมกุนที่ก่อตั้งเมื่อเดือนมกราคม พ.ศ. 2505 โดย ดาโต๊ะ จี. เอส. ซุนดัง และเป็นคนละองค์การกับองค์การแห่งชาติปาโซะก์ นูนุก์รากังที่ก่อตั้งโดย ริชาร์ด ชัยสุริยะ ใน พ.ศ. 2552 พรรคนี้ได้ตั้งสาขาที่รัฐเประก์ เพื่อเรียกร้องสิทธิของชาวโอรังอัสลีสถานะและจุดยืน สถานะและจุดยืน. องค์การร่วมปาโซะก์โมโมกุน กาดาซันดูซุน มูรุตเป็นสมาชิกของแนวร่วมแห่งชาติ และชื่อพรรคมีทั้งคำว่ากาดาซันดูซุนและมูรุต สัญลักษณ์ของพรรคไม่ใช่ควายแต่เป็นภาพเงาของยอดเขากีนาบาลู นอกจากนั้น การเน้นชาตินิยมกาดาซันดูซุนไม่ปรากฏมากในองค์การนี้เมื่อเทียบกับองค์การในอดีต</doc>
