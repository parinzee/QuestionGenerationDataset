<doc id="47295" url="https://th.wikipedia.org/wiki?curid=47295" title="ดราก้อนบอล Z">ดราก้อนบอล Z ดราก้อนบอล Z () เป็นภาพยนตร์อะนิเมะ ภาคต่อของการ์ตูนเรื่องดราก้อนบอล เริ่มออกอากาศใน ประเทศญี่ปุ่น ทางสถานีฟูจิทีวี ตั้งแต่วันที่ 26 เมษายน พ.ศ. 2532 ถึง 31 มกราคม พ.ศ. 2539 รวมความยาวทั้งสิ้น 291 ตอน นอกจากนั้นยังมีภาพยนตร์อีก 13 ตอน และมีตอนพิเศษทางโทรทัศน์อีก 2 ตอนในประเทศไทยการออกอากาศในประเทศไทย. การออกอากาศ. - เริ่มออกอากาศทาง โมเดิร์นไนน์ ทีวี ในปี พ.ศ. 2531 ในช่วงของ โมเดิร์นไนน์การ์ตูน (ตั้งแต่ภาคแรก) - กลับมาออกอากาศอีกครั้งเป็นครั้งที่ 2 ปี พ.ศ. 2549-2552- ไอทีวี/ทีไอทีวี ตั้งแต่วันที่ 18 มิถุนายน พ.ศ. 2549 - 25 พฤศจิกายน พ.ศ. 2550 เวลา 08.30-09.00 น. - ทาง ช่อง 3(ออกอากาศต่อจากทีไอทีวี เนื่องจากการเปลี่ยนทีไอทีวีไปสู่โทรทัศน์สาธารณะ) ตั้งแต่วันที่ 5 มกราคม พ.ศ. 2551 - 30 พฤษภาคม พ.ศ. 2552 เวลา 08.20-08.50 น. - ทรูวิชั่นส์ (ช่องแอนิแมกซ์) และ ช่อง การ์ตูนเน็ตเวิร์ค - ออกวางจำหน่ายในรูปแบบดีวีดีและวีซีดีโดย เดกซ์ตัวละครเนื้อเรื่องชาวไซย่าบุกโลก เนื้อเรื่อง. ชาวไซย่าบุกโลก. หลังจากการแต่งงานของโกคูอีก 5 ปีถัดมา ชาวไซย่าชื่อว่าราดิซได้มายังโลกเพื่อค้นหาว่าทำไมคาคาล็อตน้องชายของตนถึงไม่ได้ทำลายล้างโลกตามคำสั่ง โดยราดิซได้ใช้สเคาเตอร์เป็นอุปกรณ์ในการค้นหา จนกระทั่งได้มาพบยังบ้านผู้เฒ่าเต่าในขณะที่โกคูได้พาลูกชายมาด้วย (โกฮัง) ซึ่งในตอนนี้เองทำให้ทราบว่าโกคูไม่ใช่ชาวโลกแต่เป็นชาวไซย่านักรบที่แข็งแกร่งที่สุดในจักรวาลและเป็นน้องชายของราดิซ เนื่องจากชาวไซย่าทุกคนนั้นมีหาง แม้ว่าโกคูจะถูกตัดหางขาดไปแล้ว แต่ราดิซรู้ได้ว่าโกคูคือน้องชายของตนเนื่องจากโกฮังผู้เป็นลูกนั้นมีหาง พลังของโกคูในขณะนั้นไม่อาจสู้กับราดิซได้ แต่ด้วยความที่ราดิซเสียดายฝีมือของโกคู จึงยื่นเงื่อนไขเพื่อชวนโกคูมาเป็นพวกและจับตัวโกฮังไปเป็นตัวประกัน โกคูและพิคโกโร่ที่ได้พบกับราดิซก่อนหน้านี้และสะกดรอยมาจนถึงบ้านผู้เฒ่าเต่า ทั้ง 2 คนจึงได้ตามไปเพื่อเอาตัวโกฮังคืนมา ระหว่างการต่อสู้ทั้งสองมีท่าทีว่าจะพลาดท่าต่อราดิซ แต่แล้วโกฮังก็ได้ระเบิดพลังที่แฝงอยู่ออกมาช่วย ทำให้โกคูได้โอกาสที่เข้าไปล็อกข้างหลังราดิซ พิคโกโร่จึงสามารถฆ่าราดิซตายได้เพราะการเสียสละชีวิตของโกคูนั่นเอง ก่อนตายราดิซได้พูดว่านับจากนี้ไปอีก 1 ปีชาวไซย่าที่เหลืออีก 2 คนจะมายังโลกเพราะได้ยินเรื่องราวของดราก้อนบอลที่มีอยู่บนโลกผ่านทางสเคาเตอร์ พิคโกโร่จึงนำตัวโกฮังไปฝึกวิชาที่ทุ่งร้างกลางทะเลทราย โดยปล่อยให้โกฮังอยู่ตามลำพังและเอาตัวรอดให้ได้อีก 6 เดือน ส่วนโกคูที่ตายไปก็ถูกพระเจ้านำตัวไปพบกับราชาเอ็มม่า(ท่านเจ้านรก) เพื่อจะขอให้โกคูเดินทางฝ่าถนนงูไปหาท่านไคโอ(ท่านเจ้าพิภพ) ซึ่งโกคูต้องพบกับความยากลำบากกับการวิ่งบนเส้นทางงูเลื้อยที่ยาวเหยียดกว่า 1 ล้านกิโลเมตรและยังพบกับอุปสรรคต่างๆ นานาแต่ก็เอาตัวรอดมาได้ขนาดพลาดตกจากเส้นทางลงไปในนรกยังขึ้นมาได้ จนกระทั่งถึงที่อยู่ของท่านไคโอ (สุดถนน) โกคูก็ได้พบว่าดาวของท่านไคโอนี้มีแรงโน้มถ่วงมากกว่าที่โลกถึง 10 เท่าจึงเคลื่อนไหวได้ยากลำบาก บททดสอบของท่านไคโออย่างแรกก็คือ การปรับสภาพตัวเองให้ได้กับการอยู่ที่นี่ให้ได้ก่อน เริ่มจากไล่จับบาบลูส(ลิงบาบูน) ตีหัวเกรกอรี่(หิ่งห้อย)ซึ่งเป็นสัตว์เลี้ยงของท่านไคโอ โกคูฝึกจนสำเร็จอยู่เกือบเดือน ท่านไคโอจึงสอนวิทยายุทธ์ที่แท้จริงให้เพื่อเตรียมพร้อมสู้กับชาวไซย่าที่กำลังจะมาบุกโลก ซึ่งทางด้านโลกมนุษย์ เท็นชินฮัง หยำฉา เจาสึ คุริลิน และยาจิโรเบ้ ก็เดินทางไปเก็บตัวฝึกวิชาอยู่กับพระเจ้าแบบเดียวกับโกคูในสมัยก่อนเพื่อรับมือกับชาวไซย่าเช่นกัน ต่างจากพิกโกโร่กับโกฮังที่แยกไปฝึกกันเพียงลำพัง โกฮังรุดหน้าไปเยอะ แต่ก็ยังไม่ดีพอเพราะยังควบคุมพลังตนเองได้ไม่ดีโดยเฉพาะคืนเดือนเพ็ญ จะกลายร่างเป็นลิงยักษ์อาละวาด ทำให้พิกโกโร่ยิ่งหนักใจเวลาที่ชาวไซย่าบุกโลกว่าคงหมดทางชนะแน่หากปล่อยให้เป็นแบบนี้จึงทำลายดวงจันทร์เป็นการตัดไฟแต่ต้นลม เวลาผ่านไปจวนจะถึงวันชี้ชะตาของโลกที่ชาวไซย่าจะมาถึง ทุกคนพร้อมแล้วที่จะรับมือกับชาวไซย่า รวมไปถึงโกคูที่ฝึกสำเร็จและคืนชีพแล้วด้วยพรของดราก้อนบอลก็มุ่งหน้ากลับสู่ทางเดิมของถนนงูเพื่อไปที่โลก และแล้วในที่สุดชาวไซย่าก็มาถึงยังโลก นัปป้าและเบจิต้าเริ่มต้นบุกทันทีโดยตรงไปหาผู้ที่แข็งแกร่งที่สุดในโลก (พิคโกโร่) ที่สามารถกำจัดราดิซได้ ทางด้านโกคูก็เร่งที่จะมาช่วยพรรคพวกโดยที่ต้องใช้เส้นทางเดิมคือถนนงูอันแสนยาวเยียด ในขณะนั้นพิคโกโร่ คุริริน โกฮัง ต้องรับมือกับชาวไซย่าที่บุกไปหา แต่เท็นชินฮัง หยำฉาและเจาสึเดินทางมาสมทบอีกภายหลังทั้ง การต่อสู้เริ่มขึ้นโดยที่เบจิต้าได้ออกความคิดให้นัปป้าใช้ไซไบแมน 6 ตัว เป็นการทดสอบฝีมือของพวกพิคโกโร่ เท็นชินฮังออกไปสู้คนแรกสามารถจัดการไซไบแมนได้อย่างไม่ยากนัก จนมาถึงคราวของหยำฉา สู้เป็นคนต่อมาก็สู้ได้อย่างไม่เป็นรองแต่เพราะประมาทเผลอถูกไซไบแมนกอดรัดและระเบิดตัวเองตายไปพร้อมกัน คุริลินจึงบันดาลโทสะซัดพลังเข้าใส่ทำให้กำจัดพวกมันได้อีก 3 ตัว แม้ว่าจะรอดมาอีกตัวก็ไม้พ้นมือของพิกโกโร่ การต่อสู้ที่แท้จริงจะเริ่มนับจากนี้ นัปป้าเป็นคนที่บุกเข้ามาก่อน โดยเลือกเท็นชินฮังเป็นเหยื่อคนแรก ด้วยระดับพลังที่ต่างกันทำให้เท็นชินฮังถึงกับเสียแขนไปข้างหนึ่ง จนเจาสึที่ยืนดูอยู่ก็สบโอกาสลอบเข้าทางด้านหลังของนัปป้าและสละชีวิตระเบิดตัวเองตายไป แต่นัปป้าก็ไม่ได้สะทกสะท้านอะไรเลยกลับคิดจะบุกโจมตีเท็นชินฮัง แต่ทว่าถูกคุริลินและพิคโกโร่ร่วมมือกันเล่นงาน เป็นจังหวะเดียวกันที่เท็นชินฮังรวบรวมพลังเฮือกสุดท้ายโจมตีใส่นัปป้าซึ่งก็ไม่มีผล เท็นชินฮังจึงขาดใจตายตามเจาสึไปอีกคน พวกคุริลินต่างสิ้นหวังที่พรรคพวกค่อยๆตายไปทีละคนและตะโกนร่ำร้องถึงโกคู เบจิต้าจึงเกิดสงสัยว่าโกคูที่พวกคุริรินพูดถึงอยู่นั้นคือ"คาคาล็อต" จึงให้เวลารอโกคูอีก 3 ชั่วโมงซึ่งโกคูก็มาไม่ทันแต่ก็เร่งมาจนถึงสุดทางของถนนงูและได้พบพระเจ้าจึงพามาที่โลก โกคูรีบไปยังจุดที่พรรคพวกกับชาวไซย่าต่อสู้กันอยู่โดยได้รับถั่ววิเศษจากท่านคารินและรีบมาด้วยเมฆวิเศษ อีกด้านหนึ่งการต่อสู้ก็เริ่มอีกครั้งทีนี้เป็นทางฝ่ายของพิคโกโร่บ้างที่วางแผนบุกเข้าใส่โดยเลือกโจมตีที่หางซึ่งเป็นจุดอ่อนของชาวไซย่า แต่มันกลับไมได้ช่วยอะไรเลยเพราะนัปป้าสามารถเอาชนะจุดอ่อนนี้ได้แล้ว พิคโกโร่จึงถูกเล่นงานจนหมอบ เหลือแต่คุริลินกับโกฮังที่ต้องรับมือกับนัปป้าที่แข็งแกร่งอย่างยากลำบาก จนกระทั่งคุริลินที่ทำท่าจะเพลี่ยงพล้ำ พิคโกโร่ก็ฟื้นมาช่วยได้ทันเวลาคุริรินจึงรอดอย่างหวุดหวิด พวกพิคโกโร่ต่างเริ่มมีความหวังที่รับรู้ได้ถึงการมาของโกคู พวกชาวไซย่าก็รับรู้ผ่านทางสเคาเตอร์จึงคิดจะรีบเผด็จศึกเพราะคิดว่ารับมือพวกโกคูทั้งหมดคงไม่ไหวแน่ แต่แล้วด้วยความขาดสติของโกฮังจึงเล่นงานนัปป้า นัปป้าโกรธจัดจึงโจมตีใส่โกฮัง พิคโกโร่ต้องสละชีวิตเพื่อช่วยโกฮังไว้ ก่อนตายพิกโกโร่ได้เผยถึงช่วงเวลาที่ได้อยู่กับโกฮังนั้นเป็นความผูกพันอันแสนวิเศษ การตายของพิกโกโร่มีผลให้พระเจ้าต้องตายไปรวมถึงดราก้อนบอลก็หายไปด้วย ก่อนที่สถานการณ์จะเลวร้ายไปมากกว่านี้ โกคูก็ปรากฏตัวมาช่วยไว้ได้ทันเวลาแต่ก็ต้องสูญเสียเพื่อนไปถึง 4 คน ทำให้โกคูโกรธจัดและเริ่มชำระหนี้แค้นกับนัปป้า โดยพลังต่อสู้ของโกคูเหนือกว่าอย่างเห็นได้ชัดทำให้นัปป้าหมดทางสู้จึงกลับไปโจมตีพวกคุริลินแทน โกคูจึงต้องใช้ "หมัดไคโอ"(หมัดจอมเทพ) ท่าไม้ตายใหม่ที่ฝึกมาจากท่านไคโอเล่นงานนัปป้าจนสะบักสะบอม เบจิต้าเริ่มไม่พอใจที่โกคูสามารถเพิ่มพลังได้มากกว่าที่ตนคาดไว้จึงกำจัดนัปป้าเพราะหมดประโยชน์แล้ว และแล้วการต่อสู้ของโกคูกับเบจิต้าก็เริ่มขึ้น เบจิต้ามีฝีมือเหนือกว่าโกคู แต่ก็ไม่ได้ทำให้โกคูกลัวเลยแม้แต่น้อยกลับตื่นเต้นเวลาเจอคู่ต่อสู้ที่เก่งกว่า แม้โกคูจะเป็นรองก็ยังต้านทานพลังของเบจิต้าได้อย่างเหนียวแน่นอีกทั้งยังโต้ตอบกลับไปอย่างยอดเยี่ยมด้วยไม้ตายใหม่ที่ฝึกมา (หมัดไคโอ) จนเบจิต้าตัดสินใจจะแปลงร่างเป็นลิงยักษ์เพื่อล้มโกคูแต่หาดวงจันทร์เพื่อที่จะแปลงร่างเท่าไหร่ก็หาไม่เจอ อย่างไรก็ตามเบจิต้าสามารถสร้างพระจันทร์เทียมขึ้นมาและแปลงร่างเป็นลิงยักษ์โดยที่มีพลังเพิ่มขึ้นจากร่างปกติกว่า 10 เท่า โกคูที่ใช้วิชาหมัดไคโอเกินกำลังจนเกิดผลข้างเคียงกับร่างกายจึงเสียเปรียบทันที พลังมหาศาลของเบจิต้าถาโถมเข้าใส่โกคูอย่างไม่ปรานี จนทำให้โกคูต้องใช้ไม้ตายสุดท้าย"ลูกแก้วพลัง"(บอลเก็งกิ) แต่ไม่ทันจะได้โจมตีกลับถูกเบจิต้าเล่นงานก่อน โกคูไม่มีเรี่ยวแรงที่จะต่อต้านพลังมหาศาลของลิงยักษ์เบจิต้าจึงถูกทารุณจนเกือบสิ้นใจ โกฮังและคุริลินรับรู้ถึงพลังอันมหาศาลของเบจิต้าและพลังของโกคูที่ลดลงไปทุกทีจึงจำเป็นต้องกลับมาช่วยรวมทั้งยาจิโรเบ้ที่เฝ้าสังเกตการณ์อยู่ก็(จำเป็นที่จะต้อง)ร่วมมือด้วย ทั้ง 3 วางแผนที่จะตัดหางเบจิต้าเพื่อให้คืนร่างเดิมแต่แผนแตกเพราะถูกเบจิต้าจับได้ แต่ยาจิโรเบ้ลอบเข้ามาตัดหางเบจิต้าจนคืนร่างเดิม เบจิต้าโกรธจัดที่ถูกลูบคมจึงเข้าเล่นงานโกฮังและคุริรินจนบาดเจ็บ โกคูฝากให้โกฮังช่วยสู้กับเบจิต้าแทน และฝากลูกแก้วพลังให้กับคุริลินเพื่อนำไปโจมตีใส่เบจิต้าแทน เบจิต้าโดนลูกแก้วพลังไปเต็มๆแต่ก็ยังไม่ตาย พวกโกคูในตอนนี้อยู่ในสภาพที่ไม่สามารถตอบโต้อะไรได้อีกแล้ว แต่โชคยังดีที่หางของโกฮังงอกออกมาพอดีและดวงจันทร์เทียมยังไม่หายไป ทีนี้เป็นฝ่ายของโกฮังบ้างที่ได้เป็นลิงยักษ์ซึ่งแม้จะขาดสติแต่ก็รับรู้ว่าเบจิต้าคือศัตรูจึงเข้าเล่นงานอย่างบ้าคลั่ง เบจิต้าตัดหางโกฮังได้แต่กลายเป็นฝ่ายเบจิต้าเองที่ได้รับบาดเจ็บกว่าเพราะร่างของโกฮังลิงยักษ์หล่นทับ ทั้งหมดอยู่ในสภาพสะบักสะบอม เบจิต้าคิดจะหนีจากโลกไปก่อน คุริลินมีโอกาสที่จะฆ่าเบจิต้าในตอนนี้แต่โกคูได้ขอร้องให้ไว้ชีวิต เบจิต้าจึงกลับขึ้นยานเพื่อไปฟื้นฟูพลังก่อนและประกาศว่าจะกลับมาล้างแค้น พวกบลูม่าได้มาพบและช่วยเหลือพวกโกคู ถึงตรงนี้การที่จะชุบชีวิตพิคโกโร่กับพระเจ้าเริ่มมีหนทางแล้ว แม้ดราก้อนบอลของโลกจะหายไปเพราะพิกโกโร่กับพระเจ้านั้นตายไป แต่ช่วงระหว่างการต่อสู้นั้นคุริรินและโกฮังได้ยินเรื่องที่ชาวไซย่าคุยกันเรื่องชาติกำเนิดของพิคโกโร่ว่าเป็นชาวนาเม็ก จึงคิดว่าจะไปหาดราก้อนบอลบนดาวนาเม็ก ต่อมาพวกโกคูเข้ารักษาตัวในโรงพยาบาล ในตอนแรกพวกโกคูมีความคิดที่จะใช้ยานอวกาศของนัปป้ามาดัดแปลงและเดินทางไปยังดาวนาเม็ก แต่เกิดความผิดพลาดยานอวกาศระเบิดตัวเอง ความหวังดูเหมือนจะหมดจนกระทั่งมิสเตอร์โปโป้ปรากฏตัวเพื่อมาบอกข่าวว่าอาจจะมียานอวกาศของพระเจ้าอยู่ก็ได้ บลูม่าจึงตามมิสเตอร์โปโป้ไปดูซึ่งก็เป็นยานอวกาศของพระเจ้าสมัยที่นั่งมาจากดาวนาเม็กตอนเป็นเด็ก และได้ทำการทดสอบว่ายังสามารถใช้งานได้ หลังจากกนั้นคุริลิน โกฮัง และ บลูม่าทั้งสามจึงออกเดินทางไปในอวกาศโดยใช้ยานอวกาศของพระเจ้าเพื่อไปค้นหาดราก้อนบอลที่ดาวนาเม็กมาชุบชีวิตพวกเทนชินฮังและคนที่ถูกชาวไซย่าฆ่าตายจุดหมายคือดาวนาเม็ก จุดหมายคือดาวนาเม็ก. ในการผจญภัยในอวกาศของทั้งสามคนดูเหมือนจะไม่มีอะไรน่ากลัว เพราะคุริลินและโกฮังต่างก็พัฒนาฝีมือไปได้อีกขั้น ในขณะเดียวกันเบจิต้าที่หนีออกมาจากโลกได้เข้ารับการรักษาตัวที่ดาวเคราะห์ฟรีเซอร์ No.79 จนหายสนิท อย่างไรก็ตามโลกยังไม่ตกเป็นเป้าหมายของเบจิต้าเพราะเขามุ่งที่จะไปดาวนาเม็กก่อน จนเบจิต้าได้รู้ข่าวจากคิวอี้ ลูกสมุนของฟรีเซอร์ว่าฟรีเซอร์ออกเดินทางไปดาวนาเม็กก่อนหน้านี้แล้ว พวกฟรีเซอร์ได้ล่วงรู้ความลับเรื่องดราก้อนบอลผ่านทางสเคาเตอร์ของพวกเบจิต้า ฟรีเซอร์ปรารถนาที่จะมีชีวิตเป็นอมตะซึ่งตรงกับความต้องการของเบจิต้าจึงรีบมุ่งหน้าไปยังดาวนาเม็กทันที ในขณะเดียวกันทางฝ่ายของพวกโกฮังก็ได้ไปถึงดาวนาเม็ก และพบว่ามีดราก้อนบอลอยู่บนดาวนี้จริงๆ แต่เหตุการณ์ก็เริ่มเลวร้ายลงทันทีที่เห็นยานอวกาศของเบจิต้าที่มาที่นี่ด้วยเช่นกันและยังมียานอวกาศลำอื่นอีกด้วย ซึ่งนอกจากนี้โกฮังและคุริลินยังสัมผัสถึงพลังมหาศาลได้อีกหลายๆคนที่อยู่ไกลออกไป ผู้ที่ตามเบจิต้ามาก็คือคิวอี้นั่นเอง คิวอี้ตามมาที่นี่เพื่อจัดการกับเบจิต้าตามคำสั่งของฟรีเซอร์ แต่ก็หารู้ไม่ว่าทางด้านเบจิต้ามีพลังมากมายกว่าแต่ก่อนหลายเท่านัก สุดท้ายก็ถูกเบจิต้าจัดการได้ในพริบตาเดียวและเหตุการณ์นี้ยังทำให้ฟรีเซอร์รู้ตัวแล้วว่าถูกเบจิต้าหักหลัง แต่ก็ยังเดินหน้าตามหาดราก้อนบอลต่อไป ซึ่งตอนนี้ได้มาครอบครองแล้ว 4 ลูกโดยมีสมุนคู่ใจทั้ง ซาร์บอน และ โดโดเรีย อยู่คอยกำจัดชาวนาเม็กที่เข้ามาขัดขวางการรวบรวมดราก้อนบอล ทางฝ่ายพวกโกฮังก่อนที่จะได้เริ่มลงมือทำอะไร ยานอวกาศก็ถูกลูกน้องของฟรีเซอร์ที่มาลาดตระเวณทำลายพังซะแล้ว พวกโกฮังสามารถจัดการได้และรีบหนีออกจากที่ตั้งเดิม เพราะศัตรูที่แข็งแกร่งอาจจะมาที่นี่อีกก็ได้ ซึ่งก็เป็นดังคาดเมื่อพวกของฟรีเซอร์บินผ่านมาพอดี แต่ไม่เห็นพวกของโกฮังเพราะซ่อนตัวและพรางจิต ตรงนี้เองที่ได้รู้ว่าฟรีเซอร์ตัวหัวหน้าแห่งความชั่วร้ายนั้นมีความร้ายกาจมากกว่าเบจิต้าจนสุดที่จะบรรยาย ทางบลูม่าจึงรีบแจ้งข่าวไปที่โลกได้รู้ทันที ส่วนทางโกฮังและคุริรินก็สะกดรอยตามพวกมันไป เมื่อโกคูรู้ว่าพวกโกฮังได้พบกับเหตุการณ์ที่เลวร้ายจึงต้องการไปช่วย ยาจิโรเบ้ได้นำเอาถั่ววิเศษมาให้กินจนร่างกายหายเป็นปกติ ดังนั้นโกคูจึงไม่รอช้ารีบตรงไปยังบ้านบลูม่าเพื่อขึ้นยานอวกาศที่ได้ไหว้วานให้พ่อของบูลม่าสร้างขึ้นมาและออกจากโลกทันที แม้ว่าจะเกิดเรื่องร้ายกับพวกโกฮังแต่โกคูรู้ว่ามีคนที่แข็งแกร่งกว่าเบจิต้าอยู่ด้วยที่ดาวนาเม็กก็รู้สึกตื่นเต้น ยานอวกาศที่โกคูใช้โดยสารไปนั้นคือยานอวกาศของโกคูสมัยเป็นทารก นอกจากนี้โกคูยังได้ขอร้องให้พ่อของบลูม่าสร้างห้องควบคุมแรงโน้มถ่วงได้ 100 เท่าเพื่อฝึกวิชาระหว่างเดินทาง โกคูเริ่มฝึกร่างกายในแรงโน้มถ่วง 20 เท่า อย่างไรก็ตามโกคูจะถึงดาวนาเม็กต้องใช้เวลาเดินทางประมาณ 6 วัน สถานการณ์ที่ดาวนาเม็ก คุริรินและโกฮังที่แอบตามพวกของฟรีเซอร์ไปจนพบกับหมู่บ้านของชาวนาเม็ก พวกของฟรีเซอร์เริ่มแสดงให้เห็นถึงความโหดเหี้ยมด้วยการฆ่าคนในหมู่บ้านทีละคนๆ เพื่อบังคับให้ท่านผู้เฒ่า (มูรี่) ยอมมอบดราก้อนบอลให้แต่โดยดี แต่ทว่าก็ได้มีกลุ่มนักสู้ชาวนาเม็กปรากฏตัวขึ้น 3 คนและมีฝีมือกล้าแข็งพอที่จะต้านทานลูกสมุนของฟรีเซอร์ ซึ่งท่านผู้เฒ่าที่ยืนดูอยู่ก็รู้ว่าสาเหตุที่ทำให้พวกมันค้นพบหมู่บ้านนี้ได้คือสเคาเตอร์ที่ใส่อยู่นั่นเองจึงหาโอกาสเหมาะทำลายจนหมด โดโดเรียเห็นเช่นนั้นจึงโกรธจัดพุ่งเข้าโจมตีกลุ่มนักสู้ชาวนาเม็กทันทีซึ่งมันก็จัดการจนหมดรวมทั้งผู้เฒ่าด้วย เหลือเพียงเด็นเด้เด็กน้อยชาวนาเม็กที่จะเป็นเหยื่อคนสุดท้าย ทันใดนั้นโกฮังพุ่งออกมาขัดขวางโดโดเรียได้ทันและช่วยพาเด็นเด้หลบหนีไปพร้อมกับคุริลิน ฟรีเซอร์จึงให้โดโดเรียตามไปจับทั้งสามคนมาให้ได้ โดโดเรียตามไปอย่างไม่ลดละจนกระทั่งคุริลินใช้วิชาหมัดแสงอาทิตย์ใส่โดโดเรียจนตาพร่ามัวสุดท้ายพวกคุริลินก็หนีไปได้ โดโดเรียที่ไม่มีสเคาเตอร์ก็ไม่อาจจะค้นหาพวกคุริลินเจอจึงลงมือทำลายพื้นที่รอบๆ และคิดว่าทึกทักเอาว่าจัดการพวกคุริลินได้แล้วจึงกลับไปรายงานฟรีเซอร์แต่ไม่ทันไรเบจิต้าที่ได้โอกาสโดโดเรียอยู่ตามลำพังจึงเข้ามาลอบจู่โจม เบจิต้าที่มีพลังกล้าแข็งและความมั่นใจที่เต็มเปี่ยมสามารถจัดการโดโดเรียอย่างง่ายดาย แต่ก็ยังสงสัยคำพูดก่อนตายของโดโดเรียว่าได้พบกับพวกชาวโลก จากนั้นเบจิต้าก็มุ่งหน้าออกตามหาดราก้อนบอลทันที แม้ตนเองจะไม่มีสเคาน์เตอร์ก็สามารถค้นหาพลังต่อสู้ได้จากเทคนิคเดียวกับที่พวกของโกคู จนสัมผัสได้ถึงพลังเล็กๆ ของพวกโกฮังแต่ก็หาไม่เจอเพราะโชคดียังอยู่ที่ข้างพวกโกฮัง ต่อมาพวกโกฮังกลับมาถึงที่ที่บลูม่าหลบซ่อนอยู่ก็ได้รับข่าวดีจากบลูม่าว่าโกคูกำลังมุ่งหน้ามาที่ดาวนาเม็กนี่และยังฝึกวิชาอย่างหนักบนยานอวกาศอีกเพียงแค่ 6 วันก็มาถึงพวกโกฮังดีใจและมีความหวังขึ้นมาในทันที ทางฝ่ายเบจิต้าก็ค้นพบหมู่บ้านชาวนาเม็กพอดีและจัดการชาวนาเม็กจนหมดและนำดราก้อนบอลที่เจอไปซ่อนไว้ ทางด้านของคุริรินและโกฮังสัมผัสได้ว่าชาวนาเม็กนั้นถูกเบจิต้าจัดการจนหมด เด็นเด้รับรู้ถึงเจตนาของพวกคุริลินที่มายังดาวนาเม็กและต้องการให้ไปพบกับผู้เฒ่าสูงสุดซึ่งดราก้อนบอลลูกสุดท้ายก็อยู่ที่นั่นด้วย ดังนั้นพวกโกฮังจึงรับอาสาปกป้องดราก้อนบอลลูกนั้นไว้และฝากชะตากรรมของดาวนาเม็กไว้ จากนั้นคุริลินกับเด็นเด้ออกเดินทางไปหาผู้เฒ่าสูงสุด ฝ่ายโกคูก็ได้รับการติดต่อมาจากท่านไคโอว่าพิคโกโร่ เท็นชินฮัง หยำฉาและเจาสึ ทั้งหมดอยู่กับท่านไคโอเพื่อฝึกวิชา โกคูเล่าสถานการณ์ที่ตนรู้อย่างคร่าวๆให้ท่านไคโอและทำการสำรวจดาวนาเม็ก ท่านไคโอถึงกับหวาดกลัวทันทีเมื่อรู้ว่าโกคูกำลังพูดถึงฟรีเซอร์จอมวายร้ายและสั่งให้โกคูรีบพาพวกโกฮังกลับโลกและอย่าแม้แต่คิดที่จะสู้กับฟรีเซอร์ อย่างไรก็ตามโกคูไม่มีทีท่ากลัวฟรีเซอร์แม้แต่น้อยกลับเป็นแรงผลักดันให้ตนฝึกวิชาให้เข้มขึ้นโดยการเพิ่มแรงโน้มถ่วงในยานอวกาศเป็น 50 เท่า อีกด้านหนึ่งเบจิต้าปะทะกับซาร์บอน เบจิต้ายังมีความมั่นใจจากศึกครั้งก่อนๆ แต่เมื่อมาพบกับพลังอันมหาศาลของการแปลงร่างของซาร์บอนทำให้เบจิต้าต้องพบกับความปราชัย คุริลินกับเด็นเด้ที่เดินทางมาถึงที่อยู่ของผู้เฒ่าสูงสุดและได้พบกับเนลซึ่งเป็นผู้ดูแลและเป็นชาวนาเม็กสายนักรบเพียงคนเดียวของดาวนาเม็ก ผู้เฒ่าสูงสุดได้รู้เรื่องราวต่างๆของพวกคุริลินและได้มอบดราก้อนบอลลูกสุดท้ายไว้รวมไปถึงทำการเรียกพลังที่ซ่อนอยู่ให้ออกมา คุริลินดีใจที่มีพลังเพิ่มขึ้นและต้องการให้ผู้เฒ่าสูงสุดปลุกพลังของโกฮังจึงรีบไปหาพวกโกฮังที่ซ่อนตัวอยู่พร้อมกับดราก้อนบอล ทางด้านโกฮังได้นำดราก้อนเรด้าร์ไปค้นหาดราก้อนบอลและเจอดราก้อนบอลลูกที่เบจิต้าซ่อนไว้จึงนำกลับมา อีกด้านหนึ่งซาร์บอนได้รับคำสั่งจากฟรีเซอร์ให้รักษาเบจิต้าเพื่อที่จะให้บอกที่ซ่อนของดราก้อนบอล แต่ไม่เป็นอย่างที่คิดเบจิต้าที่ฟื้นตัวแล้วทำลายยานอวกาศของฟรีเซอร์และขโมยดราก้อนบอลที่ฟรีเซอร์ครอบครองไว้ 5 ลูกไปจนหมดซาร์บอนจึงต้องตามไปไล่ล่า เบจิต้าได้ดราก้อนบอลจากฟรีเซอร์ 5 ลูกรวมกับที่ตนซ่อนไว้ที่หมู่บ้านอีก 1 ลูกและบังเอิญพบกับคุริลินที่ถือดราก้อนบอลลูกสุดท้ายที่กำลังรีบไปหาพวกโกฮังจึงตามไปไล่ล่าคุริลินประจวบกับที่ซาร์บอนก็พบกับคุริลินกับเบจิต้าด้วยทั้งหมดจึงได้มาพบกันที่ที่ซ่อนตัวของพวกโกฮัง เบจิต้าเผยถึงความลับในความแข็งแกร่งของชาวไซย่าว่าเมื่อรอดตายจากการบาดเจ็บสาหัสพลังเพิ่มขึ้นไปอีกหลายเท่า เบจิต้าจัดการกับซาร์บอนที่แปลงร่างแล้วได้อย่างง่ายดายและนำดราก้อนบอลลูกที่คุริลินครอบครองอยู่ไป ระหว่างทางได้พบกับโกฮังพอดี โกฮังรอดพ้นจากเงื้อมมือของเบจิต้าและไม่เสียดราก้อนบอลให้ เบจิต้าเดินทางมายังที่ซ่อนบอลแต่ก็ได้รู้ว่าพวกโกฮังมีอุปกรณ์ค้นหาดราก้อนบอลและเอาลูกที่ตัวเองซ่อนไปทำให้ความทะเยอทะยานของเบจิตาต้องชะงัก พวกโกฮังนำดราก้อนบอลของเบจิต้ามายังที่ซ่อนตัวและออกเดินทางไปหาผู้เฒ่าสูงสุดยกเว้นบลูม่า ฟรีเซอร์หมดหนทางจึงเรียกหน่วยรบพิเศษกินิวมา ไม่นานนักเบจิต้าสามารถจับตำแหน่งของพวกโกฮังได้และได้พบกันที่ที่อยู่ของผู้เฒ่าสูงสุด พวกเบจิต้าต่างรับรู้ว่าหน่วยรบพิเศษกินิวที่มีความร้ายกาจมาถึงดาวนาเม็กและไล่ล่าพวกโกฮัง หน่วยรบพิเศษกินิวเล่นงานพวกโกฮังกับเบจิต้าและถูกชิงดราก้อนบอลทั้ง 7 ลูกไปให้ฟรีเซอร์ ทางด้านโกคูที่ฝึกฝนในสภาพต้านแรงโน้มถ่วง 100 เท่าจนสำเร็จก็เตรียมตัวที่จะถึงดาวนาเม็ก เหตุการณ์เลวร้ายลงเมื่อทุกคนต่างต้องยอมศิโรราบให้กับความแข็งแกร่งของบรรดาสมาชิกของหน่วยรบพิเศษฯ ทันใดนั้นโกคูได้มาถึงดาวนาเม็กและรับรู้ว่าพวกโกฮังกำลังตกอยู่ในอันตรายและรีบมาช่วยเหลือ โกคูสามารถกำจัดเหล่าหน่วยรบพิเศษกินิวได้เกือบหมด เบจิต้าถึงกับตระหนกว่าโกคูจะเป็น"ซูเปอร์ไซย่า" นักรบในตำนานที่แข็งแกร่งที่สุดในจักรวาล ทางด้านฟรีเซอร์ที่ได้ดราก้อนบอลครบ 7 ลูกแต่ไม่รู้วิธีขอพรจึงค้นหาชาวนาเม็กเพื่อที่จะรู้วิธีขอพรซึ่งก็รู้ว่ายังมีกลุ่มชาวนาเม็กที่ยังมีชีวิตอยู่และนั่นก็คือพวกผู้เฒ่าสูงสุดจึงได้เดินทางไปหาจุดนั้น อีกด้านหนึ่งโกคูถูกเล่นงานจากความสามารถในการสลับร่างของกินิวผู้ที่เป็นหัวหน้าหน่วยรบพิเศษฯ แต่ก็ได้เอาตัวรอดคืนร่างเดิมมาได้แต่ตนเองก็สะบักสะบอม ฟรีเซอร์ได้ต่อสู้กับเนลเพื่อที่จะอารักขาผู้เฒ่าสูงสุดแต่แท้จริงแล้วเป็นอุบายเพื่อให้เด็นเด้นำ"วิธี"ที่ฟรีเซอร์อยากรู้นั้นไปให้พวกโกฮัง ฟรีเซอร์โกรธจัดที่ถูกหลอกจึงรีบมุ่งหน้าไปหาพวกโกฮังด้วยความแค้น เบจิต้ายอมร่วมมือกับพวกโกฮังนำโกคูไปรักษาตัว พวกโกฮังและเด็นเด้เริ่มขอพรกับโปลุนก้าเทพมังกรของดาวนาเม็กซึ่งสามารถบันดาลพรได้ถึง 3 ข้อโดยที่ขอพรให้พิคโกโร่คืนชีพเพราะจะทำให้พระเจ้าคืนชีพรวมไปถึงได้ดราก้อนบอลบนโลกกลับมาด้วย และขอพรให้พิคโกโร่มายังดาวนาเม็กตามความต้องการของพิกโกโร่ที่ต้องการต่อสู้เพื่อล้างแค้นให้ชาวนาเม็ก แต่ยังไม่ทันขอพรข้อ 3 ผู้เฒ่าสูงสุดหมดอายุขัยพอดีทำให้ดราก้อนบอลของดาวนาเม็กกลายเป็นหิน และแล้วเหตุการณ์เลวร้ายก็มาถึงเมื่อฟรีเซอร์ที่เต็มไปด้วยความโกรธแค้นมาถึงที่ที่พวกโกฮังและเบจิต้าอยู่ตรงนั้นแล้ว ฟรีเซอร์แสดงถึงพลังอันมหาศาลของตนโดยการแปลงร่างและเข้าต่อสู้กับพวกโกฮัง ขณะเดียวกันพิคโกโร่ที่ได้พบกับเนลและรวมร่างจนมีพลังเพิ่มขึ้นอย่างคาดไม่ถึงได้รีบมุ่งหน้ามาช่วยพวกโกฮัง พวกโกฮังต่างก็ถูกฟรีเซอร์เล่นงานอย่างเหี้ยมโหดยังดีที่ได้เด็นเด้ใช้ความสามารถในการรักษาอาการบาดเจ็บให้พวกโกฮังจึงยังพอมีแรงต้านทานได้ ในที่สุดพิคโกโร่ได้มาถึงจุดต่อสู้และเข้าห้ำหั่นกับฟรีเซอร์ทั้งคู่สู้กันอย่างสูสี ฟรีเซอร์แสดงการแปลงร่างครั้งที่ 2 แม้ว่าพิคโกโร่จะเอาจริงแต่เมื่อมาอยู่ต่อหน้าฟรีเซอร์ที่มีพลังเพิ่มมากขึ้นกว่าเดิมจากการแปลงร่างครั้งที่ 2 จนถูกเล่นงานและพ่ายแพ้ยังดีที่โกฮังมาช่วยไว้ ฟรีเซอร์เริ่มสงสัยถึงความพิศวงในความแข็งแกร่งของโกฮังว่าอาจจะเป็นชาวไซย่า ฟรีเซอร์ต้องการที่จะให้พวกโกฮังพบกับความร้ายกาจที่สุดจะหยั่งถึงของตนจึงแปลงร่างเป็นครั้งที่ 3 ซึ่งเป็นครั้งสุดท้ายเพื่อให้เห็นถึงร่างที่แท้จริง เมื่อฟรีเซอร์แปลงร่างเสร็จสิ้นยังไม่ทันจะกะพริบตาก็ฆ่าเด็นเด้ตายเนื่องจากเห็นเด็นเด้ขณะใช้ความสามารถในการรักษาให้พิคโกโร่ ทุกคนรู้ดีว่าไม่สามารถทำอะไรฟรีเซอร์ได้แล้วหากแต่เบจิต้าที่มีความมั่นใจในตัวเองว่าตนได้เป็นซูเปอร์ไซย่าจึงขอต่อสู้กับฟรีเซอร์ แต่ด้วยความต่างของพลังต่อสู้ ฟรีเซอร์มีพลังมหาศาลกว่ามากเล่นงานเบจิต้าจนสาหัส ภายหลังโกคูที่หายจากอาการบาดเจ็บได้ออกมาเผชิญหน้ากับฟรีเซอร์ ก่อนเบจิต้าตายได้ฝากฝังโกคูด้วยความเจ็บใจที่ถูกหลอกมาตั้งแต่เด็กว่าให้ล้างแค้นแทนชาวไซย่าที่ถูกฟรีเซอร์หลอกใช้รวมไปถึงจะล้างแค้นให้ชาวนาเม็กที่ถูกฆ่าซึ่งทั้งหมดเป็นความตั้งใจของโกคูที่มีต่อฟรีเซอร์ การต่อสู้ระหว่างโกคูกับฟรีเซอร์เริ่มขึ้นทั้งคู่ผลัดกันรุกและรับ อย่างไรก็ตามฟรีเซอร์ยังคงมีพลังที่แข็งแกร่งกว่าโกคูอยู่มากเล่นงานโกคูจนสะบักสะบอม แม้โกคูจะใช้หมัดไคโอถึง 20 เท่าก็ยังทำอะไรฟรีเซอร์ไม่ได้ซึ่งต่างกับฟรีเซอร์ที่ใช้พลังเพียงแค่ครึ่งหนึ่งของพลังสูงสุดเท่านั้น โกคูจึงตัดสินใจใช้ลูกแก้วพลังขนาดใหญ่ถล่มฟรีเซอร์ แต่ว่าฟรีเซอร์หาได้ตายไม่ กลับเล่นงานพิคโกโร่จนปางตาย และสังหารคุริลินไปต่อหน้าต่อตาโกคู โกคูโกรธแค้นมากจึงระเบิดความโกรธจนเปลี่ยนร่างกลายเป็นซูเปอร์ไซย่า โกคูสั่งให้โกฮังพาร่างอันไร้สติของพิคโกโร่ไปยังยานอวกาศของตนและกลับไปที่โลก ส่วนตัวเองจะอยู่ต่อสู้กับฟรีเซอร์ เมื่อฟรีเซอร์ได้เห็นโกคูในร่างซูเปอร์ไซย่าจึงเกิดอาการหวาดกลัว แม้จะเล่นงานโกคูอย่างไรก็ทำอะไรไม่ได้จึงตัดสินใจทำลายดาวนาเม็ก อย่างไรก็ตามดาวนาเม็กไม่ระเบิดในทันทีแต่ว่าจะเกิดการระเบิดครั้งใหญ่ในเวลาประมาณ 5 นาที ฟรีเซอร์มีความได้เปรียบโกคูที่สามารถมีชีวิตอยู่ได้แม้แต่ในอวกาศแต่ซูเปอร์ไซย่าอย่างโกคูทำไม่ได้ ฟรีเซอร์ตัดสินใจใช้พลังเต็มที่เข้าสู้กับซูเปอร์ไซย่าซุนโกคู โกคูรอที่จะให้ฟรีเซอร์เพิ่มพลังสูงสุดเพื่อที่จะสู้กับศัตรูที่มีความร้ายกาจที่สุดในจักรวาลเพื่อเป็นเกียรติของนักรบ จากนั้นทั้งสองคนที่มีพลังต่อสู้สูงสุดในจักรวาลต่อสู้บนดาวนาเม็กที่กำลังจะระเบิด ในขณะเดียวกันท่านไคโอมีแผนการณ์ที่จะให้ใช้ดราก้อนบอลของโลกขอพรให้คนที่ถูกฟรีเซอร์ฆ่าตายบนดาวนาเม็กคืนชีพและย้ายทุกๆคนที่ดาวนาเม็กมาที่โลกยกเว้นฟรีเซอร์ ด้วยพรข้อนี้ทำให้ผู้เฒ่าสูงสุดคืนชีพด้วยจึงทำให้เทพมังกรของดาวนาเม็กปรากฏตัวไปด้วยและยังเหลือพรอีก 1 ข้อที่เหลือจากการขอเมื่อครั้งก่อน โกคูได้ยินที่ท่านไคโอกับผู้เฒ่าสูงสุดคุยกันผ่านโทรจิตจึงบอกไปว่าขอให้ตนได้อยู่สู้กับฟรีเซอร์บนดาวนาเม็กเพื่อแก้แค้นให้กับคุริลิน ท่านไคโอเข้าใจในความรู้สึกของโกคูจึงไม่ขัดข้อง ทุกคนที่ถูกฟรีเซอร์ฆ่าตายได้ฟื้นคืนชีพ แผนเกือบแตกเนื่องจากฟรีเซอร์เห็นโปลุนก้าพอดีและชิงขอพรให้ตนเป็นอมตะแต่ว่าเทพมังกรไม่บันดาลพรให้เป็นจริงหากไม่ขอพรเป็นภาษานาเม็ก ผลจากการขอพรข้อสุดท้ายทำให้ทุกคนบนดาวนาเม็กถูกย้ายไปที่โลกเว้นแต่เพียงโกคูและฟรีเซอร์เพียง 2 คนเท่านั้นที่ยังคงอยู่บนดาวนาเม็ก โกคูเฉลยแผนการณ์ต่างๆให้ฟัง ฟรีเซอร์โกรธจัดและเข้าห้ำหั่นกับโกคู การต่อสู้ดำเนินไปอย่างดุเดือดและดาวนาเม็กใกล้จะระเบิดเต็มที ทันใดนั้นโกคูขอหยุดการต่อสู้เนื่องจากรับรู้ว่าพลังของฟรีเซอร์ลดลงไปมากแล้วจากการดึงพลังออกมาทั้งหมดทำให้ไม่มีความหมายที่จะสู้ต่อและต้องการให้ฟรีเซอร์รู้สึกสิ้นหวังในความต่างชั้นของพลังต่อสู้จึงไม่ต้องการฆ่าให้ตาย ฟรีเซอร์ถูกเหยียดหยามจึงใช้ไม้ตายสุดท้ายคือพลังกงจักร โกคูสมเพชที่เห็นฟรีเซอร์ใช้วิชาสุดท้ายแบบนี้แต่ฟรีเซอร์ยังไม่ลดละ เพิ่มพลังกงจักรเป็น 2 อัน แต่ที่สุดก็โดนพลังกงจักรนั้นเข้ามาทำร้ายตัวเองจนขาดเป็น 2 ท่อน ตอนแรกโกคูจะจากไปแล้วแต่ว่าฟรีเซอร์ที่ใกล้ตายร้องขอให้โกคูช่วยเหลือตน โกคูจำใจแบ่งพลังของตนส่วนหนึ่งให้ฟรีเซอร์เพื่อที่จะมีแรงหนีจากดาวนาเม็ก แต่ฟรีเซอร์ไม่คิดอย่างนั้นกลับใช้พลังนั้นเล่นงานโกคูแต่ก็ถูกโกคูจัดการไปอย่างเด็ดขาด โกคูพยายามสุดชีวิตที่จะหนีจากดาวนาเม็กที่จวนเจียนจะระเบิดโดยจะไปกับยานของฟรีเซอร์ แต่ยานก็พังไปแล้วเพราะฝีมือของเบจิต้าก่อนหน้านี้ โกคูจึงได้แต่ตะโกนอย่างสิ้นหวังและหายไปพร้อมกับดาวนาเม็ก อีกด้านหนึ่งที่โลก พวกโกฮังและชาวนาเม็กทำการขอพรจากเทพเจ้ามังกรโปลุนก้า โดยขอพรให้นำวิญญาณของคุริลินและโกคูที่ตายบนดาวนาเม็กมาที่โลกและขอให้ฟื้นคืนชีพ คุริลินสามารถคืนชีพได้แต่โกคูนั้นไม่ได้เนื่องจากโกคูยังมีชีวิตอยู่ ซึ่งสร้างความยินดีปรีดากันเป็นอย่างมาก พวกโกฮังจึงเปลี่ยนคำขอพรให้หยำฉาฟื้นแทน และขอให้เท็นชินฮังกับเจาสึฟื้นคืนชีพ ต่อมาพวกโกฮังกับชาวนาเม็กก็ร่ำลาจากกันโดยที่ชาวนาเม็กได้ย้ายไปอยู่ดาวดวงใหม่พร้อมกับดราก้อนบอลของพวกเขาการ์ลิคจูเนียร์แก้แค้น การ์ลิคจูเนียร์แก้แค้น. หลังจากการต่อสู้บนดาวนาเม็กผ่านไปประมาณ 10 เดือน การ์ลิคจูเนียร์ศัตรูของพวกโกคูและพระเจ้าเมื่อครั้งอดีตได้มาบุกรุกที่วังพระเจ้าพร้อมกับสมุนและได้จับตัวพระเจ้ากับมิสเตอร์โปโป้ไว้ การ์ลิคจูเนียร์ต้องการที่จะเปลี่ยนโลกมนุษย์ให้กลายเป็นโลกปิศาจโดยการปล่อยหมอกปิศาจลงไปในโลก เมื่อใครได้สัมผัสกับหมอกนี้จะทำให้กลายสภาพเป็นมารร้าย นี่เป็นแผนการการแก้แค้นของการ์ลิคจูเนียร์ โกฮังและคุริลินเดินทางไปที่บ้านของผู้เฒ่าเต่าเพื่อไปพบปะสังสรรค์กับพวกบลูม่า แต่ว่าทุกคนที่อยู่ที่บ้านผู้เฒ่าเต่ามีอาการผิดปกติ สีหน้าท่าทางเปลี่ยนไปคล้ายกับมารร้ายเนื่องจากโดนหมอกปีศาจเข้าไป ทั้งโกฮังและคุริลินถูกพวกบลูม่าเล่นงาน ยังดีที่ได้พิคโกโร่มาช่วยเอาไว้และบอกให้โกฮังและคุริลินไปที่วังของพระเจ้า แต่เมื่อไปถึงที่วังของพระเจ้าโกฮังและคุริลินก็พบกับการ์ลิคจูเนียร์ สมัยก่อนโกฮังเคยขังการ์ลิคจูเนียร์ไว้ในเด้ดโซนโดยที่โกฮังไม่รู้ตัว การ์ลิคจูเนียร์บอกว่าจะกลับมาแก้แค้น โกฮังกับคุริลินคิดจะไปชิงขวดที่พระเจ้าและมิสเตอร์โปโป้ถูกขังแต่ก็ถูกของการ์ลิคจูเนียร์มาขวางเอาไว้ ส่วนทางพิคโกโร่ก็โดนพวกบลูม่าทำให้กลายเป็นพวกของการ์ลิคจูเนียร์ เหตุการณ์เลวร้ายลงไปอีกเมื่อคุริลินก็ถูกทำให้กลายเป็นมารร้ายไปอีกคนเหลือเพียงโกฮังคนเดียว อย่างไรก็ตามนี่เป็นแผนการณ์ของพิกโกโร่กับคุริลินที่แกล้งเล่นละครตบตาการ์ลิคจูเนียร์เพื่อที่จะเข้าใกล้ตัวของการ์ลิคจูเนียร์และลอบไปเอาขวดของพระเจ้ากับมิสเตอร์โปโป้มาได้ซึ่งก็ทำสำเร็จ การ์ลิคจูเนียร์แค้นมากที่ถูกหลอกและต้องการจัดการกับพวกโกฮัง หนทางที่จะช่วยคนที่ถูกหมอกปิศาจครอบงำนั่นก็คือให้นำหมอกศักดิ์สิทธิ์ไปชำระพิษของหมอกปิศาจก่อนรุ่งสาง วิธีที่ปล่อยหมอกศักดิ์สิทธิ์ไปทั่วโลกได้เร็วที่สุดคือต้องปล่อยที่ช่องปลายสุดของวังพระเจ้า พระเจ้ากับมิสเตอร์โปโป้รับหน้าที่นี้ไป ส่วนพวกโกฮังจะอยู่รับมือกับพวกการ์ลิคจูเนียร์ การต่อสู้มาถึงจุดแตกหักเมื่อการ์ลิคจูเนียร์มีพลังเพิ่มขึ้นมากมายมหาศาลเนื่องจากดาวปิศาจได้โคจรมาใกล้โลกและส่งอิทธิพลมาให้พวกการ์ลิคจูเนียร์ การต่อสู้เป็นไปอย่างดุเดือด หากแต่พิกโกโร่มีทีท่าที่อ่อนแรงเนื่องจากพระเจ้าถูกเหล่าวิญญาณของพระเจ้ารุ่นก่อนๆเล่นงานในดินแดนศักดิ์สิทธิ์ภายในวังพระเจ้าซึ่งเป็นเส้นทางเดียวที่จะไปยังปลายสุดของตัววัง เหตุการณ์เลวร้ายลงทุกทีการ์ลิคจูเนียร์ที่มีชีวิตเป็นอมตะเล่นงานพวกโกฮังอยู่ฝ่ายเดียวรวมไปถึงจวนที่จะเช้าแล้ว แต่ว่าก็สามารถที่จะปล่อยหมอกศักดิ์สิทธิ์ไปยังโลกเบื้องล่างได้ ทุกคนต่างได้รับการชำระพิษจากหมอกปิศาจ การ์ลิคจูเนียร์แค้นมากที่แผนการณ์สร้างโลกปิศาจของตนเองพังทลายจึงตัดสินใจใช้เด้ดโซนอีกครั้งเช่นที่เคยใช้ในอดีตโดยคราวนี้จะดูดเอาพวกโกฮังไปยังมิติของเด้ดโซน แต่ด้วยความร่วมมือร่วมใจของพวกโกฮังทำให้สามารถทำลายดาวปิศาจและการ์ลิคจูเนียร์ก็ถูกขังอยู่ในเด้ดโซนตลอดกาลเด็กหนุ่มปริศนาที่มาจากโลกอนาคต เด็กหนุ่มปริศนาที่มาจากโลกอนาคต. เวลาผ่านไปราว 1 ปีหลังจากการต่อสู้บนดาวนาเม็ก ทุกคนรับรู้ถึงพลังมหาศาล 2 ดวงที่กำลังเข้าใกล้โลก โดยที่เจ้าของพลังมหาศาลนั่นก็คือฟรีเซอร์ที่ได้รับการดัดแปลงเป็นหุ่นไซบอร์คกับราชาโคลด์พ่อของฟรีเซอร์ ทั้ง 2 รับรู้แล้วว่าอีก 3 ชั่วโมงโกคูจะกลับมาที่โลก พวกโกฮังต่างรีบไปยังจุดที่คาดการณ์ว่าพวกฟรีเซอร์จะลงจอดยานอวกาศ เมื่อพวกฟรีเซอร์มาถึงทุกคนต่างรู้สึกถึงพลังที่น่ากลัวของ 2 พ่อลูกต่างก็ได้แต่ปลงตกว่าจะเป็นกาอวสานของโลก พวกฟรีเซอร์ต้องการฆ่าชาวโลกให้หมดก่อนที่โกคูจะมาถึง ทันใดนั้นมีเด็กหนุ่มคนหนึ่งปรากฏตัวและประกาศว่าจะจัดการพวกฟรีเซอร์ให้หมด เด็กหนุ่มปริศนาจัดการสมุนฟรีเซอร์จนหมดและได้ท้าทายให้ทั้ง 2 พ่อลูกฟรีเซอร์ต่อสู้ด้วยพลังเต็มที่ ทันใดนั้นเด็กหนุ่มคนนั้นได้แปลงร่างเป็นซูเปอร์ไซย่าทำให้ฟรีเซอร์ถึงกับตกใจและจัดการฟรีเซอร์ด้วยดาบซึ่งเป็นอาวุธของเด็กหนุ่มคนนั้น ราชาโคลด์มีข้อเสนอให้เด็กหนุ่มโดยจะให้เป็นลูกแทนฟรีเซอร์และจะให้ดาวที่ยึดมาได้แต่เด็กหนุ่มไม่สนใจ ราชาโคลด์สนใจในดาบจึงขอดาบจากเด็กหนุ่มซึ่งเขาก็ไม่ขัดขืนได้ให้ดาบไป แต่ว่าราชาโคลด์กลับใช้ดาบเล่มนั้นเข้ามาเล่นงานเด็กหนุ่มแต่ก็ทำอะไรไม่ได้และถูกจัดการไปอย่างง่ายดาย พวกโกฮังเห็นเหตุการณ์ต่างๆได้แต่ตกตะลึง อย่างไรก็ตามเด็กหนุ่มปริศนาบอกกับพวกโกฮังว่าจะพาไปยังจุดที่โกคูจะกลับมาถึงโลกทำให้พวกโกฮังนั้นต่างสงสัยมากยิ่งขึ้น เด็กหนุ่มไม่มีท่าทีที่จะเป็นศัตรูกับพวกโกฮังจึงทำให้พวกโกฮังเริ่มรู้สึกเป็นมิตรกับเด็กหนุ่ม อย่างไรก็ตามโกคูก็มาถึงโลกตามที่เด็กหนุ่มคนนั้นกล่าวอย่างถูกต้อง โกคูมาถึงโลกและพบกับทุกคนอีกครั้ง เด็กหนุ่มขอคุยกับโกคูเป็นการส่วนตัวและได้ประมือกันเล็กน้อย เด็กหนุ่มจึงได้เปิดเผยความจริงทั้งหมดกับโกคูว่าตนชื่อทรังคซ์มาจากโลกอนาคตในอีก 20 ปีข้างหน้า ตนเป็นลูกชายของเบจิต้าและบูลม่าจึงมีสายเลือดของชาวไซย่า จุดประสงค์หลักที่ทรังคซ์มายังอดีตก็คือต้องการมาบอกเกี่ยวกับการต่อสู้ในอีก 3 ปีนับจากตอนนี้ซึ่งศัตรูคราวนี้จะเป็นมนุษย์ดัดแปลงที่ ดร.เกโร่ นักวิทยาศาสตร์ผู้ชั่วร้ายของกองทัพโบว์แดงสร้างขึ้นมา เหตุการณ์ในอนาคตที่ทรังคซ์เล่านั้นมนุษย์ดัดแปลงนั้นมีความร้ายกาจมาก สังหารพวกของโกคูจนหมดและเหลือทรังคซ์เป็นนักรบเพียงแค่คนเดียว รวมไปถึงโกคูที่จะล้มป่วยเป็นโรคหัวใจจนเสียชีวิต อย่างไรก็ตามทรังคซ์ได้ให้ยารักษาโรคหัวใจกับโกคู ทรังคซ์ได้เห็นความตั้งใจอันแน่วแน่ของโกคูว่าจะต้องเก่งขึ้นเพื่อรับมือกับมนุษย์ดัดแปลงทำให้มีความหวังขึ้นมาจากนั้นก็ลาโกคูไป โกคูลำบากใจที่จะบอกเรื่องนี้กับทุกคน แต่พิกโกโร่ได้ยินเรื่องที่ทั้ง 2 คุยทั้งหมดเนื่องจากพิกโกโร่มีประสาทการได้ยินที่ดีกว่าและเล่าเรื่องราวทั้งหมดยกเว้นเรื่องส่วนตัวของทรังคซ์ให้ทุกคนฟัง จากนั้นโกคูบอกว่าที่ตนรอดจากดาวนาเม็กได้เพราะได้โดยสารไปกับยานอวกาศของกินิวและเดินทางมายังดาวยาโดแรต นอกจากนี้ยังได้วิชามาจากชาวยาโดแรตก็คือ"เคลื่อนย้ายข้ามมิติ" จากนั้นทุกคนก็แยกย้ายกันไปฝึกฝนฝีมือเพื่อเตรียมรับมือกับมนุษย์ดัดแปลงอันน่าสะพรึงกลัวในอีก 3 ปีข้างหน้าศึกมนุษย์ดัดแปลง ศึกมนุษย์ดัดแปลง. 3 ปีต่อมา โกคูและทุกคนมารวมตัวกัน ณ จุดที่ทรังคซ์บอกว่ามนุษย์ดัดแปลงจะปรากฏตัว ทันใดนั้นเองมนุษย์ดัดแปลง 2 คนได้มาเล่นงานยาจิโรเบ้ที่นำถั่ววิเศษมาให้พวกโกคูและซ่อนตัวอยู่ในเมือง มนุษย์ดัดแปลงไม่มี"จิต" ทำให้พวกโกคูไม่สามารถรับรู้ตำแหน่งด้วยจิตได้ พวกโกคูจึงต้องแยกย้ายไปค้นหาพวกมนุษย์ดัดแปลงที่ซ่อนตัวอยู่ในเมือง ยามูชาเป็นคนพบมนุษย์ดัดแปลงแต่ยังไม่ทันได้แจ้งให้ทุกคนรู้ก็ถูกเล่นงานได้รับบาดเจ็บสาหัสและยังทำลายเมืองอย่างย่อยยับ พวกโกคูจึงจำเป็นต้องย้ายสถานที่ต่อสู้เพื่อไม่ให้เมืองได้รับความเสียหายไปกว่านี้ พวกโกคูและเหล่ามนุษย์ดัดแปลงจึงย้ายสถานที่ต่อสู้ที่ไร้ผู้คน มนุษย์ดัดแปลงทั้ง 2 คนได้แก่หมายเลข 19 และ 20 ได้เล่าความเป็นมาของพวกตนและความแค้นของดร.เกโร่ที่มีต่อโกคูซึ่งเคยทำลายกองทัพโบว์แดงไปเมื่อครั้งอดีต รวมไปถึงประกาศว่าพวกโกคูไม่มีทางเอาชนะพวกตนได้เพราะข้อมูลการต่อสู้นั้นได้ถูกเก็บข้อมูลไว้หมดแล้วจากการต่อสู้ที่ผ่านๆมา โกคูจึงแปลงร่างเป็นซูเปอร์ไซย่าและเปิดฉากการต่อสู้กับหมายเลข 19 ขณะเดียวกันพวกโกฮังและยามูชาที่หายจากอาการบาดเจ็บจากถั่ววิเศษได้มาถึงจุดที่เกิดการต่อสู้อย่างไรก็ตามโกคูมีอาการผิดปกติเกิดขึ้นมา เพราะว่าได้ป่วยเป็นโรคหัวใจตามที่ทรังคซ์ได้บอกมาก่อนหน้านี้ ถึงแม้ว่าจะกินถั่ววิเศษไปโรคก็ไม่หาย โกคูถูกหมายเลข 19 เล่นงานจนพ่ายแพ้ โดยที่มนุษย์ดัดแปลงถูกเปิดโปงโดยยามูชาว่ามีความสามารถดูดพลังได้โดยฝ่ามือที่มีอุปกรณ์ดูดพลังอยู่ ทันใดนั้นเบจิต้าเข้ามาเล่นงานหมายเลข 19 และบอกให้พาโกคูไปกินยาพักผ่อน ยามูชาอาสาพาโกคูไป ทันใดนั้นเบจิต้าแปลงร่างเป็นซูเปอร์ไซย่าสร้างความประหลาดใจให้กับทุกคน เบจิต้ารู้สึกดีใจและตื่นเต้นที่กลายเป็นซูเปอร์ไซย่าและจัดการหมายเลข 19 ได้อย่างง่ายดาย เบจิต้าท้าทายให้หมายเลข 20 เข้ามาสู้แต่หมายเลข 20 ก็หนีไปซ่อนตัวตามภูมิประเทศแถบนั้นโดยที่เป็นความได้เปรียบของตนเพราะอีกฝ่ายค้นหาด้วยจิตไม่ได้ หมายเลข 20 วางแผนที่จะดูดพลังของพิคโกโร่ที่แข็งแกร่งรองมาจากเบจิต้า แต่ก็โดนโกฮังเล่นงานจนทุกคนรู้ตัว พิกโกโร่จึงขอสู้กับหมายเลข 20 ซึ่งเป็นฝ่ายพิคโกโร่ที่เล่นงานมนุษย์ดัดแปลงได้ตลอด ทรังคซ์ได้มาที่จุดต่อสู้และสงสัยว่านั่นไม่ใช่มนุษย์ดัดแปลงที่ตนพูดถึงทำให้ทุกคนตกใจ ทันใดนั้นหมายเลข 20 ได้ประกาศว่าจะให้หมายเลข 17 และ 18 มาจัดการจากนั้นก็ระเบิดพื้นที่ แถวนั้นและหลบหนีไป บูลม่ากับยาจิโรเบ้ที่ผ่านมาพอดีก็ถูกเล่นงานแต่ได้ทรังคซ์ช่วยไว้ได้ บูลม่าเปิดเผยว่า หมายเลข 20 ก็คือดร.เกโร่ที่ดัดแปลงตัวเองไปแล้วและบอกข้อมูลของดร.เกโร่ที่ตนรู้ให้พวกพิคโกโร่ ต่อมาได้วางแผนกันว่าจะตามหาห้องทดลองของดร.เกโร่ก่อนที่พวกมนุษย์ดัดแปลงกลุ่มใหม่จะถูกปลุกขึ้นมา แต่ไม่ทันการณ์ดร.เกโร่ได้ปลุกหมายเลข 17 และ 18 ที่ทรงพลังมากกว่าให้ตื่นขึ้นมา แต่ว่าดร.เกโร่ถูกหมายเลข 17 ฆ่าตายซะเองและปลุกให้มนุษย์ดัดแปลงอีกคนหนึ่งให้ตื่นขึ้นมาคือหมายเลข 16 ที่ดร.เกโร่บอกว่ายังไม่สมบูรณ์และเต็มไปด้วยปริศนา เบจิต้าในร่างซูเปอร์ไซย่าได้ไปท้าสู้กับมนุษย์ดัดแปลงทั้ง 3 คนและต่อสู้กับหมายเลข 18 แต่ว่าถูกเล่นงาน ทำให้พวกพิกโกโร่ต้องตามไปช่วยแต่ก็ถูกเล่นงานจนหมด มีแต่เพียงคุริลินคนเดียวที่ไม่ได้ตามพวกพิกโกโร่และได้แต่มองดูพรรคพวกถูกเล่นงานด้วยความหดหู่ ต่อมาพวกมนุษย์ดัดแปลงก็ไปหาโกคูซึ่งเป็นจุดหมายดั้งเดิม คุริลินนำถั่ววิเศษไปรักษาทุกคน ในขณะที่ทุกคนกำลังคร่ำเครียด เบจิต้าที่เต็มไปด้วยความแค้นที่พ่ายแพ้ก็ไปจากกลุ่มตามด้วยพิกโกโร่ที่มุ่งไปยังวังพระเจ้าเพื่อมีจุดประสงค์บางอย่าง ส่วนพวกคุริลินก็แยกย้ายไปและมีความคิดที่จะย้ายโกคูซึ่งกำลังป่วยอยู่ให้ไปที่บ้านผู้เฒ่าเต่าเพราะว่ามนุษย์ดัดแปลง 3 คนกำลังจะมา พวกโกฮังเต็มไปด้วยความสิ้นหวังเนื่องจากศัตรูคราวนี้แข็งแกร่งมากอย่างที่ไม่เคยเจอมาก่อนเซล มนุษย์ดัดแปลงจากโลกอนาคต เซล มนุษย์ดัดแปลงจากโลกอนาคต. พิกโกโร่พบกับพระเจ้าเพื่อต้องการรวมร่าง พระเจ้ายินยอมที่จะรวมร่างแต่ขอดูเหตุการณ์ก่อนเนื่องจากคาดว่ามนุษย์ดัดแปลงกลุ่มนี้ไม่เหมือนกับโลกอนาคตของทรังคซ์ อีกด้านหนึ่งบูลม่าติดต่อพวกโกฮังให้มาตรวจสอบยาพาหนะประหลาดที่ได้รับแจ้งมาว่าเป็นของแคปซูลคอร์ปอร์เรชั่นและที่ทำให้ทรังคซ์ตกใจก็คือมันเหมือนกับไทม์แมชชีนที่ทรังคซ์โดยสารข้ามเวลามาจากโลกอนาคต เมื่อไปถึงที่ยาพาหนะนั้นจอดอยู่ก็พบกับเปลือกไข่ประหลาดและคราบของแมลงยักษ์ที่เพิ่งลอกออกมาไม่นาน ปริศนาต่างๆได้ประดังเข้ามาจนพวกโกฮังเริ่มสับสน ทันใดนั้นพระเจ้ารู้สึกได้ถึงสัมผัสอันชั่วร้ายและสัมผัสได้ถึง"สัตว์ประหลาด" พระเจ้าไม่รีรอที่จะเล่าจึงให้พิกโกโร่มารวมร่าง พิกโกโร่ได้รวมร่างกับพระเจ้าและตอนนี้ได้กลายเป็นซูเปอร์นาเม็กไปแล้วและไปยังจุดที่เกิดเหตุ จากนั้นสัตว์ประหลาดปริศนาได้ปรากฏตัวมันดูดกินพลังชีวิตของมนุษย์จนหมดเมืองเพื่อเป็นพลังงานของตน แต่ที่น่าประหลาดก็คือสัตว์ประหลาดตัวนี้มีพลังของพวกโกคู เบจิต้า พิกโกโร่ รวมไปถึงพ่อลูกฟรีเซอร์ แถมยังสามารถใช้พลังคลื่นเต่าได้ด้วย "เซล" คือชื่อของสัตว์ประหลาดนั้น เซลเป็นมนุษย์ดัดแปลงที่คอมพิวเตอร์ของดร.เกโร่สร้างขึ้นมาและมาจากโลกอนาคต อาหารของเซลคือพลังชีวิตของมนุษย์แต่ว่าเซลจะมีร่างกายที่สมบูรณ์ได้จะต้องดูดกลืนร่างของหมายเลข 17 และหมายเลข 18 เพื่อที่ตนจะได้พลังสุดยอดอันคาดไม่ถึงมาไว้ในกำมือ พิกโกโร่ คุริลินและทรังคซ์ที่ตามมาสมทบได้พยายามจะยับยั้งเซลแต่เซลก็หนีไปได้ เทนชินฮังและเบจิต้ารับรู้เรื่องราวของเซลโดยพิกโกโร่เล่าให้ฟัง เบจิต้ามีความคิดที่จะแข็งแกร่งเหนือไปกว่าซูเปอร์ไซย่า เซลดูดพลังชีวิตของมนุษย์ไปเรื่อยๆจนกว่าตนจะมีพลังเหนือกว่าพิกโกโร่และพวกหมายเลข 17 แม้พวกพิกโกโร่จะไล่ล่าเซลอย่างไรก็จับไม่ได้ ส่วนคุริลินและทรังคซ์ได้ไปยังบริเวณห้องทดลองของดร.เกโร่และได้ทำลายตัวอ่อนของเซลเพื่อไม่ให้เซลได้เกิดขึ้นในอนาคตแถมยังได้แบบแปลนของพวกหมายเลข 17 ด้วยซึ่งอาจจะมีประโยชน์ในภายหลัง อีกด้านหนึ่งอาการโรคหัวใจของโกคูได้หายสนิทแล้วจากยาของทรังคซ์ โกคูรับรู้เรื่องราวทั้งหมดและมีความคิดที่จะฝึกวิชาในห้องกาลเวลาที่วังพระเจ้าโดยที่เวลาในห้องกาลเวลา 1 ปีจะเท่ากับเวลาของโลกภายนอก 1 วันแต่สภาพแวดล้อมในห้องนั้นแตกต่างจากโลกภายนอกโดยสิ้นเชิง โกคูมีความคิดจะให้ทรังคซ์และเบจิต้าเข้าไปฝึกก่อนและตนกับโกฮังจะเป็นรายต่อไป ต่อมาพวกมนุษย์ดัดแปลงได้ตามมาถึงบ้านผู้เฒ่าเต่าเพื่อต้องการจะฆ่าโกคู พิกโกโร่จึงเปิดศึกกับหมายเลข 17 ก่อนซึ่งการต่อสู้เป็นไปอย่างสูสีแต่ว่าเซลได้มาถึงจุดต่อสู้ พวกหมายเลข 17 ไม่รู้จักเซล อย่างไรก็ตามเซลมีพลังเพิ่มขึ้นมากกว่าพิคโกโร่ไปแล้ว พิกโกโร่ไม่สามารถต้านทานความแข็งแกร่งของเซลได้ถูกเล่นงานจนปางตาย เซลกำลังจะดูดกลืนหมายเลข 17 ที่ขัดขืนสุดชีวิต แต่หมายเลข 16 ได้มาสู้กับเซลแทนและเล่นงานไปได้ ในขณะที่หมายเลข 17 เผลออยู่นั้น เซลลอบเข้ามาดูดกลืนหมายเลข 17 จนได้และเริ่มเปลี่ยนร่าง เซลที่เปลี่ยนร่างมีพลังและความเร็วเพิ่มขึ้นกว่าเดิมมากเล่นงานหมายเลข 16 จนบอบช้ำ เหลือแต่ดูดกลืนหมายเลข 18 เท่านั้นเซลก็จะมีร่างกายที่สมบูรณ์ ในสถานการณ์ที่ย่ำแย่นั้นเทนชินฮังที่เฝ้าดูการต่อสู้มาตลอดก็มาช่วยโดยการจู่โจมใส่เซล แม้ว่าการโจมตีจะไม่ได้ผลนักแต่ก็ถ่วงเวลาให้พวกหมายเลข 18 หนีไปได้ ก่อนที่เซลจะฆ่าเทนชินฮังโกคูปรากฏตัวออกมายับยั้งเซลและประกาศว่าอีกเพียง 1 วันจะจัดการเซลให้ได้จากนั้นก็พาเทนชินฮังกับพิกโกโร่หนีไป เซลจึงออกตามหาหมายเลข 18 แทบพลิกแผ่นดิน ในขณะเดียวกันทรังคซ์และเบจิต้าได้ออกมาจากห้องกาลเวลาและเตรียมตัวไปสู้กับเซล ส่วนโกคูและโกฮังก็เข้าไปฝึกในห้องกาลเวลา เซลประกาศก้องว่าจะทำลายเกาะทีละเกาะจนกว่าจะให้หมายเลข 18 ปรากฏตัว ทันใดนั้นเบจิต้ากับทรังคซ์ก็มาถึงจุดที่เซลอยู่ เบจิต้าเร่งพลังจนเกินข้ามขอบเขตของซูเปอร์ไซย่าเล่นงานเซลอยู่เพียงฝ่ายเดียว ทางด้านคุริลินที่ทราบข่าวว่าบูลม่าได้ทำรีโมทหยุดฉุกเฉินสำหรับพวกหมายเลข 17 เสร็จแล้วจึงรีบไปหาบูลม่าและพบกันระหว่างทาง บูลม่าเตือนคุริลินว่าระยะการทำงานของรีโมทจะอยู่ในรัศมี 10 เมตร คุริลินจึงไปยังจุดที่เซลอยู่และได้พบกับหมายเลข 18 และ 16 เซลซึ่งสะบักสะบอมจากการถูกเบจิต้าเล่นงานเพียงฝ่ายเดียวก็โวยวายต้องการมีร่างสมบูรณ์ซึ่งทำให้เบจิต้านั้นสนใจขึ้นมา เซลรู้ดีตรงจุดนี้จึงยั่วให้เบจิต้าปล่อยตนไปเพื่อให้ไปมีร่างสมบูรณ์ซึ่งเบจิต้าก็ตกลงเพราะไม่ต้องการกำจัดเซลที่มีพลังน้อยกว่าในตอนนี้แต่ว่าทรังคซ์นั้นไม่ยอม คุริลินเข้าใกล้ระยะการทำงานของรีโมทแต่ว่าเกิดชอบหมายเลข 18 ขึ้นมาจึงไม่สามารถทำตามแผนได้ หมายเลข 18 เกิดรู้ตัวขึ้นมาว่าคุริลินอยู่แถวนั้นจากนั้นคุริลินจึงทำลายรีโมททิ้งและสั่งให้หมายเลข 18 หนีไป แต่ว่าเหตุการณ์กลับแย่ลงเพราะว่าเซลได้เห็นหมายเลข 18 ขึ้นมาแล้วและมุ่งหน้าไปหาในทันที ทรังคซ์เร่งพลังจนเกินขอบเขตของซูเปอร์ไซย่าแล้วรีบตามเซลไปแต่ถูกเบจิต้าเข้ามาเล่นงานเนื่องจากอยากให้เซลมีร่างสมบูรณ์แล้วมาสู้ต่อ ทรังคซ์ตัดสินใจเล่นงานเบจิต้าเพื่อไปขัดขวางเซล แต่เซลใช้ท่าหมัดแสงอาทิตย์ทำให้ทุกคนในบริเวณนั้นตาพร่ามัวแล้วก็ดูดกลืนหมายเลข 18 ไปในทันที เซลจึงได้ร่างสมบูรณ์สมปรารถนา เบจิต้าขอสู้กับเซลในร่างสมบูรณ์ การต่อสู้ดูเหมือนเบจิต้าจะทำได้ดีกว่าแต่เซลบอกว่าเป็นแค่การอุ่นเครื่อง เบจิต้าต้องการให้เซลเอาจริงแต่ถูกเซลเล่นงาน เซลขอบคุณในความโง่เขลาของเบจิต้าที่ทำให้ตนมีร่างสมบูรณ์ เบจิต้าตัดสินใจใช้ท่าไม้ตายสุดท้ายคือไฟนอลแฟลชยิงใส่เซลจนร่างกายบางส่วนขาดหาย เบจิต้าดีใจในผลงานแต่เซลก็ฟื้นตัวเนื่องจากมีเซลล์ของพิคโกโร่ เบจิต้าถูกเซลเล่นงานจนหมดสติ ทรังคซ์ซึ่งรอโอกาสให้เบจิต้าหมดสติจึงเร่งพลังจนกลายเป็นอัลตร้าซูเปอร์ไซย่าและจะไปสู้กับเซล คุริลินนำร่างอันไร้สติของเบจิต้าหนีไปเพื่อให้ทรังคซ์สู้กับเซลอย่างหมดห่วง แม้จะมีพลังมากกว่าเซลแต่ทรังคซ์ไม่สามารถเล่นงานเซลได้เนื่องจากใช้พลังไปเยอะและไม่ได้ไปเพิ่มความเร็วจึงถูกเซลสั่งสอน ทรังคซ์หมดอาลัยตายอยากจึงขอให้เซลฆ่าตน เซลรู้ว่าพวกทรังคซ์สามารถเพิ่มพลังมหาศาลได้ในระยะเวลาอันสั้นและรู้ว่าพวกโกคูกำลังฝึกฝนเพื่อมาสู้กับเซลจึงมีความคิดที่จะจัดงานประลองฝีมือขึ้นมาในอีก 10 วันจากนี้ไปเพื่อเป็นการตัดสินชะตากรรมของโลกโดยจะใช้ชื่อว่า "เซลเกม" เซลไม่ฆ่าทรังคซ์และปล่อยให้ไปฝึกฝนฝีมือเพื่อรอถึงวันประลอง วันต่อมาเซลได้ไปปรากฏตัวที่สถานีโทรทัศน์ เพื่อไปออกอากาศเกี่ยวกับเรื่องของงานประลองฝีมือ เซลประกาศไว้ว่าหากตนเป็นผู้ชนะในศึกนี้จะฆ่ามนุษย์ทุกคนโดยที่จะไม่ให้ใครรอดไปได้แม้แต่คนเดียวทำให้ทั่วทั้งโลกเกิดความวิตกกังวลและโกลาหล ที่วังของพระเจ้าพวกทรังคซ์กำลังหารือเกี่ยวกับการแบ่งเวลาใช้ห้องกาลเวลา โกคูและโกฮังก็ออกมาจากห้องกาลเวลาในสภาพที่เป็นซูเปอร์ไซย่า โกคูมีความตั้งใจว่าจะไม่กลับไปฝึกต่อในห้องนั้นและจะใช้ชีวิตแบบปกติจนถึงวันประลองฝีมือทำให้พวกทรังคซ์รู้สึกประหลาดใจ ต่อมาบรรดากองทัพที่มีอาวุธยุโธปรณ์ครบมือได้ไปยังจุดที่เซลอยู่และต้องการจะฆ่าเซลแต่ก็ไม่สามารถทำอะไรได้ เซลจัดการกองทัพนั้นอย่างง่ายดาย โกคูทราบถึงเรื่องนี้จึงไปยังวังพระเจ้าเพื่อต้องการให้พิกโกโร่แยกร่างให้มีพระเจ้าดังเดิมเพื่อให้ดราก้อนบอลกลับมาใช้ได้แต่พิกโกโร่ไม่สามารถทำได้ โกคูจึงมีความคิดที่จะหาชาวนาเม็กที่รอดตายเพื่อจะมาอยู่ที่โลกนี่ในฐานะพระเจ้าของโลกนั่นก็คือเด็นเด้ เด็นเด้ทำการคืนชีพให้เทพมังกรจึงทำให้ดราก้อนบอลกลับมาใช้งานได้และสามารถขอพรได้มากกว่าเดิม ทุกคนต่างเตรียมพร้อมก่อนที่จะถึงวันตัดสินชะตาชีวิต ที่โลกก็มีบุคคลที่จะอาสาสู้กับเซลนั่นก็คือมิสเตอร์ซาตาน แชมป์เปี้ยนวิทยายุทธ์ของโลก ซาตานมีความมั่นใจเต็มเปี่ยม เขาคิดว่าเซลเป็นพวกปาหี่และไม่มีทีท่าว่าจะเกรงกลัวเซลเลยแม้แต่น้อย เมื่อถึงวันงานประลอง ทุกคนได้มารวมตัวที่เวทีประลองที่เซลสร้างขึ้นมา ซาตานออกมาสู้กับเซลเป็นคนแรกแต่ก็แพ้ไปตามระเบียบ โกคูจะออกมาสู้กับเซล ในขณะที่การต่อสู้ดำเนินไปอย่างดุเดือด เซลไม่อยากแพ้ชนะด้วยกฎที่ว่าออกนอกเวทีแล้วแพ้จึงทำลายเวทีและเริ่มการต่อสู้กันต่อ โกคูสู้กับเซลได้ไม่นานจากนั้นก็ขอยอมแพ้และให้โกฮังออกมาสู้กับเซลแทนตน สร้างความตกตะลึงให้กับทุกคนในนั้น แม้โกคูจะฝากฝังให้โกฮังสู้กับเซลแต่เขาไม่ใช่คนที่ชอบการต่อสู้เหมือนกับโกคูผู้เป็นพ่อ และบอกว่าตนรู้แผนของโกคูว่าให้ตนโกรธจนขาดสติเพื่อดึงพลังมหาศาลที่ซ่อนไว้ออกมาเหมือนกับตอนเด็กๆ เซลได้ยินอย่างนั้นจึงต้องการให้โกฮังโกรธ ทันใดนั้นหมายเลข 16 ที่ได้รับการซ่อมแซมมาประชิดตัวเซลและต้องการจะระเบิดตัวเองแต่ไม่สามารถทำได้เนื่องจากพวกบูลม่าที่เป็นคนซ่อมแซมได้ทำการเอาระเบิดในตัวออกไปแล้ว หมายเลข 16 ถูกเซลทำลายจากนั้นเซลได้ให้กำเนิดเซลจูเนียร์ออกมาเพื่อให้ไปทำร้ายพวกโกคูโดยหวังที่จะทำให้โกฮังโกรธ เหล่าเซลจูเนียร์ทำร้ายพวกโกคูจนได้รับบาดเจ็บ ในขณะเดียวกันหมายเลข 16 ที่เหลือแต่เพียงศีรษะได้มาเตือนสติโกฮังให้โกรธเพื่อปลดปล่อยพลังที่แท้จริง เซลทำลายหมายเลข 16 ต่อหน้าต่อตาโกฮัง ทันใดนั้นโกฮังจึงโกรธจนระเบิดพลังออกมาจนกลายเป็นซูเปอร์ไซย่าขั้นที่ 2 โกฮังจัดการพวกเซลจูเนียร์อย่างง่ายดายเซลจึงใช้พลังที่แท้จริงสู้กับโกฮังแต่เซลกลับถูกเล่นงานอยู่ฝ่ายเดียว โกฮังทรมานเซลไปเรื่อยๆ เซลโกรธจัดจนขาดสติและเพิ่มพลังอย่าบ้าคลั่งเข้ามาสู้กับโกฮัง เนื่องจากพลังที่เพิ่มนั้นไม่ได้ไปเพิ่มในส่วนของความเร็วด้วยจึงทำให้โกฮังเล่นงานเซลจนกระทั่งสำรอกหมายเลข 18 ออกมาเป็นผลให้เซลคืนร่างเดิม เซลตัดสินใจจะระเบิดตัวเองไปพร้อมกับโลก โกฮังรู้สึกเสียใจที่ไม่ยอมจัดการเซลทั้งๆที่มีโอกาส โกคูจึงยอมสละชีวิตตัวเองพาเซลไปยังดาวของท่านไคโอด้วยวิชาเคลื่อนย้ายข้ามมิติเพื่อไประเบิดยังที่นั่น เหตุการณ์ดูเหมือนจะจบลงแล้วแต่เซลในร่างสมบูรณ์กลับมายังโลกด้วยวิชาเคลื่อนย้ายข้ามมิติของโกคูและมีพลังเพิ่มขึ้นเทียบเท่ากับโกฮัง เซลบอกว่าหากนิวเคลียสของตนในศีรษะไม่ถูกทำลายก็จะคืนชีพได้เรื่อยไป เซลสังหารทรังคซ์ทำให้เบจิต้าโกรธจัดเข้าไปเล่นงานเซลแต่ก็ถูกเซลทำร้ายกลับมา โกฮังรีบเข้ามาช่วยเบจิต้าที่จะถูกเซลปลิดชีพจึงทำให้แขนของโกฮังได้รับบาดเจ็บ เซลตัดสินใจจะปิดเซลเกมโดยการใช้พลังคลื่นเต่าทำลายพวกโกฮังและโลก โกฮังได้ยินเสียงของโกคูที่ติดต่อมาจากปรโลก โกฮังได้แต่ขอโทษพ่อในความอวดดีที่ทำให้พ่อต้องตายแต่โกคูบอกว่าตนไม่ใส่ใจและต้องการให้โกฮังต่อสู้เพื่อปกป้องโลกต่อไป โกฮังจึงใช้พลังคลื่นเต่า(พร้อมกับมีมโนภาพของโกคู)ปะทะกับพลังคลื่นเต่าของเซล อย่างไรก็ตามโกฮังเหลือแขนข้างเดียวทำให้พลังนั้นน้อยกว่าเซล ทันใดนั้นเบจิต้าลอบทำร้ายเซลทำให้เซลเสียสมาธิจนทำให้โกฮังใช้พลังทั้งหมดของตนโจมตีใส่เซลจนไม่เหลือซาก เซลเกมจบลงโดยที่โกฮังชนะเซลอย่างราบคาบ พวกโกฮังเรียกเทพมังกรออกมาเพื่อขอพรให้คนที่ถูกเซลฆ่าตายให้ฟื้นคืนชีพ แต่โกคูคืนชีพไม่ได้แล้วเนื่องจากตายเป็นครั้งที่ 2 แต่โกคูพูดกับทุกคนผ่านทางจิตบอกว่าไม่ต้องให้ตนคืนชีพเพราะคิดว่าตนเป็นคนที่นำเหล่าวายร้ายมาคุกคามโลก และขอให้ทุกคนปกป้องโลกต่อไป ต่อมาทรังคซ์ได้ร่ำลาทุกคนกลับไปยังโลกอนาคต ทรังคซ์กลับมายังโลกอนาคตเล่าเรื่องต่างๆให้บูลม่าในโลกอนาคตฟังและมุ่งหน้าไปจัดการหมายเลข 17 และ 18 โดยที่สามารถจัดการกับมนุษย์ดัดแปลงทั้ง 2 ได้อย่างง่ายดายต่อมาก็สามารถจัดการกับเซลได้ โลกอนาคตของทรังคซ์จึงสงบสุขเรื่อยมาการประลองในปรโลก การประลองในปรโลก. หลังจากการต่อสู้กับเซล โกคูซึ่งเป็นวิญญาณไปแล้วรวมถึงท่านไคโอตั้งใจกันไว้ว่าจะไปหาท่านไดไคโอซึ่งเป็นผู้ที่อยู่เหนือกว่าไคโอทั้ง 4 ทิศของทางช้างเผือก(ท่านไคโอที่ดูแลโกคูอยู่ประจำทางทิศเหนือของทางช้างเผือก) รวมไปถึงจะเข้าร่วมการประลองในปรโลกซึ่งเป็นการประลองของยอดฝีมือในอดีตของทุกสารทิศในทางช้างเผือกซึ่งผู้ชนะจะได้รับการฝึกวิชาจากท่านไดไคโอโดยตรง โกคูได้พบกับบรรดายอดฝีมือในอดีตเยอะแยะมากมาย แต่ผู้ที่โดดเด่นในงานครั้งนี้คือไปคูฮังจากทางซึ่งเป็นลูกศิษย์ของท่านไคโอทิศตะวันตก ในการประลองนั้นโกคูผ่านคู่ต่อสู้มาเรื่อยๆจนถึงรอบชิงชนะเลิศพบกับไปคูฮัง ทั้งคู่ต่อสู้กันอย่างสูสีและดุเดือด ในตอนท้ายของการประลองโกคูสามารถเอาชนะไปคูฮังโดยที่ไปคูฮังถูกเล่นงานจนกระเด็นตกเวที แต่ว่าทั้งคู่ได้ทำผิดกฎของการประลองจนทำให้เสมอกัน แม้ว่าโกคูจะไม่ได้ตำแหน่งชนะเลิศแต่ก็ได้พบเพื่อนใหม่หลายๆคนจากการแข่งขันนักรบคนใหม่ นักรบคนใหม่. หลังจากการต่อสู้กับเซลเวลาผ่านไป 7 ปี โกฮังในวัยรุ่นได้ใช้กลับมาชีวิตตามปกติเรียนหนังสือที่เมืองซาตานซิตี้ โกฮังได้พบกับวีเดลซึ่งเป็นลูกสาวของมร.ซาตานผู้โด่งดัง (เนื่องจากมร.ซาตานได้แอบอ้างว่าตนสามารถจัดการกับเซลและประกาศให้ชาวโลกรับทราบ) การใช้ชีวิตของโกฮังนั้นช่างลำบากเนื่องจากโกฮังจะต้องเก็บความลับว่าตนเองนั้นมีความแข็งแกร่งเหนือคนทั่วไปและยังเป็นซูเปอร์ไซย่า (โกฮังเคยแปลงร่างเป็นซูเปอร์ไซย่าอำพรางตนเพื่อจัดการเหตุวุ่นวายในเมืองนี้มาก่อน) โกฮังจำเป็นต้องเปลี่ยนเป็นซูเปอร์ฮีโร่นามว่า "เกรทไซย่าแมน" เพื่อที่จะให้ได้ใช้พลังความสามารถของตนปกป้องเมืองและอำพรางตัวจริงของตน อย่างไรก็ตามโกฮังถูกวีเดลจับได้ว่าเป็นเกรทไซย่าแมน วีเดลต้องการให้โกฮังเข้าร่วมการแข่งขันงานประลองเจ้ายุทธภพโดยมีเงื่อนไขว่าถ้าไม่เข้าร่วมงานจะถูกแฉว่าเป็นเกรทไซย่าแมน โกฮังจึงต้องจำใจเข้าร่วมพร้อมกับวีเดล ข่าวของงานประลองล่วงรู้ไปถึงโกคูที่อยู่ในปรโลก โกคูยืนยันว่าตนจะกลับไปที่โลก 1 วันเพื่อร่วมงานประลองทำให้ทุกคนดีใจเป็นอย่างมาก โกฮังกับโกเทนน้องชายฝึกซ้อมฝีมือ ระหว่างการฝึกซ้อมวีเดลได้ขอให้โกฮังสอนวิชาเหินฟ้าให้และสามารถเหาะได้ในภายหลัง ทุกคนต่างฝึกซ้อมเพื่อการแข่งขัน ในวันงานประลอง ทันทีที่โกคูปรากฏตัวทุกคนต่างดีใจที่ได้พบ การประลองในครั้งนี้มีนักสู้มากมายแต่ที่เป็นเป้าสายตาของพวกโกคูก็คือ ชิน และ คิบิโตะ การประลองในรุ่นเด็ก ทรังคซ์และโกเทนได้พบกันในรอบชิงชนะเลิศ ทรังคซ์สามารถเอาชนะโกเทนไปได้ทำให้เป็นผู้ชนะเลิศ เมื่อมาถึงการประลองของผู้ใหญ่ ในตอนแรกดูเหมือนจะราบรื่นไปได้ด้วยดี แต่มีนักสู้ลึกลับ 2 คนคือยามูและซูโปโปวิชได้เข้าร่วมงานประลองเพื่อจุดประสงค์บางอย่าง ภายหลังตัวตนที่แท้จริงของชินได้เปิดเผยมาว่าคือ ท่านไคโอชิน ผู้ที่อยู่เหนือเทพทั้งปวง(สูงกว่าไดไคโอ) และคิบิโตะนั้นเป็นองครักษ์ของไคโอชิน ในตอนหลังทั้งยามูและซูโปโปวิชได้ลอบดูดพลังอันมหาศาลของโกฮังในขณะที่เป็นซูเปอร์ไซย่า(ขั้นที่ 2) เพื่อกระทำการคืนชีพให้แก่จอมมารบู ไคโอชินได้ตามพวกยามูไปซึ่งพวกโกคูก็ตามไคโอชินไปด้วย ภายหลังโกฮังได้รับการฟื้นฟูพลังจากคิบิโตะจากนั้นก็ตามพวกโกคูไปจอมมารบูฟื้นคืนชีพ จอมมารบูฟื้นคืนชีพ. ไคโอชินได้เล่าความเป็นมาของจอมมารบูและแผนการณ์ชั่วร้ายของพ่อมดบาบิดี้ให้พวกโกคูฟัง ต่อมาพ่อมดบาบิดี้ปรากฏตัวพร้อมกับดาบุร่า ราชาแห่งโลกปีศาจ บาบิดี้ได้สังหารทั้งยามูและซูโปโปวิชเนื่องจากหมดประโยชน์รวมไปถึงรับรู้ว่าพวกโกคูมาถึงแล้วและหลบซ่อนตัวอยู่จึงให้ดาบุร่าไปจัดการ คิบิโตะถูกดาบุร่าฆ่าตายนอกจากนี้ทั้งพิคโกโร่และคุริลินถูกทำให้กลายเป็นหินด้วยน้ำลายของดาบุร่า ทั้ง 2 คนจะคืนร่างเดิมได้ก็ต่อเมื่อดาบุร่าตาย ดาบุร่าท้าทายให้พวกโกคูเข้ามาในยานของบาบิดี้ซึ่งเป็นแผนลวง โกคู เบจิต้า โกฮังและไคโอชินจึงเข้าไปในยานของบาบิดี้เพื่อจัดการกับเหล่าวายร้าย เมื่อพวกโกคูเข้ามาในยานอวกาศ บาบิดี้ได้ส่งลูกสมุนออกไปจัดการกับพวกโกคูแต่ก็ถูกกำจัดได้หมด ในขณะเดียวกันที่เวทีการประลองเนื่องจากบรรดาผู้ประลอง(พวกโกคู)ได้หายไปจึงเปลี่ยนกฎมาเป็น"แบทเทิ่ลรอยัล" คือพบกันหมดในขณะนั้นเหลือเพียงแค่ 5 คนได้แก่ มร.ซาตาน, หมายเลข 18, คีร่า, จูเอลและไมตี้มาสค์ซึ่งเป็นทรังคซ์กับโกเทนปลอมตัวเข้าร่วมประลอง การประลองดำเนินไปจนเหลือเพียงมร.ซาตานกับหมายเลข 18 ทั้ง 2 คนทำข้อตกลงว่าจะให้มร.ซาตานชนะแต่จะต้องจ่ายเงินให้หมายเลข 18 เป็นเงิน 20 ล้านเซนีเพื่อแลกกับชื่อเสียงของมร.ซาตาน ในตอนสุดท้ายมร.ซาตานเป็นผู้ชนะเลิศไปได้ ดาบุร่าอาสาจะไปจัดการกับพวกโกคูในด่านสุดท้าย ทางฝั่งพวกโกคูได้ให้โกฮังออกไปต่อสู้ ในระหว่างการต่อสู้นั้นพวกบาบิดี้รับรู้ว่าเบจิต้ามีจิตใจที่ชั่วร้ายจึงใช้เวทมนตร์ควบคุมให้เบจิต้ากลายเป็นคนของบาบิดี้เพื่อที่จะให้ช่วงชิงพลังที่ยังขาดหายไปบางส่วนแก่การคืนชีพของจอมมารบู แต่กลายเป็นเบจิต้ายอมที่จะให้บาบิดี้ควบคุมเพื่อที่จะถูกปลดปล่อยพลังที่ซ่อนอยู่ภายในและต่อสู้กับโกคูที่เป็นเป้าหมายมาตั้งแต่แรก เบจิต้าฆ่าคนตายเพื่อให้โกคูมาสู้กับตน โกคูยอมที่จะสู้กับเบจิต้าและทั้งคู่ต่อสู้กันจนถึงที่สุด เหลือเพียงโกฮังและไคโอชินที่จะยับยั้งแผนการณ์ของพวกบาบิดี้แต่ว่าไม่ทันการณ์พลังของจอมมารบูเต็มเปี่ยมแล้วทำให้จอมมารบูคืนชีพ ทุกคนต่างตกตะลึงในตัวของจอมมารบูที่ดูอ้วนท้วนและนิสัยเหมือนเด็กๆ ไม่เหมือนกับจอมมารทั่วๆไปยกเว้นไคโอชินเท่านั้นที่หวาดกลัวต่อจอมมารบูเพราะเคยพบกับความน่ากลัวของจอมมารมาแล้วในอดีต ไคโอชินปลงตกว่านี่คืออวสานของจักรวาล ต่อมาจอมมารบูได้จัดการกับดาบุร่าอย่างง่ายดาย เล่นงานโกฮังจนหมดสภาพและทำร้ายไคโอชินจนบาดเจ็บสาหัส โกคูกับเบจิต้าที่กำลังต่อสู้กันอยู่จึงพักรบเพื่อไปกำจัดจอมมารบูแต่เบจิต้าก็เล่นงานโกคูทีเผลอและอาสาจะไปจัดการเอง ทรังคซ์และโกเทนลอบเข้ามาในพื้นที่ต่อสู้และได้พบกับพิคโกโร่และคุริลินที่กลายเป็นหิน ด้วยความรู้เท่าไม่ถึงการณ์ทรังคซ์ทำพิคโกโร่ที่เป็นหินแตก ขณะเดียวกันนั้นดาบุร่าที่บาดเจ็บอยู่เข้ามาลอบทำร้ายจอมมารบูแต่ถูกจอมมารบูเปลี่ยนให้กลายเป็นขนมแล้วกินเข้าไป เท่ากับว่าดาบุร่าตายทำให้ทั้งคุริลินและพิกโกโร่หายจากการเป็นหิน ทรังคซ์นึกขึ้นได้ว่าทำพิกโกโร่แตกถึงกับช็อคแต่พิคโกโร่สามารถคืนชีพได้ ก่อนที่ไคโอชินจะถูกจอมมารบูจัดการ เบจิต้าก็ปรากฏตัวพร้อมกับทำลายยานของบาบิดี้ทำให้บาบิดี้โกรธมากจึงสั่งให้จอมมารบูฆ่าเบจิต้า แม้ว่าเบจิต้าจะมีพลังเพิ่มขึ้นในระดับซูเปอร์ไซย่าขั้นที่ 2 ก็ไม่สามารถเอาชนะจอมมารบูได้ ทรังคซ์และโกเทนเข้ามาช่วยเหลือเบจิต้าที่กำลังโดนจอมมารบูเล่นงาน ส่วนพิคโกโร่ก็จัดการบาบิดี้ เบจิต้าต้องการสละชีวิตของตัวเองเพื่อจัดการจอมมารบู เบจิต้าร่ำลากับทรังคซ์และทำให้ทรังคซ์และโกเทนสลบแล้วให้พิคโกโร่พาตัวไป เบจิต้าตัดสินใจระเบิดตัวเองไปพร้อมกับจอมมารบู แต่ว่าจอมมารบูหากลับไม่ตาย จอมมารบูและบาบิดี้ที่ได้รับการรักษาแล้วจึงเริ่มออกตามล่าหาพวกพิคโกโร่และทำลายล้างโลกเพื่อความสะใจของตนเอง โกคูได้ไปที่วังพระเจ้าเพื่อวางแผนการณ์ต่างๆในการรับมือจอมมารบู ที่โลกพวกบูลม่าขอพรเทพมังกรให้คนที่ตายไปให้คืนชีพ ทำให้คิบิโตะคืนชีพต่อมาได้ไปฟื้นพลังให้ไคโอชิน ไคโอชินวางแผนให้โกฮังไปดึงดาบ Z ที่ดินแดนศักดิ์สิทธิ์หรือโลกไคโอชินและสามารถดึงดาบในตำนานเล่มนี้ได้ โกคูต้องการให้ทรังคซ์และโกเทนฝึกวิชา"ฟิวชั่น"หรือการรวมร่างเพื่อกำเนิดนักรบคนใหม่ที่มีพลังมหาศาลแต่มีเวลาการรวมร่างจำกัดเพียง 30 นาที บาบิดี้และจอมมารบูประกาศตามหาพิคโกโร่ ทรังคซ์และโกเทนให้ออกมามิฉะนั้นจะทำลายล้างโลกและเข่นฆ่าชาวโลก โกคูสั่งให้ทรังคซ์ไปเอาดราก้อนเรดาห์ที่บ้านบูลม่าส่วนตนจะไปถ่วงเวลากับพวกบาบิดี้ โกคูแปลงร่างเป็นซูเปอร์ไซย่าขั้นที่ 3 และต่อสู้กับจอมมารบูในระยะเวลาสั้นๆเพื่อถ่วงเวลา จอมมารบูเบื่อที่จะถูกบาบิดี้โขกสับจึงฆ่าบาบิดี้ทำให้ตนไม่ต้องมีใครมาสั่งอีกต่อไป โกคูสอนฟิวชั่นให้พวกทรังคซ์ได้เท่าไหร่ก็ต้องกลับปรโลกเนื่องจากเวลาหมดเร็วก่อนกำหนดซึ่งเป็นผลจากการแปลงร่างเป็นซูเปอร์ไซย่า 3 ในโลกมนุษย์ โกคูร่ำลากับทุกคนและให้พิคโกโร่รับช่วงสอนฟิวชั่นให้พวกเด็กๆต่อไป โกคูได้พบกับโกฮังที่รอดตายในโลกไคโอชิน โกฮังกำลังฝึกฝนการใช้ดาบ Z เพื่อที่จะไปสู้กับจอมมารบู ยังไม่ทันจะได้ทดสอบอะไรเท่าไหร่ดาบ Z เกิดหักขึ้นมาและไคโอชินเมื่อ 15 รุ่นก่อนปรากฏตัวออกมาด้วยเช่นกัน ผู้เฒ่าไคโอชินจะดึงพลังที่ซ่อนอยู่ของโกฮังออกมาให้สูงกว่าขีดจำกัดแต่วิธีการนั้นทำด้วยท่าเต้นสุดฮาและพิธีกรรมสุดน่าเบื่อชวนให้หลับ จอมมารบูได้เข่นฆ่าผู้คนและทำลายเมืองจนเกือบหมดหากแต่"มร.ซาตาน"ผู้ซึ่งชาวโลกฝากความหวังเอาไว้ให้ไปจัดการกับจอมมารบู แต่ก็มีเหตุการณ์ตามน้ำให้ซาตานและจอมมารบูกลายเป็นเพื่อนกัน พวกทรังคซ์ฝึกวิชาฟิวชั่นสำเร็จแล้วกลายเป็นนักรบคนใหม่ชื่อ"โกเทนคูส" แต่ด้วยความคึกคะนอง โกเทนคูสโดนจอมมารบูเล่นงานกลับมาแบบนกระจอกยังไม่ทันกินน้ำจึงต้องฝึกฝนเพิ่มเติมการต่อสู้กับจอมมารบู การต่อสู้กับจอมมารบู. จอมมารบูกับซาตานมีความสนิทสนมกันเป็นอย่างดี ซาตานสามารถเปลี่ยนความคิดของจอมมารบูให้เลิกทำร้ายสิ่งมีชีวิตและทำลายล้างเมือง เหตุการณ์เหมือนจะจบลงด้วยดีแต่มีคนใจโฉดทำร้ายสุนัขที่จอมมารบูเลี้ยงและซาตานก็ถูกยิง(ต่อมาได้รับการรักษาทั้งคู่) จอมมารบูโกรธจัดจนปลดปล่อย"จอมมารบูอีกตนหนึ่ง"ออกมาซึ่งเป็นจอมมารบูที่มีแต่จิตใจที่ชั่วร้าย จอมมารบูทั้ง 2 ได้ต่อสู้กันจอมมารบูตัวชั่วร้ายเอาชนะจอมมารบูตัวเดิมโดยการสะท้อนพลังของจอมมารบูเดิมที่จะให้เป็นช็อคโกแลตใส่ตัวเองและถูกกินเข้าไป จอมมารบูตัวชั่วร้ายจึงเริ่มเปลี่ยนร่างกลายเป็นร่างใหม่ที่แข็งแกร่งกว่าเดิม จากนั้นก็ไปยังวังพระเจ้าเพื่อไปพบกับคนที่จะมาสู้กับตน พิคโกโร่ทำทุกวิถีทางเพื่อถ่วงเวลาแต่จอมมารบูก็จัดการฆ่าคนหมดทั้งโลกด้วยการโจมตีชั่วพริบตา พิคโกโร่เห็นท่าไม่ดีจึงให้ทรังคซ์และโกเทนเข้าไปฝึกในห้องกาลเวลาอย่างน้อยเวลาที่ต่างกันจะทำให้ถ่วงเวลาได้ จอมมารบูเข้าไปยังห้องกาลเวลาเพื่อไปสู้กับทรังคซ์และโกเทน ทั้ง 2 ฟิวชั่นจนเป็นโกเทนคูสเข้าสู้กับจอมมารบู โกเทนคูสมีลีลาการต่อสู้ยียวนกวนประสาทตามประสาเด็ก พิคโกโร่เห็นว่าคงไม่ชนะแน่ๆจึงทำลายทางเข้าออกของห้องกาลเวลาเพื่อกักขังให้จอมมารบูกลับไปยังโลกอีกไม่ได้ จอมมารบูใช้พลังของตนเปิดมิติของห้องกาลเวลาและสามารถออกไปได้ โกเทนคูสจึงแปลงร่างเป็นซูเปอร์ไซย่า 3 และใช้พลังเปิดมิติออกไปได้พร้อมๆกับพิคโกโร่ ทั้งคู่ออกมาไม่ทันการณ์จอมมารบูได้เปลี่ยนทุกคนในวังพระเจ้าเป็นช็อคโกแลตกินไปหมดแล้ว เหตุการณ์ทุกอย่างบนโลกพวกโกคูเห็นหมดจากโลกไคโอชิน โกเทนคูสในร่างซูเปอร์ไซย่า 3 เล่นงานบูอย่างดุเดือดซึ่งเกือบจะจัดการได้อยู่แล้วแต่เวลาในการรวมร่างหมดซะก่อน โกฮังได้รับการเพิ่มพลังสำเร็จแล้วจึงมาช่วยพวกพิคโกโร่ โกฮังสามารถเล่นงานบูได้ฝ่ายเดียวจอมมารบูจึงระเบิดตัวเองและหนีไปพร้อมกับพรางพลัง พวกโกฮังพบกับเด็นเด้ที่รอดตายจากวังพระเจ้าและพบกับซาตาน ต่อมาบูมาสู้กับพวกโกฮังอีกครั้งและท้าทายให้ซูเปอร์โกเทนคูสออกมาสู้ ทุกคนเสียรู้บู ทั้งโกเทนคูสและพิคโกโร่ถูกจอมมารบูดูดกลืนเข้าไปจนทำให้จอมมารบูเปลี่ยนร่างและมีพลังเพิ่มขึ้นหลายเท่า โกฮังไม่สามารถสู้กับบูในร่างนี้ได้ ผู้เฒ่าไคโอชินเห็นท่าไม่ดีจึงมอบชีวิตให้แก่โกคูและมอบต่างหู"โปตาร่า"ให้ซึ่งเป็นอุปกรณ์ในการรวมร่างที่มีประสิทธิภาพสูงกว่าฟิวชั่น(ไม่สามารถแยกร่างได้ตลอดกาล)โดยการใส่ต่างหูกันคนละข้างก็จะรวมร่างกันได้ ไคโอชินและคิบิโตะสาธิตให้ดูและรวมร่างกันจนเป็น"คิบิโตะชิน" ที่โลกโกฮังและเทนชินฮังที่กลับมาช่วยสู้ไม่สามารถต้านทานบูได้ แต่โกคูก็ปรากฏตัวเพื่อมารวมร่างกับโกฮังและสู้กับบู จอมมารบูไหวตัวทันจึงดูดกลืนร่างโกฮังเข้าไปอีกจนพลังเพิ่มขึ้นจากเดิม โกคูไม่รู้ว่าจะรวมร่างกับใครในที่นั้นแต่ว่าเบจิต้าได้ปรากฏตัวพอดี โกคูโน้มน้าวให้เบจิต้ามารวมร่างกับตนก่อนที่บูจะตามมาทันในที่สุด เบจิต้าไม่อยากรวมร่างกับโกคูเพราะรู้ว่าตนถูกโกคู"ออมมือ"ในตอนที่สู้กันคราวก่อนแต่ทั้งคู่ก็รวมร่างกันได้เป็น "เบจิตโต้" บูสู้กับเบจิตโต้ไม่ได้โดนเล่นงานอยู่ฝ่ายเดียวจนคิดที่จะดูดกลืนเบจิตโต้ ซึ่งเบจิตโต้ก็ไหวตัวทันยอมให้บูดูดกลืนแต่ก็ทำการป้องกันตัวเองเอาไว้ เบจิตโต้มีแผนที่จะช่วยเหลือพวกโกฮังที่ถูกดูดกลืนไปก่อนหน้านี้ บูดูดกลืนร่างเบจิตโต้ไปแล้วแต่ไม่เปลี่ยนร่างทำให้บูเองสงสัยแต่ก็ไม่ติดใจอะไรแล้วเพราะตนได้เป็นคนที่แข็งแกร่งที่สุดในจักรวาล เมื่อเบจิตโต้เข้ามาในร่างของบูแล้วก็เกิดการแยกร่างเป็นโกคูและเบจิต้าเหมือนเดิม เบจิต้าไม่ต้องการรวมร่างกับโกคูอีกจึงทำลายต่างหูทิ้งไป 1 ข้าง ทั้ง 2 คนได้พบกับพวกโกฮังและทำการช่วยเหลือทำให้บูค่อยๆคืนร่างไปเรื่อยๆ บูจึงเข้าไปในร่างตัวเองและพบกับต้นเหตุคือโกคูและเบจิต้า ก่อนหน้านี้ทั้ง 2 คนได้พบกับจอมมารบูตัวอ้วนที่ถูกกินมาก่อนหน้านี้ในร่างของบูซะเอง เบจิต้าดึงบูอ้วนออกมาทำให้ร่างบูเริ่มเปลี่ยนแปลง พวกโกคูรีบนำพวกโกฮังออกมาจากร่างบูจนสำเร็จ บูเริ่มเปลี่ยนแปลงร่างไปเรื่อยๆจนมาหยุดอยู่ที่ร่างกายที่เล็กเหมือนเด็ก หารู้ไม่ว่านี่คือ"จอมมารบูตัวแรกสุด"ที่บิบิดี้พ่อของบาบิดี้เป็นคนสร้างขึ้นมาที่มีความร้ายกาจที่สุด บูจะทำลายโลกพวกโกคูเห็นท่าไม่ดีจึงรีบพาพวกโกฮังหนีไปยังโลกไคโอชินแต่ไปเห็นเด็นเด้และซาตานกับสุนัขของบูจึงช่วยก่อนพวกโกฮัง คิบิโตะชินใช้วิชาข้ามมิติมาช่วยพวกโกคูแต่ไม่ได้ช่วยพวกโกฮัง โลกถูกจอมมารบูทำลายจนระเบิดหายไปในอวกาศ พวกโกคูเสียใจที่ช่วยพวกโกฮังไม่ได้และเริ่มวางแผนรับมือกับบูที่ยังไม่ตาย ทันใดนั้นบูก็ปรากฏตัวที่โลกไคโอชินด้วยวิธีการข้ามมิติเหมือนกับคิบิโตะชิน พวกเด็นเด้หนีไปยังดาวดวงอื่นพร้อมกับไคโอชิน โกคูแปลงร่างเป็นซูเปอร์ไซย่า 3 ต่อสู้กับจอมมารบูเพื่อชี้ชะตาของจักรวาล เบจิต้ายอมรับในฝีมือและพรสวรรค์ของโกคูจึงยอมให้โกคูสู้กับบู โกคูต้องการเวลาในการสะสมพลังเต็มที่ของซูเปอร์ไซย่า 3 เบจิต้าจึงออกไปสู้กับจอมมารบูเพื่อจะถ่วงเวลาให้โกคูสะสมพลังให้เต็มเปี่ยม เบจิต้าถูกบูเล่นงานแต่โกคูไม่สามารถสะสมพลังได้ตามที่คาดไว้ ทันใดนั้นซาตานที่ไม่ได้ไปกับพวกเด็นเด้ออกมาท้าทายบู(ซาตานคิดว่าตนเองอยู่ในความฝัน) บูจะเข้ามาเล่นงานซาตานแต่เกิดสิ่งผิดปกติกับบู บูเล่นงานซาตานไม่ได้จนกระทั่งคายบูตัวอ้วนออกมาและทั้ง 2 ก็ต่อสู้กันแต่บูอ้วนมีพลังน้อยกว่าบูตัวเล็กจึงโดนเล่นงาน พลังของโกคูลดลงจนคืนร่างเดิมเนื่องจากใช้พลังมากเกินไป เบจิต้ามีความคิดที่จะให้พวกเด็นเด้ไปดาวนาเม็กดวงใหม่เพื่อรวบรวมดราก้อนบอลขอพรให้โลกกลับมาเป็นเหมือนเดิมและคืนชีพให้ชาวโลกทุกคนนับตั้งแต่พวกบาบิดี้มาบุกโลกยกเว้นคนชั่ว อย่างไรก็ตามเบจิต้าสามารถคืนชีพได้เนื่องจากเทพมังกรโปลุนก้าไม่คิดว่าเบจิต้าเป็นคนชั่ว โลกกลับมาเป็นเหมือนเดิมและชาวโลกทุกคนรวมถึงพวกโกฮังคืนชีพด้วยพรของดราก้อนบอลบนดาวนาเม็ก แผนการณ์ที่แท้จริงของเบจิต้าคือต้องการให้โกคูใช้ลูกแก้วพลัง การรวบรวมพลังจะไม่สำเร็จหากไม่ได้มร.ซาตานเป็นกระบอกเสียงไปยังชาวโลกทุกคนที่ยังศรัทธาในตัวซาตานและให้ส่งพลังมาช่วยสร้างเป็นลูกแก้วพลัง ลูกแก้วพลังได้รับพลังจนเต็มเปี่ยมและโจมตีใส่บู แต่โกคูไม่มีพลังพอที่จะยิงลูกแก้วพลังที่มีพลังมหาศาลนี้ได้ หากแต่ยังมีพรของดราก้อนบอลเหลืออีกหนึ่งข้อทำให้โกคูได้รับการฟื้นพลัง ก่อนที่จะโจมตีครั้งสุดท้ายโกคูได้บอกกับบูว่าชาติหน้าขอให้เกิดมาเป็นคนดีและได้พบกันอีกเพื่อมาสู้กัน โกคูใช้พลังของลูกแก้วพลังถล่มบูอย่างราบคาบ ก่อนที่พวกโกคูจะกลับมาที่โลก ซาตานขอให้ไว้ชีวิตบูตัวอ้วนเนื่องจากเป็นเพื่อนกับตนและมั่นใจว่าบูอ้วนเป็นคนดี จากนั้นทุกคนก็กลับมาที่โลกและได้พบกับครอบครัวและมิตรสหายกันอีกครั้ง ต่อมาได้ใช้ดราก้อนบอลขอพรให้ชาวโลกลืมความทรงจำที่เกี่ยวกับบูไปจนหมด(ยกเว้นพวกโกคู) เพื่อให้บูสามารถใช้ชีวิตร่วมกับชาวโลกได้ โลกจึงสงบสุขเรื่อยมา เวลาผ่านไป 10 ปี โกคู เบจิต้า ทรังคซ์ โกเทนและ"ปัง"หลานสาวของโกคู ได้เข้าร่วมงานประลองเจ้ายุทธภพ โดยในงานนี้โกคูตั้งใจมากที่จะเข้าร่วมเพราะได้พบกับบูที่กลับชาติมาเกิดซึ่งก็คือ"อูบุ" เด็กน้อยอายุ 10 ปี โกคูและอูบุต่อสู้กันจนโกคูมั่นใจแล้วว่าคือบูกลับชาติมาเกิดแต่ยังไม่สามารถควบคุมพลังได้ โกคูได้ร่ำลากับทุกคนและพาอูบุไปฝึกฝนเพื่อที่จะเป็นนักสู้ปกป้องโลกต่อไปเพลงประกอบเพลงประกอบ. - เพลงเปิด (Opening Theme)1. ตอนที่ 1-199 เพลง "CHA-LA HEAD-CHA-LA" ขับร้องโดย ฮิโรโนบุ คาเงยามะ 2. ตอนที่ 200-291 เพลง "WE GOTTA POWER" ขับร้องโดย ฮิโรโนบุ คาเงยามะ - เพลงปิด (Ending Theme)1. ตอนที่ 1-199 เพลง "เดเตะโค่ย โทบิคิริ เซ็นไคพาวเวอร์!" (でてこいとびきりZENKAIパワー!) ขับร้องโดย MANNA 2. ตอนที่ 200-291 เพลง "โบคุทาจิ วะ เทนชิ ดัตตะ" (僕達は天使だった) ขับร้องโดย ฮิโรโนบุ คาเงยามะ 3. ตอนพิเศษ ทีวีสเปเชียล : ศึกสุดท้ายที่ต้องสู้อย่างเดียวดาย ~พ่อของโงคู นักรบ Z ผู้ท้าทายต่อฟรีเซอร์~ (TVSP・たったひとりの最終決戦～フリーザに挑んだZ戦士 孫悟空の父～) เพลง "ฮิคาริ โนะ ทาบิ" (光の旅) ขับร้องโดย ฮิโรโนบุ คาเงยามะ, KUKO 4. ตอนพิเศษ ทีวีสเปเชียล : ต่อต้านความสิ้นหวัง!! สุดยอดนักรบที่เหลืออยู่ โงฮังและทรังคซ์ (TVSP・絶望への反抗!! 残された超戦士・悟飯 とトランクス) เพลง "อาโออิ คาเซะ โนะ โฮป" (青い風のHOPE) ขับร้องโดย ฮิโรโนบุ คาเงยามะ - เพลงประกอบในเรื่อง- ตอนที่ 20 เพลง "ชูระอิโระ โนะ เซนชิ" (修羅色の戦士) ขับร้องโดย โคจิ คายะ - ตอนที่ 138 เพลง "มายน์พาวเวอร์...คิ..." (MIND POWER…気…) ขับร้องโดย ฮิโรโนบุ คาเงยามะ, ยูกะ ซาโต้） - ตอนที่ 184 เพลง "อุนเม โนะ ฮิ ~ทามาชี่ vs ทามาชี่~ (運命の日～魂vs魂～) ขับร้องโดย ฮิโรโนบุ คาเงยามะ - ตอนพิเศษ ทีวีสเปเชียล : ศึกสุดท้ายที่ต้องสู้อย่างเดียวดาย ~พ่อของโงคู นักรบ Z ผู้ท้าทายต่อฟรีเซอร์~ เพลง "โซลิดสเตท สเคาเตอร์" (ソリッドステート・スカウター) ขับร้องโดย TOKIO บรรเลงดนตรีโดย Dragon Majic Orchestra</doc>
