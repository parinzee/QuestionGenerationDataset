<doc id="310207" url="https://th.wikipedia.org/wiki?curid=310207" title="พยาธิใบไม้ในตับเอเชียตะวันออกเฉียงใต้">พยาธิใบไม้ในตับเอเชียตะวันออกเฉียงใต้ พยาธิใบไม้ตับเอเชียตะวันออกเฉียงใต้ ( ชื่อวิทยาศาสตร์:Opisthorchis viverrini ) เป็นปรสิตพยาธิใบไม้จากสกุล Opisthorchiidae ที่มีผลต่อบริเวณท่อน้ำดี การติดเชื้อมักเกิดจากการทานปลาน้ำจืดมีเกล็ดแบบสุก ๆ ดิบ ๆ เป็นสาเหตุของโรคพยาธิใบไม้ตับ การติดเชื้อ Opisthorchis viverrini และเป็นปัจจัยเสี่ยงให้เกิดมะเร็งท่อน้ำดีได้ Opisthorchis viverrini เป็นหนึ่งในสามสปีชีส์ในสกุล Opisthorchiidae ที่มีความสำคัญทางการแพทย์มากที่สุด ร่วมกับ Clonorchis sinensis และ Opisthorchis felineus อันที่จริง O. viverrini และ C. sinensis สามารถก่อมะเร็งในมนุษย์ได้ และสำนักวิจัยมะเร็งระหว่างประเทศ (IARC) จัดให้เป็นสารก่อมะเร็งชีวภาพกลุ่ม 1 ในปี 2552 O. viverrini ประจำถิ่นทั่วประเทศไทย ลาว เวียดนามและกัมพูชา ในภาคเหนือของประเทศไทย มีพยาธินี้กระจายอย่างกว้างขวาง และมีความชุกของโรคในมนุษย์สูง ขณะที่อัตราความชุกของโรกในภาคกลางมีน้อยกว่า ไม่มีโรคพยาธิใบไม้ตับที่มีสาเหตุจาก Opisthorchis viverrini ในภาคใต้ของประเทศ โฮสต์ตัวกลางของพยาธินี้ เช่น หอยไซ เป็นหอยน้ำจืดขนาดเล็ก จัดอยู่ในจีนัส Bithyniaการค้นพบ การค้นพบ. พยาธิใบไม้ในตับเอเชียตะวันออกเฉียงใต้ถูกอธิบายครั้งแรกโดย เอ็ม.เจ.โพลิเอ นักปรสิตวิทยาชาวฝรั่งเศส หลังพบมันในเสือปลาที่จับมาจากเอเชียตะวันออกเฉียงใต้ซึ่งตายในสวนสัตว์ที่ติดกับพิพิธภัณฑ์ประวัติศาสตร์ธรรมชาติแห่งชาติในกรุงปารีส และตั้งชื่อว่า Distomum viverriniภาพ</doc>
