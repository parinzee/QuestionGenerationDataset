<doc id="50685" url="https://th.wikipedia.org/wiki?curid=50685" title="ซีเปีย (วงดนตรี)">ซีเปีย (วงดนตรี) ซีเปีย () เป็นวงดนตรีไทย ในกลุ่มนักร้องแนวออลเทอร์นาทิฟประวัติการก่อตั้งวง ประวัติ. การก่อตั้งวง. ซีเปียก่อตั้งโดย 2 สมาชิก คือ เจษฎา สุขทรามร และ ภานุ กันตะบุตร โดยชื่อวงนำมาจากสีซีเปีย อันเป็นสีประจำคณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง สถาบันที่เจษฎาศึกษาเล่าเรียนอยู่ในเวลานั้น ซีเปียเป็นที่รู้จักจากเพลง "เกลียดตุ๊ด" และ "เดทก็อด" ในสมัยยุคออลเทอร์นาทิฟเฟื่องฟู ด้วยเนื้อหาบทเพลงที่รุนแรง เสียดสีสังคม ทำให้กลายมาเป็นเอกลักษณ์ของวง จนซีเปียกลายมาเป็นแรงบัลดาลใจให้กับวงใต้ดินหลายๆ วงในเวลาต่อมาก้าวสู่วงการดนตรี ก้าวสู่วงการดนตรี. ในปี พ.ศ. 2537 ซีเปียได้ออกอัลบั้มแรกคืออัลบั้ม เกลียดตุ๊ด อันเป็นผลงานสร้างชื่อให้กับวงซีเปียเป็นอย่างมาก จากเพลง "เกลียดตุ๊ด" และ "เดทก็อด" อัลบั้มนี้สามารถทำยอดขายได้จำนวนมาก แต่กลับโดนโกงรายได้ พร้อมกับถูกแอบอ้างแสดงความเป็นเจ้าของเพลงจากคนใกล้ตัว ในปีต่อมา ซีเปีย เข้าสังกัดค่ายเบเกอรี่มิวสิค และมีเพิ่มสมาชิกอีก 2 คน ได้แก่ เอกพงศ์ เชิดธรรม และ ทวิพล สุดารา สืบเนื่องจากทั้งสองนั้นมีชื่อเล่นว่า เอก จึงกลายมาเป็นอัลบั้ม ทูเอกส์ อันหมายถึงสองเอก ด้วยความที่ถูกดูถูกในเรื่องของฝีมือจากอัลบั้มชุดที่แล้ว ซีเปียจึงแสดงความสามารถทางดนตรีอย่างสุดฝีมือในอัลบั้มนี้ โดยมีการนำเสนอเนื้อหาของเพลงแบบใหม่ๆ และได้รับการยกย่องว่าเป็นอัลบั้มที่ดีที่สุดของวง และเป็นหนึ่งในอัลบั้มร็อกยอดเยี่ยมตลอดกาลของไทย นอกจากนี้ซีเปียได้ออกอัลบั้มบันทึกการแสดงสดในชื่อว่า เดอะเลดีออร์นแอนด์ทูเอกส์ ซึ่งบันทึกจากการแสดงคอนเสิร์ตร่วมกับอรอรีย์ ซึ่งมียอดขายอัลบั้มไม่ตรงตามเป้าหมาย จึงยุติการร่วมงานกับเบเกอรี่มิวสิค ปัจจุบันภานุ กันตะบุตร ไปเล่นเบสให้กับวง ทีโบน ส่วน เจษฎา สุขทรามร และเพื่อนๆ ต่างแยกย้ายไปทำงานการกลับมาของซีเปีย การกลับมาของซีเปีย. ต่อมา ในปี พ.ศ. 2543 หลังจากที่ประสบสภาวะเศรษฐกิจฟองสบู่แตก ซีเปียได้กลับมาอีกครั้งพร้อมกับดนตรีแบบดั้งเดิมในอัลบั้ม ไม่ต้องใส่ถุง แสดงถึงความบ้าระห่ำของวงที่ยังคงไม่เปลี่ยนไป ความดิบของดนตรีทำให้ซีเปียกลับมาเป็นที่นิยมอีกครั้ง เพลง "อยากอยู่กับเธอทั้งคืน" ที่ร่วมกับ พิจิกา จิตตะปุตตะ ได้ขึ้นชาร์ตแฟตเรดิโอ (104.5 เอฟเอ็ม) ทำให้ซีเปียได้จัดคอนเสิร์ตของวง ชื่อว่า "เล็ก ชิ้น สด ซีเปีย ไม่เชื่ออย่าตุ๊ดตู่" ที่โรงงานยาสูบเก่า เมื่อวันที่ 27 พฤษภาคม พ.ศ. 2544 และได้นำอัลบั้ม เกลียดตุ๊ด มาวางขายใหม่อีกครั้งการแยกย้ายของซีเปีย การแยกย้ายของซีเปีย. ในปี พ.ศ. 2545 เจษฎา สุขทรามร ได้ร่วมมือกับเพื่อนๆออกอัลบั้ม โอ๋ โมเดลลิ่ง แนะนำศิลปินใหม่ๆให้ผู้ฟังได้รู้จักกัน ซีเปีย และ โอ๋โมเดลลิ่ง ได้ร่วมกันแสดงในคอนเสิร์ตครั้งใหญ่ เมื่อวันที่ 3 พฤศจิกายาน พ.ศ. 2545 ในงานไฮเนเกนแฟตเฟสติวัล ครั้งที่ 2 ( ณ ห้างสรรพสินค้า อิมพิเรียล ลาดพร้าว การแสดงสดครั้งนี้นับว่าเป็นครั้งสุดท้ายของวง ทุกๆคนต่างแยกย้ายกันไปเป็นครั้งสุดท้าย เจษฎา สุขทรามร ร่วมกับ พิจิกา จิตตะปุตตะ ตั้งวง ดูบาดู ในสังกัด ก้านคอคลับ ปัจจุบันเขาได้เขามาบริหารค่ายเพลงใหม่ในเครือแกรมมี่ ชื่อ สนามหลวงการดนตรี และอำนวยการผลิตให้กับศิลปินต่างๆ ส่วน เอกพงศ์ เชิดธรรม เข้าร่วมกับวง เครสเชนโด้ สังกัดค่ายเบเกอรี่มิวสิคผลงานอัลบั้มผลงาน. อัลบั้ม. - Two Eggs (1 พฤศจิกายน พ.ศ. 2538) - ไม่ต้องใส่ถุง (พ.ศ. 2543)อีพีและซิงเกิลอีพีและซิงเกิล. - เกลียดตุ๊ด (พ.ศ. 2537) - เหี้ยครองเมือง (พ.ศ. 2554)บันทึกการแสดงสดบันทึกการแสดงสด. - เล็ก ชิ้น สด (พ.ศ. 2544) - Sepia & O Modeling Live Concert (พ.ศ. 2546)อัลบั้มรวมเพลง และผลงานอื่นๆอัลบั้มรวมเพลง และผลงานอื่นๆ. - บัตรการแสดงสด The Lady Orn & Two Eggs ร่วมกับ อรอรีย์แหล่งที่มา</doc>
