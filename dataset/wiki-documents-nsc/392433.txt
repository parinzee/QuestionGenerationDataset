<doc id="392433" url="https://th.wikipedia.org/wiki?curid=392433" title="กองทัพอากาศลิเบียเสรี">กองทัพอากาศลิเบียเสรี กองทัพอากาศลิเบียเสรี () เป็นกองทัพอากาศของสภาถ่ายโอนอำนาจแห่งชาติ กลุ่มของบุคลากรทหารแปรพักตร์และอากาศยานที่ถูกยึดได้ซึ่งภักดีต่อกำลังต่อต้านกัดดาฟี ในสงครามกลางเมืองลิเบีย พ.ศ. 2554ปฏิบัติการ ปฏิบัติการ. วันที่ 13 มีนาคม พ.ศ. 2554 อาลี อัตติยา นาวาอากาศเอกแห่งกองทัพอากาศลิเบียที่สนามบินทหารมาติกา ใกล้กับกรุงทริโปลี แปรพักตร์และเข้ากับการปฏิวัติ ซึ่งเป็นการอ้างถึงการมีบุคลากรกองทัพอากาศของกำลังต่อต้านกัดดาฟีเป็นครั้งแรก หลังจากนั้น เมื่อวันที่ 16 มีนาคม เครื่องบินขับไล่เจ็ตมิก-21 มากถึงสี่ลำลงจอดที่สนามบินเบงกาซีและเข้ากับฝ่ายกบฏ กองทัพอากาศลิเบียปรากฏตัวเป็นครั้งแรกเมื่อวันที่ 15 มีนาคม โดยเปิดฉากโจมตีด้วยเครื่องบินมิก-23 และเฮลิคอปเตอร์ จมเรือรบฝ่ายนิยมกัดดาฟีลงได้สองลำนอกชายฝั่งตะวันออกใกล้กับแนวรบของยุทธการทางบกที่อัจดาบิยา ก่อนหน้านั้น อากาศยานเดียวกันยังทิ้งระเบิดรถถังฝ่ายรัฐบาลไม่ทราบจำนวนแน่นอนใกล้กับเบรกาและอัจดาบิยา วันที่ 19 มีนาคม มิก-23ยูบี ถูกยิงตกระหว่างยุทธการเบงกาซีครั้งที่สอง รายงานสื่อในตอนแรกเป็นไปด้วยความสับสน กระทั่งโฆษกยืนยันว่าเครื่องบินลำดังกล่าวเป็นของฝ่ายกบฏ โฆษกฝ่ายนิยมกัดดาฟีว่า กบฏละเมิดเขตห้ามบินของสหประชาชาติ อย่างไรก็ตาม โฆษกฝ่ายกบฏอ้างว่าอากาศยานลำนั้นถูกยิงตกโดยกำลังนิยมกัดดาฟี ท้ายที่สุด บีบีซีนิวส์รายงานเมื่อวันที่ 20 มีนาคม ว่า อากาศยานกบฏดังกล่าวถูกยิงตกโดยฝ่ายเดียวกัน และนักบินเสียชีวิตเพราะดีดตัวออกจากเครื่องไม่ทัน วันที่ 9 เมษายน เฮลิคอปเตอร์เอ็มไอ-25เดี่ยวของฝ่ายกบฏถูกพบว่าบินอยู่เหนืออัจดาบิยา อันเป็นการละเมิดเขตห้ามบินของสหประชาชาติ มีการอ้างว่าเครื่องบินดังกล่าวถูกยิงตกโดยฝ่ายรัฐบาล วันเดียวกัน เครื่องบินขับไล่มิก-23 ของฝ่ายกบฏถูกสกัดกั้นโดยอากาศยานนาโตและนำกลับสู่ฐาน วันที่ 27 มิถุนายน พ.ศ. 2554 เครื่องบินมิก-21 สามลำของกองทัพอากาศลิเบียเสรี เป็นแบบสองที่นั่งหนึ่งลำ และที่นั่งเดี่ยวสองลำ ถูกถ่ายภาพได้เหนือสนามบินเบนินาในเบงกาซี ซึ่งอาจเป็นไปได้ว่าเป็นการฝึกซ้อมหรือภารกิจบินผ่าน แต่การบินดังกล่าวชัดเจนว่าละเมิดการบังคับใช้เขตห้ามบินของสหประชาชาติ เว้นเสียแต่ว่าได้รับความยินยอมก่อนหน้านั้นแล้ว ในความขัดแย้งระยะต่อมา เมื่อสะเบียงถูกส่งลงไปยังพื้นที่ของลิเบียที่ถูกปิดล้อมโดยฝ่ายนิยมกัดดาฟี เครื่องบินเจ็ตขับไล่มิก 21 ภายใต้การควบคุมของฝ่าย ต่อต้านคุ้มครองเครื่องบินเสบียงจากการโจมตีของฝ่ายรัฐบาล โดยนาโตปรากฏว่าแสร้งทำเป็นไม่รู้ไม่เห็นการละเมิดเขตห้ามบินนี้</doc>
