<doc id="59296" url="https://th.wikipedia.org/wiki?curid=59296" title="บีอีซีเวิลด์">บีอีซีเวิลด์ บริษัท บีอีซี เวิลด์ จำกัด (มหาชน) เป็นบริษัทแม่ของกลุ่มบริษัทบีอีซี เวิลด์ ก่อตั้งขึ้นเมื่อปี พ.ศ. 2538 โดยรวบรวมบริษัทในกลุ่มมาลีนนท์ ซึ่งเป็นธุรกิจเกี่ยวกับการออกอากาศสื่อ การผลิตสื่อโฆษณา การผลิตรายการโทรทัศน์ และการจัดหารายการโทรทัศน์ เข้าด้วยกัน บมจ.บีอีซี เวิลด์ มีสำนักงานใหญ่ตั้งอยู่ที่ ชั้น 2, 3, 8, 9 และ 30-34 ของอาคารมาลีนนท์ทาวเวอร์ เลขที่ 3199 ถนนพระรามที่ 4 แขวงคลองตัน เขตคลองเตย กรุงเทพมหานคร ปัจจุบันมีทุนจดทะเบียน 2,000 ล้านบาท แบ่งออกเป็นหุ้นสามัญ 2,000 ล้านหุ้น มูลค่าหุ้นที่ตราไว้ หุ้นละ 1 บาท โดยหุ้นของบริษัทฯ เริ่มทำการซื้อขายในตลาดหลักทรัพย์แห่งประเทศไทย มาตั้งแต่วันที่ 18 กรกฎาคม พ.ศ. 2539 และใช้ชื่อย่อว่า BEC ซึ่งจนถึงวันที่ 31 ธันวาคม พ.ศ. 2553 กลุ่มบีอีซีเวิลด์ มีพนักงานรวมทั้งสิ้น 1,895 คนผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 6 มกราคม พ.ศ. 2556บริษัทในกลุ่มบีอีซีเวิลด์ บริษัทในกลุ่มบีอีซีเวิลด์. จนถึงเดือนมีนาคม พ.ศ. 2548 มีบริษัทที่อยู่ในเครือของกลุ่มบีอีซี เวิลด์ รวมทั้งหมด 27 บริษัท สามารถจำแนกตามลักษณะของกิจการธุรกิจ ได้ดังนี้กลุ่มธุรกิจดำเนินการออกอากาศและสื่อโฆษณากลุ่มธุรกิจดำเนินการออกอากาศและสื่อโฆษณา. - กลุ่มธุรกิจโทรทัศน์- บริษัท บางกอกเอ็นเตอร์เทนเม้นต์ จำกัด - ดำเนินธุรกิจบริหารสถานีวิทยุโทรทัศน์ไทยทีวีสีช่อง 3 อสมท ซึ่งบริษัทฯ ทำสัญญาร่วมกิจการส่งโทรทัศน์สีกับ บริษัท อสมท จำกัด (มหาชน) ถึงเดือนมีนาคม พ.ศ. 2563 โดยที่บริษัทฯเป็นเจ้าของเวลาออกอากาศทั้งหมด และทำหน้าที่จัดผังรายการให้เหมาะสมและทันสมัยอยู่เสมอ เพื่อเป้าหมายในการมีผู้ชมสูงสุดตลอดเวลา - บริษัท บีอีซี-มัลติมีเดีย จำกัด - เป็นบริษัทผู้ถือใบอนุญาตประกอบการช่องโทรทัศน์ในระบบดิจิทัลจาก กสทช.​ และดำเนินธุรกิจบริหารช่องโทรทัศน์แบบไม่ใช้คลื่นความถี่จำนวนสามช่องสามประเภทได้แก่ ช่องความละเอียดสูง "ช่อง 3 เอชดี ช่อง 33" ซึ่งเป็นช่องที่ออกอากาศเนื้อหาจากสถานีวิทยุโทรทัศน์ไทยทีวีสีช่อง 3 แบบคู่ขนานจากความยินยอมของ กสท. ช่องความละเอียดปกติ "ช่อง 3 เอสดี ช่อง 28" และ ช่องสำหรับเด็กและครอบครัว "ช่อง 3 แฟมิลี่ ช่อง 13"- กลุ่มธุรกิจวิทยุ- บริษัท บางกอกเอ็นเตอร์เทนเม้นต์ จำกัด - ดำเนินการบริหารสถานีวิทยุ อสมท เอฟเอ็ม 105.5 เมกะเฮิรตซ์ ตามสัญญาเช่าเวลาโฆษณาและจัดรายการ ในสัญญาร่วมกิจการส่งโทรทัศน์สี กับ บริษัท อสมท จำกัด (มหาชน) ถึงวันที่ 31 มกราคม พ.ศ. 2563 (ปัจจุบัน คือ อีซี่ เอฟเอ็ม 105.5) - บริษัท ยูแอนด์ไอคอร์ปอเรชัน จำกัด - ดำเนินการบริหารสถานีวิทยุกระจายเสียงแห่งประเทศไทย กรมประชาสัมพันธ์ เอฟเอ็ม 95.5 เมกะเฮิรตซ์ (95.5 เวอร์จิ้น ฮิทซ์) - บริษัท บีอีซี-เทโรเรดิโอ จำกัด - ดำเนินการจำหน่ายเวลาโฆษณา และเป็นที่ปรึกษาในการพัฒนารายการ- กลุ่มธุรกิจอินเทอร์เน็ต และ โทรศัพท์มือถือ- บริษัท บีอีซีไอคอร์ปอเรชั่น จำกัด - บริษัท บีอีซีมัลติมีเดีย จำกัด - บริษัท บีอีซี-เทโรคอมคอม จำกัด - ดำเนินธุรกิจเป็นตัวแทนขายสื่อโฆษณาบนหน้าจอโทรศัพท์เคลื่อนที่ ผ่านเครือข่ายผู้ให้บริการโทรศัพท์เคลื่อนที่ในประเทศไทย- กลุ่มธุรกิจการสื่อสารผ่านดาวเทียม (กำลังดำเนินการ)- บริษัท บางกอก แซทเทิลไลท์ แอนด์ เทเลคอมมิวนิเคชั่น จำกัด - โครงการดำเนินธุรกิจรับ-ส่งสัญญาณผ่านระบบดาวเทียม - บริษัท แซทเทิลไลท์ทีวีบรอดแคสติ้ง จำกัด - โครงการดำเนินธุรกิจโทรทัศน์ผ่านดาวเทียม - เกสมชัยกลุ่มธุรกิจดำเนินการจัดหา-ผลิตรายการ และจัดจำหน่ายรายการกลุ่มธุรกิจดำเนินการจัดหา-ผลิตรายการ และจัดจำหน่ายรายการ. - กลุ่มธุรกิจจัดหา-ผลิตและจัดจำหน่ายรายการบันเทิงและสารคดี- บริษัท บีอีซีเวิลด์ จำกัด (มหาชน) - บริษัท รังสิโรตม์วนิช จำกัด - ผลิตรายการประเภทละคร - บริษัท นิวเวิลด์โปรดักชั่น จำกัด - ผลิตรายการประเภทละคร - บริษัท บีอีซี อินเตอร์เนชั่นแนล ดิสทริบิวชั่น จำกัด - บริษัท ทีวีบีทรีเน็ทเวอร์ค จำกัด - จัดหารายการประเภทภาพยนตร์จีน และ เอเชียตะวันออก - บริษัท บางกอกเทเลวิชั่น จำกัด - บริษัท แฮฟเอกู๊ดดรีม จำกัด - บริษัท บีอีซี-เทโร เอ็นเตอร์เทนเม้นท์ จำกัด (มหาชน)- บางกอกดรามา - หน่วยธุรกิจย่อยของบีอีซี-เทโร ดูแลรายการประเภทละคร และรายการข่าว - บางกอกทีวี - หน่วยธุรกิจย่อยของบีอีซี-เทโร ดูแลรายการโทรทัศน์ประเภทอื่นๆ- กลุ่มธุรกิจภาพยนตร์- ฟิล์มบางกอก - หน่วยธุรกิจย่อยของบีอีซี-เทโร ดำเนินการผลิตและทำตลาดภาพยนตร์ไทยในต่างประเทศ - เฉลิมไทยสตูดิโอ - หน่วยธุรกิจย่อยของบีอีซี-เทโร ดำเนินการทำตลาดภาพยนตร์ในประเทศ- กลุ่มธุรกิจผลิตรายการแสดง ส่งเสริมการจำหน่ายเพลง และจัดกิจกรรมรณรงค์ต่างๆ- บริษัท บีอีซี-เทโร เอ็นเตอร์เทนเม้นท์ จำกัด (มหาชน) - ดำเนินการผลิต และบริหารงานการแสดงคอนเสิร์ต การแสดงจากต่างประเทศ รายการกีฬา และรับจ้างจัดกิจกรรมรณรงค์ต่าง ๆ งานส่งเสริมการตลาดเกี่ยวกับธุรกิจกีฬาและบันเทิง - บริษัท ไอเอ็มจี บีอีซี-เทโร สปอร์ตสแอนด์เอ็นเตอร์เทนเม้นท์ จำกัด - ดำเนินการสร้างสรรค์และผลักดันการจัดอีเว้นท์กีฬา และแฟชั่นระดับโลกในประเทศไทยให้ชัดเจนมากยิ่งขึ้น - บริษัท แฮฟเอกู๊ดดรีม จำกัด - บริษัท บีอีซี-เทโร ทรู วิชั่นส์ จำกัด - บริหารจัดการกิจกรรมต่างๆ และ/หรือ การเป็นผู้ผลิตรายการ - บริษัท บีอีซี-เทโร ซีเนริโอ จำกัด - ดำเนินการจัดแสดงละครบนเวที - บริษัท ไทยทิคเก็ตเมเจอร์ จำกัด - บริการผลิตโฆษณาประชาสัมพันธ์ บริการรับจอง และจำหน่ายบัตรเข้าชมการแสดง และให้บริการขายตั๋วรถยนต์โดยสาร - บริษัท บีอีซี-เทโร ศาสน จำกัด - ดำเนินการบริหาร และจัดการสโมสรฟุตบอล- กลุ่มธุรกิจต่อเนื่องและสนับสนุน- บริษัท บีอีซีไอทีโซลูชัน จำกัด - ดำเนินธุรกิจให้บริการสารสนเทศภายในสำนักงาน - บริษัท บีอีซีแอสเซท จำกัด - ดำเนินธุรกิจถือครองและให้เช่าทรัพย์สิน - บริษัท บีอีซีบรอดแคสติ้งเซ็นเตอร์ จำกัด - ดำเนินธุรกิจให้บริการอุปกรณ์ห้องสตูดิโอ - บริษัท บีอีซีสตูดิโอ จำกัด - โครงการดำเนินธุรกิจให้บริการการผลิตรายการ และให้เช่าสตูดิโอ อุปกรณ์สตูดิโอ เพื่อการผลิต และให้บริการในงานหลังการผลิตรายการ (Post Production) - บริษัท สำนักข่าวบีอีซี จำกัด - ดำเนินธุรกิจผลิตรายการข่าวเพื่อออกอากาศทั้งทางโทรทัศน์ และทางวิทยุ และยังผลิตข่าว เพื่อขายให้กับสำนักข่าวอื่นๆ ด้วย- ธุรกิจที่ กลุ่ม บีอีซี เวิลด์ เข้าร่วมถือหุ้น- บริษัท เวฟเอ็นเตอร์เทนเมนท์ จำกัด (มหาชน) - ดำเนินธุรกิจจัดหาลิขสิทธิ์ละครดังจากไทยทีวีสีช่อง 3 และภาพยนตร์จากค่ายหนังต่างๆ ทั้งในและต่างประเทศ และจำหน่ายในรูปแบบวิดีโอเทป วีซีดีและดีวีดี เพื่อความบันเทิงในที่พักอาศัย โดยกลุ่มบีอีซีเวิลด์ เข้าถือหุ้นร้อยละ 20</doc>
