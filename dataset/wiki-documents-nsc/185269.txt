<doc id="185269" url="https://th.wikipedia.org/wiki?curid=185269" title="ลี กวนยู">ลี กวนยู ลี กวนยู (; พินอิน: Lǐ Guāngyào, หลี่ กวงเย่า; 16 กันยายน พ.ศ. 2466 — 23 มีนาคม พ.ศ. 2558) เป็นนักการเมืองชาวสิงคโปร์อีกทั้งยังเป็นนายกรัฐมนตรีสิงคโปร์คนแรกซึ่งปกครองประเทศเป็นเวลาสามทศวรรษ เขาได้รับการยอมรับอย่างกว้างขวางว่าเป็นบิดาผู้ก่อตั้งประเทศสิงคโปร์สมัยใหม่ เขาเป็นผู้ร่วมก่อตั้งและเลขาธิการพรรคกิจประชาชน (People's Action Party) คนแรก และนำพรรคชนะการเลือกตั้งแปดครั้งตั้งแต่ปี 2502 ถึง 2533 และควบคุมการแยกสิงคโปร์จากประเทศมาเลเซียในปี 2508 และการแปลงจากด่านอาณานิคมค่อนข้างด้อยพัฒนาซึ่งไม่มีทรัพยากรธรรมชาติเป็นเสือเอเชีย "โลกที่หนึ่ง" ในกาลต่อมา เขาเป็นบุคคลการเมืองที่ทรงอิทธิพลที่สุดในทวีปเอเชียคนหนึ่ง นายกรัฐมนตรีสิงคโปร์คนที่สอง โก๊ะ จ๊กตง แต่งตั้งเขาเป็นรัฐมนตรีอาวุโสในปี 2533 เขาดำรงตำแหน่งที่ปรึกษารัฐมนตรีที่ปรึกษา ตั้งโดยบุตรของเขา ลี เซียนลุง เมื่อลี เซียนลุงเป็นนายกรัฐมนตรีคนที่สามของประเทศในเดือนสิงหาคม 2547 ด้วยตำแหน่งรัฐมนตรีติดต่อกันเป็นเวลากว่า 50 ปีของเขา ลียังเป็นรัฐมนตรีที่รับราชการนานที่สุดในประวัติศาสตร์คนหนึ่ง เมื่อวันที่ 14 พฤษภาคม 2554 ลีและโก๊ะประกาศเกษียณจากคณะรัฐมนตรีหลังการเลือกตั้งทั่วไปปี 2554 แต่ลียังเป็นสมาชิกรัฐสภา ลีถูกรับเข้าโรงพยาบาลด้วยโรคปอดบวมที่โรงพยาบาลสิงคโปร์ตั้งแต่เดือนกุมภาพันธ์ 2558 ขณะติดเครื่องช่วยหายใจกล อาการของเขาเมื่อวันที่ 21 มีนาคมทรุดลงหลังป่วยอย่างหนักและเขาถึงแก่อสัญกรรมเมื่อวันที่ 23 มีนาคมประวัติ ประวัติ. ลี กวนยูเกิดเมื่อวันที่ 16 กันยายน พ.ศ. 2466 เป็นบุตรชาวจีนอพยพรุ่นที่ 3 ที่อพยพมาจากมณฑลฮกเกี้ยนใน ประเทศจีน ลี กวนยูเกิดในสิงคโปร์ โดยในขณะนั้นสิงค์โปรเป็นประเทศอาณานิคมของอังกฤษ อีกทั้งตัวของลี กวนยูยังอิทธิพลจากอาชีพของบรรพบุรุษซึ่งทำให้ลี กวนยูคุ้นเคยกับภาษาอังกฤษ และได้เข้าศึกษาที่ “Raffles College” ทำให้ลี กวนยูได้รับการปลูกฝังแนวความคิดตามแบบชาวตะวันตก และ ลี กวนยูยังได้รับปริญญาด้านกฎหมายจากมหาวิทยาลัย Cambridge หลังจากนั้นลี กวนยูก็ได้มีโอกาสศึกษาด้านเศรษฐศาสตร์ที่ประเทศอังกฤษในช่วงหลังสงครามโลกครั้งที่ 2วัฒนธรรมสมัยนิยมภาพยนตร์ วัฒนธรรมสมัยนิยม. ภาพยนตร์. พ.ศ. 2558 - ภาพยนตร์ 1965 เป็นหนังอิงประวัติศาสตร์ของสิงค์โปร์และเพื่อฉลองวาระการก่อตั้งประเทศสิงค์โปร์ครบรอบ 50 ปี โดยเป็นการเล่าเรื่องการจัดการประเทศในช่วง พ.ศ. 2508 ของรัฐบาล ลีกวนยูและยังเป็นแบบแผนสิงคโปร์ที่ใช้มาจนถึงทุกวันนี้</doc>
