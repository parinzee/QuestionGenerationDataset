<doc id="52784" url="https://th.wikipedia.org/wiki?curid=52784" title="คินดะอิจิ กับคดีฆาตกรรมปริศนา">คินดะอิจิ กับคดีฆาตกรรมปริศนา คินดะอิจิ กับคดีฆาตกรรมปริศนา () เป็นการ์ตูนญี่ปุ่น แนวสืบสวนสอบสวน เรื่องโดย โยซาบุโร่ คานาริ และเซย์มารุ อามางิ ภาพโดย ฟุมิยะ ซาโต้ ตีพิมพ์ในประเทศญี่ปุ่นโดยสำนักพิมพ์โคดันฉะ ตีพิมพ์ในประเทศไทยโดยสำนักพิมพ์วิบูลย์กิจ แปลโดยยูตะ, บี, ชิริว และกาญจนี ต่อมาถูกนำมาสร้างเป็นแอนิเมชันโดยโตเอแอนิเมชัน ในปีพ.ศ. 2540 - 2543 และกลับมาออกอากาศใหม่อีกครั้งในภาครีเทิร์น ในปี พ.ศ. 2557 - ปัจจุบันโครงเรื่อง โครงเรื่อง. ในประเทศญี่ปุ่น คินดะอิจิ กับคดีฆาตกรรมปริศนาลงตีพิมพ์เป็นตอน ๆ ในนิตยสาร โชเน็นแม็กกาซีน ของสำนักพิมพ์โคดันฉะ ตั้งแต่ปีพ.ศ. 2535 และตีพิมพ์รวมเล่มออกจำหน่ายจนถึงตอนนี้เป็นจำนวน 52 เล่ม แบ่งเป็นฉบับ "ไฟล์" 27 เล่ม 19 คดี ฉบับ "เคส" 10 เล่ม 7 คดี ฉบับ "ชุดแฟ้มคดีพิศวง" 6 เล่ม 17 คดี ฉบับ "ชุดสารวัตรอาเคจิ" 2 เล่ม 7 คดี และฉบับ "ชุดไฟล์ฉบับใหม่" 14 เล่ม 8 คดี "ชุดคดีฉลองครบรอบ 20 ปี" 5 เล่ม 3 คดี และฉบับล่าสุด "อาร์" ซึ่งในขณะนี้ 10 เล่ม 8 คดี สำหรับประเทศไทยผู้ได้รับลิขสิทธิ์ในการตีพิมพ์คือสำนักพิมพ์วิบูลย์กิจ เริ่มแรกตีพิมพ์เป็นรายสัปดาห์ในนิตยสาร KC WEEKLY ภายหลังเปลี่ยนเป็นรายสะดวก ตีพิมพ์รวมเล่มออกจำหน่ายแล้ว 75 เล่ม และปัจจุบันสามารถหาอ่านแบบหนังสืออิเล็กทรอนิกส์ (อีบุ๊ค) อย่างถูกกฎหมายผ่านเว็บไซต์ของวิบูลย์กิจ ทั้งแบบรวมเล่ม และตอนรายสัปดาห์ คินดะอิจิ กับคดีฆาตกรรมปริศนาถูกดัดแปลงเป็นการ์ตูนโทรทัศน์ภาคแรก 148 ตอน ในปี พ.ศ. 2540-พ.ศ. 2543 และกลับมาออกอากาศอีกครั้งในปี พ.ศ. 2557 หลังผ่านไป 14 ปี ในชื่อภาครีเทิร์น ซึ่งปัจจุบันออกอากาศไปแล้ว 47 ตอน นอกจากนี้ยังถูกดัดแปลงเป็นภาพยนตร์การ์ตูนในปี พ.ศ. 2539 คดีพิศวง Phantom of The Opera และพ.ศ. 2542 ฆาตกรรมหมู่ในมหาสมุทร นอกจากนี้ยังถูกดัดแปลงเป็นละครชุดถึง 4 เวอร์ชัน คือ พ.ศ. 2538, 2539, 2544 และ2557 และเป็นภาพยนตร์พิเศษทางโทรทัศน์ ในปี พ.ศ. 2548, 2556 และ 2557 นอกจากนี้ยังเคยเป็นภาพยนตร์คือ คดีฆาตกรรมนางเงือกเมืองเซี่ยงไฮ้ (พ.ศ. 2540) คดีในคินดะอิจิ กับคดีฆาตกรรมปริศนา ส่วนใหญ่ดำเนินเรื่องตามรอยวรรณกรรมตระกูลรหัสคดีประเภท whodunnit (ใครเป็นคนทำ), puzzle (ปริศนา) และ cozy (รหัสคดีบุ๋น) กล่าวคือ มีการฆาตกรรม มีปริศนาระหว่างผู้เขียนและผู้อ่าน และมักเกี่ยวพันกับเรื่องราวเหนือธรรมชาติ ส่วนมาเดินตามขนบนิยายของ อกาธา คริสตี้, กัสตง เลอรู, เอส. เอส. แวนไดน์ และจอห์น ดิกสัน คารร์ มีการใช้อุบายแบบ locked room murder (ฆาตกรรมในห้องปิดตาย) อยู่บ่อยครั้ง ในขณะที่ฆาตกรในเรื่องก่อการฆาตกรรมอย่างเลือดเย็นและเหี้ยมโหด มักพบว่าสาเหตุเบื้องหลังการฆาตกรรมบ่อยครั้งเกิดจากการสูญเสียอย่างร้ายกาจที่เกิดกับฆาตกร ที่หลายครั้งทำให้ผู้อ่านสะเทือนใจไปกับฆาตกรมากกว่าผู้ถูกฆาตกรรมเสียอีก ด้วยความยอดเยี่ยมของโครงเรื่อง ทำให้นักวิจารณ์ส่วนใหญ่ ถือว่า คินดะอิจิ กับคดีฆาตกรรมปริศนา เป็นการ์ตูนแนวสืบสวนที่ดีที่สุดในญี่ปุ่น และ ในโลกปัจจุบันเนื้อเรื่อง เนื้อเรื่อง. คินดะอิจิ ฮาจิเมะ ตัวละครหลักของเรื่อง เป็นหลานชายของคินดะอิจิ โคสุเกะ ผู้มีศักดิ์เป็นปู่ ยอดนักสืบชื่อดังในอดีต คินดะอิจิชื่นชอบและมีความสามารถในด้านการสืบสวนสอบสวนเป็นอย่างมาก โดยยืดเอาคินดะอิจิ โคสุเกะ เป็นต้นแบบ มีเพื่อนสนิทในวัยเด็กและเพื่อนร่วมชั้นคือ นานาเสะ มิยูกิ ที่ติดตามคินดะอิจิไปพบกับเรื่องราวคดีฆาตกรรมหลายต่อหลายครั้ง คินดะอิจิถูกมิยูกิ บังคับให้มาเป็นเพื่อนซ้อมละครเรื่อง The Phantom of the Opera ที่โรงละครโอเปร่าที่โรงแรมที่ตั้งอยู่บนเกาะโดดเดี่ยว ต่อมาภายหลังเกิดคดีฆาตกรรมขึ้น ณ สถานที่แห่งนี้ถือเป็นจุดเริ่มต้นของการเป็นนักสืบของคินดะอิจิและได้พบกับสารวัติอาเคจิและผู้หมวดเคนโมจิครั้งแรก หลายต่อหลายครั้งที่เกิดคดีฆาตกรรม คินดะอิจิและมิยูกิจะร่วมอยู่ในเหตุการณ์ด้วยเสมอ ทั้งสารวัตรอาเคจิและหมวดเคนโมจิ ต่างยอมรับในฝีมือด้านการสืบสวนของคินดะอิจิที่ไม่ทิ้งเชื้อสายจากคินดะอิจิ โคสุเกะ ที่ช่วยสามารถคลี่คลายคดีที่เกิดขึ้นได้สำเร็จ ไหวพริบปฏิภาณ สติปัญญาอันเฉียบแหลมที่สามารถมองทะลุถึงแผนการฆาตกรรมของคนร้าย ทำให้คินดะอิจิมีชื่อเสียงในแวดวงตำรวจ และสะดุดตาของนักอาชญากรรมตัวร้ายอย่าง ทากาโต้ โยจิอิ หรือ "นักมายากลจากนรก" ผู้อยู่เบื้องหลังการก่อคดีอาชญากรรมที่เต็มไปด้วยความสวยงาม คินดะอิจิถูกทากาโต้ใช้แผนซ้อนแผนและมายากล หลอกจนหัวปั่นและก่อคดีฆาตกรรมได้สำเร็จ และกลายเป็นศัตรูคู่ปรับในการไขคดีปริศนาฆาตกรรมหลายต่อหลายครั้งตัวละครตัวละครหลักตัวละคร. ตัวละครหลัก. - คินดะอิจิ ฮาจิเมะ (金田一 一) : เด็กนักเรียนชั้นมัธยมปลาย เรียนอยู่โรงเรียนฟุโด หลานชายของยอดนักสืบชื่อดัง คินดะอิจิ โคสุเกะ คินดะอิจิมีความสามารถในด้านการสืบสวนสอบสวน ไขปมปริศนา พิจารณาร่องรอยในสถานที่เกิดเหตุการฆาตกรรมได้อย่างดีเยี่ยม นิสัยซุ่มซ่าม เจ้าชู้และทะลึ่ง มีเพื่อนสนิทในวัยเด็กคือนานาเสะ มิยูกิ คิดะอิจิก็แอบชอบแต่ไม่เปิดเผย ที่คอยช่วยเหลือคินดะอิจิยามมีปัญหา และเป็นกำลังใจสำคัญแก่คินดะอิจิในการไขคดีฆาตกรรม- นานาเสะ มิยูกิ (七瀬 美雪) : เกิดวันที่ 24 พฤศจิกายน (ภาคอะนิเมะ คดีฆาตกรรมบนจอภาพสีเงิน)เพื่อนในวัยเด็กของคินดะอิจิ นิสัยร่าเริง แอบชอบคินดะอิจิแต่ไม่เปิดเผย เรียนเก่งและคอยดูแลช่วยเหลือคินดะอิจิในหลาย ๆ เรื่อง มิยูกิมักติดตามคินดะอิจิไปทุก ๆ ที่และมักพบเห็นเหตุการณ์ฆาตกรรมด้วยกันบ่อยครั้ง หลายครั้งฆาตกรจ้องจะเล่นงานมิยูกิเพราะเป็นจุดอ่อนที่สามารถเอาชนะคินดะอิจิได้ เพราะมิยูกิพูดบางสิ่งที่เกี่ยวข้องกับคดี ซึ่งสามารถทำให้คินดะอิจิไขคดีได้ง่ายขึ้นหลายครั้ง- อาเคจิ เคนโก (明智 健悟) : นายตำรวจหนุ่มแห่งญี่ปุ่น หัวหน้าของผู้หมวดเคนโมจิ เป็นคนนิ่ง ๆ หยิ่ง ๆ และสุขุมรอบคอบ อาเคจิเป็นไม้เบื่อไม้เมากับคินดะอิจิ เมื่อแรกที่ทั้งสองพบกันอาเคจิไม่ชอบใจที่คินดะอิจิมาวุ่นวายกับคดีฆาตกรรม แต่เมื่อคินดะอิจิช่วยเหลือในด้านการคลี่คลายคดีและจับตัวฆาตกรได้สำเร็จ ทำให้อาเคจิยอมรับในฝีมือของคินดะอิจิ- เคนโมจิ อิซามุ (剣持 勇) : นายตำรวจลูกน้องของสารวัตรอาเคจิ เคนโมจิเป็นนายตำรวจที่มีฝีมือในด้านการต่อสู้และเป็นยูโดสายดำ พบกับคินดะอิจิครั้งแรกในการคลี่คลายคดีฆาตกรรมโรงละครโอเปร่า ตอนแรกหมวดเคนโมจิไม่ค่อยชอบขี้หน้าคินดะอิจิสักเท่าไหร่ และต่อมาเมื่อมีคดีเกิดขึ้น เคนโมจิมักจะขอความช่วยเหลือจากคินดะอิจิอยู่เสมอตัวละครรองตัวละครรอง. - อิสึกิ โยสึเกะ (いつき 陽介) : ชื่อจริงของเขาชื่อ คิมูระ ชินสุเกะ เป็นนักข่าวอิสระ พบกับคินดะอิจิครั้งแรกในคดีฆาตกรรมแคมป์เลือด เขาเป็นนักข่าวที่มีแหล่งข้อมูลกว้างขวาง มีความสามารถในการหาข่าวสูง หลายครั้งที่เขามีปัญหาหรือต้องการผู้ช่วยเหลือ มักจะมาหาคินดะอิจิเพื่อขอความช่วยเหลืออยู่เสมอๆ- ซากิ ริวตะ (佐木 竜太) : หรือซากิเบอร์1ตามที่คินดะอิจิเรียก ทึ่งในความเก่งของคินดะอิจิจากคดีฆาตกรรมโรงเรียนสยองขวัญ จึงต้องการติดตามคินดะอิจิในฐานะผู้ช่วย เขาจับพิรุธฆาตกรคนหนึ่งได้และถูกฆ่าตายในตอนคดีฆาตกรรมโรงแรมต่างชาติ ภายหลังเป็นวิญญาณตามตัวคินดะอิจิ คอยมาเตือนเรื่องร้ายให้- ซากิ ริวจิ (佐木 竜二) : น้องของซากิ ริวตะ หรือซากิเบอร์ 2 เขามักจะติดตามคินดะอิจิเพื่อช่วยเหลือโดยการถ่ายกล้องวิดีโออยู่เสมอ ๆ เมื่อมีโอกาส เขาติดตามคินดะอิจิเพราะว่าพี่ชายที่ตายไปแล้วเข้าฝันมาขอร้องเพื่อสืบทอดเจตนารมณ์ของตน- ฮายามิ เรกะ (速水 玲香) : ดารานักแสดงวัยรุ่นชื่อดังที่สุดคนหนึ่ง พบกับคินดะอิจิครั้งแรกในคดีฆาตกรรมปีศาจหิมะ เธอหลงใหลในตัวคินดะอิจิอย่างมากซึ่งสาเหตุมาจากที่คินดะอิจิเคยช่วยเหลือเธอจากการถูกใส่ความว่าเป็นฆาตกรในคดีครั้งนั้น บางทีเธอก็แอบทะเลาะกับมิยูกิเป็นครั้งคราวด้วย- คินดะอิจิ ฟุมิ (金田一 二三) : เป็นลูกพี่ลูกน้องกับคินดะอิจิ นิสัยร่าเริง ปากอย่างใจอย่าง กะล่อน หน้าเงิน ชอบทะเลาะกับคินดะอิจิอยู่เสมอๆ แต่ลึก ๆ แล้วเธอเป็นคนดีมากและเป็นห่วงคินดะอิจิอยู่เหมือนกัน- ทาคาโต้ โยอิจิ (高遠 遙一) : ปรากฏตัวครั้งแรกในตอน คดีฆาตกรรมรถด่วนมายากล (รถด่วนมรณะ) ทาคาโต้ได้ฆ่าคนในคณะมายากลเพื่อล้างแค้นให้กับแม่ที่เป็นเจ้าของคณะซึ่งได้ตายไปแล้ว หลังจากที่คินดะอิจิเผยตัวคนร้ายทาคาโต้ก็โดนจับ คนในคณะที่เหลือจึงจัดการแสดงขึ้นอีกครั้ง และในครั้งนั้นทาคาโต้ได้หนีออกมาจากคุกพร้อมกับทำกับดักในการแสดงมายากลเพื่อฆ่าคนในคณะที่เป็นคนฆ่าแม่ของทาคาโต้ หลังจากนั้นทาคาโต้ก็หลบหนีไปเป็นอาชญากรขึ้นบัญชีดำ ชอบมาปรากฏตัวให้คินดะอิจิเห็นบ่อย ๆ และชอบปลอมตัวเข้ามาสืบสวนคดีแข่งกับคินดะอิจิอีกด้วยรายชื่อตอนภาคมังงะ ช่วงที่ 1ชุดไฟล์ (File) (2535 – 2540)ชุดเคส (Case) (2541 – 2544)ชุดแฟ้มคดีพิศวง (Short File) (2540 – 2543)ชุดสารวัตรอาเคจิ (2543)รายชื่อตอนภาคมังงะ ช่วงที่ 2ชุดไฟล์ฉบับใหม่ (2547 – 2554)ชุดคดีฉลองครบรอบ 20 ปี (2555 – 2556)ชุดรีเทิร์น (R) (2556 – ปัจจุบัน)รายชื่อตอนภาคแยกรายชื่อตอนภาคมังงะ ช่วงที่ 2. รายชื่อตอนภาคแยก. 1. ทาคาโต้กับคดีฆาตกรรมปริศนา (1 เล่ม) 2. คินดะอิจิกับทริปปั่นป่วน (3 เล่ม)รายชื่อตอนภาคอะนิเมะภาคแรกรายชื่อตอนภาคอะนิเมะ. ภาคแรก. - ประเทศญี่ปุ่นออกอากาศทางช่อง สถานีโทรทัศน์นิปปอน เมื่อช่วงปี พ.ศ. 2540 - พ.ศ. 2543 - ประเทศไทยออกอากาศทางช่อง ยูบีซี ฟิล์มเอเชีย เมื่อช่วงปี พ.ศ. 2546 - พ.ศ. 2547ภาครีเทิร์น (R)ภาครีเทิร์น (R). - ประเทศญี่ปุ่นออกอากาศทางช่อง สถานีโทรทัศน์นิปปอน ทุกวันเสาร์ เวลา 17.30-18.00 น. (ตามเวลาประเทศญี่ปุ่น) ตั้งแต่วันที่ 5 เมษายน 2557 - 26 มีนาคม 2559 (ซีซั่น 1-2) - ประเทศไทยออกอากาศทางช่อง 9 เอ็มคอตเอชดี วันเสาร์ 10.00-10.30 และวันอาทิตย์ 9.30-10.00 น. ตั้งแต่วันที่ 25 กันยายน 2559 - 21 มกราคม 2560 (ซีซั่น 1) และวันเสาร์และวันอาทิตย์ เวลา 9.00-9.30 น. ตั้งแต่วันที่ 17 มิถุนายน 2561 (ซีซั่น 2)ตอนพิเศษรายชื่อตอนจากสื่ออื่นๆนิยายรายชื่อตอนจากสื่ออื่นๆ. นิยาย. - คดีฆาตกรรมรำลึก โรงละครโอเปร่า - คดีฆาตกรรมเรือสำราญผีสิง - คดีฆาตกรรมบ้านพักภูเขาคอมพิวเตอร์ - คดีฆาตกรรมเกาะลูกไฟวิญญาณ - คดีฆาตกรรมตำนานเงือกเซี่ยงไฮ้ - คดีฆาตกรรมเทศกาลสายฟ้า - คดีสังหารหมู่ Deep Blue (ภาคต้น/ภาคจบ) - คดีฆาตกรรมคฤหาสน์นอกรีตซีดีบุ๊คซีดีบุ๊ค. - คดีฆาตกรรมโรงพยาบาลมัจจุราชเกมเกม. - คดีฆาตกรรมสวนสนุกโลกันตร์ - คดีฆาตกรรมโรงแรมมังกรสีครามเกร็ดเกร็ด. - ฟุมิยะ ซาโต้ ผู้วาดภาพนั้นเป็นผู้หญิง - เรื่องชุด "คินดะอิจิกับคดีฆาตกรรมปริศนา" เคยได้รับรางวัลการ์ตูนเด็กผู้ชายยอดเยี่ยม - แรกเริ่มเดิมที เซย์มารุ อามางิ นั้น ทำหน้าที่อยู่เบื้องหลัง คิดทริกและพล็อตให้ โดย โยซาบุโร่ คานาริ จะนำพล็อตที่อามางิคิดได้มาขยายเป็นโครงเรื่อง จึงไม่มีชื่อของอามางิในเครดิต แต่ภายหลังชื่ออามางิเริ่มโผล่มาให้เห็นมาถึงปัจจุบัน อามางิรับหน้าที่ของโครงเรื่องทั้งหมดไปโดยปริยาย - ปู่ของคินดะอิจิเป็นนักสืบดังชื่อ คินดะอิจิ โคสุเกะ จากนิยายชุด คินดะอิจิยอดนักสืบ ของ โยโคมิโซะ เซชิ ผู้เขียนการ์ตูนคินดะอิจิ ขอยืมตัวละครหลานชายโคสุเกะมาโดยไม่ได้รับอนุญาตจากทายาทของผู้เขียนแต่ก็ไม่มีการฟ้องร้อง เพราะเรื่องของรุ่นปู่เขียนมาเกิน 60 ปีแล้ว ถ้าไม่มีการเขียนการ์ตูนรุ่นหลานก็อาจจะไม่มีใครจดจำคินดะอิจิ โคสุเกะได้อีกเลย - ในชุดไฟล์ (File) เล่ม2-3 ตอน "คดีฆาตกรรมหมู่บ้านอาถรรพณ์" นั้นได้รับอิทธิพลจากนิยายสืบสวนเรื่อง "จักรราศีฆาตกรรม" (สำนักพิมพ์นานมีบุ๊คส์) ของ โซจิ ชิมาดะ (ฉบับแปลภาษาอังกฤษชื่อ The Tokyo zodiac murders)</doc>
