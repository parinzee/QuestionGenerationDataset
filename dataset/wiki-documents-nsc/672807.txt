<doc id="672807" url="https://th.wikipedia.org/wiki?curid=672807" title="ทวีศักดิ์ เสนาณรงค์">ทวีศักดิ์ เสนาณรงค์ ทวีศักดิ์ เสนาณรงค์ (17 พฤษภาคม พ.ศ. 2478 - ) อดีตปลัดกระทรวงศึกษาธิการ อดีตเลขาธิการคณะกรรมการการศึกษาเอกชน อดีตรองปลัดกระทรวงศึกษาธิการ และอดีตอธิบดีกรมศิลปากรประวัติ ประวัติ. ทวีศักดิ์ เสนาณรงค์ เกิดเมื่อวันที่ 17 พฤษภาคม พ.ศ. 2478 เป็นบุตรของหลวงเสนาณรงค์ กับท่านผู้หญิงเสนาณรงค์ สมรสกับท่านหญิงปัทมนรังษี เสนาณรงค์ (พระนามเดิม:หม่อมเจ้าปัทมนรังษี ยุคล) พระธิดาในพระเจ้าวรวงศ์เธอ พระองค์เจ้าอนุสรมงคลการกับหม่อมอุบล ยุคล ณ อยุธยา มีบุตรธิดา 3 คน คือ ปัทมศักดิ์ เสนาณรงค์ ปัทมนิฐิ เสนาณรงค์ และปัทมวดี เสนาณรงค์การศึกษาการศึกษา. - เข้าศึกษาในคณะจิตรกรรมประติมากรรมและภาพพิมพ์ เมื่อปี พ.ศ. 2496 เป็นนักศึกษารุ่นที่ 10 ของคณะฯ - สำเร็จการศึกษาศิลปบัณฑิต สาขาจิตรกรรม เมื่อ พ.ศ. 2511 ไดรับประกาศนียบัตรศิลปะ (L’ Accademia di Belle Arti di Roma, Italy)การทำงาน การทำงาน. ทวีศักดิ์ เข้ารับราชการครั้งแรกในตำแหน่งนายช่างตรี กรมศิลปากร รับราชการจนได้เป็นผู้อำนวยการกองสังคีต รองอธิบดีกรมศิลปากร อธิบดีกรมศิลปากร รองปลัดกระทรวงศึกษาธิการ เลขาธิการคณะกรรมการการศึกษาเอกชน และตำแหน่งสุดท้ายคือปลัดกระทรวงศึกษาธิการผลงาน ผลงาน. เป็นคณะกรรมการงานสมโภชกรุงรัตนโกสินทร์ 200 ปี ซ่อมแซมบูรณะวัดพระศรีรัตนศาสดาราม และพระบรมมหาราชวัง จัดงานพระราชพิธีถวายพระเพลิงพระบรมศพสมเด็จพระนางเจ้ารำไพพรรณี พระบรมราชินีในรัชกาลที่ 7 จัดสร้างพระพุทธพระประธานพุทธมณฑล รวมถึงสังเวชนียสถาน 4 ตำบล ณ พุทธมณฑล จัดตั้งหอภาพยนตร์แห่งชาติ เปิดอุทยานประวัติศาสตร์ 8 แห่งรางวัลรางวัล. - ได้รับรางวัลกิติคุณสัมพันธ์ "สังข์เงิน" ประจำปี 2528 สาขาส่งเสริมเอกลักษณ์ของชาติ - ได้รับรางวัล "MIN – ON ARTS AWARD" จากประเทศญี่ปุ่น - เป็นศิษย์เก่าดีเด่น วิทยาเขตเพาะช่าง ปี พ.ศ. 2533เครื่องราชอิสริยาภรณ์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) - เหรียญจักรพรรดิมาลา (ร.จ.พ.)</doc>
