<doc id="447771" url="https://th.wikipedia.org/wiki?curid=447771" title="เดม (ตำแหน่ง)">เดม (ตำแหน่ง) เดม หรือ ดาม () เป็นบรรดาศักดิ์สำหรับขุนนางที่เป็นสุภาพสตรี ที่เป็นสมาชิกในสภาอัศวิน โดยเฉพาะในบรรดาศักดิ์แห่งสหราชอาณาจักร ซึ่งใช้เป็นนำหน้านามเหมือนคำว่า "เซอร์" ที่ใช้สำหรับบุรุษ สุภาพสตรีจะสามารถใช้คำนำหน้านามว่า "เดม" ต้องได้รับพระราชทานเครื่องราชอิสริยาภรณ์ ชั้น เดม คอมมานเดอร์ (Dame Commander) หรือ เดม แกรน ครอส (Dame Grand Cross) ของเครื่องราชอิสริยาภรณ์แห่งบาธ (Order of the Bath) หรือ เครื่องราชอิสริยาภรณ์แห่งเซนต์ ไมเคิล และเซนต์จอร์จ (Order of St Michael and St George) หรือ เครื่องราชอิสริยาภรณ์ เดอะ รอยัล วิกตอเรียนออร์เดอร์ หรือ เครื่องราชอิสริยาภรณ์แห่งจักรวรรดิอังกฤษ (Order of the British Empire) ส่วนสุภาพสตรีที่ได้รับพระราชทานเครื่องราชอิสริยาภรณ์แห่งการ์เตอร์ (Order of the Garter) และเครื่องราชอิสริยาภรณ์แห่งธริสเทิล (Order of the Thistle) จะใช้คำนำหน้าชื่อว่า "เลดี้" ในช่วงก่อนคริสต์ศตวรรษที่ 17 ภริยาของอัศวิน จะเรียกนำหน้าชื่อว่า "เดม" แต่ภายหลังได้ถูกแทนด้วย "เลดี้" แทน การเทียบเคียงกับบรรดาศักดิ์ของไทย "เดม" อาจจะเทียบเคียงได้กับ ท่านผู้หญิง</doc>
