<doc id="149810" url="https://th.wikipedia.org/wiki?curid=149810" title="หลวงปู่อ่อน ญาณสิริ">หลวงปู่อ่อน ญาณสิริ หลวงปู่อ่อน ญาณสิริ อดีตเจ้าอาวาส วัดป่านิโครธาราม บ้านหนองบัวบาน ตำบลหนองบัวบาน อำเภอหนองวัวซอ จังหวัดอุดรธานีประวัติ ประวัติ. นามเดิมชื่อ อ่อน กาญวิบูลย์ บิดาชื่อ เมืองกลาง กาญวิบูลย์ มารดาชื่อ บุญมา กาญวิบูลย์ เกิดที่บ้านดอนเงิน ต. แชแล อ.กุมภวาปี จ.อุดรธานี เมื่อวันอังคาร เดือน 7 ปีขาล พ.ศ. 2445การบรรพชาและอุปสมบท การบรรพชาและอุปสมบท. เมื่ออายุ 16 ปี ได้บรรพชาเป็นสามเณร ที่วัดเกาะเกตุ บ้านเมืองเก่า อำเภอ กุมภวาปี จังหวัดอุดรธานี ครั้นอายุครบบวช ก็ได้อุปสมบท เป็นพระภิกษุฝ่ายมหานิกาย ณ วัดปะโค อำเภอกุมภวาปี จังหวัดอุดรธานี เมื่อเดือน 7 แรม 11 ค่ำ ปีระกา ตรงกับ พ.ศ. 2464 โดยมีพระจันทา เจ้าคณะอำเภอ กุมภวาปี เป็นพระอุปัชฌาย์การจาริกเพื่อศึกษาธรรมปฏิบัติ การจาริกเพื่อศึกษาธรรมปฏิบัติ. ใน พ.ศ. 2465 ได้เดินธุดงค์ไปจนถึงอำเภอท่าบ่อ จังหวัดหนองคาย และได้เข้าศึกษา ปฏิบัติกัมมัฏฐาน กับพระสุวรรณ เป็นเบื้องต้น พ.ศ. 2466 ได้ถวายตัวเป็นศิษย์ ของพระอาจารย์เสาร์ กนฺตสีโลและพระมั่น ภูริทตฺโต ที่วัดบ้านค้อ อำเภอบ้านผือ จังหวัดอุดรธานี ณ ที่นี้ ได้พบกับพระฝั้น อาจาโรเป็นครั้งแรกการขอญัตติ การขอญัตติ. เมื่อเดือน 3 ขึ้น 1 ค่ำ ปีชวด ตรงกับ พ.ศ. 2467 ได้ญัตติเป็นพระภิกษุธรรมยุติกนิกาย ณ วัดโพธิสมภรณ์ จังหวัดอุดรธานี โดยมีพระธรรมเจดีย์ (จูม พนฺธุโล) เมื่อครั้งยังเป็นพระครูสังฆวุฒิกร เป็นพระอุปัชฌาย์พระครูอดิศัยฯ อดีตเจ้าคณะจังหวัดเลยเป็นพระกรรมวาจารย์มรณภาพ มรณภาพ. พระอ่อน ญาณสิริ จำพรรษาอยู่ที่ วัดป่านิโครธาราม บ้านหนองบัวบาน ตำบลหมากหญ้า (ในขณะนั้น) ปัจจุบันเป็นตำบลหนองบัวบาน อำเภอหนองวัวซอ จังหวัดอุดรธานี จนกระทั่งมรณภาพ</doc>
