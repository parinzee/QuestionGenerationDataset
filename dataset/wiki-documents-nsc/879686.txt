<doc id="879686" url="https://th.wikipedia.org/wiki?curid=879686" title="บาสตีลล์">บาสตีลล์ บาสตีลล์ (, เขียน BΔSTILLE) เป็นวงดนตรีจากสหราชอาณาจักร ก่อตั้งในปี ค.ศ. 2010 เดิมเป็นโครงการดนตรีของแดน สมิธ นักร้องนำเพียงคนเดียว ก่อนจะขยายเป็นวงดนตรีที่มีสมาชิกเพิ่มเติมคือไคล์ ซิมมอนส์ (คีย์บอร์ด), วิลล์ ฟาร์ควอร์สัน (กีตาร์เบส) และคริส "วูดดี" วูด (กลองชุด) ชื่อวงมาจากวันเกิดของสมิธ (14 กรกฎาคม) ซึ่งตรงกับวันบัสตีย์ในประเทศฝรั่งเศส บาสตีลล์เปิดตัวเมื่อเดือนกรกฎาคม ค.ศ. 2010 ด้วยซิงเกิล "Flaws" และ "Icarus" กับค่ายเพลงยังแอนด์ลอสต์คลับและเริ่มเป็นที่รู้จักจากการสนับสนุนของอเล็กซ์ เบเกอร์ พิธีกรรายการวิทยุ จากนั้นพวกเขาได้ออกอีพีแรก Laura Palmer ในปี ค.ศ. 2011 ในปีเดียวกัน บาสตีลล์เซ็นสัญญาเป็นศิลปินในค่ายเวอร์จินเรเคิดส์ ปี ค.ศ. 2013 พวกเขาออกอัลบั้มแรก Bad Blood ที่ขึ้นถึงอันดับที่ 1 ของชาร์ตอัลบั้ม OCC ในสหราชอาณาจักร และอันดับที่ 3 ของชาร์ตอัลบั้มเพลงร็อกของบิลบอร์ด ในอัลบั้มนี้ประกอบด้วยทุกเพลงจากอีพี Laura Palmer และเพลงใหม่หลายเพลง มีซิงเกิลที่เป็นที่รู้จักอย่าง "Bad Blood", "Pompeii" และ "Things We Lost in the Fire" ในปีเดียวกัน พวกเขาออกอัลบั้มแรกของพวกเขาใหม่ในชื่อ All This Bad Blood มีซิงเกิลนำอย่าง "Of the Night" ซึ่งเป็นเพลงแมชอัประหว่างเพลง "The Rhythm of the Night" ของวงโคโรนากับเพลง "Rhythm Is a Dancer" ของวงสแน็ป! ในปี ค.ศ. 2016 บาสตีลล์ออกอัลบั้มที่สอง Wild World ซึ่งขึ้นถึงอันดับที่ 1 ของชาร์ตอัลบั้ม OCC ในสหราชอาณาจักร และอันดับที่ 4 ของชาร์ตบิลบอร์ด 200 มีซิงเกิลนำอย่าง "Good Grief", "Send Them Off!", "Blame" และ "Glory"สตูดิโออัลบั้มสตูดิโออัลบั้ม. - Bad Blood (ค.ศ. 2013) - Wild World (ค.ศ. 2016)สมาชิกสมาชิก. - แดน สมิธ – ร้องนำ, เปียโน, คีย์บอร์ด (ค.ศ. 2010–ปัจจุบัน) - ไคล์ ซิมมอนส์ – เปียโน, คีย์บอร์ด, ร้องประสาน, กีตาร์เบส, กีตาร์ (ค.ศ. 2010–ปัจจุบัน) - วิลล์ ฟาร์ควอร์สัน – กีตาร์, กีตาร์เบส, ร้องประสาน, เปียโน, คีย์บอร์ด (ค.ศ. 2010–ปัจจุบัน) - คริส "วูดดี" วูด – กลองชุด, เพอร์คัชชัน, ร้องประสาน (ค.ศ. 2010–ปัจจุบัน)สมาชิกร่วมทัวร์สมาชิกร่วมทัวร์. - ชาร์ลี บานส์ – กีตาร์, เปียโน, คีย์บอร์ด, เครื่องสังเคราะห์เสียง, ร้องประสาน, เพอร์คัชชัน, กีตาร์เบส (ค.ศ. 2015–ปัจจุบัน)</doc>
