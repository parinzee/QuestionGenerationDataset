<doc id="344254" url="https://th.wikipedia.org/wiki?curid=344254" title="วิทยาลัยเทคนิคเชียงใหม่ สถาบันการอาชีวศึกษาภาคเหนือ ๑">วิทยาลัยเทคนิคเชียงใหม่ สถาบันการอาชีวศึกษาภาคเหนือ ๑ วิทยาลัยเทคนิคเชียงใหม่ เป็นวิทยาลัยเทคนิคหนึ่งในสองแห่งของจังหวัดเชียงใหม่ สังกัดสำนักงานคณะกรรมการการอาชีวศึกษา (สอศ.) กระทรวงศึกษาธิการ เปิดสอนในระดับประกาศนียบัตรวิชาชีพ (ปวช.) และประกาศนียบัตรวิชาชีพชั้นสูง (ปวส.) การบริหารการศึกษาของวิทยาลัย มุ่งมั่นพัฒนาการเรียนการสอนโดยใช้เทคโนโลยีที่ทันสมัย และแสวงหาความร่วมมือจากภาครัฐและเอกชน ทั้งภายในและต่างประเทศ ปลูกฝังคุณธรรมจริยธรรม เพื่อพัฒนาศักยภาพนักเรียนนักศึกษา และบริการสังคม โดยยึดหลักปรัชญา การศึกษาเพื่ออาชีพและพัฒนาสังคม โดยตลอด ปัจจุบันวิทยาลัยเทคนิคเชียงใหม่ มีเนื้อที่ 17 ไร่ 1 งาน 47 ตารางวา ตั้งอยู่ พื้นที่ของวิทยาลัยเป็นส่วนหนึ่งของคุ้มหลวงเวียงแก้ว คุ้มหลวงของนครล้านนาในสมัยพระเจ้ากาวิละประวัติ ประวัติ. วิทยาลัยเทคนิคเชียงใหม่ เปิดทำการสอนเมื่อปี พ.ศ. 2480 ในชื่อ "โรงเรียนช่างไม้เชียงใหม่" เปิดสอนหลักสูตรวิชาชีพช่างไม้เบื้องต้น ต่อมาในปี พ.ศ. 2496 ได้เปลี่ยนชื่อเป็น "โรงเรียนการช่างเชียงใหม่" รับนักเรียนที่จบชั้น ม.3 เข้าศึกษาต่อหลักสูตร 3 ปี กระทั่งปี พ.ศ. 2503 จึงได้จัดการศึกษาตามโครงการ ส.อ.ป. ใน 6 แผนกวิชา คือ ช่างยนต์ ช่างกลโรงงาน ช่างเชื่อมโลหะแผ่น ช่างไฟฟ้า ช่างวิทยุและโทรคานาคม และช่างก่อสร้าง ในปี พ.ศ. 2516 ได้มีการเปลี่ยนชื่ออีกครั้งเป็น "โรงเรียนเทคนิคเชียงใหม่" และได้รับการยกฐานะเป็นวิทยาลัยเมื่อปี พ.ศ. 2522 กลุ่มสถานศึกษาในจังหวัดเชียงใหม่ ลำพูน และแม่ฮ่องสอน ได้ร่วมกันจัดตั้งเป็น "สถาบันการอาชีวศึกษาภาคเหนือ 1" เมื่อปี พ.ศ. 2545 นับเป็นสถาบันการอาชีวศึกษาแห่งแรกของประเทศไทยแผนกวิชาที่เปิดสอน แผนกวิชาที่เปิดสอน. วิทยาลัยเทคนิคเชียงใหม่ เปิดสอนในหลักสูตรประเภทวิชาช่างอุตสาหกรรม ทั้งระดับประกาศนียบัตรวิชาชีพ (ปวช.) และประกาศนียบัตรวิชาชีพชั้นสูง (ปวส.) ระดับประกาศนียบัตรวิชาชีพ (ปวช.) หลักสูตร 3 ปี รับผู้จบ ม.ศ. 3 หรือ ม. 3 หรือ เทียบเท่า เข้าเรียนในระบบปกติ 5 สาขาวิชาชีพ ได้แก่- สาขาวิชาเครื่องกล- สาขางานยานยนต์ - สาขาวิชาเครื่องมือกลและซ่อมบำรุง- สาขางานเครื่องมือกล - สาขางานแม่พิมพ์โลหะ - สาขาวิชาโลหะการ- สาขางานเชื่อมโลหะ - สาขาวิชาไฟฟ้าและอิเล็กทรอนิกส์- สาขางานไฟฟ้ากำลัง - สาขางานอิเล็กทรอนิกส์ - สาขางานแมคคาทรอนิกส์ - สาขางานเทคนิคคอมพิวเตอร์ (เทคโนโลยีคอมพิวเตอร์) - สาขาวิชาการก่อสร้าง- สาขางานก่อสร้าง - สาขางานสถาปัตยกรรม ระดับประกาศนียบัตรวิชาชีพชั้นสูง (ปวส.) หลักสูตร 2 ปี รับผู้จบ ปวช. หรือ ม.6 หรือเทียบเท่า เข้าเรียนในระบบปกติ ระบบทวิภาคี 14 สาขางาน ได้แก่- สาขาวิชาเครื่องกล- สาขางานเทคนิคยานยนต์ - สาขางานเทคโนโลยีสิ่งแวดล้อม - สาขางานเทคนิคยานยนต์ - สาขาวิชาเทคนิคการผลิต- สาขางานเครื่องมือกล - สาขาวิชาเทคนิคโลหะ- สาขางานเทคนิคการเชื่อมอุตสาหกรรม - สาขาวิชาไฟฟ้ากำลัง- สาขางานเครื่องกลไฟฟ้า - สาขางานติดตั้งไฟฟ้า - สาขางานเครื่องเย็นและปรับอากาศ - สาขาวิชาช่างอิเล็กทรอนิกส์- สาขางานเทคนิคคอมพิวเตอร์ - สาขางานโทรคมนาคม - สาขาวิชาการก่อสร้าง- สาขางานเทคนิคการก่อสร้าง - สาขาวิชาสถาปัตย์กรรม- สาขางานเทคนิคสถาปัตยกรรม - สาขาวิชาเทคนิคอุตสาหกรรม- สาขางานติดตั้งและบำรุงรักษา - สาขาวิชาเทคโนโลยีสารสนเทศและการสื่อสาร- สาขางานเทคโนโลยีสารสนเทศ (Information Technology) ระดับปริญญาตรีสายเทคโนโลยีหรือสายปฏิบัติการ (ป.ตรี) หลักสูตร 2 ปี รับผู้จบการศึกษาระดับ ปวส.หรือเทียบเท่า เข้าเรียนในระบบทวิภาคี จำนวน 2 ภาควิชา ดังนี้- ภาควิชาเทคโนโลยีสารสนเทศและการสื่อสาร- สาขาวิชาเทคโนโลยีสารสนเทศ - ภาควิชาเทคโนโลยียานยนต์- สาขาวิชาเทคโนโลยียานยนต์</doc>
