<doc id="876014" url="https://th.wikipedia.org/wiki?curid=876014" title="พิมพ์โพยม เรืองโรจน์">พิมพ์โพยม เรืองโรจน์ประวัติ ประวัติ. ชื่อเดิม "เพ็ญโพยม เรืองโรจน์" ชื่อเล่น "อิ๋ว" ชื่อภาษาจีน 王麗珍 Wáng lì zhēn (หวัง ลี่ เจิน) เกิดวันที่ 28 กรกฎาคม ภูมิลำเนา อำเภอหลังสวน จังหวัดชุมพร จบจากพณิชยการพระนคร สำเร็จการศึกษา คณะบริการธุรกิจ สาขาประชาสัมพันธ์ มหาวิทยาลัยรามคำแหง เริ่มต้นเข้าสู่วงการ จากการคัดเลือก เป็นสมาชิกวง "ดีซีแบนด์" เดิมเป็นนักร้องชาย ทางวงจึงเฟ้นหานักร้องนำคนใหม่ ซึ่งอยู่ในความดูแลของคุณ "ศิริชัย เลิศวิริยะชัย" นักจัดรายการวิทยุชื่อดัง "คุณขอมา" ในยุคนั้น และได้มีผลงานในนามดีซีแบนด์ 2 อัลบั้ม บทเพลงที่หลายคนรู้จัก คือ คิดถึงเธอ เก่งบวกเฮง และ พ่ายรัก ต่อมา อิ๋วได้มีโอกาสร่วมงานในโปรเจกต์ "รวมดาว 2" ของค่าย RS Sound หรือ อาร์เอส จำกัด (มหาชน) ในการร้องเพลงคู่ร่วมกับศิลปินต่างๆ อาทิ คุณมานิตย์ เชอร์รี่พิงค์ คุณแซม ซิกซ์เซ้นท์ และ คุณป๋อง เรนโบว์ และต่อมา ได้เปลี่ยนจากการยืมตัว เป็นศิลปินในสังกัต มีผลงานอัลบั้มเดี่ยว อัลบั้มเฉพาะกิจ มีเพลงฮิตมากมาย อาทิ สายใยรัก เพียงข้างเดียว หยาดฝน รอเธอ เงารัก ดั่งนกเจ็บ และ อย่าเอ่ยคำลา เมื่อหมดสัญญาจากค่ายอาร์เอส จึงได้เซ็นสัญญากับค่ายใหม่ "รถไฟดนตรี" และได้เปลี่ยนชื่อจาก เพ็ญโพยม เป็น พิมพ์โพยม มีผลงานออกมาอัลบั้มเดียวคือ "ฮิตข้ามยุค" รวมบทเพลงอมตะ มาขับร้องและทำดนตรีใหม่ หลังจากหมดสัญญากับค่ายรถไฟดนตรี จึงได้เซ็นสัญญาเป็นศิลปินในสังกัต "นิธิทัศน์ โปรโมชั่น" ในแนวเพลงลูกทุ่ง กับอัลบั้ม "เพลงหวานซูเปอร์คลาสสิค" เป็นเพลงร้องแก้กับอ๊อด โอภาส ทศพร จากนั้นก็มีผลงานออกมาอีกมากมาย หลายแนว ทั้งแนวลูกทุ่ง สตริง แต่ผลงานสร้างชื่อ ที่โด่งดังถึงขีดสุด กับการออกอัลบั้มเพลงจีน "เปาบุ้นจิ้น อิ๋วเพลงดี 4 ภาษา" เมื่อหมดสัญญากับค่ายนิธิทัศน์ ห่างหายจากวงการไปประมาณ 5 ปี ในปี 2546 จึงมีผลงานเพลงออกมาอีกครั้งในชุด "เพลงรักเมื่อวันวาน" ทำร่วมกับครูเพลง "มนตรี ผลพันธิน" และนักเรียบเรียงดนตรีมากฝีมือ "พีรสันติ จวบสมัย" ปัจจุบัน ยังรับงานร้องเพลงอยู่ สมรสแล้ว มีบุตรชาย 1 คน ได้ปลูกบ้านและทำไร่นาสวนผสม ที่จังหวัดบุรีรัมย์ผลงานเพลงเพลงอื่นๆเพลงใหม่ผลงานเพลง. เพลงใหม่. - (2560) เพลง เป็นคนของเธอคนเดียว คำร้อง/ทำนอง สมบูรณ์ ปาราชิตัง - (2560) เพลง คืนรักฝากลม คำร้อง/ทำนอง นิศารัตน์ ศรีสุรินทร์ - (2560) เพลง เธอลืมสัญญา คำร้อง/ทำนอง ว.วัชญาน์ - (2561) เพลง ยายกะตา (Feat.วงผู้หญิง) คำร้อง/ทำนอง ว.วัชญาน์อัลบั้มรวมฮิตพิเศษอัลบั้มรวมฮิตพิเศษ. - รวมฮิต 16 เพลงหวาน 1-2 พ.ศ. 2537 - เมดเล่ย์ลูกทุ่งมันส์จ๊าบ 1-2-3 พ.ศ. 2539 - อ๊อด-อิ๋ว คู่รักเพลงหวาน พ.ศ. 2540 - คิดถึงเพลงหวาน 1-2 พ.ศ. 2541ผลงานละครผลงานละคร. - พ.ศ. 2530 ละครเรื่อง ป่าสนธยา ค่ายกันตนา ออกอากาศทางช่อง 7 สี รับบทเป็น คุณครูสุชาดา - พ.ศ. 2539 ละครเพลงนิธิทัศน์ฯ เพลงรักบ้านนา ออกอากาศทางช่อง 9 อ.ส.ม.ท. - พ.ศ. 2539 ละครเพลงนิธิทัศน์ฯ มนต์รักลูกทุ่ง'39 ออกอากาศทางช่อง 9 อ.ส.ม.ท. รับบทเป็น กระถินผลงานภาพยนตร์ ผลงานภาพยนตร์. ช่วงประมาณ พ.ศ.2528 อิ๋วได้มีโอกาสแสดงภาพยนตร์เรื่อง "ครูประชาบาล" กำกับการแสดงโดย สุรสีห์ ผาธรรม แสดงร่วมกับ สรพงศ์ ชาตรี และกลุ่มศิลปินรวมดาว อาทิ อ๊อด บรั่นดี - ชมพู ฟรุตตี้ - บุ๋ม ปุยฝ้าย - แซม ซิกซ์เซ้นท์ แต่เนื่องด้วยเหตุผลบางประการ ทำให้ภาพยนตร์เรื่องนี้ถ่ายทำไม่เสร็จ และไม่ได้ถ่ายทำต่อ จึงต้องล้มเลิกโปรเจกต์ไปในที่สุดโฆษณาโฆษณา. - เครื่องเล่นวิดีโอคาราโอเกะ TOSHIBA</doc>
