<doc id="684076" url="https://th.wikipedia.org/wiki?curid=684076" title="รักยังมีต่อ">รักยังมีต่อ รักยังมีต่อ (Love Must Go On) เป็นซิงเกิลในปี พ.ศ. 2557 ของ Waii (ปัญญริสา เธียรประสิทธิ์) ประพันธ์คำร้องโดย โปสการ์ด แต่งทำนองและเรียบเรียงโดย อัจฉริยา ดุลยไพบูลย์ ออกจำหน่ายในวันที่ 8 ธันวาคม พ.ศ. 2557 เป็นเพลงที่บ่งบอกถึงเนื้อหาเพื่อปลอบใจตัวเอง หรือปลอบคนอื่น ว่าเราจะเศร้า จะไปนึกถึงคนที่ไม่สนใจเราแล้วทำไม ถึงแม้เราจะเจ็บแต่เราก็ต้องรู้ว่าเราจะต้องผ่านมันไปให้ได้ เสียใจได้แต่เราก็เดินหน้า รักยังต้องมีต่อมิวสิกวิดีโอ มิวสิกวิดีโอ. มิวสิกวิดีโอนี้ ถ่ายทำไปที่ ไพเรท สตูดิโอ ย่านสุคนธสวัสดิ์ 23 กำกับโดย พี่กู่ – เอกสิทธิ์ โดยให้ หวาย เป็นคนถ่ายทอดเรื่องราวช่วงเวลาที่มีความสุข และความเจ็บปวดของคนที่เพิ่งจะเลิกรากับแฟนด้วยตัวเอง ซึ่งผู้กำกับ และทีมงานก็คิดว่าไม่น่าจะเป็นปัญหาสำหรับ “หวาย” สักเท่าไหร่ พอถึงเวลาถ่ายทำจริง ก็เริ่มด้วยฉากที่เล่าเกี่ยวกับช่วงเวลาที่มีความสุขด้วยกันกับแฟนหนุ่ม ทั้งฉากสุดสวีทหวานโรแมนติกบนที่นอนสีขาว ที่ถือว่าเป็นฉากเด็ดเพราะ หวายจัดเต็มยอมให้ฝ่ายชายถึงเนื้อถึงตัว ชนิดที่เรียกว่าอีกนิดก็เกือบจะจูบกันจริง ๆ จนผู้กำกับฯ ถึงกับแซวว่าแอบคบกันหรือเปล่า เล่นได้เนียนเหมือนเป็นแฟนกันจริง ๆ ซึ่ง หวาย ถ่ายทอดเรื่องราวออกมาได้ดีแบบเทคเดียวผ่าน แต่พอถึงฉากที่จะต้องแสดงถึงความเจ็บปวดจนร้องไห้ออกมากับกลายเป็นงานหินสำหรับ หวาย ถ่ายเท่าไหร่ก็ไม่ผ่านสักที เพราะหวาย ร้องไห้ไม่ออกซะงั้นชาร์ต</doc>
