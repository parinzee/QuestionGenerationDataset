<doc id="714926" url="https://th.wikipedia.org/wiki?curid=714926" title="วีรชน สุคนธปฏิภาค">วีรชน สุคนธปฏิภาค พลโท วีรชน สุคนธปฏิภาค รองโฆษกประจำสำนักนายกรัฐมนตรี ในรัฐบาลพลเอกประยุทธ์ จันทร์โอชา รองผู้บัญชาการโรงเรียนข่าวทหารบก รองโฆษกกองทัพบก โฆษกกองอำนวยการรักษาความสงบเรียบร้อยประวัติ ประวัติ. พลโท วีรชน สุคนธปฏิภาค มีชื่อเล่นว่า โหน่ง เกิดเมื่อวันที่ 4 พฤศจิกายน พ.ศ. 2507 สื่อมวลชนจึงมักเรียกว่า เสธ.โหน่ง จบการศึกษาจากโรงเรียนเตรียมทหารรุ่นที่ 22 และโรงเรียนนายร้อยพระจุลจอมเกล้ารุ่นที่ 33 เริ่มรับราชการที่ยศร้อยตรีเมื่อปี พ.ศ. 2529 ตำแหน่ง ผู้บังคับหมวด กองพลทหารราบที่ 9 (พล.ร.9) ปี พ.ศ. 2533 เลื่อนยศขึ้นเป็นร้อยเอกกองการต่างประเทศ ที่กรมข่าวทหารบก ต่อมาได้เลื่อนขึ้นเป็นรองผู้อำนวยการกองข่าว กรมข่าวทหารบก แล้วจึงเลื่อนเป็นผู้อำนวยการกองการต่างประเทศ กรมข่าวทหารบก จากนั้นเลื่อนเป็นรองผู้บัญชาการโรงเรียนข่าวทหารบก ปัจจุบันดำรงตำแหน่งผู้ทรงคุณวุฒิพิเศษกองทัพบก เคยถูกส่งไปร่วมงานรักษาสันติภาพร่วมกับสหประชาชาติ ที่ประเทศเซียร์ราลีโอน เป็นเวลา 1 ปี ได้ทุนการศึกษาของกระทรวงกลาโหมออสเตรเลีย ศึกษาต่อระดับปริญญาโท สาขาวิชาการป้องกันประเทศ มหาวิทยาลัยนิวเซาท์เวลส์ หลังการรัฐประหารของคณะรักษาความสงบแห่งชาติ พลตรี วีรชน ได้รับการแต่งตั้งให้เป็นโฆษกกองอำนวยการรักษาความสงบเรียบร้อยทำหน้าที่เป็นผู้แถลงข่าวภาษาอังกฤษ ต่อมาในวันที่ 26 พฤษภาคม พ.ศ. 2558 คณะรัฐมนตรีได้มีมติแต่งตั้งให้ดำรงตำแหน่งรองโฆษกประจำสำนักนายกรัฐมนตรี ได้รับพระราชทานยศ พลโท เมื่อ 1 ตุลาคม พ.ศ. 2559เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
