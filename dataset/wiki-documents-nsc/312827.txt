<doc id="312827" url="https://th.wikipedia.org/wiki?curid=312827" title="แอช คริมสัน">แอช คริมสัน แอช คริมสัน (; ) เป็นหนึ่งในตัวละครจากเกม เดอะคิงออฟไฟท์เตอร์ส ซึ่งปรากฏตัวครั้งแรกใน เดอะคิงออฟไฟท์เตอร์ส 2003 โดยที่การปรากฏตัวครั้งนี้เป็นหัวหน้าทีมตัวเอก ซึ่งคอนเซ็ปต์ของแอชเป็นคอนเซ็ปต์ตัวเอกที่ชั่วร้าย แอชมีความสามารถในการใช้เปลวเพลิงสีเขียวในการต่อสู้ แอชเข้าร่วมการแข่งขันเดอะคิงออฟไฟท์เตอร์สเพื่อจุดประสงค์บางอย่าง ในภาค KOF2003 แอชได้ขโมยพลังของจิสุรุ คากุระที่เป็นหนึ่งในไตรเทพศาสตราเพื่อจุดประสงค์ลึกลับของตนและยังได้ชิงพลังของอิโอริ ยางามิในภาค KOFXI โดยที่เป้าหมายสุดท้ายของแอชอยู่เคียว คุซานางิประวัติตามท้องเรื่อง ประวัติตามท้องเรื่อง. ในอดีตแอชอาศัยอยู่กับเอลิซาเบธในฝรั่งเศส ต่อมาเขาแยกตัวออกจากการดูแลของเธอและออกจากบ้านไป แล้วเข้าร่วมการแข่งขัน KOF 2003 ร่วมกับตั้ว หลง และเสิน อู่ ก่อนที่เพื่อนร่วมทีมของเขาได้แยกทางเพื่อแก้ปัญหาความพยาบาทที่มีมาอย่างยาวนาน แอชไปยังสถานที่ผนึกโอโรจิซึ่งในขณะนั้นเคียว จิสุรุและอิโอริกำลังตรวจสอบผนึกของโอโรจิอยู่ ทันใดนั้นแอชได้เข้ามาลอบทำร้ายจิสุรุและขโมยพลังของเธอไป(กระจกยาตะ) แอชได้ยั่วยุว่าอิโอริจะเป็นเป้าหมายต่อไปจากนั้นก็หนีไป แอชเข้าร่วมการแข่งขันครั้งต่อมา(KOFXI) โดยร่วมทีมเดียวกันกับเสินและออสวอลด์ ภายหลังเหตุการณ์การแข่งขันในครั้งนั้น แอชได้พบว่าเสินคือเป้าหมายของออสวอลด์ ออสวอลด์ได้ทำสัญญาในการลอบสังหารจากกลุ่มลึกลับ จากนั้นแอชก็ออกจากทีมไปให้ทั้งออสวอลด์และเสินปะทะกัน ในขณะที่แอชกำลังระรื่นอยู่นั้น สัมผัสแห่งโอโรจิมีความแรงกล้ามากขึ้น อิโอริก็อยู่ในสภาพคลุ้มคลั่งด้วยเลือดแห่งโอโรจิและทำร้ายเคียวกับชินโก แอชฉวยโอกาสนั้นขโมยพลังของอิโอริ(หยกเขี้ยวยาสะคานิ) ก่อนที่แอชจะไปจากบริเวณนั้นทีมของเอลิซาเบธก็ได้ปรากฏตัวออกมา เธอได้กล่าวว่าแอชนั้นได้ละทิ้ง"ภารกิจของพวกเขา"และก็สู้เพื่อตัวเองอีกแล้ว แอชได้แสดงพลังใหม่ของตัวเองนั่นก็คือเปลวไฟสีม่วงเป็นการขู่และก็หายตัวไปจากบริเวณนั้นโดยใช้พลังจากกระจกยาตะ แอชได้ประกาศออกไปว่าเป้าหมายต่อไปของเค้าก็คือ เคียว คุซานางิ ก่อนการแข่งขัน KOFXIII แอชได้เข้าร่วมกลุ่มกับ"กลุ่มคนจากดินแดนลึกลับ"และได้ทำงานให้กับหัวหน้ากลุ่ม การที่แอชมีไตรเทพศาสตรา 2 อย่าง เขาสามารถคืนชีพโอโรจิเพื่อไซกิได้ ในความเป็นจริงนั้นแอชไม่เห็นด้วยกับการตัดสินใจของไซกิและการจงรักภักดีแบบปลอมๆในกลุ่มเพื่อที่จะให้ไซกิวางใจ ในช่วงท้ายของการแข่งขัน แอชรอให้ไซกิเผลอเพื่อที่จะดึงวิญญาณของไซกิมารวมกับพลังของไตรเทพศาสตรา 2 อย่างที่ตนขโมยมา แอชคิดว่าพลังของไตรเทพศาสตราทั้ง 2 อย่างนั้นเพียงพอที่จะสะกดวิญญาณของไซกิได้ แต่ไซกิก็สามารถหลุดจากการควบคุมของแอชและก็ได้ยึดร่างของแอชซะเอง เมื่อไซกิอ่อนแอลง แอชก็สามารถควบคุมร่างกายตัวเองได้และวิญญาณของไซกิก็ได้ออกจากร่างของแอชไป ด้วยเหตุนี้ไซกิจึงต่อรองแอชเพื่อที่จะมีชีวิตใหม่ในร่างของแอชโดยการรวมร่างเป็นหนึ่งเดียว แต่แอชที่ไม่ชอบไซกิมาตั้งแต่แรก จึงได้ปิดประตูมิติเพื่อที่จะให้ไซกินั้นถูกดึงกลับไปยังมิติของตน แอชได้พูดคุยกับเอลิซาเบธก่อนที่เขาจะอันตรธานไปโดยเหลือทิ้งไว้เพียงไตรเทพศาสตราที่ตนขโมยมากลับคืนไปให้อิโอริและจิสุรุข้อมูลจำเพาะข้อมูลจำเพาะ. - ชื่อ : แอช คริมสัน (Ash Crimson) - สัญชาติ : ไม่ทราบแน่ชัด (เติบโตที่) - วันเกิด : 14 กุมภาพันธ์ (วันวาเลนไทน์) - อายุ : 16 ปี - ส่วนสูง : 178 ซม. - น้ำหนัก : 59 กก. - กรุ๊ปเลือด : O - ครอบครัว : ไซกิ (บรรพบุรุษของตนเอง) - งานอดิเรก : เพนท์เล็บ - สิ่งที่ชอบ : เล็บของเขา - สิ่งที่เกลียด : สิ่งรบกวน, สิ่งที่ไม่น่าสนใจ - อาหารที่ชอบ : ของหวาน - กีฬาที่ถนัด : ไม่มี เพราะว่ากีฬาไม่น่าสนใจสำหรับตน - วิชาการต่อสู้ : คิดขึ้นเองผนวกกับการใช้เปลวไฟสีเขียวของตน</doc>
