<doc id="926877" url="https://th.wikipedia.org/wiki?curid=926877" title="เฟรเดริก เมนดี (นักฟุตบอลเกิดปี ค.ศ. 1988)">เฟรเดริก เมนดี (นักฟุตบอลเกิดปี ค.ศ. 1988) เฟรเดริก เมนดี (Frédéric Mendy; เกิดวันที่ 18 พฤศจิกายน ค.ศ. 1988) เป็นนักฟุตบอลชาวกินี-บิสเซา แต่เกิดที่ประเทศฝรั่งเศส ปัจจุบันลงเล่นตำแหน่งกองหน้าให้กับสโมสรฟุตบอลบางกอกกล๊าสสโมสรอาชีพ สโมสรอาชีพ. เมนดีเริ่มต้นเส้นทางอาชีพกับสโมสร Rezé ในฝรั่งเศส ต่อมาเป็นสโมสร Évreux FC 27 ก่อนที่จะย้ายไปสโมสร Etoile ในเอส.ลีกของสิงคโปร์ หลังผ่านไป 23 นัด เขายิงได้ 15 ประตู เป็นผู้ทำประตูสูงสุดของเอส.ลีก เขายิงหนึ่งประตูในสิงคโปร์ลีกคัพ 2010 ต่อ Geylang United ทำให้ต้นสังกัดอย่าง Etoile คว้าแชมป์ลีกคัพได้สำเร็จ เขายังยิงประตูใส่ Phnom Penh Crown ในการแข่งขันสิงคโปร์คัพ 2010 ซึ่งต้นสังกัดของเขาชนะไป 2-1 และผ่านเข้าไปถึงรอบก่อนรองชนะเลิศ ฤดูกาลแรกกับ Etoile เมนดียิง 21 ประตูจาก 32 นัด ทำให้เขาได้รับรางวัลรองเท้าในฤดูกาล 2010 และยังพาทีมคว้าแชมป์ในฤดูกาลนั้น ต้นฤดูกาล 2011 เมนดีย้ายเข้าร่วมโฮม ยูไนเต็ด เขายิงประตูแรกให้กับโฮมในนาทีที่ 4 พบกับอัลบีเร็กซ์ นิอิงะตะ ก่อนจบลงด้วยชัยชนะของโฮม 2-1 ประตูที่ 5 ที่ทำได้กับสโมสร เกิดขึ้นในวันเมษาหน้าโง่ เมื่อเขายิงประตูตีเสมอในนาทีที่ 81 ต่อเทมปิเนสโรเวอร์ ช่วยพาโฮมทำสถิติไร้พ่าย 25 นัดติดต่อกัน ในปี ค.ศ. 2013 เมนดีย้ายจากสิงคโปร์ไปยังโปรตุเกส และอีก 3 ปีถัดมา เขาย้ายไปร่วมสโมสรอุลซัน ฮุนได ในเคลีก ในฤดูกาล 2017 เมนดีเซ็นสัญญาร่วมทีมเชจู ยูไนเต็ด เขายิงประตูแรกให้กับสโมสรในเอเอฟซีแชมเปียนส์ลีก นัดที่เสมอแอดิเลดยูไนเต็ด 3-3 เมนดี ย้ายมาร่วมทีมบางกอกกล๊าส ในเดือนพฤศจิกายน พ.ศ. 2560 และยิงประตูแรกให้กับสโมสรในนัดที่ 4 ของฤดูกาล 2561 เมื่อวันที่ 4 มีนาคม นัดเปิดลีโอสเตเดียมชนะการท่าเรือ 2-0 ต่อมาวันที่ 10 มีนาคม เขายิงหนึ่งประตู ช่วยให้ทีมของเขาบุกชนะชลบุรี 2-0 ที่ชลบุรีสเตเดียม และในวันที่ 1 เมษายน เขาทำหนึ่งประตูในวันเมษาหน้าโง่อีกครั้ง นัดที่บางกอกกล๊าสบุกเสมอเมืองทอง ยูไนเต็ด ที่เอสซีจีสเตเดียม 2-2ทีมชาติ ทีมชาติ. เมนดีเกิดที่ Évreux ในประเทศฝรั่งเศส แต่มีสัญชาติกินี-บิสเซา เขาถูกเรียกตัวติดทีมชาติกินี-บิสเซา และลงเล่นนัดแรกในรอบคัดเลือกแอฟริกาคัพออฟเนชันส์ 2017 นัดที่ชนะแซมเบีย ซึ่งเขายิงประตูได้ด้วยประตูในนามทีมชาติ</doc>
