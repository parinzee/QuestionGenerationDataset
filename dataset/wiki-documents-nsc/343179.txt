<doc id="343179" url="https://th.wikipedia.org/wiki?curid=343179" title="เนมันยา วีดิช">เนมันยา วีดิช เนมันยา วีดิช (, ) เกิดเมื่อวันที่ 21 ตุลาคม ค.ศ. 1981 เป็นอดีตนักฟุตบอลชาวเซอร์เบีย เคยเล่นให้กับแมนเชสเตอร์ยูไนเต็ดในพรีเมียร์ลีก ประเทศอังกฤษ เล่นตำแหน่งกองหลัง วีดิชเริ่มเล่นฟุตบอลตั้งแต่อายุเพียง 6 ปี โดยเมื่ออายุได้ 12 ปี ได้เข้าร่วมสโมสรสลอบอดาอูชีตเซ ชีวิตในวัยเด็กของวีดิชเติบโตมาท่ามกลางสงคราม ในช่วงที่ยูโกสลาเวียล่มสลายและแบ่งออกเป็นหลายประเทศเรดเลเบิ้ลเกรดและสปาร์ตัคมอสโก เรดเลเบิ้ลเกรดและสปาร์ตัคมอสโก. หลังจากวีดิชเซ็นสัญญากับสโมสรสลอบอดาอูชีตเซได้ปีครึ่ง เรดสตาร์เบลเกรด (เซอร์เวนาซเวซดา) สโมสรชื่อดังของเซอร์เบียจึงได้จับเซ็นสัญญารับเข้าสู่ระบบเยาวชน วีดิชเริ่มต้นการเป็นนักเตะชุดใหญ่ในฤดูกาลที่ถูกยืมตัวไปสปาร์ตักซูบอตีตซา (Spartak Subotica) ทีมดังใน Super Liga ของเซอร์เบียในปี 2000 หลังจากสิ้นสุดสัญญายืมตัวแล้ว วีดิชกลับมาเล่นให้กับเรดสตาร์เบลเกรดอีกครั้ง และการกลับมาครั้งนี้ทำให้เขาได้ลงเล่นอย่างสม่ำเสมอภายใต้การทำทีมของซอรัน ฟีลีพอวิช (Zoran Filipović) โดยคว้าแชมป์ Yugoslav Cup ในปี 2001–02 วีดิชได้รับปลอกแขนกัปตันทีมอย่างรวดเร็วและยังเป็นกัปตันที่ยังอายุน้อยอีกด้วย และหลังจากได้รับตำแหน่งกัปตันได้ 3 ปี เขาลงเล่นไป 67 เกม และยิงได้ถึง 12 ประตู ถือเป็นสถิติที่ดีมากสำหรับนักเตะที่อยู่ในตำแหน่งกองหลัง ชีวิตการค้าแข้งของวีดิชกับเรดสตาร์เบลเกรดสิ้นสุดลงด้วยการคว้าดับเบิลแชมป์ คือแชมป์ลีกของประเทศ (Serbia and Montenegro League) และแชมป์บอลถ้วย (Serbia and Montenegro Cup) เพราะในเดือนกรกฎาคม ค.ศ. 2004 หลังจากคว้าดับเบิลแชมป์ดังกล่าว วีดิชถูกซื้อตัวไปยังพรีเมียร์ลีกรัสเซียกับทีมสปาร์ตัคมอสโก (Spartak Moscow) โดยไม่เปิดเผยค่าตัว แต่ยังคงเป็นที่กล่าวขานว่า วีดิชคือกองหลังที่ค่าตัวแพงที่สุดในประวัติศาสตร์ของพรีเมียร์ลีกรัสเซียแมนเชสเตอร์ยูไนติดฤดูกาล 2005-2006 แมนเชสเตอร์ยูไนติด. ฤดูกาล 2005-2006. หลังจากเล่นในลีกรัสเซียกับสปาร์ตัคมอสโกได้เพียงแค่ 2 ปี ในวันที่ 25 ธันวาคม 2005 วีดิชได้เซ็นสัญญากับสโมสรแมนเชสเตอร์ยูไนเต็ด ด้วยค่าตัวประมาณ 7 ล้านปอนด์ แต่กว่าจะได้เดินทางเข้าสู่สโมสร ก็ล่วงเวลาไปกว่าครึ่งปีเนื่องจากติดใบอนุญาตทำงานโดยวันที่ 5 มกราคม ปี 2006 วีดิชจึงได้ย้ายเข้าร่วมสโมสรแมนเชสเตอร์ยูไนเต็ดอย่างสมบูรณ์ หากจะรวมระยะเวลาทั้งหมดซึ่งที่ทางสโมสรแมนเชสเตอร์ยูไนเต็ด ได้ให้ความสนใจในตัวเขาตั้งแต่การให้แมวมองออกไปดูฟอร์มนักเตะจนถึงได้เซ็นสัญญาเข้าร่วมทีมนั้น กินเวลากว่า 2 ปีครึ่ง การการซื้อขายนั้นแมนเชสเตอร์ยูไนเต็ดปาดหน้าฟีโอเรนตีนาเพื่อซิววีดิชมายืนแผงหลัง ทั้ง ๆ ที่ สโมสรต้นสังกัดขณะนั้นกับฟิออเรนตินาได้ตกลงค่าตัวกันเรียบร้อยแล้ว ว่ากันว่าที่ฟีโอเรนตีนาต้องพลาดการเซ็นต์สัญญาครั้งนี้เพราะว่าโควต้านักเตะนอกสหภาพยุโรปเต็มพอดียูไนเต็ดจึงปาดหน้าคว้าตัวกองหลังคนเหล็กมาได้สำเร็จ วีดิชได้เสื้อหมายเลข 15 และได้ลงเล่นนักแรกกับแมนเชสเตอร์ยูไนเต็ด ในวันที่ 16 กุมภาพันธ์ 2006 ในฐานะตัวสำรอง โดยถูกเปลี่ยนตัวลงไปแทนรืด ฟัน นิสเติลโรย ช่วงใกล้หมดเวลาในเกมที่เอาชนะแบล็คเบิร์น โรเวอร์สไปได้ 2-1 ใน League Cup รอบ semi-final นัดที่สอง แชมป์รายการแรกของวีดิชคือ League Cup ที่ต้นสังกัดเอาชนะ Wigan Athletic ไปได้อย่างท่วมท้น 4-0 ในปี 2006 โดยได้ลงเล่นในนาทีที่ 83ฤดูกาล 2006–07 ฤดูกาล 2006–07. ระหว่างฤดูกาล 2006-07 วีดิชได้ลงเล่นเป็นตัวจริงอย่างสม่ำเสมอโดยครึ่งฤดูกาลแรกได้ลงเล่นถึง 25 เกม โดยจับคู่เล่นกับริโอ เฟอร์ดินานด์ ในตำแหน่งเซ็นเตอร์แบ็ค และได้กลายเป็นคู่เซ็นเตอร์แบ็คที่ว่ากันว่าแข็งแกร่งที่สุดในยุโรปในขณะนั้น ฤดูกาลนั้นจบลงด้วยการที่แมนเชสเตอร์ยูไนเต็ด เป็นแชมป์พรีเมียร์ลีก วีดิชยิงประตูแรกในวันที่ 14 ตุลาคม 2006 นัดที่พบกับวีกันแอทเลติกในนัดที่เอาชนะไปได้ 1–3 ขณะที่ประตูต่อมาเขายิงได้ในนัดที่พบกับพอร์ตสมัทโดยยิงประตูขึ้นนำ 3–0 ในวันที่ 4 พฤศจิกายน 2006 และถือเป็นประตูแรกที่ยิงได้ใน United's Old Trafford วีดิชยิงประตูแรกในรายการถ้วยยุโรป (EUFA Champions League) ในนัดที่ชนะไบฟีกา 3-1 วันที่ 6 ธันวาคม ค.ศ. 2006 ซึ่งเป็นเกมสุดท้ายของรอบแบ่งกลุ่ม โดยโหม่งประตูสุดสวยตีเสมอให้กับแมนเชสเตอร์ยูไนเต็ด (แมนเชสเตอร์ยูไนเต็ดต้องชนะเท่านั้นจึงจะผ่านเข้ารอบ 16 ทีม) หลังจากโดนนำไปก่อน ทำให้ต้นสังกัดเดินหน้าบุกและยิงได้อีก 2 ประตู กรุยทางเข้าสู่รอบต่อไปได้ หลังจากเกมนั้น ผู้จัดการทีมไบฟีกาได้ออกมายกย่องประตูนั้นว่า เป็นประตูที่สุดสวยและทำให้ทีมของเขาต้องผิดหวังกับผลการแข่งขัน ในวันที่ 8 พฤศจิกายน ค.ศ. 2007 วีดิชจรดปากกาต่อสัญญากับต้นสังกัดไปอีก 5 ปี ทำให้เขามีพันธะผูกพันกับแมนเชสเตอร์ยูไนเต็ดไปจนถึงปี ค.ศ. 2012 สิ้นฤดูกาล เขาก็ได้พาต้นสังกัดคว้าดับเบิลแชมป์ คือแชมป์ลีกเป็นสมัยที่สองติดต่อกัน และแชมป์ยุโรป ซึ่งเป็นการคว้าแชมป์ยุโรปครั้งแรกในชีวิตของเขา (เอาชนะเชลซีในการดวลจุดโทษ) นอกจากนี้วีดิชยังติดทีมยอดเยี่ยมยุโรปในปีนั้นอีกด้วย ปีนั้นจึงถือเป็นปีทองของเนมันยา วีดิช อย่างแท้จริงประกาศแขวนสตั้ด ประกาศแขวนสตั้ด. หลังปราการหลังชาวเซอเบียร์ได้รับอาการบาดเจ็บรบกวน และได้ยกเลิกสัญญากับ อินเตอร์มิลาน เจ้าตัวจึงตัดสินใจแขวนสตั้ดด้วยวัย 34 ปีเกียรติประวัติสโมสรเกียรติประวัติ. สโมสร. - เรดสตาร์เบลเกรด - Yugoslav Cup (1): 2001–02 - First League of Serbia and Montenegro (1): 2003–04 - Serbia and Montenegro Cup (1): 2003–04- แมนเชสเตอร์ยูไนเต็ด - พรีเมียร์ลีก (5): 2006-2007, 2007-2008, 2008-2009, 2010-2011, 2012-2013 - ฟุตบอลลีกคัพ (3): 2005-2006, 2008-2009, 2009-2010 - เอฟเอคอมมูนิตีชีลด์ (5): 2007, 2008, 2010, 2011, 2013 - ยูฟ่าแชมเปียนส์ลีก (1): 2007–08 - ฟุตบอลชิงแชมป์สโมสรโลก (1): 2008รางวัลส่วนตัวรางวัลส่วนตัว. - Best Sportsman of SD Crvena Zvezda: 2002 - Serbia's Overseas Player of the Year (4): 2005 (with Spartak Moscow), 2007, 2008, 2010 (with Manchester United) - Serbian Footballer of the Year (2): 2005 (with Spartak Moscow), 2008 (with Manchester United) - PFA Premier League Team of the Year (4): 2006–07, 2007–08, 2008–09, 2010–11 - Premier League Player of the Month (1): January 2009 - Premier League Player of the Season (2): 2008–09, 2010–11 - Sir Matt Busby Player of the Year (1): 2008–09 - Players' Player of the Year Award (1): 2008–09 - ESM Team of the Year (3): 2006–07, 2008–09, 2010–11 - FIFA FIFPro World XI (2): 2008–09, 2010–11 - Serbia's sport association "May award" : 2011</doc>
