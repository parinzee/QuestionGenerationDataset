<doc id="789617" url="https://th.wikipedia.org/wiki?curid=789617" title="ลาส์ อุลริก">ลาส์ อุลริก ลาส์ อุลริก () (เกิด 26 ธันวาคม ค.ศ. 1963) เป็นมือกลองสัญชาติเดนมาร์กและหนึ่งในผู้ร่วมก่อตั้งวงเฮฟวีเมทัล เมทัลลิกา เขาเกิดและเติบโตในครอบครัวที่ค่อนข้างมีฐานะในเดนมาร์ก โดยเป็นลูกชายของโปรเทนนิส ทอร์เบน อุลริก อุลลิชได้เริ่มต้นการเป็นมือกลองครั้งแรกในซานดิเอโก ต่อมาเขาได้ย้ายไปอยู่ที่ลอสแอนเจลิส ตั้งแต่อายุ 16 ในช่วงฤดูร้อนปี ค.ศ. 1980 เพื่อจะฝึกเล่นกีฬาเทนนิส แต่ถึงอย่างไรก็ตาม นอกจากการเล่นเทนนิสแล้ว เขาก็เล่นกลองควบคู่ไปด้วย จนในที่สุดภายหลังประกาศหาสมาชิกวงผ่านหนังสือพิมพ์ท้องถิ่นฉบับหนึ่งนามว่า "เดอะรีไซเคอร์" เขาก็ได้พบกับ เจมส์ เฮทฟิลด์ และได้ก่อตั้งเมทัลลิกาขึ้น ด้านชีวิตส่วนตัวลาส์ อุลริก แต่งงานมา 3 ครั้งคนแรกคือ เดบบี โจนส์ (Debbie Jones) ระหว่างที่เขาทัวร์คอนเสิร์ต และได้หย่าในปี ค.ศ. 1990 และได้แต่งงานกับสกายลาร์ ซาเทนสไตน์ (Skylar Satenstein) อดีตแฟนสาวของแมตต์ เดมอนระหว่างที่เธอเรียนชีววิทยา ณ มหาวิทยาลัยฮาร์วาร์ด มีลูกด้วยกัน 2 คน และต่อมาได้เดตกับ คอนนี นีลเซน (Connie Nielsen) จากภาพยนตร์ นักรบผู้กล้าผ่าแผ่นดินทรราช มีลูกด้วยกัน 1 คนแต่ไม่ได้แต่งงาน จนล่าสุดได้แต่งงานกับเจสสิกา มิลเลอร์ นางแบบนิตยสาร (Jessica Miller)</doc>
