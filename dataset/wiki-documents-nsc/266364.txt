<doc id="266364" url="https://th.wikipedia.org/wiki?curid=266364" title="วาเนสสา (มิเลส์)">วาเนสสา (มิเลส์) วาเนสซา () เป็นภาพเขียนสีน้ำมันที่เขียนโดยจอห์น เอเวอเรตต์ มิเล จิตรกรกลุ่มนิยมแบบก่อนราฟาเอลชาวอังกฤษ ที่ปัจจุบันตั้งแสดงอยู่ที่คฤหาสน์ซัดลีย์ที่เมืองลิเวอร์พูลในอังกฤษ มิเลเขียนภาพ “วาเนสซา” ในปี ค.ศ. 1863 เป็นภาพของสตรีที่เป็นคนรักและผู้ที่เขียนจดหมายติดต่อกับโจนาธาน สวิฟต์ (Jonathan Swift) เอสเธอร์ แวนโฮมริกห์ (Esther Vanhomrigh) ผู้ที่รู้จักกันในนามปากกา “วาเนสซา” “วาเนสซา” แตกต่างไปจากภาพเขียนอื่นๆ ของมิเลเพราะการละทิ้งการเขียนรายละเอียดเป็นครั้งแรกที่ยังเห็นในภาพเขียน “ตื่น” และ “หลับ” ที่แสดงในปีก่อนหน้านั้น จากอิทธิพลของเดียโก เบลัซเกซ และโจชัว เรย์โนลด์ส มิเลเขียนด้วยอย่างมีลักษณะเป็นนาฏกรรมที่เห็นได้จากฝีแปรงในสีที่สด สร้างการใช้สีที่รุนแรงและสมัยใหม่ เอสเธอร์ แวนโฮมริกห์หรือที่รู้จักกัน “วาเนสซาของสวิฟต์” เพราะเป็นชื่อที่สวิฟต์ตั้งให้เมื่อพิมพ์จดหมายติดต่อ ภาพเขียนเป็นภาพจินตนาการ เอสเธอร์ไม่มีภาพจริงที่ให้เห็น ในภาพเอสเธอร์ยืนถือจดหมายที่น่าจะเป็นจดหมายจากสวิฟต์หรือจดหมายที่เขียนถึงสวิฟต์ ท่าทางเศร้าเหมือนความสัมพันธ์ระหว่างเอสเธอร์กับสวิฟต์ซึ่งมายุติลงเมื่อสวิฟต์ไปมีผู้หญิงอื่นเอสเธอร์ จอห์นสันที่สวิฟต์เรียก “สเตลลา” มิเลเขียนภาพคู่กันของสเตลลาด้วย “วาเนสซา” เป็นส่วนหนึ่งของการฟื้นฟูศิลปะอังกฤษของคริสต์ศตวรรษที่ 18 เมื่อความสนใจในการเขียนของเรย์โนลส์และทอมัส เกนส์เบรอถูกนำกลับมาอีกครั้งหนึ่ง</doc>
