<doc id="778638" url="https://th.wikipedia.org/wiki?curid=778638" title="จิ๊กซอว์ (มาร์เวลคอมิกส์)">จิ๊กซอว์ (มาร์เวลคอมิกส์) จิ๊กซอว์ () เป็นตัวละครโดยมาร์เวลคอมิกส์ สร้างสรรค์โดยเลน ไวน์และรอสส์ แอนดรู ปรากฏตัวครั้งแรกในหนังสือการ์ตูน ดิอะเมซิงสไปเดอร์แมน เล่มที่ 162 (พฤศจิกายน 1976) เป็นหนึ่งในศัตรูของพันนิชเชอร์ประวัติตัวละคร ประวัติตัวละคร. จิ๊กซอว์มีชื่อจริงว่า บิลลี รุสโซ (Billy Russo) เมื่ออายุได้ 10 ปี เขาถูกบิดาที่ชอบทำร้ายร่างกายไล่ออกจากบ้าน ต่อมารุสโซทำงานเป็นนักฆ่าในนิวยอร์ก เนื่องจากเป็นคนหน้าตาดี รุสโซจึงมีฉายาว่า "เดอะบิวต์" (The Beaut) เขาแต่งงานกับผู้หญิงชื่อซูซานและมีบุตรชื่อเฮนรี แต่รุสโซมักจะทำร้ายสองคนนี้ หลังจากเหตุการณ์ที่ทำให้ครอบครัวของแฟรงค์ แคสเซิลถูกฆ่า รุสโซได้รับการว่าจ้างจากแฟรงค์ คอสตาให้กำจัดทุกคนที่เกี่ยวข้องกับครอบครัวของแคสเซิล รุสโซฆ่าทุกคนแต่ฆ่าแคสเซิลไม่สำเร็จ ไม่กี่ชั่วโมงต่อมา แคสเซิลซึ่งกลายเป็นพันนิชเชอร์ตามรุสโซไปที่ไนต์คลับและฆ่าลูกน้องของรุสโซทั้งหมด พันนิชเชอร์ไว้ชีวิตเขาเพื่อให้ส่งข้อความไปถึงแก๊งอาชญากรรม จากเหตุการณ์นี้ทำให้รุสโซถูกกระจกบาดหน้าเสียโฉมและกลายเป็นจิ๊กซอว์ความสามารถและพลัง ความสามารถและพลัง. ถึงแม้จะไม่ได้รับการฝึกแบบทหาร แต่จิ๊กซอว์มีสมรรถภาพทางกายสูงเทียบเท่ากับพันนิชเชอร์และมีความเชี่ยวชาญในการต่อสู้ การใช้อาวุธ การก่ออาชญากรรมและการวางแผนที่ชาญฉลาด นอกจากนี้ยังสวมชุดเกราะพิเศษเพื่อช่วยเพิ่มพลังในสื่ออื่นภาพยนตร์ ในสื่ออื่น. ภาพยนตร์. โดมินิก เวสต์ นักแสดงชาวอังกฤษ รับบทเป็นจิ๊กซอว์ในภาพยนตร์ เดอะ พันนิชเชอร์ 2 สงครามเพชฌฆาตมหากาฬ ปี 2008ทีวีซีรีส์ ทีวีซีรีส์. ในปี 2017 ได้มีการฉายซีรีส์ เดอะ พันนิชเชอร์ ทางช่องเน็ตฟลิกซ์ โดยตัวละครจิ๊กซอว์หรือบิลลี รุสโซ แสดงโดยเบน บาร์น ต้นกำเนิดตัวละครภายในเรื่องจะแตกต่างจากคอมมิคและในภาพยนตร์ โดยบิลลี รุสโซเป็นเพื่อนสนิทของแฟรงค์ คลาสเซิล ในสมัยยังเป็นนาวิกโยธินที่ทำปฏิบัติการลับกับซีไอเอ</doc>
