<doc id="420419" url="https://th.wikipedia.org/wiki?curid=420419" title="อันเดรส เอสโกบาร์">อันเดรส เอสโกบาร์ อันเดรส เอสโกบาร์ ซัลดาร์เรียกา (; 13 มีนาคม ค.ศ. 1967–2 กรกฎาคม ค.ศ. 1994) เป็นอดีตนักฟุตบอลชาวโคลัมเบียที่เล่นตำแหน่งกองหลัง สังกัดอัตเลติโกนาซิอองนาล, ยังบอยส์ และทีมชาติโคลอมเบีย เอสโกบาร์ถูกยิงเสียชีวิตหลังฟุตบอลโลก 1994 หลังจากที่เป็นผู้ทำเข้าประตูตัวเองในรอบที่ 2 ในนาทีที่ 34 ที่โคลอมเบียพบกับสหรัฐอเมริกา ซึ่งเป็นชาติเจ้าภาพ ทำให้โคลอมเบียซึ่งเป็นทีมตัวเต็งทีมหนึ่งในครั้งนั้น ต้องตกรอบ จากการแพ้ไป 2–1 หลังจากนั้นในวันที่ 2 กรกฎาคม ปีเดียวกัน เอสโกบาร์ก็ถูกยิงเสียชีวิต หลังจากเดินออกมาจากบาร์แห่งหนึ่ง โดยมีเสียงเล่าลือว่าเป็นฝีมือของกลุ่มมาเฟียที่เสียพนันจากการที่โคลอมเบียตกรอบ แต่ที่สุดเจ้าหน้าที่ตำรวจก็สามารถตามจับคนร้ายได้ ชื่อ อุมแบร์โต มูนอซ เป็นเจ้าหน้าที่รักษาความปลอดภัย โดยมูนอซสารภาพว่าทำไปตามลำพังคนเดียวโดยไม่ได้มีใครบงการหรือจ้างมา เพราะความเสียใจที่โคลอมเบียตกรอบ</doc>
