<doc id="578781" url="https://th.wikipedia.org/wiki?curid=578781" title="เนปยีดอ">เนปยีดอ เนปยีดอ (; , , เหน่ ปหยี่ ด่อ) มีความหมายว่า "มหาราชธานี" หรือ "ที่อยู่ของกษัตริย์" เป็นเมืองหลวงและศูนย์กลางการบริหารของประเทศพม่า ห่างจากย่างกุ้งซึ่งเป็นเมืองหลวงเก่าราว 320 กิโลเมตร ปัจจุบันเนปยีดอเป็นเมืองใหญ่อันดับที่สามของประเทศรองจากย่างกุ้งและมัณฑะเลย์ และเป็นหนึ่งในสิบเมืองเติบโตเร็วที่สุดในโลก เนปยีดอตั้งอยู่ในหมู่บ้านจะปยี (Kyetpyay) ทางทิศตะวันตกของตัวเมืองปยินมะนา (Pyinmana) ในเขตมัณฑะเลย์ เชื่อว่าเหตุผลการย้ายเมืองหลวงมาจากคำทำนายของโหรของพลเอกอาวุโส ตาน ฉ่วย รวมถึงเชื่อว่าอาจจะเป็นการฟื้นฟูธรรมเนียมประเพณีเก่าของพม่าสมัยราชาธิปไตย สภาพภูมิประเทศเป็นภูเขาโดยรอบ เมืองนี้อยู่ห่างย่างกุ้งไปทางเหนือประมาณ 320 กิโลเมตร ปัจจุบันกรุงเนปยีดอมีการพัฒนาถนนทางหลวงหมายเลข 8 เพื่อเชื่อมต่อกับย่างกุ้ง มีโครงการสร้างสถานีรถไฟขึ้นอีก 1 แห่งในเนปยีดอ ถัดจากสถานีในปยินมะนาที่สร้างขึ้นในปี พ.ศ. 2549 มีการสร้างพระมหาธาตุเจดีย์อุปปาตสันติ (Uppatasanti) ซึ่งจำลองแบบไปจากมหาเจดีย์ชเวดากองในย่างกุ้ง และทางการยังมีแผนการสร้างสวนสาธารณะ น้ำพุ สวนสัตว์ สวนบริเวณใจกลางเมือง และศูนย์การค้าแห่งใหม่อีก 42 แห่ง โดยมีเป้าหมายเพื่อดึงดูดนักท่องเที่ยวให้มาเยือนเมืองหลวงแห่งใหม่ นอกจากนี้ยังมีแผนการก่อสร้างอาคารทันสมัยต่าง ๆ สำหรับหน่วยงานรัฐ ส่วนที่พักอาศัย โรงพยาบาลเอกชน ธนาคาร อาคารสภาหอการค้าและอุตสาหกรรมแห่งสหภาพพม่า (UMFCCI) และโครงการศูนย์การค้าระดับนานาชาติ โดยเป็นโครงการที่จะดำเนินไปตลอดทศวรรษหน้าศัพท์มูลวิทยา ศัพท์มูลวิทยา. เนปยีดอ มีความหมายว่า "เมืองหลวงของราชวงศ์" "ที่ตั้งของกษัตริย์"หรือ"ที่พำนักของกษัตริย์". เดิมมันถูกใช้เป็นคำต่อท้ายชื่อเมืองหลวงของราชวงศ์เช่น มัณฑะเลย์ ได้ถูกเรียกว่า (ยาดานาบนเนปยีดอ) ชื่อนี้แท้จริงแล้วแปลว่า "ที่พำนักของกษัตริย์" ในภาษาพม่าประวัติ ประวัติ. กรุงเนปยีดอเป็นเมืองหลวงใหม่ของประเทศพม่า โดย พลเอกอาวุโสตาน ฉ่วยเป็นผู้ริเริ่มความคิดที่จะย้ายเมืองหลวงจากนครย่างกุ้งมายังสถานที่แห่งใหม่ด้วยเหตุผลเพื่อความสะดวกในการบริหารงาน เนื่องจากตำแหน่งที่ตั้งของกรุงเนปยีดอนั้นตั้งอยู่กลางประเทศพอดี และได้เริ่มสร้างเมืองหลวงแห่งใหม่นี้ในปี พ.ศ. 2545 โดยกระทรวงกลาโหมพม่าได้ว่าจ้างผู้รับเหมาก่อสร้าง 25 บริษัทมาก่อสร้างสิ่งก่อสร้างและสาธารณูปโภคต่างๆ จนเมื่อวันที่ 27 มีนาคม พ.ศ. 2549 ก็ได้มีการเฉลิมฉลองเมืองหลวงแห่งใหม่และได้ตั้งชื่อทางการของเมืองว่า "เนปยีดอ" นับแต่นั้นมาการแบ่งเขตการปกครอง การแบ่งเขตการปกครอง. กรุงเนปยีดอเป็นดินแดนสหภาพซึ่งได้รับการบริหารโดยตรงจากประธานาธิบดี คำสั่งวันต่อวันของประธานาธิบดีจะถูกดำเนินการในนามประธานาธิบดีไปสู่นายกเทศมนตรีและสมาชิกสภาของเนปยีดอ ซึ่งได้รับการแต่งตั้งจากประธานาธิบดี อันรวมไปถึงพลเรือน และกองทัพ เมื่อวันที่ 30 มีนาคม พ.ศ. 2554 ประธานาธิบดีเต็ง เส่ง ได้แต่งตั้งให้ เต็ง ยุ้น เป็นนายกเทศมนตรีเมืองเนปยีดอ พร้อมด้วยสมาชิกอีก 9 คน คือ ทาน ฮเทย์, พันเอกมยินต์ อองทาน, คัง ชุน, ไปง์ โซ, ซอ หล้า, มยินต์ ชเว และเมียว ยุ้น ดินแดนสหภาพเนปยีดอประกอบด้วยเขตเมืองและอีกแปดตำบล เขตเมืองถูกแบ่งออกเป็นสามตำบลคือ ตำบลปยินมะนา, ตำบลแลเว และตำบลตะโกง ซึ่งเดิมขึ้นกับเขตยะแมสิน (Yamethin) และมีเขตตำบลใหม่คือ อุตตรสิริ, ทักขิณสิริ, ปุพพสิริ, ชัมพุสิริ และไชยสิริ ซึ่งทั้งหมดกำลังถูกก่อสร้าง ในเดือนธันวาคม พ.ศ. 2552 ได้มีการย้ายที่ทำการรัฐบาลมายังเมืองหลวงใหม่แห่งนี้ เหลือเฉพาะสำนักคณะกรรมการกระทรวงยังคงอยู่ในนครย่างกุ้ง- เมือง- ไชยสิทธิ พม่าออกเสียงว่า "แส่ยะเต้ย์ดิ" (, บาลี เชยฺยสิทฺธิ) - ปัญญาสิทธิ พม่าออกเสียงว่า "ปิ่นหญ่าเต้ย์ดิ" (, บาลี ปญฺญาสิทฺธิ) - โภคสิทธิ พม่าออกเสียงว่า "บอก๊ะเต้ย์ดิ" (, บาลี โภคสิทฺธิ) - มังคลสิทธิ พม่าออกเสียงว่า "มินกหล่าเต้ย์ดิ" (, บาลี มํคลสิทฺธิ) - ตำบลที่มีอยู่แต่เดิม- ตำบลปยินมะนา () - ตำบลละเว () - ตำบลตะโกง () - ตำบลที่ถูกตั้งขึ้นใหม่- ตำบลอุตตรสิริ พม่าออกเสียงว่า "โอ้วตยะตี่ยิ" (, บาลีอุตฺตรสิริ) - ตำบลทักขิณสิริ พม่าออกเสียงว่า "แด๊ดขิณะตี่ยิ" (, บาลี ทกฺขิณสิริ) - ตำบลปุพพสิริ พม่าออกเสียงว่า "โป้วบ๊ะตี่ยิ" (, บาลี ปุพฺพสิริ) - ตำบลชัมพุสิริ พม่าออกเสียงว่า "สั่นบู่ตี่ยิ" (, บาลี ชมฺพุสิริ) - ตำบลไชยสิริ พม่าออกเสียงว่า "แส่ยะตี่ยิ" (, บาลี เชยฺยสิริ)ภูมิศาสตร์และภูมิอากาศ ภูมิศาสตร์และภูมิอากาศ. กรุงเนปยีดอตั้งอยู่ระหว่างเทือกเขาพะโคและเทือกเขาฉาน อยู่ทางทิศเหนือของนครย่างกุ้ง 323 กิโลเมตร มีพื้นที่ทั้งหมด 7,054.37 ตารางกิโลเมตร นับเป็นเมืองหลวงที่มีพื้นที่กว้างใหญ่ที่สุดในภูมิภาคอาเซียน (ขนาดใหญ่กว่าประเทศสิงคโปร์ถึง 10 เท่า) มีความสูงระหว่าง 90-200 เมตรเหนือระดับน้ำทะเลการคมนาคม การคมนาคม. การเดินทางจากนครย่างกุ้งมุ่งสู่กรุงเนปยีดอระยะทาง 323.3 กิโลเมตร มีความสะดวกและรวดเร็วโดยใช้ถนน 8 เลน ซึ่งเป็นส่วนหนึ่งของโครงการทางหลวงพิเศษระหว่างเมืองย่างกุ้ง - เนปยีดอ - มัณฑะเลย์ ระยะทางกว่า 563 กิโลเมตร แต่ปัจจุบันทางหลวงสายนี้ยังไม่ถูกใช้งานอย่างเต็มศักยภาพดังจะเห็นได้จากจำนวนรถยนต์ที่วิ่งมีน้อย ส่วนระบบขนส่งสาธารณะยังจำกัดอยู่ในบริเวณใกล้เคียงเท่านั้น โดยรัฐบาลพม่ามีการวางแผนจะสร้างระบบรถไฟใต้ดินระยะทางกว่า 50 กิโลเมตรซึ่งมีการร่วมทุนกับบริษัทของรัสเซีย ถนนบางเส้นทางในกรุงเนปยีดอห้ามรถจักรยานยนต์วิ่ง กรุงเนปยีดอมีท่าอากาศยานนานาชาติเนปยีดอซึ่งตั้งอยู่ห่างจากใจกลางเมืองทางทิศตะวันตกเฉียงใต้ประมาณ 16 กิโลเมตร เป็นสนามบินเดิมเป็นสนามบินขนาดเล็กมีการโดยสารภายในประเทศเท่านั้น แต่หลังจากปีพ.ศ. 2552 ทางรัฐบาลพม่ามีแผนที่จะขยายสนามบินให้สามารถรองรับผู้โดยสารได้ 3.5 ล้านคนต่อปี และในวันที่ 29 มิถุนายน พ.ศ. 2554 สายการบิน Hong Kong Airlines เป็นสายการบินต่างชาติสายแรกที่เปิดให้บริการเที่ยวบินระหว่างประเทศคือฮ่องกง-เนปยีดอ และสายการบิน Bangkok Airways ให้บริการเส้นทาง BKK-NYT VV. เปิดทำการบินเมื่อวันที่ 30 กันยายน 2557 เปิดบริการทุกวัน (ยกเว้น วันเสาร์)วัฒนธรรมการศึกษาเศรษฐกิจสาธารณสุขการสื่อสาร</doc>
