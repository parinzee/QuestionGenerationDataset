<doc id="616770" url="https://th.wikipedia.org/wiki?curid=616770" title="โทนี่ มีชัย">โทนี่ มีชัย โทนี่ มีชัย () มีชื่อไทยคือ กฤษดา มีชัยพันธุมะบำรุง เป็นผู้ฝึกสอนกอล์ฟ ผู้เป็นที่รู้จักในวงกว้าง และมีผลงานอย่างต่อเนื่องร่วมกว่า 10 ปี นอกจากนี้ เขายังเป็นสมาชิกระดับยูเอสพีจีเอ 1 ใน 3 คนที่มีอยู่ของประเทศไทยประวัติ ประวัติ. โทนี่ มีชัย สำเร็จการศึกษาจากสถาบันเอ็ดเน็ตเอ็ดดูเคชันแนลคอนซัลแตนซีเซอร์วิส (EdNET Educational Consultancy Services) ซึ่งเป็นสถาบันสอนกอล์ฟโดยตรงจากสหรัฐอเมริกา ช่วงประมาณ พ.ศ. 2538 โทนี่ได้เป็นผู้ร่วมก่อตั้งสถาบันฮาร์ทแลนด์กอล์ฟสคูลขึ้นเป็นครั้งแรก ที่เซนต์หลุยส์ รัฐมิสซูรี สหรัฐอเมริกา จากนั้นใน พ.ศ. 2542 ได้ขยายสาขามาที่ประเทศไทย ที่อำเภอชะอำ ก่อนที่จะขยายเข้าสู่กรุงเทพมหานครในวันที่ 8 ตุลาคม รวมถึงได้มีการเปิดสาขาที่จังหวัดเชียงใหม่ ซึ่งสถาบันที่เขาทำหน้าที่บริหารนี้ ได้รับการยกย่องว่าเป็นสถาบันสอนกอล์ฟที่มีชื่อเสียง โดยมีลูกศิษย์ทั่วประเทศที่เป็นทั้งชาวไทยและชาวต่างชาติกว่า 5 พันคน แต่ในระยะหลังได้ประสบปัญหาขาดทุน ใน พ.ศ. 2555 โทนี่ มีชัย ได้แสดงมุมมองเชิงบวกที่มีต่อนักกอล์ฟชาวยุโรปและชาวเอเชีย โดยเฉพาะชาวไทยหลายราย ผ่านทางสื่อเดลินิวส์ โดยยืนยันว่ากีฬากอล์ฟ เป็นกีฬาที่เหมาะกับทุกเพศทุกวัย เดือนสิงหาคม พ.ศ. 2556 โทนี่ได้ทำการต้อนรับแฮงค์ ฮานีย์ ซึ่งเป็นผู้ฝึกสอนของไทเกอร์ วูดส์ เมื่อครั้งมาเยือนประเทศไทย ที่จังหวัดภูเก็ต และในวันที่ 16 ตุลาคม ของปีเดียวกัน โทนี่ได้ทำหน้าที่อบรมทักษะการเล่นกอล์ฟ ที่จังหวัดฉะเชิงเทรา โดยมีผู้เข้าร่วมกิจกรรมดังกล่าวที่ 120 คน พ.ศ. 2557 โทนี่ได้มีส่วนร่วมกับสถาบันเอ็กไซท์ โดยได้มีส่วนช่วยต่อการพัฒนาผู้ที่ต้องการจะเป็นนักกอล์ฟระดับอาชีพชีวิตส่วนตัว ชีวิตส่วนตัว. ด้านชีวิตส่วนตัว โทนี่ มีชัย สมรสกับศรสวรรค์ ภู่วิจิตร และมีลูกสาวด้วยกันชื่อ น้องเอมมี่</doc>
