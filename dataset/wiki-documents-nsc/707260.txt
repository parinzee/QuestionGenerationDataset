<doc id="707260" url="https://th.wikipedia.org/wiki?curid=707260" title="อัสมีร์ เบกอวิช">อัสมีร์ เบกอวิช อัสมีร์ เบกอวิช (; ) เกิดเมื่อวันที่ 20 มิถุนายน ค.ศ. 1987 เป็นนักฟุตบอลชาวบอสเนีย ปัจจุบันให้กับบอร์นมัท และทีมชาติบอสเนียและเฮอร์เซโกวีนา ในตำแหน่งผู้รักษาประตู เบเกอวิช เป็นเจ้าของสถิติที่บันทึกลงในหนังสือกินเนสว่าเป็นผู้รักษาประตูที่ยิงประตูได้ไกลที่สุดในโลก ในพรีเมียร์ลีก ฤดูกาล 2013–14 ในวันที่ 2 พฤศจิกายน ค.ศ. 2013 ที่สโตกซิตีพบกับ เซาแทมป์ตัน ในวินาทีการแข่งขันที่ 13 เมื่อเป็นผู้ยิงเปิดลูกจากหน้าประตูตัวเอง แต่ลูกฟุตบอลได้เด้งกระดอนพื้น 2 ครั้ง ก่อนที่จะย้อยข้ามศีรษะของ อาเธอร์ โบรุก ผู้รักษาประตูของเซาแทมป์ตันเข้าประตูไปอย่างน่าเหลือเชื่อ เป็นระยะทางกว่า 91.9 เมตร ในฤดูกาล 2015–16 เบกอวิชได้ย้ายมายังเชลซีด้วยค่าตัว 8 ล้านปอนด์ (ประมาณ 424 ล้านบาท) พร้อมสัญญา 4 ปี โดยมาแทนที่ปีเตอร์ เช็ก อดีตผู้รักษาประตูของเชลซีที่อยู่กับสโมสรมาอย่างยาวนานถึง 11 ปี ซึ่งได้ย้ายไปร่วมกับอาร์เซนอล เบเกอวิช ลงเล่นให้กับเชลซีอย่างเป็นทางการครั้งแรก ในนัดเปิดฤดูกาล 2015–16 เมื่อมีรายชื่อเป็นผู้รักษาประตูสำรอง ที่เชลซีพบกับ สอวอนซีซิตี ที่สนามสแตมฟอร์ดบริดจ์ โดยถูกเปลี่ยนตัวลงในนาทีที่ 53 แทนที่ตีโบ กูร์ตัว ผู้รักษาประตูตัวจริงที่ถูกใบแดงไล่ออก เป็นผลให้เชลซีเสียลูกจุดโทษ</doc>
