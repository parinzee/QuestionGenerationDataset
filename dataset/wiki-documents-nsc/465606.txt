<doc id="465606" url="https://th.wikipedia.org/wiki?curid=465606" title="เกษม นิมมลรัตน์">เกษม นิมมลรัตน์ นายเกษม นิมมลรัตน์ เป็นอดีตสมาชิกสภาผู้แทนราษฎรจังหวัดเชียงใหม่ สังกัดพรรคเพื่อไทย ได้รับเลือกตั้งครั้งแรกในการเลือกตั้งซ่อมสมาชิกสภาผู้แทนราษฎรเขต 3 เชียงใหม่ พ.ศ. 2555 แทนนางสาวชินณิชา วงศ์สวัสดิ์ และเป็นคนสนิทของตระกูลวงศ์สวัสดิ์ประวัติ ประวัติ. นายเกษม นิมมลรัตน์ เกิดเมื่อวันที่ 26 ตุลาคม พ.ศ. 2507 เป็นชาวตำบลป่าแดด อำเภอเมือง จังหวัดเชียงใหม่ สำเร็จการศึกษาจากโรงเรียนมงฟอร์ตวิทยาลัย ปริญญาตรี วิศวกรรมศาสตรบัณฑิต และปริญญาโท วิศวกรรมศาสตรมหาบัณฑิต จากมหาวิทยาลัยเชียงใหม่งานการเมือง งานการเมือง. นายเกษม ทำงานการเมืองโดยเป็นผู้เชี่ยวชาญประจำตัว ส.ส.เยาวภา วงศ์สวัสดิ์ (พ.ศ. 2544 - 2548) และเคยทำหน้าที่เลขานุการส่วนตัว รวมถึงเป็นคนขับรถให้กับนายสมชาย วงศ์สวัสดิ์ และนางเยาว วงศ์สวัสดิ์ เขายังเป็นประธานสาขาพรรคเพื่อไทย จังหวัดเชียงใหม่ และเป็นที่ปรึกษานายกองค์การบริหารส่วนจังหวัดเชียงใหม่ (นายบุญเลิศ บูรณุปกรณ์) และต่อมาได้ลงสมัครรับเลือกตั้งซ่อม ในปี พ.ศ. 2555 และได้รับเลือกตั้งเป็น ส.ส. สมัยแรก ต่อมาในเดือนมีนาคม พ.ศ. 2556 เขาได้ลาออกจากตำแหน่งสมาชิกสภาผู้แทนราษฎร โดยให้เหตุผลเรื่องปัญหาสุขภาพ และต้องการจะทำงานการเมืองในท้องถิ่นจังหวัดเชียงใหม่มากกว่า และปฏิเสธข่าวที่ว่าเป็นการลาออกเปิดทางให้นางเยาวภา วงศ์สวัสดิ์ ลงสมัครรับเลือกตั้ง เพื่อเตรียมเป็นนายกรัฐมนตรีสำรอง ภายหลังการรัฐประหารในประเทศไทย พ.ศ. 2557 เขาถูกคณะกรรมการป้องกันและปราบปรามการทุจริตแห่งชาติ แจ้งข้อหาจงใจยื่นบัญชีแสดงทรัพย์สินและหนี้สินและเอกสารประกอบอันเป็นเท็จหรือปกปิดข้อเท็จจริงที่ควรแจ้งให้ทราบ เมื่อวันที่ 13 พฤษภาคม พ.ศ. 2559 และศาลฎีกาแผนกคดีอาญาของผู้ดำรงตำแหน่งทางการเมืองสั่ง จำคุกเมื่อวันที่ 16 มีนาคม พ.ศ. 2560เครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นเบญจมาภรณ์มงกุฎไทย (บ.ม.)</doc>
