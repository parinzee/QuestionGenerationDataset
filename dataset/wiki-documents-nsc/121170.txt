<doc id="121170" url="https://th.wikipedia.org/wiki?curid=121170" title="ฮะมะมะสึ">ฮะมะมะสึ นครฮามามัตสึ () ตั้งอยู่ในทางตะวันตกของจังหวัดชิซุโอะกะ ประเทศญี่ปุ่น นครฮามามาสึได้ควบรวมพื้นที่เข้ากับเมืองและอำเภอโดยรอบจำนวน 11 เมืองและอำเภอ ในวันที่ 1 กรกฎาคม ค.ศ. 2005 และได้ยกระดับเป็นนครอันตั้งขึ้นโดยข้อบัญญัติรัฐบาลญี่ปุ่น ในวันที่ 1 กันยายน ค.ศ. 2007ประวัติ ประวัติ. พื้นที่ในอาณาเขตของนครฮามามัตสึในปัจจุบัน มีประวัติศาตร์ยาวนานมาตั้งแต่ยุคก่อนประวัติศาสตร์ โดยมีการพบโบราณวัตถุในจากยุคโจมง และยุคโคะฟุง ซึ่งรวมถึง อะคะโมะนุเอะ โคะฟุง ซึ่งเป็นหลุมศพโบราณรูปกุญแจ ที่นิยมสร้างในยุคโคะฟุง ปัจจุบัน ตั้งอยู่ในอำเภอฮะมะคิตะ (浜北区 Hamakita-ku) ในยุคนะระ ฮามามัตสึก็ได้เป็นเมืองเอกของอดีตแคว้นโทโตมิ ต่อมา ในยุคเซ็งโงะกุ ปราสาทฮามามัตสึ ก็เคยเป็นในฐานที่มั่นของโทะกุงะวะ อิเอะยะซุ ก่อนจะขึ้นเป็นโชกุน ในยุคเอะโดะ ฮะมะมะสึเจริญเฟื่องฟูเนื่องจากเป็นเมืองที่ตั้งปราสาทอันเป็นที่อาศัยของไดเมียว และยังเป็นเมืองที่เส้นทางโทไกโดพาดผ่าน ซึ่งเป็นเพียงเส้นทางบกหลักที่ใช้เดินทางระหว่างกรุงเอะโดะและกรุงเกียวโต หลังการปฏิรูปเมจิ เมืองฮะมะมะสึได้ถูกยกเป็นจังหวัดในระยะเวลาสั้นๆ คือ ในค.ศ. 1871 - 1876 หลังจากนั้น ก็ได้ถูกรวมอยู่ในจังหวัดชิซุโอะกะ ในค.ศ. 1889 ได้มีการเปิดสถานีรถไฟฮะมะมะสึ ขึ้นบนทางรถไฟสายหลักโทไกโด ซึ่งพาดผ่านเมือง ในปีเดียวกันนั้นเอง เมืองฮะมะมะสึก็ได้สถานะเป็น เมือง (市 Shi) จากการแบ่งเขตการปกครองครั้งใหม่ภูมิประเทศ ภูมิประเทศ. ภูมิประเทศของเมืองฮามามัตสึ ทางใต้ เป็นที่ราบและที่ราบสูงมิคะตะฮะระ ทางด้านเหนือเป็นเขตภูเขา สุดเขตด้านตะวันตก ติดทะเลสาบฮะมะนะ สุดเขตด้านตะวันออก ติดแม่น้ำเท็นรีว สุดเขตด้านใต้ ติดมหาสมุทรแปซิฟิก ส่วนภูมิอากาศ ทางด้านใต้ อุณหภูมิไม่สูงไม่ต่ำจนเกินไป และมีหิมะตกเล็กน้อยในช่วงฤดูหนาว อย่างไรก็ตาม ลมมรสุมที่ชื่อ เอ็นชู โนะ คะระคะเซะ ทำให้เมืองนี้มีลมแรงในช่วงฤดูหนาว และต่างจากภูมิภาคอื่น ทางด้านเหนือมีลักษณะเป็นภูเขา ทำให้มีภูมิอากาศที่รุนแรงกว่า อันมีสาเหตุจากลมเฟิน หรือลมที่พัดมาจากทางลดของภูเขา ซึ่งอุ่นและแห้ง ในฤดูร้อน อุณหภูมิอาจสูงกว่า 35 องศาเซลเซียส โดยเฉพาะในอำเภอเท็นรีว ในขณะที่มีหิมะตกในฤดูหนาวเขตการปกครอง เขตการปกครอง. นครฮะมะมะสึ แบ่งเขตการปกครองย่อยเป็น 7 เขตดังนี้- ฮามากิตะ (浜北区 Hamakita-ku) - ฮิงาชิ (東区 Higashi-ku) - คิตะ (北区 Kita-ku) - มินามิ (南区 Minami-ku) - นากะ (中区 Naka-ku) - นิชิ (西区 Nishi-ku) - เท็นรีว (天竜区 Tenryū-ku)สถานที่ท่องเที่ยวสถานที่ท่องเที่ยว. - ปราสาทฮามามัตสึ ปราสาทฮามามัตสึ () ตั้งอยู่บนเนินเขาทางด้านตะวันออกเฉียงใต้ของสวนสาธารณะปราสาทฮามามัตสึ ซึ่งอยู่ถัดจากศาลาว่าการเมืองอันทันสมัยไปทางด้านเหนือ ปราสาทสร้างโดยโทะกุงะวะ อิเอะยะซุ ก่อนจะขึ้นเป็นโชกุน ณ กรุงเอะโดะ โทะกุงะวะ อิเอะยะซุพำนักอยู่ที่นี่ระหว่างค.ศ. 1571 - 1588 ด้านในปราสาท จัดเป็นพิพิธภัฑณ์เล็กๆ จัดแสดงอาวุธและโบราณวัตถุจากยุคเอะโดะ รวมถึงแบบจำลองเมืองในสมัย 400 ปีที่แล้ว ทางด้านเหนือของปราสาท มีสวนญี่ปุ่น บ่อปลาคาร์ป รวมถึงหอพิธีชงชาด้วย- จุดชมวิวตึกแอคท์ซิตี้ จุดชมวิวตึกแอคท์ซิตี้ (Act City Tower Observatory) ตั้งอยู่บนชั้น 45 เป็นชั้นสูงสุดของอาคารแอคท์ซิตี้ฮะมะมะสึ (ญี่ปุ่น: アクトシティ浜松 Akutoshitei Hamamatsu; อังกฤษ: Act City Hamamatsu) อันเป็นตึกสูงเสียดฟ้าเพียงตึกเดียวในเมือง และถือเป็นสัญลักษณ์ของเมืองนี้ ตั้งอยู่ถัดจากสถานีรถไฟ เจอาร์ ฮะมะมะสึ ตึกถูกออกแบบให้คล้ายกับฮาร์โมนิก้า เพื่อตอกย้ำว่าเมืองฮะมะมะสึเป็นที่รู้จักในนาม "เมืองแห่งดนตรี" ภายในตึก เป็นที่ตั้งของร้านค้าและศูนย์อาหาร รวมถึงโรงแรมโอะคุระ ณ จุดชมวิวนี้ จะสามารถเห็นเมืองฮะมะมะสึจากใจกลางเมือง ไปจนถึงเนินทรายริมมหาสมุทรแปซิฟิค ในวันอากาศดี อาจเห็นภูเขาฟูจิได้อีกด้วย- เนินทรายนาคาตาจิมะ เนินทรายนาคาตาจิมะ () ณ ชายหาดทางใต้ของเมือง ติดกับมหาสมุทรแปซิฟิก เป็นเนินทรายใหญ่อันดับ 3 ของญี่ปุ่น ด้วยความกว้างจากเหนือลงใต้ 600 เมตร และความยาวจากตะวันออกถึงตะวันตก 4,000 เมตร- อนุสาวรีย์โชแปง อนุสาวรีย์โชแปงที่ฮะมะมะสึ เป็นการสร้างจำลองอนุสาวรีย์แนวอาร์ตนูโวของอันโด่งดังเฟรเดริก ฟรองซัวส์ โชแปง คีตกวีชาวโปแลนด์ ในสัดส่วน 1:1 ซึ่งอนุสาวรีย์ต้นแบบนี้ สร้างโดย Wacław Szymanowski ศิลปินชาวโปแลนด์ และตั้งอยู่ที่เมืองวอร์ซอ ประเทศโปร์แลนด์ อันเป็นเมืองพี่น้องของเมืองฮะมะมะสึอุตสาหกรรม อุตสาหกรรม. เมืองฮามามัตสึ เป็นเมืองอุตสาหกรรมด้วยเป็นที่ตั้งของโรงงานอุตสาหกรรมใหญ่ๆมากมาย โดยเฉพาะอย่างยิ่ง อุตสาหกรรมผลิตเครื่องดนตรีและจักรยานยนต์ นอกจากนี้ ในอดีตเมืองฮะมะมะสึยังเคยขึ้นชื่อว่าเป็นเมืองอุตสาหกรรมทอผ้าอีกด้วย แต่โรงทอผ้าส่วนใหญ่ได้เลิกกิจการไปในช่วงทศวรรษ 1990 ปัจจุบันชาวบราซิลเชื้อสายญี่ปุ่นที่ทำงานอยู่ในเมืองฮะมะมะสึ 19,000 คน จากที่ทำงานในประเทศทั้งหมด 274,700 คน เมืองฮามามัตสึ เป็นเมืองต้นกำเนิดและเป็นที่ตั้งของสำนักงานใหญ่ของบริษัทญี่ปุ่นชั้นนำหลายบริษัท โดยเฉพาะอย่างยิ่ง บริษัทในอุตสาหกรรมยานยนต์และเครื่องดนตรี ที่คนไทยรู้จักกันดี ได้แก่ ซูซูกิ (スズキ Suzuki) ยามาฮ่า (ヤマハ Yamaha) และโรแลนด์ (ローランド Rōrando) (บริษัทแม่ของเอฟเฟคท์กีตาร์ BOSS) ส่วน ฮอนด้า (本田 Honda) นั้น ก็กำเนิดในเมืองนี้เช่นกัน แต่ปัจจุบัน มีสำนักงานใหญ่ในกรุงโตเกียวการเดินทางรถไฟ การเดินทาง. รถไฟ. นครฮามามัตสึ อยู่บนทางรถไฟสายโทไกโด ชิงกันเซ็ง (東海道新幹線 Tōkaidō Shinkansen) และสายหลักโทไกโด ณ ค.ศ. 2009 รถไฟชิงกันเซ็ง ขบวนที่จอด ณ เมืองนี้ มีเพียงขบวนโกะดะมะ ซึ่งจอดทุกสถานี และขบวนฮิกะริ ไม่กี่ขบวนเท่านั้น สถานีรถไฟฮะมะมะสึอยู่เกือบกึ่งกลางของเส้นทางสายโทไกโด ดังนั้น การเดินทางไปยังสถานีรถไฟโตเกียว (東京駅 Tōkyō-eki) หรือสถานีรถไฟชิน-โอซะกะ (新大阪駅 Shin-Ōsaka Eki) หากขบวนฮิกะริ จะใช้เวลาหนึ่งชั่วโมงครึ่ง หากขบวนโกดะมะ จะใช้เวลาสองชั่วโมงถนน ถนน. เมืองฮามามัตสึ มีทางด่วนสายโทเม (東名高速道路 Tōmei Kōsoku Dōro) ซึ่งเชื่อมระหว่างกรุงโตเกียวและนะโงะยะ (名古屋市 Nagoya-shi) พาดผ่าน ทำให้การเดินทางด้วยรถยนต์สะดวกมากเครื่องบิน เครื่องบิน. เมืองฮามามัตสึไม่มีท่ากาศยานพลเรือน ท่าอากาศยานที่ใกล้ที่สุดคือ ท่าอากาศยานชิซุโอะกะ (静岡空港 Shizuoka Kūkō) ซึ่งอยู่ห่างจากสถานีรถไฟฮะมะมะสึ 43 กิโลเมตร ท่ากาศยานที่ใกล้รองมาคือ ท่าอากาศยานนานาชาติชูบุเซ็นแทรร์ (中部国際空港 Chūbu Kokusai Kūkō) ตั้งอยู่ในจังหวัดไอชิ (愛知県 Aichi-ken) อยู่ห่างจากเมืองฮะมะมะสึไปทางตะวันตกประมาณ 87 กิโลเมตร</doc>
