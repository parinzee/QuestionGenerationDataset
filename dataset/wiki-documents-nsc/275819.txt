<doc id="275819" url="https://th.wikipedia.org/wiki?curid=275819" title="ซูเปอร์เอิร์ธ">ซูเปอร์เอิร์ธ ซูเปอร์เอิร์ธ () หมายถึง ดาวเคราะห์คล้ายโลกที่มีมวลมากกว่าโลก แต่มีมวลน้อยกว่าดาวเคราะห์แก๊สยักษ์ คำนี้จะใช้ในความหมายทางด้านมวลของดาวเคราะห์เท่านั้น ไม่มีความหมายในแง่เงื่อนไขด้านพื้นผิวของดาวหรือความสามารถในการอยู่อาศัยของดาวนั้นๆ กล่าวคือมันมิได้มีความหมายว่าดาวเคราะห์นั้นจะมีอุณหภูมิหรือสภาพแวดล้อมใกล้เคียงกับโลกแต่อย่างใด หากกล่าวตาม Valencia et al. (2007) ให้คำนิยามไว้ว่า ซูเปอร์เอิร์ธคือดาวเคราะห์คล้ายโลกที่มีมวลระหว่าง 1 ถึง 10 เท่าของมวลโลก ขณะที่ Fortney et al. (2007) นิยามไว้ที่มวลขนาด 5 ถึง 10 เท่าของมวลโลก โดยมีคำจำกัดความอื่นๆ ในสื่อซึ่งเป็นที่นิยม มีการค้นพบซูเปอร์เอิร์ธมากมายนับตั้งแต่การค้นพบ Gliese 876 d เมื่อ ค.ศ. 2005 โดยคณะนักวิทยาศาสตร์นำโดย ยูจีนีโอ ริเวรา ไม่มีตัวอย่างของดาวประเภทซูเปอร์เอิร์ธนี้ในระบบสุริยะของเรา เพราะดาวเคราะห์คล้ายโลกขนาดใหญ่ที่สุดในระบบสุริยะ ก็คือโลก ส่วนดาวเคราะห์อื่นที่ใหญ่กว่าโลกก็มีมวลมากกว่า 14 เท่าของมวลโลกขึ้นไปทั้งสิ้น ปัจจุบันนี้ เทคนิคที่ดีที่สุดในการค้นหาดาวซูเปอร์เอิร์ธ คือวิธีไมโครเลนส์ของแรงโน้มถ่วงการค้นพบคุณลักษณะ</doc>
