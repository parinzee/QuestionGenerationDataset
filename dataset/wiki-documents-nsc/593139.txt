<doc id="593139" url="https://th.wikipedia.org/wiki?curid=593139" title="พระสุนทรธรรมประพุทธ์ (เกษร ฐานิสฺสโร)">พระสุนทรธรรมประพุทธ์ (เกษร ฐานิสฺสโร) พระสุนทรธรรมประพุทธ์ (เกษร ฐานิสฺสโร) (19 ตุลาคม พ.ศ. 2481- ปัจจุบัน) พระภิกษุในพระพุทธศาสนานิกายเถรวาท คณะมหานิกาย ชาวจังหวัดกาฬสินธุ์ เป็นอดีตเจ้าคณะอำเภอยางตลาดและอดีตเจ้าอาวาสวัดอร่ามมงคล อำเภอยางตลาด จังหวัดกาฬสินธุ์ ปัจจุบันเป็นรองเจ้าคณะจังหวัดกาฬสินธุ์และเจ้าอาวาสวัดเหนือ อำเภอเมือง จังหวัดกาฬสินธุ์ ได้รับพระกรุณาโปรดเกล้าฯพระราชทาน ตั้งสมณศักดิ์เป็นพระราชาคณะชั้นสามัญ(สย.) เมื่อวันที่ ๕ ธันวาคม ๒๕๕๖ประวัติ ประวัติ. พระสุนทรธรรมประพุทธ์ (เกษร ฐานิสฺสโร) มีนามเดิมว่า เกษร นามสกุล สรสันต์ เกิดเมื่อวันเสาร์ ที่ 19 เดือนตุลาคม พ.ศ. 2481 ตรงกับวันแรม 12 ค่ำ เดือน 12 ณ บ้านเลขที่ 19 หมู่ที่ 8 บ้านดอนยานาง ต.อุ่มเม่า(ปัจจุบัน ต.ดอนสมบูรณ์) อ.ยางตลาด จ.มหาสารคาม(ปัจจุบัน จ.กาฬสินธุ์) โยมบิดาชื่อ นายเหลื่อม สรสันต์ โยมมารดาชื่อ นางอ่อน สรสันต์- บรรพชา: วันที่ 2 พฤษภาคม พ.ศ. 2499 ได้เข้าพิธีบรรพชา ที่วัดดอนยานาง ต.อุ่มเม่า อ.ยางตลาด จ.กาฬสินธุ์ โดยมีเจ้าอธิการมา จนฺทูปโม เจ้าคณะตำบลอุ่มเม่า เจ้าอาวาสวัดดอนยานาง เป็นพระอุปัชฌาย์ เมื่อได้บรรพชาเป็นสามเณรแล้วก็ได้อยู่ในสมณเพศ เคร่งครัดในพระธรรมวินัยและหลักปฏิบัติตามรอยพระอุปัชฌาย์อาจารย์ ศึกษาเล่าเรียนพระปริยัติธรรมเรื่อยมา- อุปสมบท:เมื่อวันที่ 18 พฤษภาคม พ.ศ. 2502 จึงได้เข้าพิธีอุปสมบท ณ วัดดดอนยานาง ต.อุ่มเม่า(ต.ดอนสมบูรณ์) อ.ยางตลาด จ.กาฬสินธุ์ โดยมีเจ้าอธิการมา จนฺทูปโม เจ้าคณะตำบลอุ่มเม่า เจ้าอาวาสวัดดอนยานาง เป็นพระอุปัชฌาย์ เมื่อได้อุปสมบทแล้วก็ได้ปฏิบัติศาสนกิจและศาสนประโยชน์ทางพระพุทธศาสนาไว้มากมายนานัปการ และได้ศึกษาเล่าเรียนพระปริยัติธรรม ตลอดถึงการได้รับแต่งตั้งเป็นพระธรรมทูต ประจำหน่วยอำเภอยางตลาด จังหวัดกาฬสินธุ์ เดินทางจาริกไปเผยแผ่หลักธรรมคำสอนของพระพุทธศาสนาในท้องที่ต่างๆในเขตอำเภอ- การศึกษา: - พ.ศ. 2512 สอบไล่ได้นักธรรมชั้นเอก (น.ธ.เอก) - พ.ศ. 2541 สอบได้เปรียญธรรมประโยค 1-2 - พ.ศ. 2550 สำเร็จการศึกษาปริญญาตรีพุทธศาสตรบัณฑิต (พธ.บ.) จากมหาวิทยาลัยมหาจุฬาลงกรณราชวิทยาลัย วิทยาเขตขอนแก่นงานปกครองงานปกครอง. - พ.ศ. 2507 เป็นเจ้าอาวาสวัดสว่างโนนทัน ต.หัวงัว(ปัจจุบัน ต.หนองอิเฒ่า) อ.ยางตลาด จ.กาฬสินธุ์ - พ.ศ. 2507 ได้รับแต่งตั้งเป็นเจ้าคณะตำบลหัวงัว อ.ยางตลาด จ.กาฬสินธุ์ - พ.ศ. 2517 ได้รับแต่งตั้งเป็นพระอุปัชฌาย์ - พ.ศ. 2518 เป็นเจ้าอาวาสวัดดอนยานาง ต.อุ่มเม่า(ปัจจุบัน ต.ดอนสมบูรณ์) อ.ยางตลาด จ.กาฬสินธุ์ - พ.ศ. 2518 ได้รับแต่งตั้งเป็นเจ้าคณะตำบลอุ่มเม่า อ.ยางตลาด จ.กาฬสินธุ์ - พ.ศ. 2533 ได้รับแต่งตั้งเป็นรองเจ้าคณะอำเภอยางตลาด - พ.ศ. 2534 เป็นเจ้าอาวาสวัดอร่ามมงคล อ.ยางตลาด จ.กาฬสินธุ์ - พ.ศ. 2545 ได้รับแต่งตั้งเป็นเจ้าคณะอำเภอยางตลาด - พ.ศ. 2554 ได้รับพระบัญชาแต่งตั้งเป็น รองเจ้าคณะจังหวัดกาฬสินธุ์ - พ.ศ. 2555 เป็นเจ้าอาวาสวัดเหนือ อ.เมือง จ.กาฬสินธุ์สมณศักดิ์สมณศักดิ์. - พ.ศ. 2521 ได้รับพระราชทานสมณศักดิ์เป็นพระครูสัญญาบัตร เจ้าคณะตำบลชั้นตรี ในราชทินนามที่ พระครูอนุสรธรรมคุณ - พ.ศ. 2528 ได้รับเลื่อนสมณศักดิ์เป็นพระครูสัญญาบัตร เจ้าคณะตำบลชั้นโท ในราชทินนามเดิม - พ.ศ. 2534 ได้รับเลื่อนสมณศักดิ์เป็นพระครูสัญญาบัตร รองเจ้าคณะอำเภอชั้นโท ในราชทินนามเดิม - พ.ศ. 2540 ได้รับเลื่อนสมณศักดิ์เป็นพระครูสัญญาบัตร รองเจ้าคณะอำเภอชั้นเอก ในราชทินนามเดิม - พ.ศ. 2545 ได้รับเลื่อนสมณศักดิ์เป็นพระครูสัญญาบัตร เจ้าคณะอำเภอชั้นโท ในราชทินนามเดิม - พ.ศ. 2549 ได้รับเลื่อนสมณศักดิ์เป็นพระครูสัญญาบัตร เจ้าคณะอำเภอชั้นเอก ในราชทินนามเดิม - พ.ศ. 2553 ได้รับเลื่อนสมณศักดิ์เป็นพระครูสัญญาบัตร เจ้าคณะอำเภอชั้นพิเศษ ในราชทินนามเดิม - พ.ศ. 2554 ได้รับเลื่อนสมณศักดิ์เป็นพระครูสัญญาบัตร รองเจ้าคณะจังหวัด ในราชทินนามเดิม - พ.ศ. 2556 ได้รับพระราชทานตั้งสมณศักดิ์เป็นพระราชาคณะชั้นสามัญ(สย.) ในราชทินนามที่ พระสุนทรธรรมประพุทธ์เกียรติประวัติเกียรติประวัติ. - พ.ศ. 2534 ได้รับพระราชทานวุฒิบัตรพระสังฆาธิการเพื่อพัฒนาชุมชนจากสมเด็จพระสังฆราช สกลมหาสังฆปริณายก - พ.ศ. 2541 ได้รับพระราชทานเสาเสมาธรรมจักร ในด้านการส่งเสริมการศึกษาพระปริยัติธรรม จากสมเด็จพระเทพรัตนราชสุดาฯ สยามบรมราชกุมารี</doc>
