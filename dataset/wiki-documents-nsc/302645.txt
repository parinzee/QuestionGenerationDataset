<doc id="302645" url="https://th.wikipedia.org/wiki?curid=302645" title="เมธี ธรรมรังสี">เมธี ธรรมรังสี พลตรี เมธี ธรรมรังสี (13 กันยายน พ.ศ. 2478 - 12 พฤศจิกายน พ.ศ. 2554) จบการศึกษาจากโรงเรียนนายร้อยพระจุลจอมเกล้ารุ่นที่ 7 (จปร.7) จบการศึกษาจากวิทยาลัยป้องกันราชอาณาจักรรุ่นที่ 31 รับราชการเหล่าทหารม้าในค่ายอดิศร ศูนย์การทหารม้า อำเภอเมือง จังหวัดสระบุรี มาตลอดชีวิตราชการจนกระทั่งเกษียณในปี พ.ศ. 2538 ชีวิตส่วนตัว พล.ต.เมธี มีชื่อเล่นเรียกว่า เฮง สื่อมวลชนและบุคคลในแวดวงมวยจึงนิยมเรียกว่า เสธ.เฮง ขณะที่เพื่อนร่วมรุ่นจะเรียกว่า ไอ้เฮง และมีฐานะเป็นประธานรุ่น จปร.7 อีกด้วยการเมือง การเมือง. หลังเกษียณแล้ว พล.ต.เมธี ได้เข้าสู่แวดวงการเมืองท้องถิ่นด้วยการสมัครตำแหน่งสมาชิกสภาเทศบาลเมืองสระบุรี (ส.ท.) ในนามของทีมรักเมืองเพรียว ได้รับเลือกให้เป็นนายกเทศมนตรี เป็นเวลาถึง 4 สมัย ในการชุมนุมของพันธมิตรประชาชนเพื่อประชาธิปไตย พ.ศ. 2551 ที่ทำเนียบรัฐบาล ทางที่ชุมนุมเกิดขาดแคลนห้องน้ำ พล.ต.เมธี ก็ได้ส่งห้องน้ำแบบน็อคดาวน์หรือแบบเคลื่อนที่ได้ให้กับทางกลุ่มพันธมิตรฯ ด้วยการกีฬา การกีฬา. นอกจากนี้แล้ว พล.ต.เมธี ยังมีบทบาทในแวดวงมวยไทยเนื่องจากเป็นโปรโมเตอร์และเป็นเจ้าของค่ายมวย "ส.ธรรมรังสี" เป็นผู้จัดรายการครั้งใหญ่หลายครั้งทั้งเวทีมวยราชดำเนินและสนามมวยเวทีลุมพินี อีกทั้งเป็นที่ปรึกษาของบริษัท เพชรยินดี บ็อกซิ่ง โปรโมชั่น จำกัด ของนายวิรัตน์ วชิรรัตนวงศ์ รวมทั้งเคยเป็นประธานจัดการแข่งขันมวยสากลที่จังหวัดสระบุรีอีกด้วยเสียชีวิต เสียชีวิต. พล.ต.เมธี ธรรมรังสี เสียชีวิตเมื่อเวลา 06.00 น. ของวันที่ 12 พฤศจิกายน พ.ศ. 2554 ด้วยโรคชรา ที่โรงพยาบาลศูนย์สระบุรี หลังจากเข้ารับการรักษาตัวที่โรงพยาบาลแห่งนี้มานานกว่า 7 เดือน สิริอายุได้ 76 ปี</doc>
