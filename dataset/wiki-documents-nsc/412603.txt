<doc id="412603" url="https://th.wikipedia.org/wiki?curid=412603" title="ไพโรจน์ อิสระเสรีพงษ์">ไพโรจน์ อิสระเสรีพงษ์ นายไพโรจน์ อิสระเสรีพงษ์ (เกิด 22 พฤษภาคม พ.ศ. 2499) สมาชิกสภาผู้แทนราษฎรกรุงเทพมหานคร เขต 19 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ปัจจุบันสังกัดพรรคเพื่อไทยประวัติ ประวัติ. ไพโรจน์ อิสระเสรีพงษ์ เกิดเมื่อวันที่ 22 พฤษภาคม พ.ศ. 2499 เป็นบุตรของนายหุย แซ่เอี้ยว และนางเง็กซุ้น แซ่ตั้ว มีพี่น้อง 5 คน อาทินายไพฑูรย์ อิสระเสรีพงษ์ ส.ก. เขตหนองจอก ครอบครัวเป็นเจ้าของโรงสีไฟกิจเจริญ สำเร็จการศึกษาในระดับปริญญาตรีคณะนิติศาสตร์ มหาวิทยาลัยเกริกและปริญญาโทคณะรัฐศาสตร์ จากมหาวิทยาลัยธรรมศาสตร์ สมรสแล้ว มีบุตรรวม 5 คนงานการเมือง งานการเมือง. ไพโรจน์ อิสระเสรีพงษ์ อดีตเป็นสมาชิกสภาเขตหนองจอก 4 สมัย ตั้งแต่ปี พ.ศ. 2537 ต่อมาลาออกมาลงสมัครรับเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 สังกัดพรรคพลังประชาชน และได้รับการเลือกตั้งเป็นครั้งแรก เคยเกิดกรณีต่อว่านางรสนา โตสิตระกูล ในที่ประชุมรัฐสภา ระหว่างการแถลงนโยบายของรัฐบาลนายสมชาย วงศ์สวัสดิ์สมาชิกสภาผู้แทนราษฎร สมาชิกสภาผู้แทนราษฎร. ไพโรจน์ อิสระเสรีพงษ์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 กรุงเทพมหานคร สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 กรุงเทพมหานคร สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2552 – เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
