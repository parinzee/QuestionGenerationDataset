<doc id="348199" url="https://th.wikipedia.org/wiki?curid=348199" title="เวิร์คพอยท์สำนักพิมพ์">เวิร์คพอยท์สำนักพิมพ์ บริษัท เวิร์คพอยท์ พับลิชชิ่ง จำกัด (Workpoint Publishing Company Limited) เป็นบริษัทในกลุ่มธุรกิจสิ่งพิมพ์ในเครือ บริษัท เวิร์คพอยท์ เอ็นเทอร์เทนเมนต์ จำกัด (มหาชน) ดำเนินธุรกิจสื่อสิ่งพิมพ์ ทั้งผลิต และจำหน่ายนิตยสาร และพ็อกเก็ตบุ๊ก นิตยสารได้แก่ "นิตยสารแก้จน" ซึ่งเป็นนิตยสารฉบับแรกของบริษัท มีเนื้อหาสาระเกี่ยวกับการแนะนำอาชีพต่างๆ ที่น่าสนใจ แปลกใหม่ ให้ผู้อ่านได้รับความรู้และแนวทางในการประกอบอาชีพ ต่อมาทางบริษัทได้เปิดตัวนิตยสารใหม่ได้แก่ "สารกระตุ้น" มีเนื้อหาส่งเสริมความคิดสร้างสรรค์ กิจกรรม แรงบันดาลใจ ความกล้าแสดงออกของคนรุ่นใหม่ ซึ่งปัจจุบันปิดตัวไปแล้ว ปัจจุบันนิตยสารแก้จนได้เปลี่ยนชื่อเป็น "นิตยสารขายดี by แก้จน" โดยยังคงเน้นเนื้อหาสาระความรู้ในการส่งเสริมอาชีพและกลยุทธ์เพิ่มยอดธุรกิจ ในส่วนของพ็อกเก็ตบุ๊ก บริษัทฯ นำเสนอผลงานของนักเขียนหลากหลายแนว ครอบคลุมทั้งวรรณกรรม เรื่องสั้น บทกวี นวนิยาย บทความ และสาระบันเทิง เพื่อตอบความต้องการของนักอ่านทุกเพศทุกวัย โดยมุ่งเน้นให้เกิดการคิด การเขียน และการอ่านที่สร้างสรรค์ นอกจากนี้ยังผลิตสื่อสิ่งพิมพ์แนว Edutainment สำหรับเด็ก ในชื่อ "Workpoint Smartkids" (เวิร์คพอยท์ สมาร์ทคิดส์) เพื่อผลิตหนังสือดีๆ ให้เด็กและเยาวชนไทยได้นำไปปรับใช้ พัฒนาต่อยอด รวมทั้งหนังสือที่ได้ซื้อลิขสิทธิ์จากต่างประเทศ อาทิ เบ็นเท็น (Ben 10) ในรูปแบบหนังสือกิจกรรมเสริมทักษะสำหรับเด็ก ทั้งสมุดภาพระบายสี เกมปริศนา รวมถึงนิตยสาร Ben 10 Magazine ที่ออกรายเดือน สามารถสั่งซื้อหนังสือของเวิร์คพอยท์สำนักพิมพ์ในราคาพิเศษ และติดตามข่าวสารได้ที่ http://www.workpointpublishing.co.th หรือที่ https://www.facebook.com/WorkPublish และ https://www.facebook.com/bestsellerthailandผลงานเวิร์คพอยท์สำนักพิมพ์ (พ็อกเก็ตบุ๊ก) ผลงาน. เวิร์คพอยท์สำนักพิมพ์ (พ็อกเก็ตบุ๊ก). อาทิ- คเณชา หนังสือภาพ คาถาบูชา และประวัติพระพิฆเนศ โดย: ราชัน แสงทอง (ภาพ), อ.เนาวรัตน์ พงษ์ไพบูลย์ (ร้อยกรอง) - หนังสือชุดคุยกับประภาส (ผู้แต่ง: ประภาส ชลศรานนท์) - สุธี (ผู้แต่ง: ประภาส ชลศรานนท์) - แม่เภา (ผู้แต่ง: ประภาส ชลศรานนท์) - ห้องครูวิไล ตึกใหม่ชั้นสอง (ผู้แต่ง: ประภาส ชลศรานนท์) - อภินิหารพระดิน (ผู้แต่ง: ประภาส ชลศรานนท์) - ประโยคย้อนแสง (ผู้แต่ง: ประภาส ชลศรานนท์) - แวนโก๊ะเรียกพี่ (ผู้แต่ง: สังข์ 108 มงกุฏ) - สุดยอด SME ตีแตก (ผู้แต่ง: อ.ธันยวัชร์ ไชยตระกูลชัย) - ศาสตร์แห่งความมั่งคั่งร่ำรวย (ผู้แต่ง:Wallace D.Wattles แปลโดย: ดร.วรัญญา สะอาดเอี่ยม ริเท็นนิส) - มหัศจรรย์ 1 to 5 ไม่มีใครในโลกเล่นเปียโนไม่ได้ (ผู้แต่ง: อ.ตรีรัตน์ อุปถัมภ์โพธิวัฒน์) - ธรรมาค้าขึ้น (ผู้แต่ง: ว.วชิรเมธี) - สุขกันเถอะโยม (ผู้แต่ง: พระมหาสมปอง ตาลปุตโต) - กรรมในกำมือ (ผู้แต่ง: ริว จิตสัมผัส) - วรรณกรรมแปล ชุด Tunnels (ผู้แต่ง: ร็อดเดริก กอร์ดอน, ไบรอัน วิลเลียมส์ แปลโดย: งามพรรณ เวชชาชีวะ) ได้แก่ ผจญภัยใต้อุโมค์, ผจญภัยใต้พิภพ (Deeper), ผจญภัยใต้บาดาล (Freefall), สู่สงครามล้างพิภพ (Closer) - วรรณกรรมแปล ชุด The Emerald Atlas แผนที่มรกตมนตรา (ผู้แต่ง: จอห์น สตีเฟนส์ แปลโดย: งามพรรณ เวชชาชีวะ) ได้แก่ The Emerald Atlas แผนที่มรกตมนตรา, The Fire Chronicle บันทึกอัคคี ฯลฯนิตยสารนิตยสาร. - นิตยสารขายดี by แก้จน (นิตยสารแก้จน) - นิตยสารสารกระตุ้น - นิตยสาร Ben 10 Magazine - นิตยสาร ASTA TV THAILAND - นิตยสาร Winkเวิร์คพอยท์ สมาร์ทคิดส์เวิร์คพอยท์ สมาร์ทคิดส์. - หนังสือการ์ตูนชุด Ben 10 - หนังสือกิจกรรมเสริมทักษะสำหรับเด็กชุด Ben 10สำนักพิมพ์ กิมชิค (ผลิตหนังสือที่ซื้อลิขสิทธิ์จากเกาหลี)สำนักพิมพ์ กิมชิค (ผลิตหนังสือที่ซื้อลิขสิทธิ์จากเกาหลี). - แมรี่ แต่งงานกันนะ - ซีเคร็ท การ์เด้น ฯลฯ</doc>
