<doc id="142082" url="https://th.wikipedia.org/wiki?curid=142082" title="ประหยัด มากแสง">ประหยัด มากแสง ประหยัด มากแสง (30 มกราคม พ.ศ. 2509 - ) เป็นนักกอล์ฟชาวไทยที่แข่งขันอยู่ในเอเชียนทัวร์ เริ่มเล่นกอล์ฟตั้งแต่อายุ 14 ปี เริ่มเล่นอาชีพตั้งแต่ พ.ศ. 2534 และได้แชมป์มาแล้ว 8 ครั้ง ประหยัดเคยร่วมการแข่งขันรายการเมเจอร์ครั้งแรกในรายการบริติชโอเพน ปี 1999 และล่าสุดได้รับเชิญเข้าร่วมการแข่งขัน "เดอะ มาสเตอร์ส" ยูเอสมาสเตอร์ส 2008 ที่สนามออกัสตา ระหว่างวันที่ 10-13 เมษายน พ.ศ. 2551 นับเป็นคนไทยคนที่สามที่ได้ร่วมแข่งในรายการนี้ ต่อจากสุกรี อ่อนฉ่ำ (พ.ศ. 2513-14) และธงชัย ใจดี (พ.ศ. 2549) ปัจจุบัน (ม.ค. 51) ประหยัดเป็นนักกอล์ฟอันดับ 74 ของโลก และอันดับสองของเอเชีย</doc>
