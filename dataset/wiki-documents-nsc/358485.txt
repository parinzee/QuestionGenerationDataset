<doc id="358485" url="https://th.wikipedia.org/wiki?curid=358485" title="เท่ง โหน่ง จีวรบิน">เท่ง โหน่ง จีวรบิน เท่ง โหน่ง จีวรบิน เป็นภาพยนตร์ไทย เดิมชื่อ พระเท่งนักเลงโหน่ง เริ่มออกฉายวันที่ 3 กุมภาพันธ์ พ.ศ. 2554 อำนวยการผลิตโดยสหมงคลฟิล์ม โดย เท่ง เถิดเทิง รับหน้าที่กำกับภาพยนตร์ และแสดงนำร่วมกับ โหน่ง ชะชะช่า ภาพยนตร์ทำรายได้ 65.32 ล้านบาทเรื่องย่อ เรื่องย่อ. เมื่อโชคชะตาชวนศรัทธามาร่วมกันผ่าวิกฤตกับสถานการณ์ที่พร้อมพลิกและผันอยู่หลายตลบ ทำให้ พระเท่ง ที่หลบลี้หนีความวุ่นวายไปจำศีลภาวนาอยู่ที่ต่างประเทศหลายปีน่าจะได้มีโอกาสกลับมาจำวัดที่ประเทศไทยอย่างสะดวกโยธินซะที ถ้าตั๋วเครื่องบินโดยสารไม่ดันเต็มไปเสียก่อน เฉกเช่นกับที่ เสี่ยโหน่ง พ่อค้าอัญมณีเศรษฐีผู้มั่งคั่งและมากล้นไปด้วยอิทธิพลไม่บังเอิญมาติดต่อธุรกิจที่นี่พอดี ถึงเป็นผู้มีอิทธิพลแต่ก็ยังมีกุศลจิตจึงตัดสินใจนิมนต์พระเท่งให้โดยสารเครื่องบินแบบเช่าเหมาลำเดินทางกลับมาพร้อมกัน จึงเป็นจุดเริ่มต้นอันนำไปสู่การเดินทางผจญภัยฝ่าสารพัดวิบากกรรมที่ครั้งหนึ่งจะเกิดขึ้นในชีวิตของคนที่เกิดมาเป็น “พระ” และอีกคนที่เกิดมาเป็น “เสี่ย”นักแสดงนักแสดง. - เท่ง เถิดเทิง รับบทเป็น พระเท่ง - โหน่ง ชะชะช่า รับบทเป็น เสี่ยโหน่ง - อมีนา พินิจ  รับบทเป็น แพร - สมเล็ก ศักดิกุล รับบทเป็น เจริญพร หัวหน้าชุมโจร - สมชาย เข็มกลัด รับบทเป็น เรย์ รองหัวหน้า - ค่อม ชวนชื่น รับบทเป็น กองโจรหน้าผี - นุ้ย เชิญยิ้ม รับบทเป็น อาจารย์อู๋ - ด.ช.คณิศร สุวรรณศรี รับบทเป็น เณรแดง - ตุ๊กกี้ ชิงร้อย รับบทเป็น แอร์โฮสเตส (รับเชิญ) ในฉากเครื่องบิน - หม่ำ จ๊กมก รับบทเป็น นักบิน (รับเชิญ) ในฉากเครื่องบิน - ปัญญา นิรันดร์กุล รับบทเป็น นักข่าวทิเบต (รับเชิญ) ในฉากสนามบินทิเบต - บริบูรณ์ จันทร์เรือง รับบทเป็น เด็กนรก (รับเชิญ) ในฉากขายระเบิด</doc>
