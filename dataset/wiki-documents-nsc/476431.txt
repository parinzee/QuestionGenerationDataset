<doc id="476431" url="https://th.wikipedia.org/wiki?curid=476431" title="เสกฉันให้เป็นเธอ">เสกฉันให้เป็นเธอ เสกฉันให้เป็นเธอ (ชื่อเดิม : ปาฏิหาริย์รัก สลับร่าง) (; ) เป็นละครแนวรักโรแมนติก-คอมเมดี้ ออกอากาศทางสถานีโทรทัศน์ SBS ในประเทศเกาหลีใต้ ตั้งแต่วันที่ 13 พฤศจิกายน พ.ศ. 2553 ถึงวันที่ 16 มกราคม พ.ศ. 2554 ทุกวันเสาร์-อาทิตย์ เวลา 21.45 น. สำหรับในประเทศไทยมีการออกอากาศทางช่อง 7 สี ตั้งแต่วันที่ 15 ธันวาคม พ.ศ. 2555 ถึงวันที่ 2 กุมภาพันธ์ พ.ศ. 2556 ทุกวันเสาร์-อาทิตย์ เวลา 9.15 น. และปัจจุบัน พ.ศ. 2560 ออกอากาศอีกครั้งทางช่อง3SD ทุกวันจันทร์-ศุกร์ เวลา13.00 น.เป็นเรื่องราวเกี่ยวกับความรักที่เกิดขึ้นระหว่าง คิม จูวอน นักธุรกิจผู้บริหารห้างสรรพสินค้าจอมหยิ่งยโส กับ กิล ราอิม สตั๊นท์สาวแสนสวย และมีเหตุให้ทั้ง 2 คน ต้องสลับร่างกัน เรื่องราววุ่นๆจึงเกิดขึ้นเนื้อเรื่อง เนื้อเรื่อง. คิม จูวอน ผู้บริหารหนุ่มสุดแสนไฮโซและสมบูรณ์แบบ เขาไม่เคยประทับใจผู้หญิงคนไหนเลย จนกระทั่งเกิดเรื่องราววุ่นวายขึ้นกับ ออสการ์ หรือ ชอย วูยอง ลูกพี่ลูกน้องของเขา ผู้เป็นถึงดาราและนักร้องชื่อดัง เป็นเหตุให้ จูวอน ต้องเข้ามาแก้ปัญหาชู้สาวระหว่าง ออสการ์ กับนักแสดงหญิงที่ขู่จะแฉความสัมพันธ์ของเธอกับ ออสการ์ จูวอน จึงไปที่กองถ่ายละครที่นักแสดงหญิงคนนั้นเล่นเป็นนางเอก และได้พบกับ กิล ราอิม สตันต์หญิงคนสวย ดังต้องมนต์สะกด เขาเกิดความประทับใจในตัวเธอ พร้อมทั้งยังเข้าใจผิดคิดว่า กิล ราอิม เป็นนางเอกสาวคนที่มีปัญหากับออสการ์ เขาจึงพา กิล ราอิม ไปพบกับ ออสการ์ โดยไม่รู้ว่าเธอเป็นแฟนคลับตัวยงของออสการ์ สร้างความปลาบปลื้มใจให้กับ กิล ราอิม เป็นอย่างมากที่ทำให้เธอได้พบกับ ออสการ์ ดาราในดวงใจ หลังจากนั้น จูวอน ก็เริ่มมาปั่นป่วนกวนใจ กิล ราอิม ที่กองถ่ายเสมอ โดยมีผู้กำกับคิวบู๊ อิม จองซู คอยแอบมองอยู่ด้วยความห่วงใย เพราะผู้กำกับเองก็รู้สึกชอบ กิล ราอิม อยู่เหมือนกัน วันหนึ่ง ออสการ์ ต้องไปถ่ายทำมิวสิควิดีโอ ที่เกาะเชจู โดยมีทีมงานสตันต์ของ กิลราอิม ร่วมไปด้วย ในตอนแรก กิล ราอิม ไม่ได้รับอนุญาตให้ไปด้วย แต่เธอก็พยายามแทรกซึมเข้าไปในฐานะแฟนคลับของ ออสการ์ จนได้ไปร่วมในการถ่ายทำมิวสิควิดีโอครั้งนี้ โดยผู้กำกับมิวสิควิดีโอครั้งนี้คือ ยุนซึล คนรักเก่าของ ออสก้า ที่ทิ้ง ออสการ์ ไปด้วยความเข้าใจผิด ด้วยความคับแค้นใจเธอจึงตั้งใจที่จะกลับมาแก้แค้น ออสการ์ อย่างสาสม นอกจากนั้นเธอยังเคยนัดบอดกับ จูวอน ด้วย แต่ จูวอน กลับไม่สนใจเธอเลยแม้แต่นิดเดียว มิหนำซ้ำเธอยังเคยมีเรื่องกับกับ กิล ราอิม อีกด้วย จูวอน ตามไปที่เกาะเชจู ด้วย เพราะไม่อยากให้ ออสการ์ และ กิล ราอิม ใกล้ชิดกัน จูวอน ท้าแข่งจักรยานกับ ออสการ์ โดยถ้าใครแพ้จะต้องเลิกยุ่งกับ กิล ราอิม โดยที่ กิล ราอิม ไม่รู้ว่าตนคือต้นเหตุของการแข่งขัน จึงเข้าร่วมด้วย โดยขับตามพวกเขาทั้ง 2 ไป แต่ดันเกิดอุบัติเหตุบางอย่างที่ทำให้ กิล ราอิม หลงทางกับ ออสการ์ และ จูวอน จูวอน เห็นท่าไม่ดี จึงตามหา กิล ราอิม จนทำให้ทั้งคู่หลงเข้าไปในป่าแห่งเวทมนตร์ และได้เจอกับคุณป้าจอมขมังเวทย์ ที่มอบขวดน้ำวิเศษให้กับทั้งคู่ เมื่อทั้งคู่ดื่มน้ำวิเศษนั้นเข้าไปก็เกิดเรื่องราวมหัศจรรย์ขึ้น โดยพวกเขาสลับร่างกัน จนเกิดเรื่องราวเพี้ยนๆ ขึ้นมากมาย กิล ราอิม ต้องไปทำงานที่บริษัทในตำแหน่งประธานบริหารแทน จูวอน จนทำให้ทุกคนประหลาดใจเพราะเขาสามารถขึ้นลิฟต์ของบริษัทได้ เพราะ ถ้าเป็น จูวอน ตัวจริงแล้ว เขาจะเป็นคนกลัวลิฟต์ ส่วน จูวอน ในร่างของ กิล ราอิม เองก็ต้องมาเป็นสตันต์หญิงและมีพฤติกรรมแปลกๆ กับเพื่อนๆ เช่นกัน และเมื่อ จูวอน ในร่างของ กิล ราอิม รู้ว่า ผู้กำกับ จองซู หลงรัก กิล ราอิม อยู่ เขาจึงใช้โอกาสนี้บอกกับผู้กำกับ จองซู ว่าไม่ให้บอกความรู้สึกที่ผู้กำกับมีกับ กิล ราอิม เด็ดขาด ให้เขาเก็บความรู้สึกนั้นไว้ตลอดไป ผลจากการที่ทั้ง 2 คน ต้องสลับร่างกัน ทำให้ทั้งคู่เกิดความผูกพัน จนเกิดเป็นความรู้สึกที่ดีให้แก่กันและกัน จนกระทั่งวันที่พวกเขาสามารถสลับร่างคืนกันได้ในวันที่ฝนตก เมื่อแม่ของ จูวอน รู้เรื่องราวทั้งหมด เธอพยายามที่จะขัดขวางทุกวิถีทาง ไม่ให้พวกเขาคบหากัน เพราะความต่างระหว่างฐานะ แต่ก็ไม่สามารถห้ามหัวใจของทั้ง 2 ไว้ได้ และแล้วทั้ง 2 ก็เกิดการสลับร่างกันอีกครั้ง ซึ่งกลับยิ่งทำให้ทั้งคู่ยิ่งผูกพันกันมากขึ้น วันที่ กิล ราอิม ต้องเข้าทดสอบเพื่อคัดเลือกเป็นตัวแทนนักแสดงภาพยนตร์จากต่างประเทศ วันนั้นเกิดฝนตกจนทำให้พวกเขาสลับคืนร่างกัน แต่ในขณะที่คืนร่างนั้น จูวอน ดันติดอยู่ในลิฟต์ จึงทำให้เขาเกิดอาการกลัวลิฟต์จนเกือบปางตาย เมื่อ กิล ราอิม รู้อย่างนั้น เธอจึงทิ้งการคัดเลือกนักแสดงนั้นและมาช่วยเขา แต่ในที่สุดเมื่อเหตุการณ์นั้นผ่านพ้นไป จูวอน ก็สามารถช่วยให้เธอผ่านการคัดเลือกนักแสดงจนได้เช่นกัน แม่ของจูวอน ได้พบกับ กิล ราอิม ที่หลุมศพของพ่อของเธอ ทำให้เธอรู้ว่า กิล ราอิม คือลูกสาวของนักดับเพลิงที่เคยช่วยเหลือ จูวอน จากเหตุไฟไหม้ในลิฟต์ จนทำให้ จูวอน เป็นคนกลัวลิฟต์มาจนถึงทุกวันนี้ แต่ถึงกระนั้นเธอเองก็ยังไม่อยากให้ กิล ราอิม มาเป็นลูกสะใภ้อยู่ดี แต่ถึงอย่างไรก็ตามทั้งคู่ก็ยังยืนยันที่จะคบกันต่อไป ในการถ่ายทำภาพยนตร์ กิล ราอิม เกิดอุบัติเหตุ จนทำให้เธอกลายเป็นเจ้าหญิงนิทรา จูวอน เสียใจมาก เขาจึงตัดสินใจ พา กิล ราอิม ไปยังพื้นที่ที่มีพยากรณ์ว่าจะเกิดฝนตก เพื่อให้พวกเขาสลับร่างกันอีกครั้ง จนเมื่อ กิล ราอิม ฟื้นขึ้นมา ทำให้เธอรู้ว่า จูวอน นั้นรักเธอมากเพียงใด เรื่องราวความรักสลับร่างที่ยอมแลกได้แม้กระทั่งชีวิตของพวกเขาจะลงเอยอย่างไร ? พวกเขาจะกลับมารักกันเหมือนเดิมได้หรือไม่ ?นักแสดงนักแสดง. - ฮยอน บิน รับบทเป็น คิม จูวอน - ฮา จีวอน รับบทเป็น กิล ราอิม - ยุน ซังฮุน รับบทเป็น ชอย วูยอง / ออสการ์ - คิม ซารัง รับบทเป็น ยุนซึล - อี จงซอก รับบทเป็น ฮัน แทซอง - ยู อินนา รับบทเป็น อิม อายอง - ลี ฟิลิปป์ รับบทเป็น อิม จองซู</doc>
