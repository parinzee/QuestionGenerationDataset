<doc id="618493" url="https://th.wikipedia.org/wiki?curid=618493" title="หม่อมเจ้าอมรทัต กฤดากร">หม่อมเจ้าอมรทัต กฤดากร พลโท หม่อมเจ้าอมรทัต กฤดากร (29 เมษายน พ.ศ. 2429 - 30 กรกฎาคม พ.ศ. 2495) เป็นพระโอรสในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์กับหม่อมสุภาพ กฤดากร ณ อยุธยา และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าอมรทัต กฤดากร มีพระนามเดิมว่า หม่อมเจ้าตาป่อง ประสูติเมื่อ 29 เมษายน พ.ศ. 2429 ในช่วงที่พระบิดาดำรงตำแหน่งอัครราชทูตผู้มีอำนาจเต็มประจำราชสำนักเซนต์เจมส์ โดยเริ่มศึกษาที่โรงเรียนแฮร์โรว์ ประเทศอังกฤษ เมื่อกลับประเทศไทยได้เข้าเป็นนายทหารเหล่าปืนใหญ่ และรับราชการในต่างประเทศทั้งยุโรปและอเมริกา เมื่อเกิดสงครามโลกครั้งที่หนึ่ง หม่อมเจ้าอมรทัต ได้เป็นคณะทูตทหารในคณะผู้แทนรัฐบาลไทยในการประชุมสันติภาพ ต่อมาเมื่อพระบาทสมเด็จพระปกเกล้าเจ้าอยู่หัว ขึ้นครองราชย์ จึงได้แต่งตั้งเป็นสมุหราชองครักษ์ และด้วยความสนิทสนมกับราชสำนักยุโรป จึงทรงพระกรุณาโปรดเกล้าให้สนองพระเดชพระคุณด้านวางระเบียบราชการในพระราชสำนัก โดยเฉพาะในส่วนที่ติดต่อประสานงานกับต่างประเทศ และแบบแผนในการรับรองคณะทูตานุทูต เมื่อปี พ.ศ. 2471 ทรงพระกรุณาโปรดเกล้าให้เป็นอัครราชทูตพิเศษผู้มีอำนาจเต็มประจำกรุงวอชิงตัน แล้วย้ายมากรุงปารีสในเวลาต่อมา จนเมื่อมีการเปลี่ยนแปลงการปกครองจึงได้ถูกปลดออกจากราชการ หม่อมเจ้าอมรทัต มีบุตร ธิดา 4 คน เกิดจากหม่อมพร้อยสุพิณ และหม่อมอู๊ด เมื่อประชวรด้วยโรคหืดและพระหทัยพิการ จึงสิ้นชีพิตักษัยเมื่อวันที่ 30 กรกฎาคม พ.ศ. 2495 รวมอายุได้66ปี</doc>
