<doc id="913143" url="https://th.wikipedia.org/wiki?curid=913143" title="ชีวิตด้านเพศ">ชีวิตด้านเพศ ในเพศสภาพของมนุษย์ ชีวิตด้านเพศ หรือ เซ็กส์ไลฟ์ () เป็นส่วนหนึ่งของการมีอยู่ของบุคคลซึ่งอาจประกอบด้วยกิจกรรมทางเพศหรือแสดงถึงการขาดกิจกรรมทางเพศ โดยทั่วไปคำอาจมีความหมายแฝงและการตีความทางสังคมหลายแบบ แต่มักรวมถึงสิ่งเหล่านี้:- บุคคลสามารถมีกิจกรรมทางเพศอย่างสมยอมกับคู่นอนเป็นประจำหรือกึ่งประจำ กล่าวคือกิจกรรมอื่นนอกจากการสำเร็จความใคร่ด้วยตนเองคนเดียว สิ่งนี้สื่อว่าต้องมีอีกคนหนึ่งเข้าร่วมไม่ว่าจะมีหรือไม่มีกิจกรรมทางเพศ และไม่ว่าสถานการณ์เหล่านี้จะถือว่าเป็นการมีคู่สมรสคนเดียวหรือไม่ อีกนัยนึงคือ "เซ็กซ์ไลฟ์" อาจเป็นการมีคู่ครองระยะยาวคนเดียวหรืออาจเป็นการเปลี่ยนคู่ครองไปเรื่อย ๆ ความคิดของเซ็กส์ไลฟ์ที่เป็น 'ประจำหรือกึ่งประจำ' แตกต่างกันไป ทว่าการจำแนกคนที่ไม่มีเพศสัมพันธ์โดยไม่ได้ตั้งใจ (ตรงข้ามกับการตั้งใจงดเว้นการมีเพศสัมพันธ์) เป็นคนที่มีเซ็กส์ไลฟ์อาจไม่ถูกต้องนัก - บุคคลที่มีเซ็กส์ไลฟ์สามารถสำรวจและพัฒนาทักษะด้านเพศของตนเมื่อเขาหรือเธอต้องการ และยังสามารถมีโอกาสเรียนรู้ทักษะใหม่ ๆ และพัฒนาภาวะทางเพศของตน - เพราะปัจจัยเหล่านี้บุคคลสามารถมี "พื้นที่" ใน "ชีวิต" ของเขาหรือเธอที่เกี่ยวข้องกับเซ็กส์ในทางคล้ายกับการที่นักกีฬามี "พื้นที่" ในชีวิตที่เกี่ยวข้องกับกีฬา หรือการที่นักดนตรีมี "พื้นที่" ในชีวิตที่เกี่ยวข้องกับดนตรี คนที่มีเซ็กส์ไลฟ์ที่มั่นคงและพัฒนาอยู่ตลอดเวลาสามารถกล่าวถึงเพศสภาพของตนว่าเป็นส่วนหนึ่งของตนเอง และแม้ว่าเซ็กส์ไลฟ์ที่มั่นคงไม่ได้หมายความว่าคนคนนั้นจะรู้สึกมั่นใจหรือมีเสน่ห์ตลอดเวลา การร่วมเพศอย่างสม่ำเสมอและความสามารถที่จะพัฒนาทักษะทางเพศของตนมอบความเชื่อมันทางจิตวิทยาเกี่ยวกับเสน่ห์ดึงดูดเพศตรงข้ามของตนในแบบที่คนไม่มี "เซ็กส์ไลฟ์" มักไม่มี หลายแหล่งข้อมูลกล่าวว่าความถี่ของการร่วมเพศของมนุษย์อาจมีตั้งแต่ ศูนย์ ถึง 15 หรือ 20 ครั้งต่อสัปดาห์ ในสหรัฐอเมริกา ความถี่โดยเฉลี่ยอยู่ที่ 2 ถึง 3 ครั้งต่อสัปดาห์ เป็นที่รู้โดยทั่วไปว่าผู้หญิงวัยหมดประจำเดือนมักร่วมเพศน้อยลง และความถี่โดยเฉลี่ยของการร่วมเพศน้อยลงกับอายุที่เพิ่มขึ้น สถาบันคินซีย์กล่าวว่าความถี่เฉลี่ยของการร่วมเพศในสหรัฐอเมริกาอยู่ที่ 112 ครั้งต่อปี (อายุ 18–29 ปี), 86 ครั้งต่อปี (อายุ 30–39 ปี), และ 69 ครั้งต่อปี (อายุ 40–49 ปี)</doc>
