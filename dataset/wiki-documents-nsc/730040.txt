<doc id="730040" url="https://th.wikipedia.org/wiki?curid=730040" title="อาติกาห์ ฮาซิโฮลัน">อาติกาห์ ฮาซิโฮลัน อาติกาห์ ฮาซิโฮลัน (; เกิด 3 สิงหาคม ค.ศ. 1982) เป็นนักแสดงชาวอินโดนีเซีย เธอได้ยกย่องแม่ของเธอ รัตนา ซารัมพีท นักเขียนบทละคร ศิลปินผู้ทรงอิทธิพลและผู้กำกับ Satu Merah Panggung (One Red Stage) ว่าเป็นผู้ที่ทำให้เธอรู้จักโลกละครเวทีตั้งแต่ยังเด็กๆ เธอเริ่มต้นอาชีพนักแสดงหลังจากสำเร็จการศึกษาจากมหาวิทยาลัยในปี ค.ศ. 2006 เธอแสดงในภาพยนตร์ครั้งแรกเรื่อง Love for Share โดยการแสดงของเธอได้รับการยกย่องจากเดอะจาการ์ต้าโพสต์ว่า "ควรค่ากับการชม" หลังจากนั้น เธอก็มีผลงานเป็นโปรเจ็กต์หลากหลายแนว และรับบทนำครั้งแรกในเรื่อง Sister n ที่เธอรับบทเจ้าของบ้านพักคนชราที่มีเหตุฆาตกรรมมากมาย นอกจากนี้เธอยังรับบทนำในโรแมนติกดราม่าเรื่อง Love potpourri และบทสมทบของผู้กำกับโจโก อันวาร์ เรื่อง Forbidden Door ในปี ค.ศ. 2009 ฮาซิโฮลันแสดงนำในภาพยนตร์เรื่อง Jamila dan Sang Presiden (2009) ซึ่งภาพยนตร์เรื่องนี้ก็ได้รับเลือกให้เข้าชิงรางวัลออสการ์ในสาขาภาพยนตร์ภาษาต่างประเทศยอดเยี่ยม จากภาพยนตร์เรื่องนั้นทำให้อาติกาห์ได้รับเสียงวิจารณ์ชื่นชมและเสียงยกย่องในงานเทศกาลภาพยนตร์ในประเทศและต่างประเทศ และการแสดงนำของเธอในเรื่อง Maida’s House (2009) ยังทำให้เธอได้รับการเสนอชื่อชิงรางวัลอินโดนีเซียน มูฟวี อวอร์ด สาขานักแสดงนำหญิงยอดเยี่ยม ในปีนั้นด้วย ฮาซิโฮลันสำเร็จการศึกษาจากมหาวิทยาลัยโมนาชในเมืองเมลเบิร์น ประเทศออสเตรเลีย ในสาขาสื่อและจิตวิทยา การมีส่วนเกี่ยวข้องของเธอในการเคลื่อนไหวเพื่อสังคมและการต่อสู้เพื่อต่อต้านการค้ามนุษย์ทำให้เธอได้มีส่วนร่วมในรางวัลอินโดนีเซีย อาชีฟเมนต์ อวอร์ด ปี 2010 จากการมีส่วนร่วมต่อการค้นหาคนหรือกลุ่มคนที่สามารถสร้างอิทธิพลในแง่บวกต่อสังคมได้ ในเวลาว่างเธอใช้เวลาไปกับการดำน้ำสคูบา การอ่านหนังสือและการเดินทาง นอกจากนี้เธอพูดภาษาอังกฤษและอินโดนีเซียได้อย่างคล่องแคล่ว</doc>
