<doc id="391138" url="https://th.wikipedia.org/wiki?curid=391138" title="หลี่ เหลียงเหว่ย">หลี่ เหลียงเหว่ย หลี่ เหลียงเหว่ย (จีนตัวเต็ม: 呂良偉; จีนตัวย่อ: 吕良伟; พินอิน: Lǚ Liángwěi) ดารานักแสดงชาวฮ่องกง และผู้ช่วยผู้กำกับภาพยนตร์ที่มีชื่อเสียง โดยใช้ชื่อภาษาอังกฤษว่า เรย์ หลุ่ย (Ray Lui; ชื่อเล่น: "หลุ่ย") เกิดเมื่อวันที่ 22 ธันวาคม ค.ศ. 1956 ที่เวียดนาม ในครอบครัวชาวฮัว หรือชาวจีนที่อาศัยอยู่ในเวียดนาม โดยมีพ่อเป็นนักธุรกิจชาวจีนที่อพยพสู่เวียดนามในช่วงทศวรรษที่ 40 โดยเป็นลูกคนกลาง มีพี่ชายและพี่สาวอย่างละคน และมีน้องชายอีก 2 คน ในปี ค.ศ. 1967 ระหว่างที่มีสงครามเวียดนาม ครอบครัวได้อพยพย้ายไปพำนักที่ฮ่องกง และตัวหลี่ เหลียงเหว่ยเองก็เข้าสู่แวดวงบันเทิง ด้วยการเป็นนักเรียนการแสดงที่สถาบันการแสดงของทีวีบี ในช่วงทศวรรษที่ 70 มีชื่อเสียงขึ้นมาในปี ค.ศ. 1980 ด้วยการรับบท "ติงลี่" ในละครโทรทัศน์เรื่อง เจ้าพ่อเซี่ยงไฮ้ คู่กับ โจว เหวินฟะ และจ้าว หยาจือ ซึ่งประสบความสำเร็จเป็นอย่างมาก ทำให้ได้เป็นนักแดงที่มีชื่อเสียงขึ้นมา ซึ่งก่อนหน้านั้น หลี่ เหลียงเหว่ยเป็นนักแสดงในบทประกอบในละครโทรทัศน์เรื่อง มังกรหยก เท่านั้น นอกจากนี้ หลี่ เหลียงเหว่ยเคยแสดงนำในภาพยนตร์ไทย เรื่อง สงครามกับความรัก ในปี ค.ศ. 1981 คู่กับสรพงษ์ ชาตรี และเรื่อง นรกเถื่อน ในปี ค.ศ. 1990 ซึ่งเป็นการสร้างร่วมกันระหว่างไทยกับฮ่องกง โดยในประเทศไทยจะนิยมเรียกชื่อว่า "ติงลี่" ตามตัวละครที่หลี่ เหลียงเหว่ย แสดงไว้จนมีชื่อเสียง ผลงานในระยะหลังของหลี่ เหลียงเหว่ย ได้แก่ ซีรีส์ชุด เปาบุ้นจิ้น ของเอทีวี โดยการรับบท "จั่นเจา" ที่เปลี่ยนแปลงตัวแสดงแทน เหอ เจียจิ้ง, "อ๋องโต่วเกอโต้ว" จาก Seven Swordsmen ในปี ค.ศ. 2006 และภาพยนตร์เรื่อง Flash Point ในปี ค.ศ. 2007 และ The Founding of a Party ในปี ค.ศ. 2011, ในปี ค.ศ. 2014 ได้ร่วมแสดงในภาพยนตร์ฮอลลีวู้ดลงทุนสร้างสูงเรื่อง โดยรับบทเป็นเจ้าของรถมอเตอร์ไซค์ ที่ขายให้กับ ซู เย่ว์หมิง ตัวละครที่รับบทโดย หลี่ ปิงปิง นับเป็นภาพยนตร์ตะวันตกเรื่องแรกของหลี่ เหลียงเหว่ย และในเดือนเมษายน ค.ศ. 2017 ได้ร่วมแสดงละครเวทีเรื่อง The Storm Riders หรือ ฟงอวิ๋น ขี่พายุทะลุฟ้า โดยรับบทเป็น "สงป้า" ร่วมกับเซียะ เทียนหัว ที่รับบทเป็น "เนี่ยฟง" และเจิ้ง เจียอิ่ง รับบทเป็น "ปู้จิ้งอวิ๋น" ชีวิตส่วนตัว เคยสมรสกับนักแสดงสาวที่มีชื่อเสียงในรุ่นเดียวกัน คือ โจว ไห่เม่ย อย่างลับ ๆ ที่สหรัฐอเมริกามาก่อน ในปี ค.ศ. 1989 ก่อนจะเลิกรากันในเวลาต่อมา ซึ่งเรื่องนี้ค่อยปรากฏเป็นข่าวเอาเมื่อปี ค.ศ. 2006 ในเดือนมีนาคม ปี ค.ศ. 2016 หลี่ เหลียงเหว่ยได้สร้างความฮือฮาเมื่อได้ถ่ายโฆษณาทางโทรทัศน์ในประเทศไทยให้กับผลิตภัณฑ์รังนกยี่ห้อหนึ่งคู่กับ อุรัสยา เสปอร์บันด์ นักแสดงสาวชาวไทยที่กำลังได้รับความนิยม เนื่องจากด้วยวัยกว่า 60 แล้ว แต่ทว่า หลี่ เหลียงเหว่ยยังคงรักษารูปร่างไว้ได้อย่างดีเยี่ยมเหมือนสมัยยังเป็นหนุ่ม โดยในงานแถลงข่าวเปิดตัวทั้งคู่ยังได้ร้องเพลงประกอบละครโทรทัศน์เจ้าพ่อเซี่ยงไฮ้ร่วมกัน และยังได้ถ่ายแบบให้กับนิตยสารอิมเมจฉบับเดือนเมษายนคู่กันอีกด้วย ชีวิตส่วนตัว หลีเหลียงเว่ยได้สมรสกับ หยาง เซียวเจียน ภริยาคนปัจจุบัน ในปี ค.ศ. 2001 มีบุตรด้วยกันหนึ่งคน และมีกิจกรรมยามว่างที่ทำเป็นประจำ คือ ว่ายน้ำ, ขี่ม้า, วาดรูป และฝึกกังฟูผลงานด้านการแสดงภาพยนตร์ละครโทรทัศน์</doc>
