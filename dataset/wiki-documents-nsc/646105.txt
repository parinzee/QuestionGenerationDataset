<doc id="646105" url="https://th.wikipedia.org/wiki?curid=646105" title="ปีติพงศ์ พึ่งบุญ ณ อยุธยา">ปีติพงศ์ พึ่งบุญ ณ อยุธยา นายปีติพงศ์ พึ่งบุญ ณ อยุธยา ประธานกรรมการคณะกรรมการปฏิรูปประเทศด้านสังคม สมาชิกสภาขับเคลื่อนการปฏิรูปประเทศ ที่ปรึกษาผู้ทรงคุณวุฒิของคณะกรรมการเตรียมการปฏิรูปประเทศ ตามคำสั่งนายกรัฐมนตรีที่ 8/2560 และ กรรมการผู้ทรงคุณวุฒิในคณะกรรมการนโยบายและแผนการบริหารจัดการทรัพยากรทางทะเลและชายฝั่งแห่งชาติ ด้านเศรษฐศาสตร์กระทรวงทรัพยากรธรรมชาติและสิ่งแวดล้อม เป็นอดีตรัฐมนตรีว่าการกระทรวงเกษตรและสหกรณ์ ในรัฐบาลของพลเอกประยุทธ์ จันทร์โอชา อดีตปลัดกระทรวงเกษตรและสหกรณ์ และอดีตปลัดกระทรวงทรัพยากรธรรมชาติและสิ่งแวดล้อมประวัติ ประวัติ. ปีติพงศ์ พึ่งบุญ ณ อยุธยา เกิดเมื่อวันที่ 22 มกราคม พ.ศ. 2490 เป็นบุตรของนายเติมศักดิ์ พึ่งบุญ ณ อยุธยา กับนางประสพสาย พึ่งบุญ ณ อยุธยา สำเร็จการศึกษาระดับปริญญาตรีสาขาเศรษฐศาสตร์ จาก North East Missouri State University และนิติศาสตรบัณฑิต จากมหาวิทยาลัยรามคำแหง ระดับปริญญาโท MPA. จากมหาวิทยาลัยแคลิฟอร์เนียสเตท และหลักสูตรวิทยาลัยป้องกันราชอาณาจักร รุ่นที่ 33 ปีติพงศ์ พึ่งบุญ ณ อยุธยา สมรสกับนางวัฒนพร พึ่งบุญ ณ อยุธยา (สกุลเดิม อินทรกฤษณ์) มีบุตร 1 คนการทำงาน การทำงาน. ปีติพงศ์ เริ่มเข้ารับราชการในตำแหน่งวิทยากร กองศึกษาภาวะเศรษฐกิจ สำนักงานคณะกรรมการพัฒนาการเศรษฐกิจและสังคมแห่งชาติ เมื่อปี พ.ศ. 2514 เคยดำรงตำแหน่งหัวหน้าศูนย์วางแผนภาคเหนือ ในปี พ.ศ. 2516 ถึงปี พ.ศ. 2519 ต่อจากนั้นได้โอนย้ายมาดำรงตำแหน่งผู้อำนวยการกองจัดการปฏิรูปที่ดิน สำนักงานการปฏิรูปที่ดินเพื่อเกษตรกรรม (สปก.) กระทรวงเกษตรและสหกรณ์ จนกระทั่งดำรงตำแหน่งเป็นเลขาธิการ สปก. ในปี พ.ศ. 2530 และเป็นผู้ตรวจราชการกระทรวงเกษตรและสหกรณ์ ในปี พ.ศ. 2533 ในปี พ.ศ. 2535 ได้รับแต่งตั้งเป็นรองปลัดกระทรวงเกษตรและสหกรณ์ จากนั้นในปีเดียวกันได้รับแต่งตั้งเป็นเลขาธิการสำนักงานเศรษฐกิจการเกษตร กระทั่งในปี พ.ศ. 2539 ได้รับแต่งตั้งเป็นรองปลัดกระทรวงอีกครั้ง จนในที่สุดได้รับตำแหน่งปลัดกระทรวงเกษตรและสหกรณ์ เมื่อวันที่ 1 ตุลาคม พ.ศ. 2541 และถูกย้ายไปเป็นที่ปรึกษานายกรัฐมนตรีฝ่ายข้าราชการประจำ เมื่อวันที่ 24 เมษายน พ.ศ. 2546 และในปี พ.ศ. 2547 ได้รับแต่งตั้งเป็นปลัดกระทรวงทรัพยากรธรรมชาติและสิ่งแวดล้อม ต่อมาในปี พ.ศ. 2549 ได้รับแต่งตั้งเป็นประธานกรรมการสถาบันวิจัยและพัฒนาพื้นที่สูง (องค์การมหาชน) นับเป็นประธานกรรมการคนแรกของสถาบัน ต่อมาในปี พ.ศ. 2555 ได้รับแต่งตั้งเป็นประธานกรรมการขององค์การมหาชนอีก 2 แห่ง คือ ศูนย์ความเป็นเลิศด้านชีววิทยาศาสตร์ (องค์การมหาชน) และสำนักงานพัฒนาเศรษฐกิจจากฐานชีวภาพ (องค์การมหาชน) ในปี พ.ศ. 2557 เขาได้รับแต่งตั้งเป็นรัฐมนตรีว่าการกระทรวงเกษตรและสหกรณ์ ในรัฐบาลของพลเอกประยุทธ์ จันทร์โอชา ในวันที่ 6 พฤศจิกายน พ.ศ. 2557 เขาแต่งตั้งกรรมการผู้ทรงคุณวุฒิในคณะกรรมการพันธุ์พืช จำนวน 9 ราย ในวันที่ 4 ธันวาคม พ.ศ. 2557 เขาแต่งตั้งกรรมการผู้ทรงคุณวุฒิในคณะกรรมการควบคุมยาง จำนวน 7 ราย ในปี พ.ศ. 2560 พลเอก ประยุทธ์ จันทร์โอชา แต่งตั้งเขาเป็น ที่ปรึกษาผู้ทรงคุณวุฒิของคณะกรรมการเตรียมการปฏิรูปประเทศ ตามคำสั่งนายกรัฐมนตรีที่ 8/2560เครื่องราชอิสริยาภรณ์</doc>
