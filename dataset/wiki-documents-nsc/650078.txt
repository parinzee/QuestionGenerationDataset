<doc id="650078" url="https://th.wikipedia.org/wiki?curid=650078" title="ยึดเซ็นทรัล">ยึดเซ็นทรัล ยึดเซ็นทรัลด้วยรักและสันติภาพ () มักย่อเป็น ยึดเซ็นทรัล (Occupy Central) เป็นการประท้วงยึดครองที่ปราศจากความรุนแรงเพื่อสิทธิออกเสียงเลือกตั้งทั่วไปในเซ็นทรัล ฮ่องกง ซึ่งเริ่มเมื่อวันที่ 27 กันยายน 2557 เดิมมีกำหนดเริ่มในครึ่งหลังของปี 2557 เบนนี ไถ่ รองศาสตราจารย์กฎหมายแห่งวิทยาลัยฮ่องกง ริเริ่มการรณรงค์ดังกล่าวในเดือนมกราคม 2556 เขาทำนายว่าพลเมืองอย่างน้อย 10,000 คนจะเข้าร่วมการประท้วงเพื่อยึดเซ็นทรัลในเดือนกรกฎาคม 2557 หากสิทธิออกเสียงเลือกตั้งทั่วไปสำหรับการเลือกตั้งประธานบริหารปี 2560 และการเลือกตั้งสภานิติบัญญัติปี 2563 ไม่ดำเนินไปตาม "มาตรฐานระหว่างประเทศ" ผู้สังเกตการณ์สังเกตว่า การรณรงค์ขบวนการยึดครองมีแนวโน้มเกิดหลังเฉียว เซียวหยาง ประธานคณะกรรมาธิการกฎหมายสภาประชาชนแห่งชาติจีน แถลงว่า กำหนดให้ผู้สมัครประธานบริหารรักทั้งประเทศ (จีน) และฮ่องกง และไม่เผชิญหน้ารัฐบาลกลาง ซึ่งตัดผู้สมัครจากค่ายนิยมประชาธิปไตยฝ่ายค้านอย่างชะงัด มีการยืนยันเมื่อวันที่ 31 สิงหาคม 2557 เมื่อสภาประชาชนแห่งชาติแถลงว่า การเลือกตั้งประธานบริหารฮ่องกงอันเป็นดินแดนของจีน จะถูกจำกัดเฉพาะผู้สมัครที่สนับสนุนรัฐบาลกลางของจีน</doc>
