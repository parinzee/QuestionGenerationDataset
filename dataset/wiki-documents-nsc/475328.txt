<doc id="475328" url="https://th.wikipedia.org/wiki?curid=475328" title="วาร์นา">วาร์นา วาร์นา (, ) เป็นเมืองใหญ่ที่สุดและเป็นเมืองรีสอร์ตทางทะเลบนฝั่งทะเลดำ และเป็นเมืองใหญ่เป็นอันดับ 3 ของประเทศบัลแกเรีย รองจากโซเฟียและพลอฟดิฟ มีประชากร 334,870 คน (ข้อมูลเดือนกุมภาพันธ์ ค.ศ. 2011) เป็นเมืองใหญ่เป็นอันดับ 11 ของคาบสมุทรบอลข่าน รองจากอิสตันบูล เอเธนส์ บูคาเรสต์ โซเฟีย เบลเกรด เทสซาโลนีกี ซาเกร็บ สโกเปีย ติรานา และพลอฟดิฟ มักรู้จักว่าเป็นเมืองหลวงทางน้ำ (หรือฤดูร้อน) ของประเทศบัลแกเรีย เป็นจุดหมายปลายทางของนักท่องเที่ยว เป็นศูนย์กลางธุรกิจและมหาวิทยาลัย เป็นเมืองท่าทางทะเลและกองทัพเรือของประเทศบัลแกเรีย มีสนามบินวาร์นา ที่มีผู้ใช้งาน 1,181,830 คน (ค.ศ. 2011) ติดอันดับ 3 ของสนามบินที่มีผู้ใช้มากสุดในประเทศ เมืองนี้ก่อตั้งขึ้นเมื่อ 600 ปีก่อนคริสต์ศักราช ตกอยู่ใต้การปกครองของชาวเติร์กในปี ค.ศ. 1391 ได้ตกเป็นของบัลแกเรียตามสนธิสัญญาเบอร์ลินในปี ค.ศ. 1878</doc>
