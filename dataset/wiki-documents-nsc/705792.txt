<doc id="705792" url="https://th.wikipedia.org/wiki?curid=705792" title="ซียูอะเกน (เพลงวิซ คาลิฟา)">ซียูอะเกน (เพลงวิซ คาลิฟา) "ซียูอะเกน" () เป็นเพลงแนวฮิปฮอป ของแร็ปเปอร์ชาวอเมริกัน วิซ คาลิฟา ร้องและเล่นเปียโนรับเชิญโดยชาร์ลี พุต นักร้องชาวอเมริกัน เป็นเพลงประกอบภาพยนตร์แนวแอ็กชันเรื่อง เร็ว..แรงทะลุนรก 7 เป็นการไว้อาลัยแด่พอล วอล์กเกอร์ ที่เสียชีวิตจากอุบัติเหตุทางรถยนต์ในเดือนพฤศจิกายน ค.ศ. 2013 เป็นครั้งสุดท้าย ซิงเกิลออกจำหน่ายวันที่ 17 มีนาคม ค.ศ. 2015 ในสหรัฐอเมริกา ออกจำหน่ายในประเทศอื่น ๆ ในวันที่ 3 เมษายน และในสหราชอาณาจักรเมื่อวันที่ 12 เมษายน "ซียูอะเกน" ขึ้นอันดับหนึ่งบนชาร์ตบิลบอร์ดฮอต 100 นาน 12 สัปดาห์ และบนชาร์ตซิงเกิลแห่งสหราชอาณาจักรนาน 2 สัปดาห์ เพลงขึ้นอันดับหนึ่งในประเทศอื่น ๆ อีกหลายประเทศ ได้แก่ ออสเตรเลีย ออสเตรีย แคนาดา เยอรมนี ไอร์แลนด์ นิวซีแลนด์ และสวิตเซอร์แลนด์ เพลงถือสถิติเพลงที่ถูกเปิดมากที่สุดในวันเดียวในสปอติฟายในสหรัฐอเมริกา (เปิด 4.2 ล้านครั้งในวันที่ 13 เมษายน ค.ศ. 2015) และทำสถิติเพลงที่ถูกเปิดมากที่สุดในหนึ่งสัปดาห์ใน 26 ประเทศ ระหว่างวันที่ 6-12 เมษายน (เปิด 21.9 ล้านครั้ง) และในสหราชอาณาจักรในสัปดาห์เดียว (เปิด 3.72 ล้านครั้งตั้งแต่วันที่ 20-26 เมษายน ค.ศ. 2015)</doc>
