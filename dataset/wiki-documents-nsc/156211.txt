<doc id="156211" url="https://th.wikipedia.org/wiki?curid=156211" title="อลิษา ขจรไชยกุล">อลิษา ขจรไชยกุล อลิษา ขจรไชยกุล นักแสดงหญิงชาวไทย อลิษา เกิดที่อำเภอศรีราชา จังหวัดชลบุรี จบการศึกษาจากโรงเรียนเซนต์ปอลคอนแวนต์ เข้าสู่วงการจากการประกวดนางงามในระดับท้องถิ่น เคยเป็นตัวแทนประเทศไทยไปประกวดมิสเวิลด์ในปี พ.ศ. 2526 ก่อนจะเข้ามาประกวดนางสาวไทยในปี พ.ศ. 2527 และเริ่มมีผลงานแสดงละครโทรทัศน์ เช่นเรื่อง ลูกทาส, อุ้งมือมาร, รุ้งเคียงดาว, ฆาตกรกามเทพ, วังวารี และแสดงภาพยนตร์ อลิษา เคยมีผลงานร้องเพลงชุดหนึ่ง ชื่อชุด "คืนรักฝากลม" ระยะหลัง ประมาณ พ.ศ. 2544 ออกจากวงการไป เพราะมีปัญหาสุขภาพ ในปี พ.ศ. 2546 ได้แสดงภาพยนตร์เรื่อง องคุลีมาล รับบท มันตานี มารดาขององคุลีมาล ได้รับรางวัลนักแสดงประกอบหญิงยอดเยี่ยม รางวัลภาพยนตร์แห่งชาติ สุพรรณหงส์ ครั้งที่ 13 ประจำปี พ.ศ. 2546 = ชีวิตส่วนตัว = จนกระทั่งเมื่อชีวิตของ แหม่ม อลิษา เดินทางมาถึงจุดวิกฤติ เธอเริ่มล้มป่วยเนื่องจากการกินยาลดความอ้วน โดยเจ้าตัวเล่าว่า ช่วงที่เจอวิกฤติหนักจนต้องหายไปจากวงการตอนนั้นเพราะป่วย เนื่องจากผู้จัดไม่ชอบคนอ้วน ดังนั้นช่วงตั้งแต่เข้าวงการมาตนอยู่กับยาลดความอ้วนมาตลอด ซึ่งดาราหลายคนกินกันเยอะ เมื่อมาถึงจุดหนึ่งแล้วร่างกายไม่ตอบสนองทำให้น็อก โดยตนเคยกินมากสุดปีหนึ่ง 365 วัน ไม่มีวันหยุดเลย ซึ่งมันมาส่งผลกับตนตอนอายุ 35 พอจะขึ้นเลขสี่ทุกอย่างมันตีกลับมาหมดเหมือนเป็นโยโย่เอฟเฟกต์ ตนกลายเป็นคนที่ดื้อยา บวกกับเจอโรครูมาตอยด์ ต้องกินยาวันละ 16 เม็ด แล้วเป็นยาพาราแบบพิเศษ ออกฤทธิ์แรงมาก ยาจะกัดกระเพาะต้องกินข้าวจานใหญ่ ๆ พูน ๆ มันก็เป็นอีกเหตุผลที่ทำให้อ้วนด้วย สุดท้ายมาเจอโรคความดันสูงเข้าไปอีก ตอนนั้นตนเฟลมากจนกลายเป็นคนจิตตก จากนั้นตนก็เป็นโรคซึมเศร้า ซึ่งตนเป็นอย่างนั้นหลายปีโดยไม่ยอมไปหา ประจวบกับเจอวิกฤติเศรษฐกิจฟองสบู่แตกเมื่อปี 2540 ตนจึงต้องแบกรับภาระหนี้สินจำนวนมหาศาล ทำให้ตนเครียดจัดถึงขั้นคิดสั้นฆ่าตัวตายเลยทีเดียว สำหรับตอนนี้ แหม่ม อลิษา ก็ผันตัวเองเป็นแม่ค้าขายอาหาร ซึ่งเจ้าตัวกล่าวว่า รู้สึกสนุกและมีความสุข เพราะตนชอบทำกับข้าวอยู่แล้ว ตอนแรกก็ยังขายแค่ข้าวไข่เจียว แล้วก็ค่อยเป็นอาหารตามสั่ง ซึ่งตนก็ต้องตื่นตี 4 ทุกวันมาเตรียมของทุกอย่างเอง ส่วนหนี้สินก็ชำระไปได้บางส่วนแล้ว = ผลงาน = = ละครโทรทัศน์ =- เบญจรงค์ห้าสี (2528) ช่อง 3 - สนิมน้ำค้าง (2528) ช่อง 3 - ความฝันของฐิตา (2529) ช่อง 5 - เปรต (2529) ช่อง 7 - หางเครื่อง (2529-2530) ช่อง 5 - พระอภัยมณี (2529-2530) ช่อง 7 - นางสาวทองสร้อย (2529-2530) ช่อง 5 - เล็บครุฑ (2530) ช่อง 5 - เพียงตะวัน (2530) ช่อง 5 - ผู้ใหญ่ลีกับนางมา (2530) ช่อง 3 - หัวใจสองภาค (2530) ช่อง 7 - ฟ้าต่ำ (2530) ช่อง 3 - ผมอาถรรพณ์ (2532) ช่อง 5 - บ้านของพรุ่งนี้ (2531-2532) ช่อง 7 - เมียแต่ง (2532) ช่อง 5 - ลูกทาส (2532) ช่อง 11 - กว่าจะถึง(ท่า)พระจันทร์ (2532) ช่อง 9 - สุรีย์รัตน์ล่องหน (2532-2533) ช่อง 5 - พล นิกร กิมหงวน (2533) ช่อง 9 - คุณแม่เพื่อนรัก (2533) ช่อง 7 - อุ้มบุญ (2533) ช่อง 7 - พ่อบ้านเมียเผลอ (2535 - 2537) ช่อง 5 * ละครคอมเมดี้ จบในตอน - อุ้งมือมาร (2537) ช่อง 3 - ดั่งดวงหฤทัย (2539) ช่อง 7 - นางกลางไฟ (2539) ช่อง 3 - กุหลาบไร้หนาม (2539) ช่อง 5 - ซอสามสาย (2540) ช่อง 3 - คืนของฉัน วันของเธอ (2540) ช่อง 5 - หุบเขากินคน (2540) ช่อง 7 - ดวงยิหวา (2541) ช่อง 3 - หัวใจทระนง (2541) ช่อง 5 - เงาอโศก (2542) ช่อง 7 - เพชรตาแมว (2542) ช่อง 5 - เจ้าสาวปริศนา (2542) ช่อง 3 - หัวใจสองภาค (2543) ช่อง 7 (รับเชิญ) - ผู้ชายก็ท้องได้ (2543) ช่อง 7 - วังวารี (2544) ช่อง 3 - อมตะ (2544) ช่อง ITV - ฆาตกรกามเทพ (2545) ช่อง 7 - ถามฟ้าหารัก (2545) ช่อง ITV - นายร้อยสอยดาว (2546) ช่อง 7 - ฝันกลางตะวัน (2546) ช่อง 7 - บ้านภูตะวัน (2547) ช่อง 7 (รับเชิญ) - คู่ขวัญ (2548) ช่อง 3 - โสดสโมสร (2548) ช่อง 3 - รุ้งเคียงดาว (2548) ช่อง 7 - ลมหวน (2549) ช่อง 3 - กลรักเกมพยาบาท (2549) ช่อง 7 - เหตุเกิดในครอบครัว (2550) ช่อง 3 - นิมิตมาร (2551) ช่อง 3 - ฟ้าจรดทราย (2556) ช่อง 7 (รับเชิญ) - คมพยาบาท (2557) ช่อง 7 (รับเชิญ) - พรายพยากรณ์ (2557) ช่อง 7 - ปลาหลงฟ้า (2558) ช่อง 7 - เจ้าจอม (2559) ช่อง 3 เอสดี - คุณย่าดอทคอม (2561) ทรูโฟร์ยู = ภาพยนตร์ =- องคุลีมาล (2546) - กระหัง 2 (2546) = ผลงานเพลง = "ชุด คืนรักฝากลม (ปี พ.ศ. 2530)1. คืนรักฝากลม 2. ใกล้เธอ 3. ใจรำพัน 4. รอยยิ้ม 5. คู่แข่ง 6. สัญญาเสียง 7. ยิ่งมากยิ่งดี 8. เงิน เงิน เงิน 9. ชีวิต 10. ความรัก-ความหลัง อลิษา ขจรไชยกุล (แหม่ม) " ชุด คืนรักฝากลม โปรดิวเซอร์ : ว. วัชญาน์ คำร้อง - ทำนอง : ว.วัชญาน์ , นิศารัตน์ ศรีสุรินทร์ ห้องบันทึกเสียง : แจม มิกซ์ดาวน์ : อุกฤษฏ์ พลางกูร , สนอง โสตถิลักษณ์ เรียบเรียงเสียงประสาน : ปราจีน ทรงเผ่า ,วิรัช อยู่ถาวร ,ศาสสัณฑ์ บุญญาสัย ปกแผ่นเสียงโดย : “นิตยสารแพรวสุดสัปดาห์ = อ้างอิง = :รายชื่อเพลงในอัลบั้ม ของ อลิษา ขจรไชยกุล = แหล่งข้อมูลอื่น =- ประวัติจาก หนังดี.คอม</doc>
