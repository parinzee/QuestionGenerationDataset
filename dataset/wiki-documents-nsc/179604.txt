<doc id="179604" url="https://th.wikipedia.org/wiki?curid=179604" title="ภาษาเขมรลาวเดิม">ภาษาเขมรลาวเดิม ภาษาเขมรลาวเดิม เป็นภาษาหนึ่งที่มีใช้พูดกันอยู่ในจังหวัดราชบุรี ภาษานี้จะใกล้เคียงกับภาษาอีสานใต้ และยังมีการใช้ภาษาเขมรปะปนอยู่ด้วย เชื่อกันว่าบรรพบุรุษของชาวเขมรลาวเดิมเป็นชาวลาวที่ถูกทัพเขมรกวาดต้อนไปเมืองเขมร เมื่อได้ไปตีเขมรจึงได้กวาดต้อนชาวลาว และชาวเขมรปะปนกันมาด้วย จึงมีกลุ่มใช้ภาษาใกล้เคียงกับลาว และเขมร ชาวเขมรลาวเดิมอาศัยอยู่แถบบ้านเจ็ดเสมียน บ้านพงสวาย (แถววัดพเนินพลู แถววัดลาดเมธังกร) ในอำเภอเมืองราชบุรี กลุ่มสองอยู่แถบอำเภอวัดเพลง ไปจนถึงอำเภอปากท่อ ได้แก่ หมู่ 6-9 ตำบลเกาะศาลพระ บ้านคลองพะเนาว์ บ้านเกาะไฟไหม้ บ้านเฉลา บ้านบางนางสูญ ในอำเภอวัดเพลง บ้านบ่อกระดาน บ้านบ่อตะค้อ บ้านโคกพระ และบ้านหนองจอกในอำเภอปากท่อ ปัจจุบันภาษาเขมรลาวเดิมจัดเป็นภาษาในวงล้อม (Enclave language) เนื่องจากล้อมรอบด้วยภาษาไทยกลางและภาษาลาวเวียง ในอนาคตชุมชนภาษาเขมรลาวเดิมอาจหายไปจากจังหวัดราชบุรีและไม่มีผู้ใดใช้ภาษานี้ในชีวิตประจำวัน เนื่องจากมีการเปลี่ยนภาษา (language shift) ให้กลมกลืนกับภาษาอื่น โดยเฉพาะภาษาลาวครั่งเพราะภาษาทั้งสองมีความใกล้เคียงกันมากทั้งด้านศัพท์และเสียง สิ่งที่ต่างกันมีเพียงเสียงสระซึ่งภาษาเขมรลาวเดิมใช้เสียง[au] ในขณะที่ภาษาลาวครั่งใช้เสียง [ai] และพบว่าผู้พูดภาษาเขมรลาวเดิมที่มีอายุน้อยมักมีการแปรระหว่างเสียง [au] ~[ai] อีกทั้งประเพณีของคนกลุ่มนี้ไม่สู้จะมีเอกลักษณ์เด่นชัดลักษณะของภาษาเขมรลาวเดิม ลักษณะของภาษาเขมรลาวเดิม. ภาษาเขมรลาวเดิมจะมีการแปรเสียงต่างๆ ตามสำเนียงตน เช่น- เสียง สระโอะ แปรเป็น เอะ เช่น หมด เป็น เหม็ด - เสียง สระอุ แปรเป็น โอะ เช่น ตุ๊กแก เป็น ต๊กแก - เสียงสระไอ แปรเป็น อา เช่น ใหม่ เป็น หมาตัวอย่างภาษาเขมรลาวเดิมภาษาเขมรลาวเดิมสำเนียงอีสาน ตัวอย่างภาษาเขมรลาวเดิม. ภาษาเขมรลาวเดิมสำเนียงอีสาน. ภาษาเขมรลาวเดิม มีการใช้ภาษาปะปนกันจนเป็นภาษาที่มีลักษณะพิเศษ แต่ตอนนี้จะยกตัวอย่างภาษาเขมรลาวเดิมแบบใกล้เคียงกับภาษาอีสาน เช่น- เว้า แปลว่า พูด - บ่หย่าน แปลว่า ไม่กลัว - ไปเด๋ามา แปลว่า ไปไหนมา - ไปเฮ็ดนา แปลว่า ไปทำนา - ปวดแค้ว หรือปวดแข่ว แปลว่า ปวดฟัน - ไปเดี๋ยวหกคืน แปลว่า ไปเดี๋ยวเดียวแล้วจะกลับ - หกมื้อเด๋า แปลว่า กลับเมื่อไร - หกมื้ออื้น แปลว่า กลับพรุ่งนี้ - ไปโพ้นไปพี้ แปลว่า ไปโน่นไปนี้ - แย้มอีหยัง แปลว่า มองอะไร - หกบ้านมื้อได๋ แปลว่า กลับบ้านเมื่อไรภาษาเขมรลาวเดิมสำเนียงเขมร ภาษาเขมรลาวเดิมสำเนียงเขมร. ชาวเขมรลาวเดิมที่อาศัยอยู่แถบอำเภอปากท่อจะพูดแบบเขมร จึงถูกเรียกว่า เขมรปากท่อ ตัวอย่างภาษาเขมรลาวเดิมที่มีสำเนียงเขมร ได้แก่- โตวนามอ หรือโตวน่าม้อ แปลว่า ไปไหนมา - ดำบาย แปลว่า หุงข้าว - ซีบาย แปลว่า กินข้าว - ซีบายเหอยเน้อง แปลว่ากินข้าวหรือยัง - พ็อกตึ๊ก แปลว่า ดื่มน้ำ - บอง แปลว่า พี่ - ปะโอน แปลว่า น้อง - ตักตึ๊ก แปลว่า ตักน้ำ - ตะแกจะค้ำ แปลว่า หมาจะกัดคำที่ไม่พบในภาษาลาวและภาษาเขมรในภาษาเขมรลาวเดิมคำที่ไม่พบในภาษาลาวและภาษาเขมรในภาษาเขมรลาวเดิม. - แย้ม แปลว่า มอง - พก แปลว่า แอบ (ดู)</doc>
