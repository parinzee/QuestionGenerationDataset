<doc id="77866" url="https://th.wikipedia.org/wiki?curid=77866" title="แอร์บัส เอ300">แอร์บัส เอ300 แอร์บัส เอ 300 (Airbus A300) แอร์บัส เอ 300 เป็นเครื่องบินพาณิชย์ลำตัวกว้างที่มีพิสัยบินสั้นถึงปานกลางโดยบริษัทแอร์บัส โดยเป็นครั้งแรกของเครื่องบินขนาดลำตัวกว้างที่มีเพียงสองเครื่องยนต์ โดยสามารถบรรทุกผู้โดยสารได้ถึง 266 ที่นั่ง โดยจัดแบ่งเป็น 2 ประเภทชั้นโดยสาร และมีพิสัยการบินถึง 4,070 ไมล์ทะเล (7,540 กิโลเมตร) เมื่อบรรทุกเต็มอัตรา แอร์บัส เอ 300 ขึ้นบินเป็นครั้งแรกเมื่อวันที่ 28 ตุลาคม ค.ศ. 1972 และเริ่มรับผู้โดยสารเป็นครั้งแรกเมื่อวันที่ 23 พฤษภาคม ค.ศ. 1974 โดยสายการบินแอร์ฟรานซ์ ในเส้นทาง ปารีส-ลอนดอน ซึ่งแอร์บัสรุ่นนี้มีคุณสมบัติ มีเสียงเงียบและประหยัดเชื้อเพลิงกว่าเครื่องบินเจ๊ตโดยสารในขนาดเดียวกันทั้ง ดีซี-10 และ อิล-86 เพราะแอร์บัส เอ 300 ใช้เครื่องยนต์เพียง 2 เครื่องเท่านั้น แอร์บัส เอ 300 สิ้นสุดการผลิตในเดือนกรกฎาคม ค.ศ. 2007 ในเวลาใกล้เคียงกันกับรุ่นที่เล็กกว่า คือ แอร์บัส เอ 310ข้อมูลจำเพาะข้อมูลจำเพาะ. - ผู้สร้าง บริษัทแอร์บัส อินดัสตรี (ฝรั่งเศส/เยอรมัน/อังกฤษ/ฮอลแลนด์/สเปน) - ประเภท เจ๊ตโดยสารลำตัวกว้าง พิสัยบินปานกลาง เจ้าหน้าที่ 3-5 นาย อัตราผู้โดยสาร 281-331 คน - เครื่องยนต์ เทอร์โบแฟน เจเนอรัล อีเล็คตริค ซีเอฟ 6-50 ให้แรงขับเครื่องละ 23,130 กิโลกรัม 2 เครื่อง - กางปีก 44.84 เมตร - ยาว 53.62 เมตร - สูง 16.53 เมตร - พื้นที่ปีก 260 ตารางเมตร - น้ำหนักเปล่า 85,060 กิโลกรัม - น้ำหนักวิ่งขึ้นสูงสุด 157,500 กิโลกรัม - อัตราเร็วเดินทางขั้นสูง 937 กิโลเมตร/ชั่วโมง ที่ระยะสูง 7,620 เมตร - อัตราเร็วเดินทางประหยัด 891 กิโลเมตร/ชั่วโมง - เพดานบินใช้งานสูงสุด 10,700 เมตร - พิสัยบิน 4,631 กิโลเมตร- 5,930 กิโลเมตร เมื่อบรรทุกเชื้อเพลิงเต็มที่</doc>
