<doc id="407451" url="https://th.wikipedia.org/wiki?curid=407451" title="พัฒนเดช อาสาสรรพกิจ">พัฒนเดช อาสาสรรพกิจ พัฒนเดช อาสาสรรพกิจ สื่อสารมวลชนด้านยานยนต์ ผู้เชี่ยวชาญด้านรถยนต์ จนได้รับการขนานนามว่าเป็นอาจารย์หรือครู (กูรู)และสื่อมวลชนนิยมเรียกว่า น้าเดชประวัติ ประวัติ. พัฒนเดช อาสาสรรพกิจ เกิดวันที่ 26 มกราคม พ.ศ. 2497 จบการศึกษาจากวิทยาลัยครูเชียงใหม่ (ปัจจุบันคือมหาวิทยาลัยราชภัฏเชียงใหม่) ครอบครัวมีอาชีพประกอบธุรกิจโรงสีข้าว ซึ่งกิจการโรงสีข้าวมักจะมีรถบรรทุกสำหรับขนข้าว จึงมีส่วนทำให้รู้จักเรื่องราวเกี่ยวกับรถ ในด้านการศึกษา พัฒนเดชเลือกเรียนสาขาช่างไฟฟ้าในช่วงที่เรียนอยู่ วิทยาลัยเทคนิค ภาคพายัพ จังหวัดเชียงใหม่ แม้ในใจจะชอบรถยนต์แต่ด้วยความกลัวเรื่องสกปรกจึงไม่ได้เลือกเรียนช่างยนต์ อีกปัจจัยที่มีส่วนให้สนใจเรื่องรถคือพี่ชาย ซึ่งเป็นคนเล่นรถ ทั้งซื้อมาขายไป หรือลงทำการแข่งขันรถ สอนให้ขับรถ ในสมัยนั้นพัฒนเดชแทบไม่มีความรู้เกี่ยวกับเครื่องยนต์เลย วันหนึ่งเห็นเพื่อนถอดหัวลูกสูบรถจักรยานยนต์มาทำความสะอาดจึงถอดของตัวเองบ้างแต่ไม่ออกและงัดจนกระทั่งโซ่ราวลิ้นของเครื่องยนต์ได้รับความเสียหาย ทั้งนี้เพราะว่าเครื่องยนต์เป็นแบบ 4 จังหวะ แตกต่างจากของเพื่อนซึ่งเป็น 2 จังหวะทำให้ถอดง่าย เป็นเหตุให้ต้องพยายามหาความรู้ให้ตนเองด้วยการหาหนังสือมาอ่าน ในช่วงวัยรุ่นได้มีโอกาสใกล้ชิดกับข้าราชการใกล้บ้านที่ชอบขับรถเข้าป่า และได้ช่วยเขาจัดเตรียมรถก่อนการเดินทาง บางครั้งได้มีโอกาสขับรถด้วย นอกจากนี้ยังชอบติดรถของกิจการครอบครัวไปในต่างจังหวัด ทั้งภาคเหนือ ภาคใต้ ภาคอีสาน แต่ไม่ได้มีใจเรียนรู้ธุรกิจ เพียงแต่อยากขับรถ บางช่วงได้มีโอกาสติดตามทีมแข่งขันรถยนต์ของ ปรีดา จุลมณฑล ซึ่งเป็นนักแข่งขันรถที่มีชื่อเสียงในขณะนั้น แต่ไม่ได้เป็นทีมช่าง แต่จะถูกเรียกใช้งานเมื่อช่างไม่สามารถแก้ไขได้ เช่น หม้อน้ำรั่วกลางคัน ซ่อมไม่ได้ แต่จำเป็นจะต้องทำการแข่งขันต่อ พัฒนเดชแก้ไขแบบชั่วคราวได้โดยการเอาคีมหนีบที่จุดรั่วทำให้สามารถทำการแข่งขันต่อไปได้ พัฒนเดชกล่าวว่า มุมมองทางด้านรถยนต์ของตัวเองนั้นค่อนข้างโบราณกว่าสื่อมวลชนคนอื่น และให้ฉายาตัวเองว่า ช่างเอาตัวรอด ประสบการณ์เกิดจากการเรียนรู้ด้วยตนเองการทำงานอดีตการทำงาน. อดีต. - ผู้พิพากษาสมทบศาลเยาวชน และครอบครัว จังหวัดฉะเชิงเทรา - บรรณาธิการ นิตยสาร 4 Wheels - บรรณาธิการ นิตยสาร Motorcar & Boating - บรรณาธิการ นิตยสาร Car & Driver - นักเขียนประจำ หนังสือพิมพ์ Bangkok Postปัจจุบันปัจจุบัน. - งานทางด้านโทรทัศน์1. รู้เรื่องรถ กับ พัฒนเดช ทาง เนชั่นทีวี 2. บันทึกจากรอยล้อ ทาง เนชั่นทีวี 3. Drive'n Ride ขับขี่ไปด้วยกัน ทาง เนชั่นทีวี- งานด้านวิทยุกระจายเสียง1. ตื่นตามตะวันทาง FM 89.5 MHz 2. Auto Variety ทาง FM 102.0 MHz 3. Autocar Magazine On Air ทาง FM 89.5 MHz 4. Auto On Air ทาง FM 102.0 MHz 5. Auto Service ทาง FM 90.5 MHz- งานด้านหนังสือพิมพ์1. Auto Talk นสพ. The Nation 2. 2. Auto Clinic นสพ. กรุงเทพธุรกิจ 3. Car Focus นิตยสาร ผู้จัดการสุดสัปดาห์ 4. Magazine Autocar Thailand.- งานอื่นๆ กรรมการบริหาร ราชยานยนต์สมาคมแห่งประเทศไทย ในพระบรมราชูปถัมภ์ วาระการดำรงตำแหน่งปี พ.ศ. 2553 ถึง พ.ศ. 2555</doc>
