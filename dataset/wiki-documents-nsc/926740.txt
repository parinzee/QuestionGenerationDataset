<doc id="926740" url="https://th.wikipedia.org/wiki?curid=926740" title="บิชช็อฟส์โฮเฟิน">บิชช็อฟส์โฮเฟิน บิชช็อฟส์โฮเฟิน () เป็นเมืองในรัฐซาลซ์บูร์ก ประเทศออสเตรีย ตั้งอยู่ทางใต้ของนครซาลซ์บูร์กไปราว 60 กิโลเมตร บนริมฝั่งของแม่น้ำซัลซัค เมืองแห่งนี้เป็นชุมทางการคมนาคมที่สำคัญ เนื่องจากตั้งอยู่บนทางหลวงเอาโทบานซึ่งเป็นทางผ่านไปยังประเทศเยอรมนีและข้ามเทือกเขาแอลป์ไปยังประเทศอิตาลีในแนวเหนือ–ใต้ และยังตั้งอยู่บนทางหลวงสายหลักที่เชื่อมภาคตะวันตกและตกวันออกของประเทศออสเตรีย ชาวเคลต์คือชนกลุ่มแรกที่มาตั้งรกรากบริเวณที่แห่งนี้เนื่องจากใกล้แหล่งเหมืองเกลือและทองแดง ต่อมาบริเวณแถบนี้ก็ถูกพิชิตโดยพวกโรมัน และกลายเป็นเส้นทางสัญจรที่สำคัญมาตั้งแต่คริสต์ศตวรรษที่ 3</doc>
