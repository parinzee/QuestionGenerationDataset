<doc id="940489" url="https://th.wikipedia.org/wiki?curid=940489" title="บิลลิง (รัฐมอนแทนา)">บิลลิง (รัฐมอนแทนา) บิลลิง เป็นเมืองที่มีประชากรมากที่สุดในรัฐมอนแทนา และเป็นศูนย์กลางของเขตมหานครบิลลิง มีประชากร 169,676 คน เมืองแห่งนี้มีพื้นที่การค้าที่มีผู้คนกว่าครึ่งล้าน บิลลิงตั้งอยู่ทางตอนใต้ของรัฐ และเป็นศูนย์กลางของเทศมณฑลเยลโลว์สโตน ซึ่งมีประชากร 158,980 คนในปี ค.ศ. 2017 ต่อมาในปี ค.ศ. 2018 บิลลิงมีประชากร 111,150 คน ทำให้เป็นเพียงเมืองเดียวของรัฐที่มีประชากรมากกว่า 100,000 คน ตัวเมืองมีการพัฒนาเศรษฐกิจที่รวดเร็วและแข็งแกร่ง เหนือกว่าเมืองอื่น ๆ ของรัฐ พื้นที่บางส่วนของเขตมหานครก็มีการเติบโตที่สูงด้วย โดยเฉพาะย่านชานเมืองล็อควูด ที่มีการเติบโตถึง 57.8% ในช่วงปี ค.ศ. 2000-2010 ถือเป็นย่านที่มีการเติบโตสูงที่สุด บิลลิงรอดพ้นจากภาวะเศรษฐกิจตกต่ำของประเทศในช่วงปี ค.ศ. 2008–2012 และมีการพัฒนาน้ำมันทางตะวันออกของรัฐมอนแทนา และตะวันตกของรัฐนอร์ทดาโคตา เป็นการค้นพบแหล่งน้ำมันที่ใหญ่ที่สุดของสหรัฐ เช่นเดียวกันกับแหล่งน้ำมันหินดินดานทางตอนเหนือของบิลลิง แหล่งน้ำมันนี้ มีส่วนช่วยให้บิลลิงมีการเติบโตของเมืองที่รวดเร็ว แต่ก็ต้องประสบปัญหาราคาน้ำมันที่ตกต่ำในช่วงหลายปีที่ผ่านมา บิลลิงมีสมญาว่า "นครแห่งเวทมนต์" เนื่องจากมีการเติบโตที่รวดเร็วนับตั้งแต่การก่อตั้งเมืองริมทางรถไฟในเดือนมีนาคม ค.ศ. 1882 ชื่อของเมืองตั้งชื่อตาม Frederick H. Billings อดีตประธานการรถไฟแปซิฟิกเหนือ บิลลิงเป็นหนึ่งในเขตการค้าขนาดใหญ่ของสหรัฐ และเป็นศูนย์กลางการกระจายสินค้าไปยังรัฐไวโอมิง รัฐนอร์ทดาโคตา และรัฐเซาท์ดาโคตา บิลลิงยังเป็นจุดหมายปลายทางของการค้าปลีก มีโรงแรมที่พักหลายแห่ง และเคยเป็นเจ้าภาพการประชุม คอนเสิร์ต กีฬา และงานอื่น ๆภูมิอากาศเมืองพี่น้องเมืองพี่น้อง. - บิลลิง รัฐเฮ็สเซิน เยอรมนี - คุมะโมะโตะ ญี่ปุ่น</doc>
