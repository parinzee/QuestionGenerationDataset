<doc id="37216" url="https://th.wikipedia.org/wiki?curid=37216" title="ผดุง ไกรศรี">ผดุง ไกรศรี ผดุง ไกรศรี หรือ เอ๊าะ เป็นนักเขียนการ์ตูนในสังกัดสำนักพิมพ์บรรลือสาส์น เจ้าของผลงานการ์ตูนชุด หนูหิ่น อินเตอร์ ซึ่งได้รับความนิยมอย่างสูงจนได้รับการสร้างเป็นภาพยนตร์ในปี พ.ศ. 2549ประวัติ ประวัติ. ผดุง ไกรศรี เกิดเมื่อวันที่ ที่ อำเภอศรีเมืองใหม่ จังหวัดอุบลราชธานี จบการศึกษาจาก วิทยาเขต เพาะช่าง กรุงเทพ เข้าสู่วงการการ์ตูนโดยเขียนนิยายภาพลงในการ์ตูนเล่มละบาท ต่อมาได้เขียนนิยายภาพในหนังสือรายสัปดาห์ “มหัศจรรรย์” ของ สำนักพิมพ์จินดาสาส์น นาน 10 ปี ต่อมาได้เข้ามาเขียนการ์ตูนให้กับนิตยสารสวนเด็ก หนูจ๋า เบบี้ ขายหัวเราะ และ มหาสนุก ของสำนักพิมพ์บรรลือสาส์น เมื่อ พ.ศ. 2535 โดยเขียนทั้งนิยายภาพสะท้อนชีวิตเด็กชนบท และการ์ตูนรวมเล่มชุด อะตุ๊กะ (แถมนิตยสารรู้รอบตัว พ.ศ. 2534) และการ์ตูนตลก 3 ช่อง (ตีพิมพ์ในขายหัวเราะและมหาสนุก) รวมทั้งการ์ตูนเรื่องสั้นจบในตอน ชุด หนูหิ่น อินเตอร์ ซึ่งตีพิมพ์ครั้งแรกในมหาสนุกช่วงปลายปี พ.ศ. 2538 และกลายเป็นผลงานสร้างชื่อชิ้นสำคัญของผดุง ภายหลังผดุงได้เขียนเรื่องนี้ลงในหนังสือหนูหิ่นอินเตอร์โดยเฉพาะ และยังเขียนเรื่อยมาจนถึงปัจจุบันตัวละครที่เป็นเอกลักษณ์ของ ผดุง ไกรศรี ตัวละครที่เป็นเอกลักษณ์ของ ผดุง ไกรศรี. ผดุง ไกรศรี มักจะวาดตัวละครของตนเองลงในการ์ตูนตลก 3 ช่องอยู่เสมอ โดยมีเอกลักษณ์เป็นชายหนุ่มที่มีผมทรงหัวหนาม บุคลิกค่อนข้างเจ้าชู้ บางครั้งก็จะวาดคาแรคเตอร์ของตัวเองจากเค้าหน้าจริงของตนลงในการ์ตูนของตัวเอง โดยเฉพาะในเรื่องหนูหิ่นอินเตอร์ ซึ่งบางครั้งผดุงมักจะใช้คาแรคเตอร์ดังกล่าวเล่นมุขเก๊กหล่อด้วย นอกจากนี้ยังมีคาแรคเตอร์อื่นๆ ของผดุง ซึ่งเป็นที่รู้จักของคนทั่วไปด้วย ดังนี้- คุณมิลค์ สาวทรงโตตัวละครเอกในหนูหิ่นอินเตอร์ ผดุงมักนำมาเล่นในการ์ตูน 3 ช่องจบอยู่เนืองๆ - หนูหิ่น สาวใช้ของคุณมิลค์จากบ้านโนนหินแห่ - คุณนายหกเหลี่ยม ภรรยาของเอ๊าะในการ์ตูน 3 ช่องจบ - พลอยสวย-เพชรใส ลูกสาวทั้งสองคนของเอ๊าะ มีทั้งตอนวัยเด็กและวัยโต ได้คาแรคเตอร์จากลูกสาวทั้งสองคนในชีวิตจริง(พลอยสวยในอดีตจะไว้ผมเปีย แต่ปัจจุบันใช้ผมอัฟโฟร) ทั้งนี้ เขาเคยเปิดเผยว่า เขาได้อาศัยความชอบส่วนตัวในการวาดภาพเป็นหลัก ส่งผลให้ภาพลักษณ์ตัวละครอย่าง 'มิลค์' ได้กลายเป็นที่จดจำมากกว่า 'หนูหิ่น' ที่เป็นตัวละครหลักของการ์ตูนชุดหนูหิ่นอินเตอร์ ในเวลาต่อมา อนึ่ง เนื่องจากผดุงสนิทสนมกับภักดี แสนทวีสุข หรือ ต่าย ขายหัวเราะ และนิพนธ์ เสงี่ยมศักดิ์ หรือ นิค นักเขียนร่วมค่ายเดียวกันอย่างมาก ในการ์ตูนสามช่องจบของผดุงจึงมักปรากฏคาแรคเตอร์ของต่ายและนิคอยู่คู่กันกับเอ๊าะ (ผดุง) อยู่เสมอผลงานผลงาน. - ผลงานชุดหนูหิ่น - หนูหิ่น อินเตอร์ ผลงานสร้างชื่อ (2538 - ปัจจุบัน) - หนูหิ่น อิน เดอะ ซิตี้ รวมเล่มหนูหิ่นอินเตอร์ตอนเก่า ๆ ในรูปแบบการ์ตูนสี - หนูหิ่น อิน โนนหินแห่ รวมเล่มจากชุดหนูหิ่นวาไรตี้ (ตีพิมพ์ตอนละเล่มในหนูหิ่นอินเตอร์) เนื้อหากล่าวถึงชีวิตชาวอีสานในชนบท ผ่านสายตาของหนูหิ่นในวัยเด็ก- ผลงานรวมเล่มอื่น ๆ - เคนนี่ หอย บ๋อยอินเตอร์ เรื่องราวของเด็กเสิร์ฟชาวอีสานที่ทำงานในร้านอาหารแห่งหนึ่งในกรุงเทพฯ (2540 - 2542) - ซน แสบ ใส แต่ใจเดียวกัน (2543 - 2547)เครื่องราชอิสริยาภรณ์</doc>
