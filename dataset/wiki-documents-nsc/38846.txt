<doc id="38846" url="https://th.wikipedia.org/wiki?curid=38846" title="เทพ เทียนชัย">เทพ เทียนชัย เทพ เทียนชัย (2480 - 2537)นักแสดงตลกอาวุโส มีลักษณะเด่นที่เน้นการแสดงตลกหน้าตาย และมีหน้าตาที่เด่นเป็นเอกลักษณ์ เคยร่วมคณะ "สามเทพ" ซึ่งประกอบด้วย เทพ เทียนชัย เทพ โพธิ์งาม และ สุเทพ สีใส เคยเป็นหัวหน้าคณะ "สี่สี" ประกอบด้วย สีเผือก สีสุริยา สีเทพ (เทพ เทียนชัย)และสีหมึก เทพ เทียนชัย มีผลงานแสดงภาพยนตร์หลายเรื่อง เคยรับบทพระเอก เรื่อง "กิ่งทองใบตำแย" (2523) คู่กับ เนาวรัตน์ ยุกตะนันท์ "ไปรษณีย์สุดหล่อ" (2524) คู่กับ สุพรรษา เนื่องภิรมย์ เป็นที่ฮือฮาว่าพระเอกหน้าตาอัปลักษณ์ แสดงคู่กับนางเอกหน้าตาดี เทพ เทียนชัย เสียชีวิตเมื่อวันที่ 4 มีนาคม พ.ศ. 2537</doc>
