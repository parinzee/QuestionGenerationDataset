<doc id="110986" url="https://th.wikipedia.org/wiki?curid=110986" title="กำธร ทัพคัลไลย">กำธร ทัพคัลไลย กำธร ทัพคัลไลย (พ.ศ. 2484 - 12 กรกฎาคม พ.ศ. 2544) นักแสดง และผู้กำกับภาพยนตร์ มีชื่อเสียงจากการเป็นผู้สร้างภาพยนตร์ตลกจำนวน 12 เรื่อง โดยที่มีชื่อเสียงที่สุดคือเรื่อง ทายาทป๋องแป๋ง และ มาดามยี่หุบ ภาพยนตร์ที่กำธรกำกับ จะมีภรรยา คือ ปิยะมาศ โมนยะกุล ร่วมแสดงด้วยทุกเรื่อง กำธร ทัพคัลไลย เกิดที่จังหวัดพระนครศรีอยุธยา มีพี่ชายชื่อ กมล ทัพคัลไลย เริ่มทำงานหลังจากเรียนจบชั้นมัธยม เป็นช่างเขียนป้ายคัตเอาต์ และรับราชการในกระทรวงการต่างประเทศ และธนาคารแห่งประเทศไทย ก่อนจะลาออกมาทำงานธุรกิจชิปปิ้ง เริ่มเข้าสู่วงการภาพยนตร์ปี พ.ศ. 2514 ด้วยเข้าประกวดเป็นดาราหน้าใหม่กับผลิตภัณฑ์น้ำมันใส่ผมยี่ห้อหนึ่ง แสดงละครโทรทัศน์และภาพยนตร์ กำธรตั้งบริษัทสยามสตาร์โปรดักชั่น เมื่อ พ.ศ. 2518 สร้างภาพยนตร์เรื่องแรก ทายาทป๋องแป๋ง นำแสดงโดย สมบัติ เมทะนี และปิยะมาศ โมนยะกุล ออกฉายเมื่อ พ.ศ. 2521 ภาพยนตร์ทำรายได้สูงเป็นประวัติการณ์ โดยส่วนหนึ่งเนื่องจากแผนประชาสัมพันธ์ มีของเล่นเกี่ยวกับหนังแจกให้กับผู้ชม เพื่อดึงดูดผู้ชมวัยเด็ก กำธรได้สร้างภาพยนตร์ต่อมาอีก 11 เรื่อง จนถึง พ.ศ. 2537 ทุกเรื่องมีของเล่นแจกจนเป็นเอกลักษณ์ หลังกำธรเลิกสร้างภาพยนตร์ เขากลับมาเล่นละครโทรทัศน์ เรื่องที่มีชื่อเสียงคือเรื่อง หงส์เหนือมังกร (2542) กำธร สมรสกับปิยะมาศ โมนยะกุล ซึ่งเป็นนักแสดง แต่ไม่มีบุตรด้วยกัน ต่อมาได้หย่าร้างกันในปี พ.ศ. 2543 เนื่องจากกำธรไปมีภรรยาใหม่คือ ชลดา สีราวี มีบุตรด้วยกันหนึ่งคนชื่อ ศกุลตลา ทัพคัลไลย กำธร ทัพคัลไลย เสียชีวิตเมื่อวันที่ 12 กรกฎาคม พ.ศ. 2544 ด้วยโรคมะเร็งตับและปอด อายุได้ 60 ปีผลงานภาพยนตร์ผลงานภาพยนตร์. 1. ทายาทป๋องแป๋ง (2521) นำแสดงโดย สมบัติ เมทะนี, ปิยะมาศ โมนยะกุล, นิรุตต์ ศิริจรรยา, สายัณห์ จันทรวิบูลย์, ทาริกา ธิดาทิตย์, สุริยา ชินพันธุ์ 2. เขยใหม่ปึ๋งปั๋ง (2522) นำแสดงโดย สมบัติ เมทะนี, ปิยะมาศ โมนยะกุล, สุมิตร สัจเทพ, รุ้งลาวัณย์ ศรีปฏิมากูร, บู๊ วิบูลย์นันท์, ชูศรี มีสมมนต์ 3. เต้าฮวยไล้เหลี่ยว (2523) นำแสดงโดย สมบัติ เมทะนี, ปิยะมาศ โมนยะกุล, โป๋ เป่าปี่, สุพรรณี จิตต์เที่ยง, บู๊ วิบูลย์นันท์, ชูศรี มีสมมนต์ 4. ไอ๊หยาอาตือ (2524) นำแสดงโดย ปิยะมาศ โมนยะกุล, สมบัติ เมทะนี, บู๊ วิบูลย์นันท์, สมควร กระจ่างศาสตร์, ท้วม ทรนง, กัณฑรีย์ นาคประภา 5. มาดามยี่หุบ (2525) นำแสดงโดย ปิยะมาศ โมนยะกุล, สรพงศ์ ชาตรี, พิศมัย วิไลศักดิ์, วิยะดา อุมารินทร์, ส.อาสนจินดา, เมตตา รุ่งรัตน์, สมควร กระจ่างศาสตร์, กันฑรีย์ นาคประภา, สมชาย สามิภักดิ์, มาลี เวชประเสิรฐ, ชูศรี มีสมมนต์ 6. นางสาวเย็นฤดี (2526) นำแสดงโดย ปิยะมาศ โมนยะกุล, ทูน หิรัญทรัพย์, สรพงศ์ ชาตรี, นพพล โกมารชุน, เมตตา รุ่งรัตน์, ธิติมา สังขพิทักษ์ 7. สวัสดีคุณนาย (2527) นำแสดงโดย ปิยะมาศ โมนยะกุล, สรพงศ์ ชาตรี, ดี๋ ดอกมะดัน, วิยะดา อุมารินทร์, สุทธิจิต, สมควร กระจ่างศาสตร์ 8. ตะวันยิ้มแฉ่ง (2528) นำแสดงโดย ปิยะมาศ โมนยะกุล, สรพงศ์ ชาตรี, วงศกร รัศมีทัต, สุนิตย์ นภาศรี, วิยะดา อุมารินทร์ 9. แหม่มกะปิ (2529) นำแสดงโดย ปิยะมาศ โมนยะกุล, สรพงศ์ ชาตรี, ชนานา นุตาคม, ส.อาสนจินดา, กัณฑรีย์ นาคประภา, เมตตา รุ่งรัตน์ 10. อีจู้กู้ปู่ป้า (2531) นำแสดงโดย บดินทร์ ดุ๊ก, พิม วัฒนพานิช, กำธร ทัพคัลไลย, ปิยะมาศ โมนยะกุล, ศรินทิพย์ ศิริวรรณ, ด.ช.ปกรณ์ ลัม 11. แฝดแบบว่า (2533) นำแสดงโดย รุจน์ รัจ ณัฐกานต์, อมรวรรณ ซัทตัน, ดาเรศน์ อมลักษเฐียร, ปิยะมาศ โมนยะกุล 12. มาดามยี่หุบ ภาค 2 จากอังกฤษถึงประเทศไทย ไปบางปลาม้า มากรุงเทพฯ (2537) นำแสดงโดย ประภารัตน์ วรัญญาณ, ปนัดดา วรัญญาณ, นฤเบศร์ จินปิ่นเพชร, ปิยะมาศ โมนยะกุล, สรพงศ์ ชาตรี, ส.อาสนจินดา, พิศมัย วิไลศักดิ์, สมควร กระจ่างศาสตร์ ฯลฯผลงานละครโทรทัศน์ผลงานละครโทรทัศน์. 1. ตุ๊กตาเสียกบาล (2519) ช่อง 3 2. นานา (โรค)จิตตัง (2520) ช่อง 3 3. วิมานมะพร้าว (2537) ช่อง 7 รับเชิญ 4. รักผู้พันแถมเรือพ่วง (2540) ช่อง 5 5. รอยอดีต (2540) ช่อง 7 รับเชิญ 6. ชุมทางเขาชุทอง (2540) ช่อง 5 รับเชิญ 7. การะเกด (2540) ช่อง 7 8. คืนของฉัน วันของเธอ (2540) ช่อง 5 9. ม่วยจ๋า (2541) ช่อง 7 10. สะดุดรักสะดุดฝัน (2541) ช่อง 7 11. คู่อันตรายดับเครื่องชน (2542) ช่อง 7 12. หงส์เหนือมังกร (2543) ช่อง 5 13. กำแพงรัก (2543) ช่อง 3 14. เงา (2543) ช่อง 5 15. มิติใหม่หัวใจเดิม (2543) ช่อง 7 รับเชิญ 16. เจ้าสัวน้อย (2543) ช่อง 7 รับเชิญ 17. ตะวันตัดบูรพา (2544) ช่อง 5 18. สุสานคนเป็น (2545) ช่อง 7 รับเชิญ ฯลฯ</doc>
