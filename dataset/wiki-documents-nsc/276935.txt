<doc id="276935" url="https://th.wikipedia.org/wiki?curid=276935" title="กันดั้มคิวริออส">กันดั้มคิวริออส GN-003 กันดั้มคิวริออส( ;) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มดับเบิลโอ ออกแบบโดยทาคายูกิ ยานาเซะเนื้อเรื่อง เนื้อเรื่อง. กันดั้มคิวริออสเป็นหนึ่งในกันดั้มรุ่นที่สามของเซอเลสเทียลบีอิง มีลักษณะเด่นที่สามารถแปลงร่างเป็นยานรบได้ ซึ่งต่างจากโมบิลสูทแบบแปลงร่างได้ของยูเนียนหรือ AEU นั่นคือสามารถแปลงร่างได้กลางระหว่างปฏิบัติการ อาวุธหลักของกันดั้มคิวริออสประกอบด้วยGNมิสไซล์และGNบีมซับมาชีนกันสองกระบอก ซึ่งส่วนมือจับของGNบีมซับมาชีนกันสามารถแยกออกมาได้ซึ่งใช้เป็นเหมือนรีโมตควบคุมการยิงขณะที่อยู่ในร่างยาน ส่วนในระยะประชิดตัวจะใช้GNบีมเซเบอร์ และโล่GNชิลด์นั้นสามารถกางออกเป็นคีมจับศัตรูแล้วแทงด้วยดาบความร้อนที่ซ่อนไว้ได้ จุดอ่อนของกันดั้มคิวริออสก็คือเป็นกันดั้มที่ใช้อาวุธซึ่งมีพลังทำลายต่ำสุด จึงมักใช้การโจมตีแบบฉาบฉวยด้วยความเร็วเป็นกลยุทธหลัก กันดั้มคิวริออสในร่างยานจะสามารถติดเทลบูสเตอร์เพื่อเร่งความเร็ว ซึ่งเทลบูสเตอร์นี้จะมีบีมแคนน่อนติดไว้สองกระบอก อุปกรณ์เสริมอีกแบบก็คือเทลยูนิตขนาดใหญ่ซึ่งสามารถบรรจุมิสไซล์ต่อต้านอากาศยานหรือระเบิดบกได้ เมื่อยิงอาวุธจนหมดคิวริออสจะปลดเทลยูนิตทิ้งไปเพื่อไม่ให้เป็นภาระ อุปกรณ์ทั้งสองนี้ไม่สามารถใช้ในร่างโมบิลสูทได้ กันดั้มคิวริออสเป็นกันดั้มประจำตัวของกันดั้มไมสเตอร์ อาเลลูยา แฮปติซม์ ชื่อคิวริออส มาจากคำว่า kuriotes ในภาษากรีกที่แปลว่า อำนาจปกครอง กันดั้มคิวริออสนั้นได้รับความเสียหายอย่างหนักในการกวาดล้างของสหประชาชาติและกันดั้มคิวริออสก็ถูกสหประชาชาติเก็บไปได้ แต่GNไดรฟ์นั้นถูกยิงออกไปแล้ว ซึ่งในมังงะ กันดั้ม 00F นั้นเปิดเผยว่า ฟอน สปาค สมาชิกของกลุ่มเฟเรชเต ซึ่งทำหน้าที่สนับสนุนเซอเลสเทียลบีอิงอย่างลับๆเป็นผู้เก็บGNไดรฟ์ของกันดั้มคิวริออสไปอาริออสกันดั้ม อาริออสกันดั้ม. GN-007 อาริออสกันดั้ม (; ) ปรากฏตัวใน กันดั้มดับเบิลโอ ฤดูกาลที่สองและนับเป็นรุ่นพัฒนาของกันดั้มคิวริออส อาริออสกันดั้มเป็นกันดั้มประจำตัวของอาเลลูยาและยังคงเป็นโมบิลสูทแบบแปลงร่างได้ที่เน้นการโจมตีด้วยความเร็ว แต่ได้รับการปรับปรุงอาวุธให้มีอานุภาพมากกว่าเดิม อาวุธหลักของอาริออสกันดั้มเป็นGNทวินบีมไรเฟิลที่มีพลังทำลายสูงกว่าเดิมในขณะที่สามารถยิงได้ต่อเนื่องเหมือนบีมซับมาชีนกัน ที่ไหล่ของอาริออสกันดั้มติดตั้งGNบีมชิลด์ไว้ ซึ่งใช้การกางบีมออกมาเป็นแบบโล่เพื่อป้องกันตัวและสามารถใช้เป็นอาวุธได้ บีมชิลด์นี้จะเป็นส่วนหน้าของอาริออสกันดั้มในร่างยานและสามารถกางออกเป็นคีมหนีบศัตรูไว้แล้วเปิดบีมชิลด์เพิ่มพลังทำลายได้ ที่แขนทั้งสองข้างของอาริออสกันดั้มจะมีGNซับมาชีนกันสองลำกล้องติดไว้ อาริออสกันดั้มยังมียูนิตสนับสนุนนั่นก็คือยาน GNR-101A GNอาเชอร์ (กันอาเชอร์) ซึ่งเมื่อประกอบกับอาริออสกันดั้มในร่างยานก็จะทำงานคล้ายกับเทลบูสเตอร์ของกันดั้มคิวริออสและสามารถใช้GNมิสไซล์ช่วยยิงสนับสนุนได้ กันอาเชอร์นั้นสามารถแยกออกจากอาริออสกันดั้มและแปลงร่างเป็นโมบิลสูทเพื่อต่อสู้เองได้ กันอาเชอร์นี้ไม่มีGNไดรฟ์ในตัวแต่ใช้GNคอนเดนเซอร์ขนาดใหญ่เพื่อเก็บอนุภาคGNและจะชาร์จพลังงานโดยการประกอบร่างกับอาริออสกันดั้ม ในช่วงท้ายเรื่อง อาริออสกันดั้มได้รับการปรับปรุงอีกครั้งเป็น GN-007GNHW/M (GN Heavy Weapons Missile) โดยติดตั้งGNมิสไซล์ลันเชอร์และเปลี่ยนปืนหลักจากจากGNทวินบีมไรเฟิลเป็นGNบีมไรเฟิลยาวที่มีพลังทำลายเทียบได้กับGNแคนน่อนของกันดั้มเวอร์เชียแทนกันดั้มสอบุลโฮล กันดั้มสอบุลโฮล. GNY-003 กันดั้มอบุลโฮล (; )เป็นกันดั้มรุ่นที่สองของเซอเลสเทียลบีอิงซึ่งเป็นเครื่องต้นแบบของกันดั้มคิวริออส มีบทบาทในเนื้อเรื่องของนิยายประกอบภาพ กันดั้ม 00P ชื่ออบุลโฮลเป็นภาษาอาหรับ หมายถึง สฟิงซ์ ซึ่งเป็นตัวแทนของไพ่ทาโรต์ เดอะแชริออต กันดั้มอบุลโฮลนั้นเป็นโมบิลสูทแบบแปลงร่างได้เครื่องแรกที่สามารถแปลงร่างขณะปฏิบัติการอยู่ได้ แต่ร่างโมบิลสูทของกันดั้มอบุลโฮลนั้นไม่ใช่ร่างแบบมนุษย์ โดยจะพับส่วนท่อขับดันลงด้านล่างเป็นขา (คล้ายกับร่างเกอวอล์คของยานวาลคีรี ในมาครอสซีรีส์) และยื่นส่วนหัวขึ้นจากลำยานเท่านั้น ไม่มีแขนเหมือนโมบิลสูทอื่นๆ ตำแหน่งที่เป็นห้องบังคับของเครื่องบินนั้นจะเป็นหัวที่สองซึ่งมีขนาดเล็กกว่า กันดั้มอบุลโฮลติดตั้งอาวุธไว้เพียงปืนGNวัลแคน และสามารถติดGNมิสไซล์พ็อดแบบสามลำกล้องไว้ที่ฮาร์ดพ้อยของปีกได้ กันดั้มอบุลโฮลเป็นกันดั้มประจำตัวของกันดั้มไมสเตอร์ มาเลเน วลัดดี ในมังงะ โมบิลสูทกันดั้ม 00F ซึ่งดำเนินเรื่องคู่ไปกับภาคอะนิเมะ กันดั้มอบุลโฮลได้โอนไปเป็นหนึ่งในกันดั้มที่องค์กร เฟเรชเต ใช้เพื่อสนับสนุนการทำงานของเซอเลสเทียลบีอิงอย่างลับๆ และได้รับการดัดแปลงเป็น GNY-003F กันดั้มอบุลโฮลแบบ F โดยทาสีใหม่เป็นสีดำ และติดตั้งระบบขับเคลื่อนแบบพลาสม่าเจ็ต ซึ่งจะใช้เมื่อต้องการปิดบังไม่ให้ใครรู้ว่าเป็นโมบิลสูทที่ใช้GNไดรฟ์รูปแบบอื่นๆGN-003/af-G02 กันดั้มคิวริออสกัสต์ รูปแบบอื่นๆ. GN-003/af-G02 กันดั้มคิวริออสกัสต์. ปรากฏตัวในเรื่องสั้นชุด กันดั้ม 00V กันดั้มคิวริออสสามารถติดตั้งอุปกรณ์เสริม af-G02 (atmosphere fighter Gust unit 02) ซึ่งเป็นบูสเตอร์ขนาดใหญ่ติดขาของกันดั้มคิวริออส ซึ่งกันดั้มคิวริออสกัสต์มีกำลังมากพอที่จะสามารถออกจากชั้นบรรยากาศโลกด้วยกำลังของตนเองได้ ทั้งยังมีGNแคนน่อนลำกล้องยาวเป็นอาวุธหลักGN-007/AL อาริออสกันดั้มแอสคาลอน GN-007/AL อาริออสกันดั้มแอสคาลอน. ปรากฏตัวในเรื่องสั้นชุด กันดั้ม 00V เป็นรูปแบบแรกเริ่มที่จะใช้ในการปรับปรุงอาริออสกันดั้ม โดยเน้นการใช้งานในร่างยานมากกว่าเดิมเพื่อให้กันอาเชอร์สามารถเข้าประกอบและชาร์จพลังงานได้ง่าย และยังเปลี่ยนสีจากโทนสีส้มบนพื้นขาวเป็นสีแดงบนพื้นขาวเหมือนกันอาเชอร์ อาริออสกันดั้มแอสคาลอนติดอาวุธเสริมไว้ด้านหลังเป็นGNซอร์ดที่มีอานุภาพสูงกว่าของกันดั้มเอกเซียซึ่งใช้ตัดศัตรูขณะบินชนด้วยความเร็วสูง GNบีมแคนน่อนซึ่งมีอานุภาพใกล้เคียงกับGNบาซูก้าของกันดั้มเวอร์เชีย และGNมิสไซล์คอนเทนเนอร์ แต่อาวุธเสริมนี้มีเพียงGNมิสไซล์เท่านั้นซึ่งสามารถใช้ในร่างโมบิลสูทได้ และยังต้องถอดGNบีมชิลด์ที่ไหล่ออกไปเพื่อให้ติดตั้งGNบีมแคนน่อนได้ ทำให้พลังการต่อสู้ในร่างโมบิลสูทของกันดั้มอาริออสแอสคาลอนลดลงมามาก สุดท้ายจึงได้เปลี่ยนใหม่เป็นแบบGNHW/Mแทน</doc>
