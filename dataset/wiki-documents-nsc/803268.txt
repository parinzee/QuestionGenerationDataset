<doc id="803268" url="https://th.wikipedia.org/wiki?curid=803268" title="หม่า จิงเทา">หม่า จิงเทา หม่า จิงเทา (; จีนตัวเต็ม: 馬景濤; จีนตัวย่อ: 马景涛; พินอิน: Mǎ Jǐngtāo; เกิด 14 กุมภาพันธ์ ค.ศ. 1962 ที่เทศมณฑลไถจง ประเทศไต้หวัน) ดารานักแสดงชาวไต้หวัน มีผลงานและชื่อเสียงเป็นที่รู้จักกันดีจากผลงานภาพยนตร์และละครโทรทัศน์เรื่องต่าง ๆ โดยเฉพาะในยุทศวรรษที่ 90 เช่น ดาบมังกรหยก ในปี ค.ศ. 1994, เปาบุ้นจิ้น ฉบับฮ่องกง ตอน หมอดูใจเพชร ในปี ค.ศ. 1995, เซี่ยงไฮ้ 1930 สู้เพื่อรัก คู่กับ หลิว เจียหลิง, กระบี่เย้ยยุทธจักร ในปี ค.ศ. 1999 คู่กับ ฟั่น เหวินฟาง หรือ เดชเซียวฮื่อยี้ ในปี ค.ศ. 2001 ในบทรับเชิญ เป็นต้น ชีวิตส่วนตัว หม่า จิงเทา ผ่านการสมรส 2 ครั้ง โดยกับภรรยาคนแรกทั้งคู่มีบุตรสาวที่เกิดเมื่อปี ค.ศ. 1991 ชื่อ หม่า ซือหยวน (Ma Shiyuan; 馬世媛) และครั้งที่ 2 กับนักแสดงหญิงชาวจีน อู๋ เจียหนี้ (Wu Jia'ni; 吳佳妮) ในปี ค.ศ. 2007 ทั้งคู่มีบุตรชาย 2 คน คือ หม่า ซือเทียน (Ma Shitian; 馬世天) และ หม่า ซือฉิน (Ma Shixin; 馬世心)</doc>
