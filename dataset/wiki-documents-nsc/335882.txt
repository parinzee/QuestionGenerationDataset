<doc id="335882" url="https://th.wikipedia.org/wiki?curid=335882" title="เปียโนโซนาตาหมายเลข 16 (โมซาร์ท)">เปียโนโซนาตาหมายเลข 16 (โมซาร์ท) เปียโนโซนาตาหมายเลข 16 ในบันไดเสียง ซี เมเจอร์ () ผลงานประพันธ์ของโวล์ฟกัง อะมาเดอุส โมซาร์ทในปี ค.ศ. 1788 มีอีกชื่อหนึ่งว่า Sonata facile หรือ Sonata semplice. เป็นโซนาตาสำหรับบรรเลงฝึกหัดเปียโน ซึ่งโมซาร์ทได้ระบุไว้ในแคตาล็อกด้วยตัวเองว่า เป็นผลงาน "สำหรับผู้เริ่มต้น" (Eine kleine klavier Sonate für anfänger) โมซาร์ทระบุวันที่ของผลงานชิ้นนี้ในแคตาล็อกของเขา ลงวันที่ 26 มิถุนายน ค.ศ. 1788 วันเดียวกับซิมโฟนีหมายเลข 39ของเขา อย่างไรก็ตามผลงานชิ้นนี้ไม่ได้ถูกเผยแพร่ในขณะที่โมซาร์ทยังมีชีวิตอยู่ โดยตีพิมพ์ครั้งแรกเมื่อ ค.ศ. 1805 หลังโมซาร์ทเสียชีวิตไปแล้ว 14 ปี ผลงานชิ้นนี้เป็นที่รู้จักในวัฒนธรรมสมัยนิยม จากการเป็นเพลงธีมของตัวละครแกรนนี ในภาพยนตร์การ์ตูนซิลเวสเตอร์กับทวีตตีของวอร์เนอร์บราเธอร์ส เปียโนโซนาตาหมายเลข 16 ประกอบด้วย 3 มูฟเมนต์ ความยาวทั้งสิ้นประมาณ 14 นาที- I. Allegro - II. Andante - III. Rondo</doc>
