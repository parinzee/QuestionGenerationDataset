<doc id="529000" url="https://th.wikipedia.org/wiki?curid=529000" title="วิรัตน์ กัลยาศิริ">วิรัตน์ กัลยาศิริ วิรัตน์ กัลยาศิริ (4 พฤษภาคม พ.ศ. 2493 - ) สมาชิกสภาผู้แทนราษฎรจังหวัดสงขลา 4 สมัยประวัติ ประวัติ. นายวิรัตน์ กัลยาศิริ เกิดเมื่อวันที่ 4 พฤษภาคม พ.ศ. 2493 ในครอบครัวชาวไทยเชื้อสายจีนฮกเกี้ยน โดยเป็นบุตรของนายทอง (จูเสี่ยน) กัลยาศิริ (แซ่โซว) และ นางเอ่งห้อง วิไลรัตน์(แซ่เจี้ยน) ที่บ้านบางกล่ำ จังหวัดสงขลา สำเร็จการศึกษาในระดับประถมศึกษาจากโรงเรียนสตูลวิทยา จังหวัดสตูล ระดับมัธยมศึกษาที่ โรงเรียนมหาวชิราวุธ จังหวัดสงขลา ระดับปริญญาตรีที่ คณะนิติศาสตร์ มหาวิทยาลัยธรรมศาสตร์ และระดับปริญญาโท ที่คณะรัฐประศาสนศาสตรบัณฑิต สถาบันบัณฑิตพัฒนบริหารศาสตร์การทำงาน การทำงาน. หลังจากจบการศึกษา วิรัตน์ ได้เข้าทำงานในบริษัทประกันภัยแห่งหนึ่ง เพื่อทำหน้าที่ส่งเสียน้องๆ ในครอบครัว ให้ได้รับการศึกษา ก่อนที่จะเปิดสำนักงานทนายความของตนเอง ที่มีชื่อว่า ทนายความวิรัตน์ กัลยาศิริงานการเมือง งานการเมือง. วิรัตน์เข้าสู่วงการการเมืองด้วยการเป็นสมาชิกสภาจังหวัดสงขลา ก่อนที่จะลงสมัครรับเลือกตั้งสมาชิกสภาผู้แทนราษฎรครั้งแรกในปี พ.ศ. 2547 สังกัดพรรคประชาธิปัตย์ ซึ่งได้รับเลือกตั้งเป็นครั้งแรก และได้รับเลือกตั้งเรื่อยมาจนถึงปัจจุบันสมาชิกสภาผู้แทนราษฎร สมาชิกสภาผู้แทนราษฎร. วิรัตย์ กัลยาศิริ ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2547 (เลือกตั้งซ่อม) จังหวัดสงขลา สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสงขลา สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสงขลา สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสงขลา สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
