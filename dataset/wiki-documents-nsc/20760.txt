<doc id="20760" url="https://th.wikipedia.org/wiki?curid=20760" title="ไฟนอลแฟนตาซี VI">ไฟนอลแฟนตาซี VI ไฟนอลแฟนตาซี VI เป็นเกมภาษา หรือ เกมแนว RPG ถูกพัฒนาขึ้นและจัดจำหน่ายในปี พ.ศ. 2537 โดยบริษัทสแควร์อีนิกซ์ (ชื่อเดิมคือบริษัทสแควร์) ประเทศญี่ปุ่น ภายหลังได้ถูกรีเมค ลงบนเครื่องเพลย์สเตชัน ในปี พ.ศ. 2542 และเกมบอยแอดวานซ์ ในปี พ.ศ. 2549 ภาคภาษาอังกฤษบนเครื่องซูเปอร์แฟมิคอมใช้ชื่อว่า "Final Fantasy III" เพราะไม่ได้มีการวางจำหน่ายภาค V ในสหรัฐอเมริกา จึงให้ภาค VI กลายเป็นภาค III แทนระบบ ระบบ. ไฟนอลแฟนตาซี VI ใช้ระบบที่เรียกว่าผลึกอสูร ตัวละครจะสามารถเรียนรู้เวทมนตร์คาถาต่างๆได้จากการสวมผลึกอสูรไว้กับตัว โดยอสูรแต่ละตัวก็จะให้เวทมนตร์ที่ต่างกันออกไป ซึ่งภาคนี้ เป็นภาคที่มีอสูรให้ใช้มากที่สุดในบรรดาเกมตระกูลไฟนอล แฟนตาซี นอกจากนี้ ไฟนอลแฟนตาซี VI ยังเป็นภาคเดียวที่ไม่มีการกำหนดตัวพระ-นางที่แน่นอน ตัวละครแต่ละตัวก็มีเอกลักษณ์ของตนเองและภูมิหลังที่ต่างกัน ผู้เล่นจะเลือกให้ใครเป็นตัวละครเอกก็ได้ตามต้องการ โดยแต่ละตัวก็จะมีความสามารถเฉพาะแตกต่างกัน เรียกว่าคอมมานด์ประจำตัว (Command) ใช้ช่วยเหลือในการเล่นไปตลอดทั้งเกมโครงเรื่อง โครงเรื่อง. ไฟนอลแฟนตาซี VI เล่าถึงโลกยุค 1000 ปีให้หลังจากมหาสงครามเวทมนตร์ในอดีต ซึ่งส่งผลให้พลังเวทมนตร์และสัตว์อสูรทั้งหลายถูกปิดผนึกเอาไว้ กระทั่งถูกลืมไปในที่สุด กลายเป็นโลกที่พัฒนาขึ้นด้วยพลังทางวิทยาศาสตร์ เครื่องจักรไอน้ำถูกนำมาใช้งาน เป็นการเริ่มต้นยุคใหม่ของมนุษยชาติอย่างแท้จริง แต่ยังมีดินแดนแห่งหนึ่งที่ชื่อว่าอาณาจักรกัสโทร่า นำโดยจักพรรดิกัสโทร่าผู้ละโมบ ได้ค้นพบพลังเวทมนตร์ที่ถูกผนึกไว้ในรูปของผลึกอสูร (魔石 ; Magicite) และนำมันมารวมกับเครื่องจักรไอน้ำกลายเป็นพลังงานใหม่ที่เรียกว่า เครื่องจักรเวทมนตร์ (Magitek) กัสโทร่าได้ดำเนินการขยายอาณาจักรในรูปของการล่าอาณานิคม ทำให้เกิดกลุ่มต่อต้านที่เรียกว่ารีเทิร์นเนอร์ขึ้น โดยการรวมกำลังอย่างลับๆ และมีสมาชิกแฝงอยู่ตามเมืองต่างๆทั่วทุกมุมโลก ทีน่า แบรนฟอร์ด คือเด็กสาวผู้สามารถใช้เวทมนตร์ได้ และถูกชุบเลี้ยงขึ้นมาโดยจักวรรดิกัสโทร่า บัดนี้เธอมีอายุได้ 18 ปี ถึงเวลาออกปฏิบัติภารกิจแรกของเธอแล้ว นั่นคือการได้รับมอบหมายให้ไปแย่งชิงผลึกอสูรที่ถูกเก็บซ่อนไว้ในเมืองอุตสาหกรรมนาร์เช่ ระหว่างนั้นเกิดอุบัติเหตุขึ้นทำให้ทีน่าสูญเสียความทรงจำไป และเธอถูกช่วยเหลือไว้โดยสมาชิกคนหนึ่งของกลุ่มปฏิวัติรีเทิร์นเนอร์ ด้วยความสามารถด้านการใช้เวทมนตร์ของเธอ ทำให้เธอกลายเป็นกุญแจสำคัญที่จะใช้ต่อสู้กับจักวรรดิอันโหดร้าย และนำความสงบสุขกลับคืนมายังโลกในที่สุดตัวละครตัวละครที่เลือกเล่นได้ตัวละคร. ตัวละครที่เลือกเล่นได้. - ทีน่า แบรนฟอร์ด (ティナ・ブランフォード ; Tina Branford หรือ Terra Branford ในภาคภาษาอังกฤษ)- ล็อก โคล (ロック・コール ; Lock Cole หรือ Locke Cole ในภาคภาษาอังกฤษ)- เอ็ดการ์ โรนิ ฟิกาโร่ (エドガー・ロニ・フィガロ ; Edgar Roni Figaro)- มาช เรเน ฟิกาโร่ (マッシュ・レネ・フィガロ ; Mash Rene Figaro หรือ Sabin Rene Figaro ในภาคภาษาอังกฤษ)- ชาโดว์ (シャドウ ; Shadow)- ไคเอ็น การามอนด์ (カイエン・ガラモンド ; Cayenne Garamond)- เกาว์ (ガウ ; Gau)- เซลีส เชียร์ (セリス・シェール ; Celes Chere)- เซทเซอร์ แก๊บเบียนี่ (セッツァー・ギャッビアーニ ; Setzer Gabbiani)- สตรากัส มากัส (ストラゴス・マゴス ; Stragus Magus หรือ Strago Magus ในภาคภาษาอังกฤษ)- รีล์ม แอร์โรว์นี่ (リルム・アローニィ ; Relm Arrowny)- ม็อก (モグ ; Mog)- โกโก้ (ゴゴ ; Gogo)- อูมาโร่ (ウーマロ ; Umaro)ตัวละครอื่นๆตัวละครอื่นๆ. - เคฟก้า พาลาซโซ่ (ケフカ・パラッツォ ; Cefca Palazzo) อายุ 35 ปี - นายพลลีโอ คริสทอฟ (レオ・クリストフ ; Leo Cristophe) อายุ 30 ปี - จักรพรรดิกัสโทร่า (ガストラ ; Gastra) อายุ 50 ปี</doc>
