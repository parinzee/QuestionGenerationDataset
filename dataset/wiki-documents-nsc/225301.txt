<doc id="225301" url="https://th.wikipedia.org/wiki?curid=225301" title="สุธาสินี พุทธินันทน์">สุธาสินี พุทธินันทน์ สุธาสินี พุทธินันทน์ (ชื่อเล่นว่า "แพท") เกิดเมื่อวันที่ 1 พฤษภาคม พ.ศ. 2518 เป็นนักร้องและนักแสดงชาวไทย เป็นบุตรสาวของ นางอรุยา พุทธินันทน์และนายเรวัต พุทธินันทน์ ผู้ก่อตั้งบริษัท แกรมมี่ เอนเตอร์เทนเม้นท์ หรือ จีเอ็มเอ็ม แกรมมี่ ร่วมกับ ไพบูลย์ ดำรงชัยธรรม มีผลงานการแสดงและการขับร้องเพลงที่หลากหลาย ปัจจุบันสมรสกับ มาร์ค แกรี่ โรดริเกส นักธุรกิจอสังหาริมทรัพย์ชาวอเมริกันแล้ว มีบุตรชาย 1 คน ชื่อ ดานเต้ เรวัต โรดริเกส คลอดเมื่อ วันพฤหัสบดี ที่ 30 พฤษภาคม พ.ศ. 2556 ที่ ลอสแอนเจลิส สหรัฐอเมริกา สุธาสินีจบการศึกษาระดับอนุบาลที่อนุบาลยุคลธร, ต่อมาได้ไปศึกษาต่อที่โรงเรียนสาธิตประสานมิตรตั้งแต่ระดับ ป.1 ถึง ม.3, และไปย้ายไอยู่ที่อเมริกากับคุณยายเมื่อเรียนจบ ม.3 โดยไปศึกษาระดับ High School ที่ Flintridge Sacred Heart Academy, ปริญญาตรีสาขา Theatre จาก University of Southern California, United State (มหาวิทยาลัยเซาเธิร์นแคลิฟอร์เนีย ประเทศสหรัฐอเมริกา)และได้ประกาศนียบัตรด้าน TESOL (Teaching English to Speakers of other Languages) และ TEFL (Teaching English as a Foreign Language) ที่ UCLAผลงานผลงาน. - ปี 2530 โฆษณาโค้ก - เพลง "กล่อมพ่อ" จาก คอนเสิร์ต เพื่อน พี่ และน้อง แด่ เรวัต พุทธินันทน์ - ปี 2544 BANGKOK SHOW CAFE ON STAGE - ปี 2544 พากย์เสียงภาพยนตร์ เรื่อง THE LORD OF THE RINGS (พากย์เสียงตัวละครชื่ออาร์เวน แสดงโดย ลิฟ ไทเลอร์) - ปี 2545 ละครเวที บัลลังก์เมฆ เดอะมิวสิคัล (รับบท ปานวาด) - ปี 2548 ละครเวที ทวิภพ เดอะมิวสิคัล (รับบท เมนี่หรือแม่มณี) - ปี 2549 ละครเวที ทวิภพ เดอะมิวสิคัล (รับบท เมนี่หรือแม่มณี) - ปี 2550 ภาพยนตร์เรื่อง บอดี้ ศพ*19 (รับเชิญในบท นักร้องในงานคอนเสิร์ต) - ปี 2550 เพลงประกอบภาพยนตร์ บอดี้ ศพ*19 เพลง "คิดถึงเธอทุกที (ที่อยู่คนเดียว)" - ปี 2551 ละครเวที ข้างหลังภาพ เดอะมิวสิคัล (รับบท คุณหญิงกีรติ) คู่กับ สุกฤษฎิ์ วิเศษแก้ว (บี้ เดอะสตาร์) - ปี 2553 ละครเวที หงส์เหนือมังกร เดอะมิวสิคัล (รับบท หลิว) คู่กับ ปรีติ บารมีอนันต์ (แบงค์ วง Clash)รางวัลที่ได้รับรางวัลที่ได้รับ. - ปี 2547 ได้รับการแต่งตั้งอย่างเป็นทางการ ในฐานะแกนนำในการรณรงค์ เพื่อป้องกันและแก้ปัญหาโรคเอดส์</doc>
