<doc id="345125" url="https://th.wikipedia.org/wiki?curid=345125" title="พระนางคำผูย">พระนางคำผูย พระอัครมเหสีเจ้าหญิงคำผูย (, , ประสูติ 12 กรกฎาคม พ.ศ. 2455 ณ หลวงพระบาง ประเทศลาว — 12 ธันวาคม พ.ศ. 2524 ณ ค่ายสัมมนาใกล้บ้านสบฮาว เมืองเชียงค้อ แขวงหัวพัน ประเทศลาว) พระอัครมเหสีในพระบาทสมเด็จพระเจ้ามหาชีวิตศรีสว่างวัฒนา พระมหากษัตริย์องค์สุดท้ายแห่งราชอาณาจักรลาวพระประวัติ พระประวัติ. พระนางคำผูย ประสูติเมื่อวันที่ 12 กรกฎาคม พ.ศ. 2455 ณ เมืองหลวงพระบาง ประเทศลาว พระธิดาในองค์สมเด็จเจ้าฟ้าชายคำพัน เจ้ากรมมหาเสนาบดี กับเสด็จเจ้าหญิงคำอ้วน ต่อมาพระนางคำผูยได้อภิเษกสมรสกับพระบาทสมเด็จพระเจ้ามหาชีวิตศรีสว่างวัฒนา เมื่อวันที่ 7 สิงหาคม พ.ศ. 2473 มีพระโอรส-ธิดาทั้งหมด 6 พระองค์ ได้แก่1. เจ้าฟ้าชายมกุฎราชกุมารวงศ์สว่าง (Crown Prince Vong Savang, 27 กันยายน พ.ศ. 2474 - มกราคม พ.ศ. 2523) 2. เจ้าฟ้าชายศรีสว่าง (Prince Sisavang Savang, ธันวาคม พ.ศ. 2478 - พ.ศ. 2521) 3. เจ้าฟ้าชายสว่าง (Prince Savang) 4. เจ้าฟ้าชายโสรยะวงศ์ (Prince Sauryavong Savang, 22 มกราคม พ.ศ. 2480) 5. เจ้าฟ้าหญิงสะหวีวัน (ฉวีวรรณ - Princess Savivanh Savang, พ.ศ. 2476 - 4 มกราคม พ.ศ. 2550) 6. เจ้าฟ้าหญิงธารา (Princess Thala Savang, 10 มกราคม พ.ศ. 2478 - 14 เมษายน พ.ศ. 2549) พระนางได้ดำรงพระอิสริยยศเป็น "สมเด็จพระราชินีแห่งลาว" (Queen of Laos) พระนางและพระสวามีได้ประกอบพระราชกรณียกิจทางสาธารณะและงานประเพณีการกุศลอย่างสม่ำเสมอ ในวันที่ 26 พฤศจิกายน พ.ศ. 2518 พระเจ้ามหาชีวิตศรีสว่างวัฒนาทรงสละราชบัลลังก์ ก่อนการสถาปนา สาธารณรัฐประชาธิปไตยประชาชนลาว 1 อาทิตย์ โดยฝ่ายปะเทดลาวได้ทำการรัฐประหารยึดอำนาจและเปลี่ยนแปลงการปกครอง พระนางและพระราชวงศ์ทรงถูกส่งไปจองจำที่ค่ายสัมมนาที่หมู่บ้านสบฮาว ภายหลังพระนางก็สิ้นพระชนม์ในวันที่ 12 ธันวาคม พ.ศ. 2524 สิริพระชนมายุ 69 พรรษา บางส่วนเชื่อว่าสิ้นพระชนม์เนื่องจากการขาดสารอาหาร</doc>
