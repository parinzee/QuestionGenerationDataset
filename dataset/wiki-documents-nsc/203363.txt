<doc id="203363" url="https://th.wikipedia.org/wiki?curid=203363" title="มหาเผ่าพันธุ์แห่งยิธ">มหาเผ่าพันธุ์แห่งยิธ มหาเผ่าพันธุ์แห่งยิธ () หรือ ยิธเธียน เป็นมนุษย์ต่างดาวซึ่งมีบทบาทในเรื่องชุดตำนานคธูลู ยิธเธียนปรากฏตัวครั้งแรกในเรื่องสั้น The Shadow Out of Time ของเอช. พี. เลิฟคราฟท์ซึ่งเผยแพร่ในปีพ.ศ. 2482 ยิธเธียนได้รับการเรียกว่า มหาเผ่าพันธุ์ เนื่องจากเป็นเผ่าพันธุ์ที่มีความชำนาญในการเดินทางข้ามกาลเวลาลักษณะทั่วไป ลักษณะทั่วไป. มหาเผ่าพันธุ์แห่งยิธเป็นเผ่าพันธุ์ซึ่งเปี่ยมด้วยสติปัญญาและพลังจิต เมื่อดาวเคราะห์ ยิธซึ่งเป็นบ้านเดิมของมหาเผ่าพันธุ์ใกล้จะแตกดับนั้น เหล่ายิธเธียนได้ใช้พลังสลับจิตกับสิ่งมีชีวิตพื้นเมืองในอดีตกาลของโลก ยิธเธียนอาศัยอยู่บนโลกเป็นเวลาประมาณ 200ล้านปีและเป็นหนึ่งในเผ่าพันธุ์ที่ทำสงครามกับเอลเดอร์ธิงจนต้องหนีไปอยู่ในทะเล มีศัตรูสำคัญคือมนุษย์ต่างดาวอีกกลุ่มซึ่งเรียกว่าฟลายอิงโพลีป( - ติ่งเนื้อบินได้) ซึ่งในที่สุดแล้วอารยธรรมของมหาเผ่าพันธุ์แห่งยิธก็ถูกฟลายอิงโพลีปทำลายล้างในช่วงยุคครีเทเชียส ร่างของยิธเธียนบนโลกในอดีตนั้นมีลักษณะเป็นทรงกรวยซึ่งมีส่วนยอดเป็นแขนระยางสี่ข้าง โดยสองข้างเป็นก้าม อีกข้างเป็นอวัยวะคล้ายกับแตรสำหรับส่งเสียง และข้างสุดท้ายเป็นซึ่งเป็นส่วนหัวทรงกลมสีเหลืองที่มีตาและหนวดซึ่งเป็นอวัยวะรับเสียงสี่เส้น ความสูงทั้งหมดประมาณ 3 เมตร ยิธเธียนไม่มีเพศและขยายพันธุ์ด้วยสปอร์ ยิธเธียนเป็นเผ่าพันธุ์ที่มีวิทยาการอันก้าวหน้ามาก แต่คุณสมบัติสำคัญที่สุดของยิธเธียนก็คือพลังในการสลับจิตกับสิ่งมีชีวิตอื่นนั่นเอง ซึ่งยิธเธียนสามารถสลับจิตกับสิ่งมีชีวิตที่อยู่ในยุคสมัยอื่นได้ โดยทั่วไปแล้วยิธเธียนจะสลับจิตกับมนุษย์ในปัจจุบันเพื่อเรียนรู้เรื่องราวต่างๆของมนุษย์ ส่วนจิตของมนุษย์ในร่างยิธเธียนก็จะถูกพวกยิธเธียนในอดีตสอบถามเพื่อเก็บข้อมูลเช่นกัน ซึ่งถ้ามนุษย์ที่ถูกสลับจิตไปยอมให้ความร่วมมือกับยิธเธียนในการเก็บข้อมูลก็จะได้รับอนุญาตให้เที่ยวชมเมืองของยิธเธียนและใช้ห้องสมุดขนาดใหญ่ได้ ภายในห้องสมุดนี้เต็มไปด้วยกระบอกโลหะซึ่งใช้เก็บเอกสารเกี่ยวกับประวัติศาสตร์ของเผ่าพันธุ์ต่างๆในจักรวาล มนุษย์ในร่างยิธเธียนยังสามารถพูดคุยกับเผ่าพันธุ์อื่นๆจากทั่วจักรวาลและต่างมิติซึ่งถูกสลับจิตอยู่ในร่างของยิธเธียนเช่นเดียวกัน เมื่อยิธเธียนในร่างมนุษย์เก็บข้อมูลได้จนเป็นที่พอใจแล้วก็จะทำการสลับจิตคืนตามเดิม แต่ความทรงจำเกี่ยวกับมหาเผ่าพันธุ์แห่งยิธก็จะถูกลบออกไปด้วยคอเลออปเทรัส คอเลออปเทรัส. ด้วยความสามารถในการท่องเวลา มหาเผ่าพันธุ์แห่งยิธจึงรู้ล่วงหน้าถึงการล่มสลายของอารยธรรมตนเอง ก่อนหน้าสงครามสุดท้ายกับฟลายอิงโพลีปนั้น มหาเผ่าพันธุ์แห่งยิธได้คัดเลือกจิตที่ดีที่สุดให้ทำการสลับจิตกับ คอเลออปเทรัส ()ซึ่งเป็นเผ่าพันธุ์ลักษณะคล้ายตัวด้วงที่ครองโลกหลังจากมนุษย์ และในเวลานั้นเหล่าฟลายอิงโพลีปได้สูญพันธุ์ไปจากโลกแล้ว</doc>
