<doc id="716256" url="https://th.wikipedia.org/wiki?curid=716256" title="อู๋ ชิงหยวน">อู๋ ชิงหยวน อู๋ ชิงหยวน (; ; 12 มิถุนายน ค.ศ. 1914 — 30 พฤศจิกายน ค.ศ. 2014) เป็นที่รู้จักกันดีในการออกเสียงชื่อของเขาในภาษาญี่ปุ่นคือ โกะ เซเง็ง () เป็นครูหมากล้อมชาวจีนที่พำนักในญี่ปุ่น เขาได้รับการพิจารณาโดยผู้เล่นหลายคน ว่าเป็นผู้เล่นหมากล้อมที่ยิ่งใหญ่ที่สุดในศตวรรษที่ 20ประวัติ ประวัติ. เกิดเมื่อวันที่ 12 มิถุนายน ค.ศ. 1914 ที่อำเภอหมิ่นโหว มณฑลฝูเจี้ยน ทางตะวันออกเฉียงใต้ของประเทศจีน อู๋ ชิงหยวน ไม่ได้เริ่มต้นเรียนหมากล้อมจนกระทั่งอายุได้เก้าขวบ ซึ่งถือว่าค่อนข้างล่าช้าสำหรับมืออาชีพ (ฮงอินโบ โดซะกุ เรียนหมากล้อมครั้งแรกตั้งแต่อายุเจ็ดขวบ และฮงอินโบ ชูซะกุ เรียนก่อนอายุหกขวบ) พ่อของเขา ได้รับบทเรียนหมากล้อมจากฮงอินโบ ชูโฮะ เมื่อครั้งเป็นนักศึกษาอยู่ที่ประเทศญี่ปุ่น ซึ่งเชื่อว่าเป็นผู้แนะนำให้เขารู้จักหมากล้อม อู๋ ชิงหยวน สามารถพัฒนาฝีมือจนเก่งกาจได้อย่างรวดเร็ว และเพียงไม่นาน เขาก็เป็นที่รู้จักในฐานะอัจฉริยะหมากล้อมการอำลาวงการและการเสียชีวิต การอำลาวงการและการเสียชีวิต. ในช่วงเช้าของวันที่ 30 พฤศจิกายน ค.ศ. 2014 อู๋ ชิงหยวน ได้เสียชีวิตจากสาเหตุตามธรรมชาติที่โรงพยาบาลในโอะดะวะระ จังหวัดคะนะงะวะ ประเทศญี่ปุ่น สิริอายุได้ 100 ปีรูปแบบการเล่น รูปแบบการเล่น. อู๋ ชิงหยวน มีความโดดเด่นในด้านการพัฒนาฝีมือได้อย่างรวดเร็ว ซึ่งรวมถึงรูปแบบการเล่น, รูปแบบการโจมตี, การตัดสินตำแหน่ง และการอ่านเกมที่แม่นยำ เขาสามารถจัดกลุ่มได้อย่างรวดเร็ว ด้วยการสร้างจุดใหญ่ขึ้นก่อน และมักใช้เวลาในการเดินเกมน้อยกว่าฝ่ายตรงข้าม เขามีความยอดเยี่ยมในการใช้ความหนา และสร้างการแลกเปลี่ยนที่มีขนาดใหญ่ ซึ่งสามารถอ่านเกมได้อย่างรวดเร็วและแม่นยำ รวมถึงสัญชาติญาณและการตัดสินตำแหน่งของเขามักได้รับการยกย่อง นอกจากนี้ ยังมีการตั้งข้อสังเกตว่าเขาไม่ค่อยแพ้ในการผลัดกันกินแบบหนึ่งต่อหนึ่ง เช่นเดียวกับผู้เล่นหลายคนในยุคของเขา ที่มีความเชี่ยวชาญด้านการเปิดหมากแบบชูซะกุ ก่อนที่จะเปลี่ยนมาใช้รูปแบบของเขาเองในภายหลังในวัฒนธรรมสมัยนิยม ในวัฒนธรรมสมัยนิยม. ในปี ค.ศ. 2006 เถียน จ้วงจ้าง ซึ่งเป็นผู้กำกับชาวจีน ได้สร้างผลงานภาพยนตร์ชีวประวัติที่ได้รับรางวัล ซึ่งเป็นเรื่องราวเกี่ยวกับอู๋ ชิงหยวน ที่มีชื่อว่าเดอะ โกะ มาสเตอร์ โดยมีนักแสดงชาวไต้หวันชื่อจางเจิ้น รับบทเป็นอู๋ ชิงหยวน</doc>
