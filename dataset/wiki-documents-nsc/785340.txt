<doc id="785340" url="https://th.wikipedia.org/wiki?curid=785340" title="ฟุตบอลทีมชาติไอซ์แลนด์">ฟุตบอลทีมชาติไอซ์แลนด์ ฟุตบอลทีมชาติไอซ์แลนด์ () เป็นทีมฟุตบอลตัวแทนทีมชาติจากประเทศไอซ์แลนด์ ปัจจุบันอยู่ภายใต้การควบคุมดูแลของสมาคมฟุตบอลไอซ์แลนด์ () โดยที่ไอซ์แลนด์เป็นประเทศขนาดเล็กในกลุ่มนอร์ดิกใกล้กับเขตอาร์กติกหรือขั้วโลกเหนือ มีขนาดพื้นที่พอ ๆ กับกรุงลอนดอน ประชากรมีราว 300,000 คน สภาพอากาศหนาวเย็นตลอดทั้งปี แต่ร้อยละ 10 ของประชากรในชาติมีอาชีพเกี่ยวกับฟุตบอล เช่น ผู้ฝึกสอน โดยกระจายไปอยู่ตามสโมสรต่าง ๆ ของหลายประเทศ และไอซ์แลนด์ไม่มีลีกฟุตบอลอาชีพเป็นของตนเอง ไอซ์แลนด์เป็นทีมขนาดเล็ก ที่มีประวัติเคยผ่านเข้าเล่นรอบสุดท้ายของมหกรรมการแข่งขันฟุตบอลระดับใหญ่เพียงแค่ 2 ครั้งเท่านั้น นั่นคือ ในฟุตบอลชิงแชมป์แห่งชาติยุโรป 2016 หรือยูโร 2016 ที่ฝรั่งเศส ไอซ์แลนด์ได้สร้างประวัติศาสตร์ผ่านเข้าสู่การแข่งขันรอบสุดท้ายได้เป็นครั้งแรก โดยเอาชนะทีมใหญ่อย่างเนเธอร์แลนด์ไปได้ด้วย โดยไอซ์แลนด์ได้กลายเป็นทีมที่น่าจับตามองในการแข่งขันคราวนี้ เนื่องจากเป็นทีมขนาดเล็กแต่กลับเล่นได้อย่างดีเยี่ยม โดยเฉพาะในรอบที่สอง หรือรอบ 16 ทีมสุดท้าย ที่สามารถเอาชนะอังกฤษมาได้ ก่อนที่รอบ 8 ทีมสุดท้ายหรือรอบก่อนรองชนะเลิศ ไอซ์แลนด์แพ้ต่อฝรั่งเศสซึ่งเป็นเจ้าภาพไป 5–2 และอีกครั้ง ในฟุตบอลโลก 2018 ที่รัสเซียเป็นเจ้าภาพ ไอซ์แลนด์สร้างประวัติศาสตร์ผ่านเข้าไปเล่นได้เป็นครั้งแรกในประวัติศาสตร์ ในฐานะที่เป็นแชมป์รอบคัดเลือกแถบยุโรป กลุ่มไอ ด้วยการมี 22 คะแนน จากทั้งหมด 10 นัด ซึ่งนับว่าเป็นการแข่งขันสำคัญ 2 ครั้งติดต่อกัน และยังสร้างประวัติศาสตร์ด้วยการเป็นชาติที่มีขนาดเล็กที่สุดที่สามารถผ่านเข้าไปเล่นในฟุตบอลโลกได้ ด้วยการที่มีจำนวนประชากรทั้งประเทศประมาณ 3500,000 เท่านั้น ทั้งที่ผู้เล่นที่มีชื่อเสียงระดับโลกก็มีน้อยรายมาก เช่น เอย์ดืร์ กวึดยอนแซน ที่เคยเป็นกองหน้าในเชลซี สโมสรระดับชั้นนำในพรีเมียร์ลีกของอังกฤษ หรือรายอื่น เช่น จิลวี ซีกืร์ดซอน ที่อยู่กับเอฟเวอร์ตันเท่านั้น และก่อนหน้านั้นในรอบคัดเลือกฟุตบอลโลก 2014 ที่บราซิล ก็เกือบจะได้เข้าร่วมแข่งขันในรอบสุดท้าย ทว่าไปพ่ายแพ้ต่อโครเอเชียเสียก่อนรายชื่อผู้เล่น รายชื่อผู้เล่น. ผู้เล่นทั้งหมดนี้ถูกเรียกตัวมาในการแข่งขันฟุตบอลชิงแชมป์แห่งชาติยุโรป 2016 ระหว่างวันที่ 14 มิถุนายน–10 กรกฎาคม ค.ศ. 2016ฟุตบอลชิงแชมป์แห่งชาติยุโรป 2016 ฟุตบอลชิงแชมป์แห่งชาติยุโรป 2016. ดูบทความหลัก: ฟุตบอลชิงแชมป์แห่งชาติยุโรป 2016 ในฟุตบอลชิงแชมป์แห่งชาติยุโรป 2016 หรือยูโร 2016 ที่ฝรั่งเศส ไอซ์แลนด์ในกลุ่มเอฟ ร่วมกับ โปรตุเกส, ฮังการี และออสเตรีย โดยผลการแข่งขัน ปรากฏว่าไอซ์แลนด์ถูกมองว่าเป็นทีมที่อ่อนที่สุดในกลุ่มนี้ ได้อันดับ 2 จากการเสมอ 2 และชนะ 1 ทำให้ทีมผ่านเข้าไปสู่รอบ 16 ทีมสุดท้าย ซึ่งเป็นรอบของการแพ้คัดออกได้ โดยไอซ์แลนด์พบกับอังกฤษ ผลในรอบ 16 ทีมสุดท้าย ปรากฏว่า ไอซ์แลนด์สามารถเอาชนะอังกฤษไปได้ 1–2 ทั้งที่ถูกมองว่าเป็นรองกว่า โดยถูกยิงนำไปก่อนจากจุดโทษในนาทีที่ 4 จากเวย์น รูนีย์ (จากการที่ราฮีม สเตอร์ลิง ถูกทำฟาวล์โดยฮันแนส โซร์ ฮัลโตร์ซอน ผู้รักษาประตู) แต่ทว่าไอซ์แลนด์มาตีเสมอได้ในนาทีที่ 6 จากรักนาร์ ซีกืร์ดซอน และยิงนำไปในนาทีที่ 18 จากคอลเปตน์ ซิคโซร์ซอน จนกระทั่งเอาชนะไปได้ในที่สุด และจากผลการแข่งขันทำให้ รอย ฮอดจ์สัน ผู้จัดการทีมชาติอังกฤษได้ประกาศลาออกทันที ต่อมาในรอบ 8 ทีมสุดท้ายหรือรอบก่อนรองชนะเลิศ ไอซ์แลนด์แพ้ต่อฝรั่งเศสซึ่งเป็นเจ้าภาพไป 5–2ชุดแข่งขัน ชุดแข่งขัน. ปัจจุบันชุดแข่งขันของไอซ์แลนด์ได้ใช้ของเออเรีย มาตั้งแต่ปี ค.ศ. 2002 ก่อนหน้านั้นได้ใช้ชุดของบริษัทกีฬาสัญชาติเยอรมัน อดิดาส (1947–1992) และ รอยส์ช์ (1993–2001)</doc>
