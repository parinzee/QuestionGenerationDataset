<doc id="358277" url="https://th.wikipedia.org/wiki?curid=358277" title="ชัจจ์ กุลดิลก">ชัจจ์ กุลดิลก พลตำรวจโท นายกองเอก ชัจจ์ กุลดิลก อดีตรัฐมนตรีช่วยว่าการกระทรวงมหาดไทย และอดีตรัฐมนตรีช่วยว่าการกระทรวงคมนาคม ในรัฐบาลนางสาวยิ่งลักษณ์ ชินวัตร อดีตสมาชิกสภาผู้แทนราษฎรแบบบัญชีรายชื่อ อดีตรองหัวหน้าพรรคเพื่อไทย เคยดำรงตำแหน่งผู้บัญชาการตำรวจสอบสวนกลาง (บช.ก.) และที่ปรึกษาหนังสือพิมพ์มหาประชาชนฉบับความจริงวันนี้ประวัติ ประวัติ. ชัจจ์ กุลดิลก เกิดเมื่อวันที่ 24 มิถุนายน พ.ศ. 2486 เป็นบุตรของนายใช้ กับนางเซี้ยม กุลดิลก จบการศึกษาจากโรงเรียนนายร้อยตำรวจ สาขารัฐประศาสนศาสตร์บัณฑิต (รป.บ.) พล.ต.ท.ชัจจ์ หย่ากับคู่สมรสแล้ว โดยมีบุตรรวม 7 คน บุตรคนโต คือ ดร.จารุพรรณ กุลดิลกการทำงาน การทำงาน. ชัจจ์ กุลดิลก เคยดำรงตำแหน่งสูงสุดในราชการตำรวจคือผู้บัญชาการสอบสวนกลาง (บช.ก.) ต่อมาปลดเกษียณ ได้เข้ามาทำงานการเมืองร่วมกับพรรคพลังประชาชนและพรรคเพื่อไทย ในการเลือกตั้ง พ.ศ. 2554 ได้สมัครรับเลือกตั้ง ส.ส.ในระบบบัญชีรายชื่อ พรรคเพื่อไทย ลำดับที่ 11 และได้รับเลือกตั้งเป็นสมาชิกสภาผู้แทนราษฎรเป็นสมัยแรก ต่อมาได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลของนางสาวยิ่งลักษณ์ ชินวัตร ต่อจากนั้นในวันที่ 25 สิงหาคม พ.ศ. 2554 ได้ลาออกจากการเป็นสมาชิกสภาผู้แทนราษฎร เพื่อเปิดโอกาสให้ผู้สมัครในบัญชีรายชื่อลำดับถัดได้เลื่อนลำดับขึ้นมาแทน ต่อมาได้ปรับมารับตำแหน่งรัฐมนตรีช่วยว่าการกระทรวงมหาดไทย (ครม.ยิ่งลักษณ์ 3) จนถึงเดือนมิถุนายน พ.ศ. 2556คดีความฐานหมิ่นประมาท คดีความฐานหมิ่นประมาท. ชัจจ์ กุลดิลก ถูกศาลอุทธรณ์ พิพากษาให้จำคุก เมื่อวันที่ 18 กันยายน พ.ศ. 2549 ในกรณีที่นายจุรินทร์ ลักษณวิศิษฎ์ รองหัวหน้าพรรคประชาธิปัตย์ อดีตรัฐมนตรีช่วยว่าการกระทรวงพาณิชย์ ได้เป็นโจทย์ยื่นฟ้องเรียกค่าเสียหายเป็นเงิน 80 ล้านบาท ฐานหมิ่นประมาท โดยการพิพากษายืนตามศาลชั้นต้น ให้จำคุก 3 เดือน ปรับ 200,000 บาท แต่โทษจำคุกให้รอลงอาญา 2 ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2541 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
