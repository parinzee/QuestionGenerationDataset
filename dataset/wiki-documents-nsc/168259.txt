<doc id="168259" url="https://th.wikipedia.org/wiki?curid=168259" title="โตเกียวทาวเวอร์">โตเกียวทาวเวอร์ โตเกียวทาวเวอร์ (; โทเกียวทะวา; ) คือหอคอยสื่อสารขนาดใหญ่ที่ตั้งอยู่ในเขตมินะโตะ กรุงโตเกียว ประเทศญี่ปุ่น มีความสูง 332.6 เมตร (1,091 ฟุต) สร้างแล้วเสร็จเมื่อวันที่ 14 ตุลาคม พ.ศ. 2501 (ค.ศ. 1958) นอกจากจะเป็นหอคอยที่ไว้ส่งสัญญาณคลื่นวิทยุโทรทัศน์ต่างๆ เช่น NHK TBS ฯลฯ แล้ว โตเกียวทาวเวอร์ยังเป็นหนึ่งในสถานที่ท่องเที่ยวที่สำคัญของกรุงโตเกียวอีกด้วย โดยปีหนึ่งจะมีคนเข้าชมหอมากกว่า 2 ล้าน 5 แสนคน บริเวณหอคอยสามารถแบ่งออกได้เป็น 3 ส่วน ส่วนล่างสุดเป็นอาคารสูง 4 ชั้นที่ตั้งอยู่ใต้หอโดยตรง ภายในประกอบด้วยพิพิธภัณฑ์ ร้านคา ภัตตาคาร ฯลฯ อีก 2 ส่วนที่เหลือเป็นจุดชมทัศนียภาพของหอคอย ตั้งอยู่บนความสูง 150 เมตร และ 250 เมตรตามลำดับประวัติประวัติ. - พฤษภาคม พ.ศ. 2500 (ค.ศ. 1957) - ก่อตั้งบริษัท เสาส่งสัญญาณญี่ปุ่น จำกัด ซึ่งเป็นบริษัทที่บริหารจัดการหอคอย - 29 มิถุนายน พ.ศ. 2500 - ลงมือการสร้าง - 14 ตุลาคม พ.ศ. 2501 (ค.ศ. 1958) - สร้างแล้วเสร็จ - 7 ธันวาคม พ.ศ. 2501 (ค.ศ. 1958) - เปิดให้เข้าชม - 23 ธันวาคม พ.ศ. 2501 (ค.ศ. 1958) - เปิดให้เข้าชมอย่างเป็นทางการ - 10 มกราคม พ.ศ. 2502 (ค.ศ. 1959) - สถานีโทรทัศน์แห่งชาติและบริการสาธารณะ เพื่อการศึกษา (NHK)ทำการออกอากาศผ่านระบบ VHF ช่อง 1 - 1 กุมภาพันธ์ พ.ศ. 2502 (ค.ศ. 1959) - สถานีโทรทัศน์เพื่อการศึกษา (NET) หรือสถานีโทรทัศน์อะซะฮิทำการออกกากาศผ่านระบบ VHF ช่อง 10 - 1 มีนาคม พ.ศ. 2502 (ค.ศ. 1959) - สถานีโทรทัศน์ฟูจิ ทำการออกอากาศผ่านระบบ VHF ช่อง 8 - เมษายน พ.ศ. 2502 (ค.ศ. 1959) - เปลี่ยนเสาส่งสัญญาณของสถานีโทรทัศน์ NHK เพื่อการศึกษาไปไว้ที่เสาส่งสัญญาณคิโอะอิ แล้วนำเสาส่งสัญญาณของสถานีโรทัศน์ NHK หลักมาใส่แทน - 17 มกราคม พ.ศ. 2503 (ค.ศ. 1960) - ย้ายเสาส่งสัญญาณของ TBS เข้ามาติดตั้ง （VHF ช่อง 6） - 12 เมษายน พ.ศ. 2507 (ค.ศ. 1964) - ทีวีโตเกียวออกอากาศผ่านระบบ VHF ช่อง 12 - 26 เมษายน พ.ศ. 2513 (ค.ศ. 1970) - กระจายเสียงคลื่นวิทยุ FM TOKYO ในคลื่น FM 80.0 MHz เป็นครั้งแรก พร้อมกับย้ายเสาส่งสัญญาณของ NHK-FM มาที่หอ ในคลื่น 82.5 MHz - 10 พฤศจิกายน พ.ศ. 2513 (ค.ศ. 1970) - ย้ายเสาส่งสัญญาณขอ NTV มาติดตั้ง (VHF ช่อง 4） - พ.ศ. 2523 (ค.ศ. 1980) - สถานีโทรทัศน์ NHK เพื่อการศึกษา ได้ย้ายเข้ามาติดตั้ง（VHF ช่อง 3） - 1 ตุลาคม พ.ศ. 2531 (ค.ศ. 1988）- สถานีวิทยุ J-WAVE ทำการกระจายเสียงผ่านในคลื่น 81.3 MHz - 1 พฤศจิกายน พ.ศ. 2538 (ค.ศ. 1995) - TOKYO MX ทำการออกอากาศผ่านระบบ UHF ช่อง 14 - 1 เมษายน พ.ศ. 2539 (ค.ศ. 1996） - InterFM ทำการกระจายเสียงผ่านระบบคลื่น 76.1 MHz - 24 กรกฎาคม พ.ศ. 2554 (ค.ศ. 2011）- สถานีโทรทัศน์ที่ออกอากาศจากโตเกียวจำนวน 9 สถานี ยุติการแพร่ภาพออกอากาศในสัญญาณอะนาล็อก และจะทำการแพร่ภาพออกอากาศเป็นสัญญาณดิจิตอลแทน ตั้งแต่เวลา 24:00 น. ในวันเดียวกัน - กุมภาพันธ์ - กรกฎาคม พ.ศ. 2555 (ค.ศ. 2012）- สืบเนื่องจากเหตุการณ์แผ่นดินไหว (เหตุการณ์นี้ทำให้ยอดเสาส่งเอียง) และสถานีโทรทัศน์ทั้ง 9 แห่ง ยุติการแพร่ภาพออกอากาศในสัญญาณอะนาล็อก และทำการแพร่ภาพออกอากาศเป็นสัญญาณดิจิตอลแทน ตั้งแต่ปี พ.ศ. 2554 ส่งผลมีการรื้อถอนยอดเสาส่งสัญญาณคลื่นวิทยุ สำหรับโทรทัศน์อะนาล็อก และทำให้เสาฯ ถูกลดจำนวนความสูงเหลือแค่ 315 เมตร ลดลงจากเดิม 18 เมตร - 10 สิงหาคม พ.ศ. 2555 (ค.ศ. 2012）- ทางบริษัทฯผู้ดำเนินการเสาส่งฯ มีกำหนดการติดตั้งยอดเสาส่งสัญญาณคลื่นวิทยุแบบใหม่แล้วเสร็จในวันดังกล่าว (แต่ไม่มีการประกาศเรื่องเป้าหมายการใช้งานในภาคต่อไปได้) ทำให้เสาส่งฯ กลับมามีความสูงในระดับเท่าเดิม เมื่อแรกสร้างเสร็จและดำเนินการใช้งานต่อไป</doc>
