<doc id="705591" url="https://th.wikipedia.org/wiki?curid=705591" title="เทศบาลเมืองสระบุรี">เทศบาลเมืองสระบุรี สระบุรี เป็นเทศบาลเมืองแห่งหนึ่งในอำเภอเมืองสระบุรี จังหวัดสระบุรี มีประชากรในปี พ.ศ. 2555 จำนวน 62,499 คน มีพื้นที่ครอบคลุมตำบลปากเพรียวทั้งตำบลประวัติ ประวัติ. เทศบาลเมืองสระบุรี ตั้งอยู่ที่ตำบลปากเพรียว อำเภอเมืองสระบุรี จังหวัดสระบุรี ได้ยกฐานะจากสุขาภิบาลเมืองสระบุรี ตามพระราชกฤษฎีกาจัดตั้งเทศบาลเมืองสระบุรี เมื่อวันที่ 10 ธันวาคม พ.ศ. 2478 โดยมีพื้นที่เพียง 5 ตารางกิโลเมตร ต่อมาเมื่อปี พ.ศ. 2517 ได้มีการเปลี่ยนแปลงขยายเขตเทศบาลจากเดิมมาเป็น 20.13 ตารางกิโลเมตร จนถึงปัจจุบันที่ตั้ง ที่ตั้ง. เทศบาลเมืองสระบุรี มีพื้นที่ครอบคลุมตำบลปากเพรียวทั้งตำบล มีอาณาเขตติดต่อกับตำบลต่าง ๆ ดังนี้- ทิศเหนือ จรดตำบลดาวเรือง - ทิศใต้ จรดตำบลปากข้าวสาร - ทิศตะวันออก จรดตำบลตลิ่งชัน - ทิศตะวันตก จรดตำบลนาโฉงภูมิประเทศ ภูมิประเทศ. เทศบาลเมืองสระบุรี ตั้งอยู่บนที่ราบสูง สูงกว่าระดับน้ำทะเลปานกลางที่ระดับความสูงประมาณ 15-16 เมตร มีความลาดเอียงต่ำลงบริเวณรอบนอกเมือง ทำให้ในฤดูฝนจะมีน้ำท่วมขังบริเวณที่ต่ำ เมืองสระบุรีมีแม่น้ำป่าสักไหลผ่านเขตเทศบาลเมืองสระบุรี โดยไหลผ่านมาจากอำเภอมวกเหล็ก สู่อำเภอแก่งคอย อำเภอเมืองสระบุรี และอำเภอเสาไห้ แล้วไหลบรรจบกับแม่น้ำเจ้าพระยาที่จังหวัดพระนครศรีอยุธยา และมีคลอง 1 แห่ง คือ คลองฝั่งแดง</doc>
