<doc id="319909" url="https://th.wikipedia.org/wiki?curid=319909" title="หอสมุดแห่งชาติเขตลาดกระบัง เฉลิมพระเกียรติ">หอสมุดแห่งชาติเขตลาดกระบัง เฉลิมพระเกียรติ หอสมุดแห่งชาติเขตลาดกระบัง เฉลิมพระเกียรติ เป็นแห่งแรกของโครงการหอสมุดแห่งชาติ 4 มุมเมือง ตั้งอยู่บริเวณถนนหลวงพรตพิทยพยัต เขตลาดกระบัง กรุงเทพมหานครประวัติ ประวัติ. ในวันที่ 1 มิถุนายน พ.ศ. 2536 คณะรัฐมนตรีเห็นชอบให้สำนักหอสมุดแห่งชาติ จัดตั้งหอสมุดแห่งชาติ 4 มุมเมือง เนื่องจากตระหนักถึงการขยายตัวของกรุงเทพมหานครที่ทำให้มีประชากรเพิ่มมากขึ้น การคมนาคมเริ่มมีความคับคั่งประกอบกับจำนวนผู้ที่มาใช้บริการหอสมุดแห่งชาติมีเพิ่มมากขึ้นทุกปี เริ่มมีปัญหาความแออัดในเรื่องของสถานที่ หอสมุดแห่งชาติเขตลาดกระบัง เฉลิมพระเกียรติ จึงได้เริ่มจัดตั้งขึ้นเพื่อแก้ไขปัญหาดังกล่าว และเปิดโอกาสให้เยาวชน และประชาชนที่อยู่ในเขตปริมณฑล มีสถานที่ศึกษาค้นคว้าสถานที่ตั้ง สถานที่ตั้ง. หอสมุดแห่งชาติเขตลาดกระบัง เฉลิมพระเกียรติ ตั้งอยู่ที่ 280/8 หมู่ 2 ถนนหลวงพรตพิทยพยัต เขตลาดกระบัง กรุงเทพฯ 10520 ในการก่อตั้งหอสมุดแห่งชาติเขตลาดกระบัง เฉลิมพระเกียรติ โรงเรียนพรตพิทยพยัต ได้มีส่วนร่วมในด้านสถานที่ตั้งโดยโรงเรียนพรตพิทยพยัตได้มอบที่ดิน จำนวน 5 ไร่ ให้กับสำนักหอสมุดแห่งชาติ เพื่อเป็นที่ตั้งของหอสมุดดังกล่าวแบบอาคาร แบบอาคาร. ผู้ออกแบบอาคาร คือ ฉลอง สมิตะมาน สถาปนิก ระดับ 8 สถาบันศิลปกรรม โดยลักษณะอาคารเป็นอาคารทรงไทยประยุกต์ มี 3 ชั้น ขนาดกว้าง 39.6 เมตร ยาว 54 เมตร รวมพื้นที่ใช้สอย 3,455 ตารางเมตร จัดแบ่งเป็นพื้นที่บริการดังนี้- ชั้นที่ 1 ประกอบด้วย ห้องบริการหนังสือพิมพ์และวารสาร ห้องบริการหนังสือเด็กและเยาวชน และห้องบริการหนังสือทั่วไป - ชั้นที่ 2 ประกอบด้วย ห้องหนังสือศิลปะ ห้องเก็บตู้พระธรรม ตู้ลายทอง สำหรับเป็นที่ศึกษาค้นคว้าของนักศึกษาด้านศิลปวัฒนธรรมของชาติ ห้องหนังสือนวนิยาย และห้องประชุมขนาด 250 ที่นั่ง- ชั้นที่ 3 ประกอบด้วย ห้องบริการหนังสือวิจัยและหนังสือรายงานต่างๆ ห้องหนังสือวิทยานิพนธ์ ห้องบริการโสตทัศนศึกษา และห้องบริการข้อมูลข่าวสารทางเทคโนโลยีระบบคอมพิวเตอร์</doc>
