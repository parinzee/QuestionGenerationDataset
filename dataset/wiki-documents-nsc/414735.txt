<doc id="414735" url="https://th.wikipedia.org/wiki?curid=414735" title="เหมยกุย เหมยกุย หว่ออ้ายหนี่">เหมยกุย เหมยกุย หว่ออ้ายหนี่ เหมยกุย เหมยกุย หว่ออ้ายหนี่ (; แปลว่า กุหลาบ กุหลาบ ฉันรักเธอ) เป็นเพลงภาษาจีนกลางที่แต่งทำนองโดยเฉิน เกอซิน คำร้องโดยอู๋ ชุน บันทึกเสียงครั้งแรกที่เซี่ยงไฮ้เมื่อ ค.ศ. 1940 ขับร้องโดยเหยา ลี่ เพื่อประกอบภาพยนตร์เรื่อง เทียนหยาเกอหนี่ (天涯歌女; Tian Ya Ge Nu) ผลงานบันทึกเสียงฉบับภาษาจีนกลางยังวางจำหน่ายในสหรัฐอเมริกา และสหราชอาณาจักร เมื่อปี ค.ศ. 1950 ในปี ค.ศ. 1951 เพลงนี้บันทึกเสียงเป็นภาษาอังกฤษโดยแฟรงกี เลน นักร้องอเมริกัน ใช้ชื่อว่า Rose, Rose, I Love You ประพันธ์คำร้องโดยวิลเฟรด โทมัส นักแต่งเพลงชาวอังกฤษ เพลงนี้ขึ้นถึงอันดับ 3 จากการจัดอันดับโดยนิตยสารบิลบอร์ด เมื่อเดือนเมษายน 1951 ต่อมาเพทูลา คลาร์ก ได้บันทึกเสียงเพลงนี้เป็นภาษาอังกฤษ ประพันธ์คำร้องโดย เจมส์ จอห์น เทอร์เนอร์ ฟิลิปส์ ใช้ชื่อว่า May Kway (เหมยกุย) ขึ้นถึงอันดับ 16 เมื่อเดือนพฤษภาคม ในปีเดียวกัน เพลงนี้ยังเป็นที่รู้จักในชื่อ "Shanghai Rose" และ "China Rose" เป็นเพลงจีนเพลงแรกที่เป็นที่นิยมในประเทศตะวันตก</doc>
