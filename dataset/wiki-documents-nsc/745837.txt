<doc id="745837" url="https://th.wikipedia.org/wiki?curid=745837" title="สโมสรฟุตบอลครอว์ลีย์ทาวน์">สโมสรฟุตบอลครอว์ลีย์ทาวน์ สโมสรฟุตบอลครอว์ลีย์ ทาวน์ () เป็นสโมสรฟุตบอลอาชีพในประเทศอังกฤษ ตั้งอยู่ที่เมืองครอว์ลีย์, เทศมณฑลเวสต์ซัสเซกซ์ ก่อตั้งขึ้นในปี ค.ศ. 1896 ปัจจุบันลงแข่งขันในระดับฟุตบอลลีกทู สโมสรมีสนามเหย้าชื่อบรอดฟีลด์ สเตเดียม โดยสามารถคว้าแชมป์ เซาท์เทิร์นลีก พรีเมียร์ดิวิชัน ได้ในฤดูกาล 2003–04 และได้เลื่อนชั้นสู่ฟุตบอลคอนเฟอเรนซ์ ก่อนจะประสบปัญหาทางการเงินรุมเร้าและสามารถผ่านพ้นช่วงวิกฤตการณ์ทางการเงินมาได้เมื่อสามารถคว้าแชมป์ฟุตบอลคอนเฟอเรนซ์ ในฤดูกาล 2010–11 ทำให้ได้เลื่อนชั้นขึ้นมาในระบบฟุตบอลลีกซึ่งเป็นลีกอาชีพ โดยในปีดังกล่าวสโมสรยังสามารถเข้าถึงเอฟเอคัพ รอบที่ 5 ก่อนจะแพ้ให้กับแมนเชสเตอร์ ยูไนเต็ด 1–0ประวัติยุคแรกในลีกสมัครเล่น ประวัติ. ยุคแรกในลีกสมัครเล่น. สโมสรฟุตบอลครอว์ลีย์ ทาวน์ ก่อตั้งขึ้นในปี ค.ศ.1896 และเป็นหนึ่งในสมาชิกยุคก่อตั้งของ เวสต์ซัสเซกซ์ ฟุตบอลลีก โดยลงแข่งขันอยู่ในลีกดังกล่าว 5 ฤดูกาล ก่อนจะโอนย้ายไปแข่งขันใน มิดซัสเซกซ์ ลีก และสามารถคว้าแชมป์ได้ในฤดูกาล 1902–03 ต่อมาสโมสรได้เข้าแข่งขันใน ซัสเซกซ์ เคาน์ตีลีก ในปี ค.ศ.1951 และเปลี่ยนมาแข่งขันใน เมโทรโพลิแทน ลีก ในปี ค.ศ.1956 โดยคว้าแชมป์ เมโทรโพลิแทน ลีก ชาเลนจ์คัพ ได้ในปี 1959 ครอว์ลีย์ได้เลื่อนฐานะเป็นสโมสรฟุตบอลกึ่งอาชีพในปี ค.ศ. 1962 หลังจากนั้น 1 ปี ได้เข้ามาแข่งขันใน เซาท์เทิร์นลีก ดิวิชัน 1 โดยในฤดูกาล 1968–69 สโมสรสามารถคว้าอันดับ 4 ในตารางคะแนนได้ ทำให้ได้เลื่อนชั้นสู่ เซาท์เทิร์นลีก พรีเมียร์ดิวิชัน สโมสรลงแข่งขันในเซาท์เทิร์นลีก พรีเมียร์ดิวิชัน ได้เพียงแค่ฤดูกาลเดียวก็ตกชั้นกลับลงไปเล่นในดิวิชัน 1 โดยสโมสรต้องอยู่ในเซาท์เทิร์นลีก ดิวิชัน 1 จนถึงฤดูกาล 1983–84 เมื่อสโมสรได้รองแชมป์และเลื่อนชั้นขึ้นไปเล่นในพรีเมียร์ดิวิชันอีกครั้ง ฤดูกาล 2003–04 หลังจากที่สโมสรเล่นอยู่ในเซาท์เทิร์นลีก พรีเมียร์ดิวิชัน ต่อเนื่องมานานถึง 20 ปี ก็สามารถคว้าแชมป์ได้สำเร็จ โดยมีคะแนนทิ้งห่างรองแชมป์อย่างสโมสรเวย์มัท ถึง 12 คะแนน พร้อมกับได้เลื่อนชั้นสู่ฟุตบอลคอนเฟอเรนซ์ซึ่งเป็นลีกระดับสูงที่สุดในระบบกึ่งอาชีพผู้เล่นผู้เล่น. - เดือนตุลาคม 2015</doc>
