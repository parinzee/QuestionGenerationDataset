<doc id="918482" url="https://th.wikipedia.org/wiki?curid=918482" title="แอ็กซ็องพรอว็องส์">แอ็กซ็องพรอว็องส์ แอ็กซ็องพรอว็องส์ () หรือเรียกสั้น ๆ ว่า แอ็กซ์ () เป็นเทศบาลทางภาคใต้ของประเทศฝรั่งเศส ตั้งอยู่ในจังหวัดบุช-ดูว์-โรน แคว้นพรอว็องซาลป์-โกตดาซูร์ แอ็กซ็องพรอว็องส์ตั้งอยู่ 33 กิโลเมตรทางเหนือของเทศบาลมาร์แซย์ซึ่งเป็นเมืองท่าสำคัญของฝรั่งเศสที่อยู่ติดกับทะเลเมดิเตอร์เรเนียน เมืองแอ็กซ์ก่อตั้งขึ้นเมื่อ 123 ปีก่อนคริสต์ศักราชในสมัยสาธารณรัฐโรมัน ในคริสต์ศตวรรษที่ 4 มีฐานะเป็นศูนย์กลางของมณฑลแกลเลียนาร์โบเนนซิสของโรมัน จนกระทั่งในปี ค.ศ. 477 ก็ถูกชาววิซิกอทพิชิต ก่อนที่ในศตวรรษต่อมา เมืองแอ็กซ์ถูกชาวแฟรงก์กับชนลอมบาร์ดแย่งชิงและผลัดกันครองเมือง จนกระทั่งถูกพวกอาระเบียเพเทรียเข้ามายึดครองในปี ค.ศ. 731 และถูกชาร์ล มาร์แตล เข้ายึดครองในปี ค.ศ. 736 ทั้งนี้ในสมัยกลาง เมืองแอ็กซ์ถือเป็นเมืองศูนย์กลางของพรอว็องส์ และเริ่มตกอยู่ใต้การปกครองของฝรั่งเศสในปี ค.ศ. 1487 เป็นต้นมา โดยในปี ค.ศ. 1501 พระเจ้าหลุยส์ที่ 12 โปรดให้สถาปนารัฐสภาแห่งพรอว็องส์โดยมีที่ประชุมสภาอยู่ในเมืองแอ็กซ์ รัฐสภานี้เป็นอันยุติลงในปีค.ศ. 1789 เมื่อเข้าสู่ช่วงการปฏิวัติฝรั่งเศสภูมิอากาศ</doc>
