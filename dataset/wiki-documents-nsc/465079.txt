<doc id="465079" url="https://th.wikipedia.org/wiki?curid=465079" title="ทองดี อิสราชีวิน">ทองดี อิสราชีวิน นายทองดี อิสราชีวิน อดีตสมาชิกสภาผู้แทนราษฎรจังหวัดเชียงใหม่ 6 สมัย สังกัดพรรคประชาธิปัตย์ประวัติ ประวัติ. นายทองดี เกิดเมื่อปี พ.ศ. 2457 เป็นบุตรคนสุดท้องของนายสุ่นโฮง ชุติมา กับนางคำมูล ชุติมา ครอบครัวเป็นคหบดี อาศัยอยู่ย่านวัดเกตการาม มีพี่น้อง 9 คน อาทิ นายเพ้ ชุติมา (บิดานายบวร ชุติมา) นางทองสุก ตันติพงศ์ (มารดาของนายไกรสร ตันติพงศ์) และนายสุวิชช พันธเศรษฐ สำเร็จการศึกษาจากโรงเรียนปรินส์รอยแยลส์วิทยาลัย และโรงเรียนเทพศิรินทร์ จากนั้นได้ไปศึกษาต่อที่ประเทศเยอรมนี นายทองดี สมรสกับนางบุญมี อิสราชีวิน มีบุตรชายชื่อนายทองดีน้อย เขาเสียชีวิตเมื่อวันที่ 7 เมษายน พ.ศ. 2518 ซึ่งหนังสือพิมพ์ไทยรัฐฉบับวันที่ 8 เมษายน พ.ศ. 2518 ได้รายงานข่าวหน้าหนึ่งพร้อมภาพประกอบว่า "ดาวดี หัวใจวายตายแล้ว"การเมือง การเมือง. นายทองดี เป็นน้องชายของนายสุวิชช พันธเศรษฐ อดีตสมาชิกสภาผู้แทนราษฎร จังหวัดเชียงใหม่ สังกัดพรรคประชาธิปัตย์ ส่งผลให้นายทองดี มีความสนใจและลงสมัครรับเลือกตั้ง ในการเลือกตั้ง พ.ศ. 2490 แทนตำแหน่งที่ว่างเนื่องจากนายสุมินทร์ อุปโยคิน เสียชีวิตลงในเดือนกรกฎาคม พ.ศ. 2490 ต่อมาในการเลือกตั้ง พ.ศ. 2512 ได้ลงสมัครรับเลือกตั้งในสังกัดพรรคอิสระธรรม ซึ่งนายทองดี ดำรงตำแหน่งเลขาธิการพรรค และได้รับเลือกตั้งเป็น ส.ส.คนเดียวของพรรค และจากการทำหน้าที่ในสภาผู้แทนราษฎร รวมถึงการปฏิเสธจะรับตำแหน่งใดๆ ทางการเมือง ด้วยเหตุผลว่าชาวเชียงใหม่ เลือกให้มาเป็นฝ่ายค้าน ทำให้นายทองดี ได้รับฉายาว่า "ดาวดี" นายทองดี เป็นสมาชิกสภาผู้แทนราษฎร ที่สร้างประวัติศาสตร์ให้รัฐสภาด้วยการอภิปรายไม่ไว้วางใจรัฐบาลผสมของพรรคตนเอง คือ พรรคประชาธิปัตย์ และการยกมือไม่ไว้วางใจรัฐบาลของหม่อมราชวงศ์เสนีย์ ปราโมช และการเสนอร่างพระราชบัญญัติถ่ายทอดเสียงการประชุมสภาฯ นายทองดี มีบทบาทในสภาผู้แทนราษฎร โดยได้ตั้งกระทู้ถามที่สำคัญ อาทิ กระทู้ถามเรื่อง โครงการพัฒนาการน้ำมันฝาง จังหวัดเชียงใหม่ การออกโฉนดให้แก่สมาชิกสหกรณ์นิคมกสิกรรมสันทราย การจัดตั้งสหกรณ์นิคมกสิกรรมในอำเภอฝาง การจัดตั้งสหกรณ์ประเภทหาทุนในจังหวัดเชียงใหม่ และเรื่องการไฟฟ้าในจังหวัดเชียงใหม่ เป็นต้นเครื่องราชอิสริยาภรณ์</doc>
