<doc id="466109" url="https://th.wikipedia.org/wiki?curid=466109" title="วนิษา เรซ">วนิษา เรซ วนิษา เรซ (หนูดี) เป็นบุตรสาวคุณชุมศรี รักษ์วนิชพงศ์ เจ้าของโรงเรียนวนิษา จบระดับปริญญาตรี ในสาขาครอบครัวศึกษา Family Studies มหาวิทยาลัยแมรีแลนด์ คอลเลจพาร์ค สหรัฐอเมริกา ซึ่งปัจจุบันมหาวิทยาลัยได้ปิดหลักสูตรดังกล่าวไปแล้ว หนูดีจบปริญญาโทครุศาสตร์ (Master of Education) ในหลักสูตร จิตใจ สมอง และการศึกษา มหาวิทยาลัยฮาร์วาร์ด สหรัฐอเมริกา และเป็นจุดขายที่หนูดีใช้นำเสนอเพื่อประชาสัมพันธ์หนังสือและโรงเรียนของเธออยู่เสมอๆ เช่นเดียวกับนักวิทยศาสตร์และนักการศึกษาจำนวนมากที่พูดกันมานับพันปี หนูดีนำเสนอเรื่องที่ว่าคนทั่วไปก็สร้างและฝึกฝนให้ตนเป็นอัจฉริยะได้เช่นกัน และได้เขียนหนังสือที่มีชื่อว่า "อัจฉริยะสร้างได้" แต่กลับมิได้มีการอ้างอิงงานวิจัยที่ผ่านมาแต่อย่างใดในหนังสือของเธอ หนูดีเป็น คอลัมนิสต์ หนังสือบันทึกคุณแม่ และหนังสือพิมพ์โพสต์ทูเดย์ จัดรายการวิทยุ “ชั่วโมงเศรษฐกิจ” ทางสถานีวิทยุจุฬา และ และ “ข้อคิดชีวิตนี้” ทาง อสมท. (100.5) เคยร่วมแข่งในรายการอัจฉริยะข้ามคืน เป็นผู้ชนะ ล้านที่ 15 ของรายการ ภาพที่หนูดีสื่อสารกับคนทั่วไปมักจะทำให้เข้าใจผิดว่าเธอเป็นผู้เชี่ยวชาญด้านสมอง หรือจบด้านสมองโดยตรงมา แต่ในความเป็นจริงแล้วไม่ได้เป็นอย่างนั้นเพราะหลักสูตร Mind, Brain, and Education เป็นการสอนเกี่ยวกับความเข้าใจในการใช้สติปัญญา และสมองในการเรียนรู้เท่านั้น ในทางครุศาสตร์เท่านั้น โดยผู้ที่จบทางปริญญาตรีด้านสังคมศาสตร์หรือครุศาสตร์ส่วนใหญ่ก็สามารถสมัครเข้าเรียนได้ โดยไม่จำเป็นต้องมีความรู้ทางด้านจิตวิทยามาก่อน</doc>
