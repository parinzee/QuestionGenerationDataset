<doc id="78829" url="https://th.wikipedia.org/wiki?curid=78829" title="บุญชู โรจนเสถียร">บุญชู โรจนเสถียร นายบุญชู โรจนเสถียร (20 มกราคม พ.ศ. 2464 — 19 มีนาคม พ.ศ. 2550) อดีตรองนายกรัฐมนตรี, รัฐมนตรีว่าการกระทรวงการคลัง หลายสมัย เคยดำรงตำแหน่งกรรมการผู้จัดการใหญ่ธนาคารกรุงเทพ ได้รับการยกย่องให้เป็น "ซาร์เศรษฐกิจ"ประวัติ ประวัติ. นายบุญชู โรจนเสถียรเกิดเมื่อวันที่ 20 มกราคม พ.ศ. 2464 ที่จังหวัดชลบุรี เป็นบุตรของนายสันต์กับนางละมัย โรจนเสถียร ซึ่งเป็นชาวไทยเชื้อสายจีนไหหลำ จบการศึกษาประกาศนียบัตรชั้นสูง วิชาบัญชี เทียบเท่าปริญญาโทจากคณะพาณิชยศาสตร์และการบัญชี มหาวิทยาลัยธรรมศาสตร์ เคยทำงานที่ธนาคารแห่งประเทศไทย ก่อนจะมาอยู่ธนาคารกรุงเทพจนมีตำแหน่งเป็นกรรมการผู้จัดการใหญ่การเมือง การเมือง. เข้าสู่วงการการเมืองโดยร่วมก่อตั้ง พรรคกิจสังคม ร่วมกับ หม่อมราชวงศ์คึกฤทธิ์ ปราโมช ใน พ.ศ. 2503 และดำรงตำแหน่งเลขาธิการพรรคคนแรก ได้เป็นรัฐมนตรีว่าการกระทรวงการคลัง ในการเลือกตั้งสมาชิกสภาผู้แทนราษฎร พ.ศ. 2508 และมีชื่อเสียงจากนโยบาย "เงินผัน" เขาได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 และเป็นรัฐมนตรีว่าการกระทรวงการคลัง ในปี พ.ศ. 2518 และในปี พ.ศ. 2523 ได้รับแต่งตั้งเป็นรองนายกรัฐมนตรี ในรัฐบาลพลเอกเปรม ติณสูลานนท์ หลังจากนั้นนายบุญชู ได้ร่วมกับ ดร.อาทิตย์ อุไรรัตน์ ก่อตั้ง พรรคกิจประชาคม และเป็นฝ่ายค้านในรัฐบาล พล.อ.เปรม ติณสูลานนท์ หลังจากนั้นได้นำพรรคกิจประชาคม ยุบรวมกับพรรคฝ่ายค้านอื่นๆ ตั้งเป็นพรรคเอกภาพ และเข้าร่วมในรัฐบาล พล.อ.ชาติชาย ชุณหะวัณ ภายหลังนายบุญชูได้เข้าเป็นสมาชิก ลงสมัครรับเลือกตั้งในนาม พรรคพลังธรรม และ พรรคประชาธิปัตย์ ตามลำดับ ในปี พ.ศ. 2526 นายบุญชูเคยเป็นนักแสดงรับเชิญในภาพยนตร์ไทยเรื่อง ผู้แทนนอกสภา (2526) ร่วมกับหม่อมราชวงศ์คึกฤทธิ์ ปราโมช กำกับโดย สุรสีห์ ผาธรรม นำแสดงโดย สรพงศ์ ชาตรี บ้านพักของนายบุญชู มีต้นอากาเว่ ต้นใหญ่ และงดงามมาก ในช่วงนั้นนายบุญชูจึงมีฉายาว่า "ชู อากาเว่" บุญชู เคยดำรงตำแหน่งรองนายกรัฐมนตรี ในรัฐบาลนายชวน หลีกภัยการวางมือทางการเมือง การวางมือทางการเมือง. หลังจาก รัฐบาลชวน 2 นายบุญชูได้ประกาศวางมือทางการเมือง หลังจากเป็น ส.ส. ถึง 8 สมัย หลังเลิกเล่นการเมือง บุญชูได้หันไปทำกิจการสปา เป็นแห่งแรกของประเทศไทย ในชื่อ ชีวาศรม รีสอร์ต แอนด์ เฮลท์สปา ซึ่งมีชื่อเสียงในระดับนานาชาติ นายบุญชูเสียชีวิตเมื่อวันที่ 19 มีนาคม พ.ศ. 2550 ด้วยโรคมะเร็งในเม็ดเลือด รวมอายุได้ 86 ปีเครื่องราชอิสริยาภรณ์</doc>
