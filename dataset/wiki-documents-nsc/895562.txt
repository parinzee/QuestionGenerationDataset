<doc id="895562" url="https://th.wikipedia.org/wiki?curid=895562" title="ซัดเดนเดท ตัดเส้นตายท้านรก">ซัดเดนเดท ตัดเส้นตายท้านรก ซัดเดนเดท ตัดเส้นตายท้านรก () เป็นภาพยนตร์แอ็กชันสัญชาติอเมริกัน ที่นำแสดงโดยฌอง-คล็อด แวน แดมม์ และพาวเวอร์ส บูธ ในเรื่องนี้ มีฉากโดดเด่นที่การแข่งขันฮอกกี้ ที่เขียนโดยคาเรน เอลิเซ บอลด์วิน ผู้เป็นภรรยาของฮาวเวิร์ด บอลด์วิน ซึ่งเป็นเจ้าของทีมพิตต์สเบิร์กเพนกวินส์ นักแสดงนำยังประกอบไปด้วยโดเรียน แฮร์วูด และเรย์มอนด์ เจ แบร์รี ภาพยนตร์เรื่องนี้กำกับโดยปีเตอร์ ไอแฮมส์ ซึ่งเป็นการร่วมงานครั้งที่สองของเขากับแวน แดมม์ นับจากเรื่องตำรวจเหล็กล่าพลิกมิติ ที่เปิดตัวในช่วงหนึ่งปีก่อนหน้า ภาพยนตร์ชุดนี้ได้รับการจัดให้อยู่ในเรทอาร์โดยสมาคมภาพยนตร์แห่งอเมริกา ภาพยนตร์ชุดนี้ได้รับการถ่ายทำเมื่อครั้งที่มีการแข่งเอ็นเอชแอลล็อกเอาต์ ฤดูกาล 1994–95เนื้อเรื่องย่อ เนื้อเรื่องย่อ. ดาร์เรน แมคคอร์ด (แวน แดมม์) เป็นนักดับเพลิงที่เกิดในประเทศแคนาดาซึ่งทำงานให้แก่สถานีดับเพลิงพิตส์เบิร์ก ผู้ประสบกับเรื่องอันน่าเศร้าส่วนตัว ภายหลังจากที่ไม่สามารถช่วยชีวิตเด็กสาวคนหนึ่งให้รอดพ้นจากเหตุเพลิงไหม้ ในภายหลัง เขาได้รับการโยกย้ายออกจากการปฏิบัติหน้าที่ ซึ่งดาร์เรนได้เข้าทำหน้าที่เป็นผู้ดับเพลิงประจำซีวิคอารีนา ขณะที่ร่วมชมเกม 7 ของรายการถ้วยสแตนลีย์รอบชิงชนะเลิศระหว่างทีมพิตต์สเบิร์กเพนกวินส์กับทีมชิคาโกแบล็คฮอว์กส์กับลูกสาวชื่อเอมิลี (ไรท์) และลูกชายชื่อไทเลอร์ (มาลินเจอร์) เขาก็ได้พบว่ามีการก่อเหตุอาชญากรรมขึ้นที่สนามแข่งแห่งนี้ ซึ่งกลุ่มก่อการร้ายนำโดยนำโดยอดีตเจ้าหน้าที่รัฐบาลของสหรัฐอเมริกาชื่อโจชัว ฟอสส์ (บูธ) ซึ่งได้จับรองประธานาธิบดีสหรัฐ แดเนียล บินเดอร์ (แบร์รี) รวมถึงแขกวีไอพีคนอื่นอีกหลายรายไว้เป็นตัวประกันในห้องชุดหรู ฟอสส์ได้ต่อสายวัตถุระเบิดเข้ากับสนามแข่ง และวางแผนที่จะทำการระเบิดในช่วงท้ายของเกม ในขณะที่มีเงินหลายร้อยล้านดอลลาร์เชื่อมต่อเข้าไปในบัญชีนอกชายฝั่ง ดาร์เรนจะต้องไม่เพียงทำการหยุดแค่ฟอสส์เท่านั้น หากแต่ต้องดีงเกมให้ถึงช่วงต่อเวลาและช่วยชีวิตลูก ๆ ของเขาไปพร้อม ๆ กัน ดาร์เรนถูกดึงตัวไปครั้งแรกเมื่อเอมิลีถูกลักพาตัวไปโดยคาร์ลา ซึ่งเป็นสมาชิกหญิงเพียงคนเดียวของผู้ก่อการร้ายที่แต่งกายเป็นตัวนำโชคที่ชื่อไอซ์เบิร์ก คาร์ลาได้พาเอมิลีไปไว้ในห้องที่มีตัวประกันรายอื่น ๆ ที่กำลังจะถูกสังหารนักแสดงนำนักแสดงนำ. - ฌอง-คล็อด แวน แดมม์ รับบทเป็น ดาร์เรน ฟรานซิส โธมัส แมคคอร์ด อดีตพนักงานดับเพลิงผู้รักศักดิ์ศรีแห่งเมืองพิตส์เบิร์ก ซึ่งทำหน้าที่เป็นผู้ดับเพลิงในซีวิคอารีนา - พาวเวอร์ส บูธ รับบทเป็น โจชัว ฟอสส์ อดีตตัวแทนรัฐบาลที่นำทีมผู้ก่อการร้าย - เรย์มอนด์ เจ แบร์รี รับบทเป็น รองประธานาธิบดีแดเนียล บินเดอร์ - วิตต์นี ไรท์ รับบทเป็น เอมิลี แมคคอร์ด ลูกสาวของดาร์เรน - รอสส์ มาลินเจอร์ รับบทเป็น ไทเลอร์ แมคคอร์ด ลูกชายของดาร์เรน - โดเรียน แฮร์วูด รับบทเป็น แมทธิว ฮอลล์มาร์ก ตัวแทนหน่วยสืบราชการลับผู้ทำหน้าที่ดูแลรองประธานาธิบดี ในภายหลังได้เปิดเผยให้เห็นว่าได้มีการร่วมมือกับโจชัว ฟอสส์ - เคท แมคนีล รับบทเป็น เคธี - ไมเคิล แกสตัน รับบทเป็น ฮิกกี แฮกเกอร์คอมพิวเตอร์ของฟอสส์ - ออดรา ลินด์ลีย์ รับบทเป็น นางเฟอร์รารา - ไบรอัน ดีเลท รับบทเป็น แบลร์ - เฟธ มินตัน รับบทเป็น คาร์ลา ลูกสมุนสาวเพียงคนเดียวของฟอสส์ - ไบรอัน ฮัทชิสัน รับบทเป็น ชายหนุ่มผู้เป็นตัวแทนหน่วยสืบราชการลับนักฮอกกี้รับเชิญนักฮอกกี้รับเชิญ. - เจย์ คอฟิลด์ รับบทเป็นแบรด ทอลลิเวอร์ - บิล คลีเมนต์ รับบทเป็นผู้ประกาศก่อนเปิดเกม - ผู้เล่นคลีฟแลนด์ลัมเบอร์แจ็คส์ รับบทเป็นผู้เล่นทีมชิคาโกแบล็คฮอว์กส์ - เอียน โมแรน รับบทเป็นคริส เชอเลียส - เจฟฟ์ จิมเมอร์สัน รับบทเป็นตัวเขาเอง (เครดิตในนาม "แอนเธม ซิงเกอร์") - ไมค์ เลนจ์ รับบทเป็นตัวเขาเอง (เครดิตในนาม "โฆษกเพลย์บายเพลย์") - ลัก โลบีแตลล์ รับบทเป็นตัวเขาเอง - พอล สไทเกอร์วอลด์ รับบทเป็นตัวเขาเอง (เครดิตในนาม "ผู้วิจารณ์สีหน้า") - มาร์คุส แนสลุนด์ รับบทเป็นตัวเขาเอง (ไม่ระบุเครดิต) - เบอร์นี นิคอลส์ รับบทเป็นตัวเขาเอง (ไม่ระบุเครดิต) - เคน เวรกเก็ต รับบทเป็นตัวเขาเอง (ไม่ระบุเครดิต) - จอห์น บาร์เบโร รับบทเป็นผู้ประกาศสาธารณะ (ไม่ระบุเครดิต)การตอบรับ การตอบรับ. ภาพยนตร์ชุดนี้ได้รับการตอบรับที่หลากหลาย ปัจจุบัน ได้มีการให้คะแนนซัดเดนเดท ตัดเส้นตายท้านรก ที่ค่าระดับ 52 เปอร์เซ็นต์ที่เว็บไซต์รอตเทนโทเมโตส์ อย่างไรก็ตาม บางคนคิดว่าซัดเดนเดท ตัดเส้นตายท้านรก เป็นหนึ่งในภาพยนตร์ของแวน แดมม์ ที่ดีที่สุดในสมัยนั้น (เคียงคู่กับคนแกร่งทะลวงเดี่ยว และตำรวจเหล็กล่าพลิกมิติ) นักวิจารณ์ชื่อโรเจอร์ อีเบิร์ท กล่าวว่า "ซัดเดนเดท ตัดเส้นตายท้านรก ไม่ได้เกี่ยวกับการแสดงไหวพริบ หากแต่มีการดำเนินเรื่องและสเปเชียลเอฟเฟกต์ที่สร้างความตื่นเต้นเร้าใจ และนั่นถือเป็นเรื่องที่ไม่เลว"บ็อกซ์ออฟฟิศ บ็อกซ์ออฟฟิศ. ซัดเดนเดท ตัดเส้นตายท้านรก ได้รับการเปิดตัวในสหรัฐอเมริกาช่วงวันหยุดสุดสัปดาห์ ณ วันที่ 22 ธันวาคม ค.ศ. 1995 โดยอยู่ในอันดับที่ 8 ซึ่งทำรายได้เพียง 4,782,445 ดอลลาร์สหรัฐจากโรงภาพยนตร์ 1,681 โรง โดยคิดเป็นค่าเฉลี่ยที่ 2,845 ดอลลาร์สหรัฐต่อโรงเท่านั้น และนับรวมได้ 20,350,171 ดอลลาร์สหรัฐเมื่อสิ้นสุดการจัดฉาย ส่วนการจัดฉายในต่างประเทศอยู่ในระดับที่ดีขึ้นเล็กน้อย โดยทำยอดทั่วโลกได้เกือบ 64 ล้านดอลลาร์สหรัฐ ส่วนในประเทศอื่น ๆ ภาพยนตร์เรื่องนี้ทำกำไรจากการจำหน่ายวิดีโอได้เกือบ 50 ล้านดอลลาร์สหรัฐนิยาย นิยาย. ฉบับนิยายอิงภาพยนตร์ประพันธ์โดยนักเขียนชาวอเมริกันชื่อสตีเฟน เมิร์ตซ์ ส่วนหนังสือเสียงได้รับการอ่านโดยพาวเวอร์ส บูธ</doc>
