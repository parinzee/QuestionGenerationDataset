<doc id="66350" url="https://th.wikipedia.org/wiki?curid=66350" title="สุทธิศักดิ์ สมัครสมาน">สุทธิศักดิ์ สมัครสมาน จ่าสิบเอก สุทธิศักดิ์ สมัครสมาน แชมป์มวยรอบอีซุซุคัพครั้งที่ 7 นักมวยไทยยอดเยี่ยมสมาคมผู้สื่อข่าวกีฬาแห่งประเทศไทย พ.ศ. 2540 อดีตแชมป์ PABA รุ่นซูเปอร์เฟเธอร์เวท มีสถิติการชกทั้งหมด 7 ครั้ง ชนะ 6 แพ้ 1ประวัติ ประวัติ. สุทธิศักดิ์ ก่อนมาชกมวยสากลสมัครเล่นและมวยสากลอาชีพ เคยชกมวยไทยมาก่อนและเป็นนักมวยไทยชื่อดังใช้ชื่อว่า อนันตศักดิ์ พันธ์ยุทธภูมิ เป็นนักมวยในสังกัดของทรงชัย รัตนสุบรรณ มีฉายาว่า ไอ้ศอกขวานบิน เคยถูกไล่ลงในการชกกับเมืองฟ้าเล็ก เกียรติวิเชียร ในรายการวันสถาปนาสนามมวยเวทีราชดำเนินเมื่อปี พ.ศ. 2541 จากนั้นได้หันมาชกมวยสากลสมัครเล่น ด้วยการเข้าร่วมการแข่งขันมวยสากลสมัครเล่นชิงแชมป์ประเทศไทย ครั้งที่ 60 ในรุ่น 60 กก.คว้าเหรียญเงินจากการชนะสมชาย นักบาลี หลังจากนั้น ลดรุ่นมาชกในรุ่น 57 กก. ปรากฏว่าชกเพียงไม่กี่ครั้งก็ได้ติดทีมทีมชาติ และได้แชมป์ชีเกมส์ติดต่อกันถึง 2 สมัย และส่วนมากจะเป็นการชนะน็อกเสียด้วย เนื่องจากเป็นมวยหมัดหนัก แต่ไม่อาจจะสามารถขึ้นถึงขั้นเป็นทีมชาติชุด A ได้ เนื่องจากทีมชาติชุด A ในรุ่นเฟเธอร์เวท มีสมรักษ์ คำสิงห์ เป็นตัวยืนอยู่ ซึ่งเมื่อชกพิสูจน์ฝีมือกับสมรักษ์ทีไร สุทธิศักดิ์เป็นฝ่ายแพ้ไปถึง 2 ครั้ง 2 ครา เนื่องจากประสบการณ์การชกมวยสากลสมัครเล่นน้อยกว่าและเสียเปรียบด้านความรวดเร็ว จึงหันมาชกมวยสากลอาชีพกับ ทรงชัยบ็อกซี่งโปรโมชั่น ขึ้นชกครั้งแรก ชนะคะแนนคาร์โล เดลิเกล ที่สงขลา หลังจากนั้นชกชนะคะแนน 4 ครั้งรวด ชึ่งในจำนวนนี้มีมวยอย่างรุดเค คาเคฟเซ่ก่อนจะได้ชิงแชมป์พาบากับจูน พาเดอร์นา ฟิลิปปินส์ ถึงแม้จะถูกนับ 3 ครั้ง แต่สุทธิศักดิ์ใช้ฝีมือที่เหนือกว่าเอาชนะคะแนนไปอย่างหวาดเสียวเล็กน้อย ก่อนที่จะให้จูนพาเดอร์น่าแก้มืออีกครั้ง แต่ด้วยความไม่พร้อมบวกกับสภาพร่างกายไม่สมบูรณ์ ทำให้พ่ายน็อกไปเพียงแค่ยกแรก และแขวนนวมไปเนื่องจากอายุที่มากแล้ว หลังแขวนนวม สุทธิศักดิ์ได้เป็นหนึ่งในผู้ฝึกสอนของนักมวยสากลสมัครเล่นทีมชาติไทยทั้งชุดชายและหญิง รวมถึงเป็นผู้ฝึกสอนให้แก่เรือหลวง นาวีอันดามัน รองแชมป์มวยรอบแม็กซ์-ซีซูเปอร์ไฟต์ เวทีมวยสยามอ้อมน้อย พ.ศ. 2560เกียรติประวัติมวยไทยเกียรติประวัติ. มวยไทย. - แชมป์มวยรอบอีซุซุคัพครั้งที่ 7 พ.ศ. 2540 - นักมวยไทยยอดเยี่ยมสมาคมผู้สื่อข่าวกีฬาแห่งประเทศไทย พ.ศ. 2540มวยสากลสมัครเล่นมวยสากลสมัครเล่น. - เหรียญทองกีฬาซีเกมส์ครั้งที่ 20 ที่ประเทศบรูไน พ.ศ. 2542 - เหรียญทองกีฬาซีเกมส์ครังที่ 21 ที่ประเทศมาเลเซีย พ.ศ. 2544 - เหรียญทองกีฬาซีเกมส์ครั้งที่ 22 ที่ประเทศเวียดนาม พ.ศ. 2546มวยสากลอาชีพมวยสากลอาชีพ. - แชมป์ PABA รุ่นซูเปอร์เฟเธอร์เวท- ชิง17 พฤศจิกายน 2548 ชนะคะแนน จูน พาเดอร์นา (ฟิลิปปินส์) ที่จังหวัดชัยนาท - เสียแชมป์ 10 กุมภาพันธ์ 2549 แพ้น็อค จูน พาเดอร์นา (ฟิลิปปินส์) ยก 1 ที่จังหวัดอุบลราชธานีชื่อในการชกมวยไทยชื่อในการชกมวยไทย. - อนันตศักดิ์ พันธ์ยุทธภูมิ</doc>
