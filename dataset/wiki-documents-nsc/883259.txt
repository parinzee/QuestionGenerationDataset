<doc id="883259" url="https://th.wikipedia.org/wiki?curid=883259" title="แขวงทับช้าง">แขวงทับช้าง ทับช้าง เป็นแขวงแขวงหนึ่งในเขตสะพานสูง กรุงเทพมหานคร สภาพพื้นที่โดยทั่วไปเป็นเขตที่อยู่อาศัยหนาแน่นน้อยผสมผสานพื้นที่เกษตรกรรมประวัติ ประวัติ. แขวงทับช้างในอดีตเป็นท้องที่ตอนเหนือของแขวงประเวศ เขตพระโขนง ต่อมาในวันที่ 9 พฤศจิกายน พ.ศ. 2532 กระทรวงมหาดไทยได้จัดตั้งเขตประเวศแยกจากเขตพระโขนง โดยโอนแขวงประเวศมาขึ้นกับเขตนี้ด้วย จากนั้นเมื่อวันที่ 21 พฤศจิกายน พ.ศ. 2540 กระทรวงมหาดไทยได้เปลี่ยนแปลงเขตการปกครองในบริเวณนี้อีกครั้ง โดยตัดท้องที่แขวงประเวศส่วนที่อยู่ทางทิศเหนือของถนนมอเตอร์เวย์มาขึ้นกับเขตสะพานสูงที่จัดตั้งขึ้นใหม่ และกรุงเทพมหานครได้ผนวกแขวงประเวศส่วนนี้เข้าเป็นส่วนหนึ่งของแขวงสะพานสูงไปพร้อมกันเพื่อความชัดเจนด้านการปกครอง จนกระทั่งในวันที่ 26 กรกฎาคม พ.ศ. 2560 กรุงเทพมหานครได้แยกท้องที่ตอนใต้ของแขวงสะพานสูง (ซึ่งเดิมเป็นแขวงประเวศ) ออกมาจัดตั้งเป็น แขวงทับช้างที่ตั้งและอาณาเขต ที่ตั้งและอาณาเขต. แขวงทับช้างตั้งอยู่ทางตอนใต้ของเขตสะพานสูง มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงสะพานสูง แขวงราษฎร์พัฒนา (เขตสะพานสูง) และแขวงคลองสองต้นนุ่น (เขตลาดกระบัง) มีคลองวังใหญ่บน คลองทับช้างล่าง คลองลาดบัวขาว และคลองบึงขวางเป็นเส้นแบ่งเขต - ทิศตะวันออก ติดต่อกับแขวงคลองสองต้นนุ่น (เขตลาดกระบัง) มีคลองแม่จันทร์เป็นเส้นแบ่งเขต - ทิศใต้ ติดต่อกับแขวงประเวศ (เขตประเวศ) และแขวงพัฒนาการ (เขตสวนหลวง) มีทางหลวงแผ่นดินหมายเลข 3701 (ถนนคู่ขนานมอเตอร์เวย์ด้านซ้าย) และคลองบึงบ้านม้าเป็นเส้นแบ่งเขต - ทิศตะวันตก ติดต่อกับแขวงหัวหมาก (เขตบางกะปิ) มีคลองบึงบ้านม้าเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงทับช้าง ได้แก่- ถนนกาญจนาภิเษก ถนนสายรองและทางลัดในพื้นที่แขวงทับช้าง ได้แก่- ทางหลวงแผ่นดินหมายเลข 3901 (คู่ขนานกาญจนาภิเษกด้านนอก) - ทางหลวงแผ่นดินหมายเลข 3902 (คู่ขนานกาญจนาภิเษกด้านใน) - ถนนกรุงเทพกรีฑา - ถนนนักกีฬาแหลมทอง - ถนนศรีนครินทร์-ร่มเกล้า (ช่วงถนนกาญจนาภิเษก-คลองแม่จันทร์) - ซอย 01 กาญจนาภิเษก 25 (พยุงทอง) - ซอยกรุงเทพกรีฑา 20 (กรุงเทพกรีฑา ซี 4) - ซอยกรุงเทพกรีฑา 37 (กรุงเทพกรีฑา บี 5) - ซอยนักกีฬาแหลมทอง 38 (ซอย 18) และซอยนักกีฬาแหลมทอง 40 (ซอย 19 ก)</doc>
