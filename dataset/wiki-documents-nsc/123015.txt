<doc id="123015" url="https://th.wikipedia.org/wiki?curid=123015" title="อุลตร้าแมน">อุลตร้าแมน ยอดมนุษย์ อุลตร้าแมน () เป็นทีวีซีรีส์ชุดแรกของทีวีซีรีส์ อุลตร้าซีรีส์ โดยมีเรื่องราวเกี่ยวกับ "ชิน ฮายาตะ" ที่เสียชีวิตเนื่องจากอุบัติเหตุที่เกิดขึ้นจากการตามล่าสัตว์ประหลาดของอุลตร้าแมน ยอดมนุษย์อุลตร้าแมน มนุษย์ต่างดาวจากกาแล็กซี่เนบิวล่า M78 จึงเลือกตัวเขาเป็นร่างสถิตย์เพื่อคืนชีวิตให้ ฮายาตะสามารถแปลงร่างเป็นอุลตร้าแมนได้โดยการชูและกดปุ่มที่ "เบต้าแคปซูล" และมีเวลาในการปราบสัตว์ประหลาดจากนอกโลกขนาดยักษ์ 3 นาที ในระหว่างนั้นเขายังทำหน้าที่อยู่ในหน่วยกองกำลังพิทักษ์ที่ชื่อ "หน่วยวิทยะ" หรือ "SSSP" ("S"cience "S"pecial "S"earch "P"arty) อีกด้วย มีจำนวนตอนทั้งหมด 39 ตอน เรื่อง ยอดมนุษย์ อุลตร้าแมน มีเป็นรูปแบบ มังงะ เขียนโดย มาโมรุ อุจิยามะ อีกด้วยเนื้อเรื่องข้อมูลจำเพาะข้อมูลจำเพาะ. - ความสูง : 40 เมตร - น้ำหนัก : 35,000 ตัน - ความเร็วในการบิน : 5 มัค (ทว่าเมื่ออยู่ในอวกาศเขาจะกลายเป็นลูกบอลสีแดงแล้วเดินทางด้วยความเร็วแสง) - พลังกระโดด : 800 เมตร - ความเร็วในการเคลื่อนที่ในน้ำ : 120 น็อต - ความเร็วในการวิ่ง : 450 กม./ชม. - ตำแหน่ง : หัวหน้ากองทหารรักษาการณ์ทางช้างเผือก - ดาวบ้านเกิด : ดาวอุลตร้า นครแห่งแสง เนบิวล่า M78 - อุปกรณ์การแปลงร่าง : เบต้าแคปซูล (Beta Capsule) - ร่างมนุษย์ : ชิน ฮายาตะ สมาชิกหน่วย SSSองค์กรพิทักษ์โลกหน่วยสืบสวนพิเศษทางวิทยาศาสตร์ SSSP (Science Special Search Party) องค์กรพิทักษ์โลก. หน่วยสืบสวนพิเศษทางวิทยาศาสตร์ SSSP (Science Special Search Party). หน่วยงานพิเศษที่สังกัดอยู่ในองค์กรตำรวจวิทยาศาสตร์สากลซึ่งมีภารกิจหลัก คือ การตรวจสอบและคลี่คลายคดีปริศนาทุกอย่างที่เกิดขึ้นบนโลกโดยมีศูนย์ใหญ่อยู่ที่กรุงปารีสเช่นเดียวกับองค์กรตำรวจสากล (ICPO) และมีสาขาย่อยอยู่ทั่วโลก เช่น โตเกียว , นิวยอร์ก , ลอนดอน อาคารของหน่วยวิทยะสาขาญี่ปุ่นซึ่งมีลักษณะรูปทรงที่ดูโดดเด่นจะตั้งอยู่บริเวณชานกรุงโตเกียว ภายในเหล็กเส้นของอาคารนั้นจะมีโลหะผสมพิเศษที่สามารถกันรังสีความร้อนและแสงแดดได้ ทั้งยังทนต่อการโจมตีจากภายนอกอีกด้วย บนดาดฟ้าอาคารจะมีเรดาห์ , เสาสัญญาณสื่อสาร และ เสารังสีคอสมิก ติดอยู่ ส่วนในตัวอาคารเองจะมีคอมพิวเตอร์สมองกลประสิทธิภาพเยี่ยมติดตั้งอยู่เพื่อทำหน้าที่รวบรวมและวิเคราะห์ข่าวสารต่างๆและนอกจากจะมีลานจอดยานเจ็ทวีทอลแล้ว ที่นี่ยังมีโรงเก็บยานยนต์อีกหลายชนิดและมีโรงซ่อมด้วยสมาชิกหน่วยสมาชิกหน่วย. - ชิน ฮายาตะ นักบินผู้เก่งกาจของหน่วยวิทยะ เขาเป็นคนที่สุขุมรอบคอบอยู่เสมอ แม้แต่ตอนที่เขาฟื้นคืนชีพขึ้นมาในฐานะของ อุลตร้าแมน เขาก็ยังไม่แสดงอาการใดๆทั้งสิ้น (รับบทโดย คุโรเบะ ซึซึมุ) - มุรามัตซึ โทชิโอะ อายุ 32 ปี หัวหน้าหน่วยสาขาญี่ปุ่นผู้มีบุคลิกภาพดี (รับบทโดย โคบายาชิ โชจิ) - อาราชิ ไดสุเกะ อายุ 26 ปี นักแม่นปืนประจำหน่วยจอมพลัง (รับบทโดย อิชิอิ อิโยชิ) - อิเดะ มิตซึฮิโระ อายุ 24 ปี อัจฉริยะผู้คิดค้นอาวุธปราบสัตว์ประหลาด (รับบทโดย นิเฮย์ มาซานาริ) - ฟูจิ อากิโกะ จนท.หญิงเพียงคนเดียวในหน่วย อายุ 21 ปี ที่นอกจากจะทำหน้าที่กรองข่าวสารแล้วยังต้องลงพื้นที่ด้วย (รับบทโดย ซากุราอิ ยูโกะ) - โฮชิโนะ อิซามุ เด็กชายอายุ 11 ปี ที่สามารถเข้าออกหน่วยวิทยะได้เป็นประจำ เขาได้รับอนุญาตให้เข้าร่วมปฏิบัติงานที่ไม่เสี่ยงภัยค่อนข้างมาก ต่อมาเขาก็ได้รับเครื่องแบบหน่วยวิทยะ (รับบทโดย ซึซาวะ อาคิฮิเดะ) - จิม จนท.สังกัดศูนย์ใหญ่ปารีสผู้ร่วมเดินทางไปสำรวจอุกกาบาตในตอนที่ 7 (รับบทโดย เอ็ดก้า เคเซอร์) - แอน โมฮายม์ จนท.สังกัดศูนย์ใหญ่ปารีสผู้ถูกมนุษย์ใต้พิภพจับตัวไปในตอนที่ 22 (รับบทโดย แอนเน็ท ซอนฟาส์) - โกโต้ จนท.สาขาโบลิเวียในทวีปอเมริกาใต้ซึ่งที่จริงแล้วคือร่างแปลงของเคโรเนียในตอนที่ 31 (รับบทโดย คิริโนะ นาดาโอะ) - ปาตี จนท.สาขาอินเดียที่เดินทางมาท่องเที่ยวญี่ปุ่นช่วงวันหยุดในตอนที่ 32 (รับบทโดย มาริ แอน) - ดร.อิวาโมโตะ นักวิทยาศาสตร์ที่ทำงานอยู่ในศูนย์วิทยาศาสตร์ซึ่งตั้งอยู่บนภูเขาโกเท็น เขาเป็นผู้ออกแบบพัฒนาอาวุธชนิดต่างๆให้แก่หน่วยวิทยะ (รับบทโดย ฮิราตะ อากิฮิโกะ)อุปกรณ์แปลงร่าง อุปกรณ์แปลงร่าง. เบต้าแคปซูล : อุปกรณ์แปลงร่างที่อุลตร้าแมนได้มอบให้แก่ ฮายาตะ ซึ่งภายในนั้นจะบรรจุพลังงานแสงเอาไว้อย่างเต็มเปี่ยมหากไม่มีสิ่งนี้ก็จะแปลงร่างไม่ได้ ฮายาตะจะกด เบต้าแคปซูล ที่ถืออยู่ในมือเพื่อให้มันเปล่งแสงแฟลชออกมา จากนั้น ฮายาตะ ก็จะถูกรายล้อมไปด้วยแสงสว่างอันเจิดจ้าแล้วปรากฏร่างของอุลตร้าแมนขึ้นมา เขาจะไม่สามารถแปลงร่างได้เมื่ออยู่ต่อหน้าผู้อื่นท่าไม้ตายท่าไม้ตาย. - ลำแสงสเปเซี่ยม : ท่าไม้ตายที่อุลตร้าแมนเชี่ยวชาญมากที่สุดและจัดเป็นลำแสงทำลายที่ทรงอานุภาพมาก ซึ่งจะปล่อยลำแสงสปาร์คออกมาโดยการไขว่มือขวาที่มีพลังประจุลบและมือซ้ายที่มีพลังประจุบวกเข้าด้วยกัน ลำแสงชนิดนี้จะมีคุณสมบัติเหมือนกับพลังงานจากธาตุสเปเซี่ยมที่มีอยู่บนดาวอังคาร ท่านี้สามารถยิงออกมาได้แม้บินอยู่กลางอากาศ ทั้งยังสามารถยิงแบบต่อเนื่องหรือยิงเป็นเวลานานได้ตามแต่กรณี ผู้ที่ตั้งชื่อท่านี้ก็คือ กัปตันมุรามัตซึ และ จนท.ฟูจิ - อุลตร้าสแลช : เรียกอีกชื่อหนึ่งว่า "กงจักรแปดเสี้ยว" ซึ่งเป็นท่าตัดที่ใช้พลังงานสเปเซี่ยม สร้างเป็นรูปวงแหวนขึ้นมาแล้วเขวี้ยงออกไป ท่านี้ถูกใช้เป็นครั้งแรกในขณะที่ลำแสงสเปเซี่ยมถูกแสงสะท้อนสเปลเก้ของมนุษย์ดาวบัลตั้นรุ่นที่ 2 สะท้อนกลับมา หลังจากนั้นท่านี้ก็ถูกใช้ในศึกปะทะกับกุบิล่า , เรดคิงส์รุ่นที่ 2 , มนุษย์ดาวเมฟิราส , คีย์ล่าร์และ เซ็ทต้อน แต่ว่ามักถูกสะท้อนกลับมาได้ซะส่วนใหญ่ - ลำแสงอุลตร้าแอทแทค : สุดยอดท่าไม้ตายก้นหีบที่ใช้กับ เคโรเนีย เมื่อลำแสงสเปเซี่ยมใช้กับมันไม่ได้ผล ท่านี้จะเป็นการรวบรวมพลังงานทั้งหมดในร่างกายแล้วปล่อยออกมาเป็นรูปวงแหวน จากมือข้างขวาและเมื่อถูกเป้าหมายแล้วคลื่นพลังงานก็จะไปครอบคลุมตัวเคโรเนียทั่วทั้งร่างจนทำให้มันแข็งตัวไปในชั่วพริบตา จากนั้นอุลตร้าแมนก็จะผสานแขนเป็นรูปกากบาทแล้วส่งคลื่นพลังจิตพิฆาตออกไป เพื่อทำให้ เคโรเนีย แหลกระเบิดเป็นเสี่ยงๆ หลังจากนั้นท่านี้ก็ไม่ได้ถูกนำมาใช้อีกเลย - สายธารอุลตร้า : เป็นท่าที่ฉีดน้ำจำนวนมากออกมาจากปลายนิ้วมือ โดยการนำ ไฮโดรเจน และ ออกซิเจน ในอากาศมาหลอมรวมเข้าด้วยกัน ส่วนใหญ่จะถูกใช้ในตอนดับเพลิงขณะเกิดอัคคีภัยร้ายแรง โดยในตอนที่ไฟไหม้นิคมอุตสาหกรรมจากฝีมือของ เปสเตอร์ ท่านี้ก็ช่วยดับไฟได้เป็นอย่างดี ซึ่งตอนนั้นอุลตร้าแมนจะโพสท์ท่าโดยยื่นแขนขวาออกไปข้างหน้า นั้นท่านี้ยังถูกใช้กับ จามิล่าร์ ซึ่งไม่ถูกกับน้ำ โดยในตอนนั้นอุลตร้าแมนจะประสานมือไว้ตรงอก - แคชริง : มีอีกชื่อหนึ่งว่าลำแสงพันธนาการโดยใช้การหมุนตัวด้วยความเร็วสูงบนหัวของคู่ต่อสู้เพื่อสร้างโซ่แสงออกมาทั่วร่างแล้วผนึกการเคลื่อนไหวของศัตรูเอาไว้และจะหมุนตัวลงมาบนพื้นดินโดยที่ยังหมุนไปเรื่อยๆเพื่อคงพลังเอาไว้ ท่านี้ถูกใช้ในตอนที่สู้กับเซ็ทต้อน แต่ในจังหวะที่อุลตร้าแมนหมุนตัวลงมาบนพื้นดินก็ถูกโจมตีด้วยลูกไฟสกัดกั้นการหมุนได้เสียก่อน ดังนั้นพลังของวงแหวนจึงด้อยลงและถูกฉีกขาดอย่างง่ายดาย - อุลตร้าแอร์แคช : ท่าที่ทำให้ศัตรูหยุดนิ่งอยู่กลางอากาศโดยใช้พลังจิต ท่านี้ถูกใช้ในตอนที่สู้กับ เรดคิงส์รุ่นที่ 2 ที่กลืนระเบิดไฮโดรเจนเข้าไปเพื่อหยุดการเคลื่อนไหวของเรดคิงส์ซึ่งไม่สามารถโจมตีแบบบุ่มบ่ามได้ หลังจากนั้นมันก็ถูกตัดคอและลำตัวด้วยท่ากงจักรแปดเสี้ยวซึ่งต้องอาศัยการเขวี้ยงอย่างแม่นยำ - เทเลพอร์เทชั่น : ท่านี้ถูกใช้ในตอนที่ มนุษย์ดาวบัลตั้นรุ่นที่ 2 บุกโจมตีสถานที่ 2 แห่งพร้อมกัน โดยการเคลื่อนย้ายที่จากดาวเคราะห์ R มายังโลกเพียงชั่วพริบตา แต่ว่าท่านี้จะทำให้อุลตร้าแมนต้องสูญเสียพลังเป็นอย่างมากและทำให้อายุขัยของเขาต้องสั้นลง นี่จึงถือเป็นท่าลับสุดยอดรายชื่อตอนรายชื่อตอน. - ตอนที่ 1 "ปฏิบัติการอุลตร้าหมายเลข 1" - ตอนที่ 2 "ปะทะผู้รุกราน" - ตอนที่ 3 "หน่วยวิทยะออกปฏิบัติการ" - ตอนที่ 4 "5 วินาทีก่อนการระเบิดครั้งใหญ่" - ตอนที่ 5 "ความลับของมิโรกันด้า" - ตอนที่ 6 "คำสั่งคุ้มกันชายฝั่ง" - ตอนที่ 7 "ศิลาฟ้าในนครบาลาจ" - ตอนที่ 8 "แดนสัตว์ประหลาดที่ไร้ซึ่งกฎเกณฑ์" - ตอนที่ 9 "แผนจู่โจมแบบสายฟ้าแลบ" - ตอนที่ 10 "ฐานทัพไดโนเสาร์ปริศนา" - ตอนที่ 11 "จอมอาละวาดจากอวกาศ" - ตอนที่ 12 "เสียงกู่ร้องของมัมมี่" - ตอนที่ 13 "วิกฤติน้ำมัน SOS" - ตอนที่ 14 "คำสั่งพิทักษ์หอยไข่มุก" - ตอนที่ 15 "รังสีคอสมิกที่น่าสะพรึงกลัว" - ตอนที่ 16 "หน่วยวิทยะมุ่งหน้าสู่อวกาศ" - ตอนที่ 17 "พาสปอร์ตที่ไร้ข้อจำกัด - ตอนที่ 18 "พี่น้องผู้มาจากดาวนพเคราะห์" - ตอนที่ 19 "ปีศาจร้ายหวนคืน" - ตอนที่ 20 "ทางหลวงหมายเลข 87 ที่น่าสะพรึงกลัว" - ตอนที่ 21 "ฝ่าทะลวงควันไฟไปให้จงได้" - ตอนที่ 22 "แผนทำลายล้างผืนพิภพ" - ตอนที่ 23 "บ้านเกิดคือดาวโลก" - ตอนที่ 24 "ฐานทัพวิทยาศาสตร์ใต้สมุทร" - ตอนที่ 25 "ซุยฟอน ดาวหางเร้นลับ" - ตอนที่ 26 "จ้าวแห่งสัตว์ประหลาด ภาคแรก" - ตอนที่ 27 "จ้าวแห่งสัตว์ประหลาด ภาคจบ" - ตอนที่ 28 "ตัวอย่างมนุษย์ 5・6" - ตอนที่ 29 "ความท้าทายในใต้พิภพ" - ตอนที่ 30 "ภาพหลอนบนภูเขาหิมะ" - ตอนที่ 31 "คนที่มาเป็นใคร" - ตอนที่ 32 "การตอบโต้ไร้ที่สิ้นสุด" - ตอนที่ 33 "คำพูดต้องห้าม" - ตอนที่ 34 "ของขวัญจากฟ้า" - ตอนที่ 35 "สุสานสัตว์ประหลาด" - ตอนที่ 36 "อย่ายิงนะ ! อาราชิ" - ตอนที่ 37 "วีรบรุษตัวน้อย" - ตอนที่ 38 "คำสั่งกู้ภัยยานอวกาศ" - ตอนที่ 39 "ลาก่อนอุลตร้าแมน"สัตว์ประหลาดตัวหลัก สัตว์ประหลาดตัวหลัก. สัตว์ประหลาดอวกาศ BEMLAR- ตอนที่ปรากฏ : ปฏิบัติการอุลตร้าหมายเลข 1 - ความสูง : 50 เมตร - น้ำหนัก : 2 หมื่น 5 พันตัน - สถานที่ปรากฏ : ดาว M35 - อาวุธ : พ่นลำแสงความร้อนสีน้ำเงินออกมาจากปาก , โจมตีด้วยการกัด - ลักษณะพิเศษ : อสูรจอมวายร้ายซึ่งถูกขนานนามว่า "สัตว์ประหลาดปีศาจ" มันได้หลบหนีออกมาในขณะที่ถูกอุลตร้าแมนนำตัวไปส่งยังสุสานอวกาศ โดยการแปลงเป็นวัตถุทรงกลมสีน้ำเงินแล้วเคลื่อนที่ด้วยความเร็วแสงหลบหนีมายังโลก มันได้หลบซ่อนตัวอยู่ในทะเลสาบริวงาโมริเพื่อพักฟื้นความเหน็ดเหนื่อยจากการเดินทาง ในอวกาศเป็นเวลานาน แต่ทว่าด้วยปฏิบัติการอุลตร้าหมายเลข 1 ของหน่วยวิทยะ จึงทำให้มันต้องปรากฏออกมาจากการถูกยิงจนควันตลบ เนื่องจากแขนของมันสั้นจึงทำให้มันไม่ถนัดในการต่อสู้ระยะประชิด การโจมตีไปที่ลำตัวจึงถือเป็นจุดอ่อนของมัน มันถูกลำแสงสเปเซี่ยมพิชิตลงก่อนที่จะแปลงร่างเป็นวัตถุทรงกลมสีน้ำเงินเพื่อหลบหนีอีกครั้ง นินจาอวกาศ BALTAN- ตอนที่ปรากฏ : ปะทะผู้รุกราน - ความสูง : ไมโคร ~ 50 เมตร - น้ำหนัก : 0 ~ 1 หมื่น 5 พันตัน - สถานที่ปรากฏ : ดาวบัลตั้น - อาวุธ : วิชาแยกร่าง , เทเลพอร์ท , การยืดหดร่างได้ตามใจชอบ , ลำแสงทำลายและลำแสงแช่แข็งสีแดงที่ยิงออกจากก้าม - ลักษณะพิเศษ : ดาวบ้านเกิดของมันถูกระเบิดไปโดยการทดลองของนักวิทยาศาสตร์ผู้คลุ้มคลั่งคนหนึ่ง ประชากรกลุ่มหนึ่งซึ่งอยู่ระหว่างการท่องเที่ยวบนอวกาศในขณะนั้นจึงต้องกลายเป็นผู้เร่ร่อน แต่แล้วพวกมันก็เกิดถูกใจดาวโลกซึ่งเป็นที่จอดแวะซ่อมแซมยานอวกาศขึ้นมา จึงได้คิดวางแผนช่วงชิง มันมีผิวหนังที่แข็งแกร่งซึ่งทนทานได้แม้กระทั่งนิวเคลียร์มิซไซล์ ทว่ามันกลับแพ้ต่อสเปเซี่ยมซึ่งเป็นสสารที่อยู่บนดาวอังคาร ฉนั้นมันจึงถูกโค่นลงด้วยลำแสงสเปเซี่ยมอย่างง่ายดาย ยานอวกาศของพวกมันเองก็ถูกอุลตร้าแมนทำลายลงด้วยเช่นกัน สัตว์ประหลาดพลังแม่เหล็ก ANTLAR- ตอนที่ปรากฏ : ศิลาฟ้าในนครบาลาจ - ความสูง : 40 เมตร - น้ำหนัก : 2 หมื่นตัน - สถานที่ปรากฏ : ทะเลทรายละแวกเมืองบาลาจ - อาวุธ : ลำแสงคลื่นแม่เหล็กเจ็ดสี , ทรายดูด , ขากรรไกรขนาดใหญ่ ,พรางตาด้วยควันทราย , เคลื่อนที่อย่างรวดเร็วในทราย - ลักษณะพิเศษ : สัตว์ประหลาดที่ทำรังอยู่ในทะเลทรายรอบ นครบาลาจ ซึ่งเป็นเมืองในตำนานที่ตั้งอยู่บนเชิงเขาอารรัฐและมีชีวิตอยู่มาตั้งแต่สมัยโบราณกาล หลังจากที่อุกกาบาตตกลงมามันก็เริ่มเปิดฉากเคลื่อนไหวอีกครั้ง โดยการใช้ลำแสงพลังแม่เหล็กดูดเครื่องบินให้เข้ามาใกล้แล้วจับมาเป็นเหยื่อ มันมีร่างกายที่แข็งแกร่งทนทานมากถึงขนาดที่ ลำแสงสเปเซี่ยม ของอุลตร้าแมนเองก็ยังทำอะไรมันไม่ได้แม้แต่น้อย แต่ทว่าหินสีฟ้าที่อยู่ในอารามของนครบาลาจกลับเป็นสิ่งที่มันเกรงกลัว กัปตันมุรามัตซึจึงได้เขวี้ยงหินสีฟ้าใส่มันจนเกิดการระเบิดไปทั่วร่างแล้วสิ้นใจตายในที่สุด สัตว์ประหลาดหัวกะโหลก REDKING- ตอนที่ปรากฏ : แดนสัตว์ประหลาดที่ไร้ซึ่งกฎเกณฑ์ - ความสูง : 45 เมตร - น้ำหนัก : 2 หมื่นตัน - สถานที่ปรากฏ : เกาะทาทาระ - อาวุธ : พลังอันมหาศาล , โจมตีด้วยก้อนหิน - ลักษณะพิเศษ : สัตว์ประหลาดที่แข็งแกร่งที่สุดบนเกาะทาทาระ ด้วยนิสัยที่บ้าดีเดือดของมัน มันจึงชอบเขวี้ยงปาก้อนหินแบบไม่ยั้ง เนื่องจากมันมีใบหน้าที่ดูคล้ายกับกะโหลกศีรษะของมนุษย์ มันจึงมีอีกชื่อหนึ่งว่า "สัตว์ประหลาดหัวกะโหลก" ส่วนคำว่า "เรด" ที่อยู่ในชื่อของมัน ทั้งๆที่ตัวมันเป็นสีขาวนั้น คาดว่าคงจะมาจากลักษณะนิสัยของมันที่ชอบเห็นเลือดสีแดงสด มันเป็นสัตว์ประหลาดที่ไม่ค่อยจะฉลาดนัก เลยมักจะเข้าโหมบุกอย่างเดียวโดยไม่คิดหน้าคิดหลัง ดังนั้นมันจึงไล่ตามการเคลื่อนไหวของ อุลตร้าแมน ไม่ทันจนหมดกำลังลง แล้วถูกท่าทุ่มหัวไหล่แขนเดียวจับทุ่มกระแทกพื้นดินจนสิ้นใจไป มนุษย์ต่างดาวจอมวายร้าย ALIEN ZARAB- ตอนที่ปรากฏ : พี่น้องผู้มาจากดาวนพเคราะห์ - ความสูง : 1.8 ~ 40 เมตร - น้ำหนัก : 30 ~ 2 หมื่นตัน - สถานที่ปรากฏ : ดาวซารับในหมู่ดาวกาแลคซี่ที่ 8 - อาวุธ : คลื่นความถี่สูง , ยิงกระสุนแสงออกมาจากฝ่ามือ , วิชาสะกดจิต , ความสามารถในการแปลงร่าง , บิน - ลักษณะพิเศษ : คำว่า "ซารับ" ในภาษาของพวกมันหมายถึง "พี่น้อง" ซึ่งภารกิจของมันก็คือการทำให้ดวงดาวที่พวกมันหมายตาไว้ปั่นป่วนและล่มสลาย มันจึงได้พยายามที่จะทำลายความน่าเชื่อถือในตัวอุลตร้าแมนและหน่วยวิทยะ ซึ่งเป็นตัวกีดขวางแผนการของมันให้หมดสิ้นลง แต่สุดท้ายมันก็ถูกลำแสงสเปเซี่ยมยิงแผดเผาไปจนมอดไหม้ สัตว์ประหลาดดึกดำบรรพ์ GOMORA- ตอนที่ปรากฏ : จ้าวแห่งสัตว์ประหลาด ภาคแรก , จ้าวแห่งสัตว์ประหลาด ภาคจบ - ความสูง : 40 เมตร - น้ำหนัก : 2 หมื่นตัน - สถานที่ปรากฏ : เกาะจอห์นสัน - อาวุธ : หางท่อนยาวอันทรงพลัง , ใช้เขาบนหัวพุ่งเข้าขวิด , หนามแหลมตรงข้อศอก - ลักษณะพิเศษ : โกโมลาซอร์รัส ไดโนเสาร์แห่งยุค 150 ล้านปีก่อนที่มีชีวิตอาศัยอยู่มาจวบจนถึงปัจจุบัน มันได้ถูกจับตัวมาเพื่อนำไปแสดงในงานมหกรรมเมืองโอซาก้า แต่ว่ามันก็เกิดตื่นขึ้นกลางครันในระหว่างขนส่งทางอากาศ ถึงแม้ว่ามันจะตกลงมาจากท้องฟ้าที่สูงถึง 2,000 m แต่มันก็ไม่รู้สึกสะทกสะท้านแต่อย่างใด ซ้ำยังมีแต่จะยิ่งทวีความดุร้ายมากขึ้น พลังของมันนั้นสามารถพิชิตอุลตร้าแมนลงได้อย่างไม่ยากเย็นนัก นอกจากนี้มันยังสามารถเคลื่อนที่ใต้ดินได้ด้วยความเร็วสูง มันจึงสามารถที่จะไปปรากฏตัวขึ้นที่ใดก็ได้ หางของมันจัดว่าเป็นอาวุธที่ทรงอานุภาพมาก แต่สุดท้ายก็ถูกปืนมาร์ส 133 ยิงโจมตีจนขาดสะบั้นไป แล้วหลังจากนั้นมันจึงถูกเล่นงานด้วย ลำแสงสเปเซี่ยม จนปราชัยไปในศึกรอบแก้ตัวของอุลตร้าแมน อมนุษย์สามหน้า DADA- ตอนที่ปรากฏ : ตัวอย่างมนุษย์ 5・6 - ความสูง : 1.9 ~ 40 เมตร - น้ำหนัก : 70 กิโลกรัม ~ 7 พันตัน - สถานที่ปรากฏ : ดาวดาด้า - อาวุธ : ล่องหน , ทะลุผ่านกำแพง , เข้าสิงในร่างมนุษย์ , บิน , อุปกรณ์ย่อส่วน - ลักษณะพิเศษ : โค้ดเนมของมันคือ ดาด้าหมายเลข 271 มันได้พยายามที่จะสร้างมนุษย์จำลองขึ้น 6 คนโดยใช้อุปกรณ์ย่อส่วนตามคำสั่งของ ผบ.ดาด้า ดังนั้นมันจึงได้บุกยึดศูนย์วิจัยรังสีคอสมิก มันมีใบหน้าที่แตกต่างกันถึง 3 แบบจึงแสร้งทำให้อีกฝ่ายดูเหมือนกับว่ามีพวกมันอยู่ 3 ตนด้วยกัน แต่ทว่า,มันกลับอ่อนแอเกินคาดโดยสังเกตดูได้จากตอนที่กัปตันมุรามัตซึ สามารถเอาตัวพุ่งเข้าชนมันจนล้มได้และถึงแม้ว่ามันจะกลายร่างยักษ์แล้วก็ตาม แต่ก็แน่นอนว่ามันไม่ใช่คู่มือของ อุลตร้าแมน เลยสักนิด สุดท้ายมันจึงถูกพิชิตลงด้วย ลำแสงสเปเซี่ยม ไปตามฟอร์ม มนุษย์ต่างดาวผู้ชั่วร้าย ALIEN MEPHILAS- ตอนที่ปรากฏ : คำพูดต้องห้าม - ความสูง : 2 ~ 60 เมตร - น้ำหนัก : 40 ~ 2 หมื่นตัน - สถานที่ปรากฏ : ดาวเมฟิราส - อาวุธ : กริปบีม ( ยิงแบบยื่นทั้งสองแขนออกมา , ยิงแบบประสานหมัดไว้ตรงอก , ยิงแบบยื่นแขนออกมาข้างเดียว) , พลังต้านแรงโน้มถ่วง , วิชาตรึงร่าง , บิน - ลักษณะพิเศษ : มนุษย์ต่างดาวผู้เปี่ยมไปด้วยความสามารถจนถึงขนาดที่ทำให้มนุษย์ต่างดาวที่ชั่วร้ายตนอื่นๆยอมสยบอยู่ใต้อาณัติของมัน มันสามารถต่อสู้กับอุลตร้าแมนได้อย่างสูสีทัดเทียมกัน มันเป็นมนุษย์ต่างดาวแบบสุภาพชนจึงรังเกียจการใช้กำลังเข้าข่มเหง แม้แต่ตอนที่มันจะเข้ายึดครองโลก มันก็ยังพยายามจะบังคับให้ ซาโตรุ เด็กหนุ่มที่มันเป็นคนเลือกพูดว่า "ผมขอยกโลกใบนี้ให้" แต่เหตุการณ์ก็ไม่เป็นไปอย่างที่มันคาดไว้ มันจึงได้ลาจากไปโดยฝากคำพูดทิ้งท้ายเอาไว้ จ่าฝูงสัตว์ประหลาด GERONIMON- ตอนที่ปรากฏ : วีรบรุษตัวน้อย - ความสูง : 40 เมตร - น้ำหนัก : 3 หมื่นตัน - สถานที่ปรากฏ : ภูเขาโออิวะ - อาวุธ : ความสามารถในการคืนชีพสัตว์ประหลาด , ยิงขนนกอาบยาพิษ , พ่นก๊าซต้านแรงโน้มถ่วงออกมาจากปาก - ลักษณะพิเศษ : สัตว์ประหลาดที่วางแผนการโจมตีตอบโต้ครั้งใหญ่ โดยการทำให้สัตว์ประหลาดที่ตายไปแล้วฟื้นคืนชีพขึ้นมาเป็นจำนวนมากกว่า 60 ตัว มันมีพลังอำนาจขนาดที่สามารถหยุดการแตกคอกันระหว่าง ดราโก้ กับ เทเรสด้อน ได้เพียงแค่ส่งเสียงคำราม แต่ทว่ามันก็ทำพลาดที่ไปฟื้นคืนชีพให้ พิกม่อน ซึ่งอยู่ฝ่ายเดียวกับมนุษย์ มันได้ใช้พลังจิตในการควบคุมขนนกอาบยาพิษที่หางของมันเข้าเล่นงานอุลตร้าแมนเสียจนย่ำแย่ แต่อุลตร้าแมนก็ใช้ ลำแสงสเปเซี่ยม สอยขนนกทั้งหมดนั่นให้ร่วงหล่นลงมาได้ จากนั้นจึงใช้ ลำแสงรีบาวน์ด สะท้อนก๊าซต้านแรงโน้มถ่วงกลับไปหามันจนลอยขึ้นไปกลางอากาศ แล้วถูกปิดฉากลงด้วยสปาร์ค 8 ของอิเดะจนแหลกเป็นผุยผง มังกรอวกาศ Z-TON- ตอนที่ปรากฏ : ลาก่อนอุลตร้าแมน - ความสูง : 60 เมตร - น้ำหนัก : 3 หมื่นตัน - สถานที่ปรากฏ : ที่ใดที่หนึ่งในอวกาศ - อาวุธ : ยิงกระสุนแสงสีแดงออกมาจากใบหน้า , บาเรียคลื่นแสง , ยิงคลื่นลำแสงออกมาจากแขน - ลักษณะพิเศษ : มันได้ปรากฏตัวออกมาจากบอลลูนที่พองขึ้นมาจากยานแม่ซึ่งปรากฏขึ้นหลังจากที่ มนุษย์ดาวเซ็ทต้อน ได้จบชีวิตลง ไม่ว่าจะเป็นพละกำลัง,พลังป้องกันหรือวิชาลำแสงทุกอย่างล้วนเหนือกว่า อุลตร้าแมน ทุกด้าน มันจึงนับเป็นสัตว์ประหลาดที่แข็งแกร่งที่สุดเท่าที่เคยมีมา มันได้ดูดกลืนพลังลำแสงสเปเซี่ยมของอุลตร้าแมน แล้วสะท้อนเป็นพลังคลื่นแสงกลับไปทำลาย คัลเลอร์ไทมเมอร์ จนทำให้อุลตร้าแมนสิ้นฤทธิ์ แต่ท้ายที่สุดมันก็ถูก กระสุนต้านแรงโน้มถ่วง อาวุธที่ ดร.อิวาโมโตะ ประดิษฐ์คิดค้นขึ้นมาใหม่ทำลายไปจนแหลกเป็นผุยผง</doc>
