<doc id="523082" url="https://th.wikipedia.org/wiki?curid=523082" title="พิจักขณา วงศารัตนศิลป์">พิจักขณา วงศารัตนศิลป์ พิจักขณา วงศารัตนศิลป์ (เกิด 30 สิงหาคม 2534) ชื่อเล่น น้ำตาล เป็นนักแสดงและนางแบบชาวไทย มีชื่อเสียงจากการเป็นเน็ตไอดอล และการแสดงนำในละครเรื่อง มัจจุราชสีน้ำผึ้ง เมื่อปี 2556 ซึ่งเป็นผลงานละครเรื่องแรกของเธอประวัติ ประวัติ. พิจักขณาเกิดที่จังหวัดแพร่ บิดาเป็นข้าราชการตำรวจ มารดาเป็นข้าราชการเช่นกัน มีน้องชายหนึ่งคน อายุห่างกันหกปี พิจักขณาศึกษามัธยมศึกษาตอนปลาย ณ โรงเรียนม่วงไข่พิทยาคม จังหวัดแพร่ ระหว่างนั้นเคยแต่งนิยาย แต่เลิกไปก่อนจะเสร็จสิ้น เมื่อสำเร็จมัธยมศึกษาแล้ว พิจักขณาได้เข้าเล่าเรียนต่อที่คณะศึกษาศาสตร์ มหาวิทยาลัยเชียงใหม่ เพราะต้องการเป็นข้าราชการครูตามอย่างบิดามารดาที่เป็นข้าราชการ ขณะเป็นนักศึกษาปีที่ 1 ของมหาวิทยาลัยเชียงใหม่นั้น ได้เป็นผู้นำเชียร์ของมหาวิทยาลัย และได้รับรางวัลเกี่ยวกับความงามหลายรางวัล ซึ่งรวมถึง รางวัลขวัญใจมหาชนในการประกวดมิสซีเอ็มยูลีก (Miss CMU League) รางวัลสาวหน้าใสของนิติพลคลินิก และรางวัลเพียวริคุไอดอล ต่อมา บุคคลซึ่งภายหลังได้เป็นผู้จัดการส่วนตัวของเธอมาพบเข้า จึงชักชวนมาถ่ายแบบและโฆษณาโทรทัศน์หลายรายการซึ่งทำให้เธอเป็นที่จดจำ เช่น น้ำดื่มคริสตัล น้ำยาระงับกลิ่นกายเรโซน่า และที่อยู่อาศัยในเครือพร็อปเพอร์ตีเพอร์เฟกต์ ในปี 2555 อรุโณชา ภาณุพันธุ์ ผู้บริหารบริษัทบรอดคาซท์ ไทย เทเลวิชั่น เลือกพิจักขณาให้แสดงเป็นรจนาไฉน นางเอกในละครโทรทัศน์เรื่อง มัจจุราชสีน้ำผึ้ง แทนทักษอร ภักดิ์สุขเจริญ ที่ขอถอนตัวออกไปเนื่องจากเพิ่งสมรสกับสงกรานต์ เตชะณรงค์ และละครต้องถ่ายทำในต่างจังหวัด คือ จังหวัดเชียงรายและจังหวัดเชียงใหม่ พิจักขณาจึงเป็นนักแสดงคนหนึ่งที่ได้รับบทนำทันทีที่เล่นละครเป็นครั้งแรก และเพื่อประโยชน์ในการประกอบอาชีพนักแสดง พิจักขณาจึงลาออกจากมหาวิทยาลัยเชียงใหม่ มาศึกษายังสาขาวิชานิเทศศาสตร์ คณะวิทยาการจัดการ มหาวิทยาลัยราชภัฎสวนสุนันทา แต่เนื่องจากเวลาเรียนไม่เพียงพอ จึงย้ายไปยังสาขาวิชาการภาพยนตร์และวีดิทัศน์ คณะนิเทศศาสตร์ มหาวิทยาลัยรังสิต เมื่อกลางปี 2556 มหาวิทยาลัยรังสิตให้ทุนความสามารถพิเศษ (ด้านศิลปิน) ด้วยผลงานละครโทรทัศน์ละครซีรีส์ผลงาน. ละครซีรีส์. - ช่อง จีเอ็มเอ็ม 25 | 2559เพลงเพลง. - เพลง "หัวใจครึ่งดวง" – รวมศิลปิน (เพลงประกอบละคร The Cupids บริษัทรักอุตลุด)คอนเสิร์ตคอนเสิร์ต. - 2560 – Love Is In the Air: Channel 3 Charity Concertรางวัลรางวัล. - เข้าชิงรางวัลคมชัดลึก อวอร์ด ครั้งที่ 12 สาขานักแสดงนำหญิงยอดเยี่ยม จากละครเรื่อง ดาวเคียงเดือน - ได้รับรางวัลเทศกาลภาพยนตร์สั้นประเทศจีน สาขานักแสดงนำหญิงยอดเยี่ยม จากภาพยนตร์สั้นเรื่อง Postcard - ได้รับรางวัลแคช อวอร์ดส สาขาสาวปังแห่งปี</doc>
