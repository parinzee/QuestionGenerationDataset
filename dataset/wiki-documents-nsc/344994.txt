<doc id="344994" url="https://th.wikipedia.org/wiki?curid=344994" title="กฤตยา ล่ำซำ">กฤตยา ล่ำซำ กฤตยา ล่ำซำ หรือ ปัด (2 กันยายน พ.ศ. 2506 — 25 กรกฎาคม พ.ศ. 2557 ) ตำแหน่ง กรรมการผู้จัดการ บริษัท เมืองไทยประกันภัย จำกัด (มหาชน)ประวัติ ประวัติ. กฤตยา มีชื่อเล่นคือ "ปัด" หรือ "ลูกปัด" เป็นบุตรีของ นายยุตติ และนางโกสัลล์ ล่ำซำ สมรสกับ เรโต้ กาสเทลลาซซี่ ชาวสวิส มีบุตรี 1 คน กฤตยา เป็นกรรมการผู้จัดการ บริษัทเมืองไทยประกันภัยจำกัด ร่วมกับนวลพรรณ ล่ำซำ จนเป็นที่เรียกขานว่า "เอ็มดีหญิงคู่ดูโอ้" โดยดูแลรับผิดชอบควบคุมระบบงานแบ็คออฟฟิศ การรับประกันภัย การเคลม และการบัญชี ส่วนงานการตลาด ฝ่ายขาย และประชาสัมพันธ์ นวลพรรณ ล่ำซำเป็นผู้ดูแล กฤตยา สำเร็จการศึกษาระดับมัธยมต้นจากโรงเรียนวัฒนาวิทยาลัย มัธยมปลายจากโรงเรียนเตรียมอุดมศึกษา ปริญญาตรีจากคณะพาณิชยศาสตร์และการบัญชี จุฬาลงกรณ์มหาวิทยาลัย (สาขาการธนาคารและการเงิน) ก่อนเดินทางไปเรียนต่อปริญญาโทด้าน MIS มหาวิทยาลัยบอสตัน ประเทศสหรัฐอเมริกา ได้ประกาศนียบัตรหลักสูตรการอบรม "Advanced Course in Non-Life Insurance" จาก SITC ประเทศสวิสเซอร์แลนด์ และ หลักสูตรการพัฒนากรรมการบริษัท รุ่นที่ 4 จากสมาคมส่งเสริมสถาบันกรรมการบริษัทไทยประวัติการทำงาน ประวัติการทำงาน. หลังจากจบการศึกษาปริญญาโทจากประเทศสหรัฐอเมริกา ได้เริ่มต้นทำงาน ที่บริษัทเงินทุนหลักทรัพย์ภัทรธนกิจ จำกัด (2531-2535) จากเจ้าหน้าที่จนถึงตำแหน่ง ผู้ช่วยผู้อำนวยการฝ่าย แล้วย้ายบริษัทมาดำรงตำแหน่ง ผู้อำนวยการฝ่ายวางแผนและพัฒนาธุรกิจ บริษัท ภัทรประกันภัย จำกัด (มหาชน) (2536-2538) เป็นผู้ช่วยกรรมการผู้จัดการ ปี 2541 เป็นกรรมการผู้ช่วยกรรมการผู้จัดการ ปี 2542-2543 เป็นกรรมการรองกรรมการผู้จัดการ และ ปี 2544 เป็นกรรมการผู้จัดการ ในปี 2551 บริษัท ภัทรประกันภัย จำกัด (มหาชน) ควบรวมกับ บริษัท เมืองไทยประกันภัย จำกัด จึงดำรงตำแหน่ง กรรมการผู้จัดการ บริษัท เมืองไทยประกันภัย จำกัด (มหาชน) จนถึงปัจจุบันผลงาน ผลงาน. กฤตยา ได้รับเลือกเป็น 1 ใน 7 ผู้บริหารระดับสูง ให้เป็นพรีเซนเตอร์ในแคมเปญ ‘Canon, It Works! Say it forward’ ของบริษัท แคนนอน มาร์เก็ตติ้ง (ไทยแลนด์) จำกัด จากที่เป็นนักบริหารหญิงที่ให้ความสำคัญด้านการพัฒนาระบบงาน เพื่อให้มีประสิทธิภาพ ถูกต้อง รวดเร็ว และให้ความสำคัญด้านบุคลากร ส่งเสริมให้มีจริยธรรม และมีความสุขในการทำงานเสียชีวิต เสียชีวิต. 25 กรกฎาคม 2557 เวลา 20.00น. นางกฤตยา ล่ำซำ ถูกสามียิงเสียชีวิตภายในคอนโดของตัวเอง ก่อนที่นายเรโต้ กาสเทลลาซซี่ จะยิงตัวตายตาม</doc>
