<doc id="234127" url="https://th.wikipedia.org/wiki?curid=234127" title="ถนนมาลัยแมน">ถนนมาลัยแมน ถนนมาลัยแมน หรือ ทางหลวงแผ่นดินหมายเลข 321 สายนครปฐม–สุพรรณบุรี เป็นถนนขนาด 4 ช่องจราจร ไป-กลับ มีจุดเริ่มต้นจากทางหลวงแผ่นดินหมายเลข 4 บริเวณสามแยกมาลัยแมน อำเภอเมืองนครปฐม จังหวัดนครปฐม ผ่านอำเภอกำแพงแสน มหาวิทยาลัยเกษตรศาสตร์ วิทยาเขตกำแพงแสน เข้าสู่เขตจังหวัดสุพรรณบุรี ผ่านอำเภอสองพี่น้อง อำเภออู่ทอง สิ้นสุดที่ทางหลวงแผ่นดินหมายเลข 340 ในเขตอำเภอเมืองสุพรรณบุรี จังหวัดสุพรรณบุรี ระยะทางรวม 106.273 กิโลเมตร ถนนมาลัยแมนเดิมมีชื่อเรียกว่า "ทางหลวงแผ่นดินสายนครปฐม-สุพรรณบุรี" ได้รับการตั้งชื่อดังกล่าวเมื่อวันที่ 10 ธันวาคม พ.ศ. 2493 ในสมัยที่จอมพล ป. พิบูลสงครามเป็นนายกรัฐมนตรี เพื่อเป็นเกียรติแก่นายปุย มาลัยแมน อดีตหัวหน้ากองคลัง กรมทาง หลังจากที่ก่อสร้างถนนเสร็จแล้ว ทางหลวงแผ่นดินหมายเลข 321 เป็นถนนที่มีความสำคัญที่สุดในสมัยหนึ่ง เนื่องจากเป็นเส้นทางคมนาคมระหว่างจังหวัดสุพรรณบุรีไปยังกรุงเทพมหานคร ผ่านจังหวัดนครปฐม แทนการคมนาคมทางเรือผ่านแม่น้ำนครชัยศรีและทางรถไฟสายชุมทางหนองปลาดุก-สุพรรณบุรี ต่อมาเมื่อทางหลวงแผ่นดินหมายเลข 340 (ตลิ่งชัน-บางบัวทอง-สุพรรณบุรี) ก่อสร้างแล้วเสร็จ ความสำคัญของทางหลวงเส้นนี้จึงเปลี่ยนมาเป็นเส้นทางคมนาคมจากภาคใต้มุ่งหน้าสู่ภาคเหนือโดยไม่ผ่านกรุงเทพมหานครแทน ซึ่งพบว่ามีรถประจำทางปรับอากาศ บขส. สายเชียงใหม่-หัวหิน และสายนครราชสีมา-หัวหินวิ่งผ่านเส้นทางนี้รายชื่อทางแยกรายชื่อทางแยก. - จังหวัดนครปฐม - ถนนเพชรเกษมในอำเภอเมืองนครปฐม จังหวัดนครปฐม - ทางหลวงแผ่นดินหมายเลข 346 ในอำเภอกำแพงแสน จังหวัดนครปฐม- จังหวัดสุพรรณบุรี - ทางหลวงแผ่นดินหมายเลข 3260 (สามแยกหนองวัลย์เปรียง) ในอำเภอสองพี่น้อง จังหวัดสุพรรณบุรี - ทางหลวงแผ่นดินหมายเลข 324 (สามแยกจรเข้สามพัน) ในอำเภออู่ทอง จังหวัดสุพรรณบุรี - ทางหลวงแผ่นดินหมายเลข 3342 (สามแยกบ่อพลอย) ในอำเภออู่ทอง จังหวัดสุพรรณบุรี - ทางหลวงแผ่นดินหมายเลข 333 (สามแยกอู่ทอง) ในอำเภออู่ทอง จังหวัดสุพรรณบุรี - ทางหลวงแผ่นดินหมายเลข 357 (ทางเลี่ยงเมืองสุพรรณบุรี) ในอำเภอเมืองสุพรรณบุรี จังหวัดสุพรรณบุรี - ทางหลวงแผ่นดินหมายเลข 322 (สามแยกอู่ยา) ในอำเภอเมืองสุพรรณบุรี จังหวัดสุพรรณบุรี - ทางหลวงแผ่นดินหมายเลข 340 ในอำเภอเมืองสุพรรณบุรี จังหวัดสุพรรณบุรีสถานที่สำคัญสถานที่สำคัญ. - จังหวัดนครปฐม - วัดพระปฐมเจดีย์ราชวรมหาวิหาร อำเภอเมืองนครปฐม จังหวัดนครปฐม - มหาวิทยาลัยราชภัฏนครปฐม - มหาวิทยาลัยเกษตรศาสตร์ วิทยาเขตกำแพงแสน- จังหวัดสุพรรณบุรี - สวนสาธารณะเมืองอู่ทอง อำเภออู่ทอง จังหวัดสุพรรณบุรี - วัดป่าเลย์ไลก์วรวิหาร อำเภอเมืองสุพรรณบุรี จังหวัดสุพรรณบุรี - โรงเรียนกรรณสูตศึกษาลัย อำเภอเมืองสุพรรณบุรี จังหวัดสุพรรณบุรี - สนามกีฬากลางจังหวัดสุพรรณบุรี - เมืองโบราณอู่ทอง อำเภออู่ทอง จังหวัดสุพรรณบุรี - อุทยานมังกรสวรรค์ (ศาลเจ้าพ่อหลักเมืองสุพรรณบุรี) อำเภอเมืองสุพรรณบุรี จังหวัดสุพรรณบุรี</doc>
