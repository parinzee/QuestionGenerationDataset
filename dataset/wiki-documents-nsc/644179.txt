<doc id="644179" url="https://th.wikipedia.org/wiki?curid=644179" title="เดวิด นิวเจนต์">เดวิด นิวเจนต์ เดวิด นิวเจนต์ () นักฟุตบอลอาชีพชาวอังกฤษ ปัจจุบันเล่นในตำแหน่งกองหน้า สังกัดมิดเดิลส์เบรอ นิวเจนต์มีชื่อเต็มว่า เดวิด เจมส์ นิวเจนต์ (David James Nugent) เกิดเมื่อวันที่ 2 พฤษภาคม ค.ศ. 1985 ที่เมืองไฮตัน เทศมณฑลเมอร์ซีย์ไซด์ ประเทศอังกฤษ เริ่มต้นการเป็นนักฟุตบอลด้วยการเป็นนักฟุตบอลทีมเยาวชนของลิเวอร์พูล และในปี ค.ศ. 1999 ได้ย้ายไปร่วมทีมเบรี ในต้นปี ค.ศ. 2005 ได้ย้ายไปร่วมทีมเพรสตันนอร์ทเอนด์ในลีกวัน ด้วยค่าตัว 100,000 ปอนด์ และติดทีมชาติอังกฤษชุดอายุต่ำกว่า 21 ปี เป็นครั้งแรก ในปี ค.ศ. 2007 นิวเจนต์มีโอกาสได้ติดทีมชาติอังกฤษชุดใหญ่เป็นครั้งแรก โดยเล่นในตำแหน่งกองหน้า แทนที่แดร์เรน เบนต์ ของชาร์ลตันแอทเลติก ที่ได้รับบาดเจ็บ ในรายการฟุตบอลยูโร 2008 รอบคัดเลือก ที่อังกฤษต้องไปเยือนอิสราเอล และเป็นนิวเจนต์ที่สามารถยิงประตูได้ในนาทีที่ 93 เป็นประตูที่ 3 ทำให้อังกฤษได้ผ่านเข้ารอบสุดท้ายในที่สุด ซึ่งการติดทีมชาติอังกฤษครั้งนี้ ทำให้นิวเจนต์กลายเป็นนักฟุตบอลของเพรสตันนอร์ทเอนด์คนแรกที่ติดทีมชาติอังกฤษ หลังจากที่เซอร์ทอม ฟินนีย์ เคยทำไว้ในปี ค.ศ. 1958 และกลายเป็นนักฟุตบอลอังกฤษคนแรกที่ติดทีมชาติชุดใหญ่ ทั้งที่เล่นอยู่ในลีกนอกลีกสูงสุด หลังจากไมเคิล เกรย์ ของซันเดอร์แลนด์ ทำไว้เมื่อปี ค.ศ. 1999 ในปี ค.ศ. 2015 ได้ย้ายจากเลสเตอร์ซิตี ในพรีเมียร์ลีก ไปมิดเดิลส์เบรอ ในลีกแชมเปี้ยนชิพ แบบไม่มีค่าตัว โดยส่วนตัวแล้ว นิวเจนต์ชื่นชอบทีมเอฟเวอร์ตัน และมีนักฟุตบอลที่ชื่นชอบ คือ ดังคัน เฟอร์กูสัน อดีตกองหน้าของเอฟเวอร์ตันชาวสกอต</doc>
