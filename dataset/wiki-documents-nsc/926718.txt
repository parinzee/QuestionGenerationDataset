<doc id="926718" url="https://th.wikipedia.org/wiki?curid=926718" title="แยกบางกระบือ">แยกบางกระบือ แยกบางกระบือ () ทางแยกหนึ่งในพื้นที่แขวงถนนนครไชยศรี เขตดุสิต กรุงเทพมหานคร เป็นสี่แยกที่ตัดกันระหว่างถนนสามเสน, ถนนอำนวยสงคราม และถนนเขียวไข่กา ชื่อ "บางกระบือ" มาจากในอดีต พื้นที่นี้เป็นบริเวณที่ติดริมแม่น้ำเจ้าพระยา เป็นสถานที่ ๆ พักขบวนวัวควายที่ต้อนมาจากภาคอีสาน โดยผ่านมาจากสะพานควายในพื้นที่อำเภอพญาไท และยังใช้เป็นที่ตกลงซื้อขายกันอีกด้วย โดยพื้นที่บางกระบือนี้ในรัชสมัยรัชกาลที่ 5 มีฐานะเป็นตำบลมี 13 หมู่บ้าน ขึ้นกับอำเภอบางซื่อ จังหวัดพระนคร และมีเส้นทางคมนาคมหลัก คือ ทางน้ำโดยคลองบางกระบือ ซึ่งเชื่อมต่อจากแม่น้ำเจ้าพระยา มาบรรจบกับคลองเปรมประชากร บริเวณสะพานวัดบางกระบือ (วัดประชาระบือธรรม) และบริเวณถนนสามเสนริมฝั่งแม่น้ำเจ้าพระยาไปจนถึงแยกเกียกกาย ยังเป็นที่ตั้งของโรงสีจำนวนมากถึง 84 แห่ง มีท่าเรือและอู่เรือ รวมถึงเป็นต้นสายของรถราง และยังเป็นแหล่งชุมนุมของนกนางนวลอพยพที่หนีหนาวมาจากต่างประเทศอีกด้วยสถานที่ใกล้เคียงสถานที่ใกล้เคียง. - โรงเรียนราชินีบน - บริษัท บุญรอดบริวเวอรี จำกัด - ที่ทำการไปรษณีย์บางกระบือ - สยามแม็คโคร สามเสน - ศูนย์การค้าสุพรีมคอมเพล็กซ์ - วัดจันทรสโมสร - โรงเรียนวัดจันทรสโมสร - กรมชลประทาน</doc>
