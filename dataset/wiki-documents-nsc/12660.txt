<doc id="12660" url="https://th.wikipedia.org/wiki?curid=12660" title="ปังย่า">ปังย่า ปังย่า (; ; ) เป็นเกมออนไลน์ ประเภทจำลองการเล่นกีฬากอล์ฟ ออกแบบและพัฒนาโดยบริษัท NtreevSoft และ เอ็นซีซอฟต์ เปิดให้บริการครั้งแรกโดย HanbitSoft ในปี ค.ศ. 2004 ก่อนมีการเปลี่ยนผู้ให้บริการมาเป็น SK Telecom ผู้นำด้านธุรกิจโทรคมนาคมรายใหญ่ของเกาหลี หลังจากที่ NtreevSoft มีปัญหาเรื่องลิขสิทธิ์กับผู้ให้บริการเดิมเมื่อปี ค.ศ. 2009 ก่อนที่ NtreevSoft จะเซ็นสัญญาเข้าเป็นบริษัทลูกของ SK Telecom อย่างเป็นทางการ และได้ Pangya กลับมาเปิดให้บริการตามเดิม รูปแบบการเล่นจะเป็นเกมกอล์ฟ บนคอมพิวเตอร์ผ่านทางอินเทอร์เน็ต รูปแบบของเกมได้รับอิทธิพลมาจากเกม มินนะโนะกอล์ฟ ของญี่ปุ่นจากเครื่องเพลย์สเตชัน เป็นเกมกอล์ฟประเภท 3 จังหวะซึ่งมีต้นแบบมาจาก Nintendo Golf เมื่อปี พ.ศ. 2527 หรือมาริโอกอล์ฟในเวลาต่อมา ปัจจุบันปังย่ามีเซิร์ฟเวอร์เหลือเพียงในไทย โดย บริษัท อินิทรี ดิจิตอล จำกัด (มหาชน) เป็นผู้ให้บริการ ในส่วนของเซิร์ฟเวอร์อื่น ๆ ได้ปิดให้บริการไปหมดแล้ว โดยมีสาเหตุมาจากความไม่ลงรอยของทีมพัฒนาหลังจากที่ Smilegate Megaport เข้าซื้อกิจการส่วนการให้บริการเกมจาก Ntreevsoft ไป โดยทีมงานเกือบทั้งหมดได้ตัดสินใจย้ายงานเข้าไปทำงานใน เอ็นซีซอฟต์ ที่เป็นบริษัทแม่แทน ปังย่าได้มีการพัฒนาสำหรับเครื่องเล่นเกม นินเทนโด วี ในชื่อ ซูเปอร์สวิงกอล์ฟ และ จัดทำโดย NtreevSoft และ เทคโม ออกวางจำหน่ายในญี่ปุ่นวันที่ 2 ธันวาคม 2008 และรวมไปถึง ในเครื่อง เพลย์สเตชันพอร์เทเบิล ในชื่อ ปังย่า พอร์เทเบิล โดย Ntreevsoft จำหน่ายเวอร์ชันเกาหลีเมื่อวันที่ 24 ธันวาคม 2008 และเวอร์ชันญี่ปุ่นวันที่ 16 เมษายน 2009เนื้อเรื่องของเกม เนื้อเรื่องของเกม. นานมาแล้วก่อนเกมปังย่าจะอุบัติขึ้น ได้มีมหันตภัยทำลายความสงบสุขเกาะปังย่า กองทัพปีศาจได้แผ่ม่านพลังอันชั่วร้ายครอบคลุมไปทั่วปังย่า ม่านพลังนี้ดูดพลังชีวิตของปังย่าไปด้วย ดังนั้นโลกปังย่าจึงอ่อนแอลงเรื่อยๆ ทุกวัน ต้นไม้ล้มตาย ลมไร้เรี่ยวแรง โลกไร้ซึ่งสีเขียว ผู้คนขาดรอยยิ้ม ชาวปังย่าต่างคิดหาวิธีที่จะปกป้องเกาะปังย่านี้ไว้ จากการระดมความคิดหลายต่อหลายครั้ง ในที่สุดชาวปังย่า จึงได้ค้นพบวิธีลบล้างพลังแห่งปีศาจนี้ พวเขาได้สร้างคริสตัลแห่งเวทมนตร์ขึ้น ประกอบไปด้วยพลังแหล่งธรรมชาติ ขนานนามว่า "บอลมหัศจรรย์ Aztec" หากว่าบอล Aztec นี้ได้เข้าไปภายในม่านพลังของธรรมชาติแล้ว พลังปีศาจจะถูกลบล้างให้หมดสิ้นไปและธรรมชาติก็จะได้รับการฟื้นฟูขึ้นอีกครั้ง แต่อย่างไรก็ตามหลังจากที่บอล Aztec ได้อุบัติขึ้นมาแล้ว คนธรรมดาไม่สามารถสัมผัสมันได้เพราะหากสัมผัสเมื่อใด พลังแห่งธรรมชาตินั้นจะสลายไปจากบอล Aztec ทันที ดังนั้นชาว ปังย่า จึงได้คิดค้น "ไม้เท้ากายสิทธิ์ Air Knight" ขึ้น พวกเขาใช้ไม้เท้ากายสิทธิ์นี้ตีลูกบอลด้วยพลังลมแห่งอัศวิน แต่อย่างไรก็ตาม ทุกครั้งที่มีการตีเกิดขึ้นพลังของบอล Aztec ก็จะลดลงด้วย นี่จึงเป็นเหตุผลนึงที่จำเป็นจะต้องตีให้น้อยครั้งที่สุดเท่าที่จะทำได้การเล่น การเล่น. ระบบการเล่นของเกมปังย่าถูกออกแบบมาให้คล้ายกับเกมกอล์ฟหลายๆเกม โดยความแรงและความแม่นยำในการตีกำหนดโดยเกจที่อยู่ด้านล่างของจอ โดยใช้การกดสามครั้ง ครั้งแรกเพื่อเริ่มตี ครั้งที่สองเพื่อกำหนดพลัง และครั้งที่สามเพื่อกำหนดความแม่นยำ โดยสามารถใช้ได้ทั้งเมาส์หรือเคาะสเปซบาร์บนคีย์บอร์ดค่าเงินในเกม ค่าเงินในเกม. ค่าเงินหลักในเกมปังย่าคือ "ปัง" โดยปกติจะได้มาจากการตีจบหลุมที่พาร์หรือต่ำกว่า การตีช็อตที่ยากหรือการตีลงหลุมจากระยะไกล เงินปังสามารถใช้ในการซื้อของต่างๆในเกม พัฒนาอุปกรณ์และความสามารถของตัวละคร และค่าเงินคุกกี้ ซึ่งผู้เล่นสามารถซื้อของในเกมได้ด้วยเงินจริง อุปกรณ์ที่ใช้คุกกี้ซื้อจะมีความได้เปรียบอุปกรณ์ที่ใช้ปังซื้อเล็กน้อย ในประเทศไทยสามารถซื้อบัตรเติมเงินได้ที่ร้านซี-พลัส แฟมิลี่มาร์ท ซีเอ็ด บุ๊คเซ็นเตอร์ ฯลฯ (ซึ่งในปัจจุบันที่ 7-11 ต้องเติมเพื่อซื้อออนไลน์เท่านั้นเช่น RTB, MOL, Zest)โหมดในการเล่นโหมดในการเล่น. - Versus Mode (VS MODE) - ในโหมดนี้ ผู้เล่นผู้เล่นและคนอื่นจะแข่งขันในระบบ turn by turn ตั้งแต่ 2-4 คน และเลือกเล่น 3,6, 9 หรือ 18 หลุมต่อการแข่งขัน ชัยชนะจะกำหนดจากคะแนน ในกรณีที่ผู้เล่นมีคะแนนเท่ากันจะวัดจากเงินผู้ที่ผู้เล่นได้จากการแข่งขัน- Stroke Play : เป็นการแข่งขันรูปแบบหนึ่งของ VS Mode นับจากคะแนนการตีสะสมและจำนวนเงินที่ได้รับ - Match Play : แตกต่างจากโหมดแรกโดยกำหนดผู้ชนะเป็นหลุมๆไป ใครตีลงหลุมน้อยครั้งกว่าก็ชนะไป โดยจะแบ่งเป็น 2 ทีมคือทีมสีแดง และสีฟ้า หากชนะมากกว่า 2 ใน 3 ของเกม เกมจะจบลงทันที หากมีผู้เล่นในทีมออกจากเกม จะถือว่าแพ้ทันที - Tournament Mode - โหมดแข่งขันโดยมีผู้เล่นตั้งแต่ 4-30 คน แข่งขันโดยเวลากลาง ไม่มีระยะเวลาในการตีต่อเทิร์น แต่เป็นการจัดอันดับแทน หากไม่สามารถเล่นได้ครบก่อนที่เวลากลางจะหมด จำนวนหลุมที่เหลือ (รวมถึงที่กำลังตีอยู่) จะถือว่ายอมแพ้ (Give Up) โดยปริยาย- Regular Tournament mode : เป็นโหมดการจัดอันดับโดยถือผู้ที่ตีรวมได้ดีที่สุดเป็นผู้ชนะ นอกจากนี้ยังมีรางวัลพิเศษจากรางวัลพิเศษต่างๆ รวมถึงได้รับถ้วยรางวัลด้วย (สำหรับผู้เล่นที่ทำคะแนนดีที่สุด 1-6 อันดับแรกขึ้นอยู่กับจำนวนของผู้เล่นที่เข้าร่วมการแข่งขัน) - Team Tournament : ต้องการผู้เล่นอย่างน้อย 12 คน คล้ายกับโหมด Match Play ของ VS Mode แต่การตัดสินจะนับจากคผลรวมคะแนนการตีของผู้เล่นในทีม - Guild Tourney : เป็นโหมดการแข่งขันระหว่างคลับหนึ่งกับอีกคลับหนึ่ง การแข่งขันเหมือนกับโหมด Team Tournament - Hole in One Mode - โหมดการแข่งขันแบบพิเศษสำหรับผู้เล่น โดยเล่นตั้งแต่ 10-100 คน โดยห้องจะเปิดขึ้นมาเองในช่วงเวลาที่มีกิจกรรม และห้องจะเริ่มเองโดยอัตโนมัติเมื่อถึงเวลา เป็นการตีในสนามพิเศษ Grand Zodiac โดยผู้เล่นแต่ละคนจะถูกกำหนดตำแหน่ง Tee ที่มีความสูง และระยะที่ต่างกัน แต่มีเป้าหมายเดียวกันคือทำ Hole in One ให้ได้มากครั้งที่สุด สถิติ Hole in One จากโหมดนี้จะไม่ถูกนับเข้าสถิติปกติ ผู้เล่นจะได้ Power Gauge ครบตั้งแต่เริ่ม สามารถใช้ไอเทม Time Booster, Air Note และ Auto Caliper ได้ไม่จำกัด และลูกกอล์ฟจะถูกหัก 1 ลูก จากการตีปกติทุกๆ 4 ครั้ง หรือเมื่อทำ Hole in One ได้ - Battle Mode - โหมดการแข่งขันรูปแบบหนึ่งของปังย่า ที่จะต้องใช้การเดิมพันเข้าแลก- Pang Battle : เป็นการแข่งขันโดยเดิมพันด้วยเงินปัง ผู้ที่ชนะของหลุมนั้นจะได้เงินปังของคู่ต่อสู้ หากเสมอกันจะทบเงินไปยังหลุมถัดไป หากเล่นจนจบการแข่งขันแล้วยังเสมอกัน จะวัดจากการระยะชิพ-อินที่ใกล้หลุมที่สุดแต่ไม่ลงหลุม และระยะเวลาในการคำนวณการตี (หากระยะที่เหลือยังเท่ากันอีก) - Approach Mode : เล่นตั้งแต่ 4 - 30 คน เป็นการแข่งขันตีให้ใกล้หลุม และตีให้เร็วที่สุด - Special Shuffle Course Mode - เป็นโหมดที่ถูกเพิ่มขึ้นในช่วง Pangya Season 4.5 Delight โดยเล่นสลับหลุมสลับสนามทั้งหมด 17 หลุม และหลุมที่ 18 จะเป็นหลุมพิเศษที่มีเงินรางวัลสูงกว่าหลุมอื่นๆ - Ghost Mode - เป็นโหมดที่เล่นกับบันทึกของมูลของผู้เล่นคนอื่น หรือของตัวเอง อัตราการยอมแพ้หรือลูกกอล์ฟจะไม่ถูกนับในโหมดนี้ แต่ไอเทม time boosters และไอเทมอื่นๆ จะถูกนับใช้และลดลงในโหมดนี้เหมือนปกติ โหมดนี้จะทำการสร้างตัวเองหลังจากที่ผู้เล่นได้เล่นครบทั้ง 18 หลุม (เล่นภายในครั้งเดียว) แล้ว - Shortgame Mode - โหมดนี้เริ่มตีในShot2เลย มีให้เล่นในโหมดTournamentเท่านั้น และปังจะได้แค่ 1 ใน 3 ของปังที่ได้ - Single Mode - โหมดสำหรับผู้เล่นคนเดียว การเข้าเล่นในโหมดนี้ผู้เล่นจะได้รับเงินปัง 1 ใน 3 จากที่เก็บได้ทั้งหมด โดยที่ไอเทมต่างๆ จะถูกหักตามปกติ โดยมีการแบ่งโหมดย่อยดังต่อไปนี้- Single Full Course : เล่นคนเดียวทั้งสนาม โดยกำหนดเวลาและกติกาการเล่นได้เหมือน Tournament Mode - Single 1-Hole Course : เล่นเพียงคนเดียว และเล่นเพียง 1 หลุมทั้ง 18 หลุม - Chip-in Course : เล่นคนเดียวในสนาม Grand Zodiac (Hole in One Mode) โดยโหมดนี้กติกาเหมือน Hole in One Mode แต่สามารถเลือกความกว้างของหลุมได้ 9 ระดับ และกำหนดแรงลมได้ตั้งแต่ต้น มีเวลาในการเล่นต่อรอบเพียง 10 นาทีเท่านั้น และโหมดนี้ไอเทม Time Booster, Air Note และ Auto Caliper สามารถใช้งานได้ไม่จำกัด - Player Squares - หรือที่รู้จักกันในโหมด Chat Room เป็นโหมดห้องสนทนาในสนามที่ผู้สร้างได้สร้างขึ้น สามารถเลือกสนาม และหลุมที่ต้องการเปิดห้องสนทนาได้ รองรับผู้เล่นต่อห้องสูงสุด 30 คน โดยสามารถซื้อ-ขายไอเทมต่างๆได้ในห้องนี้ด้วยเงินปัง - Grand Prix - โหมดแข่งขันสำหรับผู้เล่นตั้งแต่ 1-30 คน ห้องที่จะใช้แข่งขันในโหมดนี้ ระบบจะกำหนดขึ้นมาให้ทั้งหมด โดยผู้เล่นไม่สามารถเปลี่ยนข้อมูลของห้องแข่งขันได้ทั้งสิ้น อีกทั้งข้อมูลห้องและการแข่งขัน จะเหมือนกันในทุกเซิร์ฟเวอร์ และจะมีการเปลี่ยนแปลงข้อมูลการแข่งขันใหญ่ทุกๆ สามเดือน การจะเล่นในโหมดนี้ผู้เล่นต้องมีไอเทม Grand Prix Ticket ติดตัวอยู่ก่อนเข้าแข่งขัน (ถ้าไม่มีสามารถหาได้จากการเล่นเกมปกติ) เมื่อเข้ามาที่ล็อบบี้แล้ว ห้องที่เปิดอยู่จะขึ้นมาให้เลือกเป็นลำดับแรก ถ้าสนใจก็สามารถกดเข้าร่วมเล่นได้ทันที ผู้เล่นสามารถเลือกระดับความยากได้จากด้านบน หรือจะเข้าร่วมห้องกิจกรรมเพื่อทำกิจกรรมแทนได้ แต่ละห้องจะมีเวลากำหนดตายตัว คือห้องจะเปิดก่อนเวลาเริ่ม 10 นาที และจะรันเกมทันทีเมื่อถึงเวลา (ยึดของเซิร์ฟเวอร์) โดยถ้าเมื่อถึงเวลาเล่นแล้วผู้เล่นยังไม่ครบ 30 คน ระบบจะเติมผู้เล่นอัตโนมัติเข้าไปให้จนครบ 30 คน กติกาการแข่งขันจะเหมือนกับ Tournament Mode แต่มีเวลากำหนดในการตีต่อหลุมที่ 2 นาที โดยภายใน 2 นาทีถ้าตีเสร็จก่อนก็จะถูกส่งเข้าห้องรอเพื่อรอให้ผู้เล่นทั้งหมดตีเสร็จ (ตัวผู้เล่นอัตโนมัติจะตีเสร็จทั้งหมดเองถ้าผู้เล่นจริงตีเสร็จทั้งหมด) แต่ถ้าหากตีไม่เสร็จผู้เล่นก็จะถูกปรับแพ้ในหลุมนั้นๆ และจะเสียคะแนน 5 คะแนนทันที หลักในการชนะยึดกติกาเดิมของปังย่า คือผู้เล่นที่มีคะแนนดีที่สุดจะชนะไป และสามอันดับแรกจะได้ของรางวัลพิเศษท้ายเกมด้วยไม้กอล์ฟ ไม้กอล์ฟ. ผู้เล่นจะได้รับไม้กอล์ฟ Air Knight มาใช้เริ่มต้นก่อนเริ่มแรกและสามารถซื้อไม้กอล์ฟอื่นๆได้ หากมีจำนวนเงินในเกมพอ โดยมีทั้งใช้เงินปัง และเงินคุกกี้ (สำหรับเซิพเวอร์โกลบอลใช้ พ้อย) ในการซื้อไม้กอล์ฟนั้นๆ ไม้กอล์ฟสามารถอัพเกรดค่าสถานะต่างๆ เพื่อให้สามารถควบคุม และตีได้ในระยะทางที่ไกลขึ้นท่าตี ท่าตี. ภายในการแข่งขัน ผู้เล่นสามารถใช้ท่าตีพิเศษได้ จากการกดลูกศรเพื่อให้ตีได้ในระยะทางที่ไกลขึ้น หรือควบคุมได้ดีขึ้น หากผู้เล่นกดความแม่นยำสมบูรณ์แบบ ช็อตนั้นเรียกว่า "ปังย่า" หากพลาด ก็จะตีได้ระยะที่สั้นลง หรือทิศทางที่ผิดไปทางซ้ายหรือขวา (ฮุคหรือสไลซ์) ท่าพิเศษต่างๆมีดังต่อไปนี้- Power Spin : เป็นเทคนิคที่ใช้ในการเพิ่มระยะของการตี หรือจำกัดการไหลของลูกได้ - Curve : เป็นเทคนิคที่ตีโค้ง มักใช้ในการตีเพื่อหลบสิ่งกีดขวาง - ท่าตีเทคนิคพิเศษ (gauge) - ไม่ใช่ค่าสถานะหลัก แต่เป็นการทำให้สามารถตีท่าพิเศษต่างๆและเพิ่มระยะการตี สามารถใช้ได้เมื่อปังย่าเกจเต็ม - ใช้ 1 เกจ กด Alt จะทำให้สามารถเพิ่มระยะการตีได้ 10 หลา - ใช้ 2 เกจ กด Alt ติดต่อกัน 2 ครั้ง ทำให้เพิ่มระยะการตีได้ 20 หลา (ยกเว้นใช้ไอเทมพิเศษหรือการ์ดเพิ่มค่าสถานะ) มีท่าต่อไปนี้- Super Pangya : เป็นท่าตีที่สามารถไปได้ไกลขึ้นมากกว่าการตี "ปังย่า" ธรรมดา 10-30 หลา - Tomahawk : ท่าพิเศษ ที่มีลูกไฟหลังจากการตี และไม่มีการไหลต่อหากกระทบพื้นแล้ว - Cobra : ท่าตีพิเศษ หลังจากตีลูกกอล์ฟจะออกไปในทิศทางระนาบ และลอยขึ้นสู่ฟ้า ก่อนจะกระทบลงมายังพื้นและไหลต่อไป ขึ้นอยู่กับความชันของพื้น - Spike : ท่าตีพิเศษที่นำท่า Cobra มาผสมกับท่า Tomahawk โดยเริ่มแรกจะวิ่งไปขนานกับพื้นก่อนจะลอยขึ้นสู่ท้องฟ้าและตกกระทบสู่พื้นดิน โดยที่ไม่กระดอนต่อหลังจากกระทบลงสู่พื้นค่าสถานะค่าสถานะ. - พลัง (Power) - เพิ่มพลังในการตีสูงสุดหน่วยละ 2 หลา แต่จะทำให้การควบคุม (control) และความแม่นยำ (Impact) ลดลง จะลดลงต่อเมื่อเลเวลไม่ถึง (ในฉบับ PSP Control และ Impact จะไม่ลด เมื่อเพิ่มค่า Power) - การควบคุม (Control) - ความสามารถในการควบคุมในการตี (ทำให้เกจวิ่งช้าลงซึ่งเพิ่มความแม่นยำไปในตัวและเพิ่มความเร็วในกรณีที่ลูกตก Rough หรือ Bunker ซึ่งทำให้มีโอกาสตีพลาดได้มากกว่าลูกที่อยู่บน Fairway หรือ Tee-Off) - ความแม่นยำ (Impact, (การกระทบหน้าไม้)) - ความสามารถในการตีลูกได้อย่างแม่นยำ (ทำให้แถบสีชมพูรอบๆแถบปังย่าใหญ่ขึ้น มีผลให้เวลาตีผิดพลาดวิถีของลูกจะเบี้ยวน้อยลง และทำให้โอกาสการตีไม่โดนน้อยลง - การหมุน (spin) - ความสามารถในการหมุนของลูก (มีผลในการทำ PowerSpin หรือการปั่นลูกให้เคลื่อนไปข้างหน้าหรือหลังเล็กน้อย) - การโค้ง (curve) - ความสามารถในการควบคุมลูกกอล์ฟในการโค้ง (มีผลทำให้ลูกโค้งมากขึ้นและมากขึ้นไปอีกจากการทำ PowerCurve)ตัวละครและแคดดี้ตัวละคร ตัวละครและแคดดี้. ตัวละคร. ตัวละครในปังย่าแบ่งเป็น 2 รูปแบบคือ ตัวละครแบบ Classic มีทั้งหมด 11 ตัว แบ่งเป็นตัวละครชาย 4 ตัว ตัวละครหญิง 7 ตัว และตัวละคร Renovation ปัจจุบันมี 3 ตัว แบ่งเป็น ตัวละครชาย 1 ตัว ตัวละครหญิง 2 ตัว และมีตัวละครเพิ่มเติมในฉบับเครื่องเล่น PSP ตัวละครClassic- นูริ (Nuri , KEN) - ฮานะ (Hana , ERIKA) - อาเธอร์ (Arthur, AZER) - เซซีเลีย (Cesilia) - แม็กซ์ (Max) - คู (Kooh) - อาริน (Arin) - แคซ (Kaz) - ลูเซีย (Lucia) - เนล (Nell) - สปิก้า (Spika) ตัวละครRenovation- นูริ(R) (Nuri(R), KEN(R)) - ฮานะ(R) (Hana(R), Erika(R)) - เซซีเลีย(R) (Cesilia(R)) ตัวละครเสริมบนเครื่องเล่น PSP- ซิเอน (Cien) - โลล่า/โลโล่ (Lola,Lolo) - คูม่า (Quma) - ทิกิ (Tiki) - พิพพิน (Pipin) - คาดี้ (Cadie) - ดาร์คไททั่น (Dark Titan) - ไททั่นบู (Titan Boo) - มินตี้ (Minti) **หมายเหตุ ตัวละครบนแพลทฟอร์ม PSP มีการนำแคดดี้บนแพลทฟอร์ม PC มาเป็นตัวละครเสริม**แคดดี้ แคดดี้. แคดดี้แต่ละตัวจะมีความสามารถเฉพาะซึ่งจะเพิ่มความสามารถให้ผู้เล่น และบางครั้งก็จะให้คำแนะนำ โดยเมื่อผู้เล่นเล่นกับแคดดี้ แคดดี้จะได้รับค่าประสบการณ์มากขึ้น ซึ่งจะทำให้แคดดี้สามารถแสดงสิ่งต่างๆได้มากขึ้น และให้คำแนะนำมากขึ้น แคดดี้มีทั้งที่ซื้อด้วยเงินปังและคุกกี้ แคดดี้ที่ใช้เงินปังซื้อจะต้องจ่ายค่าจ้างเป็นรายเดือนด้วยเงินปัง ในขณะที่แคดดี้ตระกูลน้องถุง น้องถ้วย แคดดี้ที่ใช้คุกกี้ซื้อรวมไปถึงแคดดี้ที่ได้มาโดยกรณีพิเศษ(เช่น ได้มาจากกิจกรรม)จะไม่มีการจ่ายค่าจ้าง ชื่อแคดดี้ในปังย่ามีดังนี้ (ตามชื่อที่ปรากฏในปังย่าเซิร์ฟเวอร์ไทย)- น้องถุง (Bongdari) - น้องถุงดำ (Black Bongdari) - น้องถุงยักษ์ (Big Bongdari) - น้องถุงใส (Trans Bongdari) - น้องถ้วย (Cup) - พิพพิ้น (Pippin) - ดอลฟินี่ (Dophini) - คูม่า (Kuma) - ทิกิ (Tiki) - ไททั่นบู (Titan Boo) - โลโล่ (Lolo) - คาดี้ (Cadie) - มินตี้ (Minty) - วิงเกิ้ลพิพพิ้น (Winkle pippin) - เอลลี่ & โทริ (Ellie & Tory) {Twin Caddie} - เอมิ (AMI) - ชิเอน (Cien) -- เป็นแคดดี้ที่สามารถพูดได้ - คาเรน (Karen) -- มีเฉพาะในเซิฟเวอร์ญี่ปุ่นเท่านั้น และเป็นแคดดี้ที่สามารถพูดได้ระบบช่วยเหลือผู้เล่นในสนามAssist Mode ระบบช่วยเหลือผู้เล่นในสนาม. Assist Mode. เป็นโหมดGuide Line สำหรับผู้เล่นใหม่ เลเวล Rookie F- Beginner A จะไม่มีผลต่อเงินที่เสียไป เลเวล Junior E ขึ้นไปมีผลต่อเงินปังที่ได้สนาม สนาม. สนามกอล์ฟในเกมปังย่า มีการแบ่งระดับเป็นทั้งหมด 5 ระดับ คือระดับ 1-5 ดาว โดยยิ่งมีจำนวนดาวบ่งบอกมากเท่าไร ระดับความยากของสนามก็จะยิ่งยากมากขึ้นเท่านั้น (ใน Season ที่ 1-3 ของเกมปังย่านั้น การแบ่งระดับสนามจะแบ่งทั้งหมด 3 ระดับ คือ 1-3 ดาว) โดยสนามในเกมปังย่า มี ดังนี้Libara Libara. สนามกอล์ฟที่ตั้งอยู่บนชายฝั่งทะเลทางทิศใต้ของเกาะปังย่า ด้วยทัศนียภาพที่สวยงามกับบรรยากาศริมทะเล ฟังเสียงเกลียวคลื่นซัดเข้าสู่ชายหาด และรับไออุ่นจากแสงแดดได้อย่างเต็มที่- สนาม Blue Lagoon - ความยากระดับ 1 ดาว - สนาม Blue Water - ความยากระดับ 3 ดาว - สนาม Blue Moon - ความยากระดับ 3 ดาว - สนาม Silvia Cannon - ความยากระดับ 4 ดาวVentus Ventus. สนามกอล์ฟที่แวดล้อมไปด้วยแมกไม้นานาพันธุ์ ตั้งอยู่บนใจกลางของเกาะปังย่า มีกังหันลมที่ตั้งเรียงรายอยู่มากมาย เพราะกังหันลมถือเป็นแหล่งพลังงานที่สำคัญที่สุดบนพื้นที่แห่งนี้- สนาม Sepia Wind - ความยากระดับ 3 ดาว - สนาม Wind Hill - ความยากระดับ 5 ดาว - สนาม Pink Wind - ความยากระดับ 1 ดาวMaga Valley Maga Valley. สนามกอล์ฟที่เป็นที่ตั้งของโรงเรียนเวทมนตร์ ตั้งอยู่ทางทิศตะวันตกของเกาะปังย่า ตามตำนานของปังย่ากล่าวไว้ว่า เหล่าบรรดาแม่มดทั้งหลายต่างพากันเข้ามาฝึกวิชาเวทมนตร์ที่โรงเรียนแห่งนี้- สนาม Wiz Wiz - ความยากระดับ 4 ดาว - สนาม White Wiz - ความยากระดับ 3 ดาว - สนาม West Wiz - ความยากระดับ 1 ดาว - สนาม Ice Cannon - ความยากระดับ 2 ดาว - สนาม Wiz City - ความยากระดับ 2 ดาว - สนาม Ice Spa - ความยากระดับ 1 ดาว - สนาม Abbot Mine - ความยากระดับ 2 ดาวOriens Oriens. สนามกอล์ฟที่ตั้งอยู่ทางทิศตะวันออก ได้รับการขนานนามว่าเป็นดินแดนที่มีอุณหภูมิสูงตลอดปีของเกาะปังย่า พื้นที่ส่วนใหญ่ถูกปกคลุมไปด้วยผืนทะเลทรายที่กว้างไกล- สนาม Shining Sand - ความยากระดับ 2 ดาว - สนาม Lost Seaway - ความยากระดับ 1 ดาว - สนาม Eastern Valley - ความยากระดับ 2 ดาว - สนาม Mystic Ruins - ความยากระดับ 3 ดาว **มีเฉพาะในเซิฟเวอร์ญี่ปุ่นเท่านั้น**Narakas Narakas. ดินแดนอันลึกลับที่เพิ่งถูกค้นพบได้ไม่นาน ภายในสนามจะพบกับบรรยากาศดินแดนภูเขาไฟอันร้อนระอุ มีลาวาเหลวอันร้อนแรงไหลตามลำธารทอดยาวไป สุดตา และพร้อมที่จะปะทุระเบิดอยู่ตลอดเวลา- สนาม Deep Inferno - ความยากระดับ 5 ดาว - สนาม Ice Inferno - ความยากระดับ 4 ดาวประวัติศาสตร์การเปิดตัวและการพัฒนาของเกมปังย่าประวัติศาสตร์การเปิดตัวและการพัฒนาของเกมปังย่า. - PangYa (เกาหลี, ญี่ปุ่น : 2004, ไทย : 2005) - PangYa Season 2 (2006)- PangYa Season 2.5 (ไทย : 2006) - PangYa Season 3 : Revolution (เกาหลี, ญี่ปุ่น, ไทย : 2007)- Seeyou @Pangya - Season 3 Expansion Pack (ไทย : 2008) - PangYa Season 4 : Delight (เกาหลี, ญี่ปุ่น, ไทย : 2008, สหรัฐ: 2009)- PangYa Season 4.5 : Delight (ไทย : 2009, โกลบอลเซิร์ฟเวอร์ : 2010) - PangYa Season 4.9 : Nell (Delight) (ไทย : 2010) - PangYa Open Tournament - มีเฉพาะในประเทศเกาหลีเท่านั้น- Phase 1 (2010) - Phase 2 (2010) - PangYa United - Season 4.9 Expansion Pack (เกาหลี, ญี่ปุ่น, ไทย, โกลบอลเซิร์ฟเวอร์ : ปลายเมษายน 2011) - PangYa Season 5 : Pangya Tomahawk (เกาหลีและญี่ปุ่น : พฤษภาคม 2012, ไทยและโกลบอลเซิร์ฟเวอร์ : มิถุนายน 2012) - PangYa Season 6 : Pangya Challenges (เกาหลีและญี่ปุ่น: ธันวาคม 2012, ไทย: มกราคม 2013, โกลบอลเซิร์ฟเวอร์: มกราคม 2013)- Pangya New Season : Abbot Mine (ไทย: สิงหาคม 2013) - PangYa Season 7 : Pangya Grand Prix (เกาหลี: กุมภาพันธ์ 2014, ญี่ปุ่นและไทย: มีนาคม 2014, โกลบอลเซิร์ฟเวอร์: เมษายน 2014) - PangYa Season 8- Pangya Natural Wind (เกาหลี: สิงหาคม 2014) - Fresh Up! Pangya (ญี่ปุ่น: กันยายน 2014, โกลบอลเซิร์ฟเวอร์: กันยายน 2014, ไทย: ตุลาคม 2014)ปังย่าพอร์เทเบิล ปังย่าพอร์เทเบิล. ปังย่าพอร์เทเบิล หรือ ปังย่า: แฟนตาซี กอล์ฟ เป็นเกมสำหรับเครื่องเพลย์สเตชันพอร์เทเบิล โดยเปลี่ยนจากเกมออนไลน์ให้เป็นเกมผู้เล่นเดี่ยวแทนและมีระบบหลายผู้เล่นแทนระบบออนไลน์ มีการเพิ่มเนื้อเรื่องและตัดระบบบางส่วนของภาคออนไลน์ออกไป มีการเพิ่มตัวละครใหม่และแคดดี้ทั้งหมดในเกม (ยกเว้นบงดาริและดอลฟินิ) สามารถนำมาใช้เป็นตัวละครปกติได้</doc>
