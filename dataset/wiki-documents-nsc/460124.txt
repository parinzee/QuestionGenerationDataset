<doc id="460124" url="https://th.wikipedia.org/wiki?curid=460124" title="พิรุณ อินทราวุธ">พิรุณ อินทราวุธ นายพิรุณ อินทราวุธ เป็นอดีตสมาชิกสภาผู้แทนราษฎรจังหวัดเชียงใหม่ 1 สมัย จากการเลือกตั้ง พ.ศ. 2495 เป็นอดีตนายกเทศมนตรีนครเชียงใหม่ และอดีตบรรณาธิการหนังสือพิมพ์เสียงเชียงใหม่ประวัติ ประวัติ. พิรุณ อินทราวุธ เกิดที่จังหวัดเชียงใหม่ ในตระกูล “อินทราวุธ” ซึ่งเป็นตระกูลใหญ่และตระกูลเก่าแก่ของเชียงใหม่ บิดาชื่อนายคำอ้าย มารดาชื่อนางอุสา อินทราวุธ มีพี่น้องรวม 11 คน จบการศึกษาด้านกฎหมายจากมหาวิทยาลัยวิชาธรรมศาสตร์และการเมือง นายพิรุณ สมรสกับเจ้าดวงเดือน ณ เชียงใหม่ ธิดาของเจ้าราชภาคินัย (เมืองชื่น ณ เชียงใหม่) อดีตผู้พิพากษาเชียงใหม่ มีบุตรธิดารวม 4 คน คือ1. นางภาคินี ณ เชียงใหม่ 2. นายภาคินัย ณ เชียงใหม่ 3. นางเดือนเพ็ญ ภวัครานนท์ 4. นางพวงเดือน ยนตรรักษ์ นายพิรุณ เสียชีวิตเมื่อปี พ.ศ. 2527การทำงาน การทำงาน. นายพิรุณ ประกอบอาชีพทนายความ และเป็นบรรณาธิการหนังสือพิมพ์เสียงเชียงใหม่ สร้างชื่อเสียงจนเป็นที่รู้จักของคนทั่วไป ได้รับเลือกตั้งเป็นนายกเทศมนตรีนครเชียงใหม่ ตั้งแต่ปี พ.ศ. 2492 ถึงปี พ.ศ. 2494 จึงหันมาลงสมัครสมาชิกสภาผู้แทนราษฎร จังหวัดเชียงใหม่ และได้รับเลือกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 จากนั้นจึงหันกลับมาทำงานการเมืองท้องถิ่นอีกครั้ง และได้รับเลือกตั้งเป็นนายกเทศมนตรีนครเชียงใหม่ ตั้งแต่ปี พ.ศ. 2497 จนถึงปี พ.ศ. 2526</doc>
