<doc id="83124" url="https://th.wikipedia.org/wiki?curid=83124" title="สิทธิชัย ผาบชมภู">สิทธิชัย ผาบชมภู สิทธิชัย ผาบชมภู (เกิด 13 กันยายน พ.ศ. 2529) นักร้องและนักแสดงที่มีชื่อเสียงมาจากรายการทรู อคาเดมี่ แฟนเทเชีย (ในขณะนั้นยังเป็น ยูบีซี อะคาเดมี แฟนเทเชีย) โดยได้รับตำแหน่งรองชนะเลิศอันดับ 2 ของฤดูกาลที่ 3 หลังจากจบรายการทรู อคาเดมี่ แฟนเทเชีย บอยได้เข้าทำงานในวงการบันเทิงหลายด้าน ทางด้านดนตรี ได้ออกอัมบั้มแรกร่วมกับเพื่อนๆ เอเอฟ3 จากนั้นร่วมร้องเพลงกับเพื่อนเอเอฟ1-3 ในอัลบั้มชุดที่ 2 และได้ออกอัลบั้มเดี่ยวของตนเองเป็นอัลบั้มที่ 3 ซึ่งมีเพลงที่บอยแต่งเองรวมอยู่ด้วย นอกจากนั้นบอยยังมีคอนเสิร์ตเดี่ยว คอนเสิร์ตร่วมกับศิลปินอื่น ทั้งคอนเสิร์ตใหญ่ และมินิคอนเสิร์ตมากมาย ด้านการแสดง บอยสร้างชื่อเสียงอย่างมากจากผลงานการแสดงภาพยนตร์เรื่องแรกในชีวิต ตั๊ดสู้ฟุด ซึ่งเป็นภาพยนตร์ที่ทำรายได้ทะลุ 50 ล้านบาท ภายใน 7 วัน และทำรายได้รวมกว่า 70 ล้านบาท นอกจากภาพยนตร์แล้วบอยยังมีผลงานละครโทรทัศน์อีกหลายเรื่อง โดยเรื่อง ผ่าโลกบันเทิง (2551) เป็นละครเย็นที่ครองแชมป์เรตติ้งสูงสุดนานกว่า 4 สัปดาห์ติดต่อกัน ส่วนผลงานที่ออกอากาศอยู่ในปัจจุบันนี้ คือ เรื่อง สัมผัสพิศวง..The Sense นอกจากนี้บอยยังมีผลงานด้านอื่นๆ ทั้งด้านงานโฆษณา ถ่ายแบบ เดินแบบ และกิจกรรมการกุศลเพื่อสังคมประวัติ ประวัติ. สิทธิชัย ผาบชมภู หรือ บอย เกิดเมื่อวันที่ 13 กันยายน พ.ศ. 2529 ที่โรงพยาบาลบำราษฎร์ จังหวัดนนทบุรี แต่ไปเติบโตที่ขอนแก่น โดยเริ่มเรียนอนุบาลถึงประถมศึกษาปีที่ 6 ที่โรงเรียนเทศบาลคุ้มหนองคู มัธยม 1-3 ที่โรงเรียนขอนแก่นวิทยายน และได้เข้าศึกษาสาขาช่างยนต์ที่โรงเรียนเทคนิคขอนแก่น ปีพ.ศ 2549 ได้รับการคัดเลือกเข้าร่วมรายการ ทรู อะคาเดมี แฟนเทเชีย ฤดูกาลที่ 3 บอยอุปสมบทเมื่อวันที่ 16 พฤศจิกายน 2551 ณ วัดวุฒาราม และจำวัด ณ วัดป่าบ้านกอก จังหวัดขอนแก่น ปัจจุบันศึกษาระดับปริญญาตรีคณะรัฐศาสตร์ มหาวิทยาลัยรามคำแหงประวัติครอบครัว ประวัติครอบครัว. ในปัจจุบันนี้แต่งงานแล้วกับสาวสวยชาวสุรินทร์ชื่อฝ้ายมีลูกชายตัวน้อยหน้าตาน่ารักคนนึงชื่อน้องอคินเริ่มต้นกับ ทรู อะคาเดมี แฟนเทเชีย เริ่มต้นกับ ทรู อะคาเดมี แฟนเทเชีย. บอยเข้าร่วมรายการทรู อคาเดมี่ แฟนเทเชีย ซีซั่นที่ 3 ปี พ.ศ. 2549 โดยเข้ารอบ 50 คนจากการออดิชั่นภาคตะวันออกเฉียงเหนือ เข้ารอบสุดท้าย 12 วี (13 คน) ในรหัส V8 และได้รับรางวัลรองชนะเลิศอันดับ 2 บอยได้รับการกล่าวขวัญว่าเป็นผู้ที่มีพัฒนาการมากที่สุดคนหนึ่งในรุ่น โดยในสัปดาห์สุดท้ายโชว์ของบอยได้รับคำชมอย่างล้นหลามทั้งจากผู้ชมและคณาจารย์ และเพลง ล่าฝัน ที่บอยแต่งขณะอยู่ในบ้านอคาเดมี่ได้รับการเรียบเรียงและนำขึ้นมาร้องเป็นโชว์พิเศษบนเวทีโดยเพื่อนๆ ร่วมรุ่นด้วยผลงานภาพยนตร์ ผลงานภาพยนตร์. เศียรสยอง 2557- ศิษย์วัดหน้าตั้ง รุ่น 1 ฮาโคตร 2554 - คนล่าเมฆ ...รับบท... นักบินม้า - 3 กิ๊ก ... จุ๊กกรู ...รับบท... สำราญ - เงา ...รับบท... นัท - 4 สิงห์คอนเฟิร์ม ...รับบท... ชนะ ฉะดะ - ตั๊ดสู้ฟุด ...รับบท... อาเต๋า / อาเทียน ภาพยนตร์เรื่องแรกในชีวิตของบอย ซึ่งบอยต้องรับบทหนักและท้าทาย เพราะต้องแสดงเป็นฝาแฝดต่างขั้ว คนหนึ่งเป็นเจ้าพ่อขาลุย ส่วนอีกคนเป็นกระเทย ซึ่งแตกต่างจากบุคลิกของบอยอย่างมาก คุณจาตุรงค์ พลบูรณ์ ผู้กำกับภาพยนตร์เรื่องนี้ ได้กล่าวถึงบอยว่า "...การหาเจ้าพ่อในเรื่องนี้ยากมาก ผมลองแคสติ้งเองก่อนที่จะมาคุยกับ GTH ประมาณ 30 กว่าคนยังไม่ได้เลย มันยากมาก โจทย์มันต้องทำท่าตุ๊ดให้เหมือน ต้องทำหน้าตลกให้ได้ ต้องหล่อแบบจีน ต้องแข็งแรงและสามารถเล่นคิวบู๊ได้ ต้องทำทะลึ่งตึงตังได้ เพราะเจ้าพ่อที่เป็นพระเอกในเรื่องต้องปกปิดตัวเองกับลูกน้องในแก๊งที่เป็นผู้ชายแมน ๆ ต้องอยู่ในกลุ่มของนักเลง ก็เลยจะต้องทำเป็นโหด แต่จริง ๆ แล้วตัวเองเป็นตุ๊ด ผมใช้เวลาพอสมควร ในที่สุดเราได้บอยมา เขาเป็นได้ทุกอย่างตามที่เราต้องการ เขาต้องฝึกเยอะมากไม่ว่าจะเป็นการฝึกการต่อสู้ในแบบฉบับของมวยนารีที่เป็นวิทยาตุ๊ดหรือความพลิ้วไหวต่าง ๆ ที่ต้องขับเคี่ยวกันพอสมควร เราได้ป้าแจ๋ว ยุทธนา มาช่วยเทรนให้ หลัง ๆ มาผมก็พอใจ บอยทำตามที่บอกได้ทุกอย่างเพราะเขาเป็นเด็กดีที่ตั้งใจทำงานมาก..."ผลงานละครโทรทัศน์ละครโทรทัศน์ซิตคอมผลงานเพลงผลงานเพลง. - อัลบั้มเพลงประกอบละคร "ผ่าโลกบันเทิง" บอยร่วมร้องเพลง "ผ่าโลกบันเทิง" วางจำหน่าย: มกราคม 2552, จัดจำหน่ายโดย บริษัท จ๊ะทิงจา จำกัด , รูปแบบ: ซีดี/วีซีดีคาราโอเกะ- บันทึกการแสดงสด "A-Time AF คนพันธุ์ A : The Reality Concert-Concert" วางจำหน่าย: ธันวาคม 2550, รวมศิลปินเอเอฟ 1-3 และดีเจเอไทม์, ค่าย: GMM Grammy, รูปแบบ: วีซีดี 3 แผ่น/ดีวีดี 1 แผ่น- อัลบั้มเดี่ยว "Behind the Scene" วางจำหน่าย: 24 กรกฎาคม 2550, แนวเพลง: ป๊อป, ค่าย:ทรูแฟนเทเชีย, รูปแบบ: ซีดีและวีซีดีคาราโอเกะ บรรจุรวมในชุด 2 แผ่น- อัลบั้ม "Soul Much In Love" เพลง "สวัสดีความรัก" "Kiss" "ค.ร.ม. (คณะความมั่นคงแห่งรัก)" วางจำหน่าย: 12 มกราคม 2550, รวมศิลปินเอเอฟ 1-2-3, แนวเพลง: ป๊อป/โซล, ค่าย:ทรูแฟนเทเชีย, รูปแบบ: ซีดี/วีซีดีคาราโอเกะ- เพลง "ทำดีให้พ่อดู" ออกอากาศ: 21 พฤศจิกายน 2549, รวมศิลปินเอเอฟ 1-2-3- บันทึกการแสดงสด UBC AF3 School Bus in Concert วางจำหน่าย: พฤศจิกายน 2549, รวมศิลปินเอเอฟ 3, ค่าย:ทรูแฟนเทเชีย, รูปแบบ: วีซีดี 2 แผ่น- อัลบั้ม "School Bus" เพลง "หน้าซื่อ ๆ" วางจำหน่าย: 6 ตุลาคม 2549, รวมศิลปินเอเอฟ 3, แนวเพลง: ป๊อป, ค่าย:ทรูแฟนเทเชีย, รูปแบบ: ซีดี/วีซีดีคาราโอเกะเพลงเพลง. - คนขอนแก่น - รวมศิลปินชาวจังหวัดขอนแก่นผลงานละครเวทีผลงานละครเวที. - น้ำใสใจจริง เดอะ มิวสิกัล ...รับบท... ทัดภูมิ การแสดงเริ่มวันศุกร์ที่ 20 สิงหาคม ถึงวันอาทิตย์ที่ 5 กันยายน 2553 ณ เอ็มเธียเตอร์ ดำเนินงานโดยดรีมบอกซ์ กำกับการแสดง โดย สุวรรณดี จักราวรวุธ- เดอะ เลเจนด์ ออฟ เร่ขายฝัน เฉลียง เดอะ มิวสิกัล ...รับบท... เตือนตะวัน การแสดงเริ่มวันศุกร์ที่ 2 ถึงวันอาทิตย์ที่ 18 ตุลาคม 2552 ณ เอ็มเธียเตอร์ ดำเนินงานโดยบริษัท เวิร์คพอยท์ เอ็นเตอร์เทนเมนท์ จำกัด และ โต๊ะกลม กำกับการแสดง โดย ธีรวัฒน์ อนุวัตรอุดม บอยเป็นดารารับเชิญแสดงสลับรอบกับ วิวิศน์ บวรกีรติขจร ในบทของ เตือนตะวัน พ่อที่ออกไปจับหิ่งห้อยให้ลูกสาวแล้วตกหน้าผาหายตัวไปผลงานมิวสิกวิดีโอผลงานมิวสิกวิดีโอ. - แสดงนำในมิวสิกวิดีโอเพลง คำทำนาย ของวงดนตรี Dr.Fuu (ด็อกเตอร์ ฟู) เผยแพร่ เมษายน 2554ผลงานและกิจกรรมอื่นๆ (บางส่วน)กิจกรรมการกุศล, กิจกรรมเพื่อสังคมผลงานและกิจกรรมอื่นๆ (บางส่วน). กิจกรรมการกุศล, กิจกรรมเพื่อสังคม. - วันที่ 31 มกราคม 2552 : ร้องเพลงในงานทอดผ้าป่าดารา ช่อง3 ณ ร.ร.วัดบ่อน้ำจืด กำแพงแสน จ.นครปฐม - วันที่ 20 ธันวาคม 2551 : "Young MEA Clean & Green Party" ณ พิพิธภัณฑ์เด็ก จตุจักร - วันที่ 7 กันยายน 2551 : ทำบุญร่วมกับแฟนคลับ ที่วัดแก้วฟ้า - วันที่ 29 สิงหาคม 2551 : ขับร้องเพลงหน้าพระที่นั่งพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ประธานงาน "สานสายใยเพื่อผลิตภัณฑ์สายใจไทย" ในเพลง "แสงหนึ่งคือรุ้งงาม" ร่วมกับ นางสาวอนุสรา วันทองทักษ์ ณ ศูนย์การค้าเพนนินซูล่า พลาซ่า - วันที่ 12 สิงหาคม 2551 : ร้องเพลงใน "คอนเสิร์ต คิดถึงแม่ ครั้งที่ 11" - วันที่ 20 สิงหาคม 2551 : ร่วมงาน 7 สีบำเพ็ญประโยชน์ ณ สภาสังคมสงเคราะห์ - วันที่ 30 มีนาคม 2551 : ร่วม "งานกาชาด" ที่ Central World - วันที่ 29 มีนาคม 2551 : ร่วมงานกับ ผบทบ. ในโครงการ "รักษ์โลกร้อน" ณ สวนลุมพินี, เมืองโบราณ และปลูกป่าชายเลน ที่บางปู - วันที่ 17 มีนาคม 2551 : เดินรณรงค์ปิดไฟเพื่อประหยัดพลังงานของ WWF @ ตรอกข้าวสาร - วันที่ 12 พฤศจิกายน 2550 : AFปั่นจักรยานไปบริจาคที่บ้านราชวิถี - วันที่ 11 กันยายน 2550 : ร่วมรับโทรศัพท์รายการการกุศล "สายธารศรัทธา" สถานีกองทัพบกช่อง 5 - วันที่ 3 สิงหาคม 2550 : ร่วมงานและร้องเพลงกับ มิณฑิตา วัฒนกุล ในงาน "โลกสวยด้วยมือเรา" ณ ทรู ทองหล่อ - วันที่ 2 สิงหาคม 2550 : ร่วมงานพิธีรับธงชาติไทยธง 80 พรรษา ธงสัญลักษณ์งานและธงอาสาสมัครพัฒนาประชาธิปไตย (อสพป.) ณ ทำเนียบรัฐบาล - วันที่ 4 มิถุนายน 2550 : ร่วมงานโครงการ "แว่นแก้ว - วันที่ 24 เมษายน 2550 : ร่วมงาน "รวมพลังคน พ.ศ.พอเพียง" ที่สวนลุมพินี - วันที่ 7 มกราคม 2550 : ร่วมกิจกรรมและทำบุญกับแฟนคลับให้เด็กนักเรียนผู้พิการทางสายตา ที่โรงเรียนสอนคนตาบอดกรุงเทพ มูลนิธิช่วยคนตาบอดฯ กรุงเทพฯ - โครงการ ทำดีให้พ่อดู "12V 12 ความดีเพื่อพ่อ" ถวายเป็นพระราชกุศลแด่พระบาทสมเด็จพระเจ้าอยู่หัว ในปีมหามงคล 2550</doc>
