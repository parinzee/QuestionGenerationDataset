<doc id="357084" url="https://th.wikipedia.org/wiki?curid=357084" title="วอยแชค ชแชนสนือ">วอยแชค ชแชนสนือ วอยแชค ตอมัช ชแชนสนือ (; เกิดเมื่อวันที่ 18 เมษายน ค.ศ. 1990 ที่กรุงวอร์ซอ ประเทศโปแลนด์) เป็นนักฟุตบอลชาวโปแลนด์ ปัจจุบันเล่นให้กับยูเวนตุส และทีมชาติโปแลนด์ ในตำแหน่งผู้รักษาประตู ชแชนสนือ สร้างชื่อขึ้นมาจากการเป็นผู้รักษาประตูมือหนึ่งของอาร์เซนอล โดยย้ายมาอยู่กับอาร์เซนนอลตั้งแต่อายุแค่ 16 ปี จนกระทั่งได้รับโอกาสลงสู่สนามครั้งแรกในเดือนกันยายนปี ค.ศ. 2009 จากนั้นได้ผู้รักษาประตูมือหนึ่งในยูฟ่าแชมเปียนส์ลีกรอบ 16 ทีมสุดท้ายพบกับบาร์เซโลนา ในฤดูกาล 2010–11 ซึ่งทำให้ชแชนสนือกลายมาเป็นผู้รักษประตูมือหนึ่งของอาร์เซนอลไปด้วยเลย แต่ในฤดูกาล 2014–15 ชแชนสนือเล่นได้อย่างผิดพลาดหลายครั้ง เป็นผลให้สโมสรต้องแพ้หรือเสียคะแนน อีกทั้งยังมีความประพฤติที่นอกลู่นอกทางคือ ถูกจับได้ว่าแอบสูบบุหรี่ในระหว่างพักครึ่งการแข่งขัน จึงถูกระงับการลงเล่นและถูกปรับเงินเป็นจำนวน 20,000 ปอนด์จากสโมสร และกลายเป็นว่าดาบิด โอสปีนา ผู้รักษาประตูสำรองขึ้นมาทำหน้าที่ผู้รักษาประตูแทนจนจบฤดูกาล และก่อนเปิดฤดูกาล 2015–16 เมื่อแปเตอร์ แช็ค ได้ย้ายเข้ามา ชแชนสนือจึงได้ย้ายไปเล่นให้กับโรมาในเซเรียอา อิตาลี ด้วยการยืมตัวเป็นระยะเวลา 1 ฤดูกาล และก็ได้มีการต่อสัญญายืมตัวไปอีก 1 ฤดูกาล จนกระทั่งหลังจบฤดูกาล 2016–17 ก็ได้ย้ายไปสู่ยูเวนตุสอย่างเป็นทางการ ด้วยค่าตัว 12.2 ล้านยูโร</doc>
