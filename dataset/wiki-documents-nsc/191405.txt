<doc id="191405" url="https://th.wikipedia.org/wiki?curid=191405" title="โรงเรียนแม่สายประสิทธิ์ศาสตร์">โรงเรียนแม่สายประสิทธิ์ศาสตร์ โรงเรียนแม่สายประสิทธิ์ศาสตร์ เป็นโรงเรียนมัธยมศึกษาขนาดใหญ่ของรัฐประจำอำเภอแม่สาย ตั้งอยู่ที่ตำบลเวียงพางคำ อำเภอแม่สาย จังหวัดเชียงราย ถือว่าเป็นโรงเรียนระดับมัธยมศึกษาของรัฐที่อยู่เหนือที่สุดของประเทศไทย ปัจจุบันจัดการศึกษาระดับมัธยมศึกษารูปแบบสหศึกษา เป็นสถานมัธยมศึกษาขนาดใหญ่ และเป็นส่วนราชการในบังคับของสำนักงานเขตพื้นที่การศึกษาเชียงราย เขต 3 สำนักงานคณะกรรมการการศึกษาขั้นพื้นฐาน กระทรวงศึกษาธิการ มีสถานะเป็นนิติบุคคลตามกฎหมายว่าด้วยระเบียบบริหารราชการกระทรวงศึกษาธิการประวัติโรงเรียนแม่สายประสิทธิ์ศาสตร์ ประวัติโรงเรียนแม่สายประสิทธิ์ศาสตร์. เป็นโรงเรียนมัธยมประจำอำเภอแม่สาย จังหวัดเชียงราย สังกัดสำนักงานเขตพื้นที่การศึกษามัธยมศึกษา เขต 36 (เชียงราย – พะเยา) เริ่มเปิดทำการสอน เมื่อวันที่ 19 พฤษภาคม 2512 โดยเริ่มแรกเปิดเป็นสาขาของโรงเรียนแม่จันวิทยาคม อำเภอแม่จัน ทั้งได้ความร่วมมือ ร่วมใจ จากประชาชนในท้องถิ่น โดยการสนับสนุนของ นายบรรจง ชูสกุลชาติ และนายธวัช สมสมาน นายอำเภอแม่สาย (ในขณะนั้น) ได้ชักชวนให้ประชาชนบริจาคเงิน จำนวน 53,198 บาท เพื่อสร้างอาคารเรียนชั่วคราว และจัดหาวัสดุครุภัณฑ์เพื่อใช้ประกอบการเรียนการสอน โดยทางอำเภอแม่สาย ได้อนุญาตให้ใช้ที่ดินอันเป็นกรรมสิทธิ์ของกรมการปกครอง ประมาณ 45 ไร่ ซึ่งได้รับความร่วมมือจากบริษัทหินสยามช่วยปรับปรุงบริเวณให้ ในปีการศึกษา 2513 ทางกรมวิสามัญ (เดิม) ได้แต่งตั้ง นางอุไรวรรณ วรพงษ์ ให้มาดำรงตำแหน่งครูใหญ่ และทางโรงเรียนได้เปิดดำเนินการของตนเองโดยใช้ชื่อว่า “โรงเรียนแม่สายประสิทธิ์ศาสตร์” และเริ่มได้รับการสนับสนุนทางด้านงบประมาณจากกรมสามัญศึกษา โดยก่อสร้างอาคารเรียนแบบ 212 และบ้านพักครู ในปีการศึกษา 2514 โรงเรียนได้รับการพิจารณาให้เข้าอยู่ในโครงการปรับปรุงโรงเรียนมัธยมในชนบท (คม.ช.) รุ่นที่ 8 โดยได้รับความช่วยเหลือจาก กรมสามัญศึกษา และในปีนี้ได้รับงบประมาณ ก่อสร้างโรงฝึกงานอุตสาหกรรมศิลป์ และบ้านพักครูเพิ่มขึ้น ในปีการศึกษา 2517 กรมสามัญศึกษาได้มีคำสั่งยุบโรงเรียนแม่สาย (ประถมปลาย) สังกัดกองการประถมศึกษา มารวมเข้ากับโรงเรียน โดยโอนอัตรากำลังครู – อาจารย์ นักเรียน ภารโรง และอาคารสถานที่ทั้งหมดเป็นของโรงเรียน ทำให้มีอาคาร เรียน จำนวนครู – อาจารย์เพิ่มมากขึ้น สำหรับนักเรียนชั้นประถมปลายที่ยังเหลืออยู่นั้น ได้ใช้ชื่อโรงเรียนบ้านสันโค้งเชียงรายจรูญราษฎร์ และหมดไป ในปีการศึกษา 2518รายนามผู้บริหารโรงเรียนศิษย์เก่าที่มีชื่อเสียง, วงการสื่อสารมวลชนศิษย์เก่าที่มีชื่อเสียง, วงการสื่อสารมวลชน. - ณัฐพล เรละมัน หรือ เนต : ผู้ชนะโครงการ 7 สี ปันรักให้โลก ประธานนักเรียนโรงเรียนแม่สายประสิทธิ์ศาสตร์ ปีการศึกษา 2547- พศิน ศรีธรรม หรือ ต้าร์ : ดารา นักแสดง นักร้องนี้- ณัฐวุฒิ ศรีหมอกหรือ กอล์ฟ สิงห์เหนือ : นักร้องเพลง HipHop- วัชรชัย สัตย์พิทักษ์ หรือ ฟู่ :ดารานักแสดง- นิวัฒน์ ตุ้มพลอย หรือ วัฒน์ : ผู้สื่อข่าว นสพ.สื่อสมุทรอาชญากรรม ประจำจังหวัดเชียงราย- กันธุรักษ์ โนบาง : นักดนตรี, นักแต่งเพลง GMM Grammy- กฤษฎา บุญมา หรือ ปอนด์ : นักดนตรี, อาจารย์- สุทัศน์ รินนารักษ์ หรือ มาร์ค : นักดนตรี, อาจารย์- สง่า รินนารักษ์ หรือ แม็ก : นักดนตรี- สมพร จอมวงศ์ หรือ ต้น : นักดนตรี- พิทักษ์ โค้ววันชัย : โปรดิวเซอร์รายการโทรทัศน์, ครีเอทีฟบริษัทโฆษณา, RS Promotion- สุนันทา เดวา หรือ เอมมี่ : เน็ตไอดอล Facebook และ Dekdee - สายธาร นิยมการณ์ หรือ ต่าย :นักแสดง</doc>
