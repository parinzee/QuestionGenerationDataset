<doc id="310750" url="https://th.wikipedia.org/wiki?curid=310750" title="สามารถ ศรินทุ">สามารถ ศรินทุ สามารถ ศรินทุ (; ) เป็นนักมวยไทยจากการ์ตูนเรื่องคุณชายพันธุ์โชะ โคฮินาตะ มิโนรุ ซึ่งเป็นนักมวยไทยที่มีฝีมือร้ายกาจของเรื่อง โดยเขาได้กล่าวว่ามีครูมวยชาวไทยชื่อ ธนากร อมรัตน์ เพียงคนเดียวที่ให้วิชาแก่เขา ในขณะที่ครูธนากรเองทราบดีว่านั่นเป็นเพียงแค่คำถ่อมตัว เพราะสามารถเรียนรู้ได้ด้วยตนเอง และเริ่มมีบทบาทสำคัญในหนังสือการ์ตูนตั้งแต่เล่มที่ 27ประวัติ ประวัติ. สามารถ ศรินทุ เคยเป็นแชมป์มวยตั้งแต่อายุ 16 ปี จากสนามมวยราชดำเนิน ซึ่งเป็นนักมวยไทยผู้ทำสถิติไม่เคยแพ้ใครตลอดช่วงการแข่งขัน 20 นัดที่ผ่านมา ครั้งหนึ่งเขาเคยสู้กับซาโตรุ ซึ่งเป็นพี่ชายของอิบูกิ (ผู้ใช้วิชาคิกบ็อกซิงในการต่อสู้) มาแล้วครั้งหนึ่ง จากเหตุการณ์การต่อสู้ในครั้งนั้น สามารถได้ทำให้ซาโตรุเสียชีวิตลงโดยไม่ได้ตั้งใจ ส่งผลให้แฟนสาวของซาโตรุเกิดความเสียใจ รวมไปจนถึงก่อให้เกิดความแค้นแก่อิบูกิผู้เป็นน้องชาย ในขณะที่ตัวสามารถเองก็รู้สึกสะเทือนใจกับเหตุการณ์ที่เกิดขึ้น เขาจึงไม่ต้องการสู้อย่างถึงที่สุดเพื่อเอาชีวิตใครอีกต่อไป ต่อมาสามารถได้เข้าต่อสู้กับ ฮามาดะ คาโอรุ ซึ่งเป็นนักคาราเต้ที่สังเวียนการแข่งขันในโอซาก้า ประเทศญี่ปุ่น โดยผู้จัดการแข่งชาวญี่ปุ่นต้องการให้สามารถสู้อย่างเต็มที่เพื่อเอาใจผู้ชม เมื่อเริ่มการแข่งขัน สามารถสู้แค่พอเป็นพิธี และเพราะไม่ต้องการเอาชีวิตใครอีก เขาจึงขอสละสิทธิ์แล้วเดินออกจากเวทีไป ท่ามกลางเสียงโห่ร้องไม่พอใจจากผู้ชม ในขณะที่คาโอรุคิดว่าเป็นการหยามศักดิ์ศรีกัน แต่ถึงกระนั้นคาโอรุก็ประกาศขอถอนตัวจากการเป็นนักคาราเต้เป็นการถาวร ในขณะที่อิบูกิเองก็ยังคงรอวันต่อสู้กับสามารถเพื่อล้างแค้นให้กับพี่ชายของตนต่อไปการออกแบบตัวละคร การออกแบบตัวละคร. สามารถ เป็นชื่อที่ผู้เขียนได้แรงดลบันดาลใจมาจากนักมวยชาวไทยซึ่งมีชื่อว่า สามารถ พยัคฆ์อรุณ ส่วนคำว่า เต๋า ที่เป็นชื่อเล่นนั้น ผู้เขียนได้นำมาจากชื่อเล่นของนักร้องชาวไทยชื่อ สมชาย เข็มกลัดการตอบรับ การตอบรับ. สามารถ ศรินทุ ถือเป็นตัวละครที่ได้รับความนิยมอย่างสูงในประเทศญี่ปุ่น โดยได้รับคะแนนโหวตล่าสุดอยู่ในอันดับต้น ๆ จากตัวละครการ์ตูนที่มีอยู่ทั้งหมดของเรื่องเดียวกันนี้ เดิมที เขาเป็นที่รู้จักสำหรับชาวไทยในชื่อ สามารถ สิรินโต แต่ในคุณชายพันธุ์โชะ โคฮินาตะ มิโนรุ เล่มที่ 46 ฉบับภาษาไทย ทางบรรณาธิการได้ชี้แจงชื่อที่ถูกต้องคือ สามารถ ศรินทุ โดยอิงจากโลโก้ที่ปรากฏบนกางเกงตามต้นฉบับ</doc>
