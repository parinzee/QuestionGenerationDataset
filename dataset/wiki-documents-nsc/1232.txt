<doc id="1232" url="https://th.wikipedia.org/wiki?curid=1232" title="โกวเล้ง">โกวเล้ง โกวเล้ง ( กู่หลง) มีชื่อจริงว่า เอี้ยวฮั้ว แซ่ฮิ้ม (สำเนียงแต้จิ๋ว หากออกเสียงเป็นสำเนียงจีนกลางจะอ่านว่า สยง เย่า หัว - สยงหรือฮิ้มเป็นแซ่ แปลตามตัวอักษรว่าหมี) เกิด เมื่อ พ.ศ. 2480 เสียชีวิต 21 กันยายน พ.ศ. 2528 ที่โรงพยาบาลซันจวิน กรุงไทเป ด้วยโรคตับแข็งเพราะการดื่มสุราหนัก จนมีฉายาว่า "ปีศาจสุรา" รวมอายุ 48 ปี มีภรรยา 3 คน มีบุตร 2 คนการศึกษา การศึกษา. ศึกษาชั้นประถมที่ฮ่องกง จนกระทั่งอายุ 14 ปี จึงไปเรียนต่อที่ไต้หวัน และจบคณะอักษรศาสตร์ แผนกภาษาต่างประเทศ มหาวิทยาลัยต้ากังชีวิตการงาน ชีวิตการงาน. เข้าทำงานแรกเป็นบรรณารักษ์ประจำห้องสมุดของคณะที่ปรึกษาทหารอเมริกันในกรุงไทเป ทำให้มีโอกาสหาความรู้ด้านวรรณกรรมและนวนิยายตะวันตกชีวิตส่วนตัว ชีวิตส่วนตัว. เป็นคนที่คบหาคนทุกระดับ ติดเพื่อน สุรา นารี ทำให้เขาไม่ค่อยมีทรัพย์สินที่มั่นคง ถึงแม้มีรายได้จากการเขียนหนังสือ ก็ใช้สอยจนหมดสิ้นไปกับเรื่องอบายมุขต่างๆผลงานด้านนวนิยายกำลังภายใน ผลงานด้านนวนิยายกำลังภายใน. พ.ศ. 2502 โกวเล้งก็เริ่มเขียนนิยายกำลังภายในเรื่องแรกคือเรื่อง"ชังเกียงซึ้งเกี่ยม" เป็นแนวบู๊ล้างแค้นธรรมดาทำให้ไม่ค่อยประสบความสำเร็จและนิยายส่วนใหญ่ไม่มีการแปลเป็นภาษาไทยซึ่งชังเกียงซึ้งเกี่ยมก็เช่นกันโดยชื่อนวนิยายเรื่องนี้หากแปลเป็นภาษาไทยจะมีชื่อว่า เทพกระบี่โพยม พ.ศ. 2506 เขียนเรื่อง"พิฆาตทรชน" ได้รับการตอบรับจากคอนิยาย ทำให้เขาเริ่มมีชื่อเสียง และเป็นการเริ่มต้นใช้นามปากกา"โกวเล้ง" (มังกรโบราณ) อย่างจริงจัง พ.ศ. 2509 โกวเล้งสร้างแนวการเขียนใหม่ เน้นความรู้สึก ความขัดแย้งทางจิตใจและความคิดของตัวละคร แทรกคติเตือนใจ ปรัชญาชีวิต แบบ"คุณธรรมน้ำมิตร" รวมทั้งการเดินเรื่องแบบบทภาพยนตร์ ซึ่งมีเรื่อง ศึกสายเลือด นักสู้ผู้พิชิต ศึกศรสวาท ธวัชล้ำฟ้า ราชายุทธจักร ช่วงต่อมานับเป็นยุคทองของโกวเล้ง แสดงให้เห็นถึงความเป็นอัจฉริยะ โกวเล้งเขียนเรื่อง เซียวฮื่อยี้ ได้รับความนิยมจนกลายเป็นนักเขียนมือหนึ่งของไต้หวัน ผลงานโดดเด่นที่สุดของเขาคือเรื่อง ฤทธิ์มีดสั้นผลงานที่ได้รับการแปลไทยแล้วผลงานที่ได้รับการแปลไทยแล้ว. - ชุด ชอลิ้วเฮียง- ศึกวังค้างคาว - 蝙蝠传奇 Bian Fu Chuan Ji (Legend of the Bat) - พายุทะเลทราย (จอมโจรจอมใจ) - 大沙漠 Da Sha Mo (Vast Desert) - กลิ่นหอมกลางธารเลือด (จอมโจรจอมใจ) - 血海飘香 Xie Hai Piao Xiang (Fragrance in the Sea of Blood) - ยืมศพคืนวิญญาณ (ใต้เงามัจจุราช) - 鬼恋传奇 Gui Lian Chuan Ji (The Legend of the Ghost Lover) - กล้วยไม้เที่ยงคืน 午夜兰花 Wu Ye Lan Hua (Midnight-Blooming Orchid) - ตำนานกระบี่หยก (ชอลิ้วเฮียง) - 新月传奇 Xin Yue Chuan Ji (Legend of the New Moon) - ดวงชะตาดอกท้อ (ราศีดอกท้อ) 桃花传奇 Tao Hua Chuan Ji (Legend of the Peach Blossom) - ศึกวังน้ำทิพย์ - 画眉鸟 Hua Mei Niao (The Thrush)- ชุด ฤทธิ์มีดสั้น- เซียวลี้ปวยตอ 小李飞刀 (ฤทธิ์มีดสั้น) - 多情剑客无情剑 Duo Qing Jian Ke Wu Qing Jian (Sentimental Swordsman, Ruthless Sword) - เหยี่ยวทมิฬ (เหยี่ยวเดือนเก้า) - 九月鹰飞 Jiu Yue Ying Fei (Flying Eagle in September) - จอมเสเพลชายแดน (ดาบจอมภพ) - 邊城浪子 The Bordertown Prodigal - ขอบฟ้า จันทรา ดาบ (จอมดาบหิมะแดง) - 天涯明月刀 Tian Ya Ming Yue Dao (Midnight, Bright Moon, Saber) - มีดบินกรีดฟ้า - 飞刀，又见飞刀 Fei Dao, You Jian Fei Dao (Flying Dagger, Flying Dagger appears again)- ชุด หงส์ผงาดฟ้า- หงส์ผงาดฟ้า - 陆小凤传奇 Lu Xiao Feng Chuan Ji (The Legend of Lu Xiao Feng) - จอมโจรปักดอกไม้ - 绣花大盗 Xiu Hua Da Dao (Embroidery Bandit) - สองนักสู้ผู้ยิ่งใหญ่ - 决战前后 Jue Zhan Qian Hou (Before and After the Duel) - บ่อนพนันเบ็ดเงิน - 银钩赌坊 Yin Gou Du Fang (The Silver Hook Gambling House) - หมู่ตึกภูตพราย - 幽灵山庄 You Ling Shan Zhuang (Ghostly Mountain Cottage) - เกาะมหาภัย - 凤舞九天 Feng Wu Jiu Tian (The Phoenix Dances in Nine Heavens) - กระบี่พิโรธ - 剑神一笑 Jian Shen Yi Xiao (Laughter of the Sword God)- ชุด อาวุธของโกวเล้ง- กระบี่อมตะ - 长生剑 Chang Sheng Jian (Immortal Sword) - เดชขนนกยูง - 孔雀翎 Kong Que Ling (Peacock Tail Feathers) - ดาบมรกต - 碧玉刀 Bi Yu Dao (Jasper Saber) - แค้นสั่งฟ้า - 多情环 Duo Qing Huan (Passionate Ring) - ตะขอจำพราก - 离别钩 Li Bie Gou (Hook of Departure) - ทวนทมิฬ - 霸王枪 Ba Wang Qiang (The Overlord's Spear) - ยอดมือปราบ - 七杀手 Qi Sha Shou (Seven Assassins)- ชุด บุตรที่สิบเอ็ด(จับอิดนึ้ง)- เซียวจับอิดนึ้ง - 萧十一郎 Xiao Shi Yi Lang (The Eleventh Son) - ยอดขุนโจร - 火併蕭十一郎 Huo Pin Xiao Shi Yi Lang (Engulfing the Eleventh Son)- ชุด หกเรื่องสยองขวัญ- นกแก้วสยองขวัญ (วิหคโลหิต) - 血鹦鹉 Xie Ying Wu (Blood Parrot) (หมายเหตุ = เรื่องหลังในชุดนี้เป็นการร่วมแต่งกับบุคคลอื่นของโกวเล้งเอง)- นิยายเรื่องเดียว- ผู้ยิ่งใหญ่ - 大人物 Da Ren Wu (The Prominent Figure) - ล่าสุดขีด - 碧血洗银枪 Bi Xue Xi Yin Qiang (Silver Spear Cleansed in Blood) - ศึกเสือหยกขาว (ยุทธจักรพยัคฆ์คำรณ) - 白玉老虎 Bai Yu Lao Hu (The White Jade Tiger) - วีรบุรุษสำราญ - 歡樂英雄 Huan Le Ying Xiong - ธวัชล้ำฟ้า - 大旗英雄传 Da Qi Ying Xiong Chuan (The Legend of the Hero's Banner) - ดาวตก ผีเสื้อ กระบี่ - 流星.蝴蝶.剑 Liu Xing. Hu Die. Jian (Meteor, Butterfly, Sword) - พยัคฆ์ร้ายบู๊ลิ้ม - 名剑风流 Ming Jian Feng Liu (The Sword and the Exquisiteness) - ศึกทะเลทราย - 大地飞鹰 Da Di Fei Ying (The Flying Eagle of the Land) - ดาวเดี่ยวไม่เดียวดาย - 孤星传 Gu Xing Chuan (Lone Star Chronicles) - วีรบุรุษไร้น้ำตา (ไม่มีน้ำตาวีรบุรุษ) - 英雄无泪 (Ying Xiong Wu Lei) (The Hero With No Tears) - นักสู้ผู้พิชิต - 浣花洗剑录 Huan Hua Xi Jian Lu (Sword Bathed in Flowers/Spirit of the Sword) - ลูกปลาน้อย (เซียวฮือยี้) - 绝代双娇 Jue Dai Shuang Jiao (The Legendary Twins) - กระบี่กระจายหอม - 飘香剑雨 Piao Xiang Jian Yu (Fragrant Sword Rain) - ศึกศรสวาท - 情人箭 Qing Ren Jian (Lover's Arrow) - พญามังกรเจ็ดดาว - 七星龙王 Qi Xing Long Wang (Seven Star Dragon King) - ซาเสี่ยวเอี้ย - 三少爷的剑 San Shao Ye De Jian " (Third Young Master's Sword) ' - ราชายุทธจักร - 武林外史 Wu Lin Wai Shi (Wulin's Side Story) - 44 chapters - เทพบุตรมือสังหาร - 湘妃剑 Xiang Fei Jian Concubine Xiang's Sword - เพลิงอาฆาต - 月异星邪 Yue Yi Xing Xie (Strange Moon, Evil Star)- หมายเหตุ เทียบเคียงข้อมูลจาก วีกีพีเดียภาษาอังกฤษ, ข้อมูลจาก คุณจิวไต้ซือ ห้องนิยายกำลังภายใน พันทิพย์  และข้อมูลจาก กระบี่อมตะ / โกวเล้ง / ว. ณ เมืองลุง / สำนักพิมพ์สร้างสรรค์ / พ.ศ. 2534.คำพูดคำพูด. - ข้าพเจ้าเขียนนิยายกำลังภายในเพื่อหาข้าวกินเท่านั้น - นิยายกำลังภายในก็เป็นรูปแบบหนึ่งของนวนิยาย ที่มันสามารถดำรงอยู่ในปัจจุบัน แน่นอนว่าย่อมต้องมีคุณค่าในการคงอยู่ของมัน</doc>
