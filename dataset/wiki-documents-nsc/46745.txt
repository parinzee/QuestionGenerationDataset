<doc id="46745" url="https://th.wikipedia.org/wiki?curid=46745" title="มาริ ยางูจิ">มาริ ยางูจิ มาริ ยางูจิ (ญี่ปุ่น : 矢口真里/อังกฤษและโรมะจิ : Yaguchi Mari) (เกิดวันพฤหัสบดีที่ 20 มกราคม พ.ศ. 2526) เป็นนักร้องหญิงชาวญี่ปุ่น สังกัดค่ายเฮลโล! โปรเจกต์ เธอคืออดีตสมาชิกของกลุ่มนักร้องหญิงญี่ปุ่น มอร์นิงมูซูเมะ, กลุ่มนักร้องย่อย ทัมโปโปะ (กลุ่มย่อยกลุ่มแรกของมอร์นิงมูซูเมะ), กลุ่มนักร้องย่อย มินิโมนิ รุ่นก่อตั้ง, กลุ่มนักร้องย่อย ซิกซ์, และกลุ่มนักร้อง โรแมนซ์ นอกจากกลุ่มทั้งหมด เธอยังเคยเป็นหัวหน้ากลุ่มของกลุ่มย่อย มอร์นิงมูซูเมะ ซากูระกูมิ (กลุ่มย่อยที่เกิดขึ้นเมื่อมอร์นิงมูซูเมะถูกแยกออกเป็น 2 กลุ่มเพื่อความสะดวกในการตระเวนแสดงคอนเสิร์ตทั่วประเทศญี่ปุ่น) หลังจากที่นัตสึมิ อาเบะได้ ‘สำเร็จการศึกษา’ ออกไปประวัติการทำงาน ประวัติการทำงาน. มาริ ยางูจิ ได้รับเลือกให้เป็นสมาชิกรุ่นที่ 2 ของกลุ่มมอร์นิงมูซูเมะผ่านโครงการ “มอร์นิงมูซูเมะ สึอิกะออดิชัน” ในปี พ.ศ. 2541 โดยบทบาทของมาริในกลุ่มนี้ มักจะไม่โดดเด่นมากนัก แต่สิ่งที่สำคัญมากกว่าจากการที่เธอเข้ามาทำงานในกลุ่มนี้ก็คือ เธอสามารถทำให้ภาพลักษณ์และความก้าวหน้าของตันสังกัดเฮลโล! โปรเจกต์ ดีและเพิ่มมากขึ้น ในช่วงแรกที่มาริเข้ามาอยู่ในกลุ่ม เธอถือได้ว่าเป็นสมาชิกที่ไม่ค่อยเป็นที่รู้จักมากนัก แต่เมื่อเวลาผ่านไปสู่สมัยแห่งรุ่นที่ 4 ของกลุ่ม เธอเริ่มที่จะสร้างจุดเด่นของเธอเองมากขึ้น โดยการไปย้อมสีผมตัวเองให้เป็นสีบลอนด์ และทำตัวกระตือรือร้นมากกว่าเดิม ในเพลงซิงเกิลของมอร์นิงมูซูเมะที่ชื่อ “โคอิโนะ แดนซ์ไซท์” มีเนื้อเพลงอยู่ท่อนหนึ่งที่ยางูจิจะต้องร้องคนเดียวว่า “เซ็กซี่บีม!” โดยท่อนเพลงสั้น ๆ ท่อนนี้เองที่ทำให้เธอมีสัญลักษณ์ใหม่ขึ้นมา โดยคำว่า “เซ็กซี่บีม” หรือ “ลำแสงเซ็กซี่” คำนี้ได้กลายเป็นวลีประจำปากของเธอ และเป็นที่รู้กันในหมู่เพื่อนนักร้องและแฟนเพลงด้วย เมื่อมาถึงปีที่ 7 ของมาริในมอร์นิงมูซูเมะ เธอก็ได้ขอปลดตัวเองออกไปจากกลุ่มอย่างกะทันหัน โดยที่เธอได้ให้เหตุผลของการกระทำครั้งนี้ว่า เธอต้องการจะขยับไปสร้างอาชีพที่มีความเป็น ‘ผู้ใหญ่’ มากขึ้น แต่ก็มีบางคนที่กล่าวว่า ความจริงแล้วเธอต้องออกไปก่อนเพราะมีคนจับได้ว่า เธอกำลังมีความสัมพันธ์กับนักแสดงหนุ่มที่ชื่อ โองูริ ชุง ในขณะที่ตอนนั้นเธอมีอายุเพียง 22 ปี หลังจากที่ยางูจิได้อำลาจากมอร์นิงมูซูเมะไป เธอก็ได้หันไปสร้างงานเพลงเดี่ยว โดยผลงานชิ้นแรกของเธอมีชื่อว่า “นิงิยากะนะฟูยุ” ซึ่งเป็นงานที่ได้กลุ่มนักร้องเด็ก “เบอรรีซ์ โควโบว” มาช่วยร้อง โดยเพลงนี้ยังมีท่อนที่เอาไปเชื่อมต่อกับเพลงซิงเกิลที่ชื่อ “กัก 100 ไคบุงไอชิเตกูดาไซ” ของทางเบอรรีซ์ โควโบว ด้วย ในปัจจุบันนี้ นอกจากงานเพลงแล้ว ยางูจิยังได้ทำงานอื่น ๆ อีก โดยได้เป็นนักแสดงในละครโทรทัศน์ของญี่ปุ่นชื่อ “เกียะรูซ่า” หรือ “เกิร์ลเซอร์เคิล” และเป็นพิธีกรให้แก่รายการโทรทัศน์ที่ชื่อ “ยางูจิฮิโตริ” และในรายการคอนเสิร์ตของเฮลโล! โปรเจกต์ ด้วย ส่วนข่าวคราวความสัมพันธ์กับโองูริ ชุง ก็มีผู้รายงานออกมาว่า ในขณะนี้เธอและเขาได้เลิกลากันไปนานแล้ว เนื่องจากว่าไม่ได้พบหน้ากันเลยตั้งแต่เดือนเมษายน ของปีพ.ศ. 2548 ซึ่งเป็นช่วงที่เกิดเรื่องราวที่ทำให้เธอต้องปลดตัวเอง แต่ก็มีบางคนที่กล่าวว่าพวกเขาเลิกกันเนื่องจากฝ่ายชายหันไปหารักใหม่ของเขาที่ชื่อ มิโฮะ ทานากะ ซึ่งเป็นนางแบบชาวญี่ปุ่น ในวันที่ 25 พฤษภาคม พ.ศ. 2550 จนถึง 6 มิถุนายน ปีเดียวกัน ยางูจิจะได้เล่นละครเวทีเรื่อง "แดมน์แยงกีส์" (ละครเพลงบรอดเวย์ที่โด่งดังมากเรื่องหนึ่งในปีพ.ศ. 2498) โดยการแสดงครั้งนี้จะจัดขึ้นที่โรงละครโตเกียวอาโอยามะ ช่วงฤดูร้อนปีเดียวกัน ยางูจิได้รับเลือกให้เป็นพิธีกรรายการโทรทัศน์ 2 รายการ ได้แก่ "มิดทาวน์ทีวี" (ประจำวันพฤหัสบดี) และ "Ciao TV" โดยในรายการ Ciao TV นั้น เธอได้ทำหน้าที่พิธีกรร่วมกับสมาชิกสังกัดเฮลโล! โปรเจกต์เอกส์ อีก 7 คนกลุ่มนักร้องที่สังกัดกลุ่มนักร้องที่สังกัด. - กลุ่มนักร้องในเฮลโล! โปรเจกต์- มอร์นิงมูซูเมะ (พ.ศ. 2541 – พ.ศ. 2548) - ซิกซ์ (พ.ศ. 2546) - โรแมนซ์ (พ.ศ. 2546) - กลุ่มย่อยในมอร์นิงมูซูเมะ- ทัมโปโปะ (พ.ศ. 2541 – พ.ศ. 2545) - มินิโมนิ (พ.ศ. 2543 – พ.ศ. 2546) - มอร์นิงมูซูเมะ ซากูระกูมิ (พ.ศ. 2546 – พ.ศ. 2547) - เฮลโล! โปรเจกต์ อากางูมิ (พ.ศ. 2548) - กลุ่มนักร้องผสมของเฮลโล! โปรเจกต์- อาโออิโระ 7 (พ.ศ. 2543) - 7นิง มัตสึริ (พ.ศ. 2544) - เซ็กซี่ 8 (พ.ศ. 2545) - 11วอเตอร์ (พ.ศ. 2546) - เอช.พี. ออลสตาร์ส (พ.ศ. 2547)</doc>
