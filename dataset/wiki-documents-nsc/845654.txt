<doc id="845654" url="https://th.wikipedia.org/wiki?curid=845654" title="เตียวเอ๊ก">เตียวเอ๊ก เตียวเอ๊ก ( , ? — ค.ศ. 264) มีชื่อรองว่า ป้อกง เป็นขุนศึกแห่งจ๊กก๊กในช่วงปลายของ ยุคสามก๊ก เตียวเอ๊กเกิดที่ตำบลอู่หยัง เมืองเจียนอุ๋ยเป็นทายาทที่สืบเชื้อสายจาก เตียวเหลียง ที่ปรึกษาคนสำคัญของ จักรพรรดิฮั่นเกา ปฐมจักรพรรดิแห่ง ราชวงศ์ฮั่นตะวันตก มีความสามารถทางทหารได้รับพระราชทานยศเป็น ต้าเจียงจวิน (จอมพล) แรกเริ่มเดิมที เตียวเอ็กรับราชการอยู่กับเล่าเจี้ยงแห่งเอ็กจิ๋วแต่หลังจากเล่าปีเข้ายึดครองเอ็กจิ๋วแล้วเขาก็ได้เข้าร่วมกับเล่าปี่ เขาได้เข้าต่อสู้เพื่อจ๊กก๊กหลายครั้ง เช่นศึกชิงฮันต๋ง ศึกอิเหลง และติดตามขงเบ้งบุกขึ้นปราบวุยก๊กที่ภาคเหนือ เมื่อ ขงเบ้ง อัครมหาเสนาบดีและสมุหนายกแห่งจ๊กก๊กถึงแก่กรรมใน ค.ศ. 234 เตียวเอ๊กได้จับมือกับ เกียงอุย ขุนศึกผู้เป็นมือขวาคนสนิทของขงเบ้งในการปกป้องอาณาจักรจ๊กก๊กจนกระทั่ง จ๊กก๊กล่มสลาย ในเดือนพฤศจิกายน ค.ศ. 263 เตียวเอ๊กและเกียงอุยจึงได้ยอมแพ้ ใน ค.ศ. 264 ทั้งเตียวเอ๊กและเกียงอุยถูกส่งมาปกครอง เสฉวน เพื่อมิให้คนท้องถิ่นกระด้างกระเดื่องพร้อมกับส่ง จงโฮย หนึ่งในแม่ทัพที่พิชิตจ๊กก๊กมากำกับดูแลแต่ทั้งสองยังคงจงรักภักดีต่อจ๊กก๊กจึงพยายามใช้จงโฮยเป็นบันไดในการกอบกู้จ๊กก๊กแต่แผนการรั่วไหลจงโฮยจึงยกกำลังมาปราบสุดท้ายทั้งสามก็ตายในการต่อสู้ทำให้แผนการกอบกู้จ๊กก๊กต้องสิ้นสุดลง</doc>
