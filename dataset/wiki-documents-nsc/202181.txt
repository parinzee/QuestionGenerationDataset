<doc id="202181" url="https://th.wikipedia.org/wiki?curid=202181" title="กูฟ">กูฟ กูฟ (ญี่ปุ่น:グフ ; อังกฤษ:Gouf) เป็นรุ่นของโมบิลสูทซึ่งเป็นมีบทบาทสำคัญในการ์ตูนญี่ปุ่นกันดั้มซีรีส์ โดยปรากฏตัวครั้งแรกในโมบิลสูทกันดั้ม และได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. กูฟเป็นโมบิลสูทของอาณาจักรซีอ้อนในช่วงสงครามหนึ่งปี พัฒนาโดยบริษัทซีโอนิคให้สามารถต่อสู้บนโลกได้อย่างมีประสิทธิภาพมากกว่าซาคุทูว์ภาคพื้นดินโดยนอกจากถอดอุปกรณ์ที่ไม่จำเป็นต่อการสู้รบบนโลกออกไปแล้วยังปรับปรุงโครงสร้างใหม่จนมีน้ำหนักเบาและคล่องตัวยิ่งกว่าซาคุทูว์ภาคพื้นดิน ที่ขาทั้งสองข้างยังติดท่อขับดันไว้เพื่อให้สามารถกระโดดกลางอากาศได้สูงกว่าซาคุทูว์ ลักษณะภายนอกของกูฟจะคล้ายกับซาคุทูว์ แต่ไหล่ทั้งสองข้างจะเป็นหนามแหลมขนาดใหญ่ กูฟทุกเครื่องจะติดเขาเสาอากาศไว้ที่หน้าผากซึ่งซาคุทูว์จะติดเขานี้ไว้กับเครื่องจ่าฝูงเท่านั้น กูฟรุ่นที่เป็นที่รู้จักกันแพร่หลายที่สุดก็คือ MS-07B ซึ่งเป็นโมบิลสูทรุ่นแรกของซีอ้อนที่ติดตั้งอาวุธไว้ในตัว โดยนิ้วทั้งห้าที่มือซ้ายของกูฟเป็นปืนกล 75 มม. และที่แขนขวาติด ฮีทร็อด ซึ่งเป็นแส้โลหะสำหรับใช้ฟาดหรือรัดศัตรูและสามารถปล่อยกระแสไฟฟ้าได้ กูฟยังใช้อาวุธมือถือเป็นดาบความร้อนกับโล่สำหรับป้องกันตัว และสามารถใช้ปืนกลกับบาซูก้าของซาคุทูว์ได้ ในโมบิลสูทกันดั้ม กูฟเครื่องแรกที่ปรากฏเป็นโมบิลสูทประจำตัวของรัมบะ ราล หัวหน้ากองร้อยซึ่งเป็นหนึ่งในเอซของซีอ้อนผู้มีฉายา ดาวยักษ์สีน้ำเงิน ซึ่งในการต่อสู้กับกันดั้มของอามุโร่ เรย์นั้น สมรรถนะของกูฟและฝีมือของรัมบะ ราลก็ทำให้อามุโร่ต้องประสพความพ่ายแพ้มาแล้ว แต่ในที่สุดอามุโร่ก็สามารถทำลายกูฟได้ด้วยพลังที่เหนือกว่าของกันดั้ม ในภายหลัง กูฟได้รับการผลิตจำนวนมากเป็นระยะเวลาสั้นๆก่อนที่ซีอ้อนจะหันไปใช้งานดอมของบริษัทซิมมัดแทนกูฟคัสตอม กูฟคัสตอม. มีอีกชื่อว่า B3กูฟ ปรากฏตัวครั้งแรกในโอวีเอ โมบิลสูทกันดั้ม 08th ทีม ออกแบบโดยฮาจิเมะ คาโทกิ กูฟคัสตอมแก้ไขจุดอ่อนของกูฟที่ใช้อาวุธแบบติดตั้งภายในซึ่งเน้นการต่อสู้ในระยะใกล้เป็นหลักทำให้สามารถปฏิบัติการในภารกิจต่างๆได้จำกัด กูฟคัสตอมจึงเปลี่ยนอาวุธมาใช้อาวุธมือถือมากกว่าเดิมและสามารถต่อสู้ในระยะไกลได้ดีขึ้น มือซ้ายของกูฟคัสตอมเป็นมือจับเหมือนโมบิลสูททั่วๆไปและใช้ปืนกลแก็ตลิ่ง 35 มม.แทนมือปืนกลติดนิ้วของแบบเดิม ฮีทร็อดยังเปลี่ยนจากแบบแส้ไฟฟ้าไปเป็นแบบสายเคเบิลติดตะขอที่มีความยาวมากกว่าเดิม ซึ่งแบบนี้จะไม่สามารถใช้ฟาดหรือรัดศัตรูได้ แต่จะใช้ตะขอที่ส่วนปลายจับศัตรูแล้วใช้ไฟฟ้าโจมตีโดยตรง โล่ของกูฟคัสตอมจะติดปืนกลแก็ตลิ่ง 75 มม.ไว้ซึ่งสามารถปลดทิ้งได้เมื่อยิงจนกระสุนหมดเพื่อไม่ให้เป็นน้ำหนักถ่วง ในโมบิลสูทกันดั้ม 08th ทีม กูฟคัสตอมเป็นโมบิลสูทประจำตัวของโนริส แพคคาร์ดซึ่งใช้ในการต่อสู้จนกระทั่งถูกกันดั้ม Ez8ทำลายรูปแบบอื่นๆYMS-07A กูฟรุ่นต้นแบบ รูปแบบอื่นๆ. YMS-07A กูฟรุ่นต้นแบบ. ปรากฏตัวในดีไซน์ต้นฉบับ โมบิลสูทวาริเอชัน เป็นรุ่นต้นแบบของกูฟที่ยังไม่มีท่อขับดันที่ส่วนขา ออกแบบโดยคุนิโอะ โอคาวาระMS-07A กูฟรุ่นแรก MS-07A กูฟรุ่นแรก. ปรากฏตัวในดีไซน์ต้นฉบับ โมบิลสูทวาริเอชัน เป็นกูฟรุ่นแรกเริ่มผลิต โครงสร้างหลักเป็นแบบเดียวกับ MS-07B แต่ไม่มีฮีทร็อดและมือปืนกลจึงใช้ปืนของซาคุทูว์เป็นอาวุธหลัก ออกแบบโดยคุนิโอะ โอคาวาระMS-07B กูฟเครื่องเฉพาะมา คุเบะ MS-07B กูฟเครื่องเฉพาะมา คุเบะ. ปรากฏตัวในดีไซน์ต้นฉบับ โมบิลสูทวาริเอชัน เป็นกูฟประจำตัวของร้อยเอกมา คุเบะ คุณสมบัติไม่ต่างจากรุ่นปกติ แต่แต่งภายนอกให้ดูคล้ายกับเกราะของอัศวินในยุคกลาง โดยเขาอากาศที่หน้าผากก็ย้ายไปเป็นส่วนปลายแหลมของหมวกด้วย ออกแบบโดยคุนิโอะ โอคาวาระMS-07C-3 กูฟรุ่นติดตั้งอาวุธหนัก MS-07C-3 กูฟรุ่นติดตั้งอาวุธหนัก. ปรากฏตัวในดีไซน์ต้นฉบับ โมบิลสูทวาริเอชัน เป็นกูฟที่ปรับปรุงอาวุธให้เหมาะกับการต่อสู้ในระยะไกลมากขึ้น โดยเปลี่ยนมือทั้งสองข้างเป็นมือปืนกลติดนิ้ว 85 มม.และมีตลับกระสุนที่ใหญ่กว่าเดิมซึ่งกูฟรุ่นติดตั้งอาวุธหนักจะเก็บตลับกระสุนสำรองไว้ที่เอว ที่หน้าผากยังติดปินกล 30 มม.ไว้ป้องกันตัวและเพิ่มท่อขับดันที่ขาเพื่อไม่ให้ความเร็วลดลง กูฟรุ่นติดตั้งอาวุธหนักส่วนใหญ่จะประจำการในทวีปยุโรป ออกแบบโดยคุนิโอะ โอคาวาระMS-07C-5 กูฟรุ่นต้นแบบทดลอง MS-07C-5 กูฟรุ่นต้นแบบทดลอง. ปรากฏตัวในดีไซน์ต้นฉบับ โมบิลสูทวาริเอชัน เป็นกูฟที่บริษัทซิมมัดดัดแปลงเพื่อใช้ทดสอบระบบของ MS-09 ดอมโดยติดท่อขับดันที่ขาเพิ่มและใช้ดาบความร้อนแบบเดียวกับดอม ออกแบบโดยคุนิโอะ โอคาวาระMS-07H กูฟรุ่นทดลองบิน MS-07H กูฟรุ่นทดลองบิน. ปรากฏตัวในดีไซน์ต้นฉบับ โมบิลสูทวาริเอชัน เป็นกูฟที่ได้รับการดัดแปลงเพื่อให้สามารถบินได้ โดยติดแบ็คแพ็คสำหรับควบคุมทิศทางกลางอากาศเข้าไปและติดเครื่องยนต์เจ็ตไว้ที่ขาทั้งสองข้าง มือทั้งสองข้างของรุ่นนี้จะเป็นปืนกลติดนิ้ว 75 มม.และมีตลับกระสุนขนาดใหญ่เหมือนกูฟรุ่นติดอาวุธหนัก กูฟรุ่นทดลองบินเป็นรุ่นที่มีปัญหามากที่สุดและได้รับการแก้ไขจนกระทั่งรุ่น MS-07H-4 ซึ่งใช้เครื่องยนต์แบบใหม่ได้เกิดขัดข้องและระเบิดกลางอากาศขณะทดสอบ ทำให้โครงการนี้ถูกระงับไป แต่กระนั้นในอะนิเมะภาคโมบิลสูทเซต้ากันดั้มก็ยังมี MS-07H ที่ใช้งานโดยสหพันธ์โลกปรากฏตัวในการต่อสู้ที่จาบุโร ออกแบบโดยคุนิโอะ โอคาวาระ และในภาคโมบิลสูทกันดั้ม 08th ทีมก็ยังมี MS-07H8 ซึ่งเป็นรุ่นปรับปรุงที่ใช้รูปแบบของ MS-07B-3 แทนออกมาด้วย ซึ่งรุ่นนี้ออกแบบโดยฮาจิเมะ คาโทกิOMS-07RF RFกูฟ OMS-07RF RFกูฟ. ปรากฏตัวในดีไซน์ต้นฉบับ โมบิลสูทกันดั้ม F90 เป็นโมบิลสูทของกองกำลังโอลด์โมบิลที่ใช้โครงสร้างแบบเดียวกับกูฟแต่ใช้วิทยาการของสมัยใหม่โดยได้รับความช่วยเหลือจากกลุ่มครอสโบนแวนการ์ด อักษร RF ในชื่อมาจากคำว่า ReFined ซึ่งแปลว่าปรับแต่ง ลักษณะภายนอกของ RFกูฟจะคล้ายกับกูฟมาก แต่มีพลังต่อสู้สูงกว่า RGM-89 เจกันของสหพันธ์โลกเสียอีก RFกูฟสามารถใช้งานได้ทั้งบนโลกและในอวกาศและเปลี่ยนดาบความร้อนเป็นบีมซอร์ดและส่วนปลายของฮีทร็อดจะเป็นปล่อยบีมออกมาเพื่อใช้โจมตีศัตรูได้</doc>
