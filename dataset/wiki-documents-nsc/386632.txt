<doc id="386632" url="https://th.wikipedia.org/wiki?curid=386632" title="แอลอัล เที่ยวบินที่ 426">แอลอัล เที่ยวบินที่ 426 แอลอัล เที่ยวบินที่ 426 เป็นเที่ยวบินโดยสารของสายการบินแอล อัล ที่ถูกสลัดอากาศยึด ในวันที่ 23 กรกฎาคม พ.ศ. 2511 โดยแนวร่วมประชาชนเพื่อการปลดปล่อยปาเลสไตน์ จำนวน 3 คนเหตุการณ์ เหตุการณ์. เที่ยวบินที่ 426 มีแผนเดินทางจากท่าอากาศยานลอนดอนฮีทโธรว์ สู่ท่าอากาศยานเลโอนาร์โด ดา วินชี-ฟิอูมิชิโน และเดินทางต่อสู่ท่าอากาศยานนานาชาติเบนกูเรียน แต่ภายหลังได้เปลี่ยนไปลงที่ท่าอากาศยานดาร์ เอล เบดา กรุงแอลเจียร์ ประเทศแอลจีเรีย ซึ่งในขณะนั้นแอลจีเรียและอิสราเอลประกาศสงครามต่อกันอยู่ภายหลังสงครามหกวัน ทางการแอลจีเรียเชื่อว่าอากาศยานของสายการบินแอล อัล ลำนี้เป็นกองกำลังกึ่งทหาร เพราะว่าภายในบรรทุกสินค้าทางทหารของกองทัพอิสราเอล หลังจากลงจอดที่แอลเจียอากาศยานถูกยึดและชาวอิสราเอล 22 คน ได้ถูกคุมขัง 40 วันต่อมา มีการเจรจาตกลงระหว่างอิสราเอลและแอลจีเรียในการปล่อยตัวประกันทั้งหมดแลกกับสลัดอากาศที่ถูกจับกุม</doc>
