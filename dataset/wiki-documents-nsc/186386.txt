<doc id="186386" url="https://th.wikipedia.org/wiki?curid=186386" title="โรงเรียนพระหฤทัยดอนเมือง">โรงเรียนพระหฤทัยดอนเมือง โรงเรียนพระหฤทัยดอนเมือง () (อักษรย่อ: พ.ท.ด., PTD) เป็นโรงเรียนเอกชนในกรุงเทพมหานคร ประเภทสหวิทยา สังกัดสำนักงานคณะกรรมการการศึกษาเอกชน กระทรวงศึกษาธิการ เป็นโรงเรียนในเครือของคณะภคินีพระหฤทัยของพระเยซูเจ้าแห่งกรุงเทพฯ ศาสนาโรมันคาทอลิก มุ่งเน้นภาษาต่างประเทศสัญลักษณ์ประจำโรงเรียนสัญลักษณ์ประจำโรงเรียน. - คำขวัญของโรงเรียน : "ศึกษาดี มีจรรยา รักษาวินัย ใจกตัญญู" - ปรัชญาของโรงเรียน: "ซื่อสัตย์ เมตตา วิชาเป็นเลิศ รัก-เทิด คุณธรรม" - ตราประจำโรงเรียน : ตราประจำโรงเรียน ( H ) สัญลักษณ์ ของโรงเรียน ประกอบด้วยคำว่า “ซื่อสัตย์ เมตตา” ซึ่งเป็นคุณธรรมที่เป็นปรัชญา ของโรงเรียน มี H อยู่ในวงกลม รองรับด้วยกิ่งไม้ 2 กิ่ง H เป็นสัญลักษณ์ซึ่งมีความหมาย บ่งบอกคุณธรรมหลายรูปแบบ เพื่อบรรดาผู้บริหาร โรงเรียน ครู และนักเรียนจะได้ยึดคุณธรรมเหล่านี้ เป็นแบบอย่าง ของการดำเนินชีวิต และเป็นเอกลักษณ์ ของโรงเรียนในเครือคณะตลอดไป ใบไม้ สีเขียว ซึ่งติดกับกิ่งที่ผูกพันกันทั้ง 2 กิ่ง ใบหมายถึง บุคคล กิ่งหมายถึง สังคม ซึ่งต้องพึ่งพากันและกัน โดยสมาชิกของสังคม อยู่ร่วมกันอย่างมีชีวิตชีวา ด้วยความเอื้ออาทร และดำรงชีวิต อย่างสันติสุข H มาจากคำว่า Heart หมายถึง คณะภคินีพระหฤทัยของพระเยซูเจ้าแห่งกรุงเทพฯ และยังหมายถึงดวงใจที่เปี่ยมด้วยความรักเมตตาโดยเลียนแบบอย่างดวงพระหฤทัยของพระเยซู H มาจากคำว่า Holy หมายถึง ความเป็นผู้ฝึกฝนตน ให้เพียบพร้อมด้วยจริยธรรม และคุณธรรมทุกประการ เป็นผู้คู่ควรแก่การยกย่อง สรรเสริญ H มาจากคำว่า Honest หมายถึง ความซื่อสัตย์ อันเป็นคุณธรรม ที่มนุษย์ทุกคน พึงมีพึงปฏิบัติ H มาจากคำว่า Honour หมายถึง เกียรติ และศักดิ์ศรี ของความเป็นมนุษย์ มีจิตสำนึกของการรักเกียรติ และยอมรับ ในความมีเกียรติ และศักดิ์ศรีของผู้อื่น H มาจากคำว่า Humble หมายถึง ความสุภาพ ถ่อมตน ความอ่อนหวาน อันเป็น คุณสมบัติของกุลสตรี H มาจากคำว่า Home หมายถึง ความเป็นครอบครัวเดียวกัน ความเป็นพี่น้อง และความเป็นหนึ่งเดียวกัน สรุปได้ว่า สัญลักษณ์ H ในวงกลม เป็นศูนย์รวมของโรงเรียน ในเครือ คณะภคินีพระหฤทัย ของพระเยซูเจ้า ซึ่งสมาชิก อัน ประกอบด้วย ผู้บริหาร คณะครูนักเรียนทุกคน เพียรบำเพ็ญคุณธรรมเพื่อ ความเป็นหนึ่งเดียวกัน พร้อมด้วยเกียรติ และศักดิ์ศรีแห่งความเป็นมนุษย์ ที่สมบูรณ์ในสังคมประวัติโรงเรียน ประวัติโรงเรียน. แต่เดิมชื่อโรงเรียนมารีสวรรค์ มีเนื้อที่ทั้งหมด 14 ไร่ สังกัดสำนักงานคณะกรรมการการศึกษาเอกชน เปิดทำการ สอนตั้งแต่วันที่ 19 พฤษภาคม 2512 ปัจจุบันเปิดทำการสอน ในชั้นอนุบาล1- มัธยมศึกษาปีที่ 6 โรงเรียนพระหฤทัยดอนเมือง อยู่ในเขตชุมชนขนาดใหญ่ มีประชาชนอาศัยอยู่อย่างหนาแน่น มีความเจริญขึ้นเรื่อย ๆ ทั้งในด้านสิ่งปลูกสร้างด้านการศึกษา ด้านความเป็นอยู่และการคมนาคม จะเห็นได้จากมีหมู่บ้านขนาดใหญ่หลายแห่ง สถานศึกษาทั้งของรัฐและเอกชน สถานีรถไฟดอนเมือง สถานที่ราชการ บริษัท ธนาคาร รวมถึงการประกอบธุรกิจต่าง ๆ นอกจากนั้นยังอยู่ใกล้สนามบินที่ เป็นสนามบินพาณิชย์ของประเทศ ที่ชาวต่างประเทศเข้ามาติดต่อธุรกิจและท่องเที่ยวในประเทศไทย ส่วนด้านการคมนาคมโดยทางรถยนต์สะดวกมีถนนกว้างขวาง ผ่านบริเวณด้านหน้าและ ด้านข้างของ โรงเรียน ได้แก่ ถนนวิภาวดี-รังสิต และถนนสรงประภา ซึ่งสามารถผ่านไปต่อเชื่อมกับถนนติวานนท์เข้าจังหวัดนนทบุรี จังหวัดปทุมธานี และจังหวัดใกล้เคียง มีรถรับจ้างประจำทางบริการอย่างเพียงพออาณาเขต อาณาเขต. บริเวณหน้าโรงเรียน ตรงข้ามกับหมู่บ้านปิ่นเจริญ 3 และเยื้องกับค่ายลูกเสือพิศลยบุตร หลังโรงเรียนอยู่ในบริเวณเดียวกับหมู่บ้านศิริสุข และที่ทำการเขตดอนเมือง ตั้งอยู่ใกล้กับท่าอากาศยานดอนเมือง วัดดอนเมือง และทิศตะวันตกอยู่ในบริเวณของหมู่บ้านบุญอนันต์ โรงเรียนประชาอุทิศ และวัดสีกัน</doc>
