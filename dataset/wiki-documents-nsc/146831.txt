<doc id="146831" url="https://th.wikipedia.org/wiki?curid=146831" title="ตำรวจอวกาศชาลีบัน">ตำรวจอวกาศชาลีบัน ตำรวจอวกาศ ชาลีบัน () เป็นชีรีส์เมทัลฮีโรลำดับที่ 2 โดยเป็นซีรีส์ต่อจาก ตำรวจอวกาศเกียบัน ออกอากาศครั้งแรกเมื่อวันที่ 4 มีนาคม ค.ศ. 1983 ถึง วันที่ 24 กุมภาพันธ์ ค.ศ. 1984 ทางสถานีโทรทัศน์ ทีวีอาซาฮี รวมทั้งสิ้น 51 ตอนเรื่องย่อตัวละครตัวละครหลักตัวละคร. ตัวละครหลัก. - ชาลีบัน / อิกะ เด็น (伊賀 電) อิกะ เด็น อดีตเจ้าหน้าที่ป่าไม้ที่มีความรักให้แก่สัตว์ทุกชนิด ในช่วงท้ายของซีรีส์เกียบันเขาถูก "บัฟฟาโล่ ดาบูร่า" ทำร้ายจนบาดเจ็บสาหัสแม้จะถูกเกียบันช่วยเหลือเอาไว้ได้แต่ร่างกายของเขาก็ได้รับบาดแผลฉกรรจ์จนมีแต่เครื่องมือและทีมแพทย์ของดาวบาร์ดเท่านั้นจึงจะช่วยได้ เขาถูกพาตัวไปรักษาที่ดาวบาร์ดและกลับมาช่วยเหลือเกียบันในศึกสุดท้ายกับมาคูในช่วงสั้นๆก่อนจะได้รับมอบหมายให้เป็นตำรวจอวกาศชาลีบัน รับหน้าที่ประจำการที่โลกต่อจากเกียบันเพื่อรับมือกับเหล่าร้ายต่อไป เมื่อจะเปลี่ยนร่างจะตะโกนว่า Sekisha (赤射) จากนั้นยานแกรนด์เบิร์สจะส่งชุดเกราะในรูปของอนุภาค "โซล่าร์ เมทัล" และประกบเข้ากับร่างของเด็นจนกลายเป็นคอมแบทสูทสีแดงในเวลาเพียง 1 มิลลิวินาทีเพื่อต่อสู้กับกลุ่มอาชญากรรมอวกาศมาโดในฐานะของตำรวจอวกาศชาลีบัน ต้นกำเนิดที่แท้จริงของอิกะ เด็น นั้นเขาเป็นลูกหลานของมนุษย์ดาวอิกะที่ลี้ภัยจากการบุกโจมตีของมาโดซึ่งทำลายดาวอิกะจนพินาศเพียงเพื่อช่วงชิงสมบัติล้ำค่าของดาวอิกะ นั่นคือ "อิกะ คริสตัล" การรบในครั้งนั้นทำให้ชาวอิกะที่เหลือรอดเพียงเล็กน้อยลี้ภัยกระจัดกระจายไปในอวกาศ ส่วนที่นำอิกะคริสตัลมาด้วยก็หนีมาตั้งถิ่นฐานยังดาวโลก เด็นนั้นไม่เคยทราบถึงต้นกำเนิดที่แท้จริงของตนเองเลยจนกระทั่งเขากลับไปยังเกาะอิกะบ้านเกิดเพื่อตามคดีที่มาโดพยายามจะชิงอิกะคริสตัล แม้ในครั้งนั้นเขาจะส่งอิกะคริสตัลไปที่อื่นด้วยระบบฉุกเฉินให้พ้นมือมาโดไปได้แต่ก็พลัดพรากกับเหล่าพี่น้องร่วมเผ่าพันธุ์ไปนานเกือบจะจบซีรีส์แต่เขาก็ได้ดาบคุณธรรมมาใช้ต่อสู้กับมาโดยามคับขันได้ทุกเมื่อ ระหว่างนั้นเขาก็ได้พบกับเหล่านักรบอิกะและสหายมากมายที่ช่วยเขาต่อสู้กับมาโด ในช่วงท้ายของซีรีส์อิกะคริสตัลก็กลับมายังโลกอีกครั้งอันเป็นสัญญาณของศึกตัดสินครั้งสุดท้ายระหว่างชาลีบันกับมาโด- ชาลีบัน (รุ่นที่2) / เฮียวกะ ไค (日向 快) เด็กหนุ่มผู้มีเชื้อสายดาวอิกะเช่นเดียวกับเด็น ใฝ่ฝันจะเป็นตำรวจอวกาศที่สุดยอดด้วยการคำนวณและวิเคราะห์สถานการณ์อย่างแม่นยำเป็นหลักแต่เพียงแค่นั้นไม่อาจได้รับการยอมรับจากผู้บังคับบัญชาอย่างอิกะ เด็นไปได้ แม้เขาจะได้รับตำแหน่งเป็นตำรวจอวกาศชาลีบันแทนเด็นที่ได้เลื่อนตำแหน่งจนไม่ได้ออกภาคสนามแล้วแต่เขายังไม่อาจได้การยอมรับจากเด็นในฐานะของตำรวจอวกาศอยู่ดี ไคเป็นตำรวจอวกาศฝีมือดีที่โดดเด่นด้านการวิเคราะห์สถานการณ์แต่ก็มักจะพลาดในตอนท้ายอยู่เสมอกว่าจะได้รับการยอมรับจากชาลีบันรุ่นแรกอย่างอิกะ เด็นคงต้องตามลุ้นกันต่อไป เขาต่างกับ จูมอนจิ เงคิตรงที่เขาสวมชุดคอมแบทสูทชาลีบันชุดเดิมของอิกะ เด็น ไม่ใช่ชุดใหม่เหมือนกับเกียบัน Type-G- ลีลี่ (リリィ) ผู้ช่วยและแฟนสาวของอิกะ เด็น จากดาวบาร์ด แม้จะไม่มีความสามารถพิเศษอะไรแต่ก็ช่วยชาลีบันต่อสู้กับมาโดอย่างสุดกำลังโดยเราจะได้เห็นคิวบู๊ของผู้ช่วยสาวของตำรวจอวกาศมากขึ้นเพราะลิลี่ได้รับการฝึกมามากกว่ามิมี่จากซีรีส์เกียบัน ในตอนท้ายเธอตัดสินใจจะอยู่ที่โลกระยะนึงหลังจากเสร็จศึกกับมาโดและตั้งใจว่าจะตามเด็นไปหลังเสร็จสิ้นภารกิจฟื้นฟูดาวอิกะ- จีจี้ (ジジー) ผู้ช่วยและแฟนสาวของเฮียวกะ ไค เป็นชาวดาวบาร์ดและนักวิทยาศาสตร์อัจฉริยะของยุคเลยก็ว่าได้แม้จะดูเปิ่นๆใสๆก็ตาม คอยดูแลไคทั้งการสืบสวนและชีวิตประจำวันอย่างการทำอาหาร แม้จะเก่งคำนวณและมีความรู้มากแต่ก็เชื่อมั่นการวิเคราะห์ของไคมากกว่าตัวละครอื่นๆ ตัวละครอื่นๆ. อดีตตำรวจอวกาศเกียบันที่ได้เลื่อนตำแหน่งเป็นผู้กองหลังจากการต่อสู้กับมาคูเพื่อดูแลเขตที่กว้างขึ้นของอวกาศส่วนนี้ เขาทำหน้าที่เป็นที่ปรึกษาแก่ชาลีบันไปพร้อมกับให้ความช่วยเหลือในยามคับขันแม้ไม่ได้สวมคอมแบทสูทเพื่อต่อสู้ ในตอนสุดท้ายของซีรีส์ได้กลับมาร่วมต่อสู้ในฐานะของตำรวจอวกาศเกียบันอย่างเต็มตัวในการโค่นล้มมาโดพร้อมกับชาลีบัน ผู้บัญชาการของสมาพันธ์ตำรวจอวกาศ เขายังคงเป็นที่ปรึกษาให้แก่ตำรวจอวกาศหนุ่มอยู่เช่นเคยและเป็นผู้เสนอแนวคิดให้ใช้ระบบพลังงานพลาสม่าของดร.โฮชิโนะที่เกียบันกู้คืนมาได้ไปติดตั้งบนยานแกรนด์เบิร์สของชาลีบันเพื่อใช้กับปืนใหญ่พลาสม่าแคนน่อน เขายังเป็นผู้หนึ่งที่รู้ชาติกำเนิดของเด็นเช่นเดียวกับเจ้าหน้าที่ระดับสูงแต่ปิดบังไว้จนกว่าจะเห็นสมควร และยังเดินทางมายังโลกเพื่อเป็นกำลังในการต่อสู้กับมาโดอีกด้วย เลขาของผู้บัญชาการคอมคอยช่วยเหลือเหล่าตำรวจอวกาศอยู่เช่นเดิม อดีตเจ้าหญิงของดาวอิกะที่เดินทางมายังโลกเพื่อร่วมต่อสู้กับมาโดร่วมกับชาลีบันพร้อมกับน้องชาย "บิลลี่" หลังน้องชายถูกสังหารก็คอยช่วยชาลีบันในการต่อสู้กับมาโดเพื่อล้างแค้นและเสียชีวิตในการต่อสู้กับเลซ่า มือสังหารของเลด้าในตอนที่ 42 น้องชายของเฮเลน เบลที่ตั้งใจฝึกฝนเป็นตำรวจอวกาศแต่ถูกสังหารในตอนที่ 36 หนึ่งในลูกหลานของดาวอิกะเช่นเดียวกับเด็น อาศัยอยู่ที่เกาะอิกะเพื่อปกป้องอิกะคริสตัล เธอกับเด็กสาวอิกะคนอื่นๆได้ถูกเคลื่อนย้ายไปด้วยระบบฉุกเฉินผ่านไปยังดวงดาวต่างๆพร้อมกับอิกะคริสตัลแบบสุ่มไปเรื่อยๆ กว่าจะกลับมาที่โลกก็เป็นช่วงท้ายของซีรีส์ หลังมาโดล่มสลายพวกของมิยูกิก็ติดตามเด็นไปพร้อมกับนักรบอิกะคนอื่นๆเพื่อภารกิจฟื้นฟูดาวอิกะ นักข่าวผู้คลั่งไคล้ UFO ยังคงติดตามข่าวสารเรื่องราวของมนุษย์ต่างดาวโดยไม่รู้ว่ามีอยู่ใกล้ตัวเช่นเคย คอยช่วยเหลือเหล่าตำรวจอวกาศแบบฮาๆเช่นเดิม หนึ่งในสมาชิกขององค์กร ออร์แกไนเซอร์ (オーガナイザー) เป็นกลุ่มต่อต้านมาโดและเป็นพันธมิตรกับชาลีบันเช่นเดียวกับคีธและมัวร์โดยเป็นเสมือนหัวหน้าขององค์กร แม้เป็นผู้หญิงแต่ก็มีความสามารถในการต่อสู้พอตัวได้ช่วยเหลือชาลีบันในการต่อสู้พร้อมกับคีธ ในตอนที่ 27 และ 50 หนึ่งในสมาชิกขององค์กร ออร์แกไนเซอร์เช่นเดียวกับคีธและริต้า เป็นมนุษย์ต่างดาวแคระที่ช่วยชาลีบันต่อสู้กับมาโดแต่ปรากฏตัวแค่ในตอนที่ 27 เท่านั้น หนึ่งในสมาชิกขององค์กร ออร์แกไนเซอร์ คีธเป็นมนุษย์ต่างดาวเพศชายร่างกายกำยำโดยคีธนั้นได้มาช่วยชาลีบันต่อสู้ถึง 2 ครั้ง ในตอนที่ 27 และ 50 อดีตสายลับของสมาพันธ์ตำรวจอวกาศที่ถูกมาโดจับกุมไว้ได้ เนื่องจากเขาส่งสัญญาณบอกข้อมูลลับแก่สมาพันธ์ตำรวจอวกาศไม่ทันจึงถูกเข้าใจผิดว่าเป็นสายลับสองหน้าจึงถูกไล่ล่าจากทั้งตำรวจอวกาศและมาโด เขาได้รับการช่วยเหลือจากชาลีบันและมิตรภาพก็ก่อเกิดแต่เนื่องจากเขาเองก็ถูกตำรวจอวกาศตามล่าจนหมดที่ไปจึงวางแผนจะหักหลังโดยสมรู้ร่วมคิดกับมาโดหวังจับกุมสมาชิกออร์แกไนเซอร์ทั้งสามส่งให้แก่มาโด ทว่าเขาได้รู้ข่าวจากลิลี่ว่าเขาพ้นมลทินแล้วเพราะลูกชายของเขาได้ส่งข้อมูลลับแก่สมาพันธ์ตำรวจอวกาศได้สำเร็จก่อนที่เขาจะถูกฆ่า มาริโอจึงหันมาช่วยชาลีบันต่อสู้กับมาโดแต่ก็ถูก "อุรากิริ บีสต์" สังหารในตอนที่ 27 เช่นกัน ตำรวจอวกาศหนุ่มที่ประจำอยู่ที่ดาวบายาเชีย (バヤシア星) ปรากฎตัวในภาพยนต์ตำรวจอวกาศชาลีบัน เดอะ เน็ก์ เจเนเรชั่น ได้รับคำสั่งให้มาช่วยชาลีบันรุ่น 2 หรือ เฮียวงะ ไค ในการสืบคดีการค้ายาไฮเปอร์ เอ็มที่ดาวโลกพร้อมกับคู่หู ตำรวจอวกาศหญิง ไอรีน โดยเขาเป็นตำรวจอวกาศหนุ่มเชื้อสายดาวอิกะเช่นเดียวกับไคและยังเคยเป็นตำรวจอวกาศฝึกหัดในความดูแลของอิกะ เด็นเช่นเดียวกันอีกด้วย ทั้งสองถูกเด็นตั้งคำถามถึงการเป็นตำรวจอวกาศที่แท้จริงมาเหมือนกัน ในการแปลงร่างเขาจะตะโกนว่า "Tenshaku" และสวมคอมแบทสูทสีทองในนามของตำรวจอวกาศ เอสเตบัน (ชุดที่สวมใช้ชุดของ เกียบัน บูทเลก จากภาพยนต์ ขบวนการโจรสลัด โกไคเจอร์ ปะทะ ตำรวจอวกาศเกียบัน มารีไซเคิล) มีท่าไม้ตายคือ "เอสเตบัน แอกเกรสชั่น" เนื่องจากเซย์กินั้นทำซุ่มซ่ามในระหว่างเข้าจับกุมการซื้อขายยาไฮเปอร์ เอ็มทำให้ตัวการอย่างไกร่าโชกุนหนีรอดไปได้ อีกทั้งยังมารับรู้ว่าผู้บังคับบัญชาสงสัย ไอรีน คู่หูของเขาเป็นสายลับให้กับเนโอมาโดทำให้เซย์กิอยู่ในสภาพจิตตกจนยิงไอรีนจนบาดเจ็บสาหัสเพื่อปกป้องไค แต่เหตุการณ์กลับตาลปัตรเพราะแท้จริงแล้วสายของเนโอมาโดคือตัวเซย์กิเอง เพื่อปกป้องตัวเองเขาจึงจัดฉากยิงไอรีนที่กำลังถูกเบื้องบนสงสัยเพื่อให้เป็นแพะรับบาปอีกทั้งยังวางระเบิดหวังจะสังหารไคและเจนเซอร์ลงพร้อมกันเพื่อปกปิดความจริง แต่เพราะได้เจนเซอร์ในร่างของการ์ดบีสต์ช่วยเอาตัวบังระเบิดไว้ให้ ไคจึงรอดมาได้และบุกเข้าทะลายรังของเนโอมาโดพร้อมกับทำศึกตัดสินกับเพื่อนรักอย่างเซย์กิทั้งน้ำตา ตำรวจอวกาศหญิงผู้จริงจังทำหน้าตาบึ้งตึงตลอดเวลา คู่หูของเซย์กิ เดินทางมายังโลกเพื่อช่วยการสืบสวนคดีค้ายาไฮเปอร์ เอ็มของเนโอมาโดบนดาวโลก เธอถูกผู้บัญชาการนิโคลัส กอร์ดอนสงสัยว่าเธอจะเป็นสายให้กับเนโอมาโด จึงออกคำสั่งลับแก่ชาลีบันรุ่น 2 หรือเฮียวงะ ไคให้สืบหาความจริงอย่างลับๆและเนื่องจากเธอทำท่ามีพิรุธตลอดทั้งแอบส่งข้อความลับๆตอนจะบุกเข้าจับกุมหรือช่วยการ์ดบีสต์หนีออกจากยานแกรนด์เบิร์ส เธอจึงถูกเซย์กิยิงจนบาดเจ็บสาหัสแต่จริงๆแล้วเซย์กินั่นเองคือสายของเนโอมาโด เขาจัดฉากยิงคู่หูที่กำลังถูกสงสัยเพื่อให้เป็นแพะรับบาปอีกทั้งเมื่อไอรีนยังไม่ตายเขาก็ลากเธอลงจากยานแกรนด์เบิร์สมาเพื่อเป็นตัวประกันในระหว่างการต่อสู้กับชาลีบันอีกด้วยยานรบของชาลีบัน ยานรบของชาลีบัน. ยานรบข้ามมิติความเร็วแสง ยานประจำตัวของชาลีบันทำหน้าที่เป็นทั้งฐานทัพเคลื่อนที่ของเด็นและลิลี่ในการบินลาดตระเวณรอบโลก เป็นยานรบที่สามารถปฏิบัติงานได้สองรูปแบบคือ มอเตอร์ไซด์หุ้มเกราะของชาลีบันที่สามารถบินได้และสามารถเข้าสู่เกมุไคได้ด้วย ติดตั้งทั้งจรวดมิซไซส์และปืนลำแสงเป็นอาวุธ รถถังอวกาศที่สามารถบินบนฟ้าได้ ติดตั้งปืนลำแสงและจรวดมิซไซส์สามารถแยกส่วนได้เหมือนกับกัลเวี่ยนของเกียบันและติดตั้งแขนกลกู้ภัยไว้ด้วย รถถังสว่านไร้คนขับที่ถูกเก็บเอาไว้ในชาริงเกอร์แทงค์ มีสว่านขนาดใหญ่ติดตั้งเอาไว้เพื่อทะลวงฐานทัพของศัตรูและสามารถยิงลำแสงทำลายออกมาเป็นวงแหวนจากสว่านขนาดใหญ่นี้ด้วยมาโด มาโด. กลุ่มอาชญากรรมอวกาศมาโด (宇宙犯罪組織マドー) กลุ่มของอาชญากรพลังจิตจากอวกาศ มีกองบัญชาการคือปราสาทมายา (幻夢城) ซึ่งซ่อนตัวอยู่ในเกมุไค (幻夢界) มิติแห่งโลกมายาเสมือนหลุมขาวอันเป็นที่รวมของทุกสิ่งที่หลุมดำได้ดูดเข้ามารวมไว้ มีเป้าหมายครอบครองจักรวาลโดยสร้างความปั่นป่วนทั่วกาแลคซี่ด้วยอาชญากรที่มีพลังจิตพร้อมด้วยกองกำลังติดอาวุธของพวกมัน โดยมีเกมุไคหรือโลกมายาอันเป็นมิติชั่วร้ายที่สร้างขึ้นด้วยพลังจิตชั่วร้ายอันมหาศาลของจอมมารไซโค เป็นมิติชั่วร้ายที่มีผลเพิ่มพลังแก่ปีศาจร้ายเหมือนบรรยากาศมาคู ผู้ปกครองของมาโดในรูปลักษณ์ของเทวรูปปีศาจที่ถือกริชสามง่ามในมือทั้งสองข้างเปี่ยมด้วยพลังจิตชั่วร้ายสามารถสร้างภาพมายาที่ทรงพลังสร้างความหวาดหวั่นไปทั่วกาแลคซี่ นอกจากนี้ยังเป็นจอมปีศาจที่ไม่มีวันตายเพราะสามารถแบ่งร่างที่มีจิตสำนึกของตนออกเป็นสองร่าง นั่นคือร่างของชายหัวโล้นใส่สูทสีครีมที่ปรากฏตัวอย่างลึกลับตลอดซีรีส์ซึ่งร่างจริงนั่นคือ นักรบไซโคเลอร์ ((戦士サイコラー) ไซบอร์กต่อสู้สีทองที่มีดาบคู่ที่สามารถปล่อยสายฟ้าได้เป็นอาวุธ ไซโคเลอร์เสมือนเป็นอีกภาคของไซโคที่โดดเด่นด้านพลังในการต่อสู้ทางกายภาพในขณะที่ไซโคนั้นเด่นด้านพลังจิต โดยทั้งสองต่างเป็นส่วนหนึ่งของกันและกัน หากอีกตัวยังอยู่ก็สามารถฟื้นสภาพให้อีกตัวได้ตลอดเวลา จอมมารไซโคเคยบุกโจมตีดาวอิกะเพื่อชิงอิกะคริสตัลซึ่งกล่าวว่าได้เก็บรวบรวมพลังงานของดวงอาทิตย์มาอย่างมหาศาล ไซโคหวังใช้พลังนั้นเพื่อทำให้ตนเองเป็นอมตะแต่เหมือนกรรมตามทันทำให้ลูกหลานของอิกะที่เคยถูกตนล้างผลาญอย่างชาลีบันกลับมาเป็นก้างขวางคอของตนซะเอง เนื่องจากไซโคกับไซโคเลอร์นั้นเป็นส่วนหนึ่งของกันและกันทำให้การปราบพวกมันต้องปราบทั้งสองตัวลงพร้อมกันแต่พลังของไซโคกับไซโคเลอร์นั้นมหาศาลยิ่ง แม้เกียบันจะมาร่วมต่อสู้ด้วยก็ใช่จะปราบพวกมันลงได้ง่ายๆ ในช่วงวิกฤตนั้นเอง อิกะคริสตัลได้ปรากฏขึ้นและสูบพลังงานชั่วร้ายของไซโคและไซโคเลอร์จนหมดสิ้นเปิดโอกาสให้ตำรวจอวกาศทั้งสองรวมพลังปราบจอมปีศาจทั้งสองลงพร้อมกันในที่สุดโดยเกียบันสังหารไซโคเลอร์ด้วย "เกียบัน ไดนามิค" ส่วนไซโคถูกชาลีบันสังหารด้วย "ขาลีบันครัช" จอมมารไซโคมีบทบาทอีกครั้งในภาพยนตร์ Kamen Rider × Super Sentai × Space Sheriff: Super Hero Taisen Z ซึ่งเป็นบอสใหญ่ที่คืนชีพมาพร้อมกับเหล่าร้ายอื่นๆในรูปลักษณ์ของเทวรูปปีศาจสามหน้าสีทองขนาดมหึมาที่หวังจะครอบคลุมจักรวาลด้วยเกมุไคแต่ก็ถูกปราบลงด้วยการโจมตีประสานของฮีโร่สามสายประกอบด้วยตำรวจอวกาศ เคียวริวเจอร์และหน้ากากไรเดอร์วิซาร์ด นักวิทยาศาสตร์หญิงตระกูลคุเดต้า ที่ปรึกษาและนักวางแผนร้ายให้กับจอมมารไซโคมีแส้เป็นอาวุธ เป็นพี่สาวของไกร่าโชกุน ชิงดีชิงเด่นกับน้องชายและกุนซือเลด้าตลอดซีรีส์และถูกสังหารในตอนที่ 51 โดยชาลีบันต่อหน้าไซโค แม่ทัพของมาโดผู้สวมเกราะสีดำและใช้ดาบเป็นอาวุธโดยสามารถปล่อยพลังให้วิ่งไปตามพื้นสู่เป้าหมายได้ ปะทะกับชาลีบันบ่อยครั้งพร้อมด้วยวลีติดปาก "สังหาร" (抹殺！) แม้เป็นแม่ทัพแต่ก็ดูมีศักดิ์ด้อยกว่าพี่สาวอย่างดอกเตอร์พอลเตอร์อยู่ดีทำให้เกิดความอิจฉาและชิงดีชิงเด่นเป็นศึกสามเส้ากับทั้งดอกเตอร์พอลเตอร์และกุนซือเลด้ามาตลอด แต่เนื่องจากเป็นคนใจร้อนและไม่ฉลาดนักทำให้โดนเล่นงานอยู่บ่อยๆเคยถูกเลด้าวางยาให้เป็นบ้าอาละวาดต่อหน้าไซโคจึงถูกลงโทษให้แบกเก้าอี้ตัวใหญ่อยู่หลายตอนจนไซโคปล่อยไกร่าโชกุนออกมาและวางเก้าอี้ไว้กลางห้องโถงเพื่อกดดันให้เกิดสถานะภาพสามเส้าระหว่างผู้บัญชาการให้ชัดเจนขึ้น ในตอนที่ 49 ได้ต่อสู้ตัดสินกับชาลีบันในเกมุไคและถูกสังหารลงในที่สุด สายลับในชุดดำที่ติดตามทั้งดอกเตอร์พอลเตอร์และไกร่าโชกุนในการดำเนินแผนการและปะทะกับชาลีบันบ่อยครั้ง เชี่ยวชาญการปลอมตัวและแฝงตัวแบบนินจา ถูกเกียบันสังหารลงในตอนที่ 51 พร้อมกับดอกเตอร์พอลเตอร์ สายลับในชุดสีชมพูที่ติดตามทั้งดอกเตอร์พอลเตอร์และไกร่าโชกุนเช่นเดียวกับมิสอาคุมะ1 ถูกกามาก้อนไดโอจับกินระหว่างที่สะกดรอยตามเลด้ากับกามาก้อน ไดโอในตอนที่ 50 จอมเวทย์ลึกลับจากโลกแห่งความตายที่เข้าร่วมกับมาโดในตอนที่ 34 โดยประกาศส่งชาลีบันลงนรก เลด้าเป็นภูตร้ายที่แม้หัวจะหลุดจากตัวก็ยังไม่ตายและยังล่องลอยไปมาเหมือนวิญญาณ นอกจากจะสร้างความลำบากแก่ชาลีบันแล้ว เลด้ายังเคยยุยงให้สองพี่น้องคุเดต้าให้แตกคอกันโดยวางยาไกร่าโชกุนให้เสียสติอาละวาดต่อหน้าไซโคจนถูกสาปให้นั่งแบกเก้าอี้อยู่หลายตอน เมื่อไซโคกดดันให้ทั้งสามผู้บัญชาการแข่งขันกันหนักขึ้นจนเลด้าต้องร่วมมือกับกามาก้อน ไดโอจนสามารถชิงอิกะคริสตัลมาได้จึงได้รับตำแหน่งกุนซือที่ปรึกษาของไซโค ทว่าเลด้าก็เผยธาตุแท้หวังครอบครองมาโดซะเองโดยลอบสังหารไซโคในห้องโถงได้ครั้งนึงแต่ไซโคเลอร์ก็ปรากฏตัวขึ้นก่อนจะชุบชีวิตไซโคและสังหารเลด้าลงในตอนที่ 50 กุนซือเลด้ามีบทบาทอีกครั้งในภาพยนตร์ Kamen Rider × Super Sentai × Space Sheriff: Super Hero Taisen Z โดยเป็นผู้อยู่เบื้องหลังเหตุการณ์ปั่นป่วนของเวทมนตร์เพื่อคืนชีพจอมมารไซโค เลด้าในเวอร์ชันนี้ต่างจากเลด้าดั้งเดิมเล็กน้อยโดยไม่มีผ้าปิดคาดปาก ไม่ไว้เล็บยาวและเปลี่ยนมาถืออาวุธเป็นเคียวด้ามยาวแทน เลด้าถูกปราบลงด้วยการโจมตีประสานของหน้ากากไรเดอร์วิซาร์ดและเคียวริวเจอร์แต่ก็คืนชีพมาพร้อมกับจอมมารไซโคในร่างของปีศาจ สเปซเลด้า (スペースレイダー) และถูกเคียวริวโกลด์และหน้ากากไรเดอร์บีสต์รวมพลังสังหาร สัตว์ประหลาดหน้าตาเหมือนคางคกสีเขียวขนาดยักษ์ที่แลบลิ้นหลายแฉกเป็นอาวุธได้ ปรากฏตัวครั้งแรกในตอนที่ 31 แต่ถูกเลด้าเรียกตัวมาช่วยในตอนที่ 49 จนสามารถชิงอิกะคริสตัลไปได้และวางแผนสังหารชาลีบันกับจอมมารไซโคไปพร้อมกันแต่ ขณะที่กามาก้อน ไดโอกำลังจะจัดการกับชาลีบันก็ถูกดาบคุณธรรมของชาลีบันตัดลิ้นจนขาดและสังหารลงด้วย "ชาลีบันแคลช" ในตอนที่ 50 ปรากฏตัวในภาพยนตร์ตำรวจอวกาศชาลีบัน เดอะ เน็กซ์ เจเนเรชั่น เป็นหนึ่งในอาชญากรที่ก่อคดีเลียนแบบองค์กรมาโด เขาใช้ชื่อไกร่าโชกุนในการก่อตั้งองค์กร "เนโอมาโอ" (ネオマドー) และค้ายาเสพย์ติดร้ายแรงที่เรียกว่า "ไฮเปอร์ เอ็ม" (Hyper M) ซึ่งเป็นยากระตุ้นที่สามารถเพิ่มพลังกล้ามเนื้อได้มากในเวลาอันสั้นอีกทั้งยังกดความรู้สึกเจ็บปวดเอาไว้แต่เมื่อยานี้หมดฤทธิ์เหยื่อก็จะเสียชีวิตเพราะทนพิษบาดแผลไม่ไหว โดยไกร่าโชกุนเป็นเอเย่นต์ค้ายานรกนี้เพื่อขายให้กับเหล่าอาชญากรอื่นๆเพื่อนำไปใช้ในทางชั่วร้าย ถูกชาลีบัน รุ่น 2 หรือ เฮียวกะ ไค จับกุมตัวมาได้ในตอนท้ายโดยแท้จริงแล้วเขาเป็นแค่มนุษย์ธรรมดาที่ไม่ได้มีความสามารถอะไรเลยแต่ถูกล้างสมองผ่านเว็ปไซต์ "ห้องของเฮอเรอร์ เกิร์ล" ทำให้คิดไปเองว่าเป็นหัวหน้าของมาโดและก่ออาชญากรรมเลียนแบบขึ้น ในเรื่องไกร่าโชกุนยังรักษาเอกลักษณ์ด้วยคำสั่งการ "สังหาร" (抹殺) แบบเดียวกับไกร่าโชกุนคนเดิม ปรากฏตัวในภาพยนตร์ตำรวจอวกาศชาลีบัน เดอะ เน็กซ์ เจเนเรชั่น เป็นหนึ่งในอาชญากรที่เป็นลูกค้าของไกร่าโชกุนรุ่น 2 เพื่อซื้อยาไฮเปอร์ เอ็มแต่ถูกพวกของชาลีบันรุ่น 2 เข้าขัดขวางการซื้อยาและได้ต่อสู้กับชาลีบันในเกมุไคเทียมที่สร้างขึ้นมาจากสวิตช์ประหลาดและเสียชีวิตจากการระเบิดของสวิตช์นั้นเพราะฝืนใช้มากเกินไป แม้กามาก้อนตัวนี้จะดูเป็นสัตว์ประหลาดแต่เขาก็เป็นแค่เหยื่อของการล้างสมองผ่านเว็ปไซต์ "ห้องของเฮอเรอร์ เกิร์ล" อีกคนเท่านั้นโดยกามาก้อนเวอร์ชันนี้ต่างจากกามาก้อน ไดโอตรงที่กามาก้อน ไดโอนั้นเหมือนมีแต่หัวคางคกขนาดใหญ่แต่กามาก้อนตัวใหม่นั้นมีร่างกายแบบมนุษย์แต่มีหัวที่ดูเหมือนกามาก้อน ไดโอ (ส่วนของชุดนั้นใช้ชุดของไบรตั้นจากตำรวจอวกาศเกียบัน เดอะ มูฟวี่ มารีไซเคิลใหม่) สัตว์โลกปีศาจที่เป็นบอดี้การ์ดส่วนตัวของไกร่าโชกุนรุ่น 2 ซึ่งนอกจากจะมีร่างกายที่แข็งแกร่งทนทานแล้วยังมีความสามารถในการใช้ดาบและปืนในการต่อสู้พร้อมๆกัน ถูกไอรีนยิงด้วยปืนจนหมดสติขณะต่อสู้จนเข้าใจว่าเสียชีวิตแล้วก่อนจะถูกนำขึ้นยานแกรนด์เบิร์ส เมื่อไอรีนรู้ว่าจีจี้ทำการชันสูตรร่างของการ์ดบีสต์ เธอจึงทำร้ายจีจี้จนสลบและทำการปั๊มหัวใจกู้ชีพการ์ดบีสต์ขึ้นมาก่อนจะพาหนีออกจากยานแกรนด์เบิร์สทำให้ชาลีบันมั่นใจว่าไอรีนคือสายของเนโอมาโดแต่ไม่ทันจะได้อธิบายอะไรไอรีนก็ถูกเซย์กิยิงจนบาดเจ็บเสียก่อน ชาลีบันที่จับต้นชนปลายไม่ถูกก็เริ่มสำรวจบันทึกการติดต่อของไอรีนจาก iphone (ล่ะมั้ง) ของเธอทำให้ได้พบชื่อ J และเมื่อทำการติดต่อไป J นั้นก็คือการ์ดบีสต์ แท้จริงแล้วการ์ดบีสต์นั้นคือตำรวจอวกาศนาม "เจนเซอร์" (ジェンサー) อดีตคู่หูที่เข้าใจว่าเสียชีวิตไปแล้วของไอรีนและยังเป็นคนรักของเธออีกด้วย เพื่อแฝงตัวเข้าเป็นพวกของเนโอมาโดแล้วเจนเซอร์ยอมทำการดัดแปลงตัวเองให้กลายเป็นสัตว์โลกปีศาจเพื่อคอยเป็นสายส่งข้อมูลจากภายในองค์กรให้แก่ตำรวจอวกาศโดยภารกิจนี้มีเพียงตัวเขากับไอรีนเท่านั้นที่รู้ ทำให้ผบ.นิโคลัสที่ไม่รู้เรื่องนี้จึงเข้าใจผิดว่าไอรีนเป็นสายของเนโอมาโดไป ไคถามว่าทำไมต้องทำถึงขนาดนั้นก็ได้รับคำตอบว่าขอเพียงช่วยปกป้องผู้คนได้ไม่ว่าจะเป็นเรื่องโง่หรือบ้าบอแค่ไหนตัวเขาก็ยินดีจะทำเพราะมันคือหน้าที่ของตำรวจอวกาศและในระหว่างนั้นก็เกิดระเบิดลึกลับขึ้นทำให้เจนเซอร์ในร่างของการ์ดบีสต์เอาตัวเข้าปกป้องไคและฝากฝังภารกิจในฐานะตำรวจอวกาศแก่ไคก่อนจะสิ้นใจ สองพี่น้องมือสังหารจากอวกาศจากเขต "ดาร์คเนบิวล่า มาเซลัน" (マゼラン星雲) ปรากฎตัวในตอนที่ 11 คนพี่คือ "เบงกัลไทเกอร์" (ベンガルタイガー) ใช้ดาบเป็นอาวุธและคนน้องคือ "เบงกัลคอบร้า" (ベンガルコブラ) ใช้หอกเป็นอาวุธเข้าท้าทายชาลีบันในยกแรกเพื่อเก็บข้อมูลการต่อสู้ต่างๆของชาลีบันเพื่อนำไปมอบให้แก่มาโดเพื่อขอสวามิภักดิ์แต่แท้จริงก็วางแผนจะลอบสังหารจอมมารไซโคเพื่อยึดอำนาจด้วยแต่ก็ไม่รอดพ้นสายตาของจอมมารไซโคจนพี่น้องเบงกัลถูกเล่นงานจนหมดสติ จากนั้นก็ถูกดอกเตอร์พอลเตอร์ดัดแปลงและล้างสมองเพื่อไปจัดการกับชาลีบันพร้อมกับสัตว์โลกปีศาจ "โชริ บีสต์" แต่พี่น้องเบงกัลก็ถูกชาลีบันกำจัดไปก่อนจะได้เข้าเกมุไคเสียอีกสัตว์โลกปีศาจ สัตว์โลกปีศาจ. สัตว์ประหลาดหลักของซีรี่ย์ชาลีบันที่ถูกสร้างขึ้นมาจากการรวมเซลล์ต่างๆที่ต้องการโดยใช้พลังจิตของจอมมารไซโคเพื่อจุดระเบิดให้กลายเป็นสัตว์โลกปีศาจตามต้องการ หลายตัวมีลักษณะเด่นในการเปลี่ยนหน้าในระหว่างต่อสู้ได้ ชื่อมักลงท้ายด้วยคำว่า "-บีสต์" เหล่าสัตว์โลกปีศาจที่เข้าต่อกรกับชาลีบันได้แก่- โกริ บีสต์ (ตอนที่1) สัตว์โลกปีศาจตัวแรกของซีรี่ย์ มีแผ่นเปลือกแข็งเลื่อนมาปิดส่วนหัวเพื่อป้องกันได้ สามารถแปลงเป็นลูกบอลติดใบเลื่อยกลิ้งเข้าใส่ศัตรูได้ มีดาบและขวานด้ามยาวเป็นอาวุธ - เอย์ บีสต์ (ตอนที่2) สัตว์โลกปีศาจรูปร่างเหมือนปลากระเบนสามารถใช้ปีกร่อนไปมาได้ มีหอกเป็นอาวุธ ร่วมในแผนการสร้างภาพหลอนสุดสะพรึงในนิวทาวน์ - คิบะ บีสต์ (ตอนที่3) สัตว์โลกปีศาจที่มีเขี้ยวโผล่ตามตัว สามารถยิงแสงจากตาได้และมีหอกสองง่ามเป็นอาวุธ ดูแลคุ้มกันโรงงานสาร้งจรวดมิซไซส์เพื่อถล่มยานแกรนด์เบิร์ส - ไมคอน บีสต์ (ตอนที่4) สัตว์โลกปีศาจที่มีคอมพิวเตอร์ในตัว ร่วมแผนการชักจูงเด็กๆผ่านการเรียนการสอนผ่านคอมพิวเตอร์ มีอาวุธคล้ายคีมจับด้ามยาว - ซาวด์ บีสต์ (ตอนที่5) สัตว์โลกปีศาจที่เด่นด้านการใช้พลังจิต แปลงตัวเป็นชายที่สามารถส่งพลังจิตผ่านการเป่าขลุ่ยได้เพื่อรวบรวมเหล่าผู้มีพลังจิตมาเป็นกองกำลัง มีง้าวด้ามยาวเป็นอาวุธ - ยามางามิ บีสต์ (ตอนที่6) สัตว์โลกปีศาจร่างผสมที่ล่อลวงชาลีบันมาติดกับด้วยการจับและทรมานสัตว์ในป่าจนเกียบันต้องตามมาช่วย มีหอกเป็นอาวุธ - ดับเบิล บีสต์ (ตอนที่7) สัตว์โลกปีศาจที่เข้าสิงเด็กสาวที่มีพลังจิตมาใช้ประโยชน์โดยแฝงเป็นบุคลิกซ่อนเร้น มีหอกปลายกรงเล็บและคบไฟระเบิดเป็นอาวุธ - โดคุ บีสต์ (ตอนที่8) สัตว์โลกปีศาจหัวกะโหลกที่ดูแลโรงงานผลิตสารไดออกซิน สามารถพ่นแก๊สพิษไดออกซินมีเคียวด้ามยาวเป็นอาวุธ - แคช บีสต์ (ตอนที่9) สัตว์โลกปีศาจหน้าตาประหลาดที่ดูแลการพิมพ์ธนบัตรปลอมของมาโด ปลอมเป็นลุงแก่ในบ้านที่พรางเป็นโรงงาน มีลูกตุ้มหนามเป็นอาวุธ - ยูโฟ บีสต์ (ตอนที่10) สัตว์โลกปีศาจรูปแบบนักบินอวกาศที่มีส่วนหัวเป็นจานบิน สามารถถอดส่วนหัวนี้ออกจากตัวได้และเปลี่ยนแขนเป็นก้ามปูได้ด้วย ถูกส่งมาเล่นงานโคจิโร่ที่บังเอิญถ่ายภาพยานบินของมาโดได้ มีตุ้มเหล็กด้ามยาวเป็นอาวุธ - โชริ บีสต์ (ตอนที่11) สัตว์โลกปีศาจผมยาวรุงรังมีปากแหลมที่ถูกสร้างขึ้นมาจากการวิเคราะห์ข้อมูลการต่อสู้ของชาลีบันที่ถูกพี่น้องเบงกัลรวบรวมมาได้ นอกจากจะมีความแข็งแกร่งแล้วยังมีทักษะการต่อสู้ที่ตอบโต้ชาลีบันได้ทุกรูปแบบจนเกือบเล่นงานชาลีบันได้ มีหอกปลายแหลมที่ปล่อยกระแสไฟฟ้าได้และพ่นไฟได้เป็นอาวุธ - โอคาริน่า บีสต์ (ตอนที่12) สัตว์ปีศาจที่มีรูปร่างเป็นมนุษย์ต่างดาวท่าทางใจดีและเป่าโอคาริน่าเพื่อการสะกดจิต แสแสร้งทำทีเป็นติดต่อกับชาวโลกอย่างเป็นมิตรแต่ก็ถูกชาลีบันขัดขวางจนเผยหน้าตาดุร้ายออกมา มีหอกปลายฉมวกเป็นอาวุธ - บ๊อกเซอร์ บีสต์ (ตอนที่13) สัตว์โลกปีศาจที่แปลงร่างเป็นโค้ชนักมวยเพื่อล่อลวงเหล่านักกีฬามาเป็นพวก มีนวมที่แขนซ้ายซึ่งสามารถเปลี่ยนเป็นตุ้มเหล็กด้ามยาวเป็นอาวุธ - คิลเลอร์ บีสต์ (ตอนที่14) สัตว์โลกปีศาจที่แปลงร่างเป็นนายหน้าค้าที่ดินที่ตามตื้อขอซื้อที่ดินของคุณยายคนนึงเพื่อตามหาสมบัติลับ เมื่อไม่ได้ดั่งใจก็ใช้พลังจิตสร้างภาพหลอนตามรังควาญเพื่อให้คุญยายยอมขายที่ สามารถถอดหัวที่ราวกับปักเทียนสาปแช่งออกมาหลอกหลอนและมีง้าวใหญ่เป็นอาวุธ - ชิคาเกะ บีสต์ (ตอนที่15) สัตว์โลกปีศาจรูปแบบกิ้งก่าคาเมเลี่ยน สามารถแปลงโฉมและพรางตาได้อย่างแนบเนียน นอกจากนี้ยังแปลงเป็นก้อนหินกลิ้งทับ พ่นควันจากปากและแลบลิ้นยาวๆเป็นอาวุธโจมตีได้ ร่วมในแผนการจับตัวซึคิโกะไปเพื่อบังคับให้เกียบันมอบแบบโครงสร้างของพลังงานพลาสม่าที่ใช้กับยานแกรนด์เบิร์ส มีลูกตุ้มเหล็กด้ามยาวเป็นอาวุธ - มาโบโรชิ บีสต์ (ตอนที่16) สัตว์โลกปีศาจที่แปลงร่างเป็นผู้จัดการของนักร้องไอดอลสาวที่ถูกมาโดดัดแปลงเป็นไซบอร์กแล้วใส่กล่องเสียงเทียมที่มีฤทธิ์ส่งคลื่นเสียงหลอนประสาทเอาไว้ สามารถยืดหน้าออกมากระแทกในระยะประชิดได้เหมือนสปริงมีง้าวใหญ่เป็นอาวุธ - แมกม่า บีสต์ (ตอนที่17) สัตว์โลกปีศาจที่สามารถพ่นลาวาเป็นอาวุธได้ ดูแลแผนการขุดเจาะหาแหล่งแร่ยูเรเนียมของมาโด มีหอกและดาบเป็นอาวุธ - ซาเมะ บีสต์ (ตอนที่18) สัตว์โลกปีศาจรูปแบบฉลามที่ร่วมแผนการขุดแร่ยูเรเนียมต่อจากแมกม่า บีสต์โดยเป็นตัวล่อเพื่อให้มาโดใช้จรวดมิซไซส์ขนาดใหญ่ถล่มเปิดทางสู้แหล่งแร่โดยเร็ว สามารถใช้ครีบบริเวณหัวเปลี่ยนเป็นตุ้มเหล็กด้ามยาวได้ - คาตาริเบะ บีสต์ (ตอนที่19-20) สัตว์โลกปีศาจรูปร่างคล้ายมนุษย์วานรที่แปลงกายมาหลายร่างเพื่อร่วมแผนการค้นหา "อิกะ คริสตัล" ใช้ไม้เท้าเป็นอาวุธ รวมทั้งขว้างระเบิดเป็นอาวุธได้ - อุตซึโบะ บีสต์ (ตอนที่21) สัตว์โลกปีศาจที่มีรูปร่างคล้ายปลาไหลมอร์เรย์ เกาะติดไปกับโมโตซาเลียนในรูปแบบดักแด้ลอบขึ้นยานแกรนด์เบิร์สเพื่อวินาศกรรม มีฟันอันแหลมคมและตุ้มหนามด้ามยาวเป็นอาวุธ - ชินิงามิ บีสต์ (ตอนที่22) สัตว์โลกปีศาจเพศหญิงตัวแรก มีรูปแบบคล้ายยมทูต แปลงตัวเป็นแม่หมอดูไพ่ทาโรต์เพื่อล่อลวงให้บุคคลที่เป็นไอดอลพากันฆ่าตัวตาย มีเคียวที่เปลี่ยนดาบได้เป็นอาวุธ - นิเมน บีสต์ (ตอนที่23) สัตว์โลกปีศาจสองหน้าที่หมุนไปมาได้ ดำเนินแผนการโคลนนิ่งเพื่อสร้างแฝดชั่วร้ายของมนุษย์ขึ้นมา มีหอกเป็นอาวุธ - ไวรัส บีสต์ (ตอนที่24) สัตว์โลกปีศาจรูปร่างแมลงกว่างขนาดใหญ่ที่แพร่เชื้อขี้เกียจผ่านตัวด้วงที่แจกจ่ายให้แก่ผู้คนเป็นพาหะ มีหอกเขี้ยวสองง่ามเป็นอาวุธ - ฮาร์ด บีสต์ (ตอนที่25) สัตว์โลกปีศาจที่แปลงกายร่วมในแผนมอมเมาเหล่าผู้มีอำนาจทางการเงินให้สนับสนุนมาโด และยังแปลงเป็นกลาดิเอเตอร์สร้างความบันเทิงด้วย มีหอกปลายตะขอกับดาบเล่มใหญ่เป็นอาวุธ - ไคคิ บีสต์ (ตอนที่26) สัตว์โลกปีศาจที่แปลงร่างหลากหลายแฝงตัวในสวนสนุกเพื่องกำจัดชาลีบัน มีขวานเป็นอาวุธ - อุรากิริ บีสต์ (ตอนที่27) สัตว์โลกปีศาจรูปแบบเพชฆาตที่ตามล่ามาริโอที่หลบหนีจากมาโด มีขวานด้ามใหญ่เป็นอาวุธ - แคมปัส บีสต์ (ตอนที่28) สัตว์โลกปีศาจที่ปลอมตัวเป็นอาจารย์มหาวิทยาลัยที่น่านับถือเพื่อล่อลวงนักวิชาการหลากสาขามาเพื่อผ่าตัดเก็บสมองไว้ให้มาโดใช้ประโยชน์ มีอาวุธคล้ายใบไม้ขนาดใหญ่และแยกร่างเป็นนักกีฬาหลากประเภทเพื่อโจมตีชาลีบัน - เฮย์คิ บีสต์ (ตอนที่29) สัตว์โลกปีศาจจักรกลที่ติดตั้งอาวุธสงครามไว้มากมาย จำแลงร่างเป็นนักวิชาการที่น่านับถือแต่เบื้องหลังกลับชักใยเหล่าผู้ค้าอาวุธสงคราม มีดาบเล่มใหญ่เป็นอาวุธ อีกทั้งติดตั้งจรวดมิซไซส์ไว้ที่บ่าอีกด้วย - เฮนชิน บีสต์ (ตอนที่30) สัตว์โลกปีศาจเพศหญิงนำแฟชั่นทั้งแว่นตากันแดดและหมวก จำแลงร่างเป็นพนักงานในสถานเสริมความงามแต่พร้อมกันนั้นก็ล้างสมองบรรดาแม่ๆให้ละลิ้งลูกเต้าเพื่อความงามมีง้าวใหญ่เป็นอาวุธ - โคได บีสต์ (ตอนที่31) สัตว์โลกปีศาจทรงพลังที่มีเขาขนาดใหญ่ มีหอกเป็นอาวุธและสามารถเรียกหินมาทุ่มใส่ได้ ร่วมในแผนส่งตัวชาลีบันไปยังมิติเวลาต่างๆเพื่อกำจัดด้วยเครื่องเคลื่อนย้ายข้ามมิติที่ไม่สมบูรณ์นักจนชาลีบันถูกส่งไปที่ต่างๆแบบสุ่มไปเรื่อยจนได้พบกับพวกมิยูกิกับกามาก้อน ไดโอ ชั่วครู่ - เจกิลไฮด์ บีสต์ (ตอนที่32) สัตว์โลกปีศาจที่ล่อลวงเด็กๆมาด้วยน้ำส้มที่สามารถเปลี่ยนร่างกายและจิตใจของเด็กให้กลายเป็นสัตว์โลกปีศาจได้ มีขวานที่เปลี่ยนเป็นดาบได้เป็นอาวุธ - ชุนคัน บีสต์ (ตอนที่33) สัตว์โลกปีศาจที่รับหน้าที่ตามหาแร่ที่ใช้กับอุปกรณ์เทเลพอร์ตของดอกเตอร์พอลเตอร์ ใช้พลังจิตได้และมีโล่ห์ที่ไหลกับดาบเป็นอาวุธ - เฮียกคุเมะ บีสต์ (ตอนที่34) สัตว์โลกปีศาจรูปแบบเขียดที่มีตา 100 ดวงทั่วร่างสามารถแลบลิ้นยาวๆใช้โจมตีได้ มีหอกกับดาบเป็นอาวุธ ถูกพี่น้องคุเดต้าส่งไปกำจัดชาลีบันเพื่อชิงตัดหน้าเลด้าที่เพิ่งเสนอตัวเข้าร่วมด้วยการกำจัดชาลีบัน - วาชิ บีสต์ (ตอนที่35) สัตว์โลกปีศาจรูปแบบเหยี่ยวใหญ่ที่สามารถบินไปมาด้วยปีกขนาดใหญ่ สามารถส่งคลื่นรบกวนได้ มีหอกเป็นอาวุธ - บุนริ บีสต์ (ตอนที่36) สัตว์โลกปีศาจที่สามารถแยกร่างได้เป็น 2 ส่วนคือส่วนที่เป็นสัตว์กับส่วนที่เป็นพืช มีรยางค์เถาวัลย์และหอกที่เปลี่ยนเป็นดาบได้เป็นอาวุธ ถูกส่งมาจัดการกับพี่น้องเบลและเป็นผู้สังหารบิลลี่ลงได้ - คุม่า บีสต์ (ตอนที่37) สัตว์โลกปีศาจรูปแบบหมีใหญ่ที่มีกรงเล็บแหลมคมขนาดใหญ่จำแลงร่างเป็นพรานป่าเพื่อตามหาดอกไม้ลึกลับที่ออกเมล็ดซึ่งมีผลสามารถสิ่งมีชีวิตที่กินเข้าไปบ้าคลั่ง มีเคียวด้ามยาวเป็นอาวุธ - อาชูร่า บีสต์ (ตอนที่38) สัตว์โลกปีศาจรูปแบบเทวรูปที่ถูกส่งออกไปจัดการกับชาลีบันระหว่างที่พี่น้องคุเดต้าถูกเลด้าปั่นหัวจนเสียสติ มีหอกคบไฟและผืนผ้าเป็นอาวุธ - ดอล บีสต์ (ตอนที่39) สัตว์โลกปีศาจเพศหญิงที่แปลงเป็นตุ๊กตาเพื่อปั่นหัวเฮเลน เบล มีอาวุธรูปร่างคล้ายแปรงหวีผมอันใหญ่และระเบิดตุ๊กตาเป็นอาวุธ สามารถถอดหัวออกจากตัวได้ - โยเก็น บีสต์ (ตอนที่40) สัตว์โลกปีศาจที่จำแลงร่างเป็นหมอดูลวงโลกที่ทำนายเกี่ยวกับภัยพิบัติต่างๆอย่างแม่นยำเพื่อล่อให้ชาลีบันมาติดกับ จุดประสงค์เพื่อแยกโมโตซาเลี่ยนมาเพื่อหาทางทำลาย มีหอกสามง่ามที่เปลี่ยนดาบได้เป็นอาวุธ - อะนาโฮริ บีสต์ (ตอนที่41) สัตว์โลกปีศาจที่มีอุปกรณ์ขุดเจาะทั้งสว่านและที่ตักดิน คอยคุ้มกันการสร้างฐานทัพใต้ดินผ่านเครือข่ายของทางรถไฟใต้ดินของมาโด - มุคุโร่ บีสต์ (ตอนที่42) สัตว์โลกปีศาจที่ร่วมกันรุมเล่นงานเฮเลน เบลที่กำลังเสียท่าให้กับมือสังหารเลซ่าโดยช่วยมิสอาคุมะ 1 และ 2 รุมเล่นงานเฮเลนด้วยไม้เท้าจนเสียชีวิต - เรไค บีสต์ (ตอนที่43) สัตว์โลกปีศาจตัวเดียวที่ปฏิบัติงานตามคำสั่งของเลด้า เข้าสวมรอยกับวิญญาณที่ยังไม่ไปสู่สุคติเพื่อเล่นงานชาลีบัน มีไม้เท้าหัวกะโหลกเป็นอาวุธและสามารถเรียกวิญญาณของสัตว์โลกปีศาจตัวอื่นมาช่วยได้ - อังโค บีสต์ (ตอนที่44) สัตว์โลกปีศาจรูปแบบปลาตกเบ็ดซึ่งสามารถยืดรยางค์ที่ส่วนหัวเพื่อลอบเข้าไปปล่อยแก๊สกล่อมประสาทในหอพักหญิงและมีแสงจากดวงตาที่สามารถสะกดเหยื่อให้หลับได้ มีเคียวด้ามยาวเป็นอาวุธ - ยูไค บีสต์ (ตอนที่45) สัตว์โลกปีศาจที่ถูกดอกเตอร์พอลเตอร์ใช้ให้ไปรวบรวมเด็กๆมาเป็นเหยื่อสังเวยผ่านการออดิชั่น โดยเป็นแผนของเลด้าที่แกล้งให้ดอกเตอร์พอลเตอร์เสียสติจนต้องพึ่งคุณไสยมาแก้เพื่อให้ถูกชาลีบันกำจัดแต่ดอกเตอร์พอลเตอร์ก็รอดไปได้อย่างหวุดหวิด ยูไคบีสต์มีหอกสามง่ามเป็นอาวุธหลัก - เพรเซ็นต์ บีสต์ (ตอนที่46) สัตว์โลกปีศาจหน้าตาเป็นห่อของขวัญ ถูกส่งไปตามล่าช่างภาพอิสระที่ถ่ายภาพฐานทัพลับของมาโดโดยบังเอิญ มีหอกเป็นอาวุธ - เคนเคียกคุ บีสต์ (ตอนที่47) สัตว์โลกปีศาจรูปแบบนักดาบที่ถูกส่งไปตามหาดาบต้องสาปที่มีพลังทัดเทียมเลเซอร์เบลดของชาลีบัน จนชาลีบันต้องใช้ดาบคุณธรรมมาช่วยรับมือเลยทีเดียว</doc>
