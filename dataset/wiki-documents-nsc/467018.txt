<doc id="467018" url="https://th.wikipedia.org/wiki?curid=467018" title="ฮัน ฮโย-จู">ฮัน ฮโย-จู ฮัน ฮโย-จู (; เกิด 22 กุมภาพันธ์ ค.ศ. 1987) เป็นนักแสดงชาวเกาหลีใต้ เริ่มมีชื่อเสียงจากละครเรื่อง ดนตรีรัก หัวใจปรารถนา, มรดกรัก ฉบับพันล้านวอน และ ทงอี จอมนางคู่บัลลังก์ เช่นเดียวกับภาพยนตร์เรื่อง โคลด์อายส์ ซึ่งทำให้เธอชนะรางวัลบลูดรากอนฟิล์มอวอร์ดส์ ครั้งที่ 34 ในสาขานักแสดงนำหญิงยอดเยี่ยมชีวิตช่วงแรก ชีวิตช่วงแรก. ฮัน ฮโย-จู เกิดในจังหวัดชุงช็องเหนือ ประเทศเกาหลีใต้ พ่อของเธอเป็นนายทหารกองทัพอากาศ และแม่ของเธอเป็นผู้ควบคุมโรงเรียนของรัฐบาลและอดีตคุณครูโรงเรียนประถมศึกษา ในช่วงวัยเด็ก เธอมีความสามารถในการเล่นกีฬาโดยเฉพาะกรีฑาประเภทลู่และลาน แต่ต่อมาเธอย้ายไปอยู่ที่กรุงโซล ขณะกำลังศึกษาอยู่ชั้นปีที่ 2 และได้เข้าเรียนที่โรงเรียนมัธยมบุลโก ถึงแม้พ่อของเธอจะคัดค้านและอนุรักษ์นิยมก็ตาม จากนั้น เธอศึกษาต่อในระดับปริญญาตรี ที่มหาวิทยาลัยทงกุก สาขาวิชาการละครและภาพยนตร์อาชีพจุดเริ่มต้นและความสำเร็จครั้งแรก อาชีพ. จุดเริ่มต้นและความสำเร็จครั้งแรก. ฮันเริ่มเข้าสู่วงการบันเทิงครั้งแรกในการประกวดสาวงามในเวทีระดับวัยรุ่นที่จัดโดยฟูดคอร์ปอเรชั่นบิงกือเรในปี ค.ศ. 2003 ปีถัดมา เธอแสดงละครครั้งแรกในละครซิทคอมเรื่อง Nonstop 5 และภาพยนตร์เรื่อง สั่งเจ้าพ่อไปสอนหนังสือ ที่สามารถกวาดรายได้อันดับ 1 บนตารางบ็อกซ์ออฟฟิสที่เกาหลีใต้ถึงสองสัปดาห์ติดกัน หลังจากนั้น ฮันก็หันไปเป็นพิธีกรให้กับรายการ อินกีกาโย ทางช่องเอสบีเอส ในปี ค.ศ. 2006 เธอได้รับบทนำในละครเรื่อง ดนตรีรัก หัวใจปรารถนา และกลับมารับงานภาพยนตร์อีกครั้งในภาพยนตร์อิสระต้นทุนต่ำเรื่อง Ad-lib Night กำกับโดย อี ยุน-กี ในภาพยนตร์ ฮันรับบทเป็นเด็กสาวที่โกหกว่าเป็นลูกสาวของชายที่กำลังจะตาย สำหรับการแสดงจากภาพยนตร์เรื่องนี้ เธอได้รับรางวัลนักแสดงนำหญิงยอดเยี่ยม จากเทศกาลภาพยนตร์นานาชาติประเทศสิงคโปร์ ครั้งที่ 20 และสมาคมนักวิจารณ์ภาพยนตร์เกาหลี ในสาขานักแสดงหญิงหน้าใหม่ยอดเยี่ยมบทบาทอื่น ๆ และประสบความสำเร็จทั่วเอเชียเสียงวิจารณ์ผลงานละครโทรทัศน์ภาพยนตร์รางวัลและการเสนอชื่อ</doc>
