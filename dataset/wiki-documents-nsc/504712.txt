<doc id="504712" url="https://th.wikipedia.org/wiki?curid=504712" title="เก้าแต้ม ลูกพระบาท">เก้าแต้ม ลูกพระบาท เก้าแต้ม ลูกพระบาท หรือชื่อจริง ถิรเจตน์ ทองประดับ เกิดที่อำเภอปราสาท จังหวัดสุรินทร์ เป็นนักมวยไทยชาวไทยที่มีชื่อเสียง ซึ่งได้รับการดูแลโดย กิ่งทอง ลูกพระบาทประวัติ ประวัติ. วันที่ 30 มิถุนายน พ.ศ. 2552 เก้าแต้มเข้าแข่งขันคู่รองของรายการศึกเพชรยินดี ที่เวทีมวยลุมพินี ซึ่งเขาเป็นฝ่ายแพ้คะแนนต่อสองคม ว.สังข์ประไพ วันที่ 8 มีนาคม พ.ศ. 2554 เก้าแต้มเข้าแข่งขันคู่ประกอบรายการศึกลุมพินีแชมเปี้ยนเกียรติเพชร โดยได้พบกับรุ่งเพชร ว.รุ่งนิรันดร์ วันที่ 30 สิงหาคม เก้าแต้มเข้าแข่งขันรายการศึกไพรอนันต์เงินล้าน โดยได้พบกับน้องเบียร์ โชคงามวงศ์ วันที่ 25 ตุลาคม เก้าแต้มเข้าแข่งขันคู่เอกรายการศึกเพชรยินดี ที่เวทีมวยลุมพินี และเป็นฝ่ายแพ้คะแนนต่อขวัญข้าว ช.ราชพัสดุอีสาน วันที่ 12 มกราคม พ.ศ. 2555 เก้าแต้มเข้าแข่งขันที่เวทีมวยราชดำเนิน ซึ่งเป็นฝ่ายชนะมานะศักดิ์ ปิ่นสินชัย วันที่ 23 มีนาคม เก้าแต้มเข้าแข่งขันคู่เอกรายการศึกแสงมรกต ที่เวทีมวยลุมพินี โดยเป็นฝ่ายชนะคะแนนมานะศักดิ์ ปิ่นสินชัย ซึ่งเป็นการชนะคู่ปรับเก่าอีกครั้ง และทำยอดค่าชมจากรายการดังกล่าวที่ 880,720 บาท วันที่ 22 มิถุนายน เก้าแต้มเข้าแข่งขันคู่เอกศึกแสงมรกต ณ เวทีมวยลุมพินี โดยเป็นฝ่ายชนะคะแนนต่อมงคลชัย ควายทองยิม วันที่ 14 สิงหาคม เก้าแต้มเข้าแข่งขันรายการศึกแสงมรกต ที่เวทีมวยลุมพินี ซึ่งเขาเป็นฝ่ายชนะทีเคโอมงคลชัย ควายทองยิม ในยกที่ 2 วันที่ 12 ตุลาคม เก้าแต้มเข้าแข่งขันรายการศึกอีมิเน้นท์แอร์ ที่เวทีมวยลุมพินี ซึ่งเขาเป็นฝ่ายแพ้คะแนนรุ่งเพชร ว.รุ่งนิรันดร์ วันที่ 20 พฤศจิกายน เก้าแต้มเข้าแข่งขันคู่เอกนำรายการศึกแสงมรกต ที่เวทีมวยลุมพินี โดยได้พบกับไข่มุกดำ เอกบางไทร จากการแข่งขันดังกล่าว เก้าแต้มเป็นฝ่ายชนะคะแนนขาด วันที่ 24 ธันวาคม พ.ศ. 2555 เก้าแต้มเข้าแข่งขันรายการศึกวันสถาปนา 67 ปี เวทีราชดำเนิน โดยได้พบกับคู่ชกอย่างเพชรอู่ทอง อ.ขวัญเมือง และเก้าแต้มเป็นฝ่ายชนะคะแนนสถิติการชกระเบียงภาพ</doc>
