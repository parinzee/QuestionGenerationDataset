<doc id="602374" url="https://th.wikipedia.org/wiki?curid=602374" title="คลิฟฟ์ เคอร์ติส">คลิฟฟ์ เคอร์ติส คลิฟฟอร์ด วิเวียน เดวอง "คลิฟฟ์" เคอร์ติส ()) เป็นนักแสดงชาวนิวซีแลนด์เชื้อสายชนพื้นเมืองมาวรี มีผลงานการแสดงภาพยนตร์ฮอลลีวูดที่รับบทบาทเป็นคนเชื้อสายต่างๆ หลากหลาย ทั้งชาวละตินอเมริกัน ชาวอาหรับ ชาวอินเดีย เคอร์ติสเกิดที่เมืองโรโตรัว อยู่ชายฝั่งทางตอนเหนือของเกาะเหนือ ประเทศนิวซีแลนด์ สืบเชื้อสายมาจากชาวมาวรีเผ่า เตอาราวา เริ่มงานแสดงจากการแสดงละครเวทีหลังจากจบมัธยมปลาย มีผลงานภาพยนตร์เรื่องแรกในปี 1993 จากบทเล็กๆ ในเรื่อง The Piano ผลงานกำกับของเจน แคมเปียน และเริ่มมีชื่อเสียงในระดับนานาชาติจากภาพยนตร์เรื่อง Whale Rider ในปี 2002 ผลงานกำกับของนิกี คาโร โดยรับบทเป็นพ่อของคีชา แคสเซิล-ฮิวส์</doc>
