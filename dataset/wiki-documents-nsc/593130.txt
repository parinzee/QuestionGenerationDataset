<doc id="593130" url="https://th.wikipedia.org/wiki?curid=593130" title="จิตภัสร์ กฤดากร">จิตภัสร์ กฤดากร จิตภัสร์ กฤดากร ชื่อเล่นว่า ตั๊น ปัจจุบันเป็นรองโฆษกพรรคประชาธิปัตย์ และกรรมการและผู้ช่วยเลขานุการมูลนิธิมวลมหาประชาชนเพื่อการปฏิรูปประเทศไทย, อดีตแนวร่วมกลุ่ม กปปส., อดีตเลขานุการรัฐมนตรีจุติ ไกรฤกษ์ รัฐมนตรีว่าการกระทรวงเทคโนโลยีสารสนเทศและการสื่อสารในรัฐบาลอภิสิทธิ์ เวชชาชีวะครอบครัว ครอบครัว. จิตภัสร์ (ตั๊น) กฤดากร หรือชื่อสกุลเดิมว่า ภิรมย์ภักดี ชื่อจริง “จิตภัสร์” เป็นชื่อพระราชทาน แปลว่า “จิตที่ร่มเย็น” ส่วน “ตั๊น” มาจากตั๊นหน้า เพราะคุณพ่อชอบเล่น “คาราเต้” เกิดเมื่อวันที่ 16 มิถุนายน พ.ศ. 2528 เป็นบุตรสาวคนโตของจุตินันท์ ภิรมย์ภักดี รองกรรมการผู้จัดการใหญ่ บริษัท บุญรอด บริวเวอรี่ จำกัด, ประธานกรรมการ บริษัท สิงห์ เอสเตท จำกัด (มหาชน) ประธานมูลนิธิคณะกรรมการพาราลิมปิกแห่งประเทศไทย นายกสมาคมคาราเต้แห่งประเทศไทย และสมาชิกสภาปฏิรูปแห่งชาติ กับหม่อมหลวงปิยาภัสร์ ภิรมย์ภักดี ซึ่งเป็นบุตรีของหม่อมราชวงศ์ยงสวาสดิ์ กฤดากร รองผู้อำนวยการสำนักงานทรัพย์สินส่วนพระมหากษัตริย์การศึกษา การศึกษา. เริ่มเข้าเรียนที่โรงเรียนจิตรลดา ก่อนไปศึกษาต่อที่โรงเรียนประจำหญิงล้วน Westonbirt School ที่ประเทศอังกฤษจนจบชั้นมัธยมศึกษา- พ.ศ. 2552 ปริญญาตรี ภูมิศาสตร์, ราชวิทยาลัยแห่งลอนดอน (King's College London), University of London, สหราชอาณาจักร - พ.ศ. 2555 ประกาศนียบัตร, สถาบันพระปกเกล้า, ผู้นำยุคใหม่ในระบบประชาธิปไตย รุ่น 2 - พ.ศ. 2557 ปริญญาโท รัฐประศาสนศาสตร์, จุฬาลงกรณ์มหาวิทยาลัยการทำงาน การทำงาน. หลังจบปริญญาจากคณะภูมิศาสตร์ มหาวิทยาลัยคิงส์คอลเลจ จิตภัสร์เคยฝึกงานทั้งในประเทศและต่างประเทศเช่นที่บริษัทโฆษณา Blue UIR Advertising, บริษัท Orange (True Move), Christian Dior, หนังสือพิมพ์ไทยรัฐ บริษัทโพลีพลัสเอ็นเตอร์เทนเม้นท์ รวมไปถึง NGO โครงการ Population and Community Development Association ที่จังหวัดกระบี่ และได้ไปเป็นครูที่บุรีรัมย์ โดยท้ายที่สุดจึงมุ่งมั่นที่จะเป็นนักการเมือง ตามบทสัมภาษณ์พิเศษ เมื่อวันที่ 23 สิงหาคม 2553บทบาทด้านการเมือง บทบาทด้านการเมือง. จิตภัสร์ เข้าร่วมทำงานกับรัฐบาลอภิสิทธิ์ เวชชาชีวะ โดยการชักชวนของ นิพนธ์ พร้อมพันธุ์ เลขาธิการนายกรัฐมนตรี ที่มีความสนิทสนมกับครอบครัว และเห็นว่ามีความสนใจทางการเมือง โดยมีหน้าที่เป็นผู้ช่วยและเลขานุการของ ดร.ปณิธาน วัฒนายากร รองเลขาธิการนายกรัฐมนตรี ในฐานะโฆษกสำนักนายกรัฐมนตรี- พ.ศ. 2551 - 2552 เลขานุการประจำคณะกรรมาธิการ กิจการเด็ก เยาวชน สตรี ผู้สูงอายุ และผู้พิการ - พ.ศ. 2552 เลขานุการประจำสำนักเลขาธิการนายกรัฐมนตรี (รัฐบาลอภิสิทธิ์ เวชชาชีวะ) - พ.ศ. 2553 ผู้จัดการคณะนักกีฬาคนพิการ ในแข่งขันกีฬาเอเชี่ยนพาราเกมส์ ครั้งที่ 10 ณ เมืองกวางโจว สาธารณรัฐประชาชนจีน - พ.ศ. 2553 กรรมการผลักดันนโยบาย 3G, E-Government , E-commerce กระทรวงเทคโนโลยีสารสนเทศและการสื่อสาร - พ.ศ. 2553 รองประธานกรรมการโครงการถวายพระพรออนไลน์ ในวโรกาสครบรอบ 83 และ 84 พรรษา - พ.ศ. 2553 เลขานุการรัฐมนตรีว่าการกระทรวงเทคโนโลยีสารสนเทศและการสื่อสาร (จุติ ไกรฤกษ์) - พ.ศ. 2554 ลงสมัครสมาชิกผู้แทนราษฎร เขต 5 ดุสิต – ราชเทวี พรรคประชาธิปัตย์ โดยคะแนนเป็นอันดับที่ 2 (37,528 คะแนน) แต่ไม่ได้รับเลือก - พ.ศ. 2555 พิธีกรรายการ สน. อาสา ออกอากาศทางสถานีโทรทัศน์ ฟ้าวันใหม่กปปส. กปปส.. จากกระแสสังคมต่อต้านร่าง พรบ. นิรโทษกรรม ที่นำโดย สุเทพ เทือกสุบรรณ โดยเริ่มจากประชาชนมาร่วมการชุมนุมที่สามเสน เมื่อ 31 พฤศจิกายน 2556 จนยกระดับมาถึงการชุมนุมขับไล่รัฐบาลที่ถนนราชดำเนิน จึงทำให้เกิดกลุ่ม กปปส. หรือ คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข ขึ้น หลังจากเหตุการณ์ดังกล่าว จิตภัสร์ ได้เข้ามาร่วมการชุมนุม โดยดูแลในเรื่องรายงานข่าวภาคภาษาอังกฤษของการชุมนุม รวมไปถึงดูแลโรงเรียนใต้ต้นไม้ สวนลุมพินี ซึ่งจากการเข้าร่วมชุมนุม ส่งผลทำให้ครอบครัวได้รับผลกระทบ จิตภัสร์ ภิรมย์ภักดี ตัดสินใจเปลี่ยนนามสกุลเป็น “จิตภัสร์ กฤดากร” ในราชสกุลกฤดากร ฝ่ายจุตินันท์ ภิรมย์ภักดี บิดา ออกมาขอโทษต่อสื่อมวลชนที่จิตภัสร์แสดงความเห็นผ่านสื่อซึ่งแปลความได้ว่า "คนชนบทไม่มีความรู้ความเข้าใจประชาธิปไตย" และเห็นควรให้จิตภัสร์เปลี่ยนนามสกุล จิตภัสร์ไปร่วมทำกิจกรรมเพื่อการศึกษาและเยี่ยมเยียนพี่น้องประชาชนใน 3 จังหวัดชายแดนภาคใต้ อยู่บ่อยครั้ง จนมีผู้ตั้งฉายาว่า "นางฟ้าของมวลมหาประชาชน"กรณีการรับสมัครเข้ารับราชการตำรวจ กรณีการรับสมัครเข้ารับราชการตำรวจ. เมื่อวันที่ 19 กันยายน 2558 หลังมีกรณีพิพาทที่จิตภัสร์สมัครเข้ารับราชการตำรวจ จึงแถลงข่าวประกาศถอนตัวสมัครเป็นตำรวจในวันที่ 24 กันยายน 2558 ณ โรงแรมดุสิตธานี โดยระบุไม่อยากสร้างความแตกแยกในสังคมเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นเบญจมาภรณ์มงกุฎไทย (บ.ม.)ลำดับสาแหรก</doc>
