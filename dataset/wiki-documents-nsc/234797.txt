<doc id="234797" url="https://th.wikipedia.org/wiki?curid=234797" title="สาระแน ห้าวเป้ง!!">สาระแน ห้าวเป้ง!! สาระแน ห้าวเป้ง!! เป็นภาพยนตร์เรื่องแรกของ ลักษ์ฟิล์ม และร่วมมือกับ สหมงคลฟิล์ม โดยเป็นการนำรายการ สาระแน มาทำรูปแบบในโรงภาพยนตร์ หลังจากออกอากาศโทรทัศน์ยาวนานถึง 11 ปี ภาพยนตร์ทำรายได้ 91.94 ล้านบาทเรื่องย่อ เรื่องย่อ. จากใบสมัครกว่า 500 ใบ ถูกคัดเหลือเพียง 100 กว่าคน ในท้ายที่สุดกลายมาเป็น "สตาร์บัคส์" และ "หลังเลนส์" 2 บัณฑิตจบใหม่จากศิลปากร ว่าที่พนักงานตำแหน่งครีเอทีฟประจำทีมงานสาระแน กับงานแรกในชีวิตโดยได้รับมอบหมายให้ทำ 4 ภารกิจสำคัญนั่นคือการแคนดิต 4 ซูเปอร์สตาร์ชื่อดังของเมืองไทยและเอเชีย นั่นคือ ถ้า หม่ำ จ๊กมก นักแสดงตลกเจ้าของฉายาผู้กำกับ 300 ล้านตกอยู่ในสถานการณ์ที่ต้องแสดงบทผาดโผนแอ็คชั่นเสี่ยงตายที่ตัวเองปฏิเสธโดยการใช้ตัวแสดงแทนมาทั้งชีวิต , ไม่เคยมีใครลูบคม แอ๊ด คาราบาว ต้นตำรับศิลปินเพลงเพื่อชีวิตอันดับ 1 ของเมืองไทยผู้เป็นตำนานได้ บริษัทจึงมอบหมายให้สตาร์บัคส์และหลังเลนส์ทำยังไงก็ได้ให้ได้หนวดของพี่แอ๊ดมา, 2 สิ่งที่ โก๊ะตี๋ อารามบอย ตลกอารมณ์ดีขวัญใจมหาชนที่มีหนัง, ละคร, งานพิธีกร, โชว์ตัวมากที่สุดจะต้องเผชิญถึงขนาดต้องปาดน้ำตาด้วยความกลัวสุดขีด , BABY V.O.X Re.V ซูเปอร์สตาร์สุดฮอตจากประเทศเกาหลีที่ครองใจหนุ่มสาวทั่วเอเชีย ต้นแบบเกิร์ลกรุ๊ปสุดเซ็กซี่ แต่รักษาภาพลักษณ์ได้ดีไม่มีภาพหลุด แต่กลับถูกถ่ายคลิปลับในห้องนอน ซึ่งทั้งหมดต้องเกิดขึ้นโดยที่ห้ามให้ศิลปินทั้งหมดจะรู้ตัว ตลอดระยะเวลา 120 วันในการทำงาน นับตั้งแต่ลุกขึ้นจากเตียงไปจนถึงเข้านอนในแต่ละคืนตลอด 24 ชั่วโมง ได้ถูกกล้องจำนวนนับสิบนับร้อยตัวบันทึกชีวิตของทั้งคู่ไปพร้อมๆกับเหล่าซูเปอร์สตาร์ทั้ง 4 ที่ตกเป็นเหยื่อของ "ทีมงานสาระแน" ที่รวมหัวกันทั้งบริษัทและกลายเป็นส่วนหนึ่งของภาพยนตร์เรียลลิตี้คอมิดี้อารมณ์ดี "สาระแนห้าวเป้ง" เป็นที่เรียบร้อยกรณีเกี่ยวข้องกับหม่ำ จ๊กมก กรณีเกี่ยวข้องกับหม่ำ จ๊กมก. ในขณะที่สาระแนห้าวเป้งยังไม่ได้ออกฉายได้มีข่าวขึ้นในวันที่ 17 มีนาคม พ.ศ. 2552 โดยข่าวกล่าวว่าหม่ำ จ๊กมกโดนสาระแนแกล้งโดยหลอกว่าเป็นพรีเซนเตอร์เมาไม่ขับโดยตนนั่งกินสุราอยู่จะขับมอเตอร์ไซค์กลับก็กลัวไม่ปลอดภัย จึงตัดสินใจขึ้นรถแท็กซี่ แต่พอขึ้นรถถึงได้รู้ว่าโดนหลอก เพราะคนขับแท็กซี่ขับรถแบบหวาดเสียวตลอดทาง ทั้งแกล้งชนบ้านคน จะชนท้ายรถคันอื่น ที่มีถังแก๊ส 10 ถังบรรทุกอยู่ และมีเสียงระเบิดตูมตามดังสนั่นหวั่นไหวอย่างรุนแรงจนทำให้เกิดโมโหและฟ้องร้องความรับผิดชอบที่เกิดขึ้น ในวันที่ 19 มีนาคม พิธีกรรายการสาระแนเปิ้ล นาคร ศิลาชัยได้กล่าวถึงกรณีการแกล้งหม่ำ จ๊กมก นั้นเนื่องจากตนสนิทกับหม่ำอย่างมากสนิทถึงขั้นไปกินข้าวด้วยกัน ขนาดกินข้าวกันอยู่ จะเอาเท้ามาปาดปากผมได้เลยซึ่งในขณะนั้นเองได้ถูกวิพากย์วิจารณ์ในแง่ลบโดยกล่าวว่าเป็นการโปรโมตหนังของตนโดยเจ้าตัวกล่าวไว้ว่า การโปรโมตต้องทำก่อนภาพยนตร์เข้าฉาย 1-2 อาทิตย์ แต่ภาพยนตร์เรื่องนี้มีกำหนดเข้าปลายเดือนเมษายน เหลือเวลาอีกเดือนครึ่ง จึงไม่ใช่การโปรโมตอย่างแน่นอน ทั้งนี้ ในการประชุมทีมงานครั้งล่าสุด ได้มีคนเสนอให้นำเรื่องนี้มาโปรโมตภาพยนตร์ แต่วิลลี่ แมคอินทอช หนึ่งในพิธีกรรายการสาระแนบอกไม่เอา จะทำให้ภาพยนตร์มีด้านลบ ในวันที่ 25 มีนาคม หม่ำ จ๊กมก คู่กรณีได้รับทราบข่าวแล้วซึ่งในขณะนั้นหม่ำให้ยกโทษให้กับพิธีกรสาระแนทั้ง 3 คนซึ่งได้แก่ วิลลี่ เปิ้ลและหอยซึ่งทำให้หม่ำยอมยกโทษให้และติดต่อให้กับบริษัทของพิธีกรทั้ง 3 และในเวลาเดียวกันพิธีกรทั้ง 3 ก็ได้มาถึงเวิร์คพอยท์สตูดิโอและขอขมาและขอโทษกับหม่ำที่ได้แกล้งไป ซึ่งหม่ำก็ยอมให้อภัยแต่ในส่วนฉากที่แกล้งหม่ำนั้นยังคงอยู่ซึ่งในขณะนั้นเองชาวเน็ตบางคนได้วิพากย์วิจารณ์เกี่ยวกับกรณีนี้ว่าเป็นการโปรโมตของหนังตนและวาไรตี้ทอล์คโชว์ของหม่ำในชื่อว่า หม่ำ ออนสเตจ และถูกกล่าวว่าเป็นการหลอกหลวงคนดูซึ่งชาวเน็ตในเว็บบางแห่งได้วิจารณ์ในแง่ลบพอสมควร</doc>
