<doc id="658161" url="https://th.wikipedia.org/wiki?curid=658161" title="มะโกะโตะ ทะเกะมุระ">มะโกะโตะ ทะเกะมุระ มะโกะโตะ ทะเกะมุระ (; ; 11 พฤษภาคม ค.ศ. 1990 — ) เป็นนักกอล์ฟอาชีพหญิงชาวญี่ปุ่นชีวิตส่วนตัว ชีวิตส่วนตัว. มะโกะโตะ ทะเกะมุระ เกิดที่ไดโต จังหวัดโอซะกะ เธอเป็นลูกสาวคนที่สามในจำนวนพี่น้องที่มีอยู่สามคน โดยมีพี่สาวคนโตเป็นนักแสดงหญิงชื่อไอมิ ทะเกะมุระ ส่วนพี่สาวคนรองเป็นนักกอล์ฟอาชีพหญิงชื่อชิซะโตะ ทะเกะมุระ ในสังกัดโควะประวัติ ประวัติ. มะโกะโตะ ทะเกะมุระ เริ่มเข้าแข่งขันกอล์ฟตั้งแต่เมื่อครั้งยังเป็นนักเรียนระดับชั้นประถมศึกษา โดยในปี ค.ศ. 2001 และ ค.ศ. 2002 เธอได้เข้าแข่งขันกอล์ฟรายการชิงแชมป์ประถมศึกษา ของเขตคันไซ ส่วนใน ค.ศ. 2004 เธอได้เข้าแข่งขันกอล์ฟรายการชิงแชมป์มัธยมศึกษาแห่งชาติ โดยได้รับอันดับที่ 30 ของเขตคันไซในระดับเยาวชน ในปี ค.ศ. 2005 เธอเป็นผู้ชนะการแข่งขันกอล์ฟเยาวชนชิงชนะเลิศแห่งประเทศญี่ปุ่น ในประเภทหญิง รุ่นอายุ 12 - 14 ปี และในปีเดียวกัน เธอได้ร่วมการแข่งขันระดับอาชีพในรายการทัวร์ของสมาคมกอล์ฟอาชีพสตรีแห่งประเทศญี่ปุ่น (เจแอลพีจีเอ) ซึ่งในปี ค.ศ. 2005 เธอยังได้ประสบความสำเร็จกับรายการสตูดิโอลิซเลดีส์โอเพน, เมจิช็อคโกแลตคัพ นับว่าเธอเป็นความหวังที่ดีสำหรับอนาคต ครั้งหนึ่ง ในปี ค.ศ. 2008 เธอได้ชนะการแข่งขันเอ็นอีซี คะรุอิซะวะ 72 ของเจแปนวีเมนส์โอเพนกอล์ฟแชมเปียนชิพ และได้อันดับที่ 12 ในการแข่งขันเมจิช็อคโกแลตคัพ รวมถึงได้รับการโฆษณาผ่านสื่อบิจินซุงิรุโจะชิกอล์ฟ (นักกอล์ฟสาวสวย) เดือนกรกฎาคม ค.ศ. 2009 เธอได้เข้าร่วมแข่งขันเจแอลพีจีเอ โดยสามารถผ่านรอบทดสอบได้เป็นครั้งแรก และในเดือนกันยายนของปีเดียวกันนี้ เธอได้รับการเปิดตัวครั้งแรก ในการแข่งขันโปรทัวร์รายการโทไกคลาสสิก มะโกะโตะ ทะเกะมุระ ยังได้รับความสนใจจากสื่ออย่างสูงในรูปโฉมของเธอ รวมถึงได้มีการเซ็นสัญญากับทางผู้ผลิตอุปกรณ์กอล์ฟที่ได้รับความนิยมในการสวมใส่ โดยแบรนด์แรกที่เธอได้ทำการสวมใส่คือเลอคอคสปอร์ตทีฟของเดสเซนเต ตลอดจนได้มีการลงนามในการใช้ไม้กอล์ฟของเทย์เลอร์เมด อาดิดาส กอล์ฟ (ซึ่งรวมถึงหมวก, กระเป๋าแคดดี้ และรองเท้าของอาดิดาส) จากนั้น ในเดือนมกราคม ค.ศ. 2010 เธอได้เซ็นสัญญากับทางเจทีบี ของประเทศญี่ปุ่น ปี ค.ศ. 2011 เธอได้รับการจัดอันดับจากการแข่งขันคัดเลือก (Qualifying Tournament) หรือที่เรียกกันในแบบอักษรย่อว่าคิวที (QT)</doc>
