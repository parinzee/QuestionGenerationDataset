<doc id="385096" url="https://th.wikipedia.org/wiki?curid=385096" title="คะซุโตะ อิโอะกะ">คะซุโตะ อิโอะกะ คะซุโตะ อิโอะกะ (; ; โรมะจิ: Ioka Kazuto) เป็นนักมวยสากลชาวญี่ปุ่น เกิดเมื่อวันที่ 24 มีนาคม ค.ศ. 1989 ที่เมืองซะไก จังหวัดโอซะกะ ประเทศญี่ปุ่น จบการศึกษาจากมหาวิทยาลัยเกษตรศาสตร์ โตเกียว คะซุโตะ อิโอกะ เป็นบุตรชายของคัตสุโนริ อิโอะกะ ผู้เป็นพี่ชายของฮิโระกิ อิโอะกะ อดีตแชมป์โลกในรุ่นสตอร์วเวท ของสภามวยโลก (WBC) และรุ่นไลท์ฟลายเวท ของสมาคมมวยโลก (WBA) เริ่มชกมวยอาชีพในเดือนเมษายน ค.ศ. 2009 ด้วยการเอาชนะ ทองไทเล็ก ส.ธนะภิญโญ นักมวยชาวไทยไปได้ จากนั้นทำการชกเคลื่อนไหวอีกทั้งหมด 5 ครั้ง เป็นการชนะทั้งหมด ไม่มีแพ้หรือเสมอ ซึ่งก่อนหน้านั้นคะซุโตะได้เคยชกมวยสากลสมัครเล่นมาก่อนอย่างโชกโชน โดยมีสถิติการชกถึง 100 ครั้ง ชนะ 95 แพ้ 10 ครั้ง จากนั้น คะซุโตะ อิโอะกะ ได้มีโอกาสชิงแชมป์โลกในรุ่นสตอร์วเวท ของ WBC กับ โอเล่ห์ดง ศักดิ์เสมอชัย แชมป์โลกชาวไทย ในเดือนกุมภาพันธ์ ค.ศ. 2011 ที่โกเบ ซึ่งถ้าหากทำได้ คะซุโตะ จะกลายเป็นนักมวยสากลชาวญี่ปุ่นที่ทำสถิติการชกน้อยที่สุดแล้วได้เป็นแชมป์โลก โดยทำลายสถิติของโจะอิชิโร ทะสึโยะชิ  ซึ่งคะซุโตะเป็นฝ่ายเอาชนะทีเคโอ โอเล่ห์ดงที่ลดน้ำหนักมาก ไปได้ในยกที่ 5 (ปัจจุบันสถิตินี้ถูกทำลายลงโดย นะโอะยะ อิโนะอุเอะ ในวันที่ 6 เมษายน ค.ศ. 2014 เมื่อเป็นฝ่ายชนะทีเคโอยก 6 เอเดรียน เฮอร์นันเดซ ได้แชมป์โลกในรุ่นไลท์ฟลายเวท WBC ด้วยการชกเพียง 6 ครั้ง) หลังจากที่ได้เดิมพันตำแหน่งแชมป์โลกกับแชมป์โลก ของ WBA ในรุ่นเดียวกันกับ อะกิระ ยะเอะงะชิ นักมวยชาวญี่ปุ่นด้วยกัน และเลื่อนรุ่นไปได้แชมป์โลกในรุ่นไลท์ฟลายเวท ของ WBA และป้องกันตำแหน่งได้ 3 ครั้งแล้ว อิโอะกะตัดสินใจที่จะเลื่อนรุ่นขึ้นไปชกในรุ่นฟลายเวท และเซ็นสัญญาชิงแชมป์โลกกับ อำนาจ รื่นเริง แชมป์โลกในรุ่นนี้ของสหพันธ์มวยนานาชาติ (IBF) ชาวไทย ในวันที่ 7 พฤษภาคม ค.ศ. 2014 ซึ่งอิโอะกะเมื่อครั้งยังชกมวยสากลสมัครเล่นเคยพ่ายแพ้ต่ออำนาจมาแล้ว 7-1 หมัด ในการคัดเลือกตัวไปสู่การแข่งขันกีฬาโอลิมปิก 2008 ที่กรุงปักกิ่ง ซึ่งถ้าหากอิโอกะสามารถเอาชนะได้ ก็จะสร้างประวัติศาสตร์เป็นแชมป์โลก 3 รุ่นเป็นคนแรกของญี่ปุ่นทันที หลังจากที่ฮิโระกิ อิโอะกะ ผู้เป็นอา ทำไม่สำเร็จมาแล้วในอดีต เมื่อขึ้นชิงแชมป์โลกในรุ่นเดียวกันนี้ของ WBA แต่เป็นฝ่ายแพ้ทีเคโอยก 10 ต่อ แสน ส.เพลินจิต เมื่อวันที่ 17 ตุลาคม ค.ศ. 1995 ซึ่งในการชกจริงอิโอะกะไม่สามารถอะไรอำนาจได้เป็นชิ้นเป็นอันตลอดการชกทั้ง 12 ยก ซ้ำเมื่อระหว่างพักยกให้น้ำ อำนาจยังเป็นฝ่ายยืนให้น้ำโดยไม่นั่งอีกต่างหาก ผลคะแนนเมื่อครบ 12 ยกออกมาปรากฏว่า อิโอกะเป็นฝ่ายแพ้คะแนนไม่เป็นเอกฉันท์ ไปด้วยคะแนน 113-114, 119-108 และ 115-112 ในวันที่ 22 เมษายน ค.ศ. 2015 อิโอะกะขึ้นชิงแชมป์โลกในรุ่นฟลายเวท สมาคมมวยโลก (WBA) ที่บอดีเมคเกอร์โคลีเซียม โอซะกะ ปรากฏว่าอิโอะกะเป็นฝ่ายเอาชนะคะแนน ฮวน คาร์ลอส เรเบโค แชมป์โลกชาวอาร์เจนตินา ไปได้อย่างไม่เป็นเอกฉันท์ด้วยคะแนน 114-114,115-113 และ 116-113 ทำให้ได้เป็นแชมป์โลกในรุ่นที่ 3 แต่ในต้นเดือนพฤศจิกายน ค.ศ. 2017 หลังจากป้องกันตำแหน่งไว้ได้ทั้งหมด 5 ครั้ง อิโอกะก็ขอสละตำแหน่ง เนื่องจากไม่พร้อมชกป้องกันตำแหน่งในไฟต์บังคับกับ อาร์เต็ม ดาลาเคียน ผู้ท้าชิงอันดับ 1 ซึ่งไม่เคยแพ้ใคร ชาวยูเครน ในวันที่ 31 ธันวาคม ที่จะถึงนี้ หลังจากได้แต่งงานกับนานะ ทะมิมุระ นักร้องเจป๊อปสาวชื่อดังเมื่อเดือนพฤษภาคมที่ผ่านมา ซึ่งได้ก่อให้เกิดเป็นความขัดแย้งกับคัตสุโนริ อิโอกะ ผู้เป็นพ่อและหัวหน้าค่ายอิโอกะยิมซึ่งเป็นต้นสังกัดด้วยการชกป้องกันตำแหน่งแชมป์โลกการชกป้องกันตำแหน่งแชมป์โลก. - แชมป์โลกรุ่นสตอร์วเวท สภามวยโลก (WBC)- ชิง, 11 ก.พ. 2554 ชนะทีเคโอยก 5 โอเล่ห์ดง ศักดิ์เสมอชัย (ไทย) ยก 5 เวิลด์เมโมเรียลฮอลล์ โกเบ - ป้องกันแชมป์ครั้งที่ 1, 10 ส.ค. 2554 ชนะคะแนน ฮวน เฮอร์ดันเดซ (เม็กซิโก) โครักกุเอ็นฮอลล์ โตเกียว - ป้องกันแชมป์ครั้งที่ 2, 31 ธ.ค. 2554 ชนะน็อกยก 1 ยอดเงิน ซีฟีเฟรชมาร์ท (ไทย) เพอเฟคทรอลยิมเนเซียม โอซะกะ - ป้องกันแชมป์ครั้งที่ 3 และชิงแชมป์ในรุ่นเดียวกันของ สมาคมมวยโลก (WBA), 20 มิ.ย. 2555 ชนะคะแนน 12 ยก อะกิระ ยะเอะงะชิ (ญี่ปุ่น) บอดีเมคเกอร์โคลีเซียม โอซะกะ - แชมป์โลกรุ่นไลท์ฟลายเวท สภาคมมวยโลก (WBA)- ชิง, 31 ธ.ค. 2555 ชนะทีเคโอยก 6 โฮเซ่ อัลเฟรโด โรดริเกวซ (เม็กซิโก) บอดีเมคเกอร์โคลีเซียม โอซะกะ - ป้องกันแชมป์ครั้งที่ 1, 8 พ.ค. 2556 ชนะน็อคยก 9 วิษณุ ก่อเกียรติยิม (ไทย) บอดีเมคเกอร์โคลีเซียม โอซะกะ - ป้องกันแชมป์ครั้งที่ 2, 11 ก.ย. 2556 ชนะน็อคยก 7 ขวัญไทย ศิษย์หมอเส็ง (ไทย) บอดีเมคเกอร์โคลีเซี่ยม โอซะกะ - ป้องกันแชมป์ครั้งที่ 3, 31 ธ.ค. 2556 ชนะคะแนน เฟลิกซ์ อัลบาราโด (นิคารากัว) บอดีเมคเกอร์โคลีเซียม โอซะกะ - ป้องกันแชมป์ครั้งที่ 4, 22 เม.ย. 2558 ชนะคะแนน (ไม่เป็นเอกฉันท์) ฮวน คาร์ลอส เรเบโค (อาร์เจนตินา) บอดีเมคเกอร์โคลีเซียม โอซะกะ - ป้องกันแชมป์ครั้งที่ 5, 27 ก.ย. 2558 ชนะคะแนน โรแบร์โต โดมิงโก โซซา (อาร์เจนตินา) บอดีเมคเกอร์โคลีเซียม โอซะกะ - ป้องกันแชมป์ครั้งที่ 6, 31 ธ.ค. 2558 ชนะทีเคโอยก 11 ฮวน คาร์ลอส เรเบโค (อาร์เจนตินา) บอดีเมคเกอร์โคลีเซียม โอซะกะ - แชมป์โลกรุ่นฟลายเวท สมาคมมวยโลก (WBA)- ชิง, 22 เม.ย. 2558 ชนะคะแนน ฮวน คาร์ลอส เรเบโค (อาร์เจนตินา) บอดีเมคเกอร์โคลีเซียม โอซะกะ - ป้องกันแชมป์ครั้งที่ 1, 27 ก.ย. 2558 ชนะคะแนน โรแบร์โต โดมิงโก โซซา (อาร์เจนตินา) เอดิออนอารีนา โอซะกะ - ป้องกันแชมป์ครั้งที่ 2, 31 ธ.ค. 2558 ชนะทีเคโอยก 11 ฮวน คาร์ลอส เรเบโค (อาร์เจนตินา) เอดิออนอารีนา โอซะกะ - ป้องกันแชมป์ครั้งที่ 3, 20 ก.ค. 2559 ชนะน็อกยก 11 เควิน ลารา (นิการากัว) เอดิออนอารีนา โอซะกะ - ป้องกันแชมป์ครั้งที่ 4, 31 ธ.ค. 2559 ชนะทีเคโอยก 7 แสตมป์ กระทิงแดงยิม (ไทย) ชิมะสุอารีนา เกียวโต - ป้องกันแชมป์ครั้งที่ 5, 23 เม.ย. 2560 ชนะคะแนน นกน้อย ซีพีเฟรชมาร์ท (ไทย) เอดิออนอารีนา โอซะกะ - ชิงแชมป์ต่อไปนี้แต่ไม่ประสบความสำเร็จ- ชิงแชมป์โลกรุ่นฟลายเวท สหพันธ์มวยนานาชาติ (IBF), 7 พ.ค. 2557 แพ้คะแนน (ไม่เป็นเอกฉันท์) อำนาจ รื่นเริง (ไทย) บอดีเมคเกอร์โคลีเซียม โอซะกะ</doc>
