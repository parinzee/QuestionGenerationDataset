<doc id="663944" url="https://th.wikipedia.org/wiki?curid=663944" title="คูรี">คูรี คูรี เป็นเมืองในจังหวัดคย็องกี, ประเทศเกาหลีใต้ ตั้งอยู่ติดกับโซลทางทิศตะวันออก อยู่ในใจกลางของภูมิภาคเขตเมืองหลวง สุสานหลวงราชวงศ์โชซ็อน (ดงกูรึง) ตั้งอยู่ที่เมืองนี้ ภูเขาอาชา ซึ่งเป็นภูเขาขนาดเล็กตั้งอยู่ระหว่างเมืองคูรีกับเขตควังจิน โดยในสมัยอาณาจักรแพ็กเจภูเขาแห่งนี้เป็นที่ตั้งของป้อมปราการภูเขาอาชาและมีเส้นทางปีนเขามากมาย พร้อมกับทางเดินเคียงข้างกับคลองวังซ็อก คลองขนาดเล็กที่กั้นระหว่างคูรีกับนัมยังจู ตลาดแบบดั้งเดิมในโทดารี (กลางใจเมืองคูรีที่เคยเป็นสะพานหินมาก่อน) ก็มีสิ่งของราคาถูกให้เลือกมากมายในร้านค้า คูรีได้รับการยกฐานะเป็นเมืองเมื่อปี พ.ศ. 2529 ก่อนหน้านั้นเมืองคูรีเคยเป็นส่วนหนึ่งของยังจูตั้งแต่ยุคประวัติศาสตร์จนถึงปี พ.ศ. 2523 และเป็นส่วนหนึ่งของนัมยังจู ตั้งแต่ปี พ.ศ. 2523 ถึงปี พ.ศ. 2529 ชื่อคูรีถูกเอ่ยครั้งแรกในปี พ.ศ. 2457 ซึ่งในขณะนั้นเป็นเขตการปกครองท้องถิ่น (มย็อน) ของยังจู เมืองคูรีเชื่อมต่อกับโซลผ่านรถไฟสายชานเมือง (สายจุงอัง) และทางรถบัสที่ตั้ง ที่ตั้ง. เมืองคูรีตั้งอยู่ทางตะวันออกเฉียงเหนือของจังหวัดคย็องกี เทือกเขาอาชาตั้งอยู่ทางทิศตะวันตกและทิศตะวันออกติดกับนัมยังจู เมืองคูรีมีพื้นที่ทั้งหมด 33.29 ตารางกิโลเมตร ซึ่งในอดีตคูรีเคยมีพื้นที่มากกว่านี้ แต่เขตการปกครองท้องถิ่นของเมืองบางส่วนถูกควบรวมกับโซลและเมืองอื่นๆรอบๆคูรีภูมิประเทศ ภูมิประเทศ. เทอกเขาควังจูอยู่บริเวณรอบๆทิศตะวันตกเฉียงเหนือของเมืองคูรี โดยเฉลี่ยมีความสูงจากระดับน้ำทะเลมากกว่า 1,000 เมตร ยกเว้นในทางทิศตะวันตกของเมือง เทือกเขาจะมีลักษณะเป็นเนินเล็กๆ คลองวัมซิลและแม่น้ำฮันไหลผ่านเมืองนี้และมีแม่น้ำและคลองสายย่อยออกไปอีก 17 สายบุคคลที่มีชื่อเสียงจากคูรีบุคคลที่มีชื่อเสียงจากคูรี. - โบอา - ดงวูแห่งวง อินฟินิต - ซิ่วหมิน แห่งวง เอ็กโซ - โดยอง แห่งวงเอ็นซีที ยูเมืองพี่น้องเมืองพี่น้อง. - คาแลมบา, ฟิลิปปินส์ - คาร์โรลล์ตัน (รัฐเทกซัส), สหรัฐอเมริกา</doc>
