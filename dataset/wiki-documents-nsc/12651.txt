<doc id="12651" url="https://th.wikipedia.org/wiki?curid=12651" title="มหาวิทยาลัยศรีปทุม">มหาวิทยาลัยศรีปทุม มหาวิทยาลัยศรีปทุม () เดิมชื่อวิทยาลัยไทยสุริยะ ก่อนได้รับพระราชทานนามใหม่จากสมเด็จพระศรีนครินทราบรมราชชนนี เป็นสถาบันอุดมศึกษาเอกชน 1 ใน 5 แห่งแรกในประเทศไทยถูกสถาปนาขึ้นพร้อมกับ วิทยาลัยเกริก วิทยาลัยกรุงเทพ วิทยาลัยธุรกิจบัณฑิตย์ และวิทยาลัยพัฒนา ปัจจุบันมหาวิทยาลัยศรีปทุมตั้งอยู่ที่เขตจตุจักร กรุงเทพมหานคร และมีวิทยาเขตที่จังหวัดชลบุรี และจังหวัดขอนแก่นประวัติ ประวัติ. วิทยาลัยไทยสุริยะ ก่อตั้งขึ้นเมื่อวันที่ 28 พฤษภาคม 2513 เป็น 1 ใน 5 สถาบันอุดมศึกษาเอกชนแห่งแรก ๆ ที่จัดตั้งขึ้นในประเทศไทย โดย ดร.สุข พุคยาภรณ์ ต่อมาเมื่อวันที่ 4 มกราคม 2515 วิทยาลัยไทยสุริยะ ได้รับพระราชทานนามใหม่จากสมเด็จพระศรีนครินทราบรมราชชนนีเป็น “วิทยาลัยศรีปทุม” (กระทรวงศึกษาธิการได้อนุญาตให้แก้ไขเปลี่ยนแปลงเป็นชื่อวิทยาลัยศรีปทุม เมื่อวันที่ 31 มกราคม 2515) และพระราชทานความหมายว่า "เป็นบ่อเกิดแห่งวิชาที่เบิกบานเช่นดอกบัว" พร้อมทั้งได้เสด็จพระราชดำเนินเปิดป้ายนาม "ศรีปทุม" และพระราชทานปริญญาบัตร อนุปริญญา และประกาศนียบัตรแก่ผู้สำเร็จการศึกษารุ่นที่1,2และ 3 ทบวงมหาวิทยาลัยได้อนุมัติให้เปลี่ยนประเภทเป็น “มหาวิทยาลัยศรีปทุม” เมื่อวันที่ 6 พฤศจิกายน 2530 มหาวิทยาลัยฯ ได้ขยายวิทยาเขตออกไปในปีการศึกษา 2530 โดยได้จัดตั้งวิทยาเขตที่สมบูรณ์แบบเป็นครั้งแรกที่จังหวัดชลบุรี ซึ่งได้รับพระมหากรุณาธิคุณจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เสด็จพระราชดำเนินเป็นประธานในพิธีเปิดมหาวิทยาลัยศรีปทุม วิทยาเขตชลบุรี เมื่อวันที่ 19 กรกฎาคม พ.ศ. 2530 ในปี พ.ศ. 2537 มหาวิทยาลัยศรีปทุมขออนุมัติทบวงมหาวิทยาลัย (ในขณะนั้น) จัดตั้งมหาวิทยาลัยศรีปทุม วิทยาคารพญาไท เปิดสอนในหลักสูตรระดับบัณฑิตศึกษาเพื่อพัฒนานักบริหาร โดยเปิดสอนครั้งแรก ณ อาคารเอ็กซิม (อาคารบุญผ่องเดิม) ถนนพหลโยธิน เขตพญาไท ต่อมาได้ย้ายสำนักงานมาเปิด ณ อาคารเอสเอ็มทาวเวอร์ ชั้น 17 และชั้น 20 ถนนพหลโยธิน เขตพญาไท เพื่อเปิดสอนหลักสูตรระดับบัณฑิตศึกษาสำหรับนักบริหาร (ปัจจุบันไม่มีการสอนที่วิทยาคารพญาไทแล้ว) ในปี พ.ศ. 2556 มหาวิทยาลัยศรีปทุม ได้ขยายการเรียนการสอนไปยังจังหวัดขอนแก่น ภายใต้ชื่อ มหาวิทยาลัยศรีปทุม ขอนแก่น เมื่อวันที่ 18 มิถุนายน พ.ศ. 2556สัญลักษณ์ สัญลักษณ์. ตราสัญลักษณ์ประจำมหาวิทยาลัย สมเด็จพระศรีนครินทราบรมราชชนนีทรงพระราชทานนาม “ศรีปทุม” แก่มหาวิทยาลัยแห่งนี้ พร้อมความหมายว่า “เป็นบ่อเกิดแห่งวิชาที่เบิกบาน เช่นดอกบัว” ดังนั้น ดอกบัวหลวงสีชมพูจึงเป็นสัญลักษณ์แทนนามศรีปทุม มีลักษณะเป็นรูปหกเหลี่ยม มีรูปดอกบัวอยู่ภายใน มีความหมายดังนี้- ดอกบัว 3 กลีบ หมายถึง ความเป็นผู้มีปัญญาธรรม สามัคคีธรรม และ คารวะธรรม คือ มีความรู้หรือปัญญา มีความเชี่ยวชาญ ในการประกอบวิชาชีพ และรู้จักปรับตนให้เป็นคนที่มีความเบิกบาน มีน้ำใจไมตรีในการดำเนินชีวิต - รูปหกเหลี่ยม หมายถึง ทิศทั้งหกในพระพุทธศาสนา ที่หมายถึงผู้มีพระคุณและผู้ที่เข้ามามีความเกี่ยวข้องผู้พันในชีวิต ซึ่งก็คือ ความเป็นผู้มีคุณธรรมการศึกษาที่ตั้งมหาวิทยาลัย การศึกษา. ที่ตั้งมหาวิทยาลัย. มหาวิทยาลัยศรีปทุมเปิดดำเนินการสอนใน 3 แห่ง ได้แก่1. บางเขน เลขที่ 2410/2 ถนนพหลโยธิน แขวงเสนานิคม เขตจตุจักร กรุงเทพมหานคร 10900 2. ขอนแก่น เลขที่ 182/12 ถนนศรีจันทร์ ตำบลในเมือง อำเภอเมืองขอนแก่น จังหวัดขอนแก่น 40000 3. วิทยาเขตชลบุรี เลขที่ 79 ถนนบางนา-ตราด ตำบลคลองตำหรุ อำเภอเมืองชลบุรี จังหวัดชลบุรี 20000คณะคณะ. - คณะดิจิทัลมีเดีย - คณะเทคโนโลยีสารสนเทศ - คณะนิติศาสตร์ - คณะนิเทศศาสตร์ - คณะบริหารธุรกิจ- คณะบัญชี - คณะวิศวกรรมศาสตร์ - คณะศิลปศาสตร์ - คณะสถาปัตยกรรมศาสตร์ - คณะสหวิทยาการเทคโนโลยีและนวัตกรรมวิทยาลัยวิทยาลัย. - บัณฑิตวิทยาลัย - วิทยาลัยการท่องเที่ยวและการบริการ - วิทยาลัยการบินและคมนาคม- วิทยาลัยนานาชาติ - วิทยาลัยบัณฑิตศึกษาด้านการจัดการ - วิทยาลัยโลจิสติกส์และซัพพลายเชนคณะ/วิทยาลัยที่ไม่มีการเปิดสอนในปัจุบันคณะ/วิทยาลัยที่ไม่มีการเปิดสอนในปัจุบัน. - วิทยาลัยการแพทย์แผนตะวันออก (เคยมีแผนจะเปิดสอน) - คณะเศรษฐศาสตร์ (เปลี่ยนสถานะเป็นศูนย์วิจัยเศรษฐศาสตร์ธุรกิจ)พิธีสำเร็จการศึกษา พิธีสำเร็จการศึกษา. มหาวิทยาลัยศรีปทุมเป็นมหาวิทยาลัยเพียงแห่งเดียวในประเทศไทย ที่แยกพิธีสำเร็จการศึกษาออกเป็น 3 ส่วน แบ่งเป็น1. พิธีประทานปริญญาบัตรสำหรับผู้สำเร็จการศึกษาระดับมหาบัณฑิตและดุษฎีบัณฑิต 2. พิธีประสาทปริญญาบัตรสำหรับผู้สำเร็จการศึกษาระดับบัณฑิต (บางเขนและขอนแก่น) 3. พิธีประสาทปริญญาบัตรสำหรับผู้สำเร็จการศึกษาระดับบัณฑิต (วิทยาเขตชลบุรี)- หมายเหตุ สถานที่และประธานในพิธี อาจมีการเปลี่ยนแปลงแถบสีครุยวิทยฐานะโครงสร้างการบริหารหน่วยงานภายในมหาวิทยาลัยโครงสร้างการบริหาร. หน่วยงานภายในมหาวิทยาลัย. - กลุ่มงานมาตรฐานและบริการศึกษา- สำนักงานวิชาการ - สำนักงานทะเบียน - สำนักงานวิเทศสัมพันธ์ - ศูนย์สนับสนุนและพัฒนาการเรียนการสอน- กลุ่มงานกิจการนักศึกษา- กลุ่มงานกิจการนักศึกษา - ศูนย์กิจกรรมพัฒนานักศึกษาและชุมชนสัมพันธ์ - สำนักงานการกีฬา - ศูนย์ศิลปวัฒนธรรม - ศูนย์สุขภาวะ- สำนักหรือหน่วยงานที่เทียบเท่าคณะ- สำนักวิชาศึกษาทั่วไป - สถาบันภาษาและวัฒนธรรมนานาชาติศรีปทุม (SIILC) - สำนักการจัดการศึกษาออนไลน์ - University Social Responsibility- กลุ่มงานวิจัยและบริการวิชาการ- ศูนย์ส่งเสริมและพัฒนางานวิจัย - สำนักหอสมุด - ศูนย์การศึกษาต่อเนื่องนานาชาติ- หน่วยงานบริการวิชาแก่บุคคลภายนอก- สถาบันวิทยาการสารสนเทศ - ศูนย์บ่มเพาะธุรกิจ - ศูนย์วิจัยเศรษฐศาสตร์ธุรกิจ - ศูนย์ศึกษาและวิจัยกฎหมายพาณิชย์ - ศูนย์วิทยบริการ - ศูนย์การศึกษาต่อเนื่องนานาชาติ - สถาบันวิทยาการโซ่อุปทาน - ศูนย์ความเป็นเลิศ คณะนิติศาสตร์ - ศูนย์บริการ คณะบริหารธุรกิจ - ศูนย์วิจัยเศรษฐศาสตร์ธุรกิจ - ศูนย์บริการ คณะวิศวกรรมศาสตร์ - ศูนย์บริการ คณะเทคโนโลยีสารสนเทศ - ศูนย์บริการ คณะดิจิทัลมีเดีย - ศูนย์บริการ คณะนิเทศศาสตร์ - คลินิกการแพทย์แผนไทย- กลุ่มอำนวยกลาง- สำนักงานสภา - สำนักงานอธิการบดี - สำนักงานรองอธิการบดี - สำนักงานรองอธิการบดี ด้านวิชาการ - สำนักงานประกันคุณภาพ - สำนักงานบุคคล - สำนักงานอาคารและสถานที่ - สำนักงานผู้ตรวจสอบ - สำนักงานกฎหมาย- กลุ่มงานการคลัง- สำนักงานการคลัง - สำนักงานพัสดุ - ศูนย์หนังสือ- กลุ่มงานบริการเทคโนโลยี- ศูนย์เทคโนโลยีสารสนเทศและการสื่อสาร (ICT CENTER) - ศูนย์มีเดีย - โรงพิมพ์- กลุ่มงานกิจการสัมพันธ์- สำนักงานทุนการศึกษา - สำนักงานประชาสัมพันธ์ - สำนักงานรับสมัคร - ศูนย์สหกิจศึกษา และพัฒนาอาชีพ- หน่วยงานอื่นๆ- มูลนิธิมหาวิทยาลัยศรีปทุมอันดับมหาวิทยาลัยอันดับมหาวิทยาลัย. - ปี 2018 คว้าอันดับ 1 สถาบันการศึกษาเอกชน และอันดับ9 มหาวิทยาลัยในไทยเว็บไซต์การจัดอันดับสถาบันการศึกษา 4Icu หรือ "Unirank" ประกาศการจัดอันดับสถาบันการศึกษาในประเทศไทย เดือนมกราคม 2018 "Unirank" Top Universities in Thailand 2018 Thai University Ranking- ปี 2017 มหาวิทยาลัยศรีปทุม ถูกจัดเป็นอันดับ1 มหาวิทยาลัยเอกชนในไทย และอันดับ12 มหาวิทยาลัยในไทย ที่ได้รับความนิยมสูงสุดจากการจัดอันดับเว็บไซต์มหาวิทยาลัยโลก โดย UNIRANK และตามด้วยอันดับที่ 2 มหาวิทยาลัยอัสสัมชัญ อันดับที่ 3 มหาวิทยาลัยหัวเฉียวเฉลิมพระเกียรติ อันดับที่ 4 มหาวิทยาลัยหอการค้าไทย และมหาวิทยาลัยกรุงเทพ ตามลำดับ- ปี 2016 การจัดอันดับโดย เว็บโอเมตริกซ์ (Webometrics) ซึ่งจัดทำขึ้นเพื่อแสดงความตั้งใจของสถาบันต่างๆ ในการเผยแพร่ความรู้สู่เว็บไซต์ และเป็นความริเริ่มเพื่อส่งเสริมการเข้าถึงความรู้อย่างเปิดกว้าง (Open Access) ทั่วโลก โดยบ่งบอกถึงปริมาณและคุณภาพของสิ่งตีพิมพ์อิเล็กทรอนิกส์ของสถาบัน เพื่อใช้ร่วมกับตัวชี้วัดอื่นๆ ในการประเมินผลงานวิจัยของสถาบัน ซึ่งทางเว็บโอเมตริกซ์ได้จัดอันดับปีละ 2 ครั้งในเดือนมกราคม และกรกฎาคม ล่าสุดเดือนมกราคม พ.ศ. 2559 มหาวิทยาลัยศรีปทุม อยู่ในอันดับที่ 4,265 ของโลก อันดับที่ 60 ของมหาวิทยาลัยในประเทศไทยสถาบันในเครือ (ไทย-เทค)สถาบันในเครือ (ไทย-เทค). - วิทยาลัยเทคโนโลยีเชียงราย และโรงเรียนสิริวัฒนาเชียงราย - วิทยาลัยเทคโนโลยีไทยเบญจบริหารธุรกิจชลบุรี - วิทยาลัยเทคโนโลยีไทยบริหารธุรกิจ - วิทยาลัยเทคโนโลยีไทยบริหารธุรกิจขอนแก่น - วิทยาลัยเทคโนโลยีไทยอโยธยาบริหารธุรกิจ- วิทยาลัยเทคโนโลยีทักษิณาบริหารธุรกิจ - วิทยาลัยเทคโนโลยีพัฒนวิทย์บริหารธุรกิจ และโรงเรียนพัฒนวิทย์ - วิทยาลัยเทคโนโลยีวัฒนาบริหารธุรกิจ - วิทยาลัยเทคโนโลยีสิริวัฒนาบริหารธุรกิจ และโรงเรียนสิริวัฒนา - โรงเรียนสุขฤทัย</doc>
