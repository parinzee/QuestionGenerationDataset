<doc id="363572" url="https://th.wikipedia.org/wiki?curid=363572" title="ลิซา เบรนแนน-จอบส์">ลิซา เบรนแนน-จอบส์ ลิซา นิโคล เบรนแนน-จอบส์ (, เกิด 17 พฤษภาคม ค.ศ. 1978) นักหนังสือพิมพ์และนักเขียนหนังสือนิตยสารชาวอเมริกัน บุตรนอกสมรสของสตีฟ จอบส์ ที่เกิดกับคริส-แอน เบรนแนนประวัติ ประวัติ. ลิซา เบรนแนน-จอบส์ เกิดเมื่อวันที่ 17 พฤษภาคม ค.ศ. 1978 โดยเธอเป็นบุตรสาวนอกสมรสของสตีฟ จอบส์ ผู้บริหารระดับสูงของแอปเปิลคอมพิวเตอร์ ที่เกิดกับคริส-แอน เบรนแนน โดยเบรนแนน-จอบส์ได้เติบโตในแคลิฟอร์เนีย และได้รับการเลี้ยงดูจากมารดา ในปีที่เธอเกิด บริษัทแอปเปิลมีการเติบโตอย่างรวดเร็ว และภายหลังมีการผลิตคอมพิวเตอร์แอปเปิลลิซาขึ้น และคนส่วนใหญ่คิดว่ามาจากชื่อของเธอที่เป็นบุตรสาวคนแรกของจอบส์ แต่ทางบริษัทแอปเปิลกลับออกมาระบุว่า ชื่อดังกล่าวมาจากตัวย่อของ Local Integrated Software Architecture (LISA)การศึกษาและผลงาน การศึกษาและผลงาน. เบรนแนน-จอบส์ สำเร็จการศึกษาจากมหาวิทยาลัยฮาร์วาร์ด ในปี ค.ศ. 2000 จากนั้นจึงย้ายไปยังยุโรปและใช้ชีวิตอยู่ที่นั่น 7 ปี ปัจจุบันเธอเป็นนักเขียนและเรียงความลงในเว็บไซต์ส่วนตัวของเธอ โดยผลงานที่ได้รับการตีพิมพ์ของเธอ ได้แก่ The Southwest Review, The Massachusetts Review, Harvard Crimson, The Harvard Advocate, Spiked, Vogue และ O, The Oprah Magazine</doc>
