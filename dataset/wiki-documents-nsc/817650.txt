<doc id="817650" url="https://th.wikipedia.org/wiki?curid=817650" title="พระเจ้าเฟรเดอริกที่ 3 แห่งเดนมาร์ก">พระเจ้าเฟรเดอริกที่ 3 แห่งเดนมาร์ก พระเจ้าเฟรเดอริกที่ 3 แห่งเดนมาร์ก () ทรงเป็นกษัตริย์แห่งเดนมาร์กและนอร์เวย์ระหว่าง ค.ศ. 1648 จนเสด็จสวรรคต ทรงเป็นพระราชโอรสองค์รองในพระเจ้าคริสเตียนที่ 4 แต่หลังพระเชษฐาเสด็จสิ้นพระชนม์ในค.ศ. 1647 ก็ทำให้พระองค์กลายเป็นรัชทายาทลำดับที่หนึ่งแทน หลังจากที่ทรงครองราชย์แล้ว พระองค์ได้ริเริ่มปกครองด้วยระบอบสมบูรณาญาสิทธิราชในเดนมาร์ก-นอร์เวย์ใน ค.ศ. 1660 และได้รับรองทางกฎหมายในปี ค.ศ. 1665 ซึ่งปรากฏเป็นครั้งแรกในประวัติศาสตร์นิพนธ์ตะวันตก พระองค์ยังมีรับสั่งให้สร้างพระบัลลังก์แห่งเดนมาร์ก ซึ่งตามตำนานแล้วระบุว่าบังลังก์นี้สร้างขึ้นจากเขาของยูนิคอร์นทั้งที่จริงถูกสร้างขึ้นจากงาของนาร์วาล นอกจากนี้ พระองค์เป็นกษัตริย์ที่มีอิทธิพลเหนือบรรดาขุนนาง และทรงทำสงครามสองครั้งกับสวีเดน ซึ่งสงครามกับสวีเดนครั้งแรก (1657–58) ทรงได้รับความพ่ายแพ้ แต่ก็สามารถกอบกู้ชื่อเสียงมาได้เมื่อมีชัยในสงครามกับสวีเดนครั้งที่สอง (1658–60) ซึ่งพระองค์ได้ใช้ความนิยมนี้ ในการยกเลิกระบอบราชาธิปไตยโดยการคัดเลือกเป็นระบอบสมบูรณาญาสิทธิราช ซึ่งเดนมาร์กใช้ระบอบการปกครองนี้ไปจนถึง ค.ศ. 1848</doc>
