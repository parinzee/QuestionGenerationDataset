<doc id="229682" url="https://th.wikipedia.org/wiki?curid=229682" title="โรงเรียนจุฬาภรณราชวิทยาลัย เชียงราย">โรงเรียนจุฬาภรณราชวิทยาลัย เชียงราย โรงเรียนจุฬาภรณราชวิทยาลัย เชียงราย (โรงเรียนวิทยาศาสตร์ภูมิภาค) (อังกฤษ: Princess Chulabhorn's College, Chiang Rai) เป็นหนึ่งในโรงเรียน 12 โรงที่จัดตั้งขึ้นโดยมีวัตถุประสงค์ เพื่อเฉลิมพระเกียรติ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เนื่องในวโรกาสทรงเจริญพระชนมายุครบ 3 รอบ และมุ่งเน้นการจัดการเรียนการสอนทางด้านวิทยาศาสตร์ เทคโนโลยี และสิ่งแวดล้อมให้แก่นักเรียน รับนักเรียนสหศึกษาประเภทประจำประวัติ ประวัติ. โรงเรียนจุฬาภรณราชวิทยาลัย เชียงราย ได้รับประกาศจัดตั้งเมื่อวันที่ 27 กรกฎาคม พ.ศ. 2536 โดยใช้ชื่อว่า โรงเรียนเฉลิมพระเกียรติสมเด็จพระเจ้าลูกเธอเจ้าฟ้าจุฬาภรณวลัยลักษณ์ อัครราชกุมารี จังหวัดเชียงราย ต่อมามีประกาศกระทรวงศึกษาธิการลงวันที่ 29 ธันวาคม พ.ศ. 2536 ได้เปลี่ยนชื่อเป็นโรงเรียนเป็นโรงเรียนจุฬาภรณราชวิทยาลัย เชียงราย อนึ่ง โรงเรียนเป็นโรงเรียนจุฬาภรณราชวิทยาลัย เชียงราย เป็น 1 ใน 12 โรงเรียนที่กรมสามัญศึกษาจัดตั้งขึ้นเพื่อเฉลิมพระเกียรติ เนื่องใวโรกาสที่สมเด็จพระเจ้าลูกเธอเจ้าฟ้าจุฬาภรณวลัยลักษณ์ อัครราชกุมารี ทรงเจริญพระชนมายุครบ 3 รอบ เมื่อ วันที่ 4 กรกฎาคม พ.ศ. 2536 เป็นโรงเรียนที่มีวัตถุประสงค์การจัดตั้งเพื่อสนับสนุนและผลิตกำลังคนด้านวิทยาศาสตร์ เทคโนโลยีและสิ่งแวดล้อมสนองตามพระราชประสงค์ของสมเด็จพระเจ้าลูกเธอเจ้าฟ้าจุฬาภรณวลัยลักษณ์ อัครราชกุมารีที่ทรงมุ่งมั่นส่งเสริมคุณภาพชีวิตในด้านความเป็นอยู่และการศึกษาของประชาชนโดยเฉพาะใน ท้องถิ่นห่างไกลโดยให้โอกาสแก่เยาวชนที่มีความสนใจและมีความสามารถด้านนี้ตั้งแต่เยาว์วัยปัจจุบันเป็นโรงเรียนที่อยู่ในแผนและยุทธศาสตร์ สำหรับนักเรียนที่มีความสามารถพิเศษเฉพาะด้านวิทยาศาสตร์ โดยจัดการเรียนการสอนตั้งแต่ระดับชั้นมัธยมศึกษาตอนต้น-ตอนปลาย โรงเรียนจุฬาภรณราชวิทยาลัย เชียงรายได้รับอนุญาตให้ใช้ที่ดินสาธารณประโยชน์ของตำบลรอบเวียง อำเภอเมือง จังหวัดเชียงราย บริเวณบ้านป่ายางมน เป็นที่ตั้งโรงเรียนมีเนื้อที่ 149 ไร่ 2 งาน 86 ตารางวา โดยความร่วมมือจากนายบุญธรรม กันทาสุวรรณ กำนันตำบลรอบเวียง นายศรีพงษ์ อยู่มั่น นายอำเภอเมืองเชียงราย ดร.เฉลิมชัย รัตนประยูร ผู้อำนวยการสำนักงานสามัญศึกษาจังหวัดเชียงราย ภายใต้การกำกับดูแล และเห็นชอบของ นายคำรณ บุญเชิด ผู้ว่าราชการจังหวัดเชียงราย โดยมีวัตถุประสงค์ในการจัดตั้งดังนี้- เพื่อเป็นการเฉลิมพระเกียรติเนื่องในวโรกาสที่สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงเจริญพระชนมายุ ครบ 3 รอบ - เพื่อเป็นสถานศึกษาในระดับมัธยมศึกษาที่ฝึกทักษะความรู้ความสามารถของนักเรียนด้านวิทยาศาสตร์เทคโนโลยีและสิ่งแวดล้อม ตั้งแต่วัยเยาว์ ซึ่งเป็นการเตรียมบุคลากรไว้รองรับโครงการด้านวิทยาศาสตร์และเทคโนโลยีของประเทศ - เพื่อส่งเสริมให้นักเรียนที่เรียนดี มีความสามารถทางด้านวิทยาศาสตร์และเทคโนโลยีได้มีโอกาสเพิ่มมากขึ้น ในการเข้าเรียนในระดับชั้นมัธยมศึกษาและได้พัฒนา ความรู้พื้นฐานในด้านนี้อย่างเข้มข้น นำไปสู่การแก้ปัญหาและปรับปรุงสิ่งแวดล้อมให้ได้ผลอย่างแท้จริง - เพื่อเป็นสถานศึกษาระดับมัธยมศึกษาตัวอย่าง ในด้าน การฝึกอบรมนักเรียน ให้เป็นกุลบุตรกุลสตรี ที่เพียบพร้อมด้วยจริยธรรมสามารถพึ่งพาตนเองได้และเป็นประโยชน์ต่อสังคม โรงเรียนจุฬาภรณราชวิทยาลัย เชียงราย ดำเนินการรับนักเรียนครั้งแรกในชั้นมัธยมศึกษาปีที่ 1 และ 4 ชั้นละ 1 ห้องเรียน รวม 2 ห้องเรียน เปิดเรียนวันแรกเมื่อวันที่ 16 พฤษภาคม พ.ศ. 2537 ซึ่งในขณะนั้นอาคารเรียนและอาคารประกอบต่างๆ อยู่ในระหว่างการก่อสร้างโรงเรียนจึงขออนุญาตใช้สถานที่เรียนชั่วคราวที่สถาบันราชภัฎเชียงราย 1 ปีการศึกษา และเมื่อภาคเรียนที่ 1 ปีการศึกษา 2538ได้ขอเช่าอาคารคริสตจักรภาค ที่ 2 เชียงราย เป็นสถานที่เรียน และได้ย้ายมาเรียนในสถานที่ปัจจุบัน เมื่อวันที่ 20 พฤศจิกายน พ.ศ. 2538 โรงเรียนจุฬาภรณราชวิทยาลัย เชียงราย เป็นโรงเรียนสหศึกษา รับนักเรียนตั้งแต่ ชั้นมัธยมศึกษาปีที่ 1-6 แบบพักประจำ ต่อมาในปีการศึกษา 2550 กลุ่มโรงเรียนจุฬาภรณราชวิทยาลัยทั้ง 12 โรงทั่วประเทศได้ร่วมมือกับสำนักงานคณะกรรมการการศึกษาขั้นพื้นฐาน (สพฐ.) และโรงเรียนมหิดลวิทยานุสรณ์ ซึ่งเป็นโรงเรียนวิทยาศาสตร์ต้นแบบของรัฐแห่งแรก ที่มุ่งเน้นการผลิตนักวิจัย นักประดิษฐ์ และนักคิดค้นด้านวิทยาศาสตร์และเทคโนโลยี ที่มีคุณภาพเทียบเคียงกับนักวิจัย นักประดิษฐ์ และนักคิดค้นชั้นนำของนานาประเทศ แต่เนื่องด้วยโรงเรียนมหิดลวิทยานุสรณ์ สามารถผลิตนักเรียนได้เพียงปีละ 240 คน ซึ่งมีจำนวนไม่เพียงพอ จึงได้เปิดห้องเรียนวิทยาศาสตร์ในโรงเรียนจุฬาภรณราชวิทยาลัยทั้ง 12 แห่ง นักเรียนจำนวน 288 คน โดยนอกเหนือจากนักเรียนที่ร่วมโครงการในห้องเรียนวิทยาศาสตร์แล้ว นักเรียนทุกคนก็ได้รับการเรียนการสอนและการประเมินผลเฉกเช่นเดียวกัน ปัจจุบัน โรงเรียนจุฬาภรณราชวิทยาลัย เชียงราย มีฐานะเป็นโรงเรียนวิทยาศาสตร์ภูมิภาค ตามมติคณะรัฐมนตรี เมื่อวันพฤหัสบดีที่ 25 พฤศจิกายน พ.ศ. 2553 โดยมีวัตถุประสงค์เพื่อเป็นการเพิ่มโอกาสให้กับผู้มีความสามารถพิเศษด้านคณิตศาสตร์และวิทยาศาสตร์ซึ่งมีกระจายอยู่ในทุกภูมิภาคทั่วประเทศ โดยเน้นการให้โอกาสกับผู้มีความสามารถพิเศษที่ขาดแคลนทุนทรัพย์ในภูมิภาคนั้นๆ นอกจากนี้เพื่อเป็นฐานในการผลิตและพัฒนากำลังคนด้านวิทยาศาสตร์ เทคโนโลยีและนวัตกรรมให้มีปริมาณและคุณภาพสอดคล้องกับความต้องการของประเทศ ที่สามารถทำการวิจัยและพัฒนาเพื่อสร้างความรู้และนวัตกรรมได้ ตลอดจนเพื่อเป็นต้นแบบและกระตุ้นการพัฒนาคุณภาพการจัดการเรียนการสอนวิทยาศาสตร์และคณิตศาสตร์ให้มีประสิทธิภาพมากขึ้น ต่อไปมีพื้นที่การรับนักเรียน มีพื้นที่การรับนักเรียน. ครอบคลุม 8 จังหวัดภาคเหนือตอนบน ได้แก่ จังหวัดเชียงราย จังหวัดพะเยา  จังหวัดเชียงใหม่  จังหวัดลำพูน  จังหวัดลำปาง  จังหวัดน่าน  จังหวัดแพร่  และจังหวัดแม่ฮ่องสอนคำขวัญ คำขวัญ. รักษ์ศักดิ์ศรี มีคุณธรรม นำวิชาการ สืบสานงานพระราชดำริสัญลักษณ์โรงเรียนจุฬาภรณราชวิทยาลัย เชียงราย สัญลักษณ์โรงเรียนจุฬาภรณราชวิทยาลัย เชียงราย. แคแสด Spathodea campanulata P.Beauv. เป็นไม้ยืนต้นขนาดกลาง สูง 15-20 เมตร เรือนยอดเป็นพุ่มกลมค่อนข้างทึบ เปลือกลำต้นสีน้ำตาลเข้ม แตกเป็นร่องตามยาว ใบเป็น ใบประกอบแบบขนนกปลายคี่ ยาวประมาณ 30-45 ซม. ใบย่อยมี 4-9 คู่ รูปรีถึงรูปไข่ ขอบใบเป็นริ้วเล็กน้อย ปลายใบแหลมและมักจะงุ้มลง มีขนเล็กน้อย มีขนาดยาว 5-12 ซม. กว้าง 2-5 ซม. ดอกเป็น ช่อตั้ง ออกที่ปลายกิ่ง ดอกย่อยมีจำนวนมาก โคนกลีบดอกติดกัน ปลายแผ่เป็นรูปแตร ปลายแยกเป็น 4-5 กลีบ กลีบดอกยับย่น สีส้มแสดถึงสีแดงแสด ดอกทยอยบาน ร่วงง่าย ออกดอกราวเดือน ตุลาคม-กุมภาพันธ์ ผลแบน คล้ายฝัก ปลายแหลม ผลแก่สีน้ำตาลดำ ผลแก่จะแตกเป็นด้านเดียวเมล็ดเล็กแบนมีปีก ขยายพันธุ์ด้วยการเพาะเมล็ด จะเริ่มให้ดอกเมื่อมีอายุประมาณ 4-8 ปีตราสัญลักษณ์ประจำโรงเรียนตราสัญลักษณ์ประจำโรงเรียน. - มีเส้นรัศมีสีเหลืองทองอยู่เหนือพระมหามงกุฎ 19 เส้น - พระมหามงกุฎเป็นสีเหลืองทอง - พู่ทั้งสองข้างพระมหามงกุฎด้านล่างเป็นสีชมพูมีพระนามาภิไธยอักษรย่อ จ.ภ.อยู่ใต้พระมหามงกุฎ - อักษร จ เป็นสีแสด โบด้านล่างเป็นสีฟ้าตัดขอบโบเป็นเส้นสีเหลืองทอง - ในโบมีชื่อเต็มของโรงเรียนตามด้วยชื่อจังหวัดที่ตั้งเป็นตัวอักษรงานประเพณีงาน"คืนสู่เหย้าชาวแคแสดเชียงราย" งานประเพณี. งาน"คืนสู่เหย้าชาวแคแสดเชียงราย". จัดขึ้นในช่วงสัปดาห์ที่ 3 ของเดือนมกราคมของทุกปี โดยความร่วมมือของนักเรียนเก่าแต่ละรุ่น เริ่มจัดขึ้นปีแรกในปี 2551 ณ อาคารหอประชุมโรงเรียนจุฬาภรณราชวิทยาลัย เชียงราย มีนักเรียนเก่าที่สำเร็จการศึกษาและกำลังศึกษาต่อ จากหน่วยงานของรัฐ เอกชน และมหาวิทยาลัยต่างๆเข้าร่วมงานกว่า 500 คน และในปี พ.ศ. 2552 จัดขึ้น ณ โรงแรมแสนภู อำเภอเมืองเชียงราย จังหวัดเชียงรายงานรับขวัญน้องใหม่ งานรับขวัญน้องใหม่. จัดขึ้นในวันเสาร์ที่ 2 ของเดือนพฤษภาคม ของทุกปี เป็นงานที่นักเรียนเก่าจะเดินทางมาเพื่อทำพิธีรดน้ำดำหัวคณาจารย์เนื่องในประเพณีสงกรานต์ พร้อมกับการเล่าประสบการณ์ให้นักเรียนใหม่ชั้น ม.1 และ ม.4 ฟังเป็นการสืบทอดเรื่องราวจากรุ่นสู่รุ่นงานประเพณีนิยม งานประเพณีนิยม. จัดตามงานสำคัญของประเทศ ได้แก่- งานวันสำคัญทางพระพุทธศาสนา- งานลอยกระทง- งานฤดูหนาว- งานวันเฉลิมพระชนมพรรษา- งานวันสถาปนาโรงเรียนประเพณีในเครือข่ายประเพณีในเครือข่าย. - กีฬาจุฬาภรณ์ฯสัมพันธ์ - การแข่งขันวิชาการ PCC-TESTสมาคมที่เกี่ยวข้องกับโรงเรียน สมาคมที่เกี่ยวข้องกับโรงเรียน. สมาคมผู้ปกครอง นักเรียนและครูโรงเรียนจุฬาภรณราชวิทยาลัย เชียงราย ได้รับการการประกาศจัดตั้งจากนายทะเบียนสมาคมประจำจังหวัดเชียงราย โดยมีหมายเลขสมาคม 4/2546 เมื่อวันที่ 1 สิงหาคม พ.ศ. 2546 เพื่อดำเนินกิจการสนับสนุนกิจกรรมและการเรียนการสอนของโรงเรียน สมาคมนักเรียนเก่าโรงเรียนจุฬาภรณราชวิทยาลัย เชียงราย ได้รับการประกาศจัดตั้งใน 4 ปีต่อมา หมายเลขสมาคม 13/2550 เมื่อวันที่ 18 ธันวาคม พ.ศ. 2550 เพื่อสนับสนุนกิจกรรมต่างๆระหว่างนักเรียนเก่าแต่ละรุ่นการเดินทางเข้าสู่ตัวโรงเรียน การเดินทางเข้าสู่ตัวโรงเรียน. จากกรุงเทพมหานครตามทางหลวงแผ่นดินหมายเลข 1 หรือ ถนนพหลโยธินเข้าสู่จังหวัดเชียงราย เลี้ยวขวาที่ห้าแยกพ่อขุนฯ ไปตามทางหลวงแผ่นดินหมายเลข 1232 ระยะทางประมาณ 6 กิโลเมตร จะมีป้ายบอกทางให้เลี้ยวซ้ายไปตามทางหลวงชนบทหมายเลข ชร.4013 จนถึงโรงเรียน</doc>
