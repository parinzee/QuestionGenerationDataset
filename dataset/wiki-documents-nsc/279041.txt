<doc id="279041" url="https://th.wikipedia.org/wiki?curid=279041" title="เอมี แกรนต์">เอมี แกรนต์ เอมี ลี แกรนต์ () เกิดเมื่อวันที่ 25 พฤศจิกายน ค.ศ. 1960 เป็นนักร้อง-นักแต่งเพลงชาวอเมริกัน เป็นนักเขียน เป็นผู้ดำเนินรายการ เป็นนักแสดงในบางโอกาส เธอมีผลงานเป็นที่รู้จักในแนวเพลงดนตรีคริสเตียนร่วมสมัย แกรนต์เกิดในออกัสตา รัฐจอร์เจีย แกรนต์ถือเป็นผู้บุกเบิกสำคัญสำหรับแนวเพลงคริสเตียนร่วมสมัย เธอมีอิทธิพลต่อวงการเพลงคริสเตียนและวัฒนธรรมคริสเตียนอย่างมากในสหรัฐอเมริกาและที่อื่น ถือเป็นศิลปินเพลงคริสเตียนที่มียอดขายมากที่สุดตลอดกาล และถือเป็นศิลปินหญิงเดี่ยวที่มียอดขายมากที่สุดในสหรัฐอเมริกาในอันดับที่ 19 แกรนต์ยังออกอัลบั้มเพลงป็อปในช่วงกลางคริสต์ทศวรรษ 1980 มีเพลงติดท็อป 40 และติดชาร์ตอเดาต์คอนเทมโพแรรีหลายเพลงหลังจากนั้น รวมถึงมีเพลงอันดับ 1 ด้วยอย่างเพลง "Baby Baby เธอยังมีผลงานอัลบั้มคริสต์มาสที่ประสบความสำเร็จอยู่หลายอัลบั้ม</doc>
