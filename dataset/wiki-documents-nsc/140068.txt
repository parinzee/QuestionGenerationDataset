<doc id="140068" url="https://th.wikipedia.org/wiki?curid=140068" title="ฟอลล์เอาต์บอย">ฟอลล์เอาต์บอย ฟอลล์เอาต์บอย () เป็นวงป็อปพังก์จากอเมริกา ฟอร์มวงในปี 2001 ประกอบด้วยสมาชิก Patrick Stump (ร้องนำ, กีตาร์ทำนอง, นักแต่งเพลงหลัก ), Pete Wentz (เบสกีตาร์, แบคอัพ, นักเขียนเนื้อเพลงหลัก), Joe Trohman (กีตาร์ลีด, แบคอัพ) และ Andy Hurley (กลอง, เพอร์คัชชัน) ได้รับรางวัลจากเวที เอ็มทีวี วิดีโอ มิวสิก อวอร์ดส จากเพลง Sugar We're Going Down และได้รับการเสนอชื่อเข้าชิงรางวัลแกรมมี่ สาขาศิลปินหน้าใหม่ยอดเยี่ยม และได้รับรางวัล Teen Choice Awards มาได้อีก 3 รางวัล และเพลง "Dance, Dance" ก็คว้ารางวัลเอ็มทีวี วิดีโอ มิวสิก อวอร์ดส สาขาเพลงที่ได้รับเลือกจากคนดูมากที่สุดและยังเข้าชิงในสาขามิวสิควิดีโอศิลปินกลุ่มยอดเยี่ยมอีกด้วย อัลบั้มชุด From Under the Cork Tree ออกวางขายในปี 2005 ได้รับสองแผ่นเสียงทองคำ ขายได้มากกว่า 2.5 ล้านชุดในสหรัฐอเมริกา และต่อมาเดือน กุมภาพันธ์ 2007 ทางวงได้ออกผลงานอัลบั้มชุด Infinity on High ซึ่งสามารถขึ้นชาร์ทที่อันดับ 1 ด้วยยอดขาย 260,000 ชุดในสัปดาห์แรก และมีซิงเกิลแรกคือ "This Ain't a Scene, It's an Arms Race" ขึ้นอันดับ 2 บนชาร์ทซิงเกิลนิตยสารบิลบอร์ด นอกจากนี้วงยังได้ร่วมแสดงในคอนเสิร์ตไลฟ์เอิร์ธเมื่อวันที่ 7 กรกฎาคม 2007 อีกด้วย ปลายปี 2008 อัลบั้มชุดที่ 4 Folie à Deux มีเพลงฮิตคือ "I Don't Care" ปลายปี 2009 พวกเขาได้ประกาศพักวงชั่วคราว Patrick Stump ออกอัลบั้มเดี่ยว "Soul Punk" Joe Trohman และ Andy Hurley มีวงเฮฟวี่ เมทัลใหม่ "The Damned Things" Pete Wentz มีวงใหม่คือ "Black Cards" แฟนเพลงทุกคนคิดว่า พวกเขาคงแยกย้ายทำงานของตัวเอง มากกว่าที่จะกลับมารวมกันอีกครั้ง ปลายปี 2012 ได้ประกาศรวมวงกันอีกครั้ง พร้อมอัลบั้มชุดที่ 5 "Save Rock and Roll" ออกจำหน่ายวันที่ 12 เมษายน 2555 พร้อมแนวเพลงที่เปลี่ยนไป แต่กระแสตอบรับยังออกมาค่อนข้างดีผลงานผลงาน. - Take This to Your Grave (2003) - From Under the Cork Tree (2005) - Infinity on High (2007) - Folie à Deux (2008) - Save Rock and Roll (2013) - American Beauty/American Psycho (2015) - Mania (2018)</doc>
