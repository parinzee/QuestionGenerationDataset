<doc id="27998" url="https://th.wikipedia.org/wiki?curid=27998" title="ชู้ตติ้งการ์ด">ชู้ตติ้งการ์ด ชู้ตติ้งการ์ด () เป็นหนึ่งในตำแหน่งผู้เล่นในทีมบาสเกตบอล มักจะตัวเตี้ยกว่า ผอมกว่า และเร็วกว่าฟอร์เวิร์ด และมักรับหน้าที่ทำคะแนนและคุมผู้เล่นวงนอกที่เก่งที่สุดของของฝ่ายตรงข้าม ชื่อเรียกอื่นชู้ตติ้งการ์ดได้แก่ ทูการ์ด (2-guard) , บิ๊กการ์ด (big guard) และ ออฟการ์ด (off guard) แต่บางทีมก็มอบหมายหน้าที่ในการนำลูกเข้าแดนฝ่ายตรงข้ามด้วย เรียกผู้เล่นเหล่านี้ว่า คอมโบการ์ด (combo guard) ชู้ตติ้งการ์ดหลายคนที่มีรูปร่างใหญ่สามารถเล่นตำแหน่งสมอลฟอร์เวิร์ดได้ด้วย ผู้เล่นที่สามารถเล่นสลับระหว่างชู้ตติ้งการ์ดกับสมอลฟอร์เวิร์ดเรียกว่า สวิงแมน (swingman) แม้ว่าชู้ตติ้งการ์ดหลายคนเป็นผู้ที่สามารถจัมพ์ชู้ต (jump shoot, ชู้ตลูกระหว่างการกระโดด) ระยะไกลได้ดีที่สุดในทีม ส่วนใหญ่ยังสามารถนำลูกไปทำคะแนนใกล้ห่วงได้ดีอีกด้วย ชู้ตติ้งการ์ดที่ดีควรมีทักษะการส่งลูกที่ดีพอควรแต่หน้าที่หลักของชู้ตติ้งการ์ดคือการทำคะแนน ส่วนการแจกจ่ายลูกมักปล่อยเป็นหน้าที่ของพอยท์การ์ด ชู้ตติ้งการ์ดในระดับอาชีพมักสูงระหว่าง 6 ฟุต 2 นิ้ว (1.88 เมตร) ถึง 6 ฟุต 9 นิ้ว (2.06 เมตร) ไมเคิล จอร์แดน (Michael Jordan) นักบาสเกตบอลที่มีชื่อเสียงที่สุดในประวัติศาสตร์ก็เป็นชู้ตติ้งการ์ด แต่ทักษะการเข้าไปทำคะแนนใต้แป้นทำให้มองว่าเขาเล่นเหมือนสมอลฟอร์เวิร์ดมากกว่า ในทางกลับกัน เรกจี มิลเลอร์ (Reggie Miller) เล่นในแบบฉบับของชู้ตติ้งการ์ด มีท่าจัมพ์ชู้ตที่แม่นยำ ตัวอย่างชู้ตติ้งการ์ดอื่นที่สำคัญในอดีตเช่น- ไคลด์ เดรกส์เลอร์ (Clyde Drexler) - เจอร์รี เวสต์ (Jerry West) - มิตช์ ริชมอนด์ (Mitch Richmond) - บิล ชาร์แมน (Bill Sharman) - แซม โจนส์ (Sam Jones) - เอิร์ล มอนโร (Earl Monroe) - พีท มาราวิช (Pete Maravich) - จอห์น ฮาฟลิเชค (John Havlicek) ผู้เล่นชู้ตติ้งการ์ดที่เด่นในปัจจุบันเช่น โคบี ไบรอันต์ (Kobe Bryant) , ดเวน เหว็ด (Dwyane Wade) , เทรซี แม็คเกรดี (Tracy McGrady) แม้ว่าเขาจะเล่นตำแหน่งสมอลฟอร์เวิร์ดบ่อย ๆ, เรย์ อัลเลน (Ray Allen) , วินซ์ คอร์เตอร์ (Vince Carter) , เจสัน ริชาร์ดสัน (Jason Richardson) , ไดอานา ทอราซิ (Diana Taurasi) ในดับบลิวเอ็นบีเอ, ริชาร์ด แฮมิลตัน (Richard Hamilton) , มานู จิโนบิลลี (Manu Ginobili) , ไมเคิล เรดด์ (Michael Redd) และ พอล เพียร์ซ (Paul Pierce)</doc>
