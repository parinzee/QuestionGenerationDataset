<doc id="855469" url="https://th.wikipedia.org/wiki?curid=855469" title="เลิฟวิงยู">เลิฟวิงยู เลิฟวิงยู () เป็นมินิอัลบั้มพิเศษช่วงฤดูร้อนของกลุ่มนักร้องหญิงชาวเกาหลีใต้ ซิสตาร์ ออกจำหน่ายเมื่อวันที่ 28 มิถุนายน ค.ศ. 2012 โดยค่ายสตาร์ชิพเอนเตอร์เทนเมนต์ และจัดจำหน่ายโดยโลเอ็นเอ็นเตอร์เทนเมนต์ มีเพลงที่มีชื่อเดียวกับอัลบั้มนี้เป็นซิงเกิลโปรโมต นอกจากนี้ยังมีเพลงจากอัลบั้มเปิดตัว โซคูล 4 เพลง และเพลง "อะโลน" ในเวอร์ชันรีมิกซ์ และเพลงทำใหม่อีก 2 เพลง ได้แก่ "เลิฟวิงยู" และ "ฮอลิเดย์"เบื้องหลัง เบื้องหลัง. ในวันที่ 11 มิถุนายน ค.ศ. 2012 สตาร์ชิพเอนเตอร์เทนเมนต์แถลงว่า กลุ่มจะปล่อยมินิอัลบั้มพิเศษในช่วงปลายเดือนมิถุนายนนี้ โดยมิวสิกวิดีโอถ่ายทำในรัฐฮาวาย และเผยแพร่ครั้งแรกพร้อมกับเอกซ์เทนเดดเพลย์ในวันที่ 28 มิถุนายน ค.ศ. 2012การจัดวางองค์ประกอบเพลง การจัดวางองค์ประกอบเพลง. อีพีชุดที่สอง เลิฟวิงยู ประกอบด้วยเพลงทั้งหมด 7 แทร็ก เพลงทำใหม่ 2 เพลง และเพลงรีมิกซ์ 5 เพลงของกลุ่มที่ปล่อยออกมาก่อนหน้านี้ "เลิฟวิงยู" และ "ฮอลิเดย์" เขียนและผลิตโดย ดูเบิล ไซด์คิก "เลิฟวิงยู" เป็นซิงเกิลนำของอัลบั้ม มิวสิกวิดีโอเพลงมีรัฐฮาวายเป็นฉากหลัง และมีจังหวะการเต้นที่สดใส ส่วนเพลง "ฮอลิเดย์" เป็นซิงเกิลที่ 2 ของอัลบั้ม วางจำหน่ายในวันที่ 1 กรกฎาคม ค.ศ. 2012 เพลง "พุชพุช" และ "โซคูล" รีมิกซ์โดยดีเจรูบาทู "อะโลน" และ "มาบอย" รีมิกซ์โดยสเมลส์ และ "ฮาวแดร์ยู" รีมิกซ์โดยเดมีแคตมิวสิกวิดีโอ มิวสิกวิดีโอ. มิวสิกวิดีโอเพลง "เลิฟวิงยู" เผยแพร่ทีเซอร์ของคลิปในวันที่ 25 มิถุนายน ค.ศ. 2012 ทางช่องสตาร์ชิพเอนเตอร์เทนเมนต์ ในยูทูบ และปล่อยมิวสิกวิดีโอออกมาในวันที่ 28 มิถุนายน นอกจากนี้ยังมีการเปิดเผยว่า มิวสิกวิดีโอของเพลง "เลิฟวิงยู" ถ่ายทำในรัฐฮาวาย โดยมีต้นทุนสูงถึง 200 ล้านวอน (5.6 ล้านบาท)การส่งเสริมเพลง การส่งเสริมเพลง. ซิสตาร์แสดงเพลง "เลิฟวิงยู" ในงานประกาศรางวัลเอ็มเน็ตทเวนตีส์ชอยส์อวอร์ดส์ เมื่อวันที่ 28 มิถุนายน ค.ศ. 2012 และโปรโมตเพลงทางโทรทัศน์เมื่อวันที่ 29 มิถุนายน ในรายการ มิวสิกแบงก์ ทางช่องเคบีเอส2 รวมถึงส่งเสริมเพลงนี้ในรายการ มิวสิกคอร์, อินกีกาโย และ เอ็ม เคาต์ดาวน์ ในการแสดงสดบางรายการยังมีการแมชอัปเพลง "อะโลน", "ฮาวแดร์ยู" และ "โซคูล" ฉบับรีมิกซ์อีกด้วยรายชื่อแทร็กชาร์ตเพลงอัลบั้มชาร์ตชาร์ตซิงเกิลยอดขายและการรับรองการออกจำหน่าย</doc>
