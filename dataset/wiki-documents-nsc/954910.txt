<doc id="954910" url="https://th.wikipedia.org/wiki?curid=954910" title="เอ็ด วูด">เอ็ด วูด เอ็ดเวิร์ด เดวิส วูด จูเนียร์ (,10 ตุลาคม ค.ศ. 1924&nbsp;– 10 ธันวาคม ค.ศ. 1978) หรือรู้จักในชื่อ เอ็ด วูด (Ed Wood) เป็นผู้ผลิตภาพยนตร์ นักแสดง และนักประพันธ์ชาวอเมริกัน ในคริสต์ทศวรรษ 1950 วูดผลิตภาพยนตร์หนังทุนต่ำประเภทบันเทิงคดีแนววิทยาศาสตร์ สุขนาฏกรรม และสยองขวัญจำนวนมาก ในคริสต์ทศวรรษ 1960 และ 1970 เขาผลิตภาพยนตร์แนวแสวงหาผลประโยชน์ทางเพศและเขียนนวนิยายแนวอาชญากรรม สยองขวัญ และลามกกว่า 80 เรื่องในนิตยสารพัลป์ ใน ค.ศ. 1975 เขาได้รับรางวัลไก่งวงทองคำในฐานะผู้กำกับยอดแย่ตลอดกาลซึ่งได้รับความสนใจต่องานของเขาจากสาธารณชน อาชีพการงานและวิธีการที่ไร้รสนิยมของวูดส่งผลให้เขาและภาพยนตร์ของเขาได้รับความสนับสนุนจากกลุ่มเกิดวิสัย หลังจากการตีพิมพ์ชีวประวัติปากเปล่าของวูดในชื่อ ฝันร้ายแห่งความปิติยินดี: ชีวิตและศิลปะของเอ็ดเวิร์ด ดี. วูด จูเนียร์ (Nightmare of Ecstasy: The Life and Art of Edward D. Wood Jr.) โดยรูดอล์ฟ เกรย์ ใน ค.ศ. 1992 สาธารณชนได้ให้ความสนใจต่อวูดมากขึ้นนำไปสู่การสร้างภาพยนตร์ชีวประวัติของวูดเรื่อง จะห่วยจะชุ่ย พี่ขอลุยด้วยใจ (Ed Wood) ใน ค.ศ. 1994 โดยผู้กำกับทิม เบอร์ตัน และรับบทแสดงนำโดยจอห์นนี เดปป์ซึ่งรับบทวูด ภาพยนตร์ได้รับรางวัลอะแคเดมีสองรางวัล</doc>
