<doc id="325406" url="https://th.wikipedia.org/wiki?curid=325406" title="พนิช วิกิตเศรษฐ์">พนิช วิกิตเศรษฐ์ พนิช วิกิตเศรษฐ์ (4 กันยายน 2506 — ) อดีตสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ อดีตกรรมการบริหารพรรคประชาธิปัตย์ (สำรอง) อดีตผู้ช่วยรัฐมนตรีว่าการกระทรวงการต่างประเทศ (นายกษิต ภิรมย์) และอดีตรองผู้ว่าราชการกรุงเทพมหานคร ในสมัยนายอภิรักษ์ โกษะโยธิน เป็นผู้ว่าราชการกรุงเทพมหานครประวัติและครอบครัว ประวัติและครอบครัว. นายพนิช วิกิตเศรษฐ์ เกิดเมื่อวันที่ 4 กันยายน พ.ศ. 2506 ที่กรุงเทพมหานคร มีชื่อเล่นว่า "หนุ่ม" เป็นบุตรของนายนิตย์ และหม่อมหลวงสมพงศ์วดี วิกิตเศรษฐ์ (สกุลเดิม: จักรพันธุ์) จบการศึกษามัธยมศีกษา จาก Wilbraham & Monson Academy รัฐแมสซาชูเซตส์ สหรัฐอเมริกา สำเร็จการศึกษาระดับปริญญาตรีและปริญญาโทจากมหาวิทยาลัยบอสตัน สหรัฐอเมริกา เมื่อปี พ.ศ. 2529 ระดับปริญญาโท ด้านการบริหารธุรกิจ จากสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย ในปี พ.ศ. 2535 และประกาศนียบัตร หลักสูตรผู้บริหารระดับสูง สถาบันวิทยาการตลาดทุน (วตท.) รุ่นที่ 6 ด้านครอบครัว สมรสกับนางพัชรีภรณ์ วิกิตเศรษฐ์ (สกุลเดิม: ณ สงขลา) มีบุตร 2 คน เป็นชายและหญิงอย่างละหนึ่งคน นายพนิชเคยเป็นพิธีกรรายการ เก่งบวกเฮง ออกอากาศเวลา 14.00-15.00 น. ทุกวันพฤหัสบดีและวันศุกร์ทางบลูสกายแชนแนล โดยเริ่มทำมาตั้งแต่กลางปี พ.ศ. 2555 จนถึงปี พ.ศ. 2556 และโกนศีรษะจนล้านเลี่ยนหมด ทั้งนี้เกิดจากเมื่อครั้งต้องคุกจองจำที่ประเทศกัมพูชา รวมทั้งสิ้น 16 วัน พร้อมกับนายวีระ สมความคิด นายพนิชได้ถูกแมลงสาบในเรือนจำกัดศีรษะจนเป็นแผล จึงได้โกนออกเพื่อรักษาบาดแผล ซึ่งเมื่อพ้นออกมาก็ยังได้ไว้ทรงนี้มาตลอดจนถึงปัจจุบัน พร้อมกับได้ถือศีลปฏิบัติธรรมด้วยการเมือง การเมือง. นายพนิช วิกิตเศรษฐ์ ร่วมงานการเมืองกับพรรคประชาธิปัตย์ เคยดำรงตำแหน่งรองผู้ว่าราชการกรุงเทพมหานคร สมัยที่นายอภิรักษ์ โกษะโยธิน เป็นผู้ว่าราชการกรุงเทพมหานคร ในปี พ.ศ. 2547-2551 และได้รับการแต่งตั้งเป็นผู้ช่วยรัฐมนตรีว่าการกระทรวงการต่างประเทศ (นายกษิต ภิรมย์) และได้ลาออกในเวลาต่อมา เพื่อลงสมัครในการเลือกตั้งซ่อมสมาชิกสภาผู้แทนราษฎร กรุงเทพมหานคร เขต 6 (แทนนายทิวา เงินยวง) ในเดือนกรกฎาคม พ.ศ. 2553 และได้รับเลือกตั้งเป็นสมาชิกสภาผู้แทนราษฎร เอาชนะนายก่อแก้ว พิกุลทอง ผู้สมัครจากพรรคเพื่อไทย และได้รับการรับรองจากคณะกรรมการการเลือกตั้งเมื่อวันที่ 24 สิงหาคม พ.ศ. 2553 ในการเลือกตั้ง พ.ศ. 2554 นายพนิช ได้ลงสมัครสมาชิกสภาผู้แทนราษฎร ในเขต 16 แต่ไม่ได้รับเลือกตั้ง โดยแพ้ให้กับนายพลภูมิ วิภัติภูมิประเทศ จากพรรคเพื่อไทยเหตุถูกทหารกัมพูชาจับกุม เหตุถูกทหารกัมพูชาจับกุม. วันที่ 29 ธันวาคม พ.ศ. 2553 นายพนิช วิกิตเศรษฐ์ พร้อมกับพวกจำนวน 6 คน ซึ่งหนึ่งในนั้นมีนายวีระ สมความคิด รวมอยู่ด้วย ขณะลงพื้นที่ตรวจสอบที่ได้รับเรื่องร้องเรียนว่าทหารกัมพูชารุกล้ำเข้ามาในเขตไทย บริเวณอำเภอโคกสูง จังหวัดสระแก้ว ได้ข้ามแดนบริเวณหลักเขตแดนที่ 46 บ้านภูมิโจกเจย (บ้านโชคชัย) ตำบลโอเบยเจือน อำเภอโจรว จังหวัดบันทายมีชัย และถูกทหารรักษาชายแดนที่ 503 ของกัมพูชาควบคุมตัว โดยศาลเขตพนมเปญได้ตั้งข้อหาพนิช และพวกในข้อหาเดินทางข้ามพรมแดนโดยผิดกฎหมาย และรุกล้ำเขตทหาร ได้ถูกนำตัวไปขังไว้ในเรือนจำเปนย์ ซาร์ นอกกรุงพนมเปญ ทางด้านนายพร้อมพงศ์ นพฤทธิ์ โฆษกพรรคเพื่อไทย กล่าวว่า การที่พนิชเดินทางไปยังพื้นที่ทับซ้อนโดยไม่มีการประสานงานกับกัมพูชาก่อนเป็นเรื่องที่ไม่เหมาะสม พร้อมเรียกร้องให้รัฐบาลออกมาชี้แจงการกระทำดังกล่าวถึงสาเหตุและที่มาของการเดินทางเข้าไปในพื้นที่ดังกล่าว และแสดงความเป็นห่วงที่นายวีระ สมความคิด ถูกจับกุมไปด้วย เกรงว่าอาจมีการปลุกกระแสทำให้ปัญหาบานปลาย นายสุนัย จุลพงศธร หนึ่งในคณะกรรมาธิการเขตแดนร่วมไทย-กัมพูชา เปิดเผยว่า ตนพร้อมจะนำประเด็นดังกล่าวมาหยิบยกเป็นหัวข้ออภิปรายไม่ไว้วางใจ ซึ่งหากนายกรัฐมนตรีเป็นผู้ส่งไปจริง ก็จะต้องมีการแสดงความรับผิดชอบด้วย ต่อมา นายคมสัน โพธิ์คง นักวิชาการทางด้านกฎหมาย กล่าวถึงกรณีดังกล่าวว่า หากนายพนิชถูกศาลกัมพูชาตัดสินว่ามีความผิดจริงอาจพ้นสภาพสมาชิกสภาผู้แทนราษฎร เพราะรัฐธรรมนูญบัญญัติไว้ว่าการต้องคำพิพากษาให้จำคุกของศาลเป็นลักษณะต้องห้ามของสมาชิกสภาผู้แทนราษฎร วันที่ 7 มกราคม พ.ศ. 2554 นายพนิชให้การต่อศาลว่าเดินทางเข้าไปในพื้นที่ เพื่อพบชาวบ้านที่อ้างว่าชาวกัมพูชาย้ายหลักหมุดบนดินแดนของไทย พร้อมกับให้การว่าเป็นการเดินทางเข้าไปโดยอุบัติเหตุ แต่เหมือนจะขัดแย้งกับคำกล่าวของนายพนิชในหลักฐานคลิปวิดีโอ ที่นายพนิชให้ผู้ติดตามเรียนนายอภิสิทธิ์ เวชชาชีวะ ว่า คณะได้ข้ามมาในฝั่งกัมพูชาแล้ว ด้านทนายความเตรียมยื่นประกันตัวในวันที่ 10 มกราคม เพราะศาลกัมพูชายังคงปิดทำการในวันหยุดราชการ โดยคณะคนไทยทั้งเจ็ดถูกนำตัวกลับไปคุมขัง วันที่ 13 มกราคม ปีเดียวกัน มีรายงานว่า ศาลกัมพูชาให้ประกันตัวนายพนิช วิกิตเศรษฐ์ โดยยังคงอยู่ระหว่างสู้คดีในข้อหาเข้าเมืองผิดกฎหมายและเข้าไปในเขตทหารโดยไม่ได้รับอนุญาต โดยมีเงื่อนไขการประกันตัว ได้แก่ ห้ามเดินทางออกนอกประเทศ วางเงินประกันคนละ 1 ล้านเรียล (10,000 บาท) และต้องไปรายงานตัวตามนัดเรียก วันที่ 21 มกราคม ปีเดียวกัน ศาลกัมพูชาได้พิจารณาตัดสินคดี ซึ่งกำหนดเดิมคือ วันที่ 1 กุมภาพันธ์ เมื่อเวลา 19.35 น. ศาลกัมพูชาได้ตัดสินว่านายพนิชและคนไทยอีก 4 คน มีความผิดฐานเข้าเมืองโดยผิดกฎหมาย โดยให้จำคุกคนละ 9 เดือน แต่ให้ลดเหลือ 8 เดือน และให้รอลงอาญาไว้ก่อน หลังจากการตัดสินดังกล่าว ทำให้คนไทยทั้ง 5 คนสามารถเดินทางกลับประเทศได้ทันทีเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
