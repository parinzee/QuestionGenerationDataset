<doc id="121059" url="https://th.wikipedia.org/wiki?curid=121059" title="ดีเซมเบอร์ (วงดนตรี)">ดีเซมเบอร์ (วงดนตรี) ดีเซมเบอร์ () วงดนตรีร็อกเมทัล โพรเกรสซีฟเดธเมทัล ที่มีเนื้อหากล่าวถึงเรื่องของความตาย สงคราม การเมือง และความวิปริตของสังคม ประกอบด้วยสมาชิกคือ สยาม ชุมทอง (กีตาร์), ณพล เย็นแจ่ม (เบส), นรเทพ จินดามาตย์ (ร้องนำ) และรัตน์ โกบายาชิ (กลอง) ก่อตั้งวงเมื่อธันวาคมปี พ.ศ. 2536 โดยสยาม ชุมทอง (ต้น ) และ วรพจน์ สิงห์น้อย (โต้ง) มือกีตาร์และมือเบสในยุคเริ่มต้น ซึ่งทั้ง 2 คนเป็นสมาชิกที่แยกออกมาจากวงแมดฮอต วงที่เข้าร่วมประกวดเป๊ปซี่มิวสิกเฟสติวอล และเป็นวงชนะเลิศของปี ส่วนสยาม ชุมทองได้รับรางวัลมือกีตาร์ยอดเยี่ยมคู่ ขณะที่เอ็ม (มือกลองในขณะนั้น) ได้รับรางวัลมือกลองยอดเยี่ยม หลังจากที่ออกจากวงแมดฮอตแล้ว ต้นและโต้ง ได้แต่งเพลงขึ้นมาอีก 3 เพลง คือ "คนโลกแคบ" ,"อสูรกาย" และ "เดนสงคราม" ในขณะเดียวกันประภาส หล้าคำ (ภาส) ที่เป็นเพื่อนกับทางวงมีโครงการที่จะจัดงานคอนเสิร์ตขึ้นมา ภาสกับต้นปรึกษากันเรื่องการหามือกลองเพื่อแสดงในงานคอนเสิร์ต ภาสได้ชักชวนรัตน์ โกบายาชิ (รัตน์) ซึ่งในขณะนั้นเล่นดนตรีประจำอยู่ที่เมทัลโซน ที่ฮอลลีวูดสตรีต มาเล่นในคอนเสิร์ตที่มีชื่อว่า เพนออฟเดธ ที่เป็นคอนเสิร์ตใต้ดิน หลังจากนั้นวงได้มีผลงานออกมาบ้างและได้เปลี่ยนสมาชิกวงไปบ้าง จนเป็นสมาชิกทั้ง 4 ของวงผลงานผลงาน. 1. ลัทธิซาตาน (1994) สังกัด: จุติภูติ เรคคอร์ดส 2. วินาศกรรม (1995) สังกัด: จุติภูติ เรคคอร์ดส 3. บาป (1997) สังกัด: โซนี่ มิวสิก 4. คลั่ง (1998) สังกัด: โซนี่ มิวสิก 5. Naturalism (2005) สังกัด: สนามหลวงการดนตรี/จีเอ็มเอ็ม แกรมมี่ 6. Spiritual Leader (2011) สังกัด: Distortion Group 7. Crisis (2014) สังกัด: Distortion Group</doc>
