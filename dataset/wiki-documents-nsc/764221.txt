<doc id="764221" url="https://th.wikipedia.org/wiki?curid=764221" title="ทะเลสาบคานกะ">ทะเลสาบคานกะ ทะเลสาบคานกะ () หรือ ทะเลสาบซิงก่าย () เป็นทะเลสาบน้ำจืดที่ตั้งอยู่บริเวณพรมแดนระหว่างสาธารณรัฐประชาชนจีนกับสหพันธรัฐรัสเซีย โดยอยู่ทางตะวันตกของเมืองจีซีของจีนไปราว 79 กิโลเมตร ทะเลสาบแห่งนี้มีพื้นน้ำกว่า 4,190 ตารางกิโลเมตร โดยร้อยละ 72 อยู่ในรัสเซีย และร้อยละ 28 อยู่ในจีน โดยทะเลสาบแห่งนี้มีพื้นที่ลุ่มน้ำเป็นอาณาบริเวณกว่า 16,890 ตารางกิโลเมตร ซึ่งกว่าร้อยละ 97 ของพื้นที่ลุ่มน้ำนี้อยู่ในดินแดนรัสเซีย มีธารน้ำไหลเข้าทั้งหมด 23 สาย (15 สายจากรัสเซีย และ 8 สายจากจีน) ในขณะที่มีธารน้ำออกเพียงสายเดียวคือแม่น้ำซุนกะชา ซึ่งแม่น้ำซุนกะชานี้เองก็ทำหน้าที่เป็นเส้นแบ่งเขตแดนทางธรรมชาติระหว่างจีนกับรัสเซีย</doc>
