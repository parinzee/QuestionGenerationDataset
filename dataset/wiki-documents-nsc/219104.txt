<doc id="219104" url="https://th.wikipedia.org/wiki?curid=219104" title="อมรา ศิริพงษ์">อมรา ศิริพงษ์ อมรา ศิริพงษ์ หรือ ส้ม อมรา เป็นนักร้อง นักแสดงชาวไทย ยังเป็นดีเจที่ GET 102.5 ทำดนตรีแนวเรกเก้ สกา มีผลงานเพลง อย่างเพลงนางสาวไทย, หวาน, Saturday Night, Play Girl และมีเพลงอย่างซิงเกิลเพลง "รักแท้ทำให้คนตาบอดมองเห็น" กับ "ภาวะโลกร้อน" ปัจจุบันเป็นศิลปินอิสระมีทีมบริหารเป็นInternational คือ Black Media มีผลงานอัลบั้มแรกในสังกัดแรกชื่อ Here ชุด Sweetless ซึ่งมีเพลงขึ้นอันดับหนึ่ง ใน FatRadio 3 เพลง คือ Saturday Night, นางสาวไทย และหวาน ทำให้ได้รับรางวัล Best Female Artist ในงาน Fat Award จากคลื่นวิทยุ Fat Radio ต่อมาย้ายไปอยู่สังกัดที่สองคือสังกัด ก้านคอคลับ ออกอัลบั้มชื่อ ซ่า อมรมณ์และมีเพลงดังของอัลบั้มในชื่อเดียวกัน และยังเป็นครีเอทีฟของก้านคอคลับ เธอยังมีเพลงในอัลบั้มรวมศิลปินก้านคอคลับ 2 เพลงของเธอเป็นแนวดนตรี ฮิปฮอปและเร้กเก้ มีเพลงดังอย่างเพลง "Playgirl" และยังร่วมในอัลบั้มรวมศิลปิน Yes ในเพลง "วันสุดท้าย" เธอยังเคยได้รับการเสนอชื่อเข้าชิงคมชัดลึกอวอร์ด ครั้งที่ 3 ในสาขาศิลปินหญิงเดี่ยวยอดเยี่ยม และนอกจากการทำงานเป็นนักร้อง มีผลงานเพลงและการแสดงเป็นประจำ ส้มยังเป็น creative ให้กับงานกิจกรรมต่าง ๆ และในปี 2556 ยังเริ่มหน้าที่ใหม่เป็น DJ ที่คลื่นเก็ท 102.5 (Bangkok’s Sound) อีกด้วยประวัติ ประวัติ. ชีวิตในวัยเด็กส้มไม่ได้อยู่กับพ่อแม่ โดยเกิดที่จังหวัดอ่างทอง มีคุณพ่อเป็นหมอ และเนื่องจากคุณพ่อย้ายไปประจำที่จังหวัดต่าง ๆ อยู่บ่อยครั้ง จึงต้องเรียนอยู่โรงเรียนอัมพรไพศาล และจบการศึกษาจากคณะนิเทศศาสตร์ มหาวิทยาลัยอัสสัมชัญ จึงเริ่มเข้าทำงานเป็นฝ่ายมาร์เก็ตติ้งของเอ็มโพเรี่ยม ทางด้านบทบาทการแสดงเธอแสดงภาพยนตร์เรื่องแรกคือ ช็อกโกแลต รับบทเป็น ซิน อดีตหญิงคนรักของ NO.8 หัวหน้าแก๊งค์มาเฟียไทย ซึ่งจากบทบาทนี้เองทำให้เธอได้รับการเสนอชื่อเข้าชิงรางวัลสุพรรณหงส์ ประจำปี 2551 ในสาขานักแสดงสมทบหญิงยอดเยี่ยม นอกจากนี้ยังได้รับเชิญให้เล่นละครเวทีเรื่อง หลังคาแดง เดอะมิวสิคัล ในปี 2555 และได้แสดงนำในภาพยนตร์บู้ แอ๊คชั่นเรื่อง Kill 'em All ในปี 2555 ซึ่งภาพยนตร์เรื่องนี้กำกับโดย Raimund Huber ด้วย เธอเคยทำรายการโทรทัศน์ทางช่องยูบีซี 37 เมื่อปี 2543 ได้มีโอกาสท่องเที่ยวต่าง ๆ โดยเฉพาะทะเล ทำให้เธอสนใจทำงานด้านอนุรักษ์ใต้ท้องทะเล และได้เป็นผู้นำหลักในการจัดงานอนุรักษณ์สิ่งแวดล้อมทางทะเลที่เกาะเต่าตั้งแต่ปี 2545 จนในปี 2551 รณรงค์ให้คนไปเที่ยวทะเลไม่ไปทำลายปะการังเวลาดำน้ำ จนในที่สุดได้รับเกียรติเป็นตัวแทน 1 ใน 6 คนของประเทศไทย ร่วมวิ่งคบเพลิงโอลิมปิก 2008 เนื่องจากไปในฐานะบุคคลผู้ทำประโยชน์ให้แก่ชาติด้านสิ่งแวดล้อมแวดล้อม นอกจากนี้ส้มยังทำงานด้านการอนุรักษ์อีกหลายงาน เช่น คอนเสิร์ตเพื่อสิ่งแวดล้อมที่ปาย จ.แม่ฮ่องสอน, คอนเสิร์ตศิลปินอาสา ช่วยภัยน้ำท่วม ที่ร่วมจัดโดยสำนักงานกองทุนสนับสนุนการสร้างเสริมสุขภาพ (สสส.), โปรเจกต์กำจัดขยะในภาวะน้ำท่วม ปีพ.ศ. 2554 ในชื่อทีม Thailand Rescue Team ฯลฯ ส้มเมีผลงานอัลบั้มแรกชุด Sweetless อัลบั้มที่ 2 ย้ายไปอยู่แกรมมี่ในก้านคอคลับ ออกอัลบั้มชื่อ ซ่า อมรมณ์และมีเพลงดังของอัลบั้มในชื่อเดียวกัน ก็เป็นที่รู้จักมากขึ้น พอมาซิงเกิ้ล playgirl คนรู้จักมากไปทั่วผลงานอัลบั้มผลงาน. อัลบั้ม. - Sweetless (2545) เพลงในอัลบัม นางสาวไทย / หวาน / ทุกครั้ง / ไม่ผ่าน / เรื่องจริง / ดีกว่า / smile / พัก / moon or sun / ใจลอย / interlude- ซ่า อมรมณ์ (2548) เพลงในอัลบัม ระเบียบรัด / ซ่าอมรมณ์ /แค่ / ลองดี / ธรรมดา / ซะบายนายส้มตำ / Hoo la la/ หวานกว่า / แมงเม่า/ ที่อยู่ของความรักSingleSingle. - Play Girl (2550) (อยู่ในอัลบัมก้านคอคลับ 2) - Shake It Baby (2555)เพลงพิเศษอื่น ๆเพลงพิเศษอื่น ๆ. - เกลียดคนสวย (project พลังอิจฉา) เพลงประกอบโฆษณา Oriental Princess - วันสุดท้าย อัลบั้มรวมศิลปิน Yes (2551) - ภาวะโลกร้อน (2553) - สิ่งที่หวัง (2556) สำหรับเพลงนี้ ส้มแต่งขึ้นมาเพื่อให้ มูลนิธิโรงพยาบาลเด็กมหาราชินี ได้ยอดการดาวน์โหลด ทั้งหมดไปเพื่อช่วย เด็กที่ป่วยเป็นโรครูมาตอย ผ่านมูลนิธิเด็ก เพื่อให้เด็กที่ครอบครัวไม่ค่อยมีฐานะได้ม­­ีโอกาสรับการรักษาและยาที่จำเป็น ซึ่งต้องใช้เงินถึง500,000 บาทต่อคน/ ปี- รักเธอ Feat. Mild (2556) (อยู่ในอัลบั้ม Ford&Friends Sing Stone ศิลปิน ส้ม อมรา Feat. Mild)ภาพยนตร์ภาพยนตร์. - ช็อกโกแลตพิธีกรพิธีกร. - รายการ เจอร์นี่ ออฟ เดอะ โซล ทาง ช่อง 5</doc>
