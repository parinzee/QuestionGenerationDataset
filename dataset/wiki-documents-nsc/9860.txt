<doc id="9860" url="https://th.wikipedia.org/wiki?curid=9860" title="รถไฟฟ้าบีทีเอส สายสุขุมวิท">รถไฟฟ้าบีทีเอส สายสุขุมวิท รถไฟฟ้าเฉลิมพระเกียรติ 6 รอบพระชนมพรรษา สาย 1 หรือ รถไฟฟ้าบีทีเอส สายสุขุมวิท หรือ รถไฟฟ้าสายสีเขียวอ่อน เป็นส่วนหนึ่งของแผนแม่บทระบบขนส่งมวลชนทางราง ในกรุงเทพมหานครและปริมณฑล โดยจะครอบคลุมพื้นที่กรุงเทพมหานคร, จังหวัดปทุมธานี และจังหวัดสมุทรปราการ เปิดให้บริการครั้งแรกในปี พ.ศ. 2542 ระยะทาง 17 กิโลเมตร ต่อมาในปี พ.ศ. 2554 ได้เปิดใช้งานส่วนต่อขยาย อ่อนนุช-แบริ่ง และปี พ.ศ. 2560 ได้เปิดใช้งานส่วนต่อขยายไปจนถึงสำโรง สามารถเชื่อมต่อกับสายสีลม ที่สถานีสยามภาพรวม ภาพรวม. รถไฟฟ้าบีทีเอส สายสุขุมวิท เป็นระบบรถไฟฟ้าที่มีโครงสร้างเป็นทางยกระดับเหนือพื้นดินตลอดโครงการ ดำเนินการโดย บริษัท ระบบขนส่งมวลชนกรุงเทพ จำกัด (มหาชน) หรือ BTSC ซึ่งเป็นบริษัทลูกของกลุ่มบริษัท บีทีเอส กรุ๊ป โฮลดิ้งส์ ที่ได้รับสัมปทานโครงการภายในกรอบระยะเวลา 30 ปีจากกรุงเทพมหานคร และ บริษัท กรุงเทพธนาคม จำกัด (KT) ซึ่งเป็นรัฐวิสาหกิจของกรุงเทพมหานคร ซึ่งได้รับสัมปทานโครงการจากกรุงเทพมหานครเช่นเดียวกัน มีแนวเส้นทางเป็นแนวเหนือ-ตะวันออก พาดผ่านพื้นที่สามจังหวัด ได้แก่ กรุงเทพมหานคร, จ.ปทุมธานี และ จ.สมุทรปราการ เริ่มต้นเส้นทางจากบริเวณย่านลำลูกกา จ.ปทุมธานี วิ่งเลียบถนนลำลูกกา จากนั้นหักซ้ายเข้าถนนเลียบเส้นทางกับกรมควบคุมการปฏิบัติทางอากาศของกองทัพอากาศ เข้าสู่เขตกรุงเทพมหานคร วิ่งผ่านพื้นที่สำคัญหลายแห่ง อาทิ กองทัพอากาศ, กรมทหารราบที่ 11 รักษาพระองค์, ม.ศรีปทุม, ม.เกษตรศาสตร์ จากนั้นเข้าสู่พื้นที่กรุงเทพมหานครชั้นในที่บริเวณแยกรัชโยธิน วิ่งมาจนถึงปากทางห้าแยกลาดพร้าว ยกระดับข้ามดอนเมืองโทลล์เวย์ เข้าถนนพหลโยธิน มุ่งหน้าเข้าใจกลางกรุงเทพมหานคร เมื่อถึงแยกปทุมวันแนวเส้นทางจะหักซ้ายเข้าถนนพระรามที่ 1 และมุ่งตรงไปยังถนนเพลินจิต และถนนสุขุมวิท เพื่อเข้าเขตจังหวัดสมุทรปราการ ผ่านพื้นที่สำคัญของจังหวัดสมุทรปราการอีกหลายแห่ง อาทิ พิพิธภัณฑ์ช้างเอราวัณ, โรงเรียนนายเรือ และศาลากลางจังหวัดสมุทรปราการ และสิ้นสุดเส้นทางทั้งโครงการที่ย่านบางปู บริเวณสถานตากอากาศบางปู จังหวัดสมุทรปราการ รวมระยะทางทั้งสิ้น 52.65 กิโลเมตร นับเป็นเส้นทางระบบขนส่งมวลชนที่ยาวที่สุดในกรุงเทพมหานคร แนวเส้นทางจะเน้นขนส่งผู้โดยสารจากชานเมืองทั้งฝั่งเหนือและฝั่งตะวันออกให้เข้าสู่พื้นที่ใจกลางกรุงเทพมหานคร พื้นที่ท่องเที่ยว, สถานบันเทิง และเขตเศรษฐกิจชั้นในตามแนวถนนสุขุมวิทได้อย่างรวดเร็วพื้นที่เส้นทางผ่านพื้นที่เส้นทางผ่าน. - จังหวัดปทุมธานี- อำเภอลำลูกกา - กรุงเทพมหานคร- เขตดอนเมือง - เขตสายไหม - เขตบางเขน - เขตจตุจักร - เขตพญาไท - เขตราชเทวี - เขตปทุมวัน - เขตคลองเตย - เขตวัฒนา - เขตพระโขนง - เขตบางนา - จังหวัดสมุทรปราการ- อำเภอเมืองสมุทรปราการแนวเส้นทาง แนวเส้นทาง. แนวเส้นทางเป็นเส้นทางยกระดับทั้งโครงการ มีจุดเริ่มต้นจากสถานีหมอชิต บริเวณจุดตัดรถไฟฟ้ามหานคร สายเฉลิมรัชมงคล มุ่งตรงไปทางทิศใต้ตามแนวถนนพหลโยธิน จากนั้นหักโค้งผ่านอนุสาวรีย์ชัยสมรภูมิ ผ่านจุดตัดรถไฟฟ้าเชื่อมท่าอากาศยานสุวรรณภูมิ และทางรถไฟสายตะวันออกที่สถานีพญาไท และเลี้ยวซ้ายเข้าถนนพระรามที่ 1 บริเวณแยกปทุมวันเชื่อมต่อกับ รถไฟฟ้าบีทีเอส สายสีลม ที่สถานีสยาม จากนั้นมุ่งตรงไปยังถนนเพลินจิต และถนนสุขุมวิท เข้าสู่พื้นที่เศรษฐกิจตามแนวถนนสุขุมวิท จากนั้นข้ามคลองพระโขนงเข้าสู่พื้นที่ชานเมืองฝั่งตะวันออก ลอดใต้ทางพิเศษบูรพาวิถี เข้าสู่สถานีบางนา และมุ่งหน้าตรงเข้าสู่จังหวัดสมุทรปราการ เพื่อสิ้นสุดเส้นทางที่สถานีสำโรง อันเป็นจุดสิ้นสุดเส้นทาง รวมระยะทางทั้งสิ้น 24.02 กิโลเมตร ภายในปี พ.ศ. 2561 แนวเส้นทางจะขยายจากปลายสายทางที่สถานีสำโรง เข้าสู่เขตจังหวัดสมุทรปราการและสิ้นสุดเส้นทางทั้งโครงการที่สถานีเคหะฯ รวมระยะทาง 13 กิโลเมตร และภายในปี พ.ศ. 2562 - พ.ศ. 2563 แนวเส้นทางจะขยายจากปลายสายทางที่สถานีหมอชิต ตามแนวถนนพหลโยธิน ข้ามทางยกระดับดอนเมืองโทลล์เวย์ เข้าสู่สถานีห้าแยกลาดพร้าว และมุ่งหน้าต่อไปยังจังหวัดปทุมธานีเพื่อสิ้นสุดเส้นทางทั้งโครงการที่สถานีคูคต ตามลำดับ รวมระยะทาง 19 กิโลเมตรสถานีที่เปิดให้บริการในปัจจุบันสถิติการเชื่อมต่อรถไฟฟ้าบีทีเอส และระบบขนส่งมวลชนกรุงเทพมหานคร การเชื่อมต่อ. รถไฟฟ้าบีทีเอส และระบบขนส่งมวลชนกรุงเทพมหานคร. ผู้โดยสารสามารถเปลี่ยนเส้นทางไปยังเส้นทางอื่นๆ ในระบบขนส่งมวลชนกรุงเทพมหานคร ได้ที่สถานีดังต่อไปนี้- สยาม : สายสีลม - เพลินจิต : สายสีฟ้า - ทองหล่อ : สายสีเทา - พระโขนง : สายสีเทารถไฟฟ้ามหานคร สายเฉลิมรัชมงคล รถไฟฟ้ามหานคร สายเฉลิมรัชมงคล. ผู้โดยสารสามารถเปลี่ยนไปใช้รถไฟฟ้ามหานครได้ที่- สถานีหมอชิต เชื่อมต่อโดยตรงกับ สถานีสวนจตุจักร ของรถไฟฟ้ามหานคร - สถานีอโศก เชื่อมต่อโดยตรงกับ สถานีสุขุมวิท ของรถไฟฟ้ามหานครรถไฟฟ้าเชื่อมท่าอากาศยานสุวรรณภูมิ รถไฟฟ้าเชื่อมท่าอากาศยานสุวรรณภูมิ. ผู้โดยสารสามารถเปลี่ยนไปใช้รถไฟฟ้าเชื่อมท่าอากาศยานสุวรรณภูมิหรือแอร์พอร์ทลิงก์ ได้ที่ สถานีพญาไท โดยทางการรถไฟแห่งประเทศไทยได้สร้างทางเชื่อมต่อโดยตรงจากสถานีพญาไทของโครงการแอร์พอร์ทลิงก์มายังสถานีพญาไทของรถไฟฟ้าบีทีเอส ซึ่งสถานีรถไฟฟ้าบีทีเอสได้ติดตั้งประตูเครื่องตรวจตั๋วโดยสารอัตโนมัติเพิ่มเติมบริเวณกลางสถานี ทำให้พื้นที่ที่ผ่านเครื่องตรวจตั๋วโดยสารแล้ว (paid area) ถูกแบ่งออกเป็น 2 ส่วนในลักษณะเดียวกันกับสถานีสยาม เพื่อเพิ่มความสะดวกสำหรับผู้ที่จะต่อรถเดินทางไปยังสนามบินสุวรรณภูมิเส้นทางสายรองอื่นๆ เส้นทางสายรองอื่นๆ. ผู้โดยสารสามารถเปลี่ยนไปใช้รถไฟฟ้าเส้นทางสายรองอื่นๆ ได้ที่- วัดพระศรีมหาธาตุ : สายสีชมพู - มหาวิทยาลัยเกษตรศาสตร์ : สายสีน้ำตาล - พหลโยธิน 24 : สายสีเหลือง - สำโรง : สายสีเหลืองรถบริการรับส่ง รถบริการรับส่ง. ผู้ให้บริการรถไฟฟ้า บีทีเอส เคยให้บริการรถโดยสารรับส่งในสถานที่สำคัญบางสถานี หรือที่เรียกว่ารถชัตเทิลบัส (Shuttle Bus) 5 สายดังนี้- หมอชิต-มหาวิทยาลัยเกษตรศาสตร์ - คลองตัน-เอกมัย - ทองหล่อ-พร้อมพงษ์ - อ่อนนุช-เซ็นทรัลซิตี้บางนา - เพลินจิต-ออลซีซั่นเพลส โดยบริการรถรับส่งนี้ไม่คิดค่าโดยสาร แต่จำเป็นต้องใช้คูปองซึ่งขอรับได้จากเจ้าหน้าที่จำหน่ายบัตรโดยสารที่สถานี เวลาให้บริการคือ 6.30-22.30 น ปัจจุบันได้ยกเลิกบริการดังกล่าวทุกเส้นทางแล้วตั้งแต่วันที่ 31 สิงหาคม พ.ศ. 2549 นอกจากนี้ยังมีเอกชนให้บริการรถรับส่งจากสถานีรถไฟฟ้าบีทีเอสใกล้เคียงไปยังสถานที่ แต่ละฝ่ายให้บริการอยู่ โดยปัจจุบันมีดังนี้- หมอชิต-อิมแพ็ค เมืองทองธานี - อโศก-บิ๊กซี เอ็กซ์ตร้า พระราม 4 - อุดมสุข-เซ็นทรัลพลาซา บางนา-อิเกีย บางนา - อ่อนนุช-เซ็นทรัลพลาซา บางนา-เมกา บางนา โดยบริการดังกล่าวไม่เสียค่าบริการ ยกเว้นเส้นทางหมอชิต-อิมแพ็ค เมืองทองธานีจะเก็บค่าโดยสาร 25 บาทต่อเที่ยว เนื่องจากเส้นทางหลักต้องผ่านทางด่วนทางเดินเข้าอาคาร ทางเดินเข้าอาคาร. ในบางสถานีผู้โดยสารสามารถเดินจากสถานีไปยังอาคารต่างๆ ในบริเวณใกล้เคียงได้ดังนี้- โรงพยาบาลภูมิพลอดุลยเดช : โรงพยาบาลภูมิพลอดุลยเดช (ในอนาคต) - รัชโยธิน : เมเจอร์ ซีนีเพล็กซ์ รัชโยธิน, เอสซีบีปาร์คพลาซา (ธนาคารไทยพาณิชย์ สำนักงานใหญ่) (ในอนาคต) - ห้าแยกลาดพร้าว : เซ็นทรัลพลาซา ลาดพร้าว (ในอนาคต) - หมอชิต : เดอะไลน์ จตุจักร-หมอชิต (ในอนาคต) - อนุสาวรีย์ชัยสมรภูมิ : เซ็นจูรี่ เดอะมูฟวี่ พลาซ่า อนุสาวรีย์ชัยฯ, มอลล์วิคตอรี่, เซ็นเตอร์วัน, แฟชั่นมอลล์ - พญาไท : อาคาร CP TOWER 3 - ราชเทวี : โรงแรมเอเชีย - สยาม : เซ็นทรัลเวิลด์, สยามสแควร์วัน, สยามเซ็นเตอร์, สยามพารากอน - ชิดลม : เซ็นทรัล ชิดลม, เซ็นทรัล เอ็มบาสซี, อาคารเมอร์คิวรี่เพลส, เซ็นทรัลเวิลด์, เอราวัณบางกอก, อัมรินทร์, เกษรพลาซา, การไฟฟ้านครหลวง สำนักงานเพลินจิต (ในอนาคต) - เพลินจิต : อาคารปาร์ค เวนเจอร์, โนเบิล เพลินจิต, อาคารเวฟเพลส, โฮมโปรพลัส สาขาเพลินจิต, เซ็นทรัล เอ็มบาสซี, ธนาคารกรุงศรีอยุธยา สำนักงานเพลินจิต (ในอนาคต) - นานา : ไฮแอท รีเจนซี สุขุมวิท - อโศก : Exchange Tower, ตึก Interchange 21, โรงแรมเชอราตันแกรนด์ สุขุมวิท, ไทม์สแควร์, โรบินสัน สุขุมวิท​ (โรงแรมเวสตินแกรนด์ สุขุมวิท), เทอร์มินัล 21 อโศก, โรงแรมแกรนด์เซ็นเตอร์พอยท์ สุขุมวิท-เทอร์มินัล 21,โรงแรมพาร์ค พลาซา สุขุมวิท, ดิเอ็มสเฟียร์ - พร้อมพงษ์ : ดิเอ็มโพเรียม, ดิเอ็มควอเทียร์, ดิเอ็มสเฟียร์, โรงแรมฮอลลิเดย์อินน์ สุขุมวิท 24, โรงแรมเรดิสันบลู กรุงเทพ, อาคารจัสมินซิตี้ - ทองหล่อ : โนเบิล รีมิกซ์ 2 - เอกมัย : ศูนย์การแพทย์บางกอกเมดิเพล็กซ์ เซ็นเตอร์, เกตเวย์ เอกมัย, โรงภาพยนตร์เมเจอร์ซีนีเพล็กซ์ สุขุมวิท-เอกมัย, สหกรณ์กรุงเทพ - พระโขนง : ดับเบิลยู ดิสทริกต์ (ในอนาคต) - อ่อนนุช : เทสโก้ โลตัส สุขุมวิท 50, เซ็นจูรี่ เดอะมูฟวี่ พลาซ่า สุขุมวิท (ในอนาคต) - ปุณณวิถี : วิซดอม วันโอวัน, ทรูดิจิตอลปาร์ค - อุดมสุข : แบงค็อก มอลล์, สถานีขนส่งผู้โดยสารกรุงเทพ (บางนา) - บางนา : ศูนย์นิทรรศการและการประชุมไบเทค, เดอะคอสท์ บางนา " - สำโรง : อิมพีเรียลเวิลด์ สำโรง, เมโทรโพลิส สำโรง - ปู่เจ้า : บิ๊กซี จัมโบ้ สำโรง 2 (ในอนาคต) - แพรกษา : บิ๊กซี สมุทรปราการ, โรบินสัน ไลฟ์สไตล์ เซ็นเตอร์ สมุทรปราการ (ในอนาคต)แผนที่แสดงการเชื่อมต่อกับระบบขนส่งมวลชนอื่นรูปแบบของโครงการรูปแบบของโครงการ. - เป็นระบบรถไฟฟ้าขนาดหนัก (heavy rail transit) - ทางวิ่ง ยกระดับที่ความสูง 12 เมตรตลอดทั้งโครงการ ส่วนช่วงข้ามทางพิเศษศรีรัชและทางพิเศษเฉลิมมหานครมีความสูง 17 เมตร และช่วงข้ามทางยกระดับอุตราภิมุขและถนนพหลโยธินกับถนนวิภาวดีรังสิต มีความสูงประมาณ 19 เมตร - ขนาดราง 1.435 เมตร (European standard guage) โดยมีรางที่ 3 ขนานไปกับรางวิ่งสำหรับจ่ายกระแสไฟฟ้าให้กับตัวรถ - ตัวรถเป็นรถปรับอากาศขนาดกว้าง 3.2 เมตร ยาว 20-24 เมตร สูงประมาณ 3.7 เมตร ความจุ 320 คนต่อคัน ต่อพวงได้ 3-6 คันต่อขบวน ใช้ไฟฟ้ากระแสตรง 750 โวลท์ ป้อนระบบขับเคลื่อนรถ สามารถรองรับผู้โดยสารได้ 50,000 คนต่อชั่วโมงต่อทิศทาง - ใช้ระบบอาณัติสัญญาณเดินรถด้วยระบบอัตโนมัติจากศูนย์ควบคุมการเดินรถ และใช้ระบบเก็บค่าโดยสารอัตโนมัติศูนย์ซ่อมบำรุงและศูนย์ควบคุมการเดินรถ ศูนย์ซ่อมบำรุงและศูนย์ควบคุมการเดินรถ. เส้นทางช่วงหมอชิต-แบริ่ง จะใช้ศูนย์ซ่อมบำรุงใหญ่หมอชิต (ที่ทำการ บริษัท ระบบขนส่งมวลชนกรุงเทพ จำกัด (มหาชน) ในปัจจุบัน) ร่วมกับสายสีเขียวเข้ม ช่วงแบริ่ง-สมุทรปราการ จะใช้ศูนย์ซ่อมบำรุงย่อยสมุทรปราการ (บางปิ้ง) และช่วงหมอชิต-คูคต จะใช้ศูนย์ซ่อมบำรุงย่อยคูคต ระบบเดินรถทั้งระบบมีศูนย์ควบคุมการเดินรถกลางอยู่ที่ศูนย์ซ่อมบำรุงใหญ่หมอชิตสิ่งอำนวยความสะดวก สิ่งอำนวยความสะดวก. มีจุดจอดแล้วจร (park and ride) ที่สถานีต้นทาง (คูคต) สถานี กม.25 สถานีเข้าศูนย์ซ่อมบำรุงใหญ่ (หมอชิต) และสถานีปลายทาง (เคหะสมุทรปราการ)สถานี สถานี. มีทั้งหมด 55 สถานี เป็นสถานียกระดับทั้งหมด- รูปแบบสถานี สถานีมีความยาวประมาณ 150 เมตร มีประตูชานชาลา (platform screen door) ความสูงแบบ Half-Height ในบางสถานี ออกแบบให้หลบเลี่ยงสาธารณูปโภคใต้ดินและบนดิน และรักษาสภาพผิวจราจรบนถนนมากที่สุด และมีเสายึดสถานีอยู่บริเวณเกาะกลางถนนขบวนรถโดยสารSiemens Transport Modular Metroขบวนรถโดยสาร. Siemens Transport Modular Metro. - ความยาว 4 ตู้ต่อ 1 ขบวน ต่อ 1 ขบวน - จำนวน 35 ขบวน - สายที่ให้บริการ สายสุขุมวิท รถรุ่น ซีเมนส์ โมดูลาร์ เมโทร ที่ประกอบขึ้นเป็นรถ 1 ขบวนมีทั้งหมด 3 แบบคือ1. A-Car มีระบบขับเคลื่อนและมีห้องคนขับ 2. B-Car มีระบบขับเคลื่อน แต่ไม่มีห้องคนขับ 3. C-Car ไม่มีทั้งระบบขับเคลื่อน และห้องคนขับ ในระบบรถไฟฟ้าบีทีเอสที่ให้บริการในสายสุขุมวิทปัจจุบัน มีเพียงแค่ A-Car และ C-Car เท่านั้น โดยใน 1 ขบวนจะมี A-Car อยู่ที่หัวและท้ายขบวนจำนวน 2 ตู้ และมี C-Car อยู่กลางขบวนรถ 2 ตู้ สามารถต่อพ่วงเพิ่มได้สูงสุดถึง 6 ตู้ต่อ 1 ขบวน มีความยาวอยู่ที่ 85.30 เมตร และมีความกว้าง 3.20 เมตร มีประตูเลื่อนกว้าง 1.40 เมตร จำนวน 24 บานต่อ 1 ขบวน (แบบ 3 ตู้ต่อ 1 ขบวน) หรือ 32 บานต่อ 1 ขบวน (แบบ 4 ตู้ต่อ 1 ขบวน) ตัวถังรถทำจากเหล็กปลอดสนิม ติดตั้งระบบปรับอากาศ พร้อมหน้าต่างชนิดกันแสง รถไฟฟ้าสามารถขับเคลื่อนได้โดยใช้แรงดันไฟฟ้า 750 Vdc โดยรับจากรางส่งที่ 3 ความจุผู้โดยสารต่อรถไฟฟ้า 1 ขบวน- ความจุผู้โดยสารรวม 1 ขบวน (3 ตู้) ที่ 8 คน/ตารางเมตร ประมาณ 1,106 คน - ความจุผู้โดยสารรวม 1 ขบวน (4 ตู้) ที่ 8 คน/ตารางเมตร ประมาณ 1,490 คน - ความจุผู้โดยสาร 1 ตู้ (นั่ง + ยืน) ประมาณ 368 คน - จำนวนที่นั่ง 1 ตู้ 42 ที่นั่ง - จำนวนที่นั่ง 1 ขบวน (แบบ 3 ตู้ต่อ 1 ขบวน) 126 ที่นั่ง - จำนวนที่นั่ง 1 ขบวน (แบบ 4 ตู้ต่อ 1 ขบวน) 168 ที่นั่งแผนสั่งซื้อขบวนรถในอนาคต แผนสั่งซื้อขบวนรถในอนาคต. เพื่อเป็นการรองรับจำนวนผู้โดยสารที่เพิ่มมากขึ้นถึง 900,000 คนต่อเที่ยววัน รวมถึงเป็นการเตรียมการเดินรถในส่วนต่อขยายแบริ่ง-สมุทรปราการ และหมอชิต-คูคต บีทีเอสซีจึงทำการสั่งซื้อขบวนรถเพิ่ม 46 ขบวน 184 ตู้ แบบต่อพ่วง 4 ตู้/ขบวน จากทั้งหมดสองโรงงาน มูลค่าการลงทุนกว่าหมื่นล้านบาท โดยเงินลงทุนส่วนหนึ่งมาจากกองทุนรวมโครงสร้างพื้นฐานระบบขนส่งมวลชนทางราง บีทีเอสโกรท และส่วนหนึ่งได้มาจากเงินกู้จากสถาบันการเงินในประเทศ ซึ่งทั้งสองโรงงานมีรายละเอียดการสั่งซื้อดังนี้- ซีเมนส์ โมบิลิตี : สั่งซื้อขบวนรถรุ่น ซีเมนส์ อินสไปโร 22 ขบวน 88 ตู้ สำหรับใช้เดินรถในส่วนต่อขยายแบริ่ง-สมุทรปราการ 18 ขบวน และอีก 4 ขบวน เป็นขบวนสำรอง - ซีอาร์อาร์ซี : สั่งซื้อขบวนรถรุ่น บอมบาร์ดิเอร์ โมเวีย แบบเดียวกับที่ให้บริการในปัจจุบัน (EMU Type-B) 24 ขบวน 96 ตู้ สำหรับใช้เดินรถในส่วนต่อขยายหมอชิต-คูคต 20 ขบวน และอีก 4 ขบวน เป็นขบวนสำรอง โดยทั้งสองรุ่นมีรายละเอียดการประกอบและชิ้นส่วนที่ได้มาตรฐาน รองรับเทคโนโลยีสมัยใหม่ และมีการติดตั้งกล้องวงจรปิดภายในขบวนรถไฟฟ้าเพื่อความปลอดภัย ซึ่งจะเริ่มจัดส่งมายังประเทศไทยในปี พ.ศ. 2561 โดยขบวนรถของซีเมนส์ จะถูกจัดส่งและทำการทดสอบการวิ่งโดยจะจอดไว้ที่ศูนย์ซ่อมบำรุงย่อยสมุทรปราการ และจะพร้อมให้บริการทั้งหมดพร้อมกับการเสร็จสิ้นด้านงานระบบรถไฟฟ้าของส่วนต่อขยายสายสีเขียวช่วง สำโรง-เคหะ ในปี พ.ศ. 2561 ในขณะที่ขบวนรถของฉางชุน (CRRC) จะพร้อมให้บริการทั้งหมดพร้อมกับการเสร็จสิ้นด้านงานระบบรถไฟฟ้าของส่วนต่อขยายสายสีเขียวช่วง หมอชิต-คูคต ในปี พ.ศ. 2562ส่วนต่อขยายส่วนต่อขยายสายสมุทรปราการ (เคหะสมุทรปราการ - บางปู)เคหะสมุทรปราการ - บางปู ส่วนต่อขยาย. ส่วนต่อขยายสายสมุทรปราการ (เคหะสมุทรปราการ - บางปู). เคหะสมุทรปราการ - บางปู. หน่วยงานที่รับผิดชอบ การรถไฟฟ้าขนส่งมวลชนแห่งประเทศไทย และกรุงเทพมหานคร- พื้นที่ที่เส้นทางผ่าน เทศบาลตำบลบางปู อ.เมืองสมุทรปราการ จ.สมุทรปราการ - เส้นทาง หลังจากผ่านสถานีเคหะฯรถไฟฟ้าจะวิ่งต่อไปบนถนนสุขุมวิท จากนั้นเข้าสู่สถานีสวางคนิวาสเป็นสถานีแรก และจะวิ่งสู่สถานีเมืองโบราณ, สถานีศรีจันทร์ประดิษฐ์ และสิ้นสุดโครงการส่วนต่อขยายฝั่งตะวันออกที่สถานีบางปู โดยปัจจุบันส่วนต่อขยายส่วนนี้ถูกเลื่อนแผนดำเนินการออกไปเป็น พ.ศ. 2562 เนื่องจากรอความชัดเจนเรื่องการโอนโครงการให้กรุงเทพมหานคร หากกรุงเทพมหานครได้รับมอบจากการรถไฟฟ้าขนส่งมวลชนแห่งประเทศไทย กรุงเทพมหานครจะต้องเป็นผู้ดำเนินการก่อสร้างเอง - สถานี สถานียกระดับ 4 สถานี - เปิดบริการ ภายในปี พ.ศ. 2568รายชื่อสถานีส่วนต่อขยายสายพหลโยธิน (หมอชิต - สะพานใหม่ - คูคต - วงแหวนรอบนอกตะวันออก)หมอชิต - สะพานใหม่ - คูคต (อยู่ในระหว่างก่อสร้าง)ส่วนต่อขยายสายพหลโยธิน (หมอชิต - สะพานใหม่ - คูคต - วงแหวนรอบนอกตะวันออก). หมอชิต - สะพานใหม่ - คูคต (อยู่ในระหว่างก่อสร้าง). - หน่วยงานที่รับผิดชอบ การรถไฟฟ้าขนส่งมวลชนแห่งประเทศไทย - พื้นที่ที่เส้นทางผ่าน เขตจตุจักร, เขตบางเขน, เขตดอนเมือง, เขตสายไหม กรุงเทพมหานคร และ อ.ลำลูกกา จ.ปทุมธานี - เส้นทาง หลังจากผ่านสถานีหมอชิตรถไฟฟ้าจะยกระดับแล้วข้ามทางยกระดับอุตราภิมุข (ดอนเมืองโทลล์เวย์) ที่บริเวณห้าแยกลาดพร้าว และวิ่งไปบนถนนพหลโยธินจากนั้นเข้าสู่สถานีห้าแยกลาดพร้าวบริเวณด้านหน้าห้างสรรพสินค้าเซนทรัลพลาซ่า ลาดพร้าวเป็นสถานีแรก และจะวิ่งสู่สถานีพหลโยธิน 24 สถานีรัชโยธิน, สถานีเสนานิคม ผ่านสถานีมหาวิทยาลัยเกษตรศาสตร์ ที่บริเวณด้านข้างของมหาวิทยาลัยเกษตรศาสตร์ วิทยาเขตบางเขน จากนั้นเข้าสู่ สถานีกรมป่าไม้, สถานีศรีปทุม, สถานีกรมทหารราบที่ 11, สถานีวัดพระศรีมหาธาตุ ,สถานีวงเวียนหลักสี่, สถานีสายหยุด, สถานีสะพานใหม่ หลังจากนั้น รถไฟฟ้าจะวิ่งไปตามแนวถนนพหลโยธินเข้าสู่สถานีโรงพยาบาลภูมิพลอดุลยเดช, สถานีพิพิธภัณฑ์กองทัพอากาศ และ สถานีก.ม. 25 จากนั้นเส้นทางจะเลี้ยวขวาเข้าสู่ถนนที่การรถไฟฟ้าขนส่งมวลชนแห่งประเทศไทยได้ทำการตัดขึ้นมาใหม่ใกล้กับกรมควบคุมการปฏิบัติทางอากาศของกองทัพอากาศ ข้ามคลองสอง เข้าสู่แนวถนนลำลูกกา และสิ้นสุดที่ สถานีคูคต ซึ่งเป็นสถานีปลายทาง ปัจจุบันอยู่ในระหว่างการก่อสร้าง - สถานี สถานียกระดับ 16 สถานี - ศูนย์ซ่อมบำรุง รองรับรถไฟฟ้าได้ 22 ขบวน โดยบีทีเอสซีจะใช้ศูนย์นี้เป็นศูนย์ฝึกอบรมภาคพื้นสาขาปทุมธานี ในขณะที่โรงจอดและศูนย์ซ่อมบำรุงจะใช้จอดและซ่อมบำรุงรถไฟฟ้าซีอาร์อาร์ซีจำนวน 41 ขบวน - เปิดให้บริการ เฉพาะสถานีห้าแยกลาดพร้าว 1 มีนาคม พ.ศ. 2562 / ทั้งโครงการ 1 กรกฎาคม พ.ศ. 2563สัญญาการก่อสร้างการเวนคืนที่ดิน การเวนคืนที่ดิน. “การเวนคืนที่ดิน” จะเวนคืนที่ดิน เฉพาะที่จำเป็นที่ใช้ในการก่อสร้างโครงการฯ เพื่อจัดทำทางขึ้น-ลงของสถานีต่างๆ อาคารจอดรถ ศูนย์ซ่อมบำรุงรักษา และสิ่งจำเป็นอื่น ๆ เท่านั้น โดยต้องเป็นไปตามพระราชบัญญัติว่าด้วยการเวนคืนอสังหาริมทรัพย์ เพื่อกิจการขนส่งมวลชน พ.ศ. 2540 ที่จะกำหนดราคาเวนคืนที่ดิน และค่าทดแทนภาระในอสังหาริมทรัพย์ที่เป็นธรรม โดยจะมีการตั้ง คณะกรรมการเพื่อพิจารณาราคาที่ดิน โดยพิจารณาจากปัจจัยต่างๆ เช่น ทำเลที่ตั้งของที่ดิน, ราคาประเมินของกรมที่ดิน, รวมทั้งราคาซื้อขายในบริเวณนั้น เป็นต้น “ผู้ถูกเวนคืน” ถือว่าเป็น “ผู้เสียสละ” จะจัดทำชื่อไปติดประกาศเกียรติคุณ ณ สถานีปลายทาง ที่ห้าแยกลาดพร้าว และคูคตด้วยรายชื่อสถานีคูคต - วงแหวนรอบนอกตะวันออกคูคต - วงแหวนรอบนอกตะวันออก. - หน่วยงานที่รับผิดชอบ การรถไฟฟ้าขนส่งมวลชนแห่งประเทศไทย - พื้นที่ที่เส้นทางผ่าน จ.ปทุมธานี - เส้นทาง หลังจากผ่านสถานีคูคตรถไฟฟ้าจะวิ่งไปตามแนวถนนลำลูกกา จากนั้นเข้าสู่สถานีคลองสาม เป็นสถานีแรก เข้าสู่สถานีคลองสี่, สถานีคลองห้า และสิ้นสุดโครงการส่วนต่อขยายส่วนเหนือที่สถานีวงแหวนรอบนอกตะวันออก ปัจจุบันอยู่ในระหว่างการศึกษาเส้นทางการเดินรถ - สถานี สถานียกระดับ 4 สถานี - เปิดบริการ ภายในปี พ.ศ. 2568รายชื่อสถานีส่วนต่อขยายสายบางนา - สุวรรณภูมิส่วนต่อขยายสายบางนา - สุวรรณภูมิ. - หน่วยงานที่รับผิดชอบ กรุงเทพมหานคร ร่วมกับ จังหวัดสมุทรปราการ - พื้นที่เส้นทางผ่าน เขตบางนา กรุงเทพมหานคร และ อ.บางพลี จ.สมุทรปราการ - เส้นทาง โครงการนี้เป็นโครงการที่ถูกเพิ่มเติมเนื่องจากการก่อสร้างส่วนต่อขยาย อ่อนนุช - แบริ่ง โดยมีจุดประสงค์เพื่อรับส่งผู้โดยสาร จากเส้นทางสุขุมวิทรอบนอก, ผู้โดยสารจากทางจังหวัดสมุทรปราการ (ส่วนต่อขยายแบริ่ง - สมุทรปราการ) ตลอดจนผู้โดยสารจากเส้นทางบางนา-ตราด เข้าสู่ท่าอากาศยานสุวรรณภูมิได้ โดยโครงการนี้จะเริ่มต้นจากสถานีอุดมสุขของส่วนต่อขยายอ่อนนุช - แบริ่ง ที่ได้ก่อสร้างตอม่อรูปตัวยูคว่ำเตรียมเอาไว้ไปจนถึงสี่แยกบางนาแล้วเลี้ยวซ้ายเข้า ถนนบางนา - ตราด จากนั้นวิ่งไปตามทางคู่ขนานถนนบางนา - ตราด ขาออกเมือง จนถึงบริเวณกิโลเมตรที่ 13 (หมู่บ้านธนาซิตี้) จะมีสถานีแยกสายอีกสองเส้น คือเส้นที่เลี้ยวซ้ายแล้วเข้าสู่ถนนสุวรรณภูมิ 3 แล้วลดระดับเป็นเส้นทางใต้ดิน แล้วไปจอดที่บริเวณชั้นใต้ดินของอาคารผู้โดยสารฝั่งใต้ของท่าอากาศยาน กับสายที่จะไปสิ้นสุดที่หน้ามหาวิทยาลัยหัวเฉียวเฉลิมพระเกียรติ ถนนบางนา - ตราด มุมทางเข้าถนนวัดศรีวารีน้อย ปัจจุบันนี้โครงการอยู่ในระหว่างการศึกษาเส้นทางเดินรถ ตลอดจนสถานีปลายทางที่อาจจะต้องรอให้อาคารผู้โดยสาร 2 ของท่าอากาศยานสุวรรณภูมิก่อสร้างขึ้น โดยเมื่อโครงการนี้เสร็จสมบูรณ์ รถไฟฟ้าบีทีเอส สายสุขุมวิท และรถไฟฟ้าท่าอากาศยานสุวรรณภูมิทั้งสองสาย จะต่อกันจนเป็นรูปวงแหวนเหมือนกับรถไฟฟ้ามหานคร สายสีน้ำเงิน ด้วยระบบรถไฟฟ้าขนส่งภายในท่าอากาศยานที่เชื่อมถึงกันระหว่างอาคาร 1 (หลังปัจจุบัน) และอาคารฝั่งใต้หลังนี้ - สถานะปัจจุบัน อยู่ในระหว่างการออกแบบโครงการ โดยกรุงเทพมหานครจะเริ่มก่อสร้างในส่วน สรรพาวุธ - ธนาซิตี้ - วัดศรีวาน้อย ก่อนเป็นลำดับแรก ส่วนโครงสร้างช่วงเข้าท่าอากาศยานสุวรรณภูมิ บริษัท ท่าอากาศยานไทย จำกัด (มหาชน) (ทอท.) ได้มีการปรับแบบของอาคารผู้โดยสารฝั่งใต้ เพื่อรองรับให้รถไฟฟ้าเส้นนี้สามารถเข้ามาจอดที่ใต้อาคารได้เลย ซึ่งจะไม่เหมือนกับกรณีของแอร์พอร์ตเรลลิงก์ที่มีแนวคิดในการก่อสร้างทีหลังสถานีโครงการในอดีตที่ถูกยกเลิก</doc>
