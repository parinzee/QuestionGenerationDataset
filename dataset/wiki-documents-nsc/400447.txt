<doc id="400447" url="https://th.wikipedia.org/wiki?curid=400447" title="ซิลเวีย เฟรแร">ซิลเวีย เฟรแร ซิลเวีย อัลเบอร์กูแอกูว์ เฟรแร (; ) เกิดวันที่ 23 กันยายน ค.ศ. 1984 ในกรุงบูดาเปสต์ ประเทศฮังการี เป็นทั้งนางแบบและผู้เข้าร่วมประกวดนางงาม เธอสืบสายเลือดผสมจากชาวฮังการีและชาวโปรตุเกส มารดาของเธอเป็นชาวฮังการี และบิดาของเธอเกิดในประเทศโมซัมบิกโดยมีพ่อแม่เป็นชาวโปรตุเกส ซิลเวียได้รับการเปิดตัวครั้งแรกในฐานะผู้เข้าร่วมแข่งขันประกวดนางงามใน ค.ศ. 2005 เมื่อเธอเป็นตัวแทนของประเทศโมซัมบิก ซึ่งเป็นบ้านเกิดของผู้เป็นพ่อ ในการประกวดมิสโกลบอินเตอร์เนชั่นแนล 2005 ที่กรุงติรานา ประเทศแอลเบเนีย สามปีต่อมา เธอยังชนะการประกวดนางงามระดับชาติของมิสเวิลด์ฮังการี และได้เดินทางสู่โจฮันเนสเบิร์ก ประเทศแอฟริกาใต้ เพื่อเป็นตัวแทนของฮังการีในรายการมิสเวิลด์ 2008 เธอไม่ได้ตำแหน่งในมิสโกลบอินเตอร์เนชั่นแนล อย่างไรก็ตาม เธอได้เข้ารอบ 4 อันดับสุดท้ายสำหรับรางวัลบิวตี้วิธอะโพเพิสที่การประกวดมิสเวิลด์ สำหรับการทำงานของเธอร่วมกับมูลนิธิ NEM ADOM FEL ที่ทุ่มเทอุทิศให้กับคนพิการและสร้างคุณค่าให้กับคนพิการในสังคม รวมถึงให้บุคคลเหล่านี้รู้สึกได้ถึงการยอมรับ นอกจากภาษาฮังการีแล้ว เธอยังสามารถพูดภาษาโปรตุเกส และภาษาอังกฤษ รวมถึงภาษาฝรั่งเศสอีกเล็กน้อย เธอสำเร็จการศึกษาระดับปริญญาในสาขาเศรษฐศาสตร์ และศึกษาต่อด้านการสื่อสาร</doc>
