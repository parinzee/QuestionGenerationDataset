<doc id="924407" url="https://th.wikipedia.org/wiki?curid=924407" title="แมรี พิกฟอร์ด">แมรี พิกฟอร์ด แกลดีส์ หลุยส์ สมิธ (; 8 เมษายน ค.ศ. 1892 – 29 พฤษภาคม ค.ศ. 1979) หรือชื่อในวงการคือ แมรี พิกฟอร์ด () เป็นนักแสดงและผู้สร้างภาพยนตร์ชาวแคนาดา เธอเป็นผู้ร่วมก่อตั้งของพิกฟอร์ด-แฟร์แบงส์ สตูดิโอ (ร่วมกับ ดักลาส แฟร์แบงส์) สตูดิโอภาพยนตร์ยูไนเตดอาร์ทิส (กับ แฟร์แบงส์, ชาร์ลี แชปลิน และดี. ดับเบิลยู. กริฟฟิท) และหนึ่งในผู้ก่อตั้งของสถาบันศิลปะและวิชาการทางภาพยนตร์ ผู้ที่นำเสนอ "ออสการ์" เป็นงานมอบรางวัลประจำปี พิกฟอร์ดเป็นรู้จักอย่างดีในฐานะ "หวานใจของอเมริกา" และ "หญิงสาวที่มีผมลอน" เธอเป็นหนึ่งในผู้บุกเบิกชาวแคนาดาในยุคแรกของฮอลลีวูดที่มีบทบาทสำคัญในการพัฒนาภาพยนตร์ พิกฟอร์ดเป็นผู้หญิงคนแรกในวงการบันเทิงที่มีสตูดิโอเป็นของตัวเอง และเป็นหนึ่งในนักแสดงหญิงที่ได้รับความนิยมสูงสุดในยุคทศวรรษ 1910 และ 1920 จนได้รับการขนานนามว่าเป็น "ราชินีภาพยนตร์" (Queen of the Movies) เธอได้รับเครดิตว่าเป็นต้นแบบของการสร้าง ingénue หรือตัวละครที่มีความบริสุทธิ์และไร้เดียงสา พิกฟอร์ดได้รับรางวัลออสการ์ สาขานักแสดงนำหญิงยอดเยี่ยม จากการแสดงในภาพยนตร์เรื่อง Coquette (1929) และได้รับรางวัลเกียรติยศในปี ค.ศ. 1976 สถาบันภาพยนตร์อเมริกัน จัดให้เธอเป็นนักแสดงหญิงที่ยอดเยี่ยมที่สุดตลอดกาล อันดับที่ 24 ของภาพยนตร์ฮอลลีวูดยุคคลาสสิกในปี ค.ศ. 1999</doc>
