<doc id="808733" url="https://th.wikipedia.org/wiki?curid=808733" title="โยเซ็ฟ เม็งเงอเลอ">โยเซ็ฟ เม็งเงอเลอ โยเซ็ฟ เม็งเงอเลอ () เป็นเจ้าหน้าหน่วยเอ็สเอ็ส (ชุทซ์ชทัฟเฟิล) และเป็นแพทย์ในค่ายกักกันเอาชวิทซ์ในช่วงสงครามโลกครั้งที่สอง เขาได้รับฉายาว่า ทูตแห่งความตาย เพราะด้วยการทดลองกับมนุษย์ของเขาที่ทำกับชาวยิวนั้นมีความโหดร้ายและทารุณสุดจะพรรณนา สิ่งที่โดดเด่นในการทดลองของเขามากที่สุดคือ การทดลองวิจัยเด็กฝาแฝด เพราะเม็งเงอเลอนั้นมีความสนใจในด้านพันธุกรรมศาสตร์ เขาจึงสั่งให้ทหารผู้คุมคัดแยกเด็กฝาแฝดชาวยิวเข้าไปอยู่ในห้องพิเศษ หลังจากนั้นเขาก็ได้ทำการทดลองกับเด็กฝาแฝดชาวยิวต่าง ๆ เช่น การฉีดสารเคมีเข้าไปในดวงตา การสร้างแฝดสยามด้วยการเย็บเส้นเลือดดำให้เด็กฝาแฝดนั้นติดกัน เป็นต้น ด้วยการทดลองนี้ทำให้มีเด็กฝาแฝดเสียชีวิตไปจำนวนมากเพราะการทดลองนั้นมีโอกาสน้อยมากที่จะรอดชีวิต ถึงแม้รอดได้แต่ก็ไม่รอดอยู่ดีเพราะต้องถูกฆ่าเพื่อผ่าศพเก็บตัวอย่างอยู่ดีนั่นเอง ในช่วงปลายสงคราม เม็งเงอเลอรู้ดีว่ากองทัพแดงได้เคลื่อนเข้ามาใกล้ค่ายเอาชวิทซ์แล้วจึงตัดสินใจหลบหนีออกจากค่ายไปและหลบซ่อนตัวจนกระทั่งสิ้นสุดสงคราม หลังสงคราม เม็งเงอเลอได้หลบหนีไปยังประเทศอาร์เจนตินาที่อเมริกาใต้ แม้ว่าเขาจะต้องถูกตามล่าหมายหัวจากหลายประเทศ เช่น สหรัฐอเมริกา รัสเซีย เยอรมนีตะวันตก อังกฤษ แม้แต่สายลับมอสซาดจากประเทศอิสราเอลก็ยังไล่ล่าเขาในฐานะอาชญากรสงคราม แต่เขากลับสามารถหนีรอดมาได้ตลอดมา จนกระทั่งเขาเสียชีวิตจากการจมน้ำในประเทศบราซิลเมื่อวันที่ 7 กุมภาพันธ์ ค.ศ. 1979</doc>
