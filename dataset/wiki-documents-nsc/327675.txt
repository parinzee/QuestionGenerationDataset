<doc id="327675" url="https://th.wikipedia.org/wiki?curid=327675" title="ไวโอลินคอนแชร์โต (เมนเดลโซห์น)">ไวโอลินคอนแชร์โต (เมนเดลโซห์น) ไวโอลินคอนแชร์โต ในบันไดเสียง อี ไมเนอร์ () เป็นผลงานประพันธ์ชิ้นใหญ่สำหรับบรรเลงด้วยวงออร์เคสตรา ชิ้นสุดท้ายของเฟลิกซ์ เมนเดลโซห์น เป็นคอนแชร์โตสำหรับไวโอลินชิ้นหนึ่งที่ได้รับความนิยม และนำมาบรรเลงบ่อยครั้งที่สุด เมนเดลโซห์นเริ่มแต่งคอนแชร์โตบทนี้ในปี ค.ศ. 1838 ตามคำแนะนำของเฟอร์ดินานด์ เดวิด เพื่อนสนิทและนักดนตรีวงออเคสตร้าเกวานเฮ้าส์ แห่งเมืองไลพ์ซิจ ใช้เวลาแต่งถึง 6 ปี โดยลงวันที่ในต้นฉบับตรงกับวันที่ 16 กันยายน ค.ศ. 1844 แต่เมนเดลโซห์นยังคงสอบถามความเห็นของเดวิด และปรับปรุงผลงานเรื่อยมา จนถึงวันแสดงรอบปฐมทัศน์ 13 มีนาคม ค.ศ. 1845 โดยเฟอร์ดินานด์ เดวิด เล่นไวโอลินโซโล แต่เมนเดลโซห์นไม่ได้อำนวยเพลงด้วยตนเอง เนื่องจากป่วยกะทันหัน คอนแชร์โตชิ้นนี้ จัดเป็นไวโอลินคอนแชร์โตชิ้นแรกๆ ในยุคโรแมนติก ซึ่งมีอิทธิพลต่อผลงานของศิลปินอื่นๆ ในยุคนั้น แบ่งออกเป็น 3 มูฟเมนต์ ได้แก่- I. Allegro molto appassionato (E minor) - II. Andante (C major) - III. Allegretto non troppo – Allegro molto vivace (E major)</doc>
