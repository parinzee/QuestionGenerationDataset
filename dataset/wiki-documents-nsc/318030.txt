<doc id="318030" url="https://th.wikipedia.org/wiki?curid=318030" title="ณัฐวรา วงศ์วาสนา">ณัฐวรา วงศ์วาสนา ณัฐวรา วงศ์วาสนา ชื่อเล่น มิ้นท์ เป็นนักแสดงชาวไทย ชื่อเกิดคือ วณิชชา วงศ์วาสนา เปลี่ยนชื่อเป็น เพชรา ต่อมาได้มีการเปลี่ยนชื่ออีกครั้ง และใช้จนถึงปัจจุบันคือ ณัฐวรา ตามคำแนะนำของผู้จัดการส่วนตัว ซึ่งณัฐวราเป็นนักแสดงในสังกัดของ ศุภชัย ศรีวิจิตร' และเซ็นสัญญาเป็นนักแสดงของช่อง 3 กับละครเรื่องแรก เงารักลวงใจ ในปี 2554 เธอมีผลงานที่เป็นที่รู้จักจากบท ชมพูแพร ในละครเรื่อง เกมร้ายเกมรักประวัติ ประวัติ. ณัฐวรา วงศ์วาสนา เกิดเมื่อวันที่ 28 มกราคม พ.ศ. 2531 ที่ อำเภอวังเหนือ จังหวัดลำปาง เป็นบุตรของนายอดุลย์ และนางวิวรณ์ วงศ์วาสนา และมีน้องสาวชื่อแพรวพรรณ วงศ์วาสนา จบการศึกษาระดับมัธยมศึกษาตอนต้นที่ โรงเรียนนุชนาถอนุสรณ์ อำเภอเวียงป่าเป้า จังหวัดเชียงราย ก่อนเข้าศึกษาสายอาชีพที่ โรงเรียนพาณิชยการลานนา ปัจจุบันเป็น วิทยาลัยเทคโนโลยี พาณิชยการลานนา ตำบลช้างเผือก อำเภอเมืองเชียงใหม่ จังหวัดเชียงใหม่ และศึกษาต่อระดับอุดมศึกษาที่คณะนิติศาสตร์ มหาวิทยาลัยรามคำแหง มีความสามารถพิเศษคือรำไทย จุดเริ่มต้นที่ของการเข้าวงการบันเทิง เมื่อ ศุภชัย ศรีวิจิตร ได้เจอณัฐวราที่จังหวัดเชียงใหม่และชักชวนให้เข้าวงการบันเทิงโดยเริ่มแรกมีผลงานมิวสิกวิดีโอเพลง "เธอไม่เคยเป็นแฟนเก่า" ของ ศิลปิน ด็อกเตอร์ ฟู และหลังจากนั้นรับการถ่ายแบบนิตยสาร ก่อนที่ณัฐวราจะถูกทาบทามเข้าเป็นนักแสดงสังกัดสถานีโทรทัศน์ไทยทีวีสีช่อง 3 ผลงานชิ้นแรกณัฐวราได้เป็นนักแสดงนำหญิงในละครเรื่อง เงารักลวงใจ ออกอากาศในปี พ.ศ. 2553 และมีผลงานละครอีกในเรื่อง เคหาสน์สีแดง รับบทเป็นอารยา และพลิกบทบาทมาเล่นบทร้ายในเรื่อง เกมร้ายเกมรัก ซึ่งเรื่องนี้ทำให้เธอเป็นที่รู้จักอย่างกว้างขวางมากขึ้น ทำให้เธอได้รับบทบาทร้ายต่อเนื่องใน แรงปรารถนา,ปดิวรัดาและคนละขอบฟ้าผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3รางวัล</doc>
