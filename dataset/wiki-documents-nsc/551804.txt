<doc id="551804" url="https://th.wikipedia.org/wiki?curid=551804" title="กรมทหารราบที่ 11 รักษาพระองค์">กรมทหารราบที่ 11 รักษาพระองค์ กรมทหารราบที่ ๑๑ รักษาพระองค์ (อักษรย่อ: ร.๑๑ รอ.) หรือที่นิยมเรียกกันโดยทั่วไปว่า ราบ ๑๑ เป็นหน่วยทหารสืบเนื่องมาแต่โบราณ เดิมคือผู้มีหน้าที่รักษาการณ์ในวัง รัชกาลที่ ๔ ให้ฝึกวิชาทหารเพื่อที่จะทำหน้าที่ได้ดียิ่งขึ้น และตั้งเป็นกองทหารรักษาพระบรมมหาราชวัง หรือกองทหารล้อมวัง เครื่องแบบเต็มยศสีน้ำเงินก็น่าจะมาจากสีของเครื่องแบบกรมวัง, ฝ่ายรักษาวัง รัชกาลที่ ๕ โปรดเกล้าให้ รัชกาลที่ ๖ เมื่อครั้งสถาปนาเป็นสยามมกุฏราชกุมาร เป็นพันเอกพิเศษ ของกรมทหารล้อมวังนี้ ซึ่งทำให้หน่วย ร.๑๑ รอ. มีความผูกพันกับรัชกาลที่ ๖ ต่อมาเมื่อรัชกาลที่ ๖ ทรงขึ้นครองราชย์ฯ ก็ทรงรับเป็นผู้บังคับการพิเศษของกรมทหารราบที่ ๑๑ รักษาพระองค์ ซึ่งสีประจำพระองค์คือสีน้ำเงิน ปัจจุบัน ร.๑๑ รอ.ก็ยังมีความเกี่ยวข้องกับพระราชวงศ์ในสายรัชกาลที่ ๖ เช่นเข้าเฝ้าสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ในเวลาอันควรประวัติหน่วย ประวัติหน่วย. โดยมีนามหน่วยว่า กองพันทหารราบที่ ๗ นามย่อว่า “ ร.พัน.๗ ” ตั้งอยู่ที่ สะพานแดง เขตดุสิต กรุงเทพมหานคร ซึ่งเป็นที่ตั้งของ กองพันทหารราบที่ ๓ กรมทหารราบที่ ๑ มหาดเล็กรักษาพระองค์ ในปัจจุบัน ขึ้นการบังคับบัญชาโดยตรงกับ มณฑลทหารบกที่ ๑ พ.ศ. 2484 กองทัพบกได้จัดตั้งกรมทหารราบที่ ๒ ขึ้นใหม่ ได้แบ่งมอบกองพันทหารราบที่ ๗ เป็นหน่วยขึ้นตรงของกรมทหารราบที่ ๒ แต่ยังคงใช้นามหน่วยเดิม พ.ศ. 2488 กองทัพบกได้แปรสภาพ กรมทหารราบที่ ๒ เป็นกรมทหารราบที่ ๑๑ และได้แบ่งมอบให้ กองพันทหารราบที่ ๗ เป็นกองพันทหารราบที่ ๒ ขึ้นตรงต่อกรมทหารราบที่ ๑๑ พ.ศ. 2492 กรมทหารราบที่ ๑๑ ภายใต้การบังคับบัญชาของ พันเอก ถนอม กิตติขจร ได้รับการสถาปนาให้เป็นหน่วยทหารรักษาพระองค์ในพระบาทสมเด็จพระเจ้าอยู่หัวภูมิพลอดุลยเดช เมื่อ 20 มกราคม พ.ศ. 2492 ดังนั้น กองพันทหารราบที่ ๒ กรมทหารราบที่ ๑๑ จึงได้เป็นหน่วยทหารรักษาพระองค์ และใช้นามหน่วยเต็มว่า “ กองพันทหารราบที่ ๒ กรมทหารราบที่ ๑๑ รักษาพระองค์ ” นามย่อว่า “ ร.๑๑ พัน.๒ รอ. ” นับตั้งแต่นั้นเป็นต้นมาจนถึงปัจจุบัน ๑ มิถุนายน ๒๔๙๕ ได้ย้ายที่ตั้งหน่วยจากสะพานแดงมาเข้าที่ตั้งแห่งใหม่ ณ ที่ตั้งปัจจุบันเลขที่ ๒ หมู่ที่ ๓ ถนนพหลโยธิน แขวงอนุสาวรีย์ เขตบางเขน กรุงเทพมหานคร ๑๐๒๒๐ เครื่องราชอิสริยาภรณ์ประดับธงชัยเฉลิมพลที่ได้รับ คือ เหรียญรัตนาภรณ์ ชั้นที่ ๑ ซึ่งได้รับพระราชทาน เมื่อวันที่ 5 ธันวาคม พ.ศ. 2500 ในพิธีถวายสัตย์ปฏิญาณตน และสวนสนามของทหารรักษาพระองค์ นอกจากนี้แล้ว กรมทหารราบที่ 11 รักษาพระองค์ ยังเป็นสถานที่ตั้งของศูนย์อำนวยการแก้ไขสถานการณ์ฉุกเฉิน (ศอฉ.) รวมถึงเป็นที่พักและบัญชาการของนายอภิสิทธิ์ เวชชาชีวะ นายกรัฐมนตรี และนายสุเทพ เทือกสุบรรณ รองนายกรัฐมนตรี ในเหตุการณ์การชุมนุมของกลุ่มคนเสื้อแดงเมื่อปี พ.ศ. 2553 อีกด้วยเครื่องแบบเต็มยศรักษาพระองค์ประจำหน่วย เครื่องแบบเต็มยศรักษาพระองค์ประจำหน่วย. กรมทหารราบที่ 11 มหาดเล็กรักษาพระองค์ และกองพันที่ขึ้นตรงกับกรมนี้ทุกกองพัน ใช้เครื่องแบบเต็มยศรักษาพระองค์แบบเดียวกันทั้งหมด ดังนี้- หมวก หมวกยอดสีขาว มีพู่สีน้ำเงิน หน้าหมวกมีตราพระมหามงกุฎเพชราวุธ ยอดหมวกและสายรัดคางโซ่ถักทำด้วยโลหะสีทอง - เสื้อ สักหลาดหรือเสิร์จสีน้ำเงิน ปลอกคอโดยรอบทำด้วยกำมะหยี่สีดำ ปลอกคอด้านบนมีแถบไหมสีเหลือง 1 แถบ แนวอกมีดุมโลหะสีทองขนาดใหญ่ 7 ดุม ที่ดุมมีอักษรพระปรมาภิไธยย่อ จปร ที่บ่ามีอินทรธนูอ่อน ขัดดุมสีทองขนาดเล็ก - คันชีพ สายสะพาย ทำด้วยหนังสีขาว - เข็มขัด ทำด้วยหนังสีขาว หัวเข็มขัดทำด้วยโลหะสีทอง มีตราเครื่องหมายกองทัพบกดุนนูน - กางเกง สักหลาดหรือเสิร์จสีดำ ที่แนวตะเข็บข้างมีแถบสักหลาดสีแดง 1 แถบ กว้าง 1 ซม. - ร้องเท้า หุ้มข้อหนังสีดำ - กระเป๋าคันชีพ ทำด้วยหนังสีขาว มีตราราชวัลลภทำด้วยโลหะสีทอง ติดที่ฝากระเป๋า - ชายเสื้อด้านหลัง มีดุมโลหะสีทองขนาดกลางข้างละ 1 ดุม - แขนเสื้อด้านข้าง ปลอกข้อมือด้านนอกทั้ง 2 ข้าง ติดเข็มพระปรมาภิไธยย่อ ว.ป.ร.</doc>
