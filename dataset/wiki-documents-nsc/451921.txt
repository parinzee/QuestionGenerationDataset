<doc id="451921" url="https://th.wikipedia.org/wiki?curid=451921" title="ป๊อปปี้ ฮิลล์ ร่ำร้องขอปาฏิหาริย์">ป๊อปปี้ ฮิลล์ ร่ำร้องขอปาฏิหาริย์ ป๊อปปี้ ฮิลล์ ร่ำร้องขอปาฏิหาริย์ ( ) เป็นอะนิเมะโดยสตูดิโอจิบลิ ที่ออกฉายในปี พ.ศ. 2554 กำกับโดย โกโร มิยะซะกิ ซึ่งออกฉายครั้งแรกในญี่ปุ่น เมื่อวันที่ 16 กรกฎาคม พ.ศ. 2554 ตัวอะนิเมะอ้างอิงจากมังงะ ในชื่อเรื่องเดียวกัน คือโคะกุริโกะซะกะ คะระ (โรมะจิ: Kokurikozaka kara) ซึ่งเขียนโดย เทะสึโอะ ซะยะมะเนื้อเรื่อง เนื้อเรื่อง. ในห้วงเวลาที่ญี่ปุ่นเร่งพัฒนาโตเกียวเพื่อรับมหกรรมโอลิมปิกฤดูร้อน 1964 "มะสึซากิ อูมิ" เด็กสาววัย 16 ปี ผู้สูญเสียบิดาไปในสงครามเกาหลี อาศัยอยู่ในบ้านโคะกุริโกะ ซึ่งตั้งอยู่ในเมืองท่าโยะโกะฮะมะ เพื่อระลึกถึงบิดา ทุกเช้าเธอจะชักธงสัญญาณแบบเดียวกันขึ้นที่บ้านของเธอ ที่โรงเรียนมัธยมปลาย ในขณะที่อูมิกำลังรับประทานอาหารเที่ยงกับเพื่อน เหล่านักเรียนชายส่วนหนึ่ง ได้ทำการรณรงค์ต่อต้านการรื้อถอนอาคารชมรม "ละติน ควอเตอร์" ซึ่งเป็นอาคารเก่าแก่สถาปัตยกรรมแบบตะวันตก โดยมีนักเรียนชายคนหนึ่ง แสดงออกด้วยการกระโดดจากหลังคาของอาคารเรียนลงไปในบ่อน้ำในบริเวณที่อูมิและเพื่อนๆนั่งอยู่ เมื่อเห็นดังนั้นอูมิจึงเข้าไปช่วยให้เขาขึ้นมาจากบ่อน้ำ แต่ด้วยสายตาของบรรดานักเรียนต่างจับจ้อง เธอจึงละทิ้งการช่วยเหลือ จากวีรกรรมของนักเรียนชายคนนั้น ทำให้เป็นข่าวไปทั่วทั้งโรงเรียน เขาคนนั้นชื่อว่า "คาซามะ ชุน" เป็นบรรณาธิการหนังสือพิมพ์ของโรงเรียน ด้วยการที่น้องสาวของอูมิอยากได้ลายเซ็นของชุน จึงขอร้องให้อูมิช่วยไปละติน ควอเตอร์กับเธอเป็นเพื่อน อูมิไม่อาจปฏิเสธได้ ทั้งสองจึงไปที่ละติน ควอเตอร์ โดยพบว่าภายในละติน ควอเตอร์นั้น มีสภาพที่รกระเกะระกะมาก ผู้คนในละติน ควอเตอร์ทั้งหมดล้วนเป็นผู้ชาย โดยในแต่ละชั้นจากทั้งหมดสามชั้นจะประกอบไปด้วยชมรมต่างๆมากมาย อาทิ ชมรมดาราศาสตร์, ชมรมเคมี, ชมรมวรรณกรรม เป็นต้น โดยนักเรียนที่นี่มีความสนใจและทุ่มเทกับงานในชมรมของตนมาก อูมิได้พบกับชุน และ "มิซูนูมะ ชิโร" ประธานสภานักเรียน หลังจากได้ลายเซ็นแล้ว ชิโรและน้องของอูมิก็ออกไปข้างนอก ชุนได้ขอร้องให้อูมิช่วยคัดลอกบทความแทนเขา โดยอ้างว่ามือขวาของเขาได้รับบาดเจ็บจากแมว นับแต่นั้นมา ความสนิทสนมระหว่างพวกเขาทั้งสองคนก็เพิ่มมากขึ้น ต่อมา โรงเรียนได้เปิดสภานักเรียนให้นักเรียนร่วมอภิปรายเรื่องการรื้อถอนละติน ควอเตอร์ และสร้างอาคารชมรมใหม่แทน โดยนักเรียนส่วนใหญ่ก็มีความคิดเห็นด้วย ที่จะให้มีการรื้อถอนอาคาร ชุนเป็นผู้นำกลุ่มนักเรียนส่วนน้อยในการคัดค้าน เหตุการณ์เริ่มชุลมุนขึ้น แต่ชิโร ประธานนักเรียนได้ให้สัญญาณว่าครูใหญ่กำลังมา ทั้งหมดที่กำลังชุลมุนจึงกลายเป็นสามัคคีกัน และจบด้วยการณ์นั้น เนื่องจากอูมิอยากช่วยชุนในการพิทักษ์ละติน ควอเตอร์ จึงออกความคิดเห็นว่าควรทำความสะอาด และบูรณะละติน ควอเตอร์เสียใหม่ ต่อมา อูมิได้ชักชวนเพื่อนๆ มาร่วมกันทำความสะอาดและบูรณะละติน ควอเตอร์ ร่วมกับนักเรียนชายในละติน ควอเตอร์ ในช่วงเวลานั้นเอง ความสัมพันธ์ของทั้งสองคนก็เป็นไปอย่างราบรื่น จนกระทั่งชุนและชิโรได้รับเชิญไปปาร์ตี้ที่บ้านของอูมิ จึงทำให้รู้ว่า อูมินั้น ที่แท้จริงแล้วเป็นน้องสาวของตนเอง ด้วยการนั้น ชุนจึงจำเป็นต้องลืมความรู้สึกในอดีตทั้งหมด และพยายามออกห่างอูมิ...ตัวละครเพลง เพลง. เพลง "สุกียากี้" จากปี ค.ศ. 1961 โดย คีว ซะกะโมะโตะ เป็นเพลงหนึ่งที่แทรกอยู่ในอะนิเมะ เพลงเวอร์ชันเครื่องดนตรีถูกปล่อยออกมาภายหลังในประเทศสหรัฐอเมริกา ภายใต้ชื่อ "Sukiyaki" โดยนักดนตรี Kenny Ball ซึ่งเพลงนี้ได้รับการคัดเลือกสำหรับอะนิเมะ ป๊อปปี้ ฮิลล์ ร่ำร้องขอปาฏิหาริย์ ตั้งแต่เริ่มเตรียมการในปี ค.ศ. 1963อัลบัมเพลงประกอบอะนิเมะการตอบรับรายได้ การตอบรับ. รายได้. ในช่วงระยะเวลาที่สำรวจ ตั้งแต่วันที่ 16 ถึง 18 กรกฎาคม ค.ศ. 2011 เว็บไซต์ Bunkatsushin.com ได้รายงานว่า ป๊อปปี้ ฮิลล์ ร่ำร้องขอปาฏิหาริย์ มีรายได้มากกว่า 587,337,400 เยน จากการขายตั๋วภาพยนตร์ ซึ่งในช่วงเวลา 3 วันที่กล่าวมานี้ มีผู้ชมภาพยนตร์การ์ตูนเรื่องนี้แล้วมากกว่า 445,000 คน และจากการสำรวจออนไลน์ พบว่าอัตราส่วนของผู้ชมเพศหญิงต่อผู้ชมเพศชายคือ 57% ต่อ 43% และโดยอายุคือ 34.8% เป็นผู้ชมอายุราวยี่สิบปี 32.6% เป็นผู้ชมที่อายุสามสิบปีขึ้นไป และ 18.9% เป็นผู้ชมที่มีอายุตั้งแต่ 16 ถึง 19 ปี และภาพยนตร์เรื่องนี้มีรายได้มากกว่า 3,000 ล้านเยน ในช่วงวันหยุดสุดสัปดาห์ 21-22 สิงหาคม ค.ศ. 2011รางวัลและการเช้าชิง</doc>
