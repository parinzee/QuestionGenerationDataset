<doc id="530604" url="https://th.wikipedia.org/wiki?curid=530604" title="พระเจ้าลูนาลิโลแห่งฮาวาย">พระเจ้าลูนาลิโลแห่งฮาวาย พระเจ้าลูนาลิโลแห่งฮาวาย () ทรงเป็นพระมหากษัตริย์พระองค์ที่ 6 แห่งราชอาณาจักรฮาวาย ต่อจากพระเจ้าคาเมฮาเมฮาที่ 5 แห่งฮาวาย พระองค์เป็นพระมหากษัตริย์พระองค์แรกและพระองค์เดียวในราชวงศ์คาลาอีมามาฮู พระเจ้าลูนาลิโล เสด็จพระราชสมภพเมื่อ 31 มกราคม 1835 ที่เมืองโฮโนลูลู ราชอาณาจักรฮาวาย ทรงเป็นโอรสในชาร์ลส์ คานาอินากับเคคาอูลูโอฮิ มีพระนามเดิมว่า"วิลเลียม ชาร์ลส์ ลูนาลิโล" พระบิดาของพระองค์เป็นขุนนางฮาวาย พระองค์ทรงมีศักดิเป็นพระนัดดาของพระเจ้าคาเมฮาเมฮาที่ 4 ซึ่งเป็นพระภราดร (ลูกพี่ลูกน้อง) ในพระเจ้าคาเมฮาเมฮาที่ 5 เมื่อพระเจ้าคาเมฮาเมฮาที่ 5 เสด็จสวรรคต โดยไม่ทรงมีรัชทายาท สภานิติบัญญัติจึงต้องเลือกผู้ที่จะมาเป็นกษัตริย์องค์ต่อไป ในที่สุดสภาก็ตัดสินเลือก วิลเลียม ชาร์ลส์ ลูนาลิโล ให้เป็นกษัตริย์พระองค์จึงได้ขึ้นครองราชย์เป็นพระมหากษัตริย์ฮาวายพระองค์ต่อมา เนื่องจากทรงมีพระพลานามัยที่ไม่แข็งแรง ทำให้พระองค์ทรงปกครองฮาวายเพียงหนึ่งปีกว่าก็เสด็จสวรรคตโดยไม่มีรัชทายาท จึงมีเรื่องขัดแย้งถึงผู้ที่จะมาครองราชย์ต่อจากพระองค์ระหว่างเดวิด คาลาคาอัวกับสมเด็จพระราชินีเอ็มมา นาเอ รูก พระมเหสีในพระเจ้าพระเจ้าคาเมฮาเมฮาที่ 4 จนในที่สุดสภาก็ตัดสินใจเลือกเดวิด คาลาคาอัว ทำให้เดวิด คาลาคาอัว ได้ครองราชย์ต่อจากพระองค์ พระเจ้าลูนาลิโล เสด็จสวรรคตเมื่อวันที่ 3 กุมภาพันธ์ 1874 ด้วยโรควัณโรค ขณะมีพระชนมายุได้ 39 พรรษา</doc>
