<doc id="188237" url="https://th.wikipedia.org/wiki?curid=188237" title="พระเจ้าบรมวงศ์เธอ พระองค์เจ้ากนกวรรณเลขา">พระเจ้าบรมวงศ์เธอ พระองค์เจ้ากนกวรรณเลขา พระเจ้าบรมวงศ์เธอ พระองค์เจ้ากนกวรรณเลขา (21 ธันวาคม พ.ศ. 2400 — 29 มิถุนายน พ.ศ. 2461) พระราชธิดาพระองค์ที่ 36 ในพระบาทสมเด็จพระจอมเกล้าเจ้าอยู่หัว รัชกาลที่ 4 กับพระองค์ที่ 5 ในเจ้าจอมมารดาเที่ยงพระประวัติ พระประวัติ. พระเจ้าบรมวงศ์เธอ พระองค์เจ้ากนกวรรณเลขา เป็นพระราชธิดาในพระบาทสมเด็จพระจอมเกล้าเจ้าอยู่หัวและ เจ้าจอมมารดาเที่ยง ประสูติเมื่อวันจันทร์ เดือนยี่ ขึ้น 6 ค่ำ นพศก จุลศักราช 1219 ตรงกับวันที่ 21 ธันวาคม พ.ศ. 2400 มีพระเชษฐาและพระภคินีร่วมพระอุทรได้แก่ พระองค์เจ้าโสมาวดี, พระองค์เจ้าชายเสวตรวรลาภ, พระองค์เจ้าศรีนาคสวาดิ, พระองค์เจ้ากมลาสเลอสรรค์, พระองค์เจ้าหญิงไม่มีพระนาม, พระองค์เจ้าไชยานุชิต, พระองค์เจ้าไขแขดวง, พระองค์เจ้าชายจรูญฤทธิเดช และพระองค์เจ้าพวงสร้อยสอางค์ พระองค์มีศักดิ์เป็นพระญาติของเจ้าฟ้ากุณฑลทิพยวดีในพระบาทสมเด็จพระพุทธเลิศหล้านภาลัย โดยพระองค์สืบเชื้อสายมาจากนายจำปา ณ เวียงจันทน์ ซึ่งเป็นพระญาติของเจ้าจอมมารดาทองสุก พระราชธิดาของพระเจ้าอินทวงศ์แห่งเวียงจันทน์ พระเจ้าบรมวงศ์เธอ พระองค์เจ้ากนกวรรณเลขา สิ้นพระชนม์เมื่อวันเสาร์ เดือน 8 แรม 6 ค่ำ ปีมะเมีย สัมฤทธิศก จุลศักราช 1280 ตรงกับวันที่ 29 มิถุนายน พ.ศ. 2461 พระชันษา 60 ปีพระอิสริยยศพระอิสริยยศ. - พระเจ้าลูกเธอ พระองค์เจ้ากนกวรรณเลขา (21 ธันวาคม พ.ศ. 2400 — 11 พฤศจิกายน พ.ศ. 2411) - พระเจ้าน้องนางเธอ พระองค์เจ้ากนกวรรณเลขา (11 พฤศจิกายน พ.ศ. 2411 — 23 ตุลาคม พ.ศ. 2453) - พระเจ้าบรมวงศ์เธอ พระองค์เจ้ากนกวรรณเลขา (23 ตุลาคม พ.ศ. 2453 — 29 มิถุนายน พ.ศ. 2461)พงศาวลี</doc>
