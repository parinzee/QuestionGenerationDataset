<doc id="895335" url="https://th.wikipedia.org/wiki?curid=895335" title="สนามกีฬารึงนาโด 1 พฤษภาคม">สนามกีฬารึงนาโด 1 พฤษภาคม สนามกีฬารึงนาโด 1 พฤษภาคม () หรือเป็นที่รู้จักในชื่อ สนามเมย์เดย์ เป็นสนามกีฬาอเนกประสงค์ในกรุงเปียงยาง ประเทศเกาหลีเหนือ สร้างเสร็จในวันที่ 1 พฤษภาคม พ.ศ. 2532 สนามแห่งนี้ได้ชื่อว่าเป็นสนามกีฬาที่ใหญ่ที่สุดในโลกเนื่องจากสนามแห่งนี้จุได้มากถึง 114,000 ที่นั่งและมีพื้นที่รวมกว่า 20.7 เฮกตาร์ (51 เอเคอร์)ชื่อ ชื่อ. ชื่อสนาม "รึงนาโด" นั้นมีที่มาจากชื่อเกาะเล็กเกาะหนึ่งกลางแม่น้ำแทดงซึ่งเป็นเกาะที่ตั้งของตัวสนาม ส่วน "1 พฤษภาคม" นั้นมาจากวันแรงงานสากลที่มีการเฉลิมฉลองเมย์เดย์ในเดือนพฤษภาคมของทุกปีการใช้ประโยชน์ การใช้ประโยชน์. ในปัจจุบันสนามกีฬาแห่งนี้ส่วนมากใช้ในการจัดเทศกาลอารีรัง (เรียกอีกอย่างว่า "แมสส์เกมส์") และเป็นสถานที่จัดแข่งกีฬาฟุตบอลและกรีฑาเล็ก ๆ น้อย ๆ เพียงไม่กี่ครั้ง สนามแห่งนี้มีความจุที่นั่งถึง 114,000 ที่นั่งการออกแบบ การออกแบบ. หลังคาของสนามมีรูปร่างคล้ายกับดอกแมกโนเลีย 16 กลีบ พื้นที่หลักของสนามมีพื้นที่ 22,500 ตารางเมตร พื้นที่รวมของสนามทั้งหมดมีพื้นที่กว่า 207,000 ตารางเมตร สนามมี 8 ชั้น ยอดหลังคาสูงจากพื้น 60 เมตรประวัติ ประวัติ. วัตถุประสงค์เริ่มแรกนั้นคือเพื่อใช้ในการแข่งขันกีฬา การแสดง ขบวนพาเหรดและการเฉลิมฉลองให้แก่คิม อิล-ซ็องและประเทศเกาหลีเหนือ ในเดือนมิถุนายนถึงเดือนกรกฎาคม พ.ศ. 2545 ได้มีการแสดงผลงานศิลปะและการแสดงที่ยิ่งใหญ่ชื่อว่าเทศกาลอารีรังซึ่งการแสดงในครั้งนี้ได้มีผู้ชมเกิน 100,000 คนเป็นครั้งแรกและเพิ่มขึ้นเรื่อย ๆ จนภายหลังได้อนุญาตให้นักท่องเที่ยวชาวต่างชาติเข้าชมได้ การแสดงนี้เป็นการแสดงประจำปีของเกาหลีเหนือซึ่งปกติจัดในเดือนสิงหาคมและกันยายน และยังรับการบันทึกโดยกินเนสส์บุ๊คออฟเวิลด์เรคเคิดส์ว่าเป็นการแสดงที่ยิ่งใหญ่ที่สุดในโลก ในช่วงปลายคริสต์ทศวรรษ 1990 ได้มีการประหารทหารจำนวนหนึ่งที่เกี่ยวข้องกับการลอบสังหารคิม จ็อง-อิล โดยการเผาไฟ ภายในสนามแห่งนี้ หลังจากการปรับปรุงสนาม 2 ปี ก็ได้มีการเปิดใช้สนามใหม่ในปี พ.ศ. 2558 ในเดือนกรกฎาคม พ.ศ. 2560 สนามแห่งนี้ได้ใช้เป็นสนามเจ้าภาพในรอบแบ่งกลุ่ม กลุ่มจี ในการแข่งขันฟุตบอลเอเชียเยาวชนอายุไม่เกิน 23 ปี 2018 รอบคัดเลือกเหตุการณ์สำคัญเหตุการณ์สำคัญ. - พิธีเปิดและพิธีปิด เทศกาลนักเรียนและเยาวชนโลก ครั้งที่ 13 ในปี พ.ศ. 2532 - คอลิชันอินโคเรีย การแข่งขันมวยปล้ำอาชีพในปี พ.ศ. 2538งานประจำปีงานประจำปี. - เทศกาลอารีรัง - เปียงยางมาราธอนสมุดภาพ</doc>
