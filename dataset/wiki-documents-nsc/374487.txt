<doc id="374487" url="https://th.wikipedia.org/wiki?curid=374487" title="เจริญทอง เกียรติบ้านช่อง">เจริญทอง เกียรติบ้านช่อง เจริญทอง เกียรติบ้านช่อง อดีตนักมวยไทยชื่อดัง มีชื่อจริงว่า เจริญ ชูมณี มีชื่อเล่นว่า "เป็ด" เกิดเมื่อวันที่ 11 มิถุนายน พ.ศ. 2511 ที่ ตำบลทุ่งใหญ่ อำเภอทุ่งใหญ่ จังหวัดนครศรีธรรมราช เป็นลูกคนที่ 7 ในครอบครัวที่มีพี่น้องทั้งหมด 9 คน ซึ่งพี่ ๆ น้อง ๆ ที่เป็นผู้ชายหลายคนก็เป็นนักมวยไทยเช่นกัน ได้แก่ ฉลามทอง เกียรติบ้านช่อง (พี่ชาย), [[เจริญทรัพย์ เกียรติบ้านช่อง]ไม่ได้เป็นญาติ] และ[[สำราญทอง เกียรติบ้านช่อง]] (น้องชาย) เจริญทอง ชกมวยไทยครั้งแรกเมื่ออายุ 12 ขวบ ได้เงินค่าตัวครั้งแรกมา 100 บาท ต่อมาเมื่อมาเรียนต่อใน[[กรุงเทพมหานคร]] ก็ยังคงชกมวยอยู่ จนกระทั่ง ใหม่ เมืองคอน (สมคิด ชูแก้วร่วง-ปัจจุบัน[[ตาย|เสียชีวิต]]แล้ว) มาพบเข้า จึงได้รับการฝากฝังให้เข้าสังกัด หลังจากนั้นก็ชกสั่งสมชื่อเสียงมาเรื่อย ๆ จนคว้าแชมป์ได้ 3 รุ่น ได้แก่ [[จูเนียร์แบนตั้มเวท]] (115 [[ปอนด์ (หน่วยมวล)|ปอนด์]]), [[เฟเธอร์เวท]] (126 ปอนด์), [[ไลท์เวท]] (135 ปอนด์) ซึ่งทั้งหมดเป็นแชมป์ของ[[สนามมวยเวทีลุมพินี]] ในปี [[พ.ศ. 2531]] เจริญทองถือว่าเป็นนักมวยไทยที่ประสบความสำเร็จและมีชื่อเสียงอย่างมาก และเมื่อ [[สามารถ พยัคฆ์อรุณ]] เสียแชมป์โลกในแบบ[[มวยสากล]]ไปแล้ว และกลับมาชกมวยไทยอีกครั้ง ได้ถูกประกบคู่กับเจริญทอง เพื่อพิสูจน์ว่าใครจะเป็นยอดมวยไทยตัวจริง ปรากฏว่า เจริญทองเป็นฝ่ายแพ้[[น็อก]]ไปเพียงแค่ยกแรกเท่านั้น แต่ว่าการชกในไฟท์นี้ เป็นไฟท์ที่เจริญทองภาคภูมิใจที่สุด เจริญทองเคยได้รับค่าตัวสูงสุดคือ 2.5 แสนบาท ในการชกกับ [[แสนเชิง ปิ่นแสงชัย]] นอกจากนี้แล้วยังเคยชก[[มวยสากลสมัครเล่น]]จนติดทีมชาติในช่วงระยะเวลาสั้น ๆ ในรายการคิงส์คัพ และชกในกีฬา[[เอเชียนเกมส์ 1990|เอเชียนเกมส์ พ.ศ. 2533]] ที่[[ประเทศจีน]]ด้วย หลังแขวนนวมแล้ว เจริญทองเคยตกเป็นข่าวฮือฮาครั้งหนึ่ง เมื่อตัดสินใจถ่ายรูปในแบบ[[นู้ด]] ด้วยความที่เป็นชายหนุ่มหน้าตาดี และได้ศึกษาจนจบพลศึกษา จาก[[มหาวิทยาลัยราชภัฏจันทรเกษม]] ต่อมา เจริญทองได้เปิดโรงเรียนสอนมวยไทยขึ้นที่[[เขตวังทองหลาง]] และใน[[การเลือกตั้งสมาชิกสภาผู้แทนราษฎรในประเทศไทย พ.ศ. 2554|การเลือกตั้งทั่วไปเมื่อวันที่ 3 กรกฎาคม พ.ศ. 2554]] ตกเป็นข่าวว่าจะเป็นผู้สมัคร [[ส.ส.]] สังกัด[[พรรคพลังคนกีฬา]] ของนาย[[วนัสธนา สัจจกุล]] (ธวัชชัย สัจจกุล) แต่ทว่าท้ายที่สุดก็ได้สังกัดกับทาง[[พรรคชาติไทยพัฒนา]] โดยทำการเปิดตัวพร้อมกับเพื่อนนักมวยอีก 3 คน คือ [[เขาทราย แกแล็คซี่]], [[มนัส บุญจำนงค์]] และ[[สมรักษ์ คำสิงห์]] โดยจะลงเลือกตั้งในพื้นที่บ้านเกิด ซึ่งจะต้องพบกับคู่แข่งคนสำคัญจาก[[พรรคประชาธิปัตย์]] คือ นาย[[เทพไท เสนพงศ์]] แต่ทว่าเมื่อตรวจสอบแล้วพบว่าไม่มีสิทธิลงรับเลือกตั้ง เพราะไม่ได้ไปใช้สิทธิเลือกตั้งท้องถิ่น จึงให้หลานชายลงสมัครแทน ปัจจุบัน ในกลางปี พ.ศ. 2555 เจริญทองได้หวนกลับมาชกมวยอีกครั้งในวัย 44 ปี ในชื่อ "เจริญทอง ไก่ย่างห้าดาว" โดยมี ดร.พงษ์ วิเศษไพฑูรย์ แห่งบริษัท[[ซีพี]] เป็นผู้จัดการ และมีความเป็นไปได้ว่าอาจจะได้ชกกับ [[สมรักษ์ คำสิงห์]]ชื่ออื่นชื่ออื่น. - เจริญทอง ไก่ย่างห้าดาว</doc>
