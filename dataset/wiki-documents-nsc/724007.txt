<doc id="724007" url="https://th.wikipedia.org/wiki?curid=724007" title="รอซาลินด์ พีคาร์ด">รอซาลินด์ พีคาร์ด รอซาลินด์ ไรต์ พีคาร์ด () เป็นศาสตราจารย์ที่สถาบันเทคโนโลยีแมสซาชูเซตส์ เป็นผู้อำนวยการกลุ่มวิจัยการคำนวณเชิงอารมณ์ ที่ศูนย์ปฏิบัติการวิจัยสื่อ สถาบันเทคโนโลยีแมสซาชูเซตส์ และผู้อำนวยการร่วมบริษัท Affectiva ปัจจุบันเป็นสมาชิกของสถาบันวิชาชีพวิศวกรไฟฟ้าและอิเล็กทรอนิกส์ พีคาร์ดมีชื่อเสียงในฐานะเป็นผู้ริเริ่มสาขาทางวิทยาศาสตร์คอมพิวเตอร์สาขาหนึ่งที่เรียกว่า การคำนวณเชิงอารมณ์ (affective computing) หลังจากที่ได้ตีพิมพ์หนังสือชื่อ Affective Computing อันเป็นหนังสือที่อธิบายถึงความสำคัญของ "อารมณ์" ในความฉลาดของเครื่องจักร โดยชี้ว่าอารมณ์ของมนุษย์นั้นมีความสำคัญในการสื่อสารระหว่างบุคคล และหุ่นยนต์และคอมพิวเตอร์ชนิดที่สวมใส่กับคนก็น่าจะมีความสามารถในการรู้จำอารมณ์ของคนได้เช่นกัน พีคาร์ดมีผลงานการวิจัยต่อยอดในการศึกษาโรคออทิซึมและการสร้างเครื่องมือที่ช่วยให้มนุษย์แยกแยะความแตกต่างของอารมณ์แม้เพียงเล็กน้อยได้</doc>
