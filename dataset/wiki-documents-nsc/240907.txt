<doc id="240907" url="https://th.wikipedia.org/wiki?curid=240907" title="เอเลียน (ภาพยนตร์ชุด)">เอเลียน (ภาพยนตร์ชุด) ภาพยนตร์ชุด เอเลียน () เป็นภาพยนตร์แอ็คชั่น/เขย่าขวัญ โดย 20th Century Fox จำนวนหลายเรื่อง มีเนื้อหาเกี่ยวกับทหารหญิงชื่อ เอลเลน ริปลีย์ (รับบทโดย ซิกอร์นีย์ วีเวอร์) ที่ต่อสู้ในยานอวกาศกับเอเลี่ยน(ซีโนมอร์ฟ) สัตว์ประหลาดจากต่างดาว โดยเริ่มต้นจากภาพยนตร์ เอเลียน ในปี ค.ศ. 1979 กำกับโดยริดลีย์ สก็อต และมีภาพยนตร์ภาคต่ออีก 3 ภาค และยังมีภาคอื่นๆ ที่เป็นการต่อสู้กับพรีเดเตอร์ สัตว์ประหลาดจากภาพยนตร์ชุดอื่น (ซึ่งเป็นลิขสิทธิ์ของ 20th Century Fox เช่นกัน) ในชุด เอเลียน vs. พรีเดเตอร์ อีก 2 ภาค การสร้างภาพยนตร์เริ่มแรก เกิดจากแนวคิดของ แดน โอ'แบนนอน นักเขียนบทและผู้กำกับชาวอเมริกัน ร่วมกับโดนัลด์ ชูเซ็ตต์ ตัวละครเอเลียน ออกแบบโดย เอช.อาร์. กีเกอร์ ศิลปินชาวสวิส ภาพยนตร์ที่สร้างต่อมารวมทั้งสิ้น 4 ภาค ได้แก่- เอเลี่ยน (Alien) กำกับโดย ริดลีย์ สก็อต เขียนบทโดย แดน โอ'แบนนอน และโดนัลด์ ชูเซ็ตต์ ออกฉายในปี ค.ศ. 1979 - เอเลี่ยน 2 ฝูงมฤตยูนอกโลก (Aliens) เขียนบทและกำกับโดย เจมส์ คาเมรอน ออกฉายในปี ค.ศ. 1986 - เอเลี่ยน 3 อสูรสยบจักรวาล (Alien 3) กำกับโดย เดวิด ฟินเชอร์ เขียนบทโดย วินเซนต์ วอร์ด ออกฉายในปี ค.ศ. 1992 - เอเลี่ยน 4 ฝูงมฤตยูเกิดใหม่ (Alien Resurrection) กำกับโดย ฌอง-ปีแอร์ จูเนต เขียนบทโดย จอส เวดอน ออกฉายในปี ค.ศ. 1997 ภาพยนตร์ชุดเอเลียนทั้ง 4 ภาค ทำรายได้รวมทั้งสิ้น 555 ล้านดอลลาร์สหรัฐ ภาพยนตร์ชุด เอเลียน vs. พรีเดเตอร์ จำนวน 2 ภาค ได้แก่- เอเลี่ยน ปะทะ พรีเดเตอร์ สงครามชิงเจ้ามฤตยู (Alien vs. Predator หรือ AVP) กำกับโดย พอล ดับเบิลยู. เอส. แอนเดอร์สัน เขียนบทโดย แอนเดอร์สัน, แดน โอ'แบนนอน และโดนัลด์ ชูเซ็ตต์ ออกฉายในปี ค.ศ. 2004 - สงครามฝูงเอเลี่ยนปะทะพรีเดเตอร์ 2 (Alien vs. Predator: Requiem หรือ AVP2) กำกับโดย เกร็ก และ โคลิน สเตราส์ เขียนบทโดย เชน ชาร์เลอโน ออกฉายในปี ค.ศ. 2007</doc>
