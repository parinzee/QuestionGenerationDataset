<doc id="177554" url="https://th.wikipedia.org/wiki?curid=177554" title="เฟย์ ฟาง แก้ว">เฟย์ ฟาง แก้ว เฟย์ ฟาง แก้ว (FFK) เป็นกลุ่มศิลปินหญิงสัญชาติไทยและเป็นศิลปินกลุ่มแรกในสังกัดค่ายกามิกาเซ่ ในเครือ อาร์เอส มีสมาชิกอันประกอบด้วย เฟย์ - พรปวีณ์ นีระสิงห์ ฟาง - ธนันต์ธรญ์ นีระสิงห์ และแก้ว - จริญญา ศิริมงคลสกุล เปิดตัวอย่างเป็นทางการกับค่ายกามิกาเซ่ เมื่อวันที่ 29 มีนาคม พ.ศ. 2550 ที่ลานพาร์ค พารากอน ศูนย์การค้าสยามพารากอน และมีผลงานอัลบั้มแรกชื่อ Faye Fang Kaew ซึ่งวางแผงในวันเดียวกัน ในปี พ.ศ. 2558 เฟย์ ฟาง แก้ว ได้ย้ายสังกัดมาที่ค่าย Yes! Music ซึ่งเป็นอีกค่ายในเครือของ อาร์เอส เนื่องจากมีการปรับภาพลักษณ์และแนวเพลงให้ดูเป็นผู้ใหญ่มากขึ้น ในวันที่ 29 กุมภาพันธ์ 2559 แก้ว จริญญา ได้ให้สัมภาษณ์ว่าเมื่อสัญญาของทางวงกับอาร์เอสหมดลงในปลายปี 2559 ทางวงจะไม่ต่อสัญญากับทางค่ายเนื่องจากทางค่ายไม่ได้ให้ความกระจ่างชัดในการทำเพลงประวัติ ประวัติ. เฟย์ - พรปวีณ์ นีระสิงห์ และฟาง - ธนันต์ธรญ์ นีระสิงห์ เป็นพี่น้องทั้งคู่อายุห่างกันเพียง 1 ปี ทั้งสองได้รับการแนะนำจากคุณครูสอนร้องเพลงให้ลองมาทำการคัดเลือกเพื่อเป็นศิลปินฝึกหัดของบริษัท อาร์เอส จำกัด (มหาชน) ส่วนแก้ว - จริญญา ศิริมงคลสกุล ได้รับการชักชวนจากฝ่ายคัดเลือกศิลปินของบริษัทคนหนึ่งเพื่อมาคัดเลือกการเป็นศิลปินเช่นกัน ทั้งสามเคยถูกวางตัวเพื่อจะอยู่ในโปรเจกต์ของกลุ่มศิลปินหญิง 9 คน แต่สุดท้ายก็ถูกยกเลิกไป สมาชิกทั้งสามจึงถูกรวมตัวกันใหม่กลายมาเป็น เฟย์ ฟาง แก้ว จนถึงปัจจุบัน และเป็นจุดเริ่มต้นของการกำเนิดไอเดียในการตั้งค่ายเพลงเพื่อวัยรุ่นชื่อ กามิกาเซ่ จากแนวความคิดของ ชมพู - สุทธิพงษ์ วัฒนจัง จากวงฟรุตตี้ ขึ้นมา ในวันที่ 29 มีนาคม พ.ศ. 2550 ค่ายเพลง กามิกาเซ่ ในเครือ อาร์เอส ได้เปิดตัวขึ้นเป็นครั้งแรก พร้อมกับเปิดตัวศิลปินเบอร์แรกของค่าย คือ เฟย์ ฟาง แก้ว นอกจากนั้นยังเป็นการเปิดตัวอัลบั้มชุดแรกซึ่งใช้ชื่อเดียวกับศิลปิน ด้วยภาพลักษณ์ที่น่ารักสดใส รวมถึงบุคลิกของแต่ละคนที่ชัดเจนทั้งสาวเปรี้ยว (เฟย์ - พรปวีณ์ นีระสิงห์) สาวหวาน (ฟาง - ธนันต์ธรญ์ นีระสิงห์) และสาวเท่ (แก้ว - จริญญา ศิริมงคลสกุล) ประกอบกับแนวเพลงป็อปที่เข้าใจง่าย จึงทำให้เข้าถึงกลุ่มวัยรุ่นได้มากขึ้น อัลบั้มชุดแรก มีเพลงดังคือ "MSN^_^" โดยชื่อเพลงเป็นเพลงชื่อเดียวกับโปรแกรมสนทนาทางอินเทอร์เน็ต เอ็มเอสเอ็น ที่เป็นที่นิยมในช่วงนั้น 13 มีนาคม พ.ศ. 2551 หลังจากการวางแผงอัลบั้มแรกประมาณ1ปี อัลบั้มชุดที่ 2 จึงถูกวางจำหน่ายตามมา โดยใช้ชื่อว่า "Miz U 2" ซึ่งมีความหมายตามภาษาอังกฤษว่า Miss You Too หมายถึงคิดถึงคุณเช่นกัน เปรียบเสมือนการตอบรับแฟนเพลงที่ส่งความคิดถึงมาให้ เฟย์ ฟาง แก้ว โดยทั้งสามได้มีโอกาสร่วมแต่งเนื้อเพลงในเพลง "Miz Call Miz U" ด้วย ในอัลบั้มนี้มีเพลงดังคือ "คำถาม (My Question?) " และ "ผมรักคุณ (I Luv U) " ซึ่งกลายเป็นเพลงประจำวงไปโดยปริยาย 26 มีนาคม พ.ศ. 2552 เฟย์ ฟาง แก้ว ได้ทำให้วงการเพลงป็อปต้องจับตามองกับอัลบั้มชุดที่ 3 "Popparazzi" เป็นการรวมคำว่า Pop และ Paparazzi เข้าด้วยกัน ซึ่งเพลงอัลบั้มนี้จะมีความหลากหลายมากขึ้นแต่ยังอยู่บนพื้นฐานของความเป็นเพลงป็อปที่ถูกถ่ายทอดออกมาในแบบฉบับ เฟย์ ฟาง แก้ว มีเพลงดังคือ "อย่าให้ความหวัง (Lovefool) " และ "แฟนคนนึง (Your Girl) " ซึ่งเป็นเพลงประกอบละครเรื่อง Daddy Duo คุณพ่อจอมเฟี้ยว ซึ่ง ฟาง - ธนันต์ธรญ์ นีระสิงห์ หนึ่งในสมาชิกของวงได้มีโอกาสร่วมแสดงด้วย นอกจากนั้น เฟย์ - พรปวีณ์ นีระสิงห์ อีกหนึ่งสมาชิกของวงก็ได้มีโอกาสร่วมในโปรเจกต์พิเศษของค่ายกามิกาเซ่ที่มีชื่อว่า Sevendays ซึ่งได้รับบทเป็นตัวแทนของสาววันอาทิตย์ 28 ตุลาคม พ.ศ. 2553 เฟย์ ฟาง แก้ว กลับมาพร้อมกับอัลบั้มใหม่ในภาพลักษณ์ที่เริ่มเป็นผู้ใหญ่มากขึ้น ซึ่งสอดคล้องกับชื่ออัลบั้มชุดที่ 4 ที่มีชื่อว่า "Ladies & Gentlemen" เนื่องจากเป็นคำที่ใช้กล่าวเริ่มในพิธีการหรืองานต่าง ๆ มีเพลงเปิดตัวคือเพลง "Baby Boy" ซึ่งนับเป็นจุดเริ่มต้นของการเรียกชื่อแฟนคลับว่า "ทอยส์ (Toys) " เนื่องจากมีท่อนหนึ่งของเพลงร้องว่า "I'm not your toys" แต่แฟนคลับบอกว่ายินดีที่จะเป็น "ทอยส์ (Toys) " ของ เฟย์ ฟาง แก้ว นอกจากนี้ในอัลบั้มนี้ยังมีเพลงดังเพลงอื่น ๆ เช่น "ไม่ใช่อิจฉา (Jealous) ", "อยากลืมว่าเป็นเพื่อนเธอ (Blank) " และ "หลงทาง (Blinded) " นอกจากนั้น เฟย์ ฟาง แก้ว ยังได้จัดคอนเสิร์ตใหญ่ครั้งแรกโดยใช้ชื่อว่า "Ladies & Gentlemen Debutante Concert" ในวันที่ 18 ธันวาคม พ.ศ. 2553 อีกด้วย "Kamikaze Love เว่อร์ Project" เป็นโปรเจกต์พิเศษของค่ายกามิกาเซ่ ที่ช่วยเหลือผู้พิการทางการได้ยินหรือที่เรียกกันทั่ว ๆ ไปว่า "หูหนวก" ในโครงการนี้มีเพลงพิเศษหลายเพลง และ 2 สมาชิกของวง เฟย์ ฟาง แก้ว คือ ฟาง - ธนันต์ธรญ์ นีระสิงห์ และ แก้ว - จริญญา ศิริมงคลสกุล ได้มีโอกาสร่วมร้องเพลงกับศิลปินร่วมค่าย โดย ฟาง - ธนันต์ธรญ์ นีระสิงห์ ร้องคู่กับ ป๊อปปี้ K-OTIC ในเพลง "ใช่เธอ (It's You) " และ แก้ว - จริญญา ศิริมงคลสกุล ร้องคู่กับ โทโมะ K-OTIC ในเพลง "เพื่อนที่เธอไม่รู้ใจ (Like A Maze) " นอกจากนั้น แก้ว - จริญญา ศิริมงคลสกุล ยังมีโอกาสได้แสดงภาพยนตร์เป็นครั้งแรกในเรื่อง บางกอกกังฟู อีกด้วย หลังจากห่างหายจากการทำอัลบั้มไปเกือบ 2 ปี เฟย์ ฟาง แก้ว ก็กลับมาพร้อมอัลบั้มชุดที่ 5 FFKAHOLIC หมายถึงการที่ทั้งสามเสพย์ติดการเป็น เฟย์ ฟาง แก้ว ที่ได้มอบความสุขให้กับทุกคน และในอัลบั้มนี้ก็มีการจัดคอนเสิร์ตใหญ่ของ เฟย์ ฟาง แก้ว อีกครั้ง ซึ่งคอนเสิร์ตนี้มีชื่อว่า Biscuit Gap Presents FFKAHOLIC Concert จัดขึ้นในวันที่ 26 พฤษภาคม พ.ศ. 2555 นอกจากผลงานเพลงแล้ว หนึ่งในสมาชิกของวงอย่าง ฟาง - ธนันต์ธรญ์ นีระสิงห์ ยังได้รับหน้าที่อันทรงเกียรติ นั่นคือการเป็นผู้แทนอัญเชิญพระเกี้ยวงานฟุตบอลประเพณีจุฬา - ธรรมศาสตร์ ครั้งที่ 68 และได้รับทุนไปศึกษาต่อที่ Ludwig Maximilian University of Munich ประเทศเยอรมนี เป็นระยะเวลา 6 เดือน เป็นเหตุให้ เฟย์ ฟาง แก้ว ต้องพักงานเพลงเป็นระยะเวลากว่า 1 ปี ในปลายปี พ.ศ. 2556 หลังจากที่ต้องพักผลงานเพลงไปเป็นระยะเวลากว่า 1 ปี เฟย์ ฟาง แก้ว ได้กลับมาอีกครั้งพร้อมกับอัลบั้มชุดที่ 6 ที่มีชื่อว่า Girl's Topic ซึ่งเปรียบเวลาที่ผู้หญิงมาพบปะพูดคุยกันมักจะต้องมีประเด็นในการสนทนาเสมอ 21 มกราคม พ.ศ. 2558 ค่ายกามิกาเซ่ได้ทำรายการเรียลลิตี้รายการใหม่ ชื่อ กามิติดมัน โดยให้ศิลปินในค่ายไปปฏิบัติภารกิจต่าง ๆ โดย เฟย์ ฟาง แก้ว ได้ไปฝึกทหารที่ค่ายนาวิกโยธินของกองทัพเรือ ที่อำเภอสัตหีบ จังหวัดชลบุรี ซึ่งระหว่างการถ่ายทำการฝึกได้เกิดอุบัติเหตุกับฟาง - ธนันต์ธรญ์ นีระสิงห์ ขึ้น คือ โดนกล้องกระแทกหน้าจนหวิดเสียโฉม ต้องนำส่งโรงพยาบาล และโดนเย็บถึง 12 เข็ม แต่ทุกอย่างก็ผ่านไปได้ด้วยดี นอกจากนั้นยังมีแขกรับเชิญอย่าง ป๊อปปี้ K-OTIC มารับหน้าที่ครูฝึกสุดโหด รวมทั้งมาร่วมร้องเพลงประกอบรายการในตอน "ทหารเรือที่รัก" อีกด้วย โดยเป็นเพลงที่นำมาร้องใหม่ชื่อว่า "ฝึกกับพี่ได้ไหม" ของ หนุ่ม - ศรราม เทพพิทักษ์ ผ่านผลงานในวงการบันเทิงมาหลากหลายอย่างสิ่งที่ขาดไม่ได้ก็คือผลงานด้านการแสดง ซึ่ง เฟย์ ฟาง แก้ว ก็มีโอกาสได้เข้าไปมีส่วนร่วมกับงานเหล่านั้นเช่นกัน ไม่ว่าจะเป็น เฟย์ - พรปวีณ์ นีระสิงห์ กับการเป็นนางเอกเต็มตัวครั้งแรกในละคร แผนรักฉบับออร์แกนิค ต่อมาคือ ฟาง - ธนันต์ธรญ์ นีระสิงห์ กับบทบาท "มาเรีย" ในละครเวที มนต์รักเพลงสวรรค์ (The Sound of Music) และนางเอกภาพยนตร์เรื่อง สี่เส้า รวมทั้งนางเอกละครเรื่อง รักแรกของฉันกับคดีพิลึกพิลั่นของเจ้าบ่าว และสุดท้าย แก้ว - จริญญา ศิริมงคลสกุล กับบทบาทนางเอกละครดราม่า เพลิงพ่าย และซิทคอมแนวธรรมะสอนใจ หลวงพี่ดิจิตอล 26 มิถุนายน พ.ศ. 2558 เกิดเหตุการณ์ช็อคแฟนเพลงกามิกาเซ่ขึ้น เมื่อ เฟย์ ฟาง แก้ว ศิลปินกลุ่มแรกและเป็นหนึ่งในผู้ก่อตั้งค่ายเพลงกามิกาเซ่ได้ย้ายไปเซ็นสัญญากับค่ายเพลงใหม่ Yes! Music อีกหนึ่งค่ายเพลงในเครือ อาร์เอส ด้วยเหตุผลที่ เฟย์ ฟาง แก้ว เริ่มมีอายุมากขึ้นและมีการเปลี่ยนแนวเพลงให้ดูเป็นผู้ใหญ่มากขึ้นกว่าเดิม และได้ออกซิงเกิลใหม่โดยมีชื่อเพลงว่า รักอย่าบ่น (Primetime) ยุติกระแสที่ว่า เฟย์ ฟาง แก้ว จะยุบวง ทั้งสามบอกว่ายังคงมีความสุขกับการทำงานเพลงและเป็น เฟย์ ฟาง แก้ว รวมทั้งยินดีและดีใจที่แฟนเพลงไม่เคยทิ้งกันไปไหน และในที่สุด วันที่ 28 มีนาคม 2559 ทั้ง 3 สาว ได้โพสต์ลงใน ไอจี ของแต่ละคนว่า ได้ทำการยุบวงลงแล้ว และ ขอบคุณที่สนับสนุนกันมาตลอด 9 ปีผลงานผลงานเพลงอัลบั้มของเฟย์ฟางแก้วอัลบั้ม / ซิงเกิล พิเศษฟีทเจอริงกับศิลปินอื่นคอนเสิร์ตคอนเสิร์ตในต่างประเทศผลงานการแสดงมิวสิกวีดิโอละครละครเวทีภาพยนตร์โฆษณาพิธีกรผลงานอื่น ๆผลงาน. ผลงานอื่น ๆ. - พ.ศ. 2552 พากย์เสียงละครวิทยุเรื่อง ปฏิบัติการรัก...นางฟ้าจอมยุ่ง ทางคลื่นวิทยุ Max 103.0 FM - พ.ศ. 2553 ทูตสมาคมป้องกันการทารุณกรรมสัตว์ แห่งประเทศไทย (TSPCA) - พ.ศ. 2555 เป็นผู้อัญเชิญพระเกี้ยว งานฟุตบอลประเพณีจุฬา-ธรรมศาสตร์ ครั้งที่ 68 (ฟาง) - พ.ศ. 2556 ร่วมออกแบบคอลเลคชัน Dans La Lune ของ Something Boudoir by Disaya (เฟย์ ฟาง) - พ.ศ. 2556 เป็นพรีเซนเตอร์เสื้อผ้าของ Giordano คอลเลกชั่น Monster University (เฟย์ ฟาง) - พ.ศ. 2557 ออกแบบคอลเลคชันเสื้อผ้า Take a Lace by Faye Fang ของ Siamoutfit (เฟย์ ฟาง) - พ.ศ. 2558 เป็นหนึ่งใน 200 Coolest People in Our Generation ของนิตยสาร Hamburger ฉบับเดือนกุมภาพันธ์ 2558รางวัล</doc>
