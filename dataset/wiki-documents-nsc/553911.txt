<doc id="553911" url="https://th.wikipedia.org/wiki?curid=553911" title="ดิอิมพีเรียลมาร์ช">ดิอิมพีเรียลมาร์ช ดิอิมพีเรียลมาร์ช () หรือ ดาร์ธเวเดอร์ธีม (Darth Vader's Theme) บางครั้งอาจเรียกว่า "อิมพีเรียลเดธมาร์ช" (Imperial Death March) เป็นเพลงธีมจากภาพยนตร์ชุดสตาร์ วอร์ส ผลงานประพันธ์ของจอห์น วิลเลียมส์สำหรับภาพยนตร์ ดิอิมพีเรียลมาร์ชได้รับการออกแสดงครั้งแรกเมื่อวันที่ 29 เมษายน ค.ศ. 1980 สามสัปดาห์ก่อนภาพยนตร์ออกฉาย ในการแสดงคอนเสิร์ตครั้งแรกของจอห์น วิลเลียมส์ ในฐานะผู้อำนวยเพลงประจำของวงบอสตันป็อปส์ออเคสตรา ผลงานนี้เป็นหนึ่งในเพลงธีมที่มีชื่อเสียง เป็นตัวอย่างที่ดีของลีทโมทีฟ (leitmotif) หรือทำนองซ้ำๆ ที่ใช้แทนตัวละคร หรือเหตุการณ์ในงานดราม่า ผลงานเพลงดิอิมพีเรียลมาร์ช มีท่วงทำนองที่ได้รับอิทธิพลจาก "มาร์ส เดอะบริงเกอร์ออฟวอร์" มูฟเมนต์ที่หนึ่งจาก เดอะพลาเนตส์ โอปุสที่ 32 ผลงานประพันธ์ของกุสตาฟ โฮลส์ในปี 1918-20 และมูฟเมนต์ที่สามจาก เปียโนโซนาตาหมายเลข 2 (เดอะฟิวเนอรัลมาร์ช) ผลงานของเฟรเดริก โชแปงในปี 1837-39 ในภาพยนตร์ชุดสตาร์ วอร์ส ดิอิมพีเรียลมาร์ช มักใช้บรรเลงพร้อมกับการปรากฏตัวของดาร์ธ เวเดอร์ สื่อแทนความชั่วร้ายของจักรวรรดิกาแลกติก บางครั้งอาจใช้พร้อมกับการปรากฏตัวของจักรพรรดิพัลพาทีน ส่วนใน ใช้กับตัวละครอนาคิน สกายวอล์คเกอร์หลายครั้ง เพื่อสื่อว่าตัวละครนี้จะถูกชักนำเข้าสู่ด้านมืดในอนาคต</doc>
