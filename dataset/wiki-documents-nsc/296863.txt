<doc id="296863" url="https://th.wikipedia.org/wiki?curid=296863" title="อุทยานแห่งชาติถ้ำสะเกิน">อุทยานแห่งชาติถ้ำสะเกิน อุทยานแห่งชาติถ้ำสะเกิน ครอบคลุมพื้นที่เทือกเขาสูงตอนปลายแห่งทิวเขาหลวงพระบาง ประกอบด้วยผืนป่าสมบูรณ์ ถ้ำขนาดใหญ่ น้ำตก และจุดชมทะเลหมอกในท้องที่อำเภอสองแคว จังหวัดน่าน และอำเภอเชียงคำ อำเภอปง จังหวัดพะเยาลักษณะภูมิประเทศ ลักษณะภูมิประเทศ. เป็นเทือกเขาสูงสลับซับซ้อนวางตัวในแนว เหนือใต้ คล้ายรูปตัว T ตัวเขียนใหญ่ในภาษาอังกฤษ มีระดับความสูงเฉลี่ยประมาณ 300 - 1,752 เมตร จากระดับน้ำทะเล โดยมียอดดอยจี๋ ความสูงจากระดับน้ำทะเล 1,752 เมตร เป็นจุดสูงสุดลักษณะภูมิอากาศ ลักษณะภูมิอากาศ. แบ่งออกเป็น 3 ฤดู คือ ฤดูร้อน ตั้งแต่เดือนมีนาคม-เมษายน ฤดูฝนตั้งแต่เดือนพฤษภาคม-ตุลาคม และฤดูหนาวตั้งแต่เดือนพฤศจิกายน-กุมภาพันธ์ อุณหภูมิเฉลี่ยต่ำสุดประมาณ 8 องศาเซลเซียส และอุณหภูมิเฉลี่ยสูงสุดประมาณ 41 องศาเซลเซียสการเดินทาง การเดินทาง. จากอำเภอเมืองน่านใช้ทางหลวงแผ่นดินหมายเลข 1080 ถึงอำเภอท่าวังผา ระยะทางประมาณ 42 กิโลเมตร แล้วแยกซ้ายมือตามทางหลวงแผ่นดินหมายเลข 1148 (ท่าวังผา-สองแคว) ระยะทางประมาณ 33 กิโลเมตร ถึงอำเภอสองแคว แล้วแยกซ้ายมือตามทางหลวงแผ่นดินหมายเลข 1148 (สองแคว-เชียงคำ) อีกประมาณ 38 กิโลเมตร ถึงหมู่บ้านสะเกิน ตำบลยอด อำเภอสองแคว แล้วให้ไปทางขวามือผ่านหมู่บ้านไปอีกประมาณ 6 กิโลเมตร ถึงที่ทำการอุทยานฯสถานที่ติดต่อ สถานที่ติดต่อ. ที่ทำการอุทยานแห่งชาติถ้ำสะเกิน ตำบลยอด อำเภอสองแคว จังหวัดน่าน 55160 โทรศัพท์: 0-9045-9831แหล่งท่องเที่ยวแหล่งท่องเที่ยว. - ดอยจี๋ - ถ้ำหลวงสะเกิน - น้ำตกห้วยหาด - น้ำตกผาธาร - น้ำตกผาลาด - น้ำตกน้ำคะ - น้ำตกสีธน - ถ้ำทอง - ถ้ำปลากั้ง - สุสานฟอสซิลเพรียงหินล้านปี - น้ำตกหงษ์เวียงจันทร์</doc>
