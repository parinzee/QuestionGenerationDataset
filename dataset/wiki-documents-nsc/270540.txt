<doc id="270540" url="https://th.wikipedia.org/wiki?curid=270540" title="แอนดรูว์ ลอยด์ เวบเบอร์">แอนดรูว์ ลอยด์ เวบเบอร์ แอนดรูว์ ลอยด์ เวบเบอร์, บารอน ลอยด์-เวบเบอร์ () เกิดเมื่อวันที่ 22 มีนาคม ค.ศ. 1948 เป็นนักประพันธ์เพลงละครเพลงชาวอังกฤษ เป็นบุตรชายคนโตของนักออร์แกน วิลเลียม ลอยด์ เวบเบอร์ และเป็นพี่ชายของนักเล่นเชลโล่ จูเลียน ลอยด์ เวบเบอร์ โดยลอยด์ เวบเบอร์เริ่มประพันธ์เพลงตั้งแต่อายุ 6 ปี และเผยแพร่งานครั้งแรกเมื่อเขาอายุได้ 9 ปี ลอร์ด ลอยด์ เวบเบอร์ ประสบความสำเร็จอย่างกว้างขวาง ทั้งกับผลงานละครเพลงหลายเรื่อง ที่ดำเนินมามากกว่าทศวรรษ ทั้งจากเวสต์เอนด์และบรอดเวย์ เขายังได้รับเกียรติยศหลายรายการ อย่างเช่นได้ดำรงตำแหน่งท่านลอร์ดในปี 1992 ได้รับ 7 รางวัลโทนี 3 รางวัลแกรมมี่ 1 รางวัลออสการ์ 7 รางวัลโอลิเวียร์ 1 รางวัลลูกโลกทองคำ และได้รับรางวัลเกียรติยศจากเคนเนดี้เซ็นเตอร์ เขาประพันธ์ละครเพลง 13 เรื่อง ชุดเพลงร้อง (Song Cycle) 1 ชุด ดนตรีประกอบภาพยนตร์ 2 เรื่อง และเพลงสวดละติน เขามีผลงานเพลงที่เป็นที่รู้จักอย่าง "The Music of the Night" จาก The Phantom of the Opera, "I Don't Know How to Love Him" จาก Jesus Christ Superstar, "Don't Cry for Me, Argentina" จาก Evita, "Any Dream Will Do" จาก Joseph and the Amazing Technicolor Dreamcoat และ "Memory" จาก Cats</doc>
