<doc id="68536" url="https://th.wikipedia.org/wiki?curid=68536" title="ฟาดัลเกีย">ฟาดัลเกีย ฟาดัลเกีย () หรือในชื่อเต็มว่า "Fadalgia Card Game" เป็นเกมการ์ดที่ถูกสร้างโดยกลุ่มคนไทยที่ใช้ชื่อว่า "Gigamag Network" ซึ่งเริ่มการคิดค้นและทำการผลิตเมื่อราวกลางปี พ.ศ. 2546 และได้สำเร็จเป็นรูปเป็นร่างในต้นปี พ.ศ. 2547 ฟาดัลเกียนั้น พูดถึงเรื่องราวของโลกอันมหัศจรรย์ ที่เต็มไปด้วยประวัติศาสตร์ การต่อสู้ และเรื่องราวของสตรีมและมานา ที่ทำให้สิ่งมีชีวิตสามารถใช้พลังพิเศษต่างๆได้มากมาย โดยที่ผู้เล่นจะสวมบทเป็นผู้ใช้สตรีม หรือ สตรีมเมอร์ (Streamer) และทำการร่ายยูนิท (Unit) แอคชั่น (Action) เทอร์เรน (Terrain) หรือไอเท็ม (Item) เพื่อนำมาใช้ในการต่อสู้กับสตรีมเมอร์ฝ่ายตรงข้าม นับเป็นการ์ดเกมรายหนึ่งที่สร้างโดยคนไทย ที่ยังมีบทบาทในวงการการ์ดมาจนถึงปัจจุบันวิธีเล่นเรื่องราวบางส่วนบนโลกฟาดัลเกีย เรื่องราวบางส่วนบนโลกฟาดัลเกีย. จากบันทึกเก่าๆ บทกวี รวมถึงจารึกที่กล่าวถึงกลียุคครั้งยิ่งใหญ่ ในอดีตกาลที่บรรพบุรุษโบราณได้ส่งผ่านมาถึงคนรุ่นหลัง ได้กล่าวไว้ดังนี โลกได้ถือกำเนิดขึ้นมา แผ่นดินฟาดัลเกีย อันกว้างใหญ่ไพศาล อุดมสมบูรณ์ และเต็มไปด้วยสิ่งมีชีวิตมากมายหลากหลายสายพันธุ์ “เฟดาลเรี่ยน” คือสิ่งมีชีวิตนามอัสทรั่ล ผู้อยู่เหนือสิ่งมีชีวิตทั้งปวง อีกทั้งยังเป็นผู้ควบคุมกฎเกณฑ์ของกระแสธรรมชาติ ได้ปลดปล่อยจิตใจดำมืดของตนเองให้กลายเป็นรูปร่างนาม “อัซซูอาล” อัซซูลอาลนั้น เป็นกลุ่มก้อนแห่งความชั่วร้ายที่หมายมุ่งทำทุกสิ่งทุกอย่างให้กลับกลายเป็นศูนย์ เฟดาลเรี่ยนรู้ว่าหายนะจะบังเกิดกับดินแดนฟาดัลเกีย จึงเข้าประหัตประหาร ต่อกรกับอัซซูลอาล การต่อสู้อันแสนดุเดือด เริ่มต้นขึ้นอย่างต่อเนื่องถึงสามร้อยวันสามร้อยคืน โลกถูกเผาผลาญไปกว่าครึ่ง ทุกผืนดินที่อัซซูอาลได้เหยียบย่ำผ่านไป ก็มิอาจมีพืชพรรณใดๆงอกงามขึ้นมาได้อีก สิ่งมีชีวิตน้อยใหญ่ต่างเดือดร้อนกันถ้วนหน้า และแล้ว ดินแดนฟาดัลเกียก็แตกออกเป็นห้าทวีปใหญ่ หลังจากการต่อสู้นั้น เฟดาลเรี่ยนก็กำชัยชนะเหนืออัซซูอาล ได้สร้างประตูเชื่อมกับดินแดนสุดขอบจักรวาล ที่ซึ่งทุกอย่างเต็มไปด้วยสีเทาหม่น จากนั้นจึงส่งอัซซูอาลเข้าไปในดินแดนแห่งนั้น พร้อมกับปิดผนึกประตู จองจำอัซซูอาลไว้ แต่ทว่า จิตใจอันเคียดแค้นชิงชังของอัซซูลอาลยังมิยอมพ่ายแพ้ ได้รวบรวมกำลังทั้งหมด สาปแช่งเหล่าสิ่งมีชีวิตทั้งมวลให้เต็มไปด้วยความมืด เฟดาลเรี่ยนเห็นดังนั้น จึงส่งพรแห่งความเมตตาให้แก่สิ่งมีชีวิตบ้างเพื่อลบล้างพลังของอัซซูอาล… ตั้งแต่นั้นต่อมา สิ่งมีชีวิตทั้งมวล จึงมีทั้งอำนาจฝ่ายดี แต่ความชั่วร้ายสิงสู่อยู่ในร่างกายเดียวกัน เฟดาลเรี่ยนรู้ดีว่า เพียงแค่การจองจำ ก็มิสามารถหยุดยั้งอัซซูอาลไว้ได้ จึงได้หักดาบคู่กายของตนเป็นเจ็ดเสี่ยง แปรเปลี่ยนเป็นกุญแจ จากนั้นก็ส่งไปตามที่ต่างๆทั่วโลก เพื่อในวันแห่งการพิพากษา มันจะกลับคืนสู่มือของผู้ควรค่า จากนั้นก็อวตาร ตนเอง เหลือเพียงจิตวิญญาณ รอเวลาที่กลียุคจะกลับมาอีกครั้งหนึ่งชุดการ์ดทั้งหมดชุดการ์ดทั้งหมด. 1. Last Revolutions I (LRs) «Beta 2. Last Revolutions II (LRs2) «Beta 3. Mangetsu No Densetsu * 4. The Cruderian War * 5. Sign of Desperados (SoD) 6. Project XII Zodiac (Zodiac) 7. A Legend of Time (ALoT) 8. Myth of Eternity (MoE) 9. XII-2008 (Zodiac 2008) 10. Triple Nine (T9) 11. Miracle of Rising Empire (MoRE) 12. X-10 (New) 13. Victory Moment (ได้จากการแข่งเท่านั้น)ภาพการ์ดบางส่วน</doc>
