<doc id="36124" url="https://th.wikipedia.org/wiki?curid=36124" title="ป่าดิบชื้น">ป่าดิบชื้น ป่าดิบชื้น หรือ ป่าฝนเขตร้อน () จัดเป็นป่าประเภทไม่ผลัดใบ เป็นป่าที่มีสีเขียวตลอดทั้งปี ต้นไม้จะไม่ผลัดใบในช่วงฤดูแล้ง เนื่องจากปริมาณน้ำฝนค่อนข้างมาก ต้นไม้ไม่มีความจำเป็นต้องผลัดใบเพื่อลดการคายน้ำ ป่าชนิดนี้มักจะเรียกกันว่าป่าดงดิบ เป็นป่าที่อยู่ในเขตมรสุมพัดผ่านเกือบตลอดทั้งปี ขึ้นอยู่ตามที่ราบลุ่ม ที่ราบเชิงเขาที่มีระดับความสูงตั้งแต่ 0-100 เมตรจากระดับน้ำทะเลปานกลาง (บางครั้งอาจพบอยู่สูงถึงระดับ 250 เมตร) และมีปริมาณน้ำฝนไม่น้อยกว่า 2,000 มม./ปี พบมากทางภาคใต้และแถบจังหวัดชายทะเลภาคตะวันออก เช่น จังหวัดระยอง จันทบุรี และตราดสัตว์ในป่าดงดิบชื้น สัตว์ในป่าดงดิบชื้น. สัตว์ป่าเลี้ยงลูกด้วยน้ำนมที่มีอยู่ในป่าดงดิบชื้น ได้แก่- สมเสร็จ  Tapirus indicus -  แรด  Rhinoceros sondaicus - กระจงควาย  Tragulus napu - กระจงเล็ก  T. javanicus - เก้งหม้อ  Muntiacus feae - แมวป่าหัวแบน  Felis planicepsพรรณไม้เด่น พรรณไม้เด่น. ลักษณะทั่วไปเป็นป่ารกทึบ ประกอบด้วยพันธุ์ไม้มากมายหลายร้อยชนิด ต้นไม้ชั้นบนส่วนใหญ่เป็นพันธุ์ไม้ในวงศ์ยาง (Dipterocarpaceae) ซึ่งมีลำต้นสูงใหญ่ตั้งตรง ตั้งแต่ 30-50 เมตร พืชสำคัญที่พบเห็นได้ตามป่าดิบชิ้นทั่วไป ได้แก่- ยางมันหมู Dipterocarpus kerrii - ยางยูง D. grandiflorus - ยางเสียน D. gracilis - ยางวาด D. chartaceus - ยางกล่อง D. dyeri - ยางเกลี้ยง D. hasseltii - กะบาก Anisoptera curtisii - ตะเคียนชันตาแมว Neobalanocarpus heimii - เคี่ยม Cotylelobium lanceolatum - ไข่เขียว Parashorea stellata - ตะเคียนทอง Hopea odorata - ตะเคียนขาว H. pedicellata - ตะเคียนแก้ว H. sangal - ตะเคียนราก H. latifolia- แอ๊ก Shorea glauca - สยา S. laevis - กาลอ S. faguetiana - ตะเคียนสามพอน S. gratissima - กะบากหิน S. hypochra - สยาเหลือง S. curtisii - มารันตี S. dasyphylla - สยาขาว S. leprosula - ชันหอย S. macroptera - สยาเหลือง S. parvifolia - มารันตีเสงวาง S. singkawang - พันจำดง Vatica lowii - พันจำ V. odorata ถัดมาไม้ชั้นกลาง เป็นไม้ต้นขนาดกลางและเล็ก ได้แก่ หลุมพอ สะตอ ยวน หยี สัตบรรณ ชันรูจี อินทนิล ปาล์มบังสูรย์ พุงทะลาย ท้ายเภาขาว พระเจ้าห้าองค์ ส่วนพืชชั้นล่างเป็นพืชล้มลุกต่างๆ เช่น ระกำ หวาย ไผ่ เถาวัลย์ นอกจากนี้มักพบ พืชอิงอาศัย จำพวกเฟิน และมอส และอาจพบเห็ดราชนิดต่าง ๆ ด้วย</doc>
