<doc id="710469" url="https://th.wikipedia.org/wiki?curid=710469" title="ก้องภูธร น.นพหิรัญ">ก้องภูธร น.นพหิรัญ ก้องภูธร น.นพหิรัญ (ชื่อเล่น:ต้น) มีชื่อจริงว่า นายภูเบศ ณ สงขลา เกิดเมื่อวันที่ 27 พฤษภาคม พ.ศ. 2537 เป็นชาวอำเภอไทรงาม จังหวัดกำแพงเพชร ก้องภูธรเป็นนักมวยไทยชื่อดังค่าตัวเงินหมื่น โดยมีค่าตัวอยู่ที่ 15,000 บาท เริ่มชกมวยตามความต้องการของบิดาและมารดาที่ชื่นชอบมวยมาก รวมถึงตัวก้องภูธรเองที่ชอบมวยด้วย จึงไปอยู่ในสังกัดค่าย "แครี่บอย" ของ เติมศักดิ์ ปิติธนสารสมบัติ ก่อนจะย้ายไปที่ค่าย ก.แก้วเศษ ขึ้นชกครั้งแรกเมื่ออายุได้ 9 ขวบ ในชื่อ "เพชรภูธร ก.แก้วเศษ" ได้ค่าตัว 300 บาท ต่อจากนั้นไม่นานก้องภูธรจึงเลิกชกไประยะหนึ่งเพื่อไปช่วยกิจการค้าขายของมารดา ก่อนจะกลับมาชกอีกครั้งตามความต้องการของบิดาและมารดา โดยย้ายไปสังกัดค่าย ม.วัฒนชัย และชกในสังกัดศึกเพชรยินดี ของวิรัตน์ วชิรรัตนวงศ์ จนกระทั่ง นัทธี นพหิรัญ หรือ นัท เพชรลุมพินี เจ้าของค่ายมวยศักดิ์วารุณี เห็นลีลาการชกของก้องภูธรและชื่นชอบในตัวเขา นัทธีจึงซื้อตัวมาจากค่ายเดิมมาสร้างสรรค์ต่อในราคา 25,000 บาท ก้องภูธรเคยคว้าแชมป์มวยรอบซีพีเฟรชมาร์ทเงินล้าน ครั้งที่ 2 ในรายการ มวยดีวิถีไทย ซึ่งมีการถ่ายทอดสดทางสถานีวิทยุโทรทัศน์แห่งประเทศไทย เมื่อปี พ.ศ. 2556 คว้าแชมป์โดยการชนะคะแนน วีระพลเล็ก เอ็กซิดิคอลยิม เมื่อวันที่ 21 ธันวาคม พ.ศ. 2556 ที่ กรมทหารราบที่ 11 รักษาพระองค์ เมื่อประสบความสำเร็จในแบบมวยไทย ก้องภูธรหันมาชกมวยสากลอาชีพ โดยชกมวยสากลอาชีพครั้งแรกเมื่อวันที่ 10 มิถุนายน พ.ศ. 2557 ที่ ลานจอดรถโรงแรมสยามพาราไดซ์ เอนเตอร์เทนเมนท์คอมเพล็กซ์ ซอยงามวงศ์วาน 51 ร่วมรายการ น็อคเอาท์ ซีพีเฟรชมาร์ท ป้องกันแชมป์โลกเยาวชนสภามวยโลกกับ แซนดีฟ นักมวยชาวอินเดีย โดยก้องภูธรชนะน็อค วีระเดช มานพรุ่งโรจน์ ในยกที่ 3 ต่อจากนั้นชกชนะครั้งหนึ่ง ก่อนได้รับโอกาสชิงแชมป์โลกเยาวชนของสภามวยโลก ในรุ่นฟลายเวททันที ซึ่งก็สามารถเอาชนะนักมวยจีนได้แชมป์มาครองได้สำเร็จ แต่หลังจากนั้น ก้องภูธรติดภารกิจไปรับราชการทหารอยู่ 5-6 เดือน ก่อนจะหันไปชกมวยไทยต่อ โดยเปลี่ยนชื่อใหม่เป็น โผน เมืองละโว้ และคว้าอันดับ 3 มวยรอบซีพีเงินล้านครั้งที่ 1 ก่อนจะเปลี่ยนชื่ออีกครั้งเป็น ก้องธรณี ส.บุญเยี่ยม และย้ายไปชกในสังกัดศึกวันทรงชัย ของโปรโมเตอร์ ทรงชัย รัตนสุบรรณ โดยขึ้นชกในรายการศึกยอดมวยไทยรัฐ โดยไฟต์แรกที่ขึ้นชก แพ้คะแนน กานต์ ก.กัมปนาท เมื่อวันที่ 26 พฤศจิกายน พ.ศ. 2559 ต่อมาเมื่อวันที่ 17 ธันวาคม ปีเดียวกัน ก้องธรณีขึ้นชกที่ยอดมวยไทยรัฐอีก โดยชนะน็อคยกที่ 2 ดอกไม้เงิน ป.พงษ์สว่าง ปัจจุบันก้องภูธรได้ฉายา นักชกหน้าหยก ขวัญใจแม่ยก เนื่องจากเขามีใบหน้าหวานหล่อเหลาจนสาวๆต้องกรี๊ดทุกครั้งเมื่อขึ้นเวที และไม่นานมานี้ เขาและเพื่อนๆนักมวยอาชีพได้รวมตัวกันสอนมวยภายใต้ชื่อ Tony's Boxing Academy จนกระทั่งวันที่ 18 มิถุนายน พ.ศ. 2560 ก้องธรณีขึ้นชกในศึกมวยดีวิถีไทย ที่สนามมวยนานาชาติรังสิต โดยขึ้นชกกับ ฟ้ามีตา แทมบางไทร โดยครั้งนั้นก้องธรณีชกผิดฟอร์ม ผู้ชมในสนามได้ส่งเสียงกดดันให้กรรมการไล่ก้องธรณีลงจนกระทั่งกรรมการพิจิตต์ พรหมคง ผู้ชี้ขาด ไล่ก้องธรณีลงจากเวทีในยกสุดท้าย หลังจากนั้น ก้องธรณีได้เตรียมลาอุปสมบทในวันที่ 24 มิถุนายน ปีเดียวกัน และต่อมา หัวหน้าค่าย ส.บุญเยี่ยม ต้นสังกัดของก้องธรณี ได้สั่งห้ามก้องธรณีขึ้นชกในนามค่าย ส.บุญเยี่ยม และพร้อมขายสิทธิ์ขาดให้ค่ายมวยที่สนใจจะต้องการตัวเกียรติประวัติมวยไทยเกียรติประวัติ. มวยไทย. - แชมป์มวยรอบซีพีเฟรชมาร์ทเงินล้าน ครั้งที่ 2 พ.ศ. 2556 - อันดับ 3 มวยรอบซีพีเงินล้าน ครั้งที่ 1 พ.ศ. 2559มวยสากลมวยสากล. - แชมป์โลกเยาวชนรุ่นฟลายเวท WBC Youth- ชิง 7 สิงหาคม พ.ศ. 2557 ชนะคะแนน ซู หยวนไค ( จีน) ที่ ตลาดโชคชัย 4 เขตลาดพร้าว เขตวังทองหลาง กรุงเทพมหานคร - ป้องกันตำแหน่งคร้งที่ 1, 5 กุมภาพันธ์ พ.ศ. 2558 ชนะน็อคยก 3 ซาง ฟาง ยอง (จีน) ที่ จังหวัดนครสวรรค์ชื่อชกมวยอื่นๆชื่อชกมวยอื่นๆ. - เพชรภูธร ก.แก้วเศษ - ก้องภูธร ม.วัฒนชัย - โผน เมืองละโว้ - ก้องธรณี ส.บุญเยี่ยม (ชื่อหลังจากย้ายไปชกในศึกวันทรงชัย) - ก้องภูธร ซีพีเฟรชมาร์ท (ชื่อชกมวยสากล)</doc>
