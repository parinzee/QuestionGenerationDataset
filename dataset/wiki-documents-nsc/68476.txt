<doc id="68476" url="https://th.wikipedia.org/wiki?curid=68476" title="คลาวด์ สไตรฟ์">คลาวด์ สไตรฟ์ คลาวด์ สไตรฟ์ (; ) เป็นตัวละครเอกจากเกมไฟนอลแฟนตาซีภาค7 มีดาบขนาดใหญ่เป็นอาวุธ และมีมอเตอร์ไซค์ ฮาดีเดโทนา/เฟนริล เป็นพาหนะประวัติ ประวัติ. คลาวด์ ชายหนุ่มผู้สูญเสียความทรงจำ ปรากฏตัวในชุดทหารชั้นสูงของชินระ คัมพานีพร้อมกับบัสเตอร์ซอร์ด เขาใช้ชีวิตในฐานะอดีตโซลเยอร์ชั้นเฟิร์สคลาสผู้หยิ่งทรนง เขาตัดขาดจากชินระและช่วยอวาลันช์ต่อสู้ชั่วคราว เขาไม่มีอุดมการณ์ปกป้องดวงดาวหรืออะไรทั้งนั้น คลาวด์เพียงแค่รับงานตามคำขอร้องของทีฟาแล้วรับค่าจ้างจากแบเร็ต วอลเลซ หัวหน้ากลุ่มอวาลันช์หลังงานเสร็จเพียงเท่านั้น ทีฟาพยายามรั้งตัวคลาวด์ให้อยู่กับเธอนานที่สุด แต่เพราะความทรงจำที่บิดเบี้ยวไปทำให้ความสัมพันธ์ของทั้งสองคนไม่เหมือนแต่ก่อนอีกต่อไปแล้ว เขาจำได้ลางๆเพียงแค่ว่าทีฟาคือเด็กผู้หญิงที่เขาเคยสัญญาไว้ในตอนเด็กๆว่าเมื่อเธอตกอยู่ในอันตรายเขาจะกลับมาช่วย ส่วนอุปนิสัยของคลาวด์นั้นเป็นคนกล้าหาญ ทว่าติดจะดูเย่อหยิ่งและเชื่อมั่นในตนเองสูง ซ้ำยังเป็นคนอารมณ์แปรปรวนอีกต่างหาก ความแข็งแกร่งที่คนอื่นได้เห็นนั้นคือเปลือกนอกของคลาวด์ แต่ที่จริงแล้ว คลาวด์ทั้งอ้างว้าง โดดเดี่ยว โหยหาความรักและความสนใจจากคนรอบข้าง ในวัยเด็กนั้นคลาวด์ต้องการให้คนอื่นๆให้ความสนใจแก่ตัวเขาบ้าง โดยเฉพาะ ทีฟา ล็อกฮาร์ท เด็กผู้หญิงข้างบ้านที่เขาแอบชอบ คลาวด์ตั้งเป้าหมายออกเดินทางไปยังมิดการ์เพื่อเข้าสมัครเป็นโซลเยอร์ เขาตั้งใจจะเก่งเช่นเดียวกับเซฟิรอธและแข็งแกร่งขึ้นเพื่อปกป้องทีฟา แม้จะฟังดูเป็นความฝันอันยิ่งใหญ่เกินเอื้อม แต่สิ่งที่คลาวด์ปรารถนาโดยแท้จริงนั้นก็ยังมีเพียงแค่ความต้องการให้คนอื่นเห็นความสำคัญของตนเองคลาวด์มีคู่ปรับคนสำคัญคือเซฟีรอธซึ่งเป็นบอสหลักของเกมไฟนอลแฟนตาซี ภาค 7</doc>
