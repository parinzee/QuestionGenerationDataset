<doc id="929398" url="https://th.wikipedia.org/wiki?curid=929398" title="รพี สุจริตกุล">รพี สุจริตกุล รพี สุจริตกุล เลขาธิการคณะกรรมการกำกับหลักทรัพย์และตลาดหลักทรัพย์ (ก.ล.ต.) เป็นบุตรของเจ้าระวีพันธุ์ สุจริตกุล เจ้านายฝ่ายเหนือ และมีศักดิ์เป็นเหลนของเจ้าแก้วนวรัฐ เจ้าผู้ครองนครเชียงใหม่ องค์ที่ 9 (องค์สุดท้าย)ประวัติ ประวัติ. รพี สุจริตกุล เป็นบุตรของเจ้าระวีพันธุ์ สุจริตกุล หรือ เจ้าต่อน กับนายสุชาต สุจริตกุล ต.จ. อดีตนายกเทศมนตรีนครเชียงใหม่, อดีตข้าราชการการเมืองตำแหน่งประจำสำนักนายกรัฐมนตรี มีพี่น้อง 3 คน คือ1. รองศาสตราจารย์ ตะวัน สุจริตกุล สมรสกับ หม่อมราชวงศ์หญิงนุช ศุขสวัสดิ์ 2. นางพันธุ์ระวี สุจริตกุล สมรสกับ ผู้ช่วยศาสตราจารย์ นายแพทย์วิรัช เจริญเอี่ยม 3. นายรพี สุจริตกุล รพี สมรสกับนางจันทวรรณ สุจริตกุลการศึกษา การศึกษา. รพี สำเร็จการศึกษาระดับปริญญาตรี ด้านกฎหมาย จาก University of Essex สหราชอาณาจักร และปริญญาโท ด้านกฎหมายจาก University of Bristol สหราชอาณาจักรการทำงาน การทำงาน. หลังเรียนจบกฎหมายจากประเทศอังกฤษ เขาเริ่มทำงานเป็นนิติกร ประจำฝ่ายกฎหมายของธนาคารแห่งประเทศไทย จนกระทั่งเมื่อปีการจัดตั้งสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เขาจึงเป็นส่วนหนึ่งของบุคลากรที่โอนย้ายไปทำงานประจำที่สำนักงาน ก.ต.ล. ใช้ระยะเวลาประมาณ 12 ปี ในตำแหน่งสูงสุดคือ ผู้ช่วยเลขาธิการอาวุโส เขาจึงตัดสินใจลาออกจากหน่วยงานของราชการ เมื่อปี พ.ศ. 2547 ต่อมารพี เขาทำงานที่ธนาคารกสิกรไทย ตามคำชักชวนของประสาร ไตรรัตน์วรกุล ในปี พ.ศ. 2557 เขาได้รับแต่งตั้งเป็นคณะกรรมการนโยบายและกำกับดูแลรัฐวิสาหกิจตาม คำสั่งคณะรักษาความสงบแห่งชาติ ที่ 75/2557 ในปี พ.ศ. 2558 เขาได้รับแต่งตั้งเป็นเลขาธิการคณะกรรมการกำกับหลักทรัพย์และตลาดหลักทรัพย์ (ก.ล.ต.)ลำดับสาแหรก</doc>
