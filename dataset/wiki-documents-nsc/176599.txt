<doc id="176599" url="https://th.wikipedia.org/wiki?curid=176599" title="สถานีพหลโยธิน (รถไฟฟ้ามหานคร)">สถานีพหลโยธิน (รถไฟฟ้ามหานคร) สถานีพหลโยธิน () เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนลาดพร้าว กรุงเทพมหานคร บริเวณห้าแยกลาดพร้าวที่ตั้ง ที่ตั้ง. บริเวณห้าแยกลาดพร้าว (ปากทางลาดพร้าว) จุดบรรจบถนนลาดพร้าว, ถนนพหลโยธิน และถนนวิภาวดีรังสิต ในพื้นที่แขวงจตุจักร เขตจตุจักร กรุงเทพมหานคร ที่ตั้งของสถานีพหลโยธิน เป็นพื้นที่ต่อเนื่องกันกับย่านพหลโยธินของการรถไฟแห่งประเทศไทย ซึ่งมีพื้นที่กว้างขวางตั้งแต่บริเวณบางซื่อจนถึงจตุจักร มีการประกอบธุรกิจหลากหลายรูปแบบ และเป็นศูนย์กลางการคมนาคมขนส่งที่สำคัญแห่งหนึ่งของประเทศ เพราะเป็นที่ตั้งของ สถานีขนส่งผู้โดยสารกรุงเทพ (จตุจักร) หรือหมอชิต 2 และสถานีรถไฟชุมทางบางซื่อ ที่อยู่ไม่ไกลจากสถานีพหลโยธิน ดังนั้นสถานีพหลโยธินจึงเป็นสถานีหนึ่งที่มีส่วนสำคัญต่อการพัฒนาพื้นที่ของการรถไฟแห่งประเทศไทยในอนาคต สำหรับบริเวณห้าแยกลาดพร้าวซึ่งเป็นที่ตั้งของสถานีพหลโยธิน ก็เป็นจุดเชื่อมต่อการเดินทางที่สำคัญของกรุงเทพมหานครตอนเหนือ ในย่านถนนลาดพร้าว พหลโยธิน วิภาวดีรังสิต และรัชดาภิเษก (บริเวณแยกรัชโยธิน-รัชวิภา) โดยเป็นที่ตั้งอาคารสำนักงาน อาคารที่พักอาศัยอย่างหนาแน่น และมีสถานศึกษาที่สำคัญหลายแห่ง รวมทั้งมีศูนย์การค้าอยู่รายรอบ ประกอบด้วยศูนย์การค้าใหญ่หลายแห่ง เช่นเซ็นทรัลพลาซ่า ลาดพร้าว, ยูเนี่ยน มอลล์, เทสโก้ โลตัส และแหล่งค้าปลีกผู้ค้ารายย่อย เช่นตลาดนัดหลังการบินไทย ซึ่งในย่านดังกล่าวยังไม่มีระบบรถไฟฟ้าเข้าไปถึง แต่ในต้นปี 2559 รฟม. ได้เริ่มดำเนินการก่อสร้างโครงการรถไฟฟ้าบีทีเอสส่วนต่อขยาย (หมอชิต - สะพานใหม่ - คูคต) ซึ่งการรถไฟฟ้าขนส่งมวลชนแห่งประเทศไทยเป็นผู้รับผิดชอบทั้งโครงการ จึงทำให้สถานีพหลโยธินมีผู้โดยสารใช้บริการเป็นจำนวนมาก และเป็นสถานีที่มีความสำคัญทางธุรกิจในพื้นที่โดยรอบแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีเหลืองตกแต่งกระเบื้องที่เสา ผนังและขอบด้านบนของแนวประตูกั้นชานชาลา เนื่องจากสถานีตั้งอยู่บริเวณสวนสมเด็จย่า 84 จึงใช้สีที่มีความเกี่ยวข้องกับราชวงศ์รูปแบบของสถานี รูปแบบของสถานี. เป็นสถานีใต้ดิน กว้าง 22 เมตร ยาว 226 เมตร ระดับชานชาลาอยู่ลึก 18 เมตรจากผิวดิน เป็นชานชาลาแบบกลาง (Station with Central Platform)ทางเข้า-ออกทางเข้า-ออก. - 1 ซอยลาดพร้าว 4, ที่ทำการไปรษณีย์สามแยกลาดพร้าว - 2 มหาวิทยาลัยเซนต์จอห์น,ถนนวิภาวดีรังสิต - 3 สวนสมเด็จย่า 84, เซ็นทรัล ลาดพร้าว (สะพานเชื่อม), โรงเรียนหอวัง, ปตท. - 4 ห้าแยกลาดพร้าว ตรงข้ามเซ็นทรัล ลาดพร้าว, เทสโก้ โลตัส - 5 ซอยลาดพร้าว 1, ยูเนี่ยน มอลล์, บิ๊กซี เอ็กซ์ตร้าการจัดพื้นที่ในตัวสถานี การจัดพื้นที่ในตัวสถานี. แบ่งเป็น 3 ชั้น ประกอบด้วย- 1 ชั้นศูนย์การค้า เมโทรมอลล์ - 2 ชั้นออกบัตรโดยสาร - 3 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ทางเข้า-ออกหมายเลข 1 และหมายเลข 4ศูนย์การค้าภายในสถานี ศูนย์การค้าภายในสถานี. ภายในสถานีพหลโยธิน ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี เปิดให้บริการเมื่อวันที่ 16 ธันวาคม 2548 เป็นสถานีที่สองในระบบรถไฟฟ้ามหานคร ถัดจากสถานีสุขุมวิทรถโดยสารประจำทางรถโดยสารประจำทาง. - ถนนลาดพร้าว สาย 8 27 44 92 96 122 145 182 502 517 - ถนนพหลโยธิน บริเวณสวนสมเด็จย่า 84 สาย 8 24 26 27 28 34 38 39 44 51 59 63 92 96 104 107 108 122 129 136 145 177 182 187 502 503 504 510 517 524 528 529 545 555 - ถนนวิภาวดีรังสิต หน้าบริษัท ปตท. สาย 3 29 52 134 157 510 517 528 555สถานที่สำคัญใกล้เคียงสถานที่สำคัญใกล้เคียง. - มหาวิทยาลัยเซนต์จอห์น - สวนสมเด็จย่า 84 - โรงเรียนหอวัง - ที่ทำการไปรษณีย์สามแยกลาดพร้าว - บริษัท ปตท. จำกัด (มหาชน) - สำนักงานคณะกรรมการส่งเสริมการลงทุน (บีโอไอ) - องค์การการบินพลเรือนระหว่างประเทศ สำนักงานกรุงเทพ - สวนจตุจักร - สวนวชิรเบญจทัศ (สวนรถไฟ) และ หอเกียรติภูมิรถไฟ - การบินไทย สำนักงานใหญ่ - ธนาคารทหารไทย สำนักงานใหญ่ศูนย์การค้าและโรงแรมศูนย์การค้าและโรงแรม. - เซ็นทรัลพลาซา ลาดพร้าว และโรงแรมเซ็นทารา แกรนด์ แอท เซ็นทรัลพลาซา ลาดพร้าว กรุงเทพ - ยูเนี่ยน มอลล์ - เทสโก้ โลตัส สาขาลาดพร้าว-ถนนพหลโยธิน - ตลาดลุงเพิ่ม และ ชูพลาซ่า (หลังการบินไทย สำนักงานใหญ่)อาคารสำนักงานอาคารสำนักงาน. - อาคาร ซัน ทาวเวอร์ส - อาคาร ทีเอสที ทาวเวอร์การเชื่อมต่อระบบรถไฟฟ้าในอนาคต การเชื่อมต่อระบบรถไฟฟ้าในอนาคต. ในอนาคตสถานีพหลโยธินจะเป็นสถานีเชื่อมต่อกับรถไฟฟ้าสายสีเขียว ส่วนต่อขยายหมอชิต-สะพานใหม่ ที่สถานีห้าแยกลาดพร้าว ซึ่งเป็นสถานียกระดับบนถนนพหลโยธิน หน้าห้างเซ็นทรัลพลาซ่า ลาดพร้าว มีระยะทางห่างจากสถานีพหลโยธินประมาณ 300 เมตร สามารถเชื่อมต่อกันได้ด้วยสะพานทางเดินยกระดับ</doc>
