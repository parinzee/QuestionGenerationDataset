<doc id="549853" url="https://th.wikipedia.org/wiki?curid=549853" title="ลูกผู้ชายไม้ตะพด">ลูกผู้ชายไม้ตะพด ลูกผู้ชายไม้ตะพด ละครโทรทัศน์ไทยในสังกัดกันตนา ออกอากาศทางช่อง 7 ในช่วงต้นปี พ.ศ. 2555 ซึ่งเดิมเคยถูกสร้างเป็นละครโทรทัศน์มาแล้วครั้งหนึ่งในปี พ.ศ. 2528-พ.ศ. 2529 ทางช่องเดียวกัน นำแสดงโดย วัชระ สิทธิกุล และจิตรลดา ดิษยนันทน์ กำกับโดย นิรัตติศัย กัลย์จาฤก แต่ทว่ามีเนื้อหาที่แตกต่างจากเดิมมากเนื้อเรื่อง เนื้อเรื่อง. ไม้ เป็นเด็กหนุ่มที่อาศัยอยู่กับ เมฆ พ่อซึ่งเป็นคนขับรถ บขส.สายใต้ขาเป๋ เพียงสองคน ร่ำลือกันว่าเดิม เมฆ เคยเป็นนักเลงมาก่อน และได้รับบาดเจ็บจนขาเป๋จึงทำใหัหันหลังให้แก่วงการ โดยที่เมฆเป็นคนขับรถในบริษัทของเจ๊กี ซึ่งเจ๊กีมีปัญหาทับเส้นทางวิ่งสัมปทานรถตู้ของ พันเทพ ผู้กว้างขวางที่มีชื่อเสียง พันเทพเป็นมหาเศรษฐีที่ครอบครองไม้ตะพดชื่อ "ไม้ตะพดเลือด" ซึ่งพันเทพต้องการจะตามหาไม้ตะพดอีกอันหนึ่งที่เป็นคู่กัน ที่หายสาบสูญไป คือ "ไม้ตะพดวิญญาณ" ที่ร่ำลือกันว่า หากได้ไม้ตะพดสองอันนี้มาต่อกันแล้ว จะมีพลานุภาพเป็นอันมาก ขณะที่ลูกน้องของพันเทพออกอาละวาด หรือยามมีภยันตรายใด ๆ จะมีชายลึกลับคนหนึ่งสวมหน้ากากดำพร้อมกับไม้ตะพดปรากฏกายออกมาช่วยเหลือ ทุกคนจึงเรียกเขาว่า "ลูกผู้ชาย" ซึ่งแท้ที่แล้ว ลูกผู้ชายนั้นก็คือ เมฆ นั่นเอง ที่ปิดเรื่องนี้เป็นความลับที่แม้แต่ไม้ก็ไม่รู้ วันหนึ่ง เวตาล ปีศาจในตำนานก็ปรากฏกายขึ้น และได้ให้สัญญากับพันเทพว่าจะทำให้พันเทพได้สมหวังครอบครองไม้ตะพดทั้งสองอัน ซึ่งแท้ที่แล้ว เวตาล ก็ต้องการหลอกใช้พันเทพเพื่อเพิ่มพลังให้แก่ตนเองนั่นเองนักแสดงเพลงประกอบละครเพลงประกอบละคร. - ลูกผู้ชายไม้ตะพด โดย ศรัณย์ ศิริลักษณ์ - สักวันต้องได้ดี โดย ศรัณย์ ศิริลักษณ์ - เมื่อไหร่จะเป็นฉัน โดย วริฏฐิสา ลิ้มธรรมมหิศร - ไม่มีอาการไหนใกล้คำว่ารัก โดย ณัฐชา นวลแจ่ม</doc>
