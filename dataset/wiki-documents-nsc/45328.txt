<doc id="45328" url="https://th.wikipedia.org/wiki?curid=45328" title="เจ้าจักรคำขจรศักดิ์">เจ้าจักรคำขจรศักดิ์ พลตรี มหาอำมาตย์โท เจ้าจักรคำขจรศักดิ์ () เป็นเจ้าผู้ครองนครลำพูน องค์ที่ 10 แห่งราชวงศ์ทิพย์จักรพระประวัติ พระประวัติ. เจ้าจักรคำขจรศักดิ์ มีพระนามเดิมว่า เจ้าน้อยจักรคำ ณ ลำพูน ประสูติเมื่อปี พ.ศ. 2417 เป็นราชโอรสในเจ้าอินทยงยศโชติ เจ้าผู้ครองนครลำพูน องค์ที่ 9 กับแม่เจ้าหม่อมราชวงศ์รถแก้วราชเทวี (อิศรเสนา) และเป็นราชนัดดา (หลานปู่) ในเจ้าดาราดิเรกรัตนไพโรจน์ เจ้าผู้ครองนครลำพูน องค์ที่ 7 กับแม่เจ้าปิมปา มีราชภคินีและราชขนิษฐา ร่วมราชมารดา 2 พระองค์ มีนามตามลำดับ ดังนี้1. เจ้าหญิงมุกดา ณ ลำพูน - ชายา "เจ้าราชภาคินัย น้อยเมืองไทย ณ ลำพูน, เจ้าราชภาคินัยนครลำพูน" (ราชภคินี) 2. เจ้าหญิงหล้า ณ ลำพูน - ชายา "เจ้าน้อยจิตตะ ณ ลำพูน" ภายหลังเป็น ชายา "เจ้าราชสัมพันธ์วงศ์ น้อยพุทธวงศ์ ณ เชียงใหม่, เจ้าราชสัมพันธ์วงศ์นครลำพูน" (ราชขนิษฐา) เจ้าน้อยจักรคำได้ดำรงอิสริยยศเป็นเจ้าบุรีรัตน เมื่อเจ้าอินทยงยศโชติถึงแก่พิราลัย จึงได้รับแต่งตั้งเป็นผู้รั้งนครลำพูนสืบต่อมา จนถึงวันที่ 11 พฤศจิกายน พ.ศ. 2454 จึงได้รับพระราชทานสัญญาบัตรเป็นเจ้านครลำพูน มีราชทินนามว่า เจ้าจักรคำขจรศักดิ์ อรรคสัตยาทิคุณ หริภุญไชยรัษฎาธิวาส ประชาราษฎร์บริบาล ธาตุเจติยสถานบูชากร ลำพูนนครเชษฐกุลวงษ์ จำนงภักดีนราธิปก เอกัจโยนกชนาธิบดี ต่อมาในปี พ.ศ. 2469 รัชสมัยพระบาทสมเด็จพระปกเกล้าเจ้าอยู่หัว ได้ดำเนินนโยบายยกเลิกตำแหน่งเจ้าหลวง หากเจ้าหลวงเมืองใดว่างลงจะไม่โปรดเกล้าฯ แต่งตั้งขึ้นอีก แต่ก็ยังให้ความสำคัญในการสืบราชสกุล ณ เชียงใหม่ ณ ลำพูน ณ ลำปาง เจ้านายฝ่ายเหนือ ก็ยังคงดำรงสถานะความเป็น "เจ้า" โดยกำเนิดต่อไป เจ้าจักรคำขจรศักดิ์ ถึงแก่พิราลัยใน พ.ศ. 2486 รวมระยะเวลาที่ทรงครองนคร 32 ปี สิริชันษาได้ 69 ปีราชโอรส ราชธิดา ราชโอรส ราชธิดา. เจ้าจักรคำขจรศักดิ์ ทรงมีราชโอรสและราชธิดา รวม 8 พระองค์ อยู่ในราชตระกูล ณ ลำพูน มีพระนามตามลำดับ ดังนี้แม่เจ้าขานแก้ว จักรคำขจรศักดิ์ แม่เจ้าขานแก้ว จักรคำขจรศักดิ์. ใน แม่เจ้าขานแก้ว จักรคำขจรศักดิ์ (มีราชโอรส 2 ราชธิดา 2)- เจ้าหญิงลำเจียก (ณ ลำพูน) เกษมสันต์ - สมรสกับ "หม่อมเจ้าเกียรติประวัติ เกษมสันต์" พระโอรส "พระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์" พระราชโอรสใน "พระบาทสมเด็จพระจอมเกล้าเจ้าอยู่หัว" กับ "เจ้าจอมมารดาแพ" (มีธิดา 1)- หม่อมราชวงศ์ภาณีพิจิตร (เกษมสันต์) ชุณหะมาน- เจ้าหญิงวรรณรา (ณ ลำพูน) ณ ลำปาง - สมรสกับ "พันเอกพิเศษ พระเพ็ชรคีรีศรีสงคราม (เจ้าแก้วเมืองไท ณ ลำปาง), เจ้าเมืองสงขลา"- เจ้าพงศ์ธาดา ณ ลำพูน - สมรสกับ "หม่อมเจ้าหญิงจิตรจง (จักรพันธ์) ณ ลำพูน" พระธิดา ใน "พระเจ้าวรวงศ์เธอ พระองค์เจ้าเสรฐวงศ์วราวัตร กรมหมื่นอนุพงษ์จักรพรรดิ์" พระโอรสใน "สมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงศ์" กับ "หม่อมราชวงศ์หญิงสว่าง ศิริวงศ์" (มีบุตร 2 ธิดา 3)- พลอากาศตรี เจ้าวัฒนัน ณ ลำพูน - เจ้าวันทนีย์ (ณ ลำพูน) ผูกพัน - เจ้ากีรณา (ณ ลำพูน) บุญพิทักษ์ - เจ้าสารินี (ณ ลำพูน) กลิ่นนาค - พันเอกพิเศษ เจ้าวีรพงศ์ ณ ลำพูน- เจ้ารัฐธาทร ณ ลำพูน - สมรสกับ "หม่อมสายใจ (ณ บางช้าง) ณ ลำพูน" (มีบุตร 1 ธิดา 2)- เจ้ารัตนา ณ ลำพูน - เจ้าสุธาทร ณ ลำพูน - เจ้าสุภัทรา (ณ ลำพูน) อังกสิทธิ์" - ภริยา ศาสตราจารย์ ดร.พงษ์ศักดิ์ อังกสิทธิ์ อธิการบดีมหาวิทยาลัยเชียงใหม่แม่เจ้าแขกแก้ว จักรคำขจรศักดิ์ แม่เจ้าแขกแก้ว จักรคำขจรศักดิ์. ใน แม่เจ้าแขกแก้วจักรคำขจรศักดิ์ - พระขนิษฐาใน "แม่เจ้าขานแก้วจักรคำขจรศักดิ์ราชเทวี" (มีราชโอรส 1)- ฯพณฯ เจ้าวรทัศน์ ณ ลำพูน - อดีตรัฐมนตรีช่วยว่าการกระทรวงมหาดไทย สมรสกับ "หม่อมเทวี (วัฒนะทัสสี) ณ ลำพูน" (มีธิดา 1 บุตร1)- เจ้าวรเทวี (ณ ลำพูน) ชลวณิช - เจ้าวีรทัศน์ ณ ลำพูน - เจ้ารัชเดช ณ ลำพูนแม่เจ้าส่วนบุญ จักรคำขจรศักดิ์ แม่เจ้าส่วนบุญ จักรคำขจรศักดิ์. ใน แม่เจ้าส่วนบุญ จักรคำขจรศักดิ์ - เจ้านายสกุล "ณ เชียงใหม่" (มีราชโอรส 1)- เจ้าพัฒนา ณ ลำพูน - สมรสกับ "คุณหญิง เจ้าพงษ์แก้ว (ณ เชียงใหม่) ณ ลำพูน" ธิดาใน "พลตรี เจ้าราชบุตร วงษ์ตวัน ณ เชียงใหม่, เจ้าราชบุตรนครเชียงใหม่", ราชโอรสใน "พลตรี เจ้าแก้วนวรัฐ, เจ้าผู้ครองนครเชียงใหม่ องค์ที่ 9" (มีธิดา1 บุตร3)- เจ้าดารารัตน์ ณ ลำพูน - เจ้าพัฒน์พงศ์ ณ ลำพูน - เจ้าวงศ์จักร ณ ลำพูน - เจ้าศักดิ์ขจร ณ ลำพูนหม่อมแว่นแก้ว หม่อมแว่นแก้ว. ใน หม่อมแว่นแก้ว (มีราชโอรส 1)- เจ้าสุริยา ณ ลำพูน (มีบุตร 2 ธิดา 3)- เจ้าวัชรี ณ ลำพูน - เจ้าพิสมัยมาลี ณ ลำพูน - เจ้านพมณีศรี ณ ลำพูน - เจ้าสุธี ณ ลำพูน - เจ้าสุมาลี (ณ ลำพูน) วงศ์ปราชญ์หม่อมคำแยง หม่อมคำแยง. ใน หม่อมคำแยง (มีราชธิดา 1)- เจ้าหญิงประกายคำ (ณ ลำพูน) ทองใหญ่ - สมรสกับ "หม่อมเจ้าทองแกมแก้ว ทองใหญ่" พระโอรสใน "พลตรี พระเจ้าบรมวงศ์เธอ พระองค์เจ้าทองกองก้อนใหญ่ กรมหลวงประจักษ์ศิลปาคม" (มีธิดา 2 บุตร 1)- หม่อมราชวงศ์ประกายทอง (ทองใหญ่) สิริสุข - หม่อมราชวงศ์แก้วแกมทอง ทองใหญ่ - หม่อมราชวงศ์ผ่องสุวรรณ (ทองใหญ่) บิลเมสพระกรณียกิจ พระกรณียกิจ. เจ้าจักรคำขจรศักดิ์ เมื่อครั้งดำรงอิสริยยศเป็น "เจ้าบุรีรัตน์" ได้ดำเนินการสร้างถนนสายตะวันออกจากประตูท่าขาม ไปยังกิ่งอำเภอแม่ทา และถนนสายจากตัวเมืองลำพูนไปจนถึงฝั่งแม่น้ำปิง ต่อมาเมื่อได้รับโปรดเกล้าฯ ให้เป็นเจ้าผู้ครองนครลำพูน ก็ได้สร้างสาธารณกุศลแก่ประชาชนชาวลำพูนมากมาย อาทิ- การบูรณะวัดกู่สิงห์ทอง ซึ่งเป็นวัดเก่าแก่ตั้งแต่สมัย พ.ศ. 2324 และตั้งชื่อวัดนี้ว่า "วัดจักรคำภิมุข" - สร้างกุฏิให้วัดพระธาตุหริภุญชัย - มอบที่ดินสำหรับสร้างที่ทำการไปรษณีย์โทรเลข บ้านพักสัสดีจังหวัดลำพูน และโรงเรียนส่วนบุญโญปถัมภ์ - มอบคุ้มหลวงเดิมให้แก่รัฐบาล เพื่อใช้เป็นศาลากลางจังหวัดลำพูน - ก่อตั้งโรงเรียนสำหรับนักเรียนชายประจำจังหวัด คือ โรงเรียนจักรคำคณาทรสนามบินลำพูน สนามบินลำพูน. เจ้าจักรคำขจรศักดิ์ ได้เห็นความสำคัญของการอากาศยาน จึงได้ดำริให้จัดทำสนามบินประจำจังหวัดขึ้น ในพื้นที่อำเภอปากบ่อง อำเภอเมืองลำพูน มีเนื้อที่ 156 ไร่ 1 งาน โดยเจ้าจักรคำขจรศักดิ์ เป็นผู้ออกค่าใช้จ่ายในการจัดซื้อที่ดินเป็นเงินจำนวน 1,176 บาท เมื่อปี พ.ศ. 2466นามสกุล ณ ลำพูน นามสกุล ณ ลำพูน. ณ ลำพูน เป็นนามสกุลพระราชทาน ลำดับที่ 866 โดยพระราชทานให้แก่ผู้สืบเชื้อสายจากบรรพบุรุษที่มีนิวาสถานตั้งอยู่ในที่แห่งนั้นเป็นเวลานานมาก มีผู้คนรู้จัก และนับถือโดยมาก โดยพระบาทสมเด็จพระมงกุฎเกล้าเจ้าอยู่หัว มีพระบรมราชโองการห้ามไม่ให้ผู้ที่ไม่ได้รับพระบรมราชานุญาตใช้คำว่า "ณ" นำหน้าสกุลเป็นอันขาด สกุล ณ ลำพูน เป็นนามสกุลที่พระราชทานแก่ผู้สืบเชื้อสายเจ้าหลวงเศรษฐีคำฝั้น เจ้าผู้ครองนครลำพูน องค์ที่ 1 โดยพระราชทานแก่เจ้าจักรคำขจรศักดิ์ เจ้าผู้ครองนครลำพูน องค์ที่ 10เครื่องราชอิสริยาภรณ์เครื่องราชอิสริยาภรณ์. - พ.ศ. 2453 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นจุลสุราภรณ์ (เปลี่ยนชื่อเป็น ชั้นทวีติยาภรณ์มงกุฎไทย (ท.ม.) ในปี พ.ศ. 2484) - พ.ศ. 2454 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) - พ.ศ. 2456 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้นมหาสุราภรณ์ (เปลี่ยนชื่อเป็น ชั้นประถมาภรณ์มงกุฏไทย (ป.ม.) เมื่อปี พ.ศ. 2484) - พ.ศ. 2460 - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) พร้อมพานทองเครื่องยศ - พ.ศ. 2469 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก - พ.ศ. 2481 - เหรียญรัตนาภรณ์ รัชกาลที่ 8 ชั้นที่ 2 (อ.ป.ร.2)ลำดับสาแหรก</doc>
