<doc id="707144" url="https://th.wikipedia.org/wiki?curid=707144" title="เจ้าชายอับดุล อาซิมแห่งบรูไน">เจ้าชายอับดุล อาซิมแห่งบรูไน เจ้าชาย ฮัจญี อับดุล อาซิม (; ประสูติ: 25 กรกฎาคม พ.ศ. 2525) หรือเป็นที่รู้จักว่า เจ้าชายอาซิม () เป็นพระราชโอรสในสมเด็จพระราชาธิบดีฮัสซานัล บลกียะห์ เป็นพระราชวงศ์บรูไนที่นักข่าวสายบันเทิงแนวแอบถ่ายติดตามพระประวัติ พระประวัติ. เจ้าชายอับดุล อาซิม เป็นพระราชโอรสลำดับที่หกจากทั้งหมดสิบสองพระองค์ของสมเด็จพระราชาธิบดีฮัสซานัล บลกียะห์ ที่ประสูติแต่มาเรียม อับดุล อาซิซ อดีตพระมเหสี พระองค์มีเชื้อสายญี่ปุ่นและอังกฤษมาแต่พระชนนี (บางแห่งว่าเป็นชาวสกอต) พระองค์สำเร็จการศึกษาจากโรงเรียนนานาชาติบรูไน, โรงเรียนประถมโรซินท์ ประเทศสิงคโปร์, สถาบันแรฟเฟิลส์ ประเทศสิงคโปร์ และมหาวิทยาลัยออกซฟอร์ดบรุก เมืองออกฟอร์ด สหราชอาณาจักร หลังทรงสำเร็จการศึกษาเมื่อปี พ.ศ. 2551 พระองค์ตั้งพระทัยที่จะส่งเสริมการศึกษาอารยธรรมอิสลามเป็นหลักสูตรนานาชาติ และในปีเดียวกันนั้นพระองค์ได้เข้าศึกษาที่โรงเรียนนายร้อยทหารบกแซนด์เฮิสต์หลักสูตร 9 เดือน แต่หลังทรงศึกษาได้เพียงสัปดาห์เดียวก็ทรงลาออก พระองค์อ้างว่าเคยคบหากับสตรีมาแล้วสองคนแต่ไม่สมหวังในรัก บ้างก็ว่าพระองค์มีรสนิยมในเพศที่สามงานการกุศล งานการกุศล. เจ้าชายอาซิม ทรงรับเชิญไปในโครงการ Seeing is Believing ซึ่งเป็นกองทุนเกี่ยวกับผู้พิการทางสายตาซึ่งจัดขึ้นในประเทศบรูไน เมื่อปี พ.ศ. 2552 ในปีเดียวกันนั้นทรงออกแบบกระเป๋าให้กับ MCM โดยรายได้จะสมทบทุนมูลนิธิเมกอะวิช (Make A Wish Foundation) ของสหราชอาณาจักร ที่ทรงรับไว้ในพระอุปถัมภ์ ในเดือนพฤษภาคม พ.ศ. 2554 มีงานการกุศลที่จัดขึ้นในโรงแรมเอมไพร์แอนด์คันทรีคลับ โดยมีผู้ป่วยออทิสติก 31 คน เจ้าชายอาซิมทรงกล่าวว่าพวกเขาเหล่านี้ควรได้รับการปฏิบัติด้วยความเคารพ "เช่นที่กระทำกับสมาชิกในครอบครัวคุณ" วันที่ 27 เมษายน พ.ศ. 2556 มีการเปิดงานเครือข่ายผู้ป่วยออทิซึมอาเซียน (ASEAN Autism Network) ครั้งที่สอง ทรงให้การสนับสนุนครอบครัวที่มีสมาชิกที่เป็นออทิสติก ทรงกล่าวว่า "เราต้องการให้ชุมชนของเราขยายมากยิ่งขึ้นกับผู้ป่วยออทิซึมที่เป็นมิตร ในเรื่องการเผยแพร่ความเข้าใจที่ดีขึ้นต่อความต้องการคนพิเศษเหล่านี้ หรือหาวิธีที่เราจะสามารถมาทำงานร่วมกันเพื่อสังคมที่ดีขึ้น และเพื่ออนาคตที่สดใสของพวกเขา" ซึ่งจุดมุ่งหมายของการประชุมดังกล่าวถือเป็นเวทีสำหรับกลุ่มเครือข่าย ที่สนับสนุนครอบครัวในภูมิภาคอาเซียนที่มีสมาชิกครอบครัวเป็นออทิซึม ในวันที่ 8 มีนาคม พ.ศ. 2555 เจ้าชายอาซิมได้ทรงร่วมสัมมนาเพื่อทำเครื่องหมายในวันสตรีสากลของประเทศบรูไน อันมีวัตถุประสงค์ในการตระหนักถึงความรุนแรงในครอบครัว การล่วงละเมิดเด็ก ตลอดจนปัญหาอื่นที่มีผลกระทบต่อสตรีในประเทศ และทรงเข้าร่วมงานเฉลิมฉลองวันสตรีสากลอีกครั้งในปีถัดมา ที่การสัมมนามุ่งเน้นเกี่ยวกับการเสริมสร้างศักยภาพสตรีความนิยม ความนิยม. เจ้าชายอาซิมทรงเป็นที่รู้จักอย่างขวางในฐานะเจ้านายผู้ฟุ่มเฟือยจากการนำดาราดังมาเป็นแขกรับเชิญในงานเลี้ยงส่วนพระองค์ อาทิ ไมเคิล แจ็กสัน, ไดอานา รอสส์ และสการ์เลตต์ โจแฮนส์สัน และในงานฉลองวันประสูติเมื่อปี พ.ศ. 2552 ได้รับการขนานนามว่าเป็น "งานเลี้ยงแห่งปี" (Party of the Year) โดยมีคนดังมาเป็นแขกรับเชิญได้แก่ เจเน็ต แจ็กสัน, มารายห์ แครี, โซเฟีย ลอเรน, โจแอน คอลลินส์ และเฟย์ ดิวนาเวย์ ส่วนงานฉลองวันประสูติพระชันษา 25 ปี เมื่อ พ.ศ. 2550 นั้น ได้จัดขึ้นในปราสาทนอกกรุงลอนดอน ในงานฉลองนี้แอรอน พอล นักแสดงนำจากละครชุดเรื่อง ดับเครื่องชน คนดีแตก เป็นแขกรับเชิญ โดยแอรอนได้ร่วมต้อนแกะฝูงใหญ่กับเจ้าชายอาซิมและพระขนิษฐาอีกสองพระองค์คือเจ้าหญิงอาเซมะห์ และเจ้าหญิงฟัดซิลละห์ ด้วยการขี่โฮเวอร์คราฟต์บริเวณโดยรอบปราสาท ก่อนที่จะทำลายโฮเวอร์คราฟต์นั้นทิ้ง ต่อมาได้ทรงมีพระดำรัสตรัสถามกับไมเคิล แจ็กสัน และตบท้ายด้วยทรงฉายพระรูปกับแจ็กสันสองภาพ ในปี พ.ศ. 2551 นิตยสารฟอบส์ได้จัดให้พระองค์อยู่ในลำดับที่หกของเยาวราชนิกุลที่ทรงได้รับความนิยมมากสุดในโลกยี่สิบอันดับพระเกียรติยศพระอิสริยยศพระเกียรติยศ. พระอิสริยยศ. - เจ้าชายอับดุล อาซิม (25 กรกฎาคม พ.ศ. 2525 — ปัจจุบัน)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์มงกุฏแห่งบรูไนพงศาวลี</doc>
