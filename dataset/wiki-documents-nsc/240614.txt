<doc id="240614" url="https://th.wikipedia.org/wiki?curid=240614" title="สงครามสามเฮนรี (ค.ศ. 1584–1598)">สงครามสามเฮนรี (ค.ศ. 1584–1598) สงครามสามเฮนรี หรือ สงครามสามอองรี () (ค.ศ. 1584-ค.ศ. 1589) เป็นสงครามในช่วงสุดท้ายของสงครามกลางเมืองของฝรั่งเศสที่เรียกว่าสงครามศาสนา สงครามสามเฮนรีเป็นสงครามครั้งที่แปดและครั้งสุดท้ายที่เริ่มขึ้นในปี ค.ศ. 1584 หลังจาการเสียชีวิตของดยุคแห่งอองชูผู้ไม่มีทายาท ในขณะนั้นอองรีที่ 1 ดยุคแห่งกีส (Henry I, Duke of Guise) เป็นผู้นำ สันนิบาตโรมันคาทอลิก และอองรีแห่งนาวาร์เป็นผู้นำฝ่ายอูเกอโนต์ พระเจ้าอองรีที่ 3 ทรงลวงอองรีที่ 1 ดยุคแห่งกีสและน้องของอองรีให้มาเฝ้าในพระราชวังในปารีสในเดือนธันวาคม ค.ศ. 1588 เมื่อมาถึงทหารรักษาพระองค์ก็สังหารทั้งสองคน พระเจ้าอองรีทรงอ้างว่าเป็น “การกระทำเพื่อความมั่นคงของราชอาณาจักร” (Politique) แต่กระนั้นการกระทำที่สยดสยองครั้งนี้ก็เป็นผลทำให้พระองค์ทรงถูกขับออกจากปารีสโดยผู้สนับสนุนตระกูลกีสและทรงถูกปลงพระชนม์ในปี ค.ศ. 1589 ต่อมา อองรีแห่งนาวาร์จึงทรงได้รับชัยชนะโดยปริยายหลังจากทั้งสองอองรีเสียชีวิตไปแล้ว แต่กระนั้นก็ยังได้รับการต่อต้านจนกระทั่งยอมเปลี่ยนไปนับถือลัทธิโรมันคาทอลิกในปี ค.ศ. 1593 ปีต่อมาอองรีแห่งนาวาร์ก็ได้เข้าพิธีบรมราชาภิเษกเป็นพระเจ้าอองรีที่ 4 แห่งฝรั่งเศส ตำนานกล่าวว่าทรงอุทานว่า “Paris vaut bien une messe” “เฮนรี” ที่เกี่ยวข้องคือ:</doc>
