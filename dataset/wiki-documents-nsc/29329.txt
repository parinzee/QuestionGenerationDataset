<doc id="29329" url="https://th.wikipedia.org/wiki?curid=29329" title="เฟรนช์คอนเนกชัน">เฟรนช์คอนเนกชัน เฟรนช์คอนเนกชัน (French Connection, FC) หรือรู้จักในชื่อ เอฟซียูเค (fcuk) บริษัทเสื้อผ้าชั้นนำจากอังกฤษ สำนักงานก่อตั้งในปี พ.ศ. 2512 ตั้งอยู่ที่ ลอนดอน สหราชอาณาจักร เสื้อผ้าของเฟรนช์คอนเนกชันมีหลากหลายตั้งแต่ เสื้อผู้ชาย เสื้อผู้หญิง และเสื้อเด็ก เฟรนช์คอนเนกชันได้เพิ่มแผนการตลาดใหม่ ในเดือนเมษายน ค.ศ. 2001 โดยใช้ชื่อแบรนด์ว่า "fcuk" โดยได้ไอเดียชื่อนี้ หลังจากที่เห็นจดหมายที่มีชื่อย่อของ ร้านเฟรนช์คอนเนกชัน ในฮ่องกง (FCHK - French Connection Hong Kong) เขียนไว้และชื่อ fcuk ก็ย่อมาจาก (French Connection United Kingdom) โดยเมื่อแบรนด์ fcuk ได้ออกมา เสื้อผ้าของเฟรนช์คอนเนกชัน ได้มียอดการจำหน่ายสูงขึ้นหลายเท่าตัวภายในช่วงเวลาไม่นาน โดยเป็นที่นิยมมากโดยเฉพาะอย่างยิ่งในหมู่วัยรุ่น ในขณะเดียวกันก็ได้มีการวิพากษ์วิจารณ์กันอย่างสูง ถึงขนาดที่ร้านขายเสื้อผ้า และห้างสรรพสินค้าหลายแห่ง ห้ามวางขายเสื้อของเฟรนช์คอนเนกชันทั้งหมด ปัจจุบันนอกเหนือจากการผลิตเสื้อผ้าเครื่องกายแล้ว fcuk ยังมีผลิตภัณฑ์คุณภาพมากมายหลายอย่างออกวางจำหน่ายสู่ตลาดทั่วโลก ซึ่งเป็นที่นิยมอย่างแพร่หลาย อาทิเช่น น้ำหอม กระเป๋า รองเท้า และกรอบแว่นตาแฟชั่น แว่นกันแดด เข็มขัดหนัง เป็นต้น</doc>
