<doc id="49451" url="https://th.wikipedia.org/wiki?curid=49451" title="โอเพนซอร์สเบียร์">โอเพนซอร์สเบียร์ โอเพนซอร์สเบียร์ () หรือ ฟรีเบียร์ () เป็นโครงการพัฒนาสูตรการผลิตเบียร์ที่มีลิขสิทธิ์แบบครีเอทีฟคอมมอนส์ ซึ่งเปิดเผยสูตรต่อสาธารณะ สามารถนำไปผลิต จำหน่ายจ่ายแจก และพัฒนาสูตรเพิ่มเติมได้โดยเสรี ฟรีเบียร์ มีจุดเริ่มต้นจากโครงการของนักศึกษาจากมหาวิทยาลัยเทคโนโลยีสารสนเทศ (IT University) โคเปนเฮเกน เดนมาร์ก ที่จะทดลองนำปรัชญาโอเพนซอร์ส ไปใช้กับผลิตภัณฑ์ที่ใช้กันอยู่ทั่วไป โดยพัฒนาสูตรเบียร์ร่วมกับกลุ่ม ซูเปอร์เฟล็กซ์ ภายใต้กำกับดูแลของนาย บริธ สแคนธ์ อดีตฝ่ายพัฒนาของบริษัทเบียร์คาร์ลสเบิร์ก ฟรีเบียร์ผลิตขึ้นมาครั้งแรก ใช้ชื่อการค้าว่า Vores Øl (ภาษาเดนมาร์ก แปลว่า เบียร์ของเรา) เรียกว่า ฟรีเบียร์ เวอร์ชัน 1.0 ปัจจุบันพัฒนาถึงเวอร์ชัน 3.0 และมีผู้นำไปพัฒนาในประเทศอิตาลี เรียกว่าเวอร์ชัน 3.0.1</doc>
