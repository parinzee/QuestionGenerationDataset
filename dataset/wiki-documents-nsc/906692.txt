<doc id="906692" url="https://th.wikipedia.org/wiki?curid=906692" title="องค์การบริหารส่วนตำบลภูเหล็ก">องค์การบริหารส่วนตำบลภูเหล็ก องค์การบริหารส่วนตำบลภูเหล็ก เป็นองค์กรปกครองส่วนท้องถิ่นแห่งหนึ่งในอำเภอบ้านไผ่ จังหวัดขอนแก่น สภาพพื้นที่เป็นที่ราบสูง ลาดเอียงลงไปทางทิศตะวันตก ทางตอนกลางมีลำห้วยไหลผ่าน 2 สาย คือ ลำห้วยภูเหล็ก และลำห้วยหนองหญ้าปล้องข้อมูลทั่วไป ข้อมูลทั่วไป. อาณาเขต องค์การบริหารส่วนตำบลภูเหล็ก ตั้งอยู่ทางทิศตะวันออกเฉียงเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลหนองแซง (อำเภอบ้านแฮด) - ทิศใต้ ติดต่อ องค์การบริหารส่วนตำบลหินตั้ง - ทิศตะวันออก ติดต่อ องค์การบริหารส่วนตำบลนาโพธิ์ (อำเภอกุดรัง) - ทิศตะวันตก ติดต่อ เทศบาลตำบลในเมือง ประวัติ ภูเหล็ก แต่ก่อนแต่เดิมนั้น เป็นหมู่บ้านเล็กๆ ในเขตตำบลในเมือง อำเภอบ้านไผ่ กระทั่งมีพลเมืองหนาแน่นขึ้นจึงแบ่งออกเป็นหมู่บ้านเพิ่มอีกหลายแห่ง เช่น บ้านภูเหล็กน้อย บ้านโนนสวรรค์ บ้านภูเงิน เป็นต้น ประกอบกับการเดินทางสัญจรไม่สะดวก และการให้บริการประชาชนยากลำบากเกี่ยวกับทะเบียนราษฎร เมื่อปี พ.ศ. 2517 ทางรชการจึงได้แบ่งท้องที่ของตำบลในเมืองออกมาจัดตั้งเป็นตำบลใหม่ ชื่อว่า ตำบลภูเหล็ก และเมื่อวันที่  2  มีนาคม 2538 ได้รับประกาศจัดตั้งเป็น สภาตำบลภูเหล็ก จนกระทั่งเมื่อวันที่ 16 ธันวาคม พ.ศ. 2539 ได้มีประกาศกระทรวงมหาดไทย ให้จัดตั้งขึ้นเป็น องค์การบริหารส่วนตำบลภูเหล็ก จนถึงปัจจุบัน การตั้งถิ่นฐานของบ้านภูเหล็ก เมื่อปี พ.ศ. 2434 มีผู้คนอพยพมาจากจังหวัดมหาสารคาม 3 กลุ่มใหญ่ ซึ่งได้แก่ กลุ่มของนายภูมี แก้วหย่อง จากอำเภอโกสุมพิสัย กลุ่มที่สองของนายกระดูก สายทอง จากอำเภอบรบือ และอีกกลุ่มหนึ่งของ นายอ้วน นามบุดดี จากบ้านบ่อใหญ่ อำเภอบรบือ เมื่ออพยพมาแล้วได้พิจารณาเห็นลักษณะพื้นที่ของสันเขาสองลูก ตั้งอยู่ใกล้พื้นที่ที่อุดมสมบูรณ์ด้วยป่าไม้ และสัตว์นานาชนิดคิดว่าน่าจะตั้งหลักแหล่งได้ เพราะไม่ไกลจากแหล่งน้ำมากนัก จึงได้พากันปลูกบ้านสร้างเรือน และตั้งชุมชนจากสิ่งแวดล้อมว่า "บ้านภูเหล็ก" ทั้งนี้ได้อาศัยการสังเกตว่ามีสันเขาที่ตั้งอยู่ทางทิศตะวันตกเฉียงเหนือ ชื่อภูหนองแซง อยู่ทางทิศตะวันอกเฉียงใต้ ชื่อ ภูหนองผือ ลักษณะหินของภูเขาทั้งสองลูก ดูคล้ายขี้เหล็กที่ถูกถลุงแล้ว แต่ไม่เคยพิสูจน์ยืนยันอายุ และความเป็นมาของลักษณะดังกล่าว อย่างไรก็ตามในพื้นที่นั้น มักจะขุดค้นพบหม้อและไหหินเผาอยู่เป็นประจำซึ่งแสดงถึงความที่เคยเป็นแหล่งที่อยู่อาศัยของคนในยุคอดีตล่วงมาแล้วหลายร้อยปีการปกครอง การปกครอง. องค์การบริหารส่วนตำบลภูเหล็ก ครอบคลุมพื้นที่ตำบลภูเหล็กทั้งตำบล จำนวน 8 หมู่บ้าน ดังนี้- หมู่ 1 บ้านภูเหล็ก - หมู่ 2 บ้านโนนสวรรค์ - หมู่ 3 บ้านภูเหล็กน้อย - หมู่ 4 บ้านหนองหญ้าปล้อง - หมู่ 5 บ้านหนองรูแข้ - หมู่ 6 บ้านภูเงิน - หมู่ 7 บ้านภูเงิน - หมู่ 8 บ้านหนองรูแข้</doc>
