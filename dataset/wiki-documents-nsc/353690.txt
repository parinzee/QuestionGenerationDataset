<doc id="353690" url="https://th.wikipedia.org/wiki?curid=353690" title="ลา กัมปาเนลลา">ลา กัมปาเนลลา ลา กัมปาเนลลา ( แปลว่า ระฆังใบเล็ก, The Little Bell) เป็นชื่อที่ใช้เรียกงานประพันธ์สำหรับบรรเลงเดี่ยวเปียโน ผลงานของฟรานซ์ ลิซท์ในปี ค.ศ. 1838 โดยนำทำนองมาจากมูฟเมนต์ที่สาม มูฟเมนต์สุดท้ายของไวโอลินคอนแชร์โตหมายเลข 2 ในบันไดเสียง บี ไมเนอร์ ผลงานในปี ค.ศ. 1826 ของนิกโคโล ปากานินี เพิ่มเสียงจากระฆังจิ๋วที่ใช้มือเขย่า ผลงานชิ้นนี้เดิมเผยแพร่ในปี ค.ศ. 1838 เป็นงานชิ้นที่ 3 (เอทูดหมายเลข 3 ในบันไดเสียง เอ แฟลต ไมเนอร์) ในจำนวน 6 ชิ้น จาก Études d'exécution transcendente d'après Paganini หมายเลขแคตาล็อก S. 140 ภายหลังลิซท์ได้ปรับปรุงใหม่เป็นบันไดเสียง จี ชาร์ป ไมเนอร์ (เอทูดหมายเลข 3 ในบันไดเสียง จี ชาร์ป ไมเนอร์) บรรจุอยู่ในแกรนด์เอทูดของปากานินี () ซึ่งตีพิมพ์เผยแพร่ในปี ค.ศ. 1851 หมายเลขแคตาล็อก S. 141</doc>
