<doc id="71341" url="https://th.wikipedia.org/wiki?curid=71341" title="โฉมฉาย อรุณฉาน">โฉมฉาย อรุณฉาน โฉมฉาย อรุณฉาน มีชื่อจริงว่า นิตยา อรุณวงศ์ เกิดเมื่อวันที่ 19 กรกฎาคม พ.ศ. 2496 ที่กรุงเทพมหานคร จบการศึกษาที่ โรงเรียนสารสาส์นพิทยา จากนั้นได้เข้าศึกษาที่ มหาวิทยาลัยราชภัฏจันทรเกษม โดยสำเร็จการศึกษาเมื่อ พ.ศ. 2542 และศึกษาต่อระดับปริญญาโทที่ มหาวิทยาลัยศรีนครินทรวิโรฒ ประสานมิตร ศิลปศาสตรมหาบัณฑิต (สาขาวิชามานุษยดุริยางค์) โดยสำเร็จการศึกษาเมื่อ พ.ศ. 2547 จบสาขา ดุริยางคศิลป์ ระดับ ปริญญาเอก (ปร.ด.) โดยสำเร็จการศึกษาเมื่อ พ.ศ. 2556 โดยมีผลงานวิจัย เรื่องการบริหารจัดการวงดนตรีกรมประชาสัมพันธ์, และศึกษาชีวประวัติและวิธีการขับร้องของ รวงทอง. ทองลั่นธม เริ่มชีวิตการเป็นนักร้องเมื่อวันที่ 15 เมษายน พ.ศ. 2512 โดย คุณคณิต ประทีปะเสน ซึ่งเป็นคุณตา เป็นผู้นำมาฝากกับครูเอื้อ สุนทรสนาน และวันที่ 20 พฤศจิกายน พ.ศ. 2512 ก็ได้รับเลือกให้แสดงเป็นนางฟ้า ในการแสดงจินตลีลาชุด "คนธรรพ์ พิณทิพย์" ที่ไทยทีวีช่อง 4 ภาคดึก เนื่องในวันฉลองครบรอบ 30 ปี ของ วงดนตรีสุนทราภรณ์ ปัจจุบันโฉมฉาย อรุณฉาน เป็นข้าราชการกรมประชาสัมพันธ์ ตำแหน่ง เจ้าหน้าที่บริหารงานศิลปิน 8 ผู้อำนวยการส่วนบริหารการดนตรี กรมประชาสัมพันธ์ ภายใต้การควบคุมของสถานีวิทยุกระจายเสียงแห่งประเทศไทย นอกจากนั้นยังเป็นอาจารย์พิเศษ ในหลักสูตรศิลปกรรมศาสตรบัณฑิต สาขาวิชาดนตรีไทยสมัยนิยม คณะศิลปกรรมศาสตร์ มหาวิทยาลัยรามคำแหง และยังเป็นวิทยากรบรรยายให้ความรู้ในหน่วยงานต่าง ๆ ส่วนงานทางด้านบันเทิงนั้น เป็นผู้ดำเนินรายการหลัก ในรายการเสียงสวรรค์เมื่อวันวาน ทางสถานีวิทยุโทรทัศน์แห่งประเทศไทย และรายการวันอาทิตย์คิดถึงกัน ทางสถานีวิทยุกระจายเสียงแห่งประเทศไทย อีกด้วยผลงานเพลงผลงานเพลง. - สมมุติว่าเขารัก - ถ้าเธอจะรักฉันก็จะรอ - คอยหามาหาย - คอยรักคืนรัง - รอคนรัก - วิมานบ้านนา - หนาวนี้เมื่อปีก่อน - งามลำปางเขลางค์นคร - ล่องเจ้าพระยา (คู่กับ นพดฬ ชาวไร่เงิน) - หัวใจเอ๋ย - ภวังค์รัก - ถ้าเธอยังรอฉันก็ยังรัก - พนัสนิคม - วาสิฏฐี - สาวจี๋ - ฝันรัญจวน - นางนอน - อินทนนท์ - อินทนนท์รำพึง - คอยรวีวันใหม่ - ทะเลมาลี - น้อยใจ - คลื่นโลมทราย - สุโขทัย (นำหมู่) และบทเพลงในแนวลูกกรุงอีกมากมาย- อัลบั้มรวมเพลง - เพลงไทยยอดนิยม เพ้อ - ลุ่มเจ้าพระยา</doc>
