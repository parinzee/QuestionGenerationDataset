<doc id="144557" url="https://th.wikipedia.org/wiki?curid=144557" title="ด้วยรักและผูกพัน">ด้วยรักและผูกพัน ด้วยรักและผูกพัน เป็นภาพยนตร์ไทยที่ออกฉายในปี พ.ศ. 2529 กำกับโดยหม่อมเจ้าทิพยฉัตร ฉัตรชัย นำแสดงโดยธงไชย แมคอินไตย์ คู่กับกาญจนา จินดาวัฒน์ แรงบันดาลที่ท่านทิพย์หยิบเราหนังเรื่องนี้มาทำ เพราะทรงประทับใจกับหนังฝรั่งเรื่องหนึ่งที่ชื่อ Over the Brooklyn Bridge ซึ่งฉายไปแล้วเมื่อ ปี ค.ศ. 1984 ก่อนหนังเรื่องนี้จะออกฉายสองปีบทบาทบทบาท. - ธงไชย แมคอินไตย์ รับบทเป็น นฤนาท - กาญจนา จินดาวัฒน์ รับบทเป็น พัชรี - กำธร สุวรรณปิยะศิริ รับบทเป็น ลุงพฤกษ์ - จารุวรรณ ปัญโญภาส รับบทเป็น แม่นฤนาท - ชนาภา นุตาคม รับบทเป็น จิตราภาสถานที่ถ่ายทำ สถานที่ถ่ายทำ. ภาพยนตร์ถ่ายทำที่เมืองเจนีวาและโลซาน ประเทศสวิตเซอร์แลนด์ โดยฉากเปิดเรื่องถ่ายทำที่ริมทะเลสาบเลม็องและที่มหาวิทยาลัยโลซาน ซึ่งระบุในภาพยนตร์ว่าเป็นสถานศึกษาที่พระบาทสมเด็จพระเจ้าอยู่หัวทรงศึกษาเมื่อทรงพระเยาว์บทเพลงในภาพยนตร์ บทเพลงในภาพยนตร์. ดนตรีประกอบภาพยนตร์ ใช้เพลงจากอัลบั้ม "หาดทราย สายลม สองเรา" ของธงไชย แมคอินไตย์ ที่เป็นวางจำหน่ายเมื่อ พ.ศ. 2529 ซึ่งเป็นเพลงฮิตในขณะนั้น คือเพลง "ด้วยรักและผูกพัน" และ "บันทึกหน้าสุดท้าย"เรื่องย่อ เรื่องย่อ. ด้วยรักและผูกพัน เปิดขึ้น ณ ประเทศสวิสเซอร์แลนด์ ในคณะของนักท่องเที่ยว โดยมี นฤนาทช่างภาพสมัครเล่น อยู่ในกลุ่มทัวร์นี้ด้วย และ มี ดาราละครีทีวี เป็น ไกด์นำทัวร์ ที่ชื่อ พัชรีด้วยสถานที่อันแสนสวยของประเทศสวิสเซอร์แลนด์ ด้วยบรรยากาศรอบด้านที่โรแมนติก ทำให้ นฤนาท ตื่นเต้นไปกับทุกสถานที่ ที่ถูกพาไป ชัดเตอร์จากกล้องของเขา ถูกกดอย่างไม่หยุดยั้ง โดยไม่คำนึงว่าจะเสียดายฟิล์มเลยแม้แต่น้อย และ ด้วย ภวังค์ที่กำลังตกอยู่กับภาพที่สวยงามและโรแมนติกนี่เอง ทำให้ นฤนาท เผลอไปถ่ายภาพของ พัชรี เข้าโดยไม่ตั้งใจ เพราะมองเห็น ความสวยที่ควบคู่กลมกลืนไปกับธรรมชาติ แต่ พัชรี ไม่พอใจเพราะถือตัว ตัวเองเป็นดารา และมีความขัดใจกันเกิดขึ้น แต่ นฤนาทพยายามตื้อพัชรีแทบทุกวัน จนทั้งสองมีความรักต่อกัน เมื่อ รักเข้าใจในรัก นฤนาท จึงชวนพัชรีกลับเมืองไทยด้วยกันและอยู่ด้วยกันฉันสามีภรรยา โดย นฤนาทใฝ่ฝันที่จะทำหนังสือสารคดีการท่องเที่ยวเป็นของตัวเองสักเล่ม แต่ต้องใช้เงินทุน มาก เขา จึงไปขอปรึกษากับลุงเพื่อขอยืมเงินมาลงทุน แต่ลุงปฏิเสธ เพราะเห็นว่า นฤนาท ทำไปเพื่อ ต้องการสร้างอนาคตกับ พัชรีคนรัก ซึ่ง ลุงของเขา ไม่ต้องการให้เป็นเช่นนั้น เพราะ ลุงมีเป้าหมายที่จะให้ นฤนาท แต่งกับ คนที่ลุงเลือกเอาไว้แล้ว แต่ นฤนาทไม่ยอม ลุงจึงปฏิเสธที่จะให้เงินยืมมาลงทุน เป็นผลให้ความฝันของนฤนาทต้องล้มลงทั้งยืน พัชรี สงสาร นฤนาท มากที่เขาผิดหวัง จึง ขอแยกทางกับ นฤนาท แล้วหนีกลับสวิส เพื่อจะให้ นฤนาท ยอมแต่งงานกับคนที่ลุงอยากให้แต่ง และ ลุงจะได้ ยอมให้เงินนฤนาทมาลงทุน แม้ พัชรี จะเลิกลาไปแล้ว แต่ นฤนาท ก็ยังไม่ยอมที่จะแต่งงานกับคนที่ลุงหาให้ จนกระทั่ง เมื่อวันหมั้นมาถึง นฤนาท ยังคงปฏิเสธเสียงแข็ง อย่างไรก็ไม่ยอม จนเกิดเหตุทะเลาะกันอย่างรุนแรง สุดท้าย ลุง เป็นฝ่ายใจอ่อน ยอมให้กับนฤนาท และ ยอมรับ พัชรี เป็นหลานสะใภ้ นฤนาท จึงรีบบินไป นำตัวของพัชรีกลับมาอยู่เมืองไทยอย่างมีความสุข</doc>
