<doc id="158849" url="https://th.wikipedia.org/wiki?curid=158849" title="คราเคน ไอแซ็ค">คราเคน ไอแซ็ค คราเคน ไอแซ็ค ตัวละครในเซนต์เซย่าภาคเจ้าสมุทรโปเซดอน เป็น 1 ใน 7 ขุนพลมารีนเนอร์ผู้พิทักษ์เสาค้ำมหาสมุทรอาร์กติกบทบาท บทบาท. เมื่อซิกนัส เฮียวกะ ฟื้นขึ้นมาจากการถูกลิมนาเดส คาสะ โจมตีใส่แล้ว เฮียวกะได้ฉีกผ้าที่กางเกงออกมาพันคอตัวเองที่ถูกคาสะโจมตีใส่จนเกิดเป็นแผลใหญ่ที่ต้นคอด้านหลัง เฮียวกะปฏิญาณตนว่าจะเข้มแข็งให้มากกว่านี้ ขณะที่วิ่งเข้าสู่เสาค้ำมหาสมุทรอาร์กติก ก็รู้สึกถึงพลังเย็นที่คุ้นเคย เมื่อขุนพลมารีนเนอร์ผู้พิทักษ์เสาปรากฏตัวขึ้น ปรากฏว่ามารีนเนอร์ผู้นั้นคือ ไอแซ็ค เพื่อนเก่าของเฮียวกะที่เคยฝึกวิชาด้วยกันมาก่อนที่ไซบีเรียตะวันออกกับอาจารย์คามิวนั่นเอง ไอแซ็ค มีบาดแผลใหญ่บนใบหน้าที่เกิดจากการลงไปช่วยเฮียวกะในกระแสน้ำแข็งที่ไหลเชี่ยว เฮียวกะสำนึกผิดและขอให้ไอแซ็คทำใบหน้าตนให้มีแผลเช่นเดียวกัน แม้เฮียวกะจะมีแผลแบบเดียวกันแล้วแต่ก็ไม่อาจลบแค้นในอดีตที่มีต่อกันได้ ซึ่งเมื่อทั้งคู่ยังฝึกวิชาอยู่ด้วยกันนั้น ไอแซ็คเข้มแข็งและเก่งกว่าเฮียวกะมาก ไอแซ็คโกรธเฮียวกะเมื่อรู้ว่า เฮียวกะต้องการเป็นเซนต์ไปเพียงจะกู้ซากเรือของแม่ตนที่จมลงไปในทะเลน้ำแข็งเท่านั้น เพราะไอแซ็คต้องการเป็นเซนต์เพื่อผดุงคุณธรรม เมื่อเฮียวกะลงไปหาแม่ที่ใต้ทะเล จู่ ๆ ก็เกิดกระแสน้ำวนขึ้น ไอแซ็คกระโดดลงไปช่วยและสามารถช่วยเฮียวกะขึ้นมาได้ แต่ตัวเองกลับถูกหินแหลมกระแทกได้รับบาดเจ็บตาบอดและล่องลอยไปตามน้ำ และได้คราเคนมาช่วยไว้ จากนั้นไอแซ็คจึงกลายเป็นขุนพลมารีนเนอร์ของโปเซดอน และทำทุกอย่างเพื่อโปเซดอน ทั้งคู่จึงต่อสู้กัน ไอแซ็คใช้ท่าไม้ตาย ออโรร่า บอเรียริส ซึ่งเป็นพลังเย็นที่ชั่วร้าย เฮียวกะเสียท่าและล้มลง กิกินำชุดไลบร้าคล็อธมาถึงพอดี ไอแซ็คทำร้ายกิกิเพื่อชิงไลบร้าคล็อธมาทำลาย เมื่อเฮียวกะฟื้นขึ้นและรวบรวมพลังคอสโม่ทั้งหมดจนชุดคล็อธกลายเป็นสีทอง จนล้มไอแซ็คได้ในที่สุด ก่อนไอแซ็คจะกระอักเลือดตายได้บอกเฮียวกะถึงบุคคลที่อยู่เบื้องหลังการต่อสู้ทั้งหมดนี้ นั่นก็คือ ซีดราก้อน คาน่อน นั่นเองสเกล สเกล. ไอแซ็คสวมชุดสเกลรูปคราเคน ซึ่งเป็นสัตว์ประหลาดทะเลในยุคกลาง ที่เชื่อว่ามักโจมตีใส่เรือขนาดใหญ่ มีรูปร่างคล้ายหมึกยักษ์ขนาดใหญ่ แต่รูปร่างของคราเคนในเรื่องมีลักษณะคล้ายปลากระเบนหรือแมงดาทะเล</doc>
