<doc id="580662" url="https://th.wikipedia.org/wiki?curid=580662" title="เมอร์เซเดส-เบนซ์ เอสแอลเอส เอเอ็มจี">เมอร์เซเดส-เบนซ์ เอสแอลเอส เอเอ็มจี เมอร์เซเดส-เบนซ์ เอสแอลเอส เอเอ็มจี () เป็นรถยนต์นั่งประเภทหรูหราสมรรถนะสูง เครื่องยนตร์หน้าลำ ขับเคลื่อนสองล้อท้าย (FMR)/ขับเคลื่อนทุกล้อ (FM4) 2 ประตู 2 ที่นั่ง พัฒนาโดย เมอร์เซเดส-เอเอ็มจี บริษัททำเครื่องยนต์พิเศษของ เมอร์เซเดส-เบนซ์ ทำให้เอสแอลเอส-เอเอ็มจี กลายเป็นรถคันแรกที่ออกแบบและสร้างทั้งหมดโดยค่ายเมอร์เซเดส-เอเอ็มจี จึงทำให้ใช้ชื่ออย่างเป็นทางการว่า "Mercedes-Benz SLS AMG" แทนการใช้คำว่า Class ที่ใช้กับทุกๆ รุ่น ของเมอร์เซเดส-เบนซ์ รถได้รับการออกแบบไว้เมื่อปี ค.ศ. 2007 โดย มาร์ก เฟเธอร์สตัน ( Mark Fetherston ) ด้วยลักษณะประตูพิเศษที่เรียกว่า "ประตูปีกนกนางนวล" (Gull-wing doors) ซึ่งเคยมีการผลิตมาใช้กับ เมอร์เซเดส-เบนซ์ 300เอสแอล (Mercedes-Benz 300SL). มาก่อนหน้านี้ ระหว่างปี ค.ศ. 1954 - 1957 แล้วก็ได้ยกเลิกไปตลอด คำว่า "เอสแอลเอส" ย่อมาจาก "Sport Leicht Super" ซึ่งแปลว่า "สปอร์ต เบา ซูเปอร์" รถเอสเแอลเอสทุกคัน ประกอบขึ้นที่เมืองซินเดลฟิงเงน (Sindelfingen) ประเทศเยอรมนี เอสเแอลเอส ได้เผยแพร่ครั้งแรก ในปี ค.ศ. 2009 ที่งานแฟรงค์เฟิร์ตมอเตอร์โชว์ และเริ่มจำหน่าย ในช่วงกลางปี ค.ศ. 2010 ที่ยุโรปเป็นที่แรก และจำหน่ายในสหรัฐ ในช่วงกลางปี ค.ศ. 2011 ในปี ค.ศ. 2012 ที่งานปารีสมอเตอร์โชว์ เมอร์เซเดส เอเอ็มจี ก็ได้นำเสนอ เวอร์ชันไฟฟ้า ซึ่งใช้พลังงานไฟฟ้าแทนน้ำมันทั้งหมด ใช้ชื่อว่า "Mercedes-Benz SLS AMG Electric Drive" ปัจจุบันเมอร์เซเดส-เบนซ์ เอสแอลเอส-คลาสได้ยุติสายการผลิตลงและแทนที่ด้วย เมอร์เซเดส-เอเอ็มจี จีที (Mercedes-AMG GT) ในปี ค.ศ. 2014 ซึ่งมีกำลังและราคาที่ลดลงกว่า เพื่อเทียบรุ่นกับปอร์เช่ 911 เอสแอลเอส ได้กลายเป็นรถยอดนิยมของเหล่าเซเลบมากมาย ทั้ง เอ็ดดี้ เมอร์ฟี, อาร์โนลด์ ชวาร์เซเน็กเกอร์, อัล ปาชิโน, ฟลอยด์ เมย์เวทเธอร์ จูเนียร์, บอริส เบกเคอร์, มาร์ก วาห์ลเบิร์ก, โรเจอร์ เฟเดอเรอร์, ซิลเวสเตอร์ สตอลโลน, ทอม แฮงส์ และคริสเตียโน โรนัลโด และรวมไปถึงเหล่าเซเลบในวงการรถยนต์ทั้ง เจย์ เลโน และเจเรมี คลาร์กสัน ในบทสัมภาษณ์ของคลาร์กสันจากรายการ "ท็อปเกียร์" เขาได้กล่าวถึงเอสแอลเอส เอเอ็มจี ว่า "เป็นรถที่ยิ่งใหญ่ที่สุดในโลก" ไม่มีสิ่งใดที่จะ "มีกำลังมากกว่าเฟอร์รารี่ 458 อิตาเลีย มีเสียงที่ดังกว่าลัมโบร์กีนี นิดนึง และมันขับได้สนุกกว่า 911อาร์เอส จีที เทอร์โบ 3เอส...นี่น่าจะเรียกว่า ซูเปอร์คาร์ของเหล่าบุรุษ"รุ่นทั้งหมดของเอสแอลเอสรุ่นทั้งหมดของเอสแอลเอส. - SLS AMG "AMG Desert Gold" - ปี ค.ศ. 2009 : เผยแพร่ครั้งแรกที่งาน ดูไบ อินเตอร์เนชั่นแนล มอเตอร์ โชว์ ปี ค.ศ. 2010 ในรูปแบบสีทองทั้งคัน - SLS AMG Coupé - ปี ค.ศ. 2010 : เผยแพร่ครั้งแรกที่งาน แฟรงค์เฟิร์ต มอเตอร์ โชว์ ปี ค.ศ. 2009 โฉมแรกและรุ่นแรก ของเอสแอลเอส - SLS AMG "Blackbird" - ปี ค.ศ. 2010 : เผยแพร่ครั้งแรกที่งาน ออสเตรเลียน อินเตอร์เนชั่นแนล มอเตอร์ โชว์ ปี 2010 ในรูปแบบสีดำทึบทั้งคัน แต่งด้วยขอบลายสีแดง - SLS AMG E-CELL prototype - ปี ค.ศ. 2011 : เผยแพร่ครั้งแรกที่งาน อเมริกาเหนือ ออโต้ โชว์ ปี ค.ศ. 2011 ภายนอกไม่ต่างกับ เอสแอลเอส เอเอ็มจี คูเป้ แต่ต่างกันที่ใช้พลังงานไฟฟ้าในการขับเคลื่อน มีมอเตอร์ไฟฟ้า 4 เครื่อง บรรจุในแบตเตอรี่ชนิดลิเทียม ขนาด 400V โดยแบตเตอรี่นำมาจากบริษัท Deutsche Accumotive GmbH & Co. KG - SLS AMG GT3 - ปี ค.ศ. 2011 : เผยแพร่ครั้งแรกที่งาน นิวยอร์ก อินเตอร์เนชั่นแนล ออโต้ โชว์ ปี ค.ศ. 2010 ในเวอร์ชันสไตล์รถแข่ง - SLS AMG Roadster - ปี ค.ศ. 2011 : เผยแพร่ครั้งแรกที่งาน แฟรงค์เฟิร์ต อินเตอร์เนชั่นแนล มอเตอร์ โชว์ ปี ค.ศ. 2011 โฉมเปิดประทุน โดยเป็นหลังคาผ้าใบ (มีแม็กนีเซียม/เหล็กกล้า/อะลูมิเนียม เป็นส่วนผสมภายในหลังคา ) สามารถพับเก็บได้ โดยใช้เวลาพับเปิด-ปิด เพียง 7 วินาที ส่วนประตูได้เปลี่ยนเป็นแบบธรรมดา- SLS AMG Ambulance - ปี ค.ศ. 2011 : เผยแพร่ครั้งแรกที่งาน อาร์อีทีทีโมบิลล์ อีเมอร์เจนซี่ เวฮิเคิล เอ็กซ์โป ในปี ค.ศ. 2011 ในเวอร์ชันของรถฉุกเฉิน - SLS AMG Matte Black Edition - ปี ค.ศ. 2012 : จำหน่ายในวันที่ 9 กันยายน ค.ศ. 2011 เป็นโฉมจำกัดจำนวน และจำหน่ายที่ญี่ปุ่น เท่านั้น ในรูปแบบสีดำทั้งคัน ( Night Black ) - SLS AMG Matte Edition - ปี ค.ศ. 2012 : จำหน่ายครั้งแรกในวันที่ 29 พฤษภาคม ค.ศ. 2011 เป็นโฉมจำกัดจำนวน โดย Coupé จำหน่ายเพียง 10 คัน และ Roadster จำหน่ายเพียง 5 คันเท่านั้น จุดเด่นของโฉมนี้คือ ฝั่งด้านคนขับอยู่ทางซ้ายเพื่อจำหน่ายในประเทศญี่ปุ่น - SLS AMG GT - ปี ค.ศ. 2012 : จำหน่ายในช่วงเดือนตุลาคมปี ค.ศ. 2012 มีทั้งแบบคูเป้ และแบบโรสเตอร์ โฉมนี้ ด้วยเครื่องยนต์ที่มีกำลังมากขึ้นกว่าปกติ - SLS AMG GT3 "45th ANNIVERSARY" - ปี ค.ศ. 2012 : เผยแพร่ครั้งแรกที่งานเซาเปาลู อินเตอร์เนชั่นแนล มอเตอร์ โชว์ ปี ค.ศ. 2012 เป็นโฉมจำกัดจำนวนจำหน่ายเพียง 5 คันเท่านั้น - SLS AMG Coupé Black Series - ปี ค.ศ. 2012 : เผยแพร่ครั้งแรกที่งาน แอลเอ ออโต้ โชว์ ในปี ค.ศ. 2012 โดยนำไอเดียมาจาก SLS AMG GT3 มาปรับแต่งใหม่ในสไตล์รถแข่งมากยิ่งขึ้น - SLS AMG Electric Drive - ปี ค.ศ. 2013 : เผยแพร่ครั้งแรกที่งาน ปารีส มอเตอร์ โชว์ ในปี ค.ศ. 2012 ในเวอร์ชันไฟฟ้าสำหรับการขับเคลื่อน โดยตั้งราคาจำหน่ายไว้ที่ €416,500 ( หรือประมาณ US$544,236) และจะทำให้รถรุ่นนี้ขึ้นบัลลังค์เป็นรถที่พลังงานไฟฟ้าที่วิ่งเร็วที่สุดในโลกสไตล์บอดี้เครื่องยนต์ระบบเกียร์</doc>
