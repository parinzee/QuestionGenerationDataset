<doc id="900630" url="https://th.wikipedia.org/wiki?curid=900630" title="เทศบาลตำบลโคกสำราญ">เทศบาลตำบลโคกสำราญ เทศบาลตำบลโคกสำราญ ตั้งอยู่ที่ อำเภอบ้านแฮด จังหวัดขอนแก่น ครอบคลุมพื้นที่ตำบลโคกสำราญทั้งตำบล อยู่ห่างจากอำเภอบ้านแฮด   10 กิโลเมตร ยาวตามแนวถนนมิตรภาพ ( ทางหลวงแผ่นดินหมายเลข 2) สายสระบุรี – หนองคาย มีสภาพทางกายภาพเป็นพื้นที่ลุ่มๆ ดอนๆ ไม่มีภูเขา ไม่มีป่าไม้เหมาะกับการเพาะปลูกเป็นบางส่วน มีลำห้วย หนอง คลอง บึง เป็นจำนวนมาก มีบึงแก่งละว้าขนาด 13,032 ไร่ มีลำน้ำชีไหลผ่านทั้งหมด 4 หมู่บ้านประวัติ ประวัติ. เทศบาลตำบลโคกสำราญ แต่เดิมเป็นหมู่บ้านเล็กๆ ในเขตท้องที่ตำบลบ้านเป้า อำเภอชนบท และต่อมาอำเภอชนบทถูกยุบขึ้นตรงต่อการปกครองของอำเภอบ้านไผ่ ต่อมาได้มีประกาศจัดตั้งตำบลโคกสำราญ อำเภอบ้านไผ่ โดยแบ่งท้องที่ออกมาจากตำบลบ้านเป้า (ตำบลบ้านแฮด ปัจจุบัน) เมื่อวันที่ 31 พฤษภาคม พ.ศ. 2508 และเมื่อวันที่ 5 กรกฎาคม พ.ศ. 2516 มีประกาศให้จัดตั้งเป็น สภาตำบลโคกสำราญ อำเภอบ้านไผ่ จนกระทั่งเมื่อวันที่ 19 มการาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะ สภาตำบลโคกสำราญ เป็น องค์การบริหารส่วนตำบลโคกสำราญ เมื่อวันที่ 19 กรกฎาคม  พ.ศ. 2551 กระทรวงมหาดไทยได้ประกาศเปลี่ยนแปลงฐานะ องค์การบริหารส่วนตำบลโคกสำราญ เป็น เทศบาลตำบลขนาดเล็ก และเมื่อวันที่ 28 มีนาคม พ.ศ. 2554 เปลี่ยนฐานะเป็นเทศบาลขนาดกลาง มาจนปัจจุบันการปกครอง การปกครอง. เทศบาลตำบลโคกสำราญ ครอบคลุมพื้นที่ตำบลโคกสำราญทั้งตำบล แบ่งออกเป็นจำนวน 16 หมู่บ้าน ได้แก่- หมู่ 1 บ้านโคกสำราญ - หมู่ 2 บ้านหนองมะเขือ - หมู่ 3 บ้านหนองเกี่ยว - หมู่ 4 บ้านเล็บเงือก - หมู่ 5 บ้านดอนปอแดง - หมู่ 6 บ้านดง - หมู่ 7 บ้านป่าแดง - หมู่ 8 บ้านหนองหัวช้าง - หมู่ 9 บ้านป่าม่วง - หมู่ 10 บ้านโนนพันชาติ - หมู่ 11 บ้านโคกสำราญ - หมู่ 12 บ้านทางพาดปอแดง - หมู่ 13 บ้านแจ้งกระหนวน - หมู่ 14 บ้านโคกสำราญ - หมู่ 15 บ้านดง - หมู่ 16 บ้านดอนปอแดงข้อมูลทั่วไป ข้อมูลทั่วไป. อาณาเขต- ทิศเหนือ ติดกับ เทศบาลตำบลวังสวรรค์ - ทิศใต้ ติดกับ องค์การบริหารส่วนตำบลบ้านไผ่ (อำเภอบ้านไผ่) - ทิศตะวันออก ติดกับ องค์การบริหารส่วนตำบลหนองแซง - ทิศตะวันตก ติดกับ องค์การบริหารส่วนตำบลหนองแปน (อำเภอมัญจาคีรี)</doc>
