<doc id="641989" url="https://th.wikipedia.org/wiki?curid=641989" title="มาสเตอส์ทัวร์นาเมนต์">มาสเตอส์ทัวร์นาเมนต์ มาสเตอร์สทัวร์นาเมนต์ (; มาสเตอร์ส (Masters) หรือ ยูเอสมาสเตอร์ส (US Masters) ก็เรียก) เป็นหนึ่งในสี่การแข่งขันชิงแชมป์กอล์ฟอาชีพรายการหลัก รายการนี้จัดตารางการแข่งขันเต็มสัปดาห์แรกของเดือนเมษายน และเป็นรายการแข่งขันกอล์ฟอาชีพรายการแรกในแต่ละปี มาสเตอร์สจะแตกต่างจากการแข่งขันชิงแชมป์ที่สำคัญอื่น ๆ เนื่องจากจัดขึ้นในสถานที่เดียวกันทุกปี คือที่ออกัสตาเนชันแนลกอล์ฟคลับ สนามกอล์ฟส่วนบุคคลในกรุงออกัสตา รัฐจอร์เจีย ประเทศสหรัฐอเมริกา การแข่งขันมาสเตอร์ริเริ่มโดยคลิปฟอร์ด โรเบิร์ต และบ๊อบบี้ โจนส์ โดยโจนส์เป็นผู้ออกแบบสนามร่วมกับสถาปนิกชื่ออลิสเตอร์ แม็กเคนซี การแข่งขันนี้เป็นการแข่งขันที่มีการจ่ายเงินรางวัลให้กับผู้ชนะอย่างเป็นทางการ เช่นเดียวกับพีจีเอทัวร์, ยูโรเปียนทัวร์ และเจแปนกอล์ฟทัวร์ แต่มีจำนวนผู้เข้าแข่งขันน้อยกว่ารายการชิงแชมป์ที่สำคัญอื่น ๆ เพราะเป็นการแข่งขันที่จัดขึ้นและเชิญโดยออกัสตาเนชั่นแนลกอล์ฟคลับ การแข่งขันมาสเตอร์สมีประเพณีบางประการ โดยตั้งแต่การแข่งขันประจำปี ค.ศ. 1949 ผู้ที่ได้รับรางวัลชนะเลิศจะได้ใส่เสื้อแจ็คเก็ตสีเขียว ซึ่งจะต้องนำเสื้อกลับมายังสโมสรหนึ่งปีหลังจากได้แชมป์ของปีนั้น โดยส่วนมากแล้วผู้สวมใส่เสื้อแจ็คเก็ตสีเขียวนี่ออกจากสนามจะเป็นผู้ชนะ ครั้งแรง โดยนักกอล์ฟที่ชนะการแข่งขันหลายครั้งจะใช้แจ็คเก็ตสีเขียวตัวเดียวกับที่ ตัวที่ได้รับเมื่อชนะครั้งแรก เว้นเสียแต่ต้องการที่จะตัดแจ็คเก็ตสีเขียวใหม่ ดินเนอร์ผู้ชนะ (Champions Dinner) ซึ่งริเริ่มโดยเบน โฮแกนในการแข่งขันประจำปี ค.ศ. 1952 จะจัดขึ้นในวันอังคารก่อนการแข่งขัน เฉพาะอดีตแชมป์และสมาชิกในคณะกรรมการของออกัสตาเนชั่นแนลกอล์ฟคลับเท่านั้น ที่จะมีสิทธิเข้าร่วมงานนี้ ตั้งแต่การแข่งขันประจำปี ค.ศ. 1963 เป็นต้นไป นักกอล์ฟกิตติมศักดิ์ในตำนานที่เป็นแชมป์ในอดีตจะมาตีเปิดสนามในตอนเช้าของรอบแรกที่จะเริ่มการแข่งขัน เป็นต้นว่า เฟร็ด แม็คลอยด์, จอค ฮัทชินสัน, ยีน ซาราเซน, แซม สนีด, ไบรอน เนลสัน, อาร์โนลด์ พาล์มเมอร์, แจ็ค นิคลอส และแกรี เพลเยอร์ และตั้งแต่ปี ค.ศ. 1960 จะมีการแข่งขันออกรอบเชิงสังคมที่หลุมพาร์ 3 ในวันพุธก่อนการแข่งขันรอบแรก แจ็ค นิคลอสเป็นแชมป์มากที่สุด 6 สมัยระหว่างปี ค.ศ. 1963 ถึงปี ค.ศ. 1986 อาโนล์ด พาล์มเมอร์และไทเกอร์ วูดส์เป็นแชมป์คนละ 4 สมัย นอกจากนี้ยังมีนักกอล์ฟอีก 5 คนที่ชนะการแข่งขันจำนวนสามครั้ง คือ จิมมี่ เดอมาเร็ต, สนีด เพย์เยอร์, นิค ฟัลโดและฟิล มิเคลสัน ในจำนวนนี้แกรี เพลเยอร์จากแอฟริกาใต้ เป็นนักกอล์ฟที่ไม่ใช่ชาวอเมริกันคนแรกที่ชนะการแข่งขันในปี ค.ศ. 1961 โดยคนที่สองคือ สตีฟ บาเรนทรอส ของสเปน เป็นแชมป์ในปี ค.ศ. 1980 และ ค.ศ. 1983 สนามออกัสตาเนชั่นแนลกอล์ฟเปิดขึ้นครั้งแรกเมื่อ ในปี ค.ศ. 1933 และได้รับการดัดแปลงหลายครั้งโดยสถาปนิกหลายคน เป็นต้นว่าพื้นสนามกอล์ฟได้รับการปรับเปลี่ยนพื้นสนามหรือในบางกรณีคือ ออกแบบใหม่ การเพิ่มอุปสรรคหลุมทรายและบ่อน้ำ มีการเพิ่มพื้นที่เริ่มตี (tee box) ปลูกต้นไม้และเพิ่มเนินดิน</doc>
