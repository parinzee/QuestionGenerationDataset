<doc id="317635" url="https://th.wikipedia.org/wiki?curid=317635" title="ปกรณ์ ฉัตรบริรักษ์">ปกรณ์ ฉัตรบริรักษ์ เภสัชกร ปกรณ์ ฉัตรบริรักษ์ เกิดเมื่อวันที่ 20 สิงหาคม พ.ศ. 2527 เป็นนักแสดงและนายแบบชาวไทยเชื้อสายจีน สังกัดสถานีวิทยุโทรทัศน์ไทยทีวีสีช่อง 3ประวัติ ประวัติ. ปกรณ์ ฉัตรบริรักษ์ ( บอย ) เป็นบุตรของเลอพงศ์ มหมณีขจร กับงามทิพย์ ฉัตรบริรักษ์ มารดาเป็นชาวจังหวัดอ่างทอง ส่วนบิดาเสียชีวิตแล้ว ปกรณ์เป็นบุตรคนโต มีน้องชาย 2 คน ชื่อ ธนา ฉัตรบริรักษ์ (หน่อง) และภัทร ฉัตรบริรักษ์ นอกจากนี้เขายังมีน้องสาวบุญธรรมซึ่งครอบครัวของเขารับอุปการะจากสถานสงเคราะห์ โดยตั้งชื่อให้ว่า วันใหม่ ฉัตรบริรักษ์การศึกษา การศึกษา. ปกรณ์เข้าเรียนชั้นอนุบาล ที่โรงเรียนอนุบาลพงษ์ภูวดล, ประถมศึกษาถึงมัธยมศึกษาตอนต้น (ป. 1-ม. 3) ที่โรงเรียนอัสสัมชัญ, มัธยมศึกษาตอนปลาย (ม. 4-ม. 6) ที่โรงเรียนเตรียมอุดมศึกษา รุ่นที่ 62 และจบปริญญาตรี จากคณะเภสัชศาสตร์ จุฬาลงกรณ์มหาวิทยาลัยการเข้าสู่วงการบันเทิง การเข้าสู่วงการบันเทิง. ปกรณ์มีผลงานชิ้นแรก คือ การถ่ายโฆษณา รายการส่งเสริมการขายสินค้าเป็นหนังสือของห้างสรรพสินค้าเซ็นทรัลพลาซ่า ปี พ.ศ. 2544 เมื่อเรียนอยู่ ม. 5 อายุประมาณ 17 ปี หลังจากนั้นพอเข้าเรียนมหาวิทยาลัย ปี 1-2 ก็เริ่มมีงานถ่ายแบบ ถ่ายโฆษณา แสดงมิวสิควิดีโอ ในปี 2551 ได้ถ่ายโฆษณาบัตรเครดิต HSBC จึงทำให้เป็นที่รู้จักมากขึ้น ผลงานต่อมา บัณฑิต ทองดี ผู้กำกับภาพยนตร์เรื่อง ฝัน หวาน อาย จูบ (2008) ได้เห็นปกรณ์จากโฆษณาข้างต้น จึงเชิญมาแสดงเป็นพระเอกภาพยนตร์ ฝัน หวาน อาย จูบ นับเป็นผลงาน ภาพยนตร์ เรื่องแรกของเขา หลังจากนั้น ปกรณ์ได้รับ รางวัลหนุ่มคลีโอ ปี 2008 และได้เรียนการแสดงกับช่อง 3 พ.ศ. 2552 พิศาล อัครเศรณี จึงให้ปกรณ์รับบท "แก้ว" เป็น พระเอก คู่กับนางเอกสุนิสา เจทท์ ในละครเรื่อง "ไฟรักอสูร" ทางช่อง 3 ถือเป็นผลงาน ละคร เรื่องแรกของ ปกรณ์ ฉัตรบริรักษ์ ต่อมาก็มีละครเรื่อง หัวใจสองภาค ปกรณ์มีผลงานละครเรื่อง สามหัวใจ ละครเรื่องต่อมาที่ทำให้เขามีชื่อเสียงมาก คือ วายุภัคมนตรา และ รอยมาร ซึ่งแสดงคู่กับ ราศรี บาเล็นซิเอก้า หลังจากนั้นก็มีละครเรื่อง สามหนุ่มเนื้อทอง ต่อมาปี 2555 มีละครเรื่อง แววมยุรา และ ปี 2556 มีละครเรื่อง ตะวันฉายในม่านเมฆ, พรพรหมอลเวง, ฟ้ากระจ่างดาว ตามลำดับ นอกจากละครทางช่อง 3 แล้ว ปกรณ์ยังแสดงภาพยนตร์ เดินแบบ ถ่ายแบบนิตยสาร ถ่ายโฆษณา แสดงมิวสิควิดีโอ แสดงละครเวที และพากย์เสียงการ์ตูนแอนนิเมชั่นการกุศลและกิจกรรมช่วยเหลือสังคม การกุศลและกิจกรรมช่วยเหลือสังคม. ปกรณ์ได้ร่วมกิจกรรมการกุศลอย่างต่อเนื่อง ในปี 2554 ปกรณ์เป็นตัวแทนศิลปินเข้าร่วมโครงการ "จีเอสเค ธนาคารยาเพื่อประชาชน" ตามนโยบาย "ยาดีเข้าถึงได้" และกิจกรรม "คนหล่อขอทำดี ปี 4" ของนิตยสารสุดสัปดาห์ โดยเยือนโรงเรียนตำรวจตระเวนชายแดน อำเภอไทรโยค จังหวัดกาญจนบุรี เพราะได้แรงบันดาลใจจากสมเพียร เอกสมญา ปี 2555 ปกรณ์ได้ร่วมโครงการของบริษัทซิกน่า ประกันภัย จำกัด (มหาชน) ออกแบบและจำหน่ายเสื้อยืดการกุศลในงาน "Cigna CSR T – Shirt Selling" เพื่อนำรายได้ทั้งหมดโดยไม่หักค่าใช้จ่ายไปสร้างบ้านให้แก่ผู้ยากไร้ที่อำเภอบ้านฉาง จังหวัดระยอง และเป็นอาสาสมัครร่วมสร้างบ้านนี้เมื่อวันที่ 22 กรกฎาคม 2555 ด้วย ปกรณ์ยังเข้าร่วมกิจกรรม "คนหล่อขอทำดี ปี 5 ขอบุกป่าบอกรักษ์ช้างป่า" ของนิตยสารสุดสัปดาห์ จัดที่อุทยานแห่งชาติกุยบุรี, เมื่อวันที่ 28 กันยายน 2555 ปกรณ์ได้เป็นตัวแทนเข้าร่วมโครงการ “รัก(ษ์) สนุก ปลูกสีเขียว Green Teens Concert” ของการท่องเที่ยวแห่งประเทศไทย (ททท.) จัดขึ้นเพื่อปลูกจิตสำนึกให้เยาวชนในท้องถิ่นรู้จักรักษาสิ่งแวดล้อม เพื่อลดและชะลอภาวะโลกร้อน โดยนำทีมปลูกป่าบริเวณรอบชายหาดหัวหิน จังหวัดประจวบคีรีขันธ์ ต่อมาเมื่อวันที่ 2 ธันวาคม 2555 ปกรณ์เป็นตัวแทนเข้าร่วมกิจกรรม "เพพเพอร์มินท์ ฟิลด์ ชวนคนไทยร่วมปั่นจักรยานเฉลิมพระเกียรติ" ภายใต้แนวคิด “ใช้ชีวิตให้ช้าลง มองโลกให้กว้างขึ้น” ณ ลานคนเมือง กทม. เพื่อชมความงามของไฟที่ประดับรอบเกาะรัตนโกสินทร์ยามค่ำคืนในช่วงเทศกาลวันพ่อ พร้อมร่วมจุดเทียนชัยถวายพระพร พระบาทสมเด็จพระเจ้าอยู่หัวผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทาง สถานีวิทยุโทรทัศน์ไทยทีวีสีช่อง 3ละครสั้นละครเวทีภาพยนตร์เพลงคอนเสิร์ตพิธีกรรางวัล</doc>
