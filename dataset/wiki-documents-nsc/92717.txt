<doc id="92717" url="https://th.wikipedia.org/wiki?curid=92717" title="จังหวัดอาโอโมริ">จังหวัดอาโอโมริ จังหวัดอาโอโมริ () เป็นจังหวัดตั้งอยู่เหนือสุดของเกาะฮนชู อยู่ในภาคโทโฮกุของประเทศญี่ปุ่น เมืองเอกของจังหวัดคือนครอาโอโมริประวัติศาสตร์ก่อนสงครามโลก ประวัติศาสตร์. ก่อนสงครามโลก. ก่อนการฟื้นฟูเมจิใน ค.ศ. 1868 บริเวณในจังหวัดอาโอโมรินั้นเคยเป็นส่วนหนึ่งของแคว้นมุสึ จนกระทั่งในยุคเอะโอะ ตระกูลฮิโรซากิได้เริ่มก่อสร้างท่าเรือในบริเวณนครอาโอโมริในปัจจุบัน เนื่องจากบริเวณใกล้เคียงเป็นป่าไม้ที่มีความอุดมสมบูรณ์ซึ่งทำให้เรือที่เข้ามายังท่าสามารถใช้เป็นหลักเขตได้ ป่าไม้ที่ใช้เป็นหลังเขตเหล่านี้ถูกเรียกว่า อะโอะ-โมะริ ซึ่งต่อมากลายเป็นชื่อเมือง จังหวัดอาโอโมริได้รับการจัดตั้งขึ้นในปี 1871 และตำบลอาโอโมริได้รับการจัดตั้งขึ้นในปี 1889 ต่อมามีการยกฐานะตำบลอาโอโมริขึ้นเป็นเมืองในปี 1898 ด้วยประชากรราว 28,000 คน ในเดือนพฤษภาคม 1910 เกิดไฟไหม้ครั้งใหญ่ขึ้นที่เขตยะซุกะตะ และด้วยกระแสลมที่แรงทำให้ไฟลุกลามไปอย่างรวดเร็วและทำลายเขตเมืองเกือบทั้งหมด บ้านเรือนกว่า 5,246 หลังและโกดังกว่า 157 แห่งถูกทำลาย อย่างไรก็ตาม เมืองอาโอโมริก็ได้ถูกทำลายลงอีกครั้งในช่วงสงครามโลกครั้งที่สองจากการทิ้งระเบิดเพลิงของสหรัฐอเมริกาโดยเครื่องบินบี-29 ซึ่งทำลายเขตเมืองไปกว่า 90%หลังสงครามโลก หลังสงครามโลก. หลังสงครามโลก รัฐบาลญี่ปุ่นได้มีความคิดที่จะเชื่อมเกาะฮนชูกับเกาะฮกไกโดเข้าด้วยกัน และเกิดเป็นโครงการอุโมงค์เซกังขึ้นมา โครงการนี้สร้างเสร็จในปี 1985 โดยใช้เวลาก่อสร้างกว่า 23 ปีด้วยงบประมาณ 7 แสนล้านเยนและกลายเป็นอุโมงค์ที่ยาวที่สุดในโลก สามปีภายหลังอุโมงค์ก่อสร้างเสร็จในวันที่ 3 มีนาคม 1988 ก็เริ่มมีการเดินรถไฟผ่านอุโมงค์เป็นวันแรก และเป็นวันสุดท้ายที่เรือเฟอร์รี่ข้ามฟากเซกังซึ่งให้บริการมากว่า 80 ปียุติการให้บริการภูมิศาสตร์ ภูมิศาสตร์. จังหวัดอาโอโมริถือเป็นจังหวัดที่ตั้งอยู่ทางเหนือที่สุดของเกาะฮนชู และอยู่คนละฟากกับจังหวัดฮกไกโดโดยมีช่องแคบสึงะรุคั่นไว้อยู่ ทางใต้มีเขตติดต่อกับจังหวัดอะกิตะและอิวะเตะ และทางตะวันออกเฉียงเหนือของจังหวัดมีลักษณะเหมือนรูปขวานยื่นลงไปในทะเล โดยที่บริเวณสันขวานนั้นเป็นชายฝั่งคาบสมุทรชิโมะกิตะ ทะเลสาบโทะวะดะซึ่งเป็นแอ่งภูเขาไฟรูปกระจาดบริเวณทางใต้ของจังหวัดอาโอโมรินั้นยังกินพื้นที่คาบเกี่ยวกับจังหวัดอะกิตะ โดยมีธารน้ำออกไหลเป็นแม่น้ำโอะอิระเซะซึ่งจะไหลไปออกมหาสมุทรแปซิฟิกที่นครอาโอโมริเมือง เมือง. มีเขตการปกครองระดับเมืองอยู่ 10 แห่งในจังหวัดอาโอโมริ:- อาโอโมริ (เมืองเอก) - โกโชงาวาระ - ฮาชิโนเฮะ - ฮิระกะวะ - ฮิโรซากิ- คุโระอิชิ - มิซะวะ - มุสึ - โทะวะดะ - สึงะรุคมนาคมอากาศ คมนาคม. อากาศ. มีสนามบินสองแห่งตั้งอยู่ภายในจังหวัดอาโอโมริ ทั้งสองแห่งเป็นสนามบินขนาดเล็กสำหรับเที่ยวบินในประเทศและระหว่างประเทศจากเกาหลีเท่านั้น- ท่าอากาศยานอาโอโมริ - ท่าอากาศยานมิซะวะรถไฟ รถไฟ. สายรถไฟด้านล่างนี้คือสายรถไฟของบริษัทรถไฟญี่ปุ่นตะวันออก (JR ตะวันออก) ที่ผ่านจังหวัดอาโอโมริ:- โทโฮกุชิงกันเซ็ง - สายหลักโทโฮกุ - สายหลักโออุ - สายโอมินะโตะ - สายโกะโน - สายฮาชิโนเฮะ - สายสึงะรุ</doc>
