<doc id="833160" url="https://th.wikipedia.org/wiki?curid=833160" title="เทรนต์ อเล็กซานเดอร์-อาร์โนลด์">เทรนต์ อเล็กซานเดอร์-อาร์โนลด์ เทรนต์ อเล็กซานเดอร์-อาร์โนลด์ () เป็นนักฟุตบอลอาชีพชาวอังกฤษในตำแหน่งแบ็กขวา แต่สามารถเล่นตำแหน่งปีกและกองกลางตัวกลางได้ ปัจจุบันลงเล่นให้กับสโมสรลิเวอร์พูลในพรีเมียร์ลีกของอังกฤษประวัติ ประวัติ. อาร์โนลด์เกิดเมื่อวันที่ 7 ตุลาคม ค.ศ. 1998 (พ.ศ. 2541) เป็นชาวเมืองลิเวอร์พูลโดยกำเนิด เขาเกิดในย่านเวสต์ดาร์บีซึ่งเป็นที่ตั้งของสนามเมลวุด สนามฝึกซ้อมของสโมสรลิเวอร์พูลระดับสโมสรทีมเยาวชน ระดับสโมสร. ทีมเยาวชน. อาร์โนลด์ได้เข้าร่วมศูนย์ฝึกเยาวชนของสโมสรลิเวอร์พูลเมื่อ ค.ศ. 2004 (พ.ศ. 2547) ขณะอายุ 6 ปีจนกระทั่งได้เป็นกัปตันทีมชุดอายุไม่เกิน 16 ปี และชุดอายุไม่เกิน 18 ปี ก่อนจะได้รับสัญญาการเป็นนักฟุตบอลอาชีพในเวลาต่อมา ในวันที่ 1 เมษายน ค.ศ. 2017 อาร์โนลด์ได้ถูกเปลี่ยนตัวลงมาแทน ฟีลีปี โกชิญญู ในนัดที่ ลิเวอร์พูล เปิดสนามแอนฟิลด์เอาชนะเพื่อนบ้านเอฟเวอร์ตัน 3-1 และเกือบทำประตูได้ในนาทีที่ 77 โดยเอ็มเร จัน เติมขึ้นมาทางขวาก่อนตบเข้ากลางให้ เทรนต์ อเล็กซานเดอร์-อาร์โนลด์ ได้ยิงด้วยขวา บอลพุ่งเข้ากรอบแต่ โจเอล โรเบลส ผู้รักษาประตูเอฟเวอร์ตันบินปัดเอาไว้ได้ทีมชุดใหญ่ฤดูกาล 2017-18 ทีมชุดใหญ่. ฤดูกาล 2017-18. ในวันที่ 7 กรกฎาคม ค.ศ. 2017 อาร์โนลด์ตัดสินใจต่อสัญญาระยะยาวกับสโมสรลิเวอร์พูล ต่อมา ในวันที่ 15 สิงหาคม ค.ศ. 2017 ยูฟ่าแชมเปียนส์ลีก ฤดูกาล 2017–18 รอบเพลย์ออฟ อาร์โนลด์ลงเล่นนัดแรกในบอลยุโรปและทำประตูแรกในสีเสื้อของลิเวอร์พูลด้วยลูกฟรีคิก ในนัดที่ ลิเวอร์พูล เอาชนะ ฮ็อฟเฟินไฮม์ จากเยอรมัน 2-1 ทำให้เขากลายเป็นผู้เล่นที่อายุน้อยที่สุดคนที่สามที่ทำประตูในการลงเล่นเกมส์ยุโรปนัดแรกของเขากับลิเวอร์พูล ต่อจาก ไมเคิล โอเวน และ เดวิด แฟร์ไคลฟ์ ต่อมา ในวันที่ 17 ตุลาคม ค.ศ. 2017 ยูฟ่าแชมเปียนส์ลีก ฤดูกาล 2017–18 รอบแบ่งกลุ่ม กลุ่ม E อาร์โนลด์ทำประตูที่ 2 ในยูฟ่าแชมเปียนส์ลีก ในนัดที่ ลิเวอร์พูล เอาชนะ มารีบอร์ จากสโลวีเนีย 7-0 ทำให้ ลิเวอร์พูลสร้างสถิติใหม่ด้วยการเป็นทีมจากอังกฤษที่เอาชนะนอกบ้านในเกมยุโรปด้วยสกอร์ที่มากที่สุด ต่อมา ในวันที่ 26 ธันวาคม ค.ศ. 2017 อาร์โนลด์ทำประตูแรกในพรีเมียร์ลีก ฤดูกาล 2017–18 ในนัดที่ ลิเวอร์พูล เปิดสนามแอนฟีลด์เอาชนะ สวอนซีซิตี 5-0 ต่อมา ในวันที่ 10 พฤษภาคม ค.ศ. 2018 อาร์โนลด์คว้ารางวัลดาวรุ่งยอดเยี่ยมแห่งปีเป็นปีที่ 2 ในงานประกาศรางวัล Players' Awards 2018ทีมชาติอังกฤษทีมเยาวชนทีมชุดใหญ่ ทีมชาติอังกฤษ. ทีมชุดใหญ่. ในวันที่ 7 มิถุนายน ค.ศ. 2018 อาร์โนลด์ลงเล่นให้ทีมชาติอังกฤษชุดใหญ่เป็นนัดแรก ในอุ่นเครื่องกระชับมิตร นัดที่ อังกฤษ เอาชนะ คอสตาริกา 2-0 ต่อมา ทีมชาติอังกฤษเรียกตัวอาร์โนลด์ติดรายชื่อ 23 คน ชุดลุยศึกฟุตบอลโลก 2018 ที่รัสเซีย โดย อังกฤษ ได้อยู่กลุ่มจี ร่วมกับ เบลเยียม, ปานามา และ ตูนิเซีย ในวันที่ 28 มิถุนายน ค.ศ. 2018 อาร์โนลด์ลงสนามเป็นตัวจริงในฟุตบอลโลก นัดแรก ในนัดที่ อังกฤษ พ่ายแพ้ เบลเยียม 0-1 สุดท้าย อังกฤษ ผ่านเข้ารอบ 16 ทีมสุดท้าย คว้าอันดับ 2 ของกลุ่มจี ชนะ 2 แพ้ 1สถิติอาชีพสโมสรทีมชาติเกียรติประวัติรางวัลส่วนตัวเกียรติประวัติ. รางวัลส่วนตัว. - Liverpool Young Player of the Season: 2016–17, 2017–18</doc>
