<doc id="92035" url="https://th.wikipedia.org/wiki?curid=92035" title="บัตเตอร์ฟลาย (อัลบั้มมารายห์ แครี)">บัตเตอร์ฟลาย (อัลบั้มมารายห์ แครี) บัตเตอร์ฟลาย () เป็นอัลบั้มสตูดิโอลำดับที่ 5 และเป็นอัลบั้มที่ 7 ของมารายห์ แครี ศิลปินหญิงชาวอเมริกัน ออกจำหน่ายในสหรัฐอเมริกาเมื่อวันที่ 16 กันยายน พ.ศ. 2540 โดยค่ายโคลัมเบีย เป็นอัลบั้มหลังที่เธอหย่าร้างกับอดีตสามี ทอมมี ม็อตโตลา อัลบั้มนี้เธอได้ร่วมงานกับโปรดิวเซอร์อย่าง เดอะ แทร็กมาสเตอร์ส,พัฟฟ์ แดดดี้, สตีวี เจ และวอลเตอร์ อฟานาเซียฟ ในเพลง "บัตเตอร์ฟลาย" มีฉบับเพลงเฮาส์โดยร่วมงานกับ เดวิด โมราเลส ในเพลง "Fly Away (Butterfly Reprise)" (ใช้ทำนองเพลง "Skyline Pigeon" ของเอลตัน จอห์น) อัลบั้ม บัตเตอร์ฟลาย ขึ้นชาร์ตบิลบอร์ดสัปดาห์แรกในอันดับที่ 1 มียอดขายในสัปดาห์แรก 236,000 ชุด อยู่ในชาร์ตอันดับที่ 1 เป็นเวลา 1 สัปดาห์ และมีระยะเวลาขึ้นชาร์ตทั้งสิ้น 55 สัปดาห์ (เข้าชาร์ตใหม่ 1 ครั้ง) ในอัลบั้มนี้มีเพลงอันดับ 1 ในอเริกา 2 เพลงคือ "ฮันนีย์" และ "มายออล" ส่วนยอดขายรวมในอเมริกาขายได้ 3.7 ล้านชุด และ 15 ล้านชุดทั่วโลก "ฮันนีย์" ได้รับการเสนอชื่อเข้าชิงรางวัลแกรมมี่ประจำปี 1998 ในสาขา "นักร้องหญิงที่มีการแสดงแนวอาร์แอนด์บียอดเยี่ยม" (Best Female R&B Vocal Performance) และเพลงอาร์แอนด์บียอดเยี่ยม (Best R&B Song) ส่วนเพลง "บัตเตอร์ฟลาย" ได้รับการเสนอชื่อเข้าชิงในสาขา "นักร้องหญิงที่มีการแสดงแนวป๊อปยอดเยี่ยม" (Best Female Pop Vocal Performance) นอกจากนั้นยังได้รางวัล "อัลบั้มเพลงป๊อปแห่งปี" (Pop Album of the Year) ในงานประกาศรางวัลแผ่นเสียงทองคำ ณ ประเทศญี่ปุ่น และรางวัล "IFPI Platinum Europe" และยังได้รับรางวัล "นักร้องหญิงยอดนิยมแนวโซล / อาร์แอนด์บี" (Favorite Female Artist, Soul/R&B) ในงานประกาศรางวัลอเมริกัน มิวสิก อวอร์ดส ประจำปี 1998รายชื่อเพลงรายชื่อเพลง. 1. "Honey" (Mariah Carey, Sean Combs, Kamaal Fareed, Steven Jordan, Stephen Hague, Bobby Robinson, Ronald Larkins, Larry Price, Malcolm McLaren) – 5:00 2. "Butterfly" (Carey, Walter Afanasieff) – 4:35 3. "My All" (Carey, Afanasieff) – 3:52 4. "The Roof" (Carey, Jean Claude Oliver, Samuel Barnes, Cory Rooney, Albert Johnson, Kejuan Waliek Muchita) – 5:14 5. "Fourth of July" (Carey, Afanasieff) – 4:22 6. "Breakdown" featuring Bone Thugs-N-Harmony (Carey, Anthony Henderson, Charles Scruggs, Stevie J.) – 4:44 7. "Babydoll" (Carey, Missy Elliott, Rooney, Stevie J.) – 5:07 8. "Close My Eyes" (Carey, Afanasieff) – 4:21 9. "Whenever You Call" (Carey, Afanasieff) – 4:21 10. "Fly Away (Butterfly Reprise)" (Carey, Elton John, Bernie Taupin, David Morales) – 3:49 11. "The Beautiful Ones" (Prince) – 6:59 12. "Outside" (Carey, Afanasieff) – 4:46เพลงพิเศษฉบับจำหน่ายนอกอเมริกาชาร์ต</doc>
