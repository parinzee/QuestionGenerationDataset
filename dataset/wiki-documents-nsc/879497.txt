<doc id="879497" url="https://th.wikipedia.org/wiki?curid=879497" title="เพื่อน..ที่ระลึก">เพื่อน..ที่ระลึก เพื่อน..ที่ระลึก () เป็นภาพยนตร์ไทยที่ออกฉายในปี พ.ศ. 2560 แนวดราม่า-สยองขวัญ กำกับโดย โสภณ ศักดาพิศิษฏ์ นำแสดงโดย น้ำทิพย์ จงรัชตวิบูลย์ และ อภิชญา ทองคำ โดยมีฉากสำคัญในอาคารสาธร ยูนีค ทาวเวอร์ กำหนดออกฉายในวันที่ 7 กันยายน พ.ศ. 2560นักแสดงนักแสดง. - น้ำทิพย์ จงรัชตวิบูลย์ รับบท ปาริมา (บุ๋ม) - อภิชญา ทองคำ รับบท เบล - ธัญญภัสร์ ภัทรธีรชัยเจริญ รับบท ด.ญ.ปาริมา (บุ๋ม ตอนสาว) - ปาณิสรา ริกุลสุรกาน รับบท อิ๊บ - เบญจามิน โจเซฟ วาร์นี รับบท อ๊อฟ - เดือนเต็ม สาลิตุล รับบท แม่อิ๊บและอ๊อฟ - เสาวนีย์ อุทุมมา รับบท ป้าชุ (แม่บ้าน) - ชาลีดา กีลเบิร์ต รับบท แต้ว (เพื่อนเบลล์) - สุชาดา พูนพัฒนสุข รับบท แม่บุ๋ม - สุรชัย นิงสานนท์ รับบท พ่อบุ๋มเรื่องย่อ เรื่องย่อ. พ.ศ. 2540 ปีที่ประเทศไทยต้องเผชิญกับฝันร้ายที่เรียกว่า “วิกฤตต้มยำกุ้ง” โศกนาฏกรรมทางการเงินครั้งสำคัญที่ทำให้ “นักธุรกิจร้อยล้าน” กลายเป็น “บุคคลล้มละลาย” ในชั่วข้ามคืน เช่นเดียวกับอิ๊บและบุ๋มที่ครอบครัวต้องพังไปพร้อมๆกัน เมื่อตึกคอนโดหรูใจกลางเมืองที่พ่อของพวกเธอลงทุนร่วมกัน ถูกระงับการก่อสร้างจากเศรษฐีกลายเป็นคนมีหนี้สินหลายร้อยล้าน บ้านที่เคยอยู่มาทั้งชีวิตก็ถูกยึดสมบัติในบ้านถูกนำมาเปิดท้ายขายของในราคาถูก อิ๊บและบุ๋มรับมือกับความล่มสลายของครอบครัวไม่ไหว จึงตัดสินใจจะฆ่าตัวตายพร้อมกัน บน “ตึก” ที่เคยสัญญาว่าจะอยู่ด้วยกันตลอดไป แต่คนที่ตายกลับเป็นแค่อิ๊บเพียงคนเดียว ผ่านไป 20 ปี บุ๋ม (บี น้ำทิพย์ จงรัชตวิบูลย์) เติบโตกลายเป็นนักธุรกิจด้านอสังหาริมทรัพย์ และได้กลับไปที่ตึกนั้นอีกครั้ง พร้อมกับ เบล (ลิลลี่ อภิชญา ทองคำ) ลูกสาวผู้เป็นทุกสิ่งทุกอย่างในชีวิตของเธอ คืนนั้นหลังกลับจากตึกก็เกิดเรื่องประหลาดขึ้นกับเบล เมื่อบุ๋มตื่นขึ้นมาพบเบลนั่งคุยกับใครบางคน แม้จะอยู่ในความมืด บุ๋มก็รู้ว่าที่นั่งฝั่งตรงข้ามของเบลว่างเปล่า ไม่มีใครเลย... แล้วทุกคืนหลังจากนั้นก็กลายเป็นฝันร้ายของบุ๋ม เมื่อทุกครั้งที่หลับตานอน เบลจะตื่นขึ้นมาด้วยอาการละเมอที่หนักขึ้นเรื่อยๆ และที่ร้ายแรงที่สุดก็คือ เบลจะละเมอพูดหรือทำในสิ่งที่ทำให้บุ๋มระลึกถึง อิ๊บ เพื่อนเก่าที่เธอทิ้งให้รออยู่ที่ตึกอย่างโดดเดี่ยวมาเป็นเวลานาน นี่อาจเป็นการกลับมาทวงคำสัญญาสุดท้ายที่อิ๊บเคยขอไว้ก่อนจากโลกนี้ไป...“สัญญานะ ว่าแกจะไม่ปล่อยให้ฉันตายคนเดียว”งานสร้าง งานสร้าง. จิระ มะลิกุล หนึ่งในผู้อำนวยการสร้าง มีความสนใจในอาคารสาธร ยูนีค ทาวเวอร์ ที่ชาวต่างชาติมักเรียกว่าเป็น "ตึกผี" และมีลิขสิทธิ์เรื่องเล่าทางอินเทอร์เน็ตที่เก็บไว้นานแล้ว จึงได้ชักชวน โสภณ ศักดาพิศิษฏ์ ที่เคยสร้างลัดดาแลนด์ เพื่อสร้างภาพยนตร์โดยใช้พล็อตเรื่องดังกล่าวการออกฉายและรายได้ การออกฉายและรายได้. จีดีเอช จัดแถลงข่าวภาพยนตร์ "เพื่อน..ที่ระลึก" เมื่อวันที่ 15 สิงหาคม พ.ศ. 2560 ณ ห้องออดิทอเรียม ชั้น 21 อาคารจีเอ็มเอ็ม แกรมมี่ เพลส โดยช่องวันได้นำภาพบรรยากาศงานแถลงข่าวมาแพร่ภาพทางหน้าแฟนเพจเฟซบุ๊กของสถานีในวันดังกล่าว โดยตัวภาพยนตร์ได้เริ่มฉายให้สื่อมวลชนได้รับชมตั้งแต่วันที่ 4 กันยายน พ.ศ. 2560 ณ โรงภาพยนตร์สกาลา เขตปทุมวัน และมีการจัดงานในรอบกาล่าไนท์ในวันที่ 5 กันยายน พ.ศ. 2560 ณ โรงภาพยนตร์เอสเอฟเวิลด์ ซีเนม่า ศูนย์การค้าเซ็นทรัลเวิลด์ สำหรับรายได้ในสามวันแรก เพื่อน..ที่ระลึก ทำรายได้มาเป็นอันดับสามของบ็อกซ์ออฟฟิศในประเทศไทย เนื่องมาจากมีการฉายชนกับภาพยนตร์เรื่อง IT โผล่จากนรก ที่ทำรายได้ติดบ็อกซ์ออฟฟิศเป็นอันดับหนึ่งทั้งในและต่างประเทศ และก่อนหน้านั้นมีภาพยนตร์เรื่อง ส่มภัคเสี้ยน ที่ยังทำรายได้ดีอย่างต่อเนื่องเป็นสัปดาห์ที่สองอีกด้วย หลังจากที่ภาพยนตร์ "เพื่อน..ที่ระลึก" ได้เข้าฉายในโรงภาพยนตร์เป็นเวลากว่า 1 เดือน ทำให้ภาพยนตร์เรื่องนี้ปิดโปรแกรมฉายไปที่รายได้ 34.70 ล้านบาทรายการพิเศษ เบื้องลึกเบื้องหลังและตามติดกระแสภาพยนตร์ รายการพิเศษ เบื้องลึกเบื้องหลังและตามติดกระแสภาพยนตร์. จีดีเอช ร่วมกับ จีเอ็มเอ็ม 25 และ ช่องวัน 31 ได้นำเสนอรายการพิเศษ เบื้องลึกเบื้องหลังและตามติดกระแสภาพยนตร์เรื่องนี้รวมไปถึงภาพบรรยากาศงานกาล่าพรีเมียร์ของภาพยนตร์เรื่องนี้และสองนักแสดงอย่างคุณบี น้ำทิพย์ จงรัชตวิบูลย์ และ ลิลลี่ อภิชญา ทองคำ ก็จะมาร่วมแชร์ประสบการณ์ความหลอนที่พบเจอในการถ่ายทำภาพยนตร์เรื่องนี้ รวมไปถึงเสียงสัมภาษณ์ถึงความรู้สึกของผู้ชมทั่วไปและเหล่าดารานักร้องที่ได้เข้าไปชมภาพยนตร์เรื่องนี้ โดยจะออกอากาศให้ชมในวันเสาร์ที่ 9 กันยายน พ.ศ. 2560 เวลา 11.00 - 12.00 น. เพียงวันเดียวเท่านั้นทางหน้าจอโทรทัศน์ จีเอ็มเอ็ม 25 และออกอากาศอีกครั้งในช่วงบ่าย วันอาทิตย์ที่ 10 กันยายน พ.ศ. 2560 เวลา 15.00 - 16.00 น. ทางหน้าจอโทรทัศน์ ช่องวัน 31เพลงประกอบภาพยนตร์เพลงประกอบภาพยนตร์. - "เดียวดายกลางสายลม" - น้ำทิพย์ จงรัชตวิบูลย์ (ต้นฉบับโดย นรีกระจ่าง คันธมาส)</doc>
