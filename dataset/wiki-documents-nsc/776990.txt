<doc id="776990" url="https://th.wikipedia.org/wiki?curid=776990" title="น้อม อุปรมัย">น้อม อุปรมัย นายน้อม อุปรมัย (27 พฤศจิกายน พ.ศ. 2454 - 17 พฤษภาคม พ.ศ. 2526) อดีตรองประธานสภาผู้แทนราษฎร อดีตรัฐมนตรีช่วยว่าการกระทรวงศึกษาธิการ และ อดีตสมาชิกสภาผู้แทนราษฎรจังหวัดนครศรีธรรมราช 4 สมัยประวัติ ประวัติ. น้อม เกิดเมื่อวันที่ 27 พฤศจิกายน พ.ศ. 2454 เป็นบุตรของนายกลิ่น และ นางกิมยี อุปรมัย สำเร็จการศึกษา ธรรมศาสตรบัณฑิต มหาวิทยาลัยธรรมศาสตร์และการเมือง สมรสกับนางภัทรา รัตนสุวรรณ มีบุตร-ธิดา รวม 7 คน น้อม อุปรมัย ถึงแก่กรรม เมื่อวันที่ 17 พฤษภาคม พ.ศ. 2526 สิริอายุรวม 71 ปีการทำงาน การทำงาน. น้อมได้เข้าเข้ารับราชการเป็นครูจัตวา ที่โรงเรียนเบญจมราชูทิศ นครศรีธรรมราช เมื่อ พ.ศ. 2474 ต่อมาได้ย้ายไปเป็นครูจัตวาโรงเรียนประชาบาล ตำบลศาลามีชัย 2 วัดศาลามีชัย อำเภอเมืองนครศรีธรรมราช เมื่อ พ.ศ. 2476 และในระหว่าง พ.ศ. 2477 – 2484 ก็ได้ย้ายกลับมาเป็นครูที่โรงเรียนเบญจมราชูทิศอีกครั้งหนึ่ง หลังสำเร็จการศึกษาในระดับอนุปริญญาแล้ว น้อมได้เข้ารับราชการที่กระทรวงมหาดไทย และได้เป็นปลัดอำเภอตรี ที่อำเภอเมืองสมุทรปราการ เมื่อ พ.ศ. 2485 ต่อมาย้ายไปเป็นปลัดอำเภอตรี อำเภออรัญประเทศ จังหวัดปราจีนบุรี เมื่อ พ.ศ. 2486 ต่อมาจึงได้รับการคัดเลือกและแต่งตั้งให้เป็นปลัดอำเภอตรี ที่อำเภอเมือง รัฐปะลิส และได้ย้ายมาเป็นปลัดอำเภอตรี ที่อำเภอบ้านโป่ง จังหวัดราชบุรี และได้ย้ายลงมาเป็นปลัดอำเภอตรีที่กิ่งอำเภอลานสกา จังหวัดนครศรีธรรมราช ในปีเดียวกันนั้นเอง จนใน พ.ศ. 2489 ก็ได้ลาออกจากราชการ เพื่อไปประกอบอาชีพส่วนตัวเป็นทนายความงานการเมือง งานการเมือง. น้อม ได้รับเลือกตั้งเป็นสมาชิกสภาผู้แทนราษฏรครั้งแรกใน พ.ศ. 2495 และได้รับเลือกติดต่อกันรวม 4 ครั้ง น้อม ได้รับโปรดเกล้าฯ แต่งตั้งให้เป็นรัฐมนตรีช่วยว่าการกระทรวงศึกษาธิการ เมื่อ พ.ศ. 2501 ในรัฐบาลจอมพลถนอม กิตติขจร นอกจากนี้ น้อมได้รับเลือกเป็นรองประธานสภาผู้แทนราษฎร คนที่ 1 ในสภาผู้แทนราษฎรไทย ชุดที่ 8 เมื่อ พ.ศ. 2500 และ รองประธานสภาผู้แทนราษฎร คนที่ 2 ใน สภาผู้แทนราษฎรไทย ชุดที่ 10 เมื่อ พ.ศ. 2512สมาชิกสภาผู้แทนราษฎร สมาชิกสภาผู้แทนราษฎร. น้อม อุปรมัย ได้รับการเลือกตั้งเป็นสมาชิกสภาผู้แทนราษฎรทั้งหมด 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 จังหวัดนครศรีธรรมราช 2. การเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 จังหวัดนครศรีธรรมราช สังกัดพรรคเสรีมนังคศิลา 3. การเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500 จังหวัดนครศรีธรรมราช ไม่สังกัดพรรคการเมือง 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 จังหวัดนครศรีธรรมราช สังกัดพรรคสหประชาไทยข้อเสนอสำคัญ ข้อเสนอสำคัญ. เมื่อปี พ.ศ. 2498 น้อม อุปรมัย ได้ยื่นข้อเสนอต่อรัฐบาลให้จัดตั้งโรงเรียนฝึกหัดครูในภาค 8 (นครศรีธรรมราช) จนเป็นที่มาของการจัดตั้งโรงเรียนฝึกหัดครูนครศรีธรรมราช ได้ประกาศจัดตั้งเมื่อวันที่ 1 มกราคม พ.ศ. 2500 นอกจากนั้น เยังได้เสนอข้อเสนอเกี่ยวกับการศึกษาอีกจำนวนมาก เช่น การศึกษาทางไปรษณีย์ ซึ่งในขณะนั้นยังไม่มีการเปิดการเรียนการสอนด้วยวิธีการนี้ ปัญหาครูไม่พอทำการสอน การเลื่อนวิทยฐานะครู แบบเรียนมาตรฐาน หรือการประถมศึกษา เป็นต้นเครื่องราชอิสริยาภรณ์</doc>
