<doc id="362418" url="https://th.wikipedia.org/wiki?curid=362418" title="การมืดคล้ำที่ขอบ">การมืดคล้ำที่ขอบ การมืดคล้ำที่ขอบ () หมายถึงการที่ความเข้มแสงของภาพดาวฤกษ์ค่อยๆ เจือจางลงตั้งแต่จุดศูนย์กลางของภาพออกไปยังขอบของภาพ เหตุการณ์นี้เกิดขึ้นได้จาก 2 สาเหตุคือ- ความหนาแน่นของดาวฤกษ์ลดน้อยลงขณะที่ระยะห่างจากศูนย์กลางเพิ่มขึ้น - อุณหภูมิของดาวฤกษ์ลดน้อยลงขณะที่ระยะห่างจากศูนย์กลางเพิ่มขึ้น หัวใจสำคัญในการทำความเข้าใจกับการมืดคล้ำที่ขอบ คือแนวคิดเกี่ยวกับความลึกเชิงแสง ความหนาเชิงแสงของวัตถุที่เป็นเนื้อเดียวกัน คือความหนาของแก๊สที่ดูดซับที่โฟตอนในสัดส่วน 1/e สามารถหนีพ้นออกมาได้ ซึ่งเป็นตัวนิยามขอบที่มองเห็นได้ของดาวฤกษ์ ทำให้เรามองเห็นดาวฤกษ์ในลักษณะวัตถุทึบแสง ถ้าเรามองไปที่บริเวณขอบของดาวฤกษ์ เราไม่สามารถ "มองเห็น" ความลึกหรือความหนาแบบเดียวกันกับที่เรามองที่บริเวณศูนย์กลางดาว เพราะเวลาที่มองไปบริเวณใกล้ขอบ แนวการมองเห็นต้องเดินทางมาเป็นมุมที่โค้งเอียงผ่านก๊าซของดาว กล่าวอีกนัยหนึ่งคือ รัศมีของดาวซึ่งเรามองความหนาเชิงแสงเหมือนหนึ่งว่าเป็นเนื้อเดียวกันนั้นจะเพิ่มขึ้นเมื่อเราเคลื่อนสายตาของเราออกไปยังบริเวณขอบ</doc>
