<doc id="231986" url="https://th.wikipedia.org/wiki?curid=231986" title="อัศวินโต๊ะกลม">อัศวินโต๊ะกลม อัศวินโต๊ะกลม () เป็นชื่อกลุ่มคนที่ได้รับแต่งตั้งเกียรติยศอย่างสูงสุดในราชสำนักของกษัตริย์อาร์เทอร์ ในชุดตำนานที่ปรากฏในตำนานแห่งบริเตน โต๊ะกลมอันเป็นโต๊ะประชุมของพวกเขานั้นสร้างขึ้นเพื่อสื่อถึงความเท่าเทียมกันของสมาชิกทุกคน ไม่มีด้านหัวหรือด้านท้าย วรรณกรรมเกี่ยวกับกษัตริย์อาร์เทอร์แต่ละเรื่องอาจจะกล่าวถึงจำนวนอัศวินที่ไม่เท่ากัน ตั้งแต่ 12-150 คน หรือมากกว่านั้น สำหรับ Winchester Round Table ซึ่งบันทึกในช่วงคริสต์ทศวรรษ 1270 มีรายชื่ออัศวินทั้งสิ้น 25 คนรายชื่ออัศวิน รายชื่ออัศวิน. ต่อไปนี้เป็นรายชื่ออัศวินที่สำคัญของโต๊ะกลม- เซอร์แอแกรเวน หลานของเซอร์กาเวน เสียชีวิตจากการขวางลานเซลอต - เซอร์แดโกนิต - เซอร์แอนเซล์ม - กษัตริย์แบกเดแมกัส - เซอร์เบดิเวียร์ ผู้ขว้างดาบเอกซ์แคลิเบอร์ลงในทะเลสาบคราวที่อาร์เทอร์สิ้นชีพ - เซอร์บอร์ส กษัตริย์แห่งโกน (กอล)เป็นอัศวินที่รอดชีวิตในศึกครั้งสุดท้าย และเป็นเพื่อนสนิทของเซอร์ลานเซลอต - เซอร์แคราด็อก - เซอร์คอนสแตนติน บุตรแห่งคาดอร์ ได้ขึ้นเป็นกษัตริย์หลังจากอาร์เทอร์สิ้นชีพ - เซอร์วอริก บุตรของทริสโทเนีย และดีแลน - เซอร์เอกเตอร์ พ่อบุญธรรมของอาร์เทอร์ และพ่อของเซอร์เคย์ - เซอร์เอเรก - เซอร์กาเฮริส หลานของเซอร์กาเวน เสียชีวิตจากการขวางลานเซลอต - เซอร์แกลาแฮด นามที่คนส่วนใหญ่รู้จักคืออัศวินศักดิ์สิทธิ์ บุตรของลานเซลอต เป็นผู้สำเร็จในการอัญเชิญจอกศักดิ์สิทธิ์ - เซอร์กาเลโฮต์ เพื่อนของลานเซลอต - เซอร์แกเรท หลานของเซอร์กาเวน เสียชีวิตจากการขวางลานเซลอต - เซอร์กาเวน 1ในอัศวินที่ยอดเยี่ยมที่สุด เสียชีวิตเพราะเซอร์มอร์เดร็ด - เซอร์กินกาไลน์ เดิมชื่อเซอร์ เลเบล อินคอนนู บุตรของกาเวน - เซอร์กริฟลิต - เซอร์เคย์ บุตรของเอกเตอร์ - เซอร์ลานเซลอต อัศวินที่เก่งกาจที่สุดและเป็นชนวนของโศกนาฏกรรมรักสามเส้า - กษัตริย์ลีโอดิแกรนซ์ บิดาของกวินิเวียร์ และเป็นผู้พิทักษ์โต๊ะกลม - เซอร์ไลโอเนล - เซอร์มอร์เดร็ด ลูกนอกสมรสของอาร์เทอร์ และผู้ทำลายอาณาจักร - เซอร์เพอร์ซิวัล 1ในผู้ที่สำเร็จในการอัญเชิญจอกศักดิ์สิทธิ์พร้อมเซอร์กาลาฮัด - เซอร์ทริสทัน อัศวินที่เก่งกาจที่สุดเป็นอันดับ 3 และเป็นเจ้าของตำนานรักแสนเศร้ากับเจ้าหญิงไอโซเด้ - กษัตริย์ยูเรียน - เซอร์ลาโมรัก - เซอร์อิเวน บุตรของยูเรียนแห่งกอร์</doc>
