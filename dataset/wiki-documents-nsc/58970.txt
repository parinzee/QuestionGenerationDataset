<doc id="58970" url="https://th.wikipedia.org/wiki?curid=58970" title="แดนนี่ คิด">แดนนี่ คิด แดนนี่ คิด หรือ ฟลอเรนซิโอ โซเลนเต เป็นนักมวยสากลชาวฟิลิปปินส์ เกิดเมื่อ 20 พฤศจิกายน พ.ศ. 2474 สถิติการชก 91 ครั้ง ชนะ 43 (น็อค 15)เสมอ 14 แพ้ 34ประวัติ ประวัติ. คิดขึ้นชกมวยสากลอาชีพครั้งแรกเมื่อ 11 พฤษภาคม พ.ศ. 2495 ชนะคะแนน ลาร์รี อันเกเลส ที่ ฟิลิปปินส์ เขาขึ้นชกชนะเป็นส่วนใหญ่ รวมทั้งชนะคะแนน ดอมมี เออร์ซัว ก่อนจะได้ชิงแชมป์ฟิลิปปินส์รุ่นฟลายเวทเมื่อ 30 เมษายน พ.ศ. 2497 ชนะน็อค ฮิโตชิ มิซาโกะ ได้แชมป์มาครอง ป้องกันแชมป์ไว้ได้ 1 ครั้ง ก่อนจะเสียแชมป์เมื่อ 15 เมษายน พ.ศ. 2498 แพ้คะแนน แทนนี แคมโป จากนั้น คิดได้ชิงแชมป์ OPBF รุ่นฟลายเวทเมื่อ 24 มิถุนายน พ.ศ. 2498 ชนะคะแนน ฮิโตชิ มิซาโกะ ที่ญี่ปุ่นได้แชมป์มาครอง ในปีเดียวกันนี้ คิดมาชกกับจำเริญ ทรงกิตรัตน์ที่กรุงเทพฯ และเป็นฝ่ายแพ้คะแนนไป และได้ไปชกนอกรอบกับปาสคาล เปเรซที่อาร์เจนตินา ซึ่งเป็นฝ่ายแพ้คะแนนอีก คิดป้องกันแชมป์ OPBF รุ่นฟลายเวทได้ 2 ครั้ง ก็ขึ้นชิงแชมป์ประเทศญี่ปุ่นรุ่นแบนตัมเวทเมื่อ 18 กรกฎาคม พ.ศ. 2499 ชนะคะแนน เคอิชิ โกมูโระ ได้แชมป์มาครอง และป้องกันแชมป์ไว้ได้ 1 ครั้ง จากนั้น ได้ขึ้นชิงแชมป์ฟิลิปปินส์รุ่นแบนตัมเวทเมื่อ 16 พฤศจิกายน พงศ. 2499 เสมอกับลิตเติล เซซาร์ ไม่ได้แชมป์ ตอมาคิดได้มาชิงแชมป์ OPBF รุ่นลายเวทที่ว่างในไทย เมื่อ 6 มกราคม พ.ศ. 2500 แต่เป็นฝ่ายแพ้คะแนน โผน กิ่งเพชร ไม่ได้แชมป์ หลังจากนั้น คิดยังคงชกมวยต่อมา และเริ่มเดินทางไปชกที่สหรัฐบ่อยขึ้น จนได้ชิงแชมป์รัฐแคลิฟอร์เนียเมื่อ 11 กรกฎาคม พ.ศ. 2502 ชนะคะแนน ดไวท์ ฮอว์กินส์ ได้แชมป์มาครอง และได้ชิงแชมป์ทวีปอมเริกาเหนือรุ่นแบนตัมเวทเมื่อ 24 กันยายน พ.ศ. 2502 ชนะคะแนน โจอี เมเดล ได้แชมป์มาครองอีกเส้น จากนั้นคิดยังคงชกมวยอย่างต่อเนื่อง โดยจะชกในสหรัฐ บราซิล เม็กซิโก และอาร์เจนตินาเป็นส่วนใหญ่ แต่ไม่มีโอกาสได้ชิงแชมป์โลก เขาขึ้นชกครั้งสุดท้ายเมื่อ 22 กรกฎาคม พ.ศ. 2508 แพ้น็อค ริชาร์ด ซู ยก 9 ที่สหรัฐ จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2497) - แชมป์ OPBF รุ่นฟลายเวท(2498 – 2499)- ชิง 24 มิถุนายน 2498 ชนะคะแนน ฮิโตชิ มิซาโกะ ที่ ญี่ปุ่น - ป้องกันครั้งที่ 1, 7 ธันวาคม 2498 ชนะคะแนน กู้น้อย วิถีชัย ที่ ฟิลิปปินส์ - เสียแชมป์, 29 มีนาคม 2499 แพ้คะแนน ฮิโตชิ มิซาโกะที่ ญี่ปุ่น - แชมป์ญี่ปุ่นรุ่นแบนตัมเวท (2499) - แชมป์ทวีปอเมริกาเหนือรุ่นแบนตัมเวท (2502)- ชิง, 24 กันยายน 2502 ชนะคะแนน โฮเซ่ เมเดล ที่สหรัฐ - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นฟลายเวท 6 มกราคม 2500 แพ้คะแนน โผน กิ่งเพชร ที่ กรุงเทพฯ</doc>
