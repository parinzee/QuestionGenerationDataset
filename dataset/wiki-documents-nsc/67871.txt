<doc id="67871" url="https://th.wikipedia.org/wiki?curid=67871" title="เจ้าฟ้าเสือหาญ">เจ้าฟ้าเสือหาญ สุเหนฟ้า หรือ เจ้าฟ้าเสือหาญ หรือ เจ้าหลวงเสือหาญฟ้า เป็นโอรสของสุแสนฟ้า ในสมัยของพระองค์ได้เกิดสงครามระหว่างอาหมกับชาวนาคะขึ้นใหม่ ถึงแม้ว่าพวกนาคะจะพ่ายแพ้อย่างย่อยยับในตอนแรก แต่ก็เกิดความปั่นป่วนในกองทัพอาหม บาร์ โกฮาอินซึ่งเป็นแม่ทัพถูกพวกทหารจับตัดหัว จนกองทัพต้องล่าถอยไป และ พ.ศ. 2033 ได้เกิดสงครามกับพวกกะฉารี ฝ่ายอาหมพ่ายแพ้ที่ดัมพุคบนฝั่งแม่น้ำทิขุ เสียแม่ทัพและทหาร 120 คน และยังมีบาดเจ็บอีกมาก ฝ่ายอาหมขอยุติสงครามโดยส่งเจ้าหญิงองค์หนึ่ง ช้าง 2 เชือก และนางกำนัล 11 คน เป็นบรรณาการถวายกษัตริย์กะฉารี สุเหนฟ้าถูกลอบปลงพระชนม์ใน พ.ศ. 2036 โดยชนเผ่าไทรุงบันหมู่หนึ่ง เนื่องจากคนเหล่านี้ถูกสุเหนฟ้าลงโทษในฐานขโมยข้าวจากท้องพระคลัง จึงแค้นสุเหนฟ้า ได้ฉวยโอกาสในขณะถูกเกณฑ์มาซ่อมพระราชวัง แทงสุเหนฟ้าจนสิ้นพระชนม์ บางเรื่องกล่าวว่า คนเหล่านี้ได้รับการยุยงจากบุรฮา โกฮาอิน สุเหนฟ้าทรงครองราชย์ได้ 5 ปีพระบรมวงศานุวงศ์พระบรมวงศานุวงศ์. - พระราชบิดา : สุแสนฟ้า - พระราชโอรส : สุพิมฟ้า</doc>
