<doc id="314335" url="https://th.wikipedia.org/wiki?curid=314335" title="ธงชาติตูนีเซีย">ธงชาติตูนีเซีย ธงชาติตูนิเซีย () มีลักษณะเป็นธงพื้นสีแดง ที่กลางธงเป็นรูปวงกลมสีขาว ภายในบรรจุรูปเดือนเสี้ยวสีแดงคร่อมดาวห้าแฉกสีแดงดวงหนึ่ง อัล-ฮุสเซนที่ 2 อิบน์ มาห์มุด เบย์แห่งตูนิส (Bey of Tunis) ได้ตัดสินพระทัยที่จะกำหนดธงชาติสำหรับดินแดนตูนิสขึ้นหลังสิ้นสุดการรบที่นาวาริโนในวันที่ 20 ตุลาคม ค.ศ. 1827 และได้รับการยอมรับเมื่อประมาณปี ค.ศ. 1831 หรือ ค.ศ. 1835 ธงดังกล่าวนี้ยังคงเป็นธงชาติของตูนีเซียสืบมาแม้ในยามที่ประเทศตกเป็นรัฐในอารักขาของฝรั่งเศส และได้รับการยืนยันในฐานะธงชาติของสาธารณรัฐตูนีเซียเมื่อมีการลงนามในรัฐธรรมนูญแห่งสาธารณรัฐเมื่อวันที่ 1 มิถุนายน ค.ศ. 1959 ทว่าแบบและสัดส่วนมาตรฐานของธงได้กำหนดอย่างชัดเจนในภายหลัง ตามกฎหมายธงซึ่งประกาศเมื่อวันที่ 30 มิถุนายน ค.ศ. 1999 รูปดาวและเดือนเสี้ยวเป็นเครื่องหมายระลึกถึงธงของออตโตมาน และเป็นเครื่องบ่งชี้ทางประวัติศาสตร์ว่าตูนีเซียเคยเป็นดินแดนส่วนหนึ่งของจักรวรรดิออตโตมาน</doc>
