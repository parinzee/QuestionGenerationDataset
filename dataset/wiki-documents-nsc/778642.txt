<doc id="778642" url="https://th.wikipedia.org/wiki?curid=778642" title="แสงอนันต์ ศิษย์ทรายทอง">แสงอนันต์ ศิษย์ทรายทอง แสงอนันต์ ศิษย์ทรายทอง นักมวยที่อายุน้อยที่สุดในประเทศไทย มีชื่อจริงว่า ธีรนันท์ มาศสาลี เกิดเมื่อวันที่ 13 ธันวาคม พ.ศ. 2542 ที่ อำเภอไทรงาม จังหวัดกำแพงเพชร แสวงอนันต์ชกมวยสากลครั้งแรกเมื่อวันที่ 3 พฤษภาคม 2556 ชนะน็อคยก 2 ยอดมงคล ส.แก่นใจ ที่เวทีมวยคนเมืองศรี ศูนย์ OTOP อีสานใต้ บ้านดอนสั้น ตำบลโพนเขวา อำเภอเมืองศรีสะเกษ จังหวัดศรีสะเกษ ร่วมรายการเดียวกับ ศรีสะเกษ ศ.รุ่งวิสัย ชิงแชมป์โลกรุ่นซูเปอร์ฟลายเวท สภามวยโลก กับ โยตะ ซะโต นักมวยชาวญ๊ปุ่น แสงอนันต์ได้รับการสร้างสรรค์จากทีมงานของก่อเกียรติ พณิชยารมณ์มาก่อน โดยได้รับโอกาสขึ้นชิงแชมป์คอนทิเนนตัลสภามวยโลกเอเชีย (WBC Asia) รุ่นไลท์ฟลายเวท สามารถชนะคะแนนนักมวยชาวฟิลิปปินส์ไว้ได้ ที่ จังหวัดพระนครศรีอยุธยา ป้องกันแชมป์ได้ 1 ครั้ง ก่อนจะเลื่อนรุ่นไปชกในรุ่นแบนตัมเวท และขึ้นชกในสังกัดอิสระ โดยขึ้นชิงแชมป์คอนทิเนนตัลสภามวยโลกเอเชีย โดยสามารถชนะคะแนนนักมวยชาวฟิลิปปินส์ ได้เช่นเดียวกัน ที่อำเภอเชียงดาว จังหวัดเชียงใหม่ โดยการชกในครั้งนั้นจัดโดยชมรมมวยสยามภาคเหนือ แสงอนันต์ชกในสังกัดอิสระอีก 1 ครั้ง และสามารถชนะคะแนน ทมิฬขาว ส.ธารทิพย์ ที่ค่ายมวยมีนะโยธิน เมื่อวันที่ 25 กรกฎาคม 2558 ในการชก 6 ยก ก่อนจะย้ายไปชกในสังกัดเกียรติกรีรินทร์โปรโมชัน ของ เอกรัตน์ ไชยโชติช่วง ชกชนะรวด 3 ครั้ง ก่อนจะได้รับโอกาสขึ้นชิงแชมป์แพนแฟซิฟิก สหพันธ์มวยนานาชาติ (IBF Pan Pacific) ในรุ่นแบนตัมเวท และสามารถชนะคะแนนนักมวยชาวฟิลิปปินส์ไว้ได้ ก่อนที่ต่อมาจะย้ายไปชกในสังกัดนครหลวงโปรโมชั่น ของสุรชาติ พิสิฐวุฒินันท์ ขึ้นชกครั้งแรกเมื่อวันที่ 7 กรกฎาคม พ.ศ. 2560 ขนะคะแนน 6 ยก เพชรน้ำหนึ่ง ศิษย์ทรายทอง ร่วมรายการ นวพล นครหลวงโปรโมชั่น ชิงแชมป์รุ่นซูเปอร์ฟลายเวท สภามวยโลกเอเชีย (WBC Asia) ก่อนที่ทีมงานนครหลวงโปรโมชั่นจะผลักดันให้ชิงแชมป์เข็มขัดเงินของสภามวยโลกเอเชีย (WBC Asia) รุ่นแบนตั้มเวท ซึ่งก็สามารถชนะนักมวยอินโดนิเซียคว้าแชมป์มาได้เกียรติประวัติเกียรติประวัติ. - แชมป์ WBC Asia รุ่นไลท์ฟลายเวท- ชิง, 29 สิงหาคม 2557 ชนะคะแนน วิลเบอร์ แอนโดกัน () ที่ วัดตะโก ตำบลดอนหญ้านาง อำเภอภาชี จังหวัดพระนครศรีอยุธยา - ป้องกันแชมป์ครั้งที่ 1, 19 พฤศจิกายน 2557 ชนะน็อคยกที่ 4 จอห์น แมนดิโอ ( อินโดนีเซีย) ที่ หน้าที่ว่าการอำเภอกาญจนดิษฐ์ ตำบลกะแดะ อำเภอกาญจนดิษฐ์ จังหวัดสุราษฎร์ธานี - ป้องกันแชมป์ครั้งที่ 2, 8 พฤษภาคม 2558 ชนะคะแนน ดานิโล่ กาบิเซย์ (ฟิลิปปินส์) ที่ อำเภอเชียงดาว จังหวัดเชียงใหม่ - ป้องกันแชมป์ครั้งที่ 3, 4 สิงหาคม 2560 ชนะคะแนน วัลโด ซาบุ (อินโดนีเซีย) ที่ องค์การบริหารส่วนตำบลในคลองบางปลากด อำเภอพระสมุทรเจดีย์ จังหวัดสมุทรปราการ - แชมป์ IBF Pan Pacific รุ่นแบนตั้มเวท- ชิง, 25 มีนาคม 2559 ชนะคะแนน อีริค แพนซ่า (ฟิลิปปินส์) ที่ ศูนย์ประชุมรัชกิจประการ เทศบาลตำบลป่าบอน อำเภอป่าบอน จังหวัดพัทลุงชื่ออื่นชื่ออื่น. - แสงอนันต์ ก่อเกียรติยิม - แสงอนันต์ ศักดิ์กรีรินทร์ - แสงอนันต์ เกษตรพัฒนา - แสงอนันต์ นครหลวงโปรโมชั่น</doc>
