<doc id="348798" url="https://th.wikipedia.org/wiki?curid=348798" title="ทางหลวงแผ่นดินหมายเลข 43">ทางหลวงแผ่นดินหมายเลข 43 ทางหลวงแผ่นดินหมายเลข 43 สายหาดใหญ่–มะพร้าวต้นเดียว เป็นทางหลวงแผ่นดินสายประธานที่สำคัญสายหนึ่งในภาคใต้ตอนล่าง และเป็นส่วนหนึ่งของทางหลวงเอเชียสาย 18 โดยทางหลวงสายนี้เป็นทางหลวงเส้นใหม่ที่ตัดขึ้นเพื่อย่นระยะทางจากจังหวัดสงขลาไปยังจังหวัดปัตตานี แทนทางหลวงแผ่นดินหมายเลข 42 โดยเป็นทางหลวงขนาด 4 ช่องจราจรตลอดสาย รวมระยะทาง 94.952 กิโลเมตรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 43 เป็นเส้นทางหลักที่เชื่อมจังหวัดสงขลากับจังหวัดปัตตานี โดยมีจุดเริ่มต้นที่บ้านคลองหวะ ในเขตเทศบาลเมืองคอหงส์ อำเภอหาดใหญ่ จังหวัดสงขลา เส้นทางมี 4 ช่องจราจร มุ่งหน้าไปทางตะวันออก ผ่านอำเภอนาหม่อม อำเภอจะนะ อำเภอเทพา เข้าสู่จังหวัดปัตตานีที่อำเภอหนองจิก แล้วตัดกับทางหลวงแผ่นดินหมายเลข 42 มุ่งต่อไปและสิ้นสุดยังทางหลวงแผ่นดินหมายเลข 418 อยู่ในเขตจังหวัดสงขลา 74.397 กิโลเมตร อยู่ในจังหวัดปัตตานี 19.405 กิโลเมตรรายชื่อทางแยกรายชื่อทางแยก. - จังหวัดสงขลา - กิโลเมตรที่ 0+000 (เริ่มต้น) ทางหลวงแผ่นดินหมายเลข 4 และ ทางหลวงแผ่นดินหมายเลข 407 (ทางเหนือไปอำเภอเมืองสงขลา และอำเภอหาดใหญ่ ทางตะวันตกไปท่าอากาศยานนานาชาติหาดใหญ่ และอำเภอรัตภูมิ ทางใต้ไปอำเภอสะเดา และด่านศุลกากรสะเดา) - กิโลเมตรที่ 24+588 ทางหลวงแผ่นดินหมายเลข 408 (ทางเหนือไปอำเภอเมืองสงขลา - กิโลเมตรที่ 30+423 ทางหลวงแผ่นดินหมายเลข 408 (ทางใต้ไปอำเภอจะนะ) - กิโลเมตรที่ 34+670 ทางหลวงแผ่นดินหมายเลข 4086 (ทางใต้ไปทางหลวงแผ่นดินหมายเลข 408) - กิโลเมตรที่ 63+985 ทางหลวงแผ่นดินหมายเลข 4085 (ทางตะวันออกไปปากน้ำเทพา ทางตะวันตกไปอำเภอเทพา) - จังหวัดปัตตานี - กิโลเมตรที่ 87+152 ทางหลวงแผ่นดินหมายเลข 42 (ทางเหนือไปอำเภอหนองจิก ทางใต้ไปอำเภอโคกโพธิ์) - กิโลเมตรที่ 94+952 (สิ้นสุด) ทางหลวงแผ่นดินหมายเลข 418 (ทางเหนือไปอำเภอเมืองปัตตานี ทางใต้ไปอำเภอเมืองยะลา จังหวัดยะลา)</doc>
