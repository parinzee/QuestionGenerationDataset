<doc id="313850" url="https://th.wikipedia.org/wiki?curid=313850" title="ทากานิ เมงุมิ">ทากานิ เมงุมิ ทากานิ เมงุมิ () เป็นตัวละครจากการ์ตูนญี่ปุ่นเรื่องซามูไรพเนจร ซึ่งผู้แต่งต้องการให้บทบาทของเมงุมิเป็นการ "ละจากการทำความผิด" เนื่องจากเมงุมิเคยผลิตฝิ่นนั้นเองประวัติ ประวัติ. ทากานิ เมงุมิ เกิดในเดือนธันวาคม พ.ศ. 2400 ตระกูลทากานิของเธอเป็นตระกูลที่สืบทอดการเป็นหมอมาหลายชั่วอายุคนแถบไอซุ (ปัจจุบันคือจังหวัดฟุกุชิมะ) ซึ่งถือเป็นชนชั้นสูงในขณะนั้น ครอบครัวของเธอมีอุดมการณ์ที่มุ่งหมายที่จะรักษาประชาชนทุกคนโดยไม่แบ่งชนชั้น และอุดมการณ์ดังกล่าวกลับสร้างความไม่พอใจกับกลุ่มซามูไรนัก บิดาของเธอคือทากานิ ริวเซ ได้ไปยังนะงะซะกิเพื่อจะไปศึกษาการแพทย์แผนตะวันตก ได้ละทิ้งครอบครัวไว้ทีไอซุ ทั้งนี้ครอบครัวของเขาได้รับการอนุญาตให้เป็นแพทย์ในสนามรบ แต่ริวเซถูกสังหารในเวลาต่อมา ส่วนแม่และพี่ชายอีกสองคนของเมงุมิหายสาบสูญไป ผลของสงครามทำให้ตระกูลทากานิล่มสลาย เหลือเธอเพียงคนเดียวที่รอดชีวิต แต่ความที่เมงุมิได้เรียนรู้ด้านสมุนไพรและการแพทย์แผนตะวันตก (รังงุกุ) และด้วยความที่เธอต้องการเป็นแพทย์อย่างเปี่ยมล้นเมงุมิได้กลายเป็นคนของทาเคดะ คันริว เพราะไปเป็นผู้ช่วยหมอคนหนึ่งที่ผลิตฝิ่นให้กับคันริว หลังจากหมอคนนั้นเสียชีวิต เมงุมิจึงเป็นคนเดียวที่รู้กรรมวิธีการผลิตฝิ่น เธอจึงถูกคันริวบังคับให้ผลิตฝิ่นใยแมงมุม และจะลักลอบขายฝิ่นชนิดดังกล่าวในแถบโตเกียว เธออดทนมีชีวิตเพราะมีความหวังที่จะได้พบกับครอบครัวของเธอที่หายสาบสูญไปเมื่อครั้งเกิดสงคราม เมงุมิหาโอกาสหนีจากคันริวจนได้พบกับพวกเคนชิน และได้กลายเป็นผู้ช่วยเหลือคนสำคัญของเคนชิน คอยรักษาบาดแผลของเคนชินและเพื่อน ๆ ที่บาดเจ็บจากการต่อสู้ เมงุมิเป็นอีกคนที่หลงรักเคนชิน ก่อนที่จะมีความสัมพันธ์พิเศษกับซาโนะสุเกะในเวลาต่อมา เมงุมิมักจะมีหูจิ้งจอกโผล่ออกมา ซึ่งสอดคล้องกับฉายาของเธอคือ สุนัขจิ้งจอก (คิสึเนะ) ซาโนะสึเกะจึงมักเรียกเธอว่า ยายจิ้งจอก (คิสึเนะอนนะ) หรือแม้แต่ยาฮิโกะและคาโอรุก็เรียกเธอด้วยชื่อนี้บ้างบางครั้ง เมงุมิจึงถูกเปรียบเทียบว่าเป็น "สุนัขจิ้งจอก" มาตลอดเรื่อง</doc>
