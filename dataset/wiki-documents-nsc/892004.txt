<doc id="892004" url="https://th.wikipedia.org/wiki?curid=892004" title="ดงดอกเหมย">ดงดอกเหมย ดงดอกเหมย เป็นละครโทรทัศน์ สร้างจากบทประพันธ์ของ นันทนา วีระชน โดยออกอากาศทั้งหมดทางสถานีโทรทัศน์ไทยทีวีสีช่อง 3เรื่องย่อ เรื่องย่อ. ฮั้วเกิดในเมืองคุนหมิง ประเทศจีน เป็นคนงานท่าเรือหลงรักเหมยลูกสาวเถ้าแก่ซัว ต่อมาทั้งสองได้สาบานรัก กันด้วยการใช้กิ่งไผ่แทนธูป เทียน ว่าจะรักกันจนกว่าความตายจะมาพราก แต่ทางผู้ใหญ่ไม่เห็นด้วย ทั้งคู่จึงหนี ไปใช้ชีวิตใหม่ที่เมืองไทย เพราะความรักอันยิ่งใหญ่ที่ทั้งสอง มีต่อกัน เมื่อถึงเมืองไทยฮั้วทำงานเป็น จับกังแบก ข้าวในท่าข้าวของเจ็ก ฮั้วและเหมยอาศัยอยู่ในห้องแถวเรือนไม้เก่าๆ และใช้ชีวิตร่วมกันโดยแต่งงานกันตาม ประเพณีจีนที่จัดขึ้นเอง ฮั้วตั้งความหวังว่าจะมีลูกผู้ชายไว้สืบสกุล แต่ก็ต้องผิดหวังเมื่อลูกทั้ง 7 คนกลับเป็นผู้หญิง หมด การมีลูกมากๆ ทำให้สุขภาพของเหมยทรุดโทรมลง หลังจากที่คลอดลูกคนสุดท้องได้เพียงเดือนเดียว เหมยต้องเข้าโรงพยาบาล ไหมต้องมาช่วยดูแลลูกๆ ให้ ก่อนที่เหมยจะสิ้นใจได้ขอให้ฮั้วมีศรัทธา ต่อลูกผู้หญิง ทั้งเจ็ดคน ฮั้วไม่ยอมแต่งงานใหม่ ถึงแม้ว่าไหมจะรักฮั้วอยู่ ฮั้วทุ่มเทชีวิตทั้งหมด ให้กับ การเลี้ยงลูก ๆ เมื่อลูก ๆ เติบโตขึ้นและฮั้วแก่เฒ่าลงไป ปัญหาต่าง ๆ ก็เริ่มตามมา หงส์ ลูกสาวคนโตต้องคอยดูแลน้อง ๆ ทำอาหาร และออกไปเรียนเสริมสวย ลั้ง เป็นกุลสตรีต้องจ่ายกับข้าว และไปเรียนตัดเย็บเสื้อผ้า เฮียง ลูกสาวคนที่สาม ไม่เรียนอะไรเลย เป็นคนกล้าหาญชาญฉลาดราวผู้ชาย ท้อ ลูกสาวคนที่สี่ เหมือน แม่มากที่สุด อ่อนหวานและปรนนิบัติใกล้ชิดฮั้วมาก ฮั้วขยายการค้าโดยไปเซ้งตึก แถวใกล้ ๆ กับร้านแขกขายผ้า ราชัน ลูกจ้างร้านแขกขายผ้าหลงรักท้อ ฮั้ว ขัด ขวาง แต่ทั้งสองก็หนีตามกันไป สร้างความเสียใจ และอับอายให้แก่ฮั้ว หลิน ขอฮั้วเรียนต่อโรงเรียนพานิช ในขณะที่ฮั้วเมาจึงตวาดไล่ หลินออกไป ไหมเห็นดังนั้นจึงเข้าปลอบใจหลิน และสอนให้ฮั้วทำใจยอมรับ ความเปลี่ยน แปลงของสังคมและผู้คน จนในที่สุดหลินสอบชิงทุนไป เรียนสหรัฐอเมริกาได้ จู ลูกคนที่หก เริ่มคบผู้ชายที่เรียนมาด้วยกัน ทั้งสองมุ่งมั่นที่จะสอบเข้าแพทย์ ไหมต้องทะเลาะกับฮั้วอย่าง รุนแรง อีกครั้งด้วยเรื่องของจู เง็ก ลูกคนสุดท้อง เป็นคนหัวแข็ง มีสำนึกต่อแผ่นดินเกิดและต้องการเรียนกฏหมาย ฮั้วไม่อาจห้ามได้เพราะตนสอนทุกคนไว้เสมอว่า ให้ทดแทนคุณของแผ่นดินเกิดนี้ด้วยฮั้วเหมือนจะสิ้นหวัง เมื่อลูก ๆ ทุกคนเลือกอนาคตของตนเองโดยไม่ฟังคำ คัดค้าน และเหตุผลของฮั้ว ไหมตัดสินใจแต่งงานกับประคิน ข้าราชการที่พบกัน ในร้านของฮั้วทั้งๆที่ไหมรักฮั้ว แต่ฮั้วไม่สามารถรักไหมได้เพราะความ รักของฮั้ว ได้มอบให้เหมยไปหมดแล้ว ด้านหงส์แต่งงานออกเรือนไปกับชัชชัย สามีที่แม่สื่อเลือกเฟ้น แต่เธอกลับไม่มีความสุขเลยเพราะเขาชอบทำร้ายร่างกาย ราชันกับกับท้อมีลูกด้วยกันจึงพามาขอขมาฮั้ว ฮั้วเห็นทั้งคู่ต่างมีความสุขเพราะได้ ลูกชายอย่างที่หวัง จึงใจอ่อนฮั้วตั้งโรงงานให้เฮียงทำธุรกิจ เฮียงรับพจน์เข้ามาทำงาน ต่อมาฮั้วพบว่าพจน์กับ ลั้งแอบรักกันจึงยอมให้ทั้งคู่แต่งงานกัน เพราะกลัวจะหนีตามกันไป เมื่อนายอำเภอประคินสามีของไหมเสียชีวิต ทรัพย์สมบัติจึงตกเป็นของไหม และมีปัญหาเรื่องมรดกกับฝ่ายญาติสามี หลินเดินทางกลับเมืองไทยพร้อมกับไมเคิล ดร.ทางชีววิทยาในสหรัฐฯ และ ได้แต่งงานกันทำให้ฮั้วเสียใจจึงเกิดอาการ ปวดท้องอย่างรุนแรง จู จบแพทย์ พบว่าฮั้วเป็นเนื้องอกในช่องท้องจึงทำการผ่าตัด หลังจากผ่าตัดเสร็จไหม แนะนำให้ฮั้วไปพักผ่อนที่บ้านพักตากอากาศที่ ศรีราชาของอดีตสามีตน โดยตนจะไปจัดเตรียมไว้ก่อน ฮั้วตามไปพบว่าไหมถูกฆ่าตาย และได้ตกเป็น ผู้ต้องหา เง็กจบออกมาเป็นทนายได้ร่วมกับทนายประพัธช่วยว่าความ ให้ พ่อหลุด จากความผิด หลังจากนั้นทั้งสองได้แต่งงานกัน ในงานเลี้ยง ลูก หลาน ทั้งหมดได้ถ่ายรูปร่วมกัน เป็นภาพของความสุขที่ฮั้วรอมานาน ฮั้วป่วยหนักเมื่อกลับถึงเมืองไทย ฮั้วเข้านอนและหยิบรูปถ่ายของเหมย หลับตาลงนึกถึงวันคืนที่ผ่านมา ฮั้วสิ้นใจลงด้วยรอยยิ้มบ่งบอกถึงความภาคภูมิใจที่ผ่านมาหกสิบปีที่ฮั้วภูมิใจในลูกผู้หญิงทั้งเจ็ดคนรายชื่อนักแสดงรายชื่อนักแสดง. - จินตหรา สุขพัฒน์ รับบท เหมย - พงษ์พัฒน์ วชิรบรรจง รับบท ฮั้ว - จริยา แอนโฟเน่ รับบท ไหม - ฌัชฌา รุจินานนท์ รับบท ท้อ - สกาวใจ พูนสวัสดิ์ รับบท หงส์ - สุนิสา สุขบุญสังข์ รับบท เฮียง - พลังธรรม กล่อมทองสุข รับบท ราชัน - ณัฐนันท์ คุณวัฒน์ รับบท ชัชชัย - ญาณี จงวิสุทธิ์ รับบท แม่สื่อกิมฮวย - สถาพร นาควิลัย รับบท ประคิน - วัชระ ปานเอี่ยม รับบท อากง (รับเชิญ) - สมเกียรติ คุณานิธิพงศ์ รับบท เนี้ยวรางวัล</doc>
