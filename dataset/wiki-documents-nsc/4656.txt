<doc id="4656" url="https://th.wikipedia.org/wiki?curid=4656" title="2 กุมภาพันธ์">2 กุมภาพันธ์ วันที่ 2 กุมภาพันธ์ เป็นวันที่ 33 ของปี ตามปฏิทินสุริยคติแบบเกรกอเรียน เมื่อถึงวันนี้จะยังเหลือวันอีก 332 วันในปีนั้น (333 วันในปีอธิกสุรทิน)เหตุการณ์เหตุการณ์. - พ.ศ. 1504 (ค.ศ. 962) - สมเด็จพระสันตะปาปาจอห์นที่ 12 ทำพิธีราชาภิเษกให้กับจักรพรรดิออตโตมหาราช เป็นจักรพรรดิโรมันศักดิ์สิทธิ์พระองค์แรกในรอบเกือบ 40 ปี - พ.ศ. 2195 (ค.ศ. 1653) - วันสถาปนานิวอัมสเตอร์ดัม (ภายหลังเปลี่ยนชื่อเป็นนครนิวยอร์ก) - พ.ศ. 2390 (ค.ศ. 1848) - สงครามเม็กซิโก-อเมริกายุติลงเมื่อมีการลงนามในสนธิสัญญากัวดาลูปฮิดาลโก เม็กซิโกยอมยกดินแดนส่วนหนึ่งให้สหรัฐอเมริกา - พ.ศ. 2467 (ค.ศ. 1925) - สุนัขลากเลื่อนไปถึงเมืองโนมในอะแลสกาพร้อมกับเวชภัณฑ์เพื่อต่อสู้กับการระบาดของโรคคอตีบ ทำให้เกิดการแข่งขันสุนัขลากเลื่อนไอดิทาร็อดในเวลาต่อมา - พ.ศ. 2475 (ค.ศ. 1933) - อดอล์ฟ ฮิตเลอร์ ยุบสภาเยอรมนี - พ.ศ. 2486 (ค.ศ. 1943) - วันสถาปนามหาวิทยาลัยเกษตรศาสตร์ - พ.ศ. 2486 (ค.ศ. 1943) - ยุทธภูมิสตาลินกราดยุติลงเมื่อทหารเยอรมัน 91,000 นาย เหนื่อยล้าและหิวโหยหลังจากตกเป็นเชลยของกองทัพแดงในสหภาพโซเวียต - พ.ศ. 2498 (ค.ศ. 1955) - วันสถาปนาวิทยาลัยป้องกันราชอาณาจักร - พ.ศ. 2515 (ค.ศ. 1972) - ผู้ชุมนุม 20,000-30,000 คน ที่อยู่ในอาการโกรธแค้น บุกเผาสถานทูตอังกฤษในเมืองดับลิน ประเทศไอร์แลนด์ เพื่อประท้วงเหตุการณ์นองเลือดที่ทหารพลร่มของอังกฤษยิงชาวไอริช 13 คน เสียชีวิต ในเหตุการณ์ Bloody Sunday เมื่อวันที่ 30 มกราคม พ.ศ. 2515 - พ.ศ. 2533 (ค.ศ. 1990) - ประธานาธิบดี เฟรเดอริก วิลเลม เดอ คลาร์ก ประกาศสิ้นสุดการถือผิวในประเทศแอฟริกาใต้ และสัญญาว่าจะปล่อยตัว เนลสัน แมนเดลา - พ.ศ. 2536 (ค.ศ. 1993) - พระบาทสมเด็จพระเจ้าอยู่หัว ทรงได้รับสิทธิบัตรการประดิษฐ์ "กังหันน้ำชัยพัฒนา" ใช้บำบัดน้ำเสียโดยเพิ่มปริมาณออกซิเจนลงในน้ำ นับเป็นสิ่งประดิษฐ์เครื่องกลเติมอากาศเครื่องที่ 9 ของโลกที่ได้รับสิทธิบัตรและเป็นครั้งแรกของโลกที่มีการออกสิทธิบัตรให้แก่พระบรมราชวงศ์ - พ.ศ. 2555 (ค.ศ. 2012) - เกิดเหตุจลาจลในสนามฟุตบอลที่เมืองพอร์ตซาอิด ประเทศอียิปต์ เมื่อทีมอัล-มาสรีเอาชนะทีมอัล-อาลีไปได้ 3-0 โดยแฟนฟุตบอลของอัล-มาสรี เป็นฝ่ายที่บุกลงไปในสนามและเริ่มขว้างปาก้อนหิน, ขวดน้ำและพลุเข้าใส่กองเชียร์อัล-อาลี มีผู้บาดเจ็บนับพัน เสียชีวิต 74 ศพวันเกิดวันเกิด. - พ.ศ. 2465 (ค.ศ. 1922) - อินทุรัตนา บริพัตร เป็นพระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต และหม่อมสมพันธ์ บริพัตร ณ อยุธยา (สกุลเดิม ปาลกะวงศ์ ณ อยุธยา) - พ.ศ. 2481 (ค.ศ. 1938) - มีชัย ฤชุพันธุ์ สมาชิกคณะรักษาความสงบแห่งชาติ - พ.ศ. 2490 (ค.ศ. 1947) - ฟาร์ราห์ ฟอว์เซตต์ นักแสดงชาวอเมริกัน (เสียชีวิต 25 มิถุนายน พ.ศ. 2552) - พ.ศ. 2495 (ค.ศ. 1952) - พัก กึน-ฮเย ประธานาธิบดีแห่งสาธารณรัฐเกาหลี - พ.ศ. 2519 (ค.ศ. 1976) - ภูวนาท คุนผลิน (อั๋น) นักร้อง/นักจัดรายการวิทยุ/พิธีกร - พ.ศ. 2530 (ค.ศ. 1987) - วิคตอเรีย ซอง นักร้องชาวเกาหลี - พ.ศ. 2530 (ค.ศ. 1987) - ฌาราร์ ปิเก นักฟุตบอลชาวสเปน - พ.ศ. 2538 (ค.ศ. 1995) - การอล ลีแนตตือ นักฟุตบอลชาวโปแลนด์วันถึงแก่กรรมวันถึงแก่กรรม. - พ.ศ. 2513 (ค.ศ. 1970) - เบอร์แทรนด์ รัสเซิลล์ นักคณิตศาสตร์และนักปรัชญาชาวอังกฤษ (เกิด 18 พฤษภาคม พ.ศ. 2415) - พ.ศ. 2539 (ค.ศ. 1996) - จีน เคลลี นักแสดงอเมริกัน (เกิด 23 สิงหาคม พ.ศ. 2455)วันสำคัญและวันหยุดเทศกาลวันสำคัญและวันหยุดเทศกาล. - ประเทศไทย - วันนักประดิษฐ์ - ประเทศไทย - วันเกษตรแห่งชาติ - ศรีลังกา - วันเด็กแห่งชาติ - สหประชาชาติ - วันพื้นที่ชุ่มน้ำโลก</doc>
