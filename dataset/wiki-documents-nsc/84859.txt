<doc id="84859" url="https://th.wikipedia.org/wiki?curid=84859" title="สนธยา">สนธยา สนธยา หรือ โพล้เพล้() หมายถึง ช่วงเวลาก่อนดวงอาทิตย์ขึ้น หรือหลังจากดวงอาทิตย์ตกไปแล้ว เมื่อแสงจากดวงอาทิตย์ที่ยังกระจายอยู่ในชั้นบรรยากาศชั้นบน ได้ส่องมายังชั้นบรรยากาศชั้นล่างและพื้นผิวโลก ทำให้ขณะนั้นเห็นท้องฟ้าบริเวณใกล้กับขอบฟ้าเป็นสีเหลือง ส้ม หรือแดง ซึ่งแสงลักษณะนี้ในภาษาไทยเรียกว่า ผีตากผ้าอ้อมนิยาม นิยาม. คำจำกัดความต่อไปนี้ได้ถูกกำหนดขึ้นและได้รับการยอมรับอย่างเป็นสากล- สนธยาทางพลเรือน (Civil twilight) ในตอนเช้าเริ่มต้นเมื่อจุดศูนย์กลางของดวงอาทิตย์อยู่ต่ำกว่าขอบฟ้าเป็นระยะ 6 องศาบนทรงกลมท้องฟ้า จนกระทั่งดวงอาทิตย์ขึ้น และในตอนเย็นเริ่มต้นเมื่อดวงอาทิตย์ตก จนกระทั่งเมื่อจุดศูนย์กลางของดวงอาทิตย์อยู่ต่ำกว่าขอบฟ้า 6 องศา - สนธยาทางการเดินเรือ (Nautical twilight) เป็นช่วงเวลาที่จุดศูนย์กลางของดวงอาทิตย์อยู่ต่ำกว่าขอบฟ้าเป็นระยะ 6 ถึง 12 องศา ทั้งตอนเช้าและตอนเย็น - สนธยาทางดาราศาสตร์ (Astronomical twilight) เป็นช่วงเวลาที่จุดศูนย์กลางของดวงอาทิตย์อยู่ต่ำกว่าขอบฟ้าเป็นระยะ 12 ถึง 18 องศา ทั้งตอนเช้าและตอนเย็น</doc>
