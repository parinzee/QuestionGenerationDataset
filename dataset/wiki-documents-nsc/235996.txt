<doc id="235996" url="https://th.wikipedia.org/wiki?curid=235996" title="สโมสรฟุตบอลจังหวัดนครศรีธรรมราช">สโมสรฟุตบอลจังหวัดนครศรีธรรมราช สโมสรฟุตบอลจังหวัดนครศรีธรรมราช หรือ ร่อนพิบูลย์ เอฟซี เป็นสโมสรฟุตบอลในประเทศไทย เป็นทีมจากจังหวัดนครศรีธรรมราช ได้เข้ามาร่วมเล่นในลีกภูมิภาค ภาคใต้ 2552ประวัติสโมสร ประวัติสโมสร. จังหวัดนครศรีธรรมราชจัดว่าเป็นจังหวัดที่ใหญ่และมีประชากรมากที่สุดของภาคใต้ ซึ่งในอดีตจังหวัดนครศรีธรรมราชคือมหาอำนาจลูกหนังทีมหนึ่งของภาคใต้ สร้างนักเตะชื่อดังมาแล้วมากมาย ไม่ว่าจะเป็น บุญนำ สุขสวัสดิ์ นันทปรีชา คำแหงศิริพงษ์ ศิริรัตน์ นันทวัฒน์ จิตตรง อมฤต เอกวงศ์ สมศักดิ์ น้อยหีด อุดมศักดิ์ ยี่ระเหม เป็นต้น ส่วนทีมจังหวัดก็ไม่น้อยหน้าเพราะเคยได้เข้าชิงชนะเลิศฟุตบอลยามาฮ่าไทยแลนด์คัพมาแล้ว ถึงแม้จะได้เพียงรองแชมป์ แต่ตำแหน่งนักฟุตบอลยอดเยี่ยมก็ตกเป็นของ อนิรุจน์ กลับดี ซึ่งก็สร้างความภูมิใจให้กับชาวนครฯเป็นอย่างมาก ทว่าในระยะหลายปีที่ผ่านมาวงการฟุตบอลนครศรีธรรมราช เหมือนว่าจะหายไปจากสาระบบของวงการฟุตบอลไทย นักเตะของจังหวัดนครศรีธรรมราชกระจัดกระจายไปเล่นให้กับทีมต่างๆ ทั้งในสโมสรที่กรุงเทพหรือจังหวัดอื่นๆอย่างมากมาย ในขณะที่ทีมฟุตบอลเองแทบจะไม่ประสบความสำเร็จถึงแม้จะเป็น การแข่งขันฟุตบอลในรายการต่างๆของภาคใต้ก็ตามที จนกระทั่งปี2552 ทางสมาคมฟุตบอลแห่งประเทศไทยได้ดำเนินการจัดการแข่งขันฟุตบอลลีกภูมิภาคขึ้นมาแทนการแข่งขันฟุตบอลโปรลีก ที่ต้องแข่งรอบคัดเลือกภายในภาคขึ้นมาก่อนที่จะไปแข่งรอบสุดท้ายกับตัวแทนจากทั่วประเทศอีกครั้งซึ่งก็เป็นโอกาสดี ที่ทีมนครศรีธรรมราชจะได้กลับเข้าสู่วงการลูกหนังระดับประเทศอีกครั้ง การเตรียมทีมนครศรีธรรมราชได้ถูกกำหนดขึ้นอย่างไม่เป็นระบบจาก นายชัยชนะ เดชเดโช ลูกชายของอดีตนายกองค์การบริหารส่วนจังหวัดนครศรีธรรมราช นายวิฑูรย์ เดชเดโช รับหน้าที่ประธานสโมสรนครศรีธรรมราชเอฟซี ใช้งบกว่า5ล้านบาท ด้วยการคัดนักเตะจากฟุตบอล อบจ.คัพ ภายในจังหวัด และเรียกนักเตะที่เป็นสายเลือดจังหวัดนครศรีธรรมราชที่กระจัดกระจายอยู่กับทีมต่างๆ กลับมารับใช้บ้านเกิดโดยให้เก็บตัวฝึกซ้อมร่วมกันภายในสนามฟุตบอลองค์การบริหารส่วนจังหวัดนครศรีธรรมราช ที่อำเภอร่อนพิบูลย์ ซึ่งอยู่ห่างจากตัวจังหวัดเพียง30กิโลเมตร และมอบหมายให้อดีตนักเตะดังในอดีต อย่าง โค้ชปอ ศิริพงษ์ ศิริรัตน์ ทำหน้าที่เป็นเฮดโค้ช โดยช่วงเช้าจะซ้อมกันตั้งแต่เวลา 7.00 -9.00น. ช่วงบ่าย 16.00-18.30น. ทุกวันไม่เว้นแม้วันอาทิตย์ ด้วยจุดไม่เด่นของทีมนครศรีธรรมราชเอฟซี ที่ประกอบไปด้วยผู้เล่นที่อายุยังน้อย เฉลี่ยทั้งทีมแค่25ปี นักเตะไม่อยู่ด้วยกัน ไม่มีความสามัคคีภายในทีม ถือว่าเป็นจุดไม่เด่นของนักเตะชุดนี้ คือปัจจัยสำคัญที่จะนำพาทีมนครศรีธรรมราช ขึ้นสู่ดิวิชั่น1ภายในเวลารวดเร็ว ตามความปรารถนาของผู้จัดการทีม สัญชัย แซ่ลิ้ม ที่จะมอบให้กับชาวเมืองคอนทีม นครศรีธรรมราช เอฟ ซี ฉายา 12นักษัตร สนามเหย้า สนามฟุตบอลขององค์การบริหารส่วนจังหวัด อำเภอร่อนพิบูลย์ ความจุ 500คน ชุดเหย้า เสื้อเหลือง กางเกงน้ำเงิน ชุดเยือน เสื้อขาว กางเกงแดง สโมสรฟุตบอลนครศรีธรรมราช เริ่มต้นความยิ่งใหญ่ในปี พ.ศ. 2541 ที่สโมสรแห่งนี้ได้รองแชมป์ฟุตบอลยามาฮ่าไทยแลนด์คัพ ครั้งที่ 14 โดยเข้าไปชิงชนะเลิศฟุตบอลยามาฮ่าไทยแลนด์คัพ ครั้งที่ 14 ในวันที่ 2 เมษายน 2541 ที่สนามกีฬาศูนย์เยาวชนกรุงเทพมหานคร (ไทย-ญี่ปุ่น) ดินแดง ซึ่งแพ้ให้กับกับสโมสรฟุตบอลกรุงเทพมหานคร(สโมสรฟุตบอลสำนักงานทรัพย์สินส่วนพระมหากษัตริย์)ไป 0-1 โดยในการแข่งขันครั้งนี้สโมสรฟุตบอลนครศรีธรรมราชได้สร้างปรากฏการณ์ในนัดชิงชนะเลิศคือกองเชียร์ที่เป็นคนนครศรีธรรมราชและคนใต้แห่เข้าไปชมเกมนี้กันอย่างล้นหลามรายชื่อทีมงานชุดปัจจุบัน รายชื่อทีมงานชุดปัจจุบัน. ชุด ลีกภูมิภาค ดิวิชั่น 2 2553ผู้เล่นชุดปัจจุบัน ผู้เล่นชุดปัจจุบัน. ชุด ลีกภูมิภาค ดิวิชั่น 2 2554</doc>
