<doc id="351179" url="https://th.wikipedia.org/wiki?curid=351179" title="เขื่อนห้วยตาเกาว์ใหม่">เขื่อนห้วยตาเกาว์ใหม่ เขื่อนห้วยตาเกาว์ใหม่ เป็นเขื่อนดิน อยู่ในเขตรักษาพันธุ์สัตว์ป่าห้วยทับทัน-ห้วยสำราญอำเภอกาบเชิง จังหวัดสุรินทร์ อยู่ห่างจากตัวจังหวัดประมาณ 86 กิโลเมตร เขื่อนตาเกาว์ใหม่สร้างเสร็จเมื่อ พ.ศ. 2528 โดยรัฐบาลญี่ปุ่นมอบให้ ปิดกั้นห้วยทับทันและห้วยสำราญที่บ้านตาเกาว์ ที่รับน้ำมาจากน้ำตก 5 แห่งสร้างขึ้นเพื่อบรรเทาอุทกภัยและเพื่อการเกษตรโดยเฉพาะ เขื่อนตาเกาว์ใหม่มีความสูงจากท้องน้ำ 21 เมตร สันเขื่อนยาว 600 เมตร สามารถกักเก็บน้ำได้ 10.20 ล้านลูกบาศก์เมตร ปัจจุบัน เขื่อนห้วยตาเกาว์ใหม่เป็นแหล่งเพาะพันธุ์ปลา มีสถานที่พักผ่อนหย่อยใจ และมีร้านอาหารริมเขื่อนอยู่มากมาย ซึ่งเปรียบเสมือนเป็นสวรรค์ชายหาดของคนชาวสุรินทร์ และในฤดูร้อน น้ำจะลดและมีหาดทรายเหมือนทะเล ลงเล่นน้ำได้โดยไม่เสียค่าใช้จ่ายแหล่งข้อมูลแหล่งข้อมูล. - http://www.safetydam.net/dam.php?QDam_ID=14332&QMode=E&QList=1</doc>
