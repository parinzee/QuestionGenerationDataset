<doc id="333008" url="https://th.wikipedia.org/wiki?curid=333008" title="โมริโอกะ">โมริโอกะ เมืองโมริโอกะ () เป็นเมืองศูนย์กลางของจังหวัดอิวาเตะ ประเทศญี่ปุ่น เมืองโมริโอกะมีพื้นที่ 489.15 ตารางกิโลเมตร ณ ค.ศ. 2008 มีจำนวนประชากร 300,740 คน คิดเป็นความหนาแน่นประชากร 588.11 คนต่อตารางกิโลเมตร เมืองโมริโอกะก่อตั้งขึ้นใน ค.ศ. 1597 โดยนัมบุ โนบูนาโอะ (南部信直 Nanbu Nobunao) ไดเมียวคนที่ 26 ของตระกูลนัมบุ (南部氏 Nanbu-shi) เพื่อให้เป็นเมืองหลวงของแคว้นนัมบุ (南部藩 Nanbu han) โดยได้สร้างปราสาทโมริโอกะไว้ ต่อมาใน ค.ศ. 1655 แคว้นนัมบุได้ถูกแบ่งเป็น 2 แคว้น ได้แก่ แคว้นโมริโอกะ (盛岡藩 Morioka han) และแคว้นฮาชิโยเนะ (八戸藩 Hachinohe han) และใน ค.ศ. 1683 ชื่อของเมืองถูกเปลี่ยนตัวอักษรจาก 盛岡 เป็น 森岡 (แต่ยังคงอ่านว่า "โมริโอกะ" เหมือนเดิม) เมื่อประชากรของเมืองครบ 36,000 คน เมืองโมริโอกะได้รับการยกให้เป็นเมืองศูนย์กลางของจังหวัดอิวาเตะในวันที่ 1 เมษายน ค.ศ. 1889</doc>
