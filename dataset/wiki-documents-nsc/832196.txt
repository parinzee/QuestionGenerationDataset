<doc id="832196" url="https://th.wikipedia.org/wiki?curid=832196" title="สุซาคุ คุรุรุกิ">สุซาคุ คุรุรุกิ สุซาคุ คุรุรุกิ () เป็นตัวละครจากการ์ตูนญี่ปุ่นเรื่อง โค้ด กีอัส พากย์เสียงโดยทะกะฮิโระ ซะกุระอิประวัติ ประวัติ. สุซาคุ คุรุรุกิ เป็นบุตรชายของเก็มบุ คุรุรุกิ นายกรัฐมนตรีญี่ปุ่นคนสุดท้าย เขาได้พบกับลูลูช และ นันนาลี วี บริทาเนีย เชื้อพระวงศ์ที่บริทาเนียส่งมาเป็นเครื่องต่อรอง สุซาคุไม่ชอบลูลูชในตอนแรกเพราะคิดว่าเขาเป็นเจ้าชายซึ่งไม่สนใจคนอื่น จนกระทั่งเมื่อเวลาผ่านไป สุซาคุก็เข้าใจลูลูชมากขึ้นและทั้งสองกลายเป็นเพื่อนสนิทกัน สุซาคุต้องแยกจากพวกลูลูชในช่วงสงครามญี่ปุ่น-บริทาเนีย ในช่วงที่บริทาเนียรุกรานญี่ปุ่น นายกรัฐมนตรีเก็มบุยืนกรานที่จะใช้กำลังต่อต้านอย่างเด็ดขาด สุซาคุได้สังหารบิดาของเขา โดยข่าวออกมาว่านายกฯเก็มบุฆ่าตัวตาย หลังการตายของเก็มบุ รัฐบาลญี่ปุ่นก็ประกาศยอมแพ้ต่อกองทัพบริทาเนีย หลังญี่ปุ่นกลายเป็นแอเรีย 11 สุซาคุก็ทิ้งสถานะอีเลฟเว่น เขาขึ้นทะเบียนเป็นชาวบริทาเนียกิตติมศักดิ์และสมัครเข้าเป็นพลทหารในกองทัพบริทาเนีย เขาได้พบกับลูลูชในขณะปฏิบัติหน้าที่ตามหาถังเก็บแก็สพิษในเก็ตโตเขตชินจุกุซึ่งถูกขโมยไปโดยกลุ่มก่อความไม่สงบ ในวันนั้นเองเขาได้ขึ้นบังคับไนท์แมร์เฟรมรุ่นต้นแบบ แลนสล็อต เข้าร่วมปฏิบัติการต่อต้านผู้ก่อความไม่สงบในเก็ตโตเขตชินจุกุ ซึ่งเป็นไนท์แมร์เฟรมที่สร้างขึ้นโดยหน่วยค้นคว้าพิเศษที่ขึ้นตรงต่อรัชทายาทลำดับสอง ชไนล์เซล เอล บริทาเนีย ในเหตุการณ์วันนั้น สุซาคุตกเป็นผู้ต้องสงสัยในคดีสังหารข้าหลวงแอเรีย 11 แต่ก็รอดพ้นความผิดหลังได้ซีโร่เข้ามาช่วยออกหน้าแทน หลังพ้นความผิดเขาก็ได้ติดยศพันจ่าและเข้าเรียนที่โรงเรียนแอชพอร์ดที่เดียวกับลูลูช และต่อมาได้รับเลือกให้เป็นอัศวินประจำพระองค์ในองค์หญิงยูฟีเมีย ลี บริทาเนีย (ติดยศพันตรี) ต่อมาในเหตุการณ์แบล็กรีเบลเลียน เขาจับกุมซีโร่ไปถวายต่อจักรพรรดิและได้รับแต่งตั้งเป็นไนท์ออฟเซเว่น โดยได้รับภารกิจแรกคือเป็นผู้ติดตามของ จูเลียส คิงส์เลย์ เสนาธิการที่จักรพรรดิส่งไปบัญชาการกองทัพยูโรบริทาเนียในเซนต์ปีเตอร์สเบิร์ก หลังความแตกว่าคิงส์เลย์คืออดีตซีโร่และเจ้าชายบริทาเนีย ทั้งสุซาคุและคิงส์เลย์ถูกจับกุมไว้อย่างลับๆโดยคณะอัศวินเซนต์มีฮาเอล ทั้งคู่ถูกขังอยู่ได้ไม่นานก็ได้ลอร์ดคิมเมล (ต่อมาคือ โรโล่ แลมเพิร์จ) มาช่วยออกไป หลังซีโร่ปรากฏตัวอีกครั้งในเหตุการณ์บาเบลทาวเวอร์ สุซาคุได้รับคำสั่งมาประจำการที่ญี่ปุ่นในตำแหน่งผู้ช่วยข้าหลวงและเข้าเรียนที่โรงเรียนแอชฟอร์ดเพื่อเฝ้าจับตาดูลูลูช ต่อมาสุซาคุได้สมคบกับองค์ชายชไนล์เซลก่อรัฐประหาร แต่ระหว่างที่สุซาคุไปสังหารจักรพรรดิชาลส์ก็ได้พบกับพระนางมารีแอน, ซีทู, ลูลูช และจักรพรรดิชาลส์ เมื่อสุซาคุได้รับรู้ถึงแผนการณ์สังหารพระเจ้าของจักรพรรดิชาลส์และมารีแอน ก็เปลี่ยนใจมาร่วมมือกับลูลูชเข้ายึดอำนาจในบริทาเนีย หลังลูลูชเป็นจักรพรรดิแล้วสุซาคุก็ได้รับการเลื่อนยศเป็นไนท์ออฟซีโร่ หลังสงครามแดโมคลีสซึ่งลูลูชได้รับชัยชนะ สุซาคุถูกประกาศว่าตายในสงคราม แต่แท้จริงแล้วได้รับมอบบทบาทซีโร่ต่อจากลูลูช และร่วมมือกับลูลูชจัดฉากการสังหารจักรพรรดิลูลูช</doc>
