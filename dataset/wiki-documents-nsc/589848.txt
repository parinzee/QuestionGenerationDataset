<doc id="589848" url="https://th.wikipedia.org/wiki?curid=589848" title="โรงเรียนศรีราชา">โรงเรียนศรีราชา โรงเรียนศรีราชา (อังกฤษ: Sriracha School) เป็นโรงเรียนมัธยมศึกษาขนาดใหญ่พิเศษ และเป็นโรงเรียนสหศึกษาระดับมัธยมศึกษา มีฐานะเป็นโรงเรียนประจำอำเภอ สังกัดสำนักงานเขตพื้นที่การศึกษามัธยมศึกษา เขต 18 สำนักงานคณะกรรมการการศึกษาขั้นพื้นฐาน กระทรวงศึกษาธิการ เปิดทำการเรียนการสอนครั้งแรกเมื่อวันที่ 1 มิถุนายน พ.ศ. 2494 โดยมี นายพัลลภ ทองประเสริฐ เป็นครูใหญ่ท่านแรก แต่เดิมอาศัยเรียนของโรงเรียนเทศบาลบ้านศรีราชาเปิดทำการสอนชั้วคราว และได้ย้ายมาในพื้นที่ปัจจุบันเมื่อวันที่ 12 พฤศจิกายน พ.ศ. 2497 ปัจจุบัน โรงเรียนศรีราชา ตั้งอยู่เลขที่ 1 ถนนเจิมจอมพล ตำบลศรีราชา อำเภอศรีราชา จังหวัดชลบุรี ติดกับสำนักงานทางหลวงที่ 12 สำนักพื้นที่อนุรักษ์ที่ 2 และประตู 3 (ประตูด้านหลังโรงเรียน) ติดกับพื้นที่ของที่ว่าการอำเภอศรีราชา สามารถเดินทางทะลุผ่านกันได้ มีเนื้อที่ทั้งหมด 42 ไร่ 99 ตารางวาประวัติโรงเรียน ประวัติโรงเรียน. พ.ศ. 2494 เปิดทำการสอนในวันที่ 1 มิถุนายน พ.ศ. 2494 โดยมีนายพัลลภ ทองประเสริฐ เป็นครูใหญ่ท่านแรก อาศัยอาคารเรียนของโรงเรียนเทศบาลบ้านศรีราชาทำการสอนชั่วคราว และใช้อักษรย่อว่า ชบ.12 พ.ศ. 2497 เมื่อวันที่ 31 มีนาคม พ.ศ. 2497 นายพัลลภ ทองประเสริฐ ลาออก กรมสามัญศึกษาจึงแต่งตั้งให้ นายชัยวัฒน์ วรรณรัตน์ มาดำรงตำแหน่งแทน ในปีนี้กระทรวงศึษาธิการจัดสรรงบประมาณเพื่อสร้างอาคารเรียนโรงเรียนศรีราชา ในที่ดินราชพัสดุของกระทรวงมหาดไทย เนื้อที่ 15 ไร่ อาคารไม้ 2 ชั้น 5 ห้องเรียน ใต้ถุนโล่ง 1 หลัง ส้วม 1 หลัง โรงอาหาร 1 หลัง และย้ายมาทำการสอนในที่แห่งใหม่ (ปัจจุบัน) เมื่อวันที่ 12 พฤศจิกายน พ.ศ. 2497 พ.ศ. 2498 เปิดทำการสอนถึงชั้นมัธยมปลาย ขยายชั้นเรียนเพิ่มถึง ม.6 พ.ศ. 2499 ได้รับงบประมาณสร้างอาคารหอประชุม-โรงอาหาร 1 หลัง พ.ศ. 2502 สมาคมผู้ปกครองและครูอำเภอศรีราชา ร่วมกับสภาจังหวัดชลบุรี ได้ร่วมกันหาเงินสร้างอาคารเรียนหลังที่ 2 เป็นอาคารไม้ 2 ชั้น 4 ห้องเรียน พ.ศ. 2504 นายประทีป สุขวารี ครูโรงเรียนชลราษฎรอำรุง จังหวัดชลบุรี ย้ายมาดำรงตำแหน่ง ครูใหญ่โรงเรียนศรีราชาแทน นายชัยวัฒน์ วรรณรัตน์ พ.ศ. 2505-2506 ดำเนินการปรับปรุงบริเวณโรงเรียน โดยขยายพื้นที่หลังอาคารเรียนและด้านข้างทั้งสองด้าน ปรับปรุงถนนในโรงเรียนและขายรั้วโรงเรียน พ.ศ. 2507 ได้รับงบประมาณต่อเติมอาคารเรียนหลังที่ 2 ชั้นล่าง 4 ห้องเรียน พ.ศ. 2510 ได้รับการคัดเลือกจากกรมสามัญศึกษา ให้เข้าอยู่ในโครงการโรงเรียนมัธยมแบบประสมแบที่ 2 (ค.ม.ส.2) เน้นด้านเกษตรกรรม พ.ศ. 2511 ได้รับงบประมาณสร้างบ้านพักครู 2 หลัง อาคารห้องสมุด อาคารเกษตรกรรม 1 หลัง โรงฝึกงานเกษตร 1 หลัง และเรือนเพาะชำ 1 หลัง พ.ศ. 2512 ได้รับงบประมาณสร้างอาคารเรียนคหกรรมศิลป์ 1 หลัง พ.ศ. 2513 ได้รับงบประมาณสร้างอาคารเรียนตึก 3 ชั้น 6 ห้องเรียนพร้อมครุภัณฑ์โรงฝึกงานอุตสาหกรรมลป์ 1 หลัง บ้านพักครู 2 หลัง และได้รับความช่วยเหลือจากสมาคมผู้ปกครองและครูอำเภอศรีราชาร่วมกับผู้ปกครองนักเรียนสร้างอาคารประกอบ เพื่อใช้เป็นห้องเรียน 2 ห้อง พ.ศ. 2514 ได้รับงบประมาณสร้างโรงอาหาร หอประชุม 1 หลัง บ้านพักครู 1 หลัง ส้วม 1หลังและได้รับความช่วยเหลือจากสมาคมผู้ปกครองและครูอำเภอศรีราชาสร้างอาคารชั่วคราว 2 ห้องเรียน 1 หลัง พ.ศ. 2517 วันที่ 1 มิถุนายน พ.ศ. 2517 นางพอพิศ กีรติอังกูร ย้ายมาดำรงตำแหน่งอาจารย์ใหญ่แทน นายประทีป สุขวารี ในปีนี้โรงเรียนได้รับงบประมาณต่อเติมอาคาร 318 ป. บ้านพักครูเพิ่ม 1 หลัง และส้วม 1 หลัง พ.ศ. 2518 โรงเรียนได้รับความอนุเคราะห์จาก พระเทพกิตติปัญญาคุณ (กิตฺติวุฑโฒ ภิกฺขุ) แห่งจิตภาวันวิทยาลัย ช่วยดำเนินการสร้างหอประชุม "จิตตภาวณูปถัมภ์" 1 หลัง ปัจจุบันได้ทำการรื้อไปแล้วเนื่องจากนำพื้นที่มาปรับปรุงสนามกีฬามาตรฐาน พ.ศ. 2519 ได้รับการอนุเคราะห์จากสมาคมผู้ปกครองและครูอำเภอศรีราชา สร้างอาคารเรียนชั่วคราว 5 ห้องเรียน 1 หลัง และได้รับงบประมาณสร้างบ้านพักครู 1 หลัง ส้วม 1 หลัง พ.ศ. 2520 ได้รับงบประมาณสร้างอาคารเรียน 3 ชั้น 18 ห้องเรียนแบบ 318 ค. 1 หลังและอาคารเรียนชั่วคราว 6 ห้องเรียน 1 หลัง พ.ศ. 2521 วันที่ 1 เมษายน พ.ศ. 2521 นางพอพิศ กีรติอังกูร ได้เลื่อนตำแหน่งเป็นผู้อำนวยการในปีนี้โรงเรียนได้รับงบประมาณสร้างอาคารเรียนชั่วคราว 10 ห้องเรียน 1 หลัง บ้านพักครู 1 หลังและส้วม 1 หลัง พ.ศ. 2522 นายแสวง ภัทรพิศาล อาจารย์ใหญ่โรงเรียนบ้านบึง “อุตสาหกรรมนุเคราะห์” ย้ายมารักษาการในตำแหน่งผู้อำนวยการโรงเรียนศรีราชา วันที่ 3 ธันวาคม พ.ศ. 2522 นายชะนะ กมลานนท์ ย้ายมารักษาการในตำแหน่งผู้อำนวยการโรงเรียนศรีราชา พ.ศ. 2523 ได้รับงบประมาณสร้างอาคารเรียน 3 ชั้น 18 ห้องเรียน และบ้านพักครู 1 หลัง พ.ศ. 2528 ได้รับงบประมาณสร้างโรงฝึกงานแบบ 102/27 1 หลัง โรงเรียนได้รับเงินบริจาคจาก คณะครู-อาจารย์ นักการภารโรง นักเรียน ผู้มีจิตศรัทธา และนักเรียนโรงเรียนผู้ใหญ่อำเภอศรีราชา ในการสร้างหอพระพุทธศรีชินราชาและทำพิธีเปิดโดย นายเบญจกุล มะกะระธัช ผู้ว่าราชการจังหวัดชลบุรี เมื่อวันที่ 1 พฤศจิกายน พ.ศ. 2528 พ.ศ. 2529 วันที่ 4 สิงหาคม พ.ศ. 2529 นายปราศัย ชลวาสิน ผู้อำนวยการโรงเรียนพิมายวิทยา จังหวัดนครราชสีมา ย้ายมารักษาการในตำแหน่งผู้อำนวยการโรงเรียนศรีราชา ในปีนี้โรงเรียนได้รับงบประมาณสร้างโรงฝึกงานอุตสาหกรรม แบบ 102/27 จำนวน 1 หลัง พ.ศ. 2530 วันที่ 12 พฤศจิกายน พ.ศ. 2530 เปิดป้ายอาคาร "รวมใจน้อมเกล้า" ซึ่งเป็นเรือนพยาบาลสร้างด้วยเงินบริจาคจากการทอดผ้าป่าของสมาคมศิษย์เก่าโรงเรียนศรีราชา พ.ศ. 2532 ได้รับงบประมาณสร้างอาคารเรียน แบบ 318 ล/30 1 หลัง พ.ศ. 2533 กรมสามัญศึกษาได้อนุมัติเงินงบประมาณสร้างโรงฝึกงานคหกรรมแบบ 102/27 1 หลัง วันที่ 1 ตุลาคม พ.ศ. 2533 นายธวัฒน์ อังคะนาวิน ผู้อำนวยการโรงเรียนท่าใหม่ "พูลสวัสดิ์ราษฎร์นุกูล" อำเภอท่าใหม่ จังหวัดจันทบุรี ย้ายมาดำรงตำแหน่งผู้อำนวยการโรงเรียนศรีราชา แทน นายปราศัย ชลวาสิน ซึ่งเกษียณอายุราชการ พ.ศ. 2535 ได้รับงบประมาณสร้างหอประชุม-โรงอาหาร แบบ 101 ล/27 จำนวน 1 หลังและสร้างห้องน้ำ แบบมาตรฐาน 6 ที่ / 27 อีก 1 หลัง รื้อหอประชุม 1 อาคารฝึกงานคหกรรม และอาคารพักครู คหกรรมเพื่อใช้เป็นพื้นที่สร้างหอประชุมดังกล่าว สร้างรั้วมาตรฐานด้านตะวันออกติดกับสำนักงานป่าไม้เขตศรีราชา โดยบริษัท เอสโซ่สแตนดาร์ด ประเทศไทย จำกัด และดำเนินการเปลี่ยนชื่อสมาคมผู้ปกครองและครูอำเภอศรีราชา เป็นสมาคมผู้ปกครองและครูโรงเรียนศรีราชาง วันที่ 9 พฤศจิกายน พ.ศ. 2535 นายประเสริฐ มงคล ย้ายมาดำรงตำแหน่งผู้อำนวยการโรงเรียนศรีราชา พ.ศ. 2537 ได้รับความอนุเคราะห์จาก นายอุทัย พิมพ์ใจชน และ นายธงชัย พิมพ์สกุล สมาชิกสภาผู้แทนราษฎรจังหวัดชลบุรี ได้จัดสรรเงินสร้างสนามกรีฑามาตรฐาน 400 เมตร 1 สนาม และอาคาร ร้านค้า 1 หลัง ในปีนี้โรงเรียนได้รับงบประมาณจากกระทรวง มหาดไทย (งบพัฒนาจังหวัด) สร้างถังส่งน้ำ จำนวน 1 ถัง พ.ศ. 2542 ได้รับงบประมาณสร้างถนนลาดยาง เป็นเงิน 400,000 บาท และขุดบ่อน้ำบาดาล 1 บ่อ วันที่ 1 ตุลาคม พ.ศ. 2542 นายสมคิด ดีรัศมี อาจารย์ใหญ่โรงเรียนบึงศรีราชาพิทยาคม อำเภอศรีราชา จังหวัดชลบุรี รักษาการในตำแหน่งผู้อำนวยการโรงเรียนศรีราชาแทน นายประเสริฐ มงคล ซึ่งเกษียณอายุราชการ วันที่ 9 ธันวาคม พ.ศ. 2542 นายสำเนา บุญชู ผู้อำนวยการโรงเรียนทุ่งศุขลาพิทยา "กรุงไทยอนุเคราะห์" อำเภอศรีราชา จังหวัดชลบุรี ย้ายมาดำรงตำแหน่งผู้อำนวยการโรงเรียนศรีราชา พ.ศ. 2543-2544 สร้างอาคารเรียนแบบ 324ล/2542(หลังคาทรงไทย) งบประมาณ 19,837,000 บาท ปรับปรุงต่อเติมอาคารเอนกประสงค์ เพื่อพัฒนาเป็นห้องสมุดโรงเรียนด้วยงบสนับสนุนจาก อบจ. ชลบุรี 1,000,000 บาทปรับปรุงห้องสมุดเดิมเป็นห้องประชุมชื่อ"ห้องพุทธรักษา" ปรับปรุงห้องด้านล่างอาคาร5ด้านตะวันตกเป็นห้อง"สุพรรณิการ์" วันที่ 9 พฤศจิกายน พ.ศ. 2544 นายสิทธิชัย อิ่มอ่อง ผู้อำนวยการโรงเรียนเกาะจันทร์พิทยาคาร อำเภอเกาะจันทร์ จังหวัดชลบุรี ย้ายมาดำรงตำแหน่งผู้อำนวยการโรงเรียนศรีราชา พ.ศ. 2545-2546 โรงเรียนได้รับการสนับสนุนงบประมาณจาก1. เทศบาลเมืองศรีราชาจำนวน 400,000 บาท ในการสร้างเวทีกลางแจ้งเพื่อให้นักเรียนได้แสดงความสามารถในด้านดนตรีศิลปการแสดง และกิจกรรมการเรียนรู้รายวิชาต่าง ๆ 2. ได้รับการสนับสนุนงบประมาณจากองค์การบริหารส่วนจังหวัดชลบุรี ในการสร้างอาคารศูนย์กีฬาชุมชนเมืองศรีราชา จำนวนเงิน 14,000,000 บาท 3. สมาคมผู้ปกครองและครูโรงเรียนศรีราชา ได้ให้การสนับสนุนปรับปรุงศูนย์การเรียนคอมพิวเตอร์จำนวน 4 ห้องเรียน จำนวนเงิน 3,000,000 บาท พ.ศ. 2547-2548 โรงเรียนได้รับการสนับสนุนจาก1. งบประมาณจากองค์การบริหารส่วนจังหวัดชลบุรีเป็นซอฟแวร์ภาษาต่างประเทศ 500,000 บาท 2. เทศบาลตำบลศรีราชา 200,000 บาท ปรับปรุงสนามกีฬา 3. ทุนการศึกษานักเรียนจากเอกชน 154,500 บาท พ.ศ. 2550 วันที่ 8 ตุลาคม พ.ศ. 2550 นางสาวเฉิดเฉลา แก้วประเคน ผู้อำนวยการโรงเรียนทุ่งศุขลาพิทยา "กรุงไทยอนุเคราะห์" ย้ายมาดำรงตำแหน่งผู้อำนวยการโรงเรียนศรีราชา โรงเรียนได้รับการสนับสนุนจาก1. บริษัท มิตซูบิชิ มอเตอร์ส (ประเทศไทย) จำกัด ให้การสนับสนุนค่าเบี้ยเลี้ยงและยานพาหนะโครงการช้างเผือกนักกีฬาฟุตบอล 2. รับมอบทุนการศึกษาในโครงการ 80 พรรษามหามงคล จากการนิคมอุตสาหกรรมแห่งประเทศไทยและพันธมิตร พ.ศ. 2551 โรงเรียนได้รับงบประมาณสนับสนุนจากองค์การบริหารส่วนจังหวัดสร้างอาคารเรียน 2 ชั้น ใต้ถุนโล่ง จำนวน 8 ห้องเรียน พ.ศ. 2552 โรงเรียนปรับปรุงสนามกีฬาโดยงบอุดหนุนจำนวน 1,000,000 บาท พ.ศ. 2553 โรงเรียนได้รับงบจากสำนักงานการศึกษาขั้นพื้นฐานสร้างอาหารหอประชุมแบบ 100/27 ได้รับงบประมาณจากกองทุนพัฒนาชุมชนรอบโรงไฟฟ้าเครือไทยออยล์ แหลมฉบังพาวเวอร์ และสหโคเจน รวมทั้งกองทุนพัฒนาชุมชนรอบโรงไฟฟ้าโกลว์ไอพีพี เป็นจำนวน 9,000,000 บาท ในการก่อสร้างอาคารหอสมุด แบบอาคาร ค.ส.ล. 3 ชั้น พ.ศ. 2556 วันที่ 19 กรกฎาคม พ.ศ. 2556 ทำพิธีเปิดป้ายอาคาร "หอสมุดโรงเรียนศรีราชา" และ "ห้องสมุดเฉลิมพระเกียรติกาญจนาภิเษก" โดยมี นายคมสัน เอกชัย ผู้ว่าราชการจังหวัดชลบุรี เป็นประธานในพิธี พ.ศ. 2559 นายโกศล ดาราพิสุทธิ์ ผู้อำนวยการโรงเรียนสวนกุหลาบวิทยาลัย ชลบุรี ย้ายมาดำรงตำแหน่งผู้อำนวยการโรงเรียนศรีราชา และปฏิบัติหน้าที่มาจนถึงปัจจุบันนี้ตราสัญลักษณ์โรงเรียนศรีราชาตราสัญลักษณ์โรงเรียนศรีราชาตราสัญลักษณ์โรงเรียนศรีราชา. ตราสัญลักษณ์โรงเรียนศรีราชา. - ศ.ร.ช. หมายถึง ชื่อย่อของโรงเรียนศรีราชา - วงกลมที่ล้อมรอบ หมายถึง ความเคลื่อนไหวตลอดเวลาไม่หยุดนิ่ง - ช่อชัยพฤกษ์ หมายถึง เกียรติยศ ความสง่างาม - คบเพลิงและรัศมี หมายถึง ความโชติช่วง สว่างไสวแห่งความรู้ตราสัญลักษณ์ที่เกี่ยวข้องกับโรงเรียนสีประจำโรงเรียนสีประจำโรงเรียน. -  สีฟ้า หมายถึง ความสง่างาม ความสุข ความสดใส -  สีแดง หมายถึง ความเข้มข้น (เลือด) ความเร่าร้อน (ไม่หยุดนิ่ง)รายนามผู้อำนวยการโรงเรียนอาคารในโรงเรียนศรีราชาหลักสูตรที่เปิดสอนระดับชั้นมัธยมศึกษาตอนต้น (ม.1-3)หลักสูตรที่เปิดสอน. ระดับชั้นมัธยมศึกษาตอนต้น (ม.1-3). - ห้องเรียนปกติ มีจำนวนชั้นละ 12 ห้องเรียน ได้แก่ ม.1/1-1/12, ม.2/1-2/12 และ ม.3/1-3/12- ห้องเรียนพิเศษ (MEP Mini English Program) มีจำวนชั้นละ 1 ห้องเรียน ได้แกุ่ ม.1/13, ม.2/13 และ ม.3/13ระดับชั้นมัธยมศึกษาตอนปลาย (ม.4-6)ระดับชั้นมัธยมศึกษาตอนปลาย (ม.4-6). - แผนการเรียนวิทยาศาสตร์-คณิตศาสตร์ มีจำนวนชั้นละ 3 ห้องเรียน คือ ห้องที่ 1-3- แผนการเรียนวิทยาศาสตร์-คณิตศาสตร์-คอมพิวเตอร์ มีจำนวนชั้นละ 1 ห้องเรียน คือ ห้องที่ 4- แผนการเรียนคณิตศาสตร์-ภาษาอังกฤษ มีจำนวนชั้นละ 2 ห้องเรียน คือ ห้องที่ 5-6- แผนการเรียนภาษาอังกฤษ-ภาษาจีน มีจำนวนชั้นละ 1 ห้องเรียน คือ ห้องที่ 7- แผนการเรียนภาษาอังกฤษ-ภาษาญี่ปุ่น มีจำนวนชั้นละ 1 ห้องเรียน คือ ห้องที่ 8- แผนการเรียนภาษาไทย-สังคมศึกษา มีจำนวนชั้นละ 1 ห้องเรียน คือ ห้องที่ 9- ห้องเรียนพิเศษ วิทยาศาสตร์ - คณิตศาสตร์ (Gifted) มีจำนวนชั้นละ 1 ห้องเรียน คือ ห้องที่ 10กีฬาสีกีฬาสี. -  คณะสีแดง -  คณะสีเหลือง -  คณะสีฟ้า -  คณะสีเขียว -  คณะม่วงกิจกรรมนักเรียนกิจกรรมนักเรียน. - สภานักเรียน/คณะกรรมการนักเรียน - งานสานสายใยความสัมพันธ์ วันแห่งความสำเร็จ (ปัจฉิมนิเทศ) - งานมุทิตาจิต - งานกีฬาภายในประจำปี - พิธีไหว้ครูประจำปี - ประเพณีการตั้งชื่อรุ่นจบ - ลานกิจกรรม Hyde Park - ตลาดนัดอาชีพ - สีสันงานดนตรี ลานโพธิ์มิวสิคเฟสติวัล (อดีต) - ประเพณีแห่ขบวนกองข้าวและสงกรานต์ศรีมหาราชา - เปิดบ้านวิชาการโรงเรียนศรีราชา Sriracha school Open Houseศิษย์เก่าโรงเรียนศรีราชาศิษย์เก่าโรงเรียนศรีราชา. - นายปราบ ยุทธพิชัย - พิธีกรและนักแสดง - นายสุนทร ศุภธีรนนท์ - อดีตรองนายกเทศมนตรีตำบลแหลมฉบัง - นายโกศล ดาราพิสุทธิ์ - ผู้อำนวยการโรงเรียนศรีราชา - นายชาญวิทย์ ผลชีวิน - อดีตโค้ชฟุตบอลทีมชาติไทย - นางสาวเนาวรัตน์ ตั๊นธรารักษ์ - สมาชิกสภาเทศบาลนครแหลมฉบัง - นายภคนันท์ เขียวศิริ - ผู้บริหารมูลนิธิอาสาบรรเทาภัย - นายวินัย ช่างไม้ - ประธานกรรมการชมรมจักรยานนครแหลมฉบัง</doc>
