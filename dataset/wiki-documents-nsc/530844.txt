<doc id="530844" url="https://th.wikipedia.org/wiki?curid=530844" title="บังแทรก">บังแทรก บังแทรก คือ เครื่องสูงอย่างหนึ่งที่ใช้กั้นบังแดดของพระมหากษัตริย์และเจ้านายชั้นสูงและใช้ในริ้วขบวนพิธีแห่ มีลักษณะคล้ายพัด มีด้ามยาว ทำด้วยผ้าปักดิ้นทองเป็นลวดลายด้วยวิธีปักหักทองขวาง มีโครงเหล็กเส้น บังแทรกมีลักษณะกลม มียอดแหลม ขอบเป็นหยักคล้ายกลีบบัว ด้านบนทำเป็นยอดรูปกระจังเรียวแหลม มีด้ามไม้ยาวหุ้มโลหะ ความยาวตั้งแต่ยอดถึงปลายด้าม 78 เซนติเมตร บังแทรกเมื่อเชิญเข้าริ้วกระบวนแห่จะแทรกอยู่ระหว่างฉัตร 5 ชั้น</doc>
