<doc id="942692" url="https://th.wikipedia.org/wiki?curid=942692" title="โตติ (นักฟุตบอล)">โตติ (นักฟุตบอล) ดานิเอล การ์ซิอา โรดริเกซ (; เกิดวันที่ 21 กันยายน ค.ศ. 1987) หรือ โตติ () เป็นนักฟุตบอลชาวสเปน ปัจจุบันลงเล่นให้กับสโมสรฟุตบอลบางกอกกล๊าสในตำแหน่งกองกลางตัวรุกสโมสรอาชีพ สโมสรอาชีพ. โตติเกิดที่เมืองซาลามังกา แคว้นกัสติยาและเลออน เขาจบหลักสูตรเยาวชนจากอูเด ซาลามังกา และลงเล่นให้กับทีมสำรองในฤดูกาล 2005–06 เขาลงเล่น 6 นัด ช่วยให้ทีมเลื่อนชั้นสู่เซกุนดาดิบิซิออนได้ในที่สุด วันที่ 16 มิถุนายน ค.ศ. 2007 โตติลงเล่นนัดแรกในฐานะตัวสำรอง นัดที่ซาลามังกาเปิดบ้านเอาชนะซิวดัดเดมูร์เซีย 1–0 เขาได้เลื่อนมาเล่นให้กับทีมชุดใหญ่เมื่อเดือนสิงหาคมปีเดียวกัน และทำประตูแรกเมื่อวันที่ 8 มิถุนายน ค.ศ. 2008 นัดที่เปิดบ้านเอาชนะเซลตาเดบิโก 3–1 ในเดือนสิงหาคม ค.ศ. 2011 หลังจากที่ทีมของเขาตกชั้นจากเซกุนดาดิบิซิออน โตติได้ย้ายไปเข้าร่วมสโมสรฟุตบอลกรานาดา และถูกปล่อยยืมตัวทันทีให้กับสโมสร Cádiz CF ต่อมาวันที่ 31 สิงหาคม ค.ศ. 2012 เขาย้ายไปร่วมทีมเอร์กูเลสด้วยการถูกปล่อยยืมตัวอีกครั้ง วันที่ 30 สิงหาคม ค.ศ. 2013 โตติถูกปล่อยยืมตัวอีกครั้งให้กับเดปอร์ติโบอาลาเบสในเซกุนดาดิบิซิออน ต่อมาวันที่ 10 กรกฎาคม ค.ศ. 2014 เขาเซ็นสัญญาร่วมทีมอาลาเบสแบบถาวร ในเดือนกรกฎาคม ค.ศ. 2015 โตติย้ายไปร่วมทีมบางกอกกล๊าส สโมสรใหญ่ในไทยลีก ด้วยสัญญา 2 ปีครึ่ง</doc>
