<doc id="868950" url="https://th.wikipedia.org/wiki?curid=868950" title="เอวานเกเลี่ยน โครงการพัฒนาอิคาริ ชินจิ">เอวานเกเลี่ยน โครงการพัฒนาอิคาริ ชินจิ เอวานเกเลี่ยน โครงการพัฒนาอิคาริ ชินจิ () เป็นเกมคอมพิวเตอร์ที่สร้างจากอะนิเมะโทรทัศน์เรื่อง อีวานเกเลียน มหาสงครามวันพิพากษา () โดยให้ผู้เล่นควบคุมอิคาริ ชินจิ ตัวละครเอกของเรื่อง โดยผู้เล่นจะต้องตัดสินใจเกี่ยวกับการกระทำต่าง ๆ ของชินจิ ฉากจะเริ่มต้นจากการโจมตีของเทวทูตองค์ที่ 3 เช่นเดียวกับอะนิเมะ การตัดสินใจและการกระทำต่าง ๆ ที่ผู้เล่นเลือกจะสำแดงผลลัพธ์ต่าง ๆ ออกมา ผู้เล่นจะหาเงินได้สามวิธีคือ ทำกิจกรรมในตารางประจำสัปดาห์, ต่อสู้ และเลือกบทสนทนา ผู้เล่นสามารถเลือกกิจกรรมของชินจิในแต่ละสัปดาห์ (ทุกวันจะมีกิจกรรมให้เลือกสองอย่าง) ซึ่งกิจกรรมเหล่านี้จะส่งผลต่อสถิติต่าง ๆ ของชินจิ เป็นต้นว่าการทดสอบการซิงโครจะช่วยเพิ่มความสามารถในการควบคุมเอวา ในวันอาทิตย์จะมีกิจกรรมพิเศษ ชินจิสามารถซื้อไอเทมหรือทำงานกับเนิร์ฟเพื่อปลดล็อกอุปกรณ์ใหม่ของเอวา การต่อสู้จะมาจากการควบคุม อันมาจากผลของสถิติการตัดสินใจอีกอย่างหนึ่งคือโชคช่วย การเลือกบทสนทนาของชินจิจะเป็นตัวแปรสำคัญอย่างยิ่งต่อการดำเนินเรื่อง ในเกมและมังงะเรื่องนี้มีการเพิ่มเติมตัวละครใหม่ลงไปสามตัว เป็นเจ้าหน้าที่เทคนิคเพศหญิงของเนิร์ฟ ได้แก่ คะเอเดะ อะงะโนะ (), ซะสึกิ โออิ () และอะโอะอิ โมะงะมิ ()มังงะ มังงะ. นอกจากนี้ เอวานเกเลี่ยน โครงการพัฒนาอิคาริ ชินจิ ยังมีการดัดแปลงเป็นมังงะ เรื่องโดยคะรา ภาพโดยโอะซะมุ ทะกะฮะชิ () จัดพิมพ์โดยสำนักพิมพ์คะโดะกะวะ เผยแพร่ในเดือนมิถุนายน 2548 ถึงเดือนกุมภาพันธ์ 2559 จำนวน 18 เล่ม ในไทยแปลและจัดจำหน่ายโดยสยามอินเตอร์คอมิกส์ บางครั้งเรียกสั้น ๆ ว่า เอวาภาคโรงเรียน ซึ่งมีลักษณะเป็นภาคแยกจากภาคปกติ เพราะนำตัวละครหลักจาก อีวานเกเลียน มหาสงครามวันพิพากษา เพียงแต่ปรับเนื้อเรื่องให้ต่างไปจากเดิม การแสดงพฤติกรรมทางบวกของตัวละครต่าง ๆ ที่ชัดเจนขึ้น อาทิ ชินจิเป็นคนที่กล้าพูด เรย์ที่ยิ้มมากกว่าปรกติ และอาสึกะที่เป็นคนตลก มีตัวละครใหม่เพิ่มขึ้น และตัวละครที่ตายไปแล้วในจากภาคปกติยังคงมีชีวิตอยู่ในภาคนี้ เช่นยูอิแม่ของชินจิ ส่วนฉากต่อสู้มีอยู่แต่น้อยและลดความรุนแรงลง โดยมีเทวทูต (ในที่นี้ใช้คำว่า "เป้าหมาย") ไม่มีหุ่นยนต์ในเรื่อง ใช้เพียงชินจิ เรย์ และอาสึกะสู้กับเทวทูตเท่านั้น</doc>
