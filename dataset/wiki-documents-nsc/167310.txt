<doc id="167310" url="https://th.wikipedia.org/wiki?curid=167310" title="วิชญาณี เปียกลิ่น">วิชญาณี เปียกลิ่น วิชญาณี เปียกลิ่น หรือที่รู้จักในนาม แก้ม เดอะสตาร์ หรือ แก้ม วิชญาณี เป็นนักร้อง นักแสดง พิธีกรชาวไทย สังกัดจีเอ็มเอ็ม แกรมมี่ ผู้ชนะรายการเดอะสตาร์ ค้นฟ้าคว้าดาว ปี 4 และเป็น "เดอะสตาร์หญิงคนแรกของเมืองไทย" แก้มได้ชื่อว่าเป็น "ศิลปินหญิงพลังเสียงคุณภาพ" หรือ "ดีวาสาวเสียงทรงพลัง" จากสื่อมวลชนหลายสำนัก และได้รับการกล่าวถึงในด้านเทคนิคการใช้เสียงและการถ่ายทอดอารมณ์เพลง แก้มได้รับรางวัลหลายประเภท อาทิ เยาวชนดีเด่นแห่งชาติ ลูกกตัญญู นักร้องหญิงยอดนิยม ผู้ขับร้องเพลงดีเด่นด้านภาษาไทย รวมทั้งเป็น "นักร้องเพลงไทยสากลหญิงที่ประชาชนชื่นชอบมากที่สุด" อันดับ 2 ของประเทศ จากผลสำรวจของสวนดุสิตโพลในปี 2560 เธอสามารถร้องเพลงได้หลายแนวและหลายภาษา ทั้งไทย อังกฤษ และเกาหลีชีวิตช่วงแรก ชีวิตช่วงแรก. แก้มเกิดที่จังหวัดพัทลุงในปี 2532 จากนั้นปี 2538 ย้ายมาอยู่จังหวัดภูเก็ต ร่วมกับมารดา คือ ญาดา เปียกลิ่น และน้องสาว คือ ลูกเกต จิณภัค เปียกลิ่น มารดาของแก้มเป็นพยาบาล ณ โรงพยาบาลกรุงเทพภูเก็ต บิดาของแก้มเป็นทนายความ แก้มเริ่มร้องเพลงได้ตั้งแต่อายุ 3 ปี คือ เพลง "ต้องสู้" ของ เจินเจิน บุญสูงเนิน ขณะร้องคาราโอเกะในงานเลี้ยงของโรงพยาบาล แก้มชอบร้องเพลงจากการดูโทรทัศน์ จนสามารถร้องเพลงต่าง ๆ ได้ แม้ยังอ่านเนื้อเพลงไม่ออก แก้มชนะการประกวดร้องเพลงครั้งแรกขณะเรียนชั้นประถมศึกษาปีที่ 1 ณ โรงเรียนเทศบาลบ้านสามกอง จังหวัดภูเก็ต โดยใช้เพลง "สั่งนาง" ของ มนต์สิทธิ์ คำสร้อย เมื่อแก้มเรียนชั้นประถมศึกษาปีที่ 3 แก้มได้รับเลือกให้เป็นนักร้องประจำวงดนตรี "สามกองซุปเปอร์แดนซ์" โดยมีอาจารย์ไพรัตน์ คำเลี้ยง ฝึกฝนให้ร้องเพลงลูกทุ่งที่ยากกว่าเพลงลูกทุ่งทั่วไป เช่น เพลง "หม้ายขันหมาก" ของพุ่มพวง ดวงจันทร์ ซึ่งเป็นเพลงที่แก้มใช้เดินสายประกวดในวัยเด็ก มารดาของแก้มเป็นผู้พาไปประกวดตามเวทีต่าง ๆ เช่น งานลอยกระทง งานกาชาด งานสงกรานต์ ฯลฯ ซึ่งส่วนใหญ่แก้มได้รับรางวัลชนะเลิศ นอกจากนี้ ยังคอยสั่งสอนให้แก้มให้เป็นคนนอบน้อม รับฟังผู้อื่น มีความรับผิดชอบ และตรงต่อเวลา แก้มเข้าเรียนชั้นมัธยมศึกษา ณ โรงเรียนสตรีภูเก็ต และเข้าแข่งขันรายการเดอะสตาร์ ค้นฟ้าคว้าดาว ปี 4 ในปี 2551 จนได้รับรางวัลชนะเลิศ เข้าเป็นนักร้องสังกัดเอ็กแซ็กท์ (ปัจจุบัน คือ เดอะ วัน เอ็นเตอร์ไพรส์) ในเครือจีเอ็มเอ็ม แกรมมี่ โดยร้องเพลงไทยสากลเป็นหลัก หลังจบรายการเดอะสตาร์ แก้มผ่านการสอบตรงเข้าศึกษาระดับปริญญาตรี ณ คณะดุริยางคศาสตร์ มหาวิทยาลัยศิลปากร สาขาวิชาดนตรีแจ๊ส (เอก วอยซ์แจ๊ส) และจบการศึกษาในปี 2556 ปัจจุบันแก้มอาศัยอยู่ที่บ้านในจังหวัดกรุงเทพมหานคร ร่วมกับน้องสาว คือ ลูกเกต จิณภัค ส่วนมารดาของแก้มยังอาศัยที่จังหวัดภูเก็ตและเป็นผู้จัดการแผนกเครือข่ายพันธมิตรด้านคลินิก ณ โรงพยาบาลกรุงเทพภูเก็ตชีวิตการทำงาน ชีวิตการทำงาน. เมื่อเข้าเป็นนักร้องในเครือจีเอ็มเอ็ม แกรมมี่ แก้มออกซิงเกิลแรก "ความผูกพัน (ซื้อความรักไม่ได้)" กลางปี 2551 และออกอัลบั้มแรกชื่อ "GAM" ตุลาคม 2551 มีเพลงโปรโมทแรก คือ "ไม่สวยเลือกได้" เสมือนเป็นตัวแทนผู้หญิงที่มีความมั่นใจว่า แม้ไม่สวย แต่ก็มีสิทธิ์เลือก จากนั้นแก้มร้องเพลงประกอบละครครั้งแรก เพลง "แสงและเงา" ประกอบละครเงาอโศก ซึ่งได้รับรางวัล "เพชรในเพลง" การขับร้องเพลงดีเด่นด้านภาษาไทย จากกรมศิลปากร แก้มเริ่มงานแสดงในปี 2552 ในละครเวทีเรื่อง ลมหายใจ เดอะมิวสิคัล และแสดงละครโทรทัศน์ครั้งแรกในปี 2553 เรื่อง หัวใจพลอยโจร ต่อมาเริ่มงานพากย์ในบท "เทียน่า" (Tiana) ในภาพยนตร์การ์ตูนเรื่อง มหัศจรรย์มนต์รักเจ้าชายกบ (The Princess and the Frog) ของดิสนีย์ ปี 2554 แก้มร้องเพลง "ไม่เหลืออะไรเลย" ประกอบละครตลาดอารมณ์ ซึ่งได้รับรางวัลเมขลา "เพลงนำละคร เมขลามหานิยมแห่งปี" และพากย์การ์ตูนเรื่องเบิร์ดแลนด์ แดนมหัศจรรย์ ทางช่อง 3 ซึ่งได้รับรางวัลโทรทัศน์ทองคำ "ทีมผู้พากย์การ์ตูนดีเด่น" รวมทั้งปล่อยอัลบั้มที่ 2 ชื่อ "Baby It's You" จากนั้นปี 2555 แก้มแสดงละครเวทีเรื่อง รักจับใจ เดอะโรแมนติกมิวสิคัล ซึ่งเพลง "ของตายที่อยากหายใจ" ที่แก้มร้องได้รับรางวัล "เพชรในเพลง" ด้วยการดูแลเอาใจใส่และปฏิบัติต่อแม่อย่างดีและสม่ำเสมอ แก้มจึงได้รับประทานรางวัล "ลูกที่มีความกตัญญูกตเวทีอย่างสูงต่อแม่" จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ในเดือนสิงหาคม 2555 แก้มได้รับงานใหญ่หลายงานในปี 2556 อาทิ พากย์ภาพยนตร์แอนิเมชันยอดเยี่ยมของดิสนีย์ เรื่อง ผจญภัยแดนคำสาปราชินีหิมะ (Frozen) รับบทนำเป็น "ราชินีเอลซ่า" (Elsa) และร้องเพลง "ปล่อยมันไป" ซึ่งเป็นเวอร์ชันภาษาไทยของเพลง "Let It Go" ที่ได้รับรางวัลออสการ์สาขาเพลงนำภาพยนตร์ยอดเยี่ยมด้วย ปลายปี 2556 แก้มได้รับเลือกให้ร้องเพลงในงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว ณ ทำเนียบรัฐบาล จากนั้นแก้มได้ร้องเพลงประกอบภาพยนตร์ครั้งแรก เพลง "ขวัญของเรียม" ประกอบภาพยนตร์เรื่อง แผลเก่า ในปี 2557 แก้มเป็นพิธีกรรายการโทรทัศน์ครั้งแรกปี 2558 ในรายการ 4 โพดำ จากนั้นปี 2559 เริ่มเป็นกรรมการการแข่งขันร้องเพลง ในรายการ Stage Fighter และเข้าแข่งขันรายการ The Mask Singer หน้ากากนักร้อง ซีซันที่ 3 ในปี 2560 ปี 2561 แก้มมีคอนเสิร์ตเดี่ยวครั้งแรกในรอบ 10 ปีนับตั้งแต่เข้าวงการ คือ "Gam Concert My First Time" ณ รอยัล พารากอน ฮอลล์ ซึ่งได้รับการกล่าวถึงว่าเป็นอีกหนึ่งคอนเสิร์ตที่ดีที่สุดของเมืองไทย นอกจากนี้ ยังได้รับเลือกให้ร้องเพลงในพิธีเปิดการประชุมนานาชาติ ACMECS Summit โดยมีนายกรัฐมนตรีและผู้นำประเทศต่าง ๆ ร่วมเปิดงาน ผลงานเพลงล่าสุดของแก้ม คือ ซิงเกิล "ไม่มีเธอ ไม่ตาย" ร้องร่วมกับ โต้ง TWOPEE แร็ปเปอร์วงเซาท์ไซด์ ผู้แต่งท่อนแร็ป โดยมีโอม ปัณฑพล ประสารราชกิจ นักร้องนำวงค็อกเทล แต่งคำร้องและทำนอง ปล่อยเมื่อวันที่ 8 มิถุนายน 2561 และขึ้นอันดับหนึ่งชาร์ตไอทูนส์ (iTunes) ประเทศไทยในชั่วข้ามคืนเพลงอัลบั้มเดี่ยวซิงเกิลเพลง. ซิงเกิล. - ความผูกพัน (ซื้อความรักไม่ได้) (2551) - กันเอง - ร่วมกับ กัน นภัทร (2554) - เมื่อสองเราได้พบกัน (2555) - ของตายที่อยากหายใจ - จากละครเวที รักจับใจ เดอะโรแมนติกมิวสิคัล (2555) - กลัวความห่างไกล - ร่วมกับ โดม จารุวัฒน์ (2556) - เลือกได้ไหม - ร่วมกับ อ๋อง เขมรัชต์ (2557) - รักของฉันนั้นคือเธอ - รวมศิลปินเดอะสตาร์ (2557) - ได้ยินไหมคำว่ารัก (2557) - หนึ่งนาทีที่ไม่เหลือใคร - "GAM & The Angels" (แก้ม, มุก, ซิลวี่, นัท เดอะสตาร์) (2558) - เรา - "4 โพดำ" (แก้ม, กัน, โดม, ตั้ม) (2559) - ฝืน - ร่วมกับ บูม ปรัตถกร จากรายการ หาคู่ DUET (2560) - ไม่มีเธอ ไม่ตาย (Feat. TWOPEE) (2561)เพลงประกอบละคร/ภาพยนตร์ไทยคอนเสิร์ต คอนเสิร์ต. ในที่นี้ รวบรวมเฉพาะคอนเสิร์ตใหญ่ที่แก้มเป็นศิลปินหลัก ไม่รวมที่เป็นแขกรับเชิญ (guest) หรือคอนเสิร์ตที่จัดขึ้นเป็นการภายในองค์กรคอนเสิร์ตเดี่ยวคอนเสิร์ตรวมในไทยคอนเสิร์ตรวมในต่างประเทศคอนเสิร์ตการกุศลงานสำคัญระดับประเทศ งานสำคัญระดับประเทศ. การร้องเพลงในงานสำคัญระดับประเทศที่จัดขึ้นโดยส่วนราชการหรือองค์กรขนาดใหญ่งานแสดง งานแสดง. ในที่นี้ รวบรวมเฉพาะที่แก้มเป็นนักแสดงนำหรือนักแสดงสมทบ ไม่รวมที่เป็นแขกรับเชิญหรือแสดงเป็นตัวเอง (cameo role)ละครโทรทัศน์/ภาพยนตร์ละครโทรทัศน์/ภาพยนตร์. - หัวใจพลอยโจร (2553) รับบท ขวัญใจ - รักจับใจ เดอะโรแมนติกมิวสิคัล (2555) รับบท วุ่น - Club Friday The Series 2 (2556) รับบท อุ้ม - น่ารัก (2557) รับบท ชีฟอง - ไวไฟ โซไซตี้ ตอน Keep in Touch รักครั้งใหม่ ไม่ปล่อยหลุดมือ (2558) รับบท กอบัว - เงาใจ (2558) รับบท ทิปปี้ - ฮา in One ตอน นางซิน (2558) รับบท เคธี่ - เราเกิดในรัชกาลที่ ๙ เดอะซีรีส์ (2559) รับบท ต่าย - 30 กำลังแจ๋ว The Series (2560) รับบท ยุ้ยละครเวทีละครเวที. - ลมหายใจ เดอะมิวสิคัล (2552) รับบท พาย - รักจับใจ เดอะโรแมนติกมิวสิคัล (2555) รับบท วุ้น - Ladies of the Stage ทวิภพ เดอะมิวสิคัล (2561) รับบท ม้วน - Ladies of the Stage บัลลังก์เมฆ เดอะมิวสิคัล (2561) รับบท ปานวาดงานพากย์ภาพยนตร์งานพากย์. ภาพยนตร์. - เทียน่า (Tiana) - มหัศจรรย์มนต์รักเจ้าชายกบ (The Princess and the Frog) (2553) - เดเนียล่า (Daniela) - เบิร์ดแลนด์ แดนมหัศจรรย์ (2554-2555) - เอลซ่า (Elsa) - ผจญภัยแดนคำสาปราชินีหิมะ (Frozen) (2556) - เอลซ่า (Elsa) - Frozen Fever (2558) - เอลซ่า (Elsa) - โอลาฟกับการผจญภัยอันหนาวเหน็บ (Olaf's Frozen Adventure) (2560)สารคดีสารคดี. - Frozen Planet ปฐพีชีวิตน้ำแข็ง โดย BBC (2556)รายการโทรทัศน์พิธีกร/กรรมการรายการโทรทัศน์. พิธีกร/กรรมการ. - 4 โพดำ (2558-2561) - Stage Fighter (2559-2560) - หาคู่ DUET (2560) - Diva Makeover เสียงเปลี่ยนสวย (2560)ผู้เข้าแข่งขันผู้เข้าแข่งขัน. - เดอะสตาร์ ค้นฟ้าคว้าดาว ปี 4 (2551) - The Mask Singer หน้ากากนักร้อง ซีซันที่ 3 (2560) - Re-Master Thailand (2561)รางวัลสำคัญ</doc>
