<doc id="704033" url="https://th.wikipedia.org/wiki?curid=704033" title="พระสาสนโสภณ (ใย ภทฺทิโย)">พระสาสนโสภณ (ใย ภทฺทิโย) พระสาสนโสภณ ฉายา ภทฺทิโย (นามเดิม: ใย สุขสิงห์; 27 ธันวาคม พ.ศ. 2443 - 26 กรกฎาคม พ.ศ. 2541) เป็นพระราชาคณะเจ้าคณะรองฝ่ายธรรมยุติกนิกาย เคยดำรงตำแหน่งสำคัญ เช่น ผู้ช่วยเจ้าอาวาสวัดเทพศิรินทราวาสราชวรวิหาร รองแม่กองบาลีสนามหลวง และเจ้าคณะภาค 1-2-3 และ 12-13 (ธรรมยุต)ประวัติชาติกำเนิด ประวัติ. ชาติกำเนิด. พระสาสนโสภณ มีนามเดิมว่า ใย สุขสิงห์ เกิดเมื่อวันพฤหัสบดีที่ 27 ธันวาคม พ.ศ. 2443 ตรงกับวันขึ้น 7 ค่ำ เดือนยี่ ปีชวด เป็นบุตรของนายอวบ-นางหยาด สุขสิงห์ ชาติภูมิอยู่ที่ตำบลบางสระเก้า อำเภอแหลมสิงห์ จังหวัดจันทบุรีอุปสมบท อุปสมบท. นายใย สุขสิงห์ ได้บรรพชาเป็นสามเณรเมื่อวันอาทิตย์ที่ 14 กรกฎาคม พ.ศ. 2461 โดยมีพระธรรมไตรโลกาจารย์ (เจริญ ญาณวโร) วัดเทพศิรินทราวาส เป็นพระอุปัชฌาย์ ต่อมาในวันพุธที่ 26 พฤษภาคม พ.ศ. 2463 ได้อุปสมบทเป็นพระภิกษุ ณ วัดเทพศิรินทราวาส โดยมีพระธรรมไตรโลกาจารย์ (เจริญ ญาณวโร) เป็นพระอุปัชฌาย์ พระอุดมศีลคุณ (อิน อคฺคิทตฺโต) เป็นพระกรรมวาจาจารย์ และพระครูปลัดสัมพิพัฒนศีลาจารย์ (เทียน ปภสฺสโร) เป็นพระอนุสาวนาจารย์ ได้รับฉายาว่า ภทฺทิโยการศึกษาการศึกษา. - พ.ศ. 2461 สอบได้นักธรรมชั้นตรี - พ.ศ. 2463 สอบได้นักธรรมชั้นโท - พ.ศ. 2466 สอบได้เปรียญธรรม 3 ประโยค - พ.ศ. 2471 สอบได้เปรียญธรรม 4 ประโยค ได้รับพระราชทานพัดหน้านาง พื้นแพรเขียว ขอบและใจกลางแพรน้ำเงินปักดิ้นเลื่อมตำแหน่งตำแหน่ง. - ผู้ช่วยเจ้าอาวาสวัดเทพศิรินทราวาส ราชวรวิหาร - เจ้าคณะภาค 1-2-3 และ 12-13 (ธรรมยุต) - กรรมการอำนวยการมหามกุฏราชวิทยาลัย - กรรมการคณะธรรมยุต - รองแม่กองบาลีสนามหลวงลำดับสมณศักดิ์ลำดับสมณศักดิ์. - พ.ศ. 2490 เป็นพระครูฐานานุกรมในสมเด็จพระพุทธโฆษาจารย์ (เจริญ ญาณวโร) ที่ พระครูปลัดสัมพิพัฑฒนศีลาจารย์ ญาณวิมล สกลคณิสสร อุตดรสังฆนายก ปิฎกธรรมรักขิต - พ.ศ. 2493 เป็นพระราชาคณะชั้นสามัญที่ พระอุดมศีลคุณ - พ.ศ. 2502 เป็นพระราชาคณะชั้นราชที่ พระราชโศภน วิมลญาณมุนี ศีลคุณาภรณ์ ยติคณิสสร บวรสังฆารามคามวาสี - พ.ศ. 2509 เป็นพระราชาคณะชั้นเทพที่ พระเทพเมธากร สุนทรธรรมวรยุต วิสุทธิธรรมปกรณ์ ยติคณิสสร บวรสังฆาราม คามวาสี - พ.ศ. 2522 เป็นพระราชาคณะชั้นธรรมที่ พระธรรมโสภณ วิมลศีลาจาร ตรีปิฎกาลังการ ศาสนภารธุราทร ยติคณิสสร บวรสังฆาราม คามวาสี - พ.ศ. 2539 เป็นพระราชาคณะเจ้าคณะรองที่ พระสาสนโสภณ สุวิมลญาณเวที อรรถการีสังฆกิจจาทร ภัททิยคุณากรธรรมคุณ วุฒิวิบูลบริหารโกวิท ธรรมยุติกคณิสสร บวรสังฆาราม คามวาสีมรณภาพ มรณภาพ. พระสาสณโสภณ ถึงแก่มรณภาพด้วยโรคชรา เมื่อวันอาทิตย์ที่ 26 กรกฎาคม พ.ศ. 2541 ณ โรงพยาบาลหัวเฉียว สิริอายุได้ 98 ปี พรรษา 78 และได้รับพระราชทานเพลิงศพ ณ เมรุหลวง หน้าพลับอิศริยาภรณ์ วัดเทพศิรินทราวาส เมื่อวันที่ 16 มกราคม พ.ศ. 2542</doc>
