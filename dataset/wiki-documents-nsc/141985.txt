<doc id="141985" url="https://th.wikipedia.org/wiki?curid=141985" title="อัสซีซี">อัสซีซี อัสซีซี () เป็นโคมูนี (เทศบาล) ที่ตั้งอยู่ในจังหวัดเปรูจา แคว้นอุมเบรีย อยู่ทางตะวันตกของภูเขาซูบาซิโอ (Mt. Subasio) อัสซีซีเป็นเมืองเกิดของนักบุญฟรังซิสแห่งอัสซีซีผู้ก่อตั้งคณะฟรันซิสกันในปี ค.ศ. 1208 และนักบุญกลาราแห่งอัสซีซีผู้ก่อตั้งคณะกลาริส และนักบุญกาเบรียลแห่งแม่พระระทมทุกข์ในคริสต์ศตวรรษที่ 19 บาซิลิกาเซ็นต์ฟรานซิสแห่งอาซิซิและคริสต์ศาสนสถานในเมืองอัสซีซีได้รับเลือกโดยองค์การยูเนสโกให้ขึ้นทะเบียนเป็นมรดกโลก เมื่อปีค.ศ. 2000สถานที่สำคัญสถานที่สำคัญ. - มหาวิหารนักบุญฟรังซิสแห่งอัสซีซี (มรดกโลก) สร้างในคริสต์ศตวรรษที่ 13 เป็นมหาวิหารสามชั้น ส่วนล่างเริ่มสร้างไม่นานหลังจากที่ฟรังซิสแห่งอัสซีซีได้รับการประกาศเป็นนักบุญเมื่อปีค.ศ. 1228 และเสร็จเมื่อปีค.ศ. 1253 ส่วนนี้มีจิตรกรรมฝาผนังโดย ชิมาบูเอ (Cimabue) และ จอตโต ดี บอนโดเนซึ่งจิตรกรผู้มีชื่อเสียง ชั้นบนมีจิตรกรรมฝาผนังเป็นประวัติของฟรังซิสแห่งอัสซีซีโดยจอตโต ดี บอนโดเน - มหาวิหารซันตามาเรียมัจโจเร (Santa Maria Maggiore) - มหาวิหารซันรูฟิโน (Cathedral of San Rufino) ด้านหน้ามหาวิหารเป็นลักษณะโรมาเนสก์ที่มี หน้าต่างกุหลาบสามบาน ภายในเป็นการตกแต่งสมัยคริสต์ศตวรรษที่ 16 - มหาวิหารนักบุญกลารา (Basilica of Santa Chiara) สร้างเมื่อปีค.ศ. 1257 มีกำแพงค้ำยันมหึมาด้านข้าง หน้าต่างกุหลาบ ภายในเป็นแบบกอทิก มึจิตรกรรมฝาผนังและภาพเขียนจากคริสต์ศตวรรษที่ 13 บาซิลิกาเป็นที่ฝังศพของนักบุญกลารา - มหาวิหารซันตามาเรียเดกลีอันเจลี (Basilica of Santa Maria degli Angeli) ซึ่งมีโบสถ์น้อย Porziuncola อยู่ภายใน</doc>
