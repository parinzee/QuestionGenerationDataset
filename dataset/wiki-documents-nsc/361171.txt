<doc id="361171" url="https://th.wikipedia.org/wiki?curid=361171" title="ซัสโก้">ซัสโก้ บริษัท ซัสโก้ จำกัด (มหาชน) ก่อตั้งเมื่อปี พ.ศ. 2520 เป็นบริษัทที่ทำธุรกิจการค้าผลิตภัณฑ์ประเภทปิโตรเลียมภายใต้เครื่องหมายการค้า "ซัสโก้" โดยมีรายได้หลักจากการค้าส่งน้ำมันให้กับประเทศเพื่อนบ้าน การบริหารสถานีบริการน้ำมัน การบริหารสถานีบริการก๊าซ และการบริหารคลังน้ำมัน นอกจากนี้ ซัสโก้ยังเป็นผู้ค้าน้ำมันขนาดกลางที่มีสถานีบริการน้ำมันและก๊าซธรรมชาติครอบคลุมทั่วประเทศอีกด้วยประวัติ ประวัติ. บริษัท ซัสโก้ จำกัด (มหาชน) ก่อตั้งเมื่อวันที่ 21 กันยายน พ.ศ. 2520 ด้วยทุนจดทะเบียน 5 ล้านบาท เพื่อดำเนิน ธุรกิจจัดจำหน่ายน้ำมันเชื้อเพลิงเบนซิน ดีเซล และน้ำมันหล่อลื่น ปัจจุบันบริษัทฯ จำหน่ายน้ำมันผ่านสถานีบริการน้ำมันภายใต้เครื่องหมาย การค้ารูปหยดน้ำมัน และเครื่องหมาย "Susco" และจำหน่ายไปสู่ภาคอุตสาหกรรมต่างๆ รวมทั้งจำหน่ายให้แก่ผู้ค้าน้ำมันรายอื่นด้วย ในยุคแรกซัสโก้ได้ทำธุรกิจขนส่งน้ำมันทางน้ำให้แก่ผู้ค้าน้ำมันรายใหญ่ของประเทศ เช่น เชลล์ เอสโซ่ และเชฟรอน บริษัทฯ ได้เป็นบริษัทรับอนุญาตในตลาดหลักทรัพย์แห่งประเทศไทย ตั้งแต่วันที่ 31 สิงหาคม พ.ศ. 2533 และต่อมาในปี พ.ศ. 2536 ตลาดหลักทรัพย์แห่งประเทศไทยได้เปลี่ยนฐานะของบริษัทฯ จากบริษัทรับอนุญาตเป็นบริษัทจดทะเบียน และบริษัทฯ ได้จดทะเบียน แปรสภาพเป็นบริษัทมหาชนจำกัด เมื่อวันที่ 8 กุมภาพันธ์ 2536 เลขทะเบียนที่ บมจ.80 ของกรมทะเบียนการค้า กระทรวงพาณิชย์ ในปี พ.ศ. 2529 บริษัทได้เริ่มจำหน่ายน้ำมันผ่านสถานีบริการน้ำมัน โดยเริ่มที่ภาคใต้รวม 32 สาขาก่อน และแยกธุรกิจขนส่งน้ำมันทางน้ำออกจากธุรกิจสถานีบริการน้ำมัน โดยขายสินทรัพย์ทั้งหมดให้กับ บริษัท สยามมงคลเดินเรือ จำกัด ซึ่งเป็นบริษัทในเครือ หลังจากนั้น ซัสโก้ได้ขยายสถานีบริการน้ำมันซัสโก้ไปในทุกภาคของประเทศ รวมถึงในกรุงเทพฯ และปริมณฑลด้วย ปัจจุบัน คลังน้ำมันของซัสโก้มีทั้งหมด 3 แห่ง คือ คลังน้ำมันราษฎร์บูรณะ คลังน้ำมันสุราษฎร์ธานี และคลังน้ำมันสงขลา ปัจจุบัน ตั้งแต่วันที่ 7 ธันวาคม 2553 บริษัทได้เปลี่ยนชื่อจาก บริษัท สยามสหบริการ จำกัด (มหาชน) (Siam United Service Public Company Limited) มาเป็น บริษัท ซัสโก้ จำกัด (มหาชน) (Susco Public Company Limited) และในวันที่ 3 ธันวาคม 2555 บริษัท ซัสโก้ จำกัด (มหาชน) ได้เข้าซื้อกิจการของบริษัท ปิโตรนาส รีเทล (ประเทศไทย) จำกัด ผู้บริหารสถานีบริการน้ำมันปิโตรนาส ผู้จำหน่ายน้ำมันเชื้อเพลิงและน้ำมันหล่อลื่นปิโตรนาส และผู้บริหารร้านสะดวกซื้อซูเรีย โดยซื้อกิจการมาทั้งหมด 96 สาขา ในหลายจังหวัดในกรุงเทพฯ ปริมณฑล และจังหวัดขนาดใหญ่และขนาดกลาง ทำให้ซัสโก้มีสถานีบริการน้ำมันเพิ่มขึ้น เมื่อรวมกับสถานีบริการน้ำมันเดิมของซัสโก้จะมีอยู่ถึง 230 สาขา และครอบคลุมทั่วประเทศโดยเฉพาะในกรุงเทพฯ และปริมณฑลเพิ่มขึ้น จากเดิมที่เน้นตลาดต่างจังหวัดเป็นหลัก มีในกรุงเทพฯ น้อยกว่า 20 สาขา ก่อนหน้านี้เมื่อปี 2550 บริษัท ซัสโก้ จำกัด (มหาชน) เคยเข้าซื้อกิจการสถานีบริการน้ำมันทีพีไอของบริษัท ไออาร์พีซี จำกัด (มหาชน) ซึ่งเป็นผู้บริหารสถานีบริการน้ำมันทีพีไอ ผู้จำหน่ายน้ำมันเชื้อเพลิงและน้ำมันหล่อลื่นทีพีไอ และผู้บริหารร้านสะดวกซื้อทีพีไอ มาร์ท โดยซื้อกิจการมาทั้งหมด 23 สาขา ปัจจุบันอยู่ระหว่างติดต่อผู้ทำธุรกิจร้านะดวกซื้อ ร้านกาแฟ และศูนย์บริการถยนต์ให้มาเปิดสาขาในสถานีบริการน้ำมันปิโตรนาสเดิมและซัสโก้ด้วย และกำลังปรับปรุงปั๊มน้ำมันปิโตรนาส 96 สาขาให้แล้วเสร็จในปี 2557 ตั้งแต่อดีตจนถึงปัจจุบัน บริษัทฯ มีสำนักงานใหญ่และคลังน้ำมันของตัวเองอยู่ที่ถนนราษฎร์บูรณะ เขตราษฎร์บูรณะ กรุงเทพมหานครผลิตภัณฑ์และบริการน้ำมันเชื้อเพลิงเบนซินผลิตภัณฑ์และบริการ. น้ำมันเชื้อเพลิง. เบนซิน. - ซัสโก้ เบนซิน 95 - ซัสโก้ แก๊สโซฮอล์ 91 - ซัสโก้ แก๊สโซฮอล์ 95 - ซัสโก้ แก๊สโซฮอล์ E20ดีเซลดีเซล. - ซัสโก้ ดีเซลก๊าซธรรมชาติก๊าซธรรมชาติ. - ซัสโก้ NGVน้ำมันหล่อลื่นเครื่องยนต์เบนซินน้ำมันหล่อลื่น. เครื่องยนต์เบนซิน. - ซัสโก้ ซูเปอร์ เทอร์โบ - ซัสโก้ มอเตอร์ออยล์ - ซัสโก้ เอ็มแอล สเปเชียลเครื่องยนต์ดีเซลเครื่องยนต์ดีเซล. - ซัสโก้ ลู้ป ดี-3 - ซัสโก้ ซูเปอร์ ลู้ป ดี-3ผลิตภัณฑ์อื่นๆผลิตภัณฑ์อื่นๆ. - ซัสโก้ ไฮดรอลิค เบอร์ 10 - ซัสโก้ เกียร์ออยล์ จีแอล 4 - น้ำมันเบรกซัสโก้ ดอท 3 - ซัสโก้ ทูที โลวสโมค</doc>
