<doc id="500374" url="https://th.wikipedia.org/wiki?curid=500374" title="ณัฐพิมล นาฏยลักษณ์">ณัฐพิมล นาฏยลักษณ์ ฟาริด้า วัลเลอร์ (; 24 ตุลาคม พ.ศ. 2536) หรือ ณัฐพิมล นาฏยลักษณ์ ได้รับตำแหน่ง มิสยูนิเวิร์สไทยแลนด์ ปี 2012 และเป็นตัวแทนของประเทศไทยในการประกวดมิสยูนิเวิร์ส 2012 ณ ลาสเวกัส รัฐเนวาดา สหรัฐประวัติ ประวัติ. ณัฐพิมล นาฏยลักษณ์ เกิดเมื่อวันที่ 24 ตุลาคม พ.ศ. 2536 ที่จังหวัดกระบี่ มีชื่อจริงว่า ฟาริด้า วัลเลอร์ เป็นบุตรสาวเพียงคนเดียวของมิคาเอล วัลเลอร์ บิดาชาวนครเวียนนา ประเทศออสเตรีย ซึ่งย้ายมาพำนักในประเทศไทย กับสุพรรณ วรรณปัด มารดาชาวไทยซึ่งประกอบธุรกิจร้านอาหาร ส่วนตัวนับถือศาสนาคริสต์ แต่ชอบเข้าวัดทำบุญทางพุทธศาสนากับมารดาบ่อยครั้ง ณัฐพิมลสำเร็จการศึกษาจากโรงเรียนอำมาตย์พานิชนุกูล และกำลังศึกษาในระดับอุดมศึกษา คณะอักษรศาสตร์ จุฬาลงกรณ์มหาวิทยาลัย หลังจากเข้าเรียนได้สักพักได้พักการเรียนเพื่อปฏิบัติหน้าที่และเตรียมตัวเข้าประกวดนางงามจักรวาลและได้ลาออกในที่สุด ปัจจุบันเป็นนักศึกษาภาคอินเตอร์ มหาวิทยาลัยกรุงเทพ เนื่องจากผลการเรียนดี จึงได้เรียนฟรีชีวิตส่วนตัว ชีวิตส่วนตัว. ณัฐพิมลสามารถพูดได้ 3 ภาษา คือ ภาษาไทย, อังกฤษ และเยอรมัน ส่วนกิจกรรมที่เธอโปรดปรานคือ ไปโบสถ์, ดำน้ำ และทำอาหารการประกวด การประกวด. เธอชื่นชอบการประกวดนางงามมาตั้งแต่เด็ก ด้วยความสนใจเธอจึงศึกษาเวทีประกวดต่าง ๆ ด้วยตนเองผ่านอินเทอร์เน็ต ก่อนตัดสินใจลงประกวดมิสยูนิเวิร์สไทยแลนด์ซึ่งเป็นเวทีแรกของเธอ ซึ่งการประกวดครั้งนี้เธอได้รับตำแหน่งมิสยูนิเวิร์สไทยแลนด์คนที่ 13 ได้สวมมงกุฎ พร้อมทั้งเงินสด 1 ล้านบาท, รถยนต์ และรางวัลอื่น ๆ อีกมากมาย รวมมูลค่ากว่า 3 ล้านบาท ทั้งยังได้รับรางวัลบุคลิกภาพดีพ่วงด้วยอีกหนึ่งรางวัล อนึ่ง เธอเป็นสาวลูกครึ่งไทยคนแรกที่สามารถคว้ามงกุฎบนเวทีมิสยูนิเวิร์สไทยแลนด์ไปครองได้ภายใต้การดูแลของ สุรางค์ เปรมปรีดิ์ ผู้อำนวยการประกวด นับตั้งแต่มีการจัดประกวดมาตั้งแต่ปี พ.ศ. 2543ผลงานละครโทรทัศน์ละครเทิดพระเกียรติ</doc>
