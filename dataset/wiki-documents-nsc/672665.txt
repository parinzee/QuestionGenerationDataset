<doc id="672665" url="https://th.wikipedia.org/wiki?curid=672665" title="สุชาติ หนองบัว">สุชาติ หนองบัว พลเอก สุชาติ หนองบัว (24 มิถุนายน พ.ศ. 2498 - ) ผู้ทรงคุณวุฒิพิเศษกองทัพบก สมาชิกสภานิติบัญญัติแห่งชาติ และรองหัวหน้าฝ่ายกิจกรรมพิเศษของคณะรักษาความสงบแห่งชาติ และประธานอนุการกรรมการกำกับดูแลกิจการที่ดีและความรับผิดชอบต่อสังคม การเคหะแห่งชาติประวัติ ประวัติ. พลเอกสุชาติ หรือที่บรรดาสื่อมวลชนเรียกว่า บิ๊กชาติ เกิดเมื่อวันที่ 24 มิถุนายน พ.ศ. 2498 ที่จังหวัดกาญจนบุรี โดยมีพี่ชายหนึ่งคนที่รับราชการด้วยคือ พ.ต.ท.ปรีดา หนองบัว พลเอกสุชาติเคยดำรงตำแหน่งหัวหน้าแผนกกรมกำลังพลทหารบก , ผู้อำนวยการกอง กรมกำลังพลทหารบก , รองเจ้ากรมกำลังพลทหารบก , เจ้ากรมกำลังพลทหารบก ,ผู้ช่วยเสนาธิการทหารบกฝ่ายกำลังพล และดำรงตำแหน่งผู้ทรงคุณวุฒิพิเศษกองทัพบก สมาชิกสภานิติบัญญัติแห่งชาติ และรองหัวหน้าฝ่ายกิจกรรมพิเศษของคณะรักษาความสงบแห่งชาติ หรือ (คสช.) เมื่อวันที่ 22 พฤษภาคม พ.ศ. 2557 หลังจากมีการทำรัฐประหารและมีการจัดตั้งคณะรักษาความสงบแห่งชาติแล้ว วันที่ 8 กันยายน พ.ศ. 2557 จึงมีพระบรมราชโองการโปรดเกล้า ฯ พระราชทานยศทหารชั้นนายพล วาระ ตุลาคม พ.ศ. 25577 ส่งผลให้มีนายทหารในคณะรักษาความสงบแห่งชาติเลื่อนยศจากพลโทเป็นพลเอก 3 รายได้แก่ พลโท ฉัตรเฉลิม เฉลิมสุข , พลโท สุรเชษฐ์ ชัยวงศ์ และ พลโท สุชาติ หนองบัว เมื่อวันที่ 22 ตุลาคม พ.ศ. 2558ได้รับแต่งตั้งเป็นราชองครักษ์พิเศษการศึกษา การศึกษา. พลเอกสุชาติจบการศึกษาระดับมัธยมจากโรงเรียนวิสุทธรังษี ซี่งเป็นโรงเรียนประจำจังหวัด หลังจากนั้นจึงได้เข้าศึกษาที่ โรงเรียนเตรียมทหาร (ตท.) รุ่น 15 และเข้าศึกษาต่อที่โรงเรียนนายร้อยพระจุลจอมเกล้า (จปร.) รุ่น 26 พลเอกสุชาติได้ผ่านการรอบรมและสัมมนาจากโรงเรียนเสนาธิการทหารบก และหลักสูตรวิทยาลัยป้องกันราชอาณาจักรภาครัฐร่วมเอกชน จากวิทยาลัยป้องกันราชอาณาจักรเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญพิทักษ์เสรีชน ชั้นที่ 2 ประเภท 2 - เหรียญราชการชายแดน - เหรียญจักรมาลา</doc>
