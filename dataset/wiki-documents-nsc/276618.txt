<doc id="276618" url="https://th.wikipedia.org/wiki?curid=276618" title="คณะเสนาธิการร่วม">คณะเสนาธิการร่วม คณะเสนาธิการร่วม (, ย่อ: JCS) เป็นหน่วยงานที่ปรึกษาทางทหารระดับสูงสุดในกระทรวงกลาโหมสหรัฐอเมริกาที่รับผิดชอบในทุกเรื่องที่เกี่ยวกับยุทธศาสตร์ทางทหาร คณะเสนาธิการร่วมซึ่งประกอบด้วย เสนาธิการกองทัพบก, เสนาธิการกองทัพอากาศ, หัวหน้าฝ่ายปฏิบัติการกองทัพเรือ, ผู้บัญชาการเหล่านาวิกโยธิน และหัวหน้าสำนักคุ้มกันแห่งชาติ ได้รับการจัดตั้งขึ้นมาโดยรัฐบัญญัติความมั่นคงแห่งชาติปี ค.ศ. 1947 และ 1949 หน่วยงานที่ปรึกษาหน่วยที่ 2 เรียกว่า สภานโยบายกองทัพ ประกอบด้วย รัฐมนตรีว่าการทบวงทหารบก รัฐมนตรีว่าการทบวงทหารเรือ และรัฐมนตรีว่าการทบวงทหารอากาศ ทั้งฝ่ายพลเรือนและฝ่ายทหาร ทำหน้าที่เป็นที่ปรึกษาของรัฐมนตรีว่าการกระทรวงกลาโหมเกี่ยวกับปัญหานโยบายอย่างกว้าง ๆ คณะเสนาธิการร่วมทำหน้าที่เป็นคณะที่ปรึกษาทางการทหารสูงสุดทั้งของประธานาธิบดีและของรัฐมนตรีว่าการกระทรวงกลาโหม คณะเสนาธิการร่วมกองทัพนี้ ถึงแม้ว่าได้รับการคาดหวังว่าจะเสนอทัศนะทางการทหารเป็นเอกภาพแต่ก็จะสะท้อนให้เห็นทัศนะของแต่ละเหล่าทัพได้เป็นอย่างดี ถึงแม้ว่าจะจัดตั้งกระทรวงกลาโหมมาเพื่อสร้างเอกภาพให้เกิดขึ้นในกองทัพ แต่คณะเสนาธิการร่วมนี้จะให้คำเสนอแนะที่มีความแตกต่างกัน ไม่มีความเป็นบูรณาการของเหล่าทัพตามที่รัฐบัญญัติความมั่นคงแห่งชาติได้ตั้งเป้าหมายเอาไว้ เพราะฉะนั้นสถาบันคณะเสนาธิการร่วมนี้ จึงถูกวิพากษ์วิจารณ์ว่ายังไม่สามารถสร้างความเอกภาพ ยังปล่อยให้มีการแข่งขันระหว่างเหล่าทัพ มีการแย่งชิงงบประมาณ และมีความคิดการแบ่งแยกงานกันทำระหว่างเหล่าทัพ ซึ่งทำให้ยากที่เกิดแนวทางทางยุทธศาสตร์ที่กระจ่างชัดได้สมาชิกในปัจจุบัน</doc>
