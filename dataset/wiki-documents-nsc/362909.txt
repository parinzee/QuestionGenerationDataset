<doc id="362909" url="https://th.wikipedia.org/wiki?curid=362909" title="ดาวระเบิดรังสีเอกซ์">ดาวระเบิดรังสีเอกซ์ ดาวระเบิดรังสีเอกซ์ () คือระบบดาวคู่รังสีเอกซ์ชนิดหนึ่งที่แสดงตัวเป็นคาบและมีความส่องสว่างเพิ่มขึ้นอย่างรวดเร็ว โดยมีค่าสูงสุดที่เขตรังสีเอกซ์ของสเปกตรัมแม่เหล็กไฟฟ้า ระบบทางฟิสิกส์ดาราศาสตร์เหล่านี้เป็นส่วนประกอบของวัตถุอัดแน่นสะสมมวล เช่นพวกดาวนิวตรอน หรือบางครั้งก็เช่นหลุมดำ กับดาวคู่ของมันซึ่งเป็น "ผู้บริจาค" (donor) มวลของดาวที่เป็นผู้บริจาคจะใช้ในการจัดประเภทของระบบว่าเป็นระบบดาวคู่รังสีเอกซ์แบบมวลมาก (มากกว่า 10 เท่าของมวลดวงอาทิตย์) หรือแบบมวลน้อย (น้อยกว่า 1 เท่าของมวลดวงอาทิตย์) ใช้ตัวย่อว่า HMXB และ LMXB ตามลำดับ ผลสังเกตการณ์ดาวระเบิดรังสีเอกซ์จะแตกต่างไปจากแหล่งกำเนิดรังสีเอกซ์แบบเฉียบพลันอื่นๆ (เช่น พัลซาร์รังสีเอกซ์ และ soft X-ray transient) พลังงานจากการระเบิดกำหนดจากค่าฟลักซ์สะสม 10 เออร์ก เปรียบเทียบกับค่าความส่องสว่างคงที่ซึ่งมีค่าอันดับ 10 เออร์ก สำหรับการสะสมมวลไปในดาวนิวตรอน สามารถใช้ตัวย่อ XRB สำหรับวัตถุชนิดนี้ (ดาวระเบิดรังสีเอกซ์) หรือการสังเกตการณ์แผ่รังสีของวัตถุทางดาราศาสตร์ที่เกี่ยวข้อง (X-ray burst)</doc>
