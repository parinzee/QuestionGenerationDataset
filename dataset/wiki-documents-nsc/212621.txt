<doc id="212621" url="https://th.wikipedia.org/wiki?curid=212621" title="นักบุญมัทธีอัส">นักบุญมัทธีอัส นักบุญมัทธีอัส (; ) เป็นนักบุญในศาสนาคริสต์ เสียชีวิตเมื่อราว ค.ศ. 80 ในหนังสือกิจการของอัครทูตกล่าวถึงนักบุญมัทธีอัสว่าเป็นหนึ่งในอัครทูตสิบสองคน โดยท่านได้รับเลือกจากอัครทูตที่เหลืออยู่สิบเอ็ดคนเพื่อแทนยูดาส อิสคาริโอท ที่ทรยศพระเยซูแล้วฆ่าตัวตายไป หลังจากได้รับเลือกเป็นอัครทูตแล้ว มัทธีอัสกับอัครทูตคนอื่น ๆ ก็ได้รับพระวิญญาณบริสุทธิ์พร้อมกันในเทศกาลเพนเทคอสต์ ซึ่งเป็นวันที่ 50 หลังจากการคืนพระชนม์ของพระเยซู คริสตจักรโรมันคาทอลิกยกย่องอัครทูตมัทธีอัสเป็นนักบุญ เดิมจัดวันฉลองท่านในวันที่ 24 กุมภาพันธ์ ต่อมาจึงย้ายมาเป็นวันที่ 14 พฤษภาคมของทุกปี</doc>
