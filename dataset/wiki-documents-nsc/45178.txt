<doc id="45178" url="https://th.wikipedia.org/wiki?curid=45178" title="วงศ์ปลาสวาย">วงศ์ปลาสวาย วงศ์ปลาสวาย () เป็นปลาหนัง มีรูปร่างเพรียว ส่วนท้องใหญ่ ลำตัวแบนข้างเล็กน้อย หัวโต ตาโต มีหนวด 2 คู่ รูจมูกช่องหน้าและหลังมีขนาดเท่ากัน ครีบไขมันและครีบท้องเล็ก ฐานครีบก้นยาว กระเพาะขนาดใหญ่รียาว มี 1-4 ตอน ใช้ชื่อวงศ์ว่า Pangasiidae (/แพน-กา-ซิ-อาย-ดี้/) พบขนาดตั้งแต่ไม่เกิน 40 เซนติเมตร เช่น ปลาสังกะวาดท้องคม หรือ ปลายอนปีก (Pangasius pleurotaenia) จนถึง 3 เมตรใน ปลาบึก (Pangasianodon gigas) ซึ่งได้ชื่อว่าเป็นปลาน้ำจืดไม่มีเกล็ดที่ขนาดใหญ่ที่สุดในโลก การกระจายพันธุ์จากอินเดีย, เอเชียตะวันออกเฉียงใต้ และเกาะบอร์เนียวในอินโดนีเชีย เป็นปลาที่กินเนื้อเป็นอาหาร กินปลาขนาดเล็กและสัตว์น้ำขนาดเล็กเป็นอาหาร เช่น กุ้ง หรือ หอยฝาเดียว นอกจากนี้ยังเป็นปลาที่มีพฤติกรรมกินซากอีกด้วย ทั้งซากพืชและซากสัตว์ เช่น ปลาเทพา (Pangasius sanitwongsei) มีทั้งหมด 30 ชนิด และพบในประเทศไทยประมาณ 12 ชนิด ซึ่งปลาที่มีขนาดเล็กจะเรียกชื่อซ้ำซ้อนในแต่ละชนิดว่า "สังกะวาด" หรือ "สังกะวัง" จัดเป็นปลาน้ำจืดเศรษฐกิจชนิดหนึ่งที่คนไทยนิยมบริโภคและรู้จักกันดี และจากการศึกษาล่าสุด พบว่าเนื้อปลาในวงศ์ปลาสวายนี้มีโอเมกา 3 มากกว่าปลาทะเลเสียอีก โดยเฉพาะอย่าง ปลาสวาย (P. hypophthalmus) มีโอเมกา 3 สูงถึง 2,570 มิลลิกรัม ต่อน้ำหนัก 100 กรัมอนุกรมวิธาน อนุกรมวิธาน. 30 ชนิด ใน 3 สกุล:- สกุล Helicophagus- Helicophagus leptorhynchus - Helicophagus typus - ปลาสวายหนู, Helicophagus waandersii - สกุล Pangasianodon- ปลาบึก, Pangasianodon gigas - ปลาสวาย, Pangasianodon hypophthalmus - สกุล Pangasius- Pangasius bedado - ปลาเผาะ, Pangasius bocourti - ปลาโมง, Pangasius conchophilus - Pangasius djambal - Pangasius elongatus - Pangasius humeralis - Pangasius kinabatanganensis - ปลายาว, Pangasius krempfi - Pangasius kunyit - ปลาเทโพ, Pangasius larnaudii - Pangasius lithostoma - ปลาสังกะวาดเหลือง, Pangasius macronema - Pangasius mahakamensis - Pangasius mekongensis - ปลาสังกะวาดท้องโต, Pangasius micronemus - Pangasius myanmar - Pangasius nasutus - Pangasius nieuwenhuisii - ปลาสวายหางเหลือง, Pangasius pangasius - ปลาสังกะวาดท้องคม, Pangasius pleurotaenia - ปลาสังกะวัง, Pangasius polyuranodon - Pangasius rheophilus - Pangasius sabahensis - ปลาเทพา, Pangasius sanitwongsei - Pangasius tubbi</doc>
