<doc id="860606" url="https://th.wikipedia.org/wiki?curid=860606" title="บอนาเพที (เพลง)">บอนาเพที (เพลง) "บอนาเพที" () เป็นเพลงของนักร้องชาวอเมริกัน เคที เพร์รี ร้องรับเชิญโดยกลุ่มฮิปฮอป มีโกส เพลงเป็นแนวแดนซ์ป็อปที่มีเนื้อหาสองแง่สองง่ามเกี่ยวกับอาหาร เพลงวางจำหน่ายในวันที่ 28 เมษายน ค.ศ. 2017 เป็นซิงเกิลที่สองจากสตูดิโออัลบั้ม วิตเนส มิวสิกวิดีโอตามมาในวันที่ 12 พฤษภาคม ค.ศ. 2017 และแสดงเพร์รีถูกพ่อครัวนำมาเตรียมและเสิร์ฟเป็นอาหารการประพันธ์เพลง การประพันธ์เพลง. "บอนาเพที" เป็นเพลงแดนซ์ป็อปผสมดิสโก้และแทร็ปป็อป ความยาว 3 นาที 47 วินาที เพร์รีบรรยายในงานประกาศรางวัลแกรมมีครั้งที่ 59 ว่าเป็นเพลงที่ "ค่อนข้างเกี่ยวกับเพศ" ที่เคยเป็นส่วนหนึ่งของ 'เพลงเก่า ๆ ของเคที เพร์รีที่คุณรักนักรักหนา' ฮิว แม็กอินไทร์จากฟอบส์ กล่าวว่าเพลงมีท่วงทำนอง "เย็น ๆ ในหน้าร้อน มีกลิ่นอายยุค 90" และจังหวะดนตรีที่ค่อย ๆ แน่นขึ้น จนในที่สุดแล้ว 'ไม่อาจปฏิเสธได้' นักเขียนจากเอ็มทีวี ซาชา เกฟเฟน เรียกเพลงนี้ว่า "อาหารบุฟเฟต์" (smorgasbord) สองแง่สองง่าม ในเพลง เพร์รีร้องว่า "I'm all that you want, boy/All that you can have, boy/Got me spread like a buffet/Bon appétit, baby"</doc>
