<doc id="710929" url="https://th.wikipedia.org/wiki?curid=710929" title="อีสเทิร์นแอนด์โอเรียนทัลเอ็กซ์เพรส">อีสเทิร์นแอนด์โอเรียนทัลเอ็กซ์เพรส อีสเทิร์นแอนด์โอเรียนทัลเอ็กซ์เพรส (, ตัวย่อ: E&O) เป็นขบวนรถไฟผู้โดยสารขบวนหนึ่ง วิ่งในประเทศไทย, ประเทศมาเลเซีย และประเทศสิงคโปร์ รถไฟขบวนนี้ติดอันดับขบวนรถไฟที่ดีที่สุดในโลก 25 อันดับแรก วิ่งระหว่างจุดผ่านรถไฟวูดแลนด์ กับสถานีรถไฟกรุงเทพ หยุดตามสถานีรายทางสำคัญ ได้แก่ สถานีรถไฟกัวลาลัมเปอร์, สถานีรถไฟบัตเตอร์เวอร์ธ และสถานีรถไฟกาญจนบุรี ตั้งแต่ปี พ.ศ. 2550 ได้เปิดเส้นทางใหม่ระหว่างกรุงเทพ-เวียงจันทน์ รถไฟขบวนนี้ ให้บริการโดยการรถไฟแห่งประเทศไทย และเคเรตาปิทะนาห์มลายู (เคทีเอ็ม)ตัวรถไฟ ตัวรถไฟ. ตัวรถไฟสร้างเมื่อปี พ.ศ. 2515 ที่ประเทศญี่ปุ่น และได้ให้บริการครั้งแรกในฐานะของรถด่วนซิลเวอร์สตาร์ในนิวซีแลนด์ ต่อมาตู้โดยสารทั้ง 24 คัน ได้ถูกย้ายจากนิวซีแลนด์มายังไทย โดยปรับเปลี่ยนขนาดความกว้างรางรถไฟจาก มาเป็น มีย่านจอดพักรถที่ย่านรถไฟบางซื่อ, ย่านรถไฟเคทีเอ็ม และย่านรถไฟสิงคโปร์ ตัวรถออกแบบโดยเกอราด กอลเล็ด ผลิตภัณฑ์บนรถไฟใช้ของเบลมอนด์ ขบวนรถไฟนี้มีตู้อาหาร 2 คัน ตู้บาร์ 2 คัน ตู้ชมวิวท้ายขบวน 1 คัน ตู้ห้องหนังสือ 1 คัน ตู้จัดเฉพาะอีก 1 คัน ที่เหลือเป็นตู้นอน ทั้งขบวนเป็นรถปรับอากาศทั้งหมดกำหนดเวลา กำหนดเวลา. รถไฟอีสเทิร์นแอนด์โอเรียนทัลเอ็กซ์เพรส มีจำนวน 9 เส้นทาง ใน พ.ศ. 2553 ได้มีการเปิดเส้นทางท่องเที่ยว 6 คืน ระหว่างกรุงเทพ-เชียงใหม่ เส้นทางที่ยอดนิยมที่สุด คือสายสิงคโปร์-กรุงเทพ</doc>
