<doc id="330587" url="https://th.wikipedia.org/wiki?curid=330587" title="ชัยรัตน์ จิตรธรรม">ชัยรัตน์ จิตรธรรม ชัยรัตน์ จิตรธรรม (ชื่อเล่น: แอ๊ด) มีชื่อจริงว่า ชัยรัตน์ จิตธรรมะ เกิดเมื่อปี พ.ศ. 2507 ที่จังหวัดลำปาง เป็นนักแสดงในบทพระเอกและพระรองรุ่นเดียวกับ สันติสุข พรหมศิริ, จินตหรา สุขพัฒน์ และญาณี จงวิสุทธิ์ มีผลงานมากมายทั้งแบบละครโทรทัศน์และภาพยนตร์ เช่น ดวงใจกระซิบรัก ที่แสดงคู่กับ จินตหรา สุขพัฒน์, เปรอะเจอเปรี้ยว คู่กับ จารุณี สุขสวัสดิ์ ในปี พ.ศ. 2530 และ คำมั่นสัญญา ร่วมกับ สันติสุข และ จินตหรา ในปีเดียวกัน ต่อด้วย ภูผาทอง ในปี พ.ศ. 2531 จากนั้นจึงออกจากวงการไปประกอบธุรกิจส่วนตัวหลายปี ก่อนจะมากลับมารับบทบาทการแสดงอีกครั้ง เช่น ละครโทรทัศน์เรื่อง เลือดเข้าตา ในปี พ.ศ. 2538 กษัตริยา ในปี พ.ศ. 2545 ทางช่อง 5 และ วิหคหลงลม ในปี พ.ศ. 2561 ทางช่อง 7</doc>
