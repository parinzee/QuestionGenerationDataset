<doc id="500156" url="https://th.wikipedia.org/wiki?curid=500156" title="พรอวิเดนซ์เคาน์ตี">พรอวิเดนซ์เคาน์ตี พรอวิเดนซ์เคาน์ตี () คือ เคาน์ตีหรือเขตหนึ่งในรัฐโรดไอแลนด์ สหรัฐอเมริกา ใน ค.ศ. 2010 มีประชากร 626,667 คน โดยศูนย์กลางประชากรของโรดไอแลนด์ตั้งอยู่ในเคาน์ตีพรอวิเดนซ์ ในเมืองแครนส์ตัน (Cranston) ซึ่งเป็นเคาน์ตีที่มีพลเมืองหนาแน่นที่สุดอันดับที่ 97 ของสหรัฐอเมริกา รัฐโรดไอแลนด์ แบ่งออกเป็น 5 เคาน์ตี ได้แก่ 1. พรอวิเดนซ์เคาน์ตี (Providence County) 2. เคนต์เคาน์ตี (Kent County) 3. วอชิงตันเคาน์ตี (Washington County) 4. บริสโทลเคาน์ตี (Bristol County) 5. นิวพอร์ตเคาน์ตี (Newport County)ประวัติ ประวัติ. พรอวิเดนซ์เคาน์ตี ถูกก่อตั้งเมื่อวันที่ 22 มิถุนายน ค.ศ. 1703 หรือที่เรียกว่าสวนพรอวิเดนซ์ (Providence Plantations) ในสมัยเป็นอาณานิคมอังกฤษ เคาน์ตีประกอบด้วย 5 เมือง ได้แก่ พรอวิเดนซ์ (Providence) วอร์วิก (Warwick) เวสเตอร์ลี (Westerly) คิงส์ทาวน์ (Kingstown) และกรีนิช (Greenwich) และล้อมรอบด้วยดินแดนอื่นๆ ซึ่งปัจจุบัน คือ เคนต์เคาน์ตี และวอชิงตันเคาน์ตี วอชิงตันเคาน์ตีถูกแยกออกใน ค.ศ. 1729 ในขณะที่เคนต์เคาน์ตีถูกแยกใน ค.ศ. 1750 เมืองพรอวิเดนซ์ตะวันออก (East Providence) และพอตักเคต (Pawtucket) กลายเป็นส่วนหนึ่งของเคาน์ตีพรอวิเดนซ์เมื่อการแบ่งดินแดนครั้งสุดท้ายใน ค.ศ. 1862 การปกครองเคาน์ตีในรัฐโรดไอแลนด์ถูกยุบลงใน ค.ศ. 1842 เคาน์ตีพรอวิเดนซ์จึงเหมือนเคาน์ตีอื่นๆ ที่ไม่มีการปฏิบัติหน้าที่ทางการปกครอง มีเพียงการจัดการทางศาลและนายอำเภอ (Sheriff) ซึ่งเป็นส่วนของการปกครองแบบรัฐเคาน์ตีที่เชื่อมต่อกันเคาน์ตีที่เชื่อมต่อกัน. - ทิศตะวันออกเฉียงเหนือ - นอร์โฟล์คเคาน์ตี (Norfolk County) รัฐแมสซาชูเซตส์ - ทิศตะวันออก - บริสโทลเคาน์ตี (Bristol County) รัฐแมสซาชูเซตส์ - ทิศตะวันออกเฉียงใต้ - บริสโทลเคาน์ตี (Bristol County) รัฐโรดไอแลนด์ - ทิศใต้ - เคนต์เคาน์ตี (Kent County) รัฐโรดไอแลนด์ - ทิศตะวันตก - วินส์แฮมเคาน์ตี (Windham County) รัฐคอนเนตทิคัต - ทิศตะวันตกเฉียงเหนือ - วอเซสเตอร์เคาตีน์ (Worcester County) รัฐแมสซาชูเซตส์ประชากร ประชากร. จากการสำรวจจำนวนประชากร ประชากรในเคาน์ตีพรอวิเดนซ์ ประกอบด้วยคนหลายเชื้อชาติ ได้แก่ ชาวผิวขาว 78.38% ชาวผิวดำหรือชาวแอฟริกัน-อเมริกา 6.55% ชาวอเมริกันพื้นเมือง 0.51% ชาวเอเชีย 2.90% ชาวเกาะแปซิฟิก 0.07% และเชื้อชาติอื่นๆ 8.02% ในเชื้อชาติอื่นๆ ประกอบด้วย ชาวละติน 13.39% ชาวอิตาเลียน 19.0% ชาวไอริช 10.9% ชาวฝรั่งเศส 8.1% ชาวโปรตุเกส 7.7% ชาวแคนาดาเชื้อสายฝรั่งเศส 7.2% ชาวอังกฤษ 5.8% ส่วนภาษา ใช้ภาษาอังกฤษ 72.7% ภาษาสเปน 13.4% ภาษาโปรตุเกส 4.9% ภาษาฝรั่งเศส 2.5% และภาษาอิตาเลียน 1.6% โดยใช้เป็นภาษาแม่ของพวกเขา</doc>
