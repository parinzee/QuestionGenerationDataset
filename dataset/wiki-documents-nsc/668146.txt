<doc id="668146" url="https://th.wikipedia.org/wiki?curid=668146" title="แอปเปิลวอตช์">แอปเปิลวอตช์ แอปเปิลวอตช์ () เป็นสมาร์ตวอตช์ของบริษัทแอปเปิลที่ทิม คุก ได้ประกาศออกมาอย่างเป็นทางการในวันที่ 9 กันยายน พ.ศ. 2557 แอปเปิลวอตช์จะมีหน้าที่ในการติดตามการออกกำลังกายและการดูแลสุขภาพ ซึ่งจะมีออกมาจำหน่ายอยู่ 3 รูปแบบด้วยกัน โดยจะใช้งานร่วมกับไอโฟน 5 ขึ้นไป และอุปกรณ์รุ่นที่ทำงานบนระบบปฏิบัติการไอโอเอส 8.2 ในช่วงต้นปี พ.ศ. 2558คุณสมบัติ คุณสมบัติ. แอปเปิลวอตช์สามารถรับโทรศัพท์ได้รวมทั้งรับข้อความจาก iMessage หรือข้อความสั้น ที่สำคัญสามารถติดตามการออกกำลังกาย การดูแลสุขภาพ และใช้คุณลักษณะที่มีในไอโอเอส 8 เรียกว่า "แฮนด์ออฟ" ซึ่งต้องมีอุปกรณ์อื่นที่เข้ากันได้การออกแบบ การออกแบบ. แอปเปิลวอตช์จะมีสองขนาดคือ 38 มิลลิเมตร และ 42 มิลลิเมตร และจะมีอยู่สามรูปแบบด้วยกัน แอปเปิลวอตช์มีหน้าจอสัมผัสไวต่อแรงกดที่สามารถแยกแยะความแตกต่างระหว่างการแตะกับการกดได้ รวมทั้งมีปุ่มหมุนที่เรียกว่าดิจิทัลคราวน์ (digital crown) ซึ่งสามารถเลื่อนหรือดึงภาพเข้าออกและกดเพื่อกลับไปยังหน้าจอหลัก นอกจากนี้ยังมีปุ่มสำหรับการแสดงรายชื่อผู้ติดต่ออีกด้วย แอปเปิลวอตช์ชาร์จไฟโดยการชาร์จแบบ inductive charging โดยใช้สายเคเบิลที่คล้ายกับแมคเซฟซึ่งเป็นสายสำหรับแล็ปท็อปตระกูลแมคบุ๊ก และทางแอปเปิลได้ออกแบบรูปแบบตัวอักษรใหม่ที่ชื่อว่า แซนแฟรนซิสโก (San Francisco) สำหรับแอปเปิลวอตช์ที่จะช่วยให้ผู้ใช้อ่านข้อความบนหน้าจอแสดงผลขนาดเล็กได้เทคโนโลยี เทคโนโลยี. แอปเปิลวอตช์ได้ใช้ชิปประมวลผลเอส 1 ชิปรุ่นใหม่จากแอปเปิล ซึ่งกล่าวว่าเป็น "สถาปัตยกรรมคอมพิวเตอร์ทั้งหมดในชิปตัวเดียว" นอกจากนี้ยังใช้ "แทปติกเอนจิน" (Taptic Engine) เพื่อกระตุ้นบริเวณข้อมือเมื่อมีการได้รับแจ้งเตือน และมีเครื่องวัดอัตราการเต้นของหัวใจ แอปเปิลวอตช์เข้ากันได้กับไอโฟน 5, ไอโฟน 5ซี, ไอโฟน 5เอส, ไอโฟน 6 และไอโฟน 6 พลัส หรืออุปกรณ์ที่ใช้ไอโอเอส 8.2 หรือสูงกว่า โดยการเชื่อมต่อผ่านทางวายฟายหรือบลูทูท 4</doc>
