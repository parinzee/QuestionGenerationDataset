<doc id="681117" url="https://th.wikipedia.org/wiki?curid=681117" title="อูว์แบร์ รีฟวซ์">อูว์แบร์ รีฟวซ์ อูว์แบร์ รีฟวซ์, ซีซี โอคิว (; 13 กรกฎาคม ค.ศ. 1932 — ) เป็นนักดาราศาสตร์ฟิสิกส์ชาวแคนาดาเชื้อสายฝรั่งเศสและเป็นผู้เผยแพร่วิทยาศาสตร์อย่างง่ายผ่านสื่อต่าง ๆ นอกจากนี้ เขายังเคยแสดงความเห็นในเชิงบวกต่อเครื่องเร่งอนุภาคขนาดใหญ่ว่าอาจก่อให้เกิดการเปลี่ยนแปลงของวงการฟิสิกส์อนุภาคตลอดกาลชีวิตส่วนตัว ชีวิตส่วนตัว. รีฟวซ์เข้าเรียนที่วิทยาลัยฌ็อง-เดอ-เบรเบิฟ ซึ่งเป็นวิทยาลัยหลักสูตรภาษาฝรั่งเศสที่มีชื่อเสียงของมอนทรีออล เขาได้เป็นผู้อำนวยการฝ่ายวิจัยศูนย์เพื่อการวิจัยทางวิทยาศาสตร์แห่งชาติฝรั่งเศสตั้งแต่ปี ค.ศ. 1965 และปัจจุบันอาศัยอยู่ที่กรุงปารีส ประเทศฝรั่งเศส โดยเขามักจะพูดผ่านทางโทรทัศน์เพื่อการส่งเสริมทางวิทยาศาสตร์ชีวิตช่วงต้น ชีวิตช่วงต้น. รีฟวซ์เกิดที่มอนทรีออล เขาสำเร็จการศึกษาระดับปริญญาตรีในสาขาฟิสิกส์จากมหาวิทยาลัยมอนทรีออลในปี ค.ศ. 1953 และสำเร็จหลักสูตรวิทยาศาสตรมหาบัณฑิตจากมหาวิทยาลัยแมคกิลล์ในปี ค.ศ. 1955 กับวิทยานิพนธ์เรื่อง "การก่อเกิดโพซิโตรเนียมในไฮโดรเจนและฮีเลียม" และได้รับวุฒิปริญญาเอกจากมหาวิทยาลัยคอร์เนลในปี ค.ศ. 1960 ซึ่งวิทยานิพนธ์ปริญญาเอกของเขาคือ "ปฏิกิริยานิวเคลียร์ความร้อนที่เกี่ยวข้องกับนิวเคลียสแสงปานกลาง" ตั้งแต่ปี ค.ศ. 1960 ถึง 1964 เขาได้สอนวิชาฟิสิกส์ที่มหาวิทยาลัยมอนทรีออลและทำงานเป็นที่ปรึกษาให้แก่องค์การนาซาเกียรติประวัติและผลงานเกียรติประวัติและผลงาน. - ค.ศ. 1976 เขาได้รับการแต่งตั้งเป็นอัศวินแห่งเครื่องอิสริยาภรณ์กิตติคุณแห่งชาติ (ประเทศฝรั่งเศส) - ค.ศ. 1986 เขาได้รับการแต่งตั้งเป็นอัศวินแห่งเครื่องอิสริยาภรณ์เลฌียงดอเนอร์ (ประเทศฝรั่งเศส) แล้วได้รับการเลื่อนชั้นเป็นนายทหารในปี ค.ศ. 1994 และได้เป็นนายกองในปี ค.ศ. 2003 - ค.ศ. 1991 เขาได้รับการแต่งตั้งเป็นนายทหารแห่งเครื่องราชอิสริยาภรณ์แห่งประเทศแคนาดา และได้รับการเลื่อนชั้นเป็นนายกองในปี ค.ศ. 2003 - ค.ศ. 1994 เขาได้รับการแต่งตั้งเป็นนายทหารแห่งเครื่องราชอิสริยาภรณ์แห่งชาติของรัฐควิเบก - ดาวเคราะห์ 9631 อูว์แบร์รีฟวซ์ ได้รับการตั้งชื่อตามรีฟวซ์ : ดูที่ความหมายของชื่อดาวเคราะห์น้อย (9501-10000)ผลงานตีพิมพ์ที่สำคัญ</doc>
