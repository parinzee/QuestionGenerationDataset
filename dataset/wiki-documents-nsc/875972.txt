<doc id="875972" url="https://th.wikipedia.org/wiki?curid=875972" title="ใหญ่สั่งมาเกิด">ใหญ่สั่งมาเกิด ใหญ่สั่งมาเกิด () เป็นภาพยนตร์ฮ่องกงแอคชั่น แนวตลก สร้างขึ้นเมื่อปี ค.ศ. 1986 กำกับโดย เฉิง จื้อเหว่ย์ และ เฉินหลง นำแสดงโดย เฉินหลง, กวน จือหลิน ภาพยนตร์เรื่องนี้มีภาคต่อคือ ใหญ่สั่งมาเกิด 2 ตอน อินทรีทะเลทราย และ ใหญ่สั่งมาเกิด 3 หรือ วิ่ง • ปล้น • ฟัดเนื้อเรื่องย่อ เนื้อเรื่องย่อ. เรื่องราวกล่าวถึงนักล่าขุมทรัพย์จอมผจญภัยที่มีนามว่าแจ็คกี้ เจ้าของฉายาเหยี่ยวเอเชีย แจ็คกี้ได้ช่วยท่านดยุคค้นหาอาวุธเทพเจ้า ซึ่งในการค้นหาครั้งล่าสุด แจ็คกี้ได้ดาบศักดิ์สิทธิ์มาไว้ในครอบครอง ท่านดยุครู้สึกปลาบปลื้มเป็นอย่างมากและพร้อมที่จะจ่ายไม่อั้นเพื่อให้ได้ ดาบศักดิ์สิทธิ์ชิ้นนี้มาเป็นของตน แต่เมื่อผู้ก่อการร้ายจอมโหดได้ทราบข่าวเรื่องดาบก็ได้ส่งคนมาจับตัวแฟนสาวของอลันไป ซึ่งในอดีตเธอเคยเป็นแฟนกับแจ็คกี้มาก่อน เพื่อนำมาเป็นเงื่อนไขแลกเปลี่ยนกับดาบ ท่านดยุคได้ให้แจ็คกี้ยืมดาบไป โดยมีข้อแม้ว่าเขาต้องนำอาวุธเทพเจ้าที่เหลือกลับมาให้ได้ แจ็คกี้และอลันจึงออกเดินทางไปยังยุโรป เพื่อชิงตัวหญิงสาวและนำอาวุธเทพเจ้าที่อยู่ในการครอบครองของผู้ก่อการร้ายกลับมาด้วยนักแสดงนำนักแสดงนำ. - เฉินหลง รับบท แจ๊คกี้ หรือ "เหยี่ยวเอเชีย" - อลัน ทัม รับบท อลัน - ลอร่า ฟอร์เนอร์ รับบท เมย์ แมนนอน - กวน จือหลิน รับบท ลอเหล่ย - บอซิเดอร์ สมิลเจนิค รับบท ท่านเคาท์ แมนนอน, ท่านดยุค - เคน ลอยด์ รับบท แกรนด์ วิซาร์ด - จอห์น ลาดาลสกี รับบท ลามะเบื้องหลังการถ่ายทำ เบื้องหลังการถ่ายทำ. Armour Of God ถือว่าเป็นหนังที่ทำให้เฉินหลงได้รับอุบัติเหตุร้ายแรงที่สุดครั้งหนึ่งในชีวิตของเขาโดยเกิดขึ้นในฉากที่เฉินหลงจะต้องกระโดดจากปราสาทแล้วมาเกาะกิ่งไม้ ซึ่งเคราะห์ร้ายกิ่งไม้ที่เกาะนั้นมันเกิดหัก ทำให้ตัวของเฉินหลงนั้นพลัดตกลงมา ผลก็คือ กะโหลกศีรษะของเฉินหลงร้าว ทำให้ต้องมีการผ่าตัดอย่างด่วนที่สุด และหูของเขาได้รับความกระทบกระเทือน ประสิทธิภาพการได้ยินก็ลดน้อยลงด้วย ทำให้ในช่วงนั้นเขาต้องนอนพักรักษาตัวอยู่ในโรงพยาบาลนานพอสมควร</doc>
