<doc id="101316" url="https://th.wikipedia.org/wiki?curid=101316" title="คิวโพลาโรทันดาห้าเหลี่ยมไจโรอีลองเกต">คิวโพลาโรทันดาห้าเหลี่ยมไจโรอีลองเกต คิวโพลาโรทันดาห้าเหลี่ยมไจโรอีลองเกต () เป็นทรงหลายหน้า (polyhedron) ที่เกิดจากการนำคิวโพลาโรทันดาห้าเหลี่ยม (pentagonal cupolarotunda) ซึ่งไม่ว่าจะเป็นออร์โทคิวโพลาโรทันดาห้าเหลี่ยม (pentagonal orthocupolarotunda: J32) หรือไจโรคิวโพลาโรทันดาห้าเหลี่ยม (pentagonal gyrocupolarotunda: J33) ก็ตาม มาแทรกแอนติปริซึมสิบเหลี่ยม (decagonal antiprism) ลงไประหว่างกลาง และบิดปลายข้างหนึ่งเล็กน้อยให้เข้ามุมกับแอนติปริซึม (18 องศา) ซึ่งทำให้รูปทรงนี้เป็นรูปทรงที่มี 2 แบบเกลียว คือเกลียวที่สามารถหมุนปลายไปทางซ้ายและทางขวา รูปทรงนี้มีหน้ารูปสามเหลี่ยมด้านเท่า 35 หน้า หน้ารูปสี่เหลี่ยมจัตุรัส 5 หน้า และหน้ารูปห้าเหลี่ยมปรกติ 7 หน้า รวม 47 หน้า มี 35 จุดยอด 80 ขอบ และเป็นทรงตันจอห์นสันหมายเลข 47 (Johnson solid: J47)</doc>
