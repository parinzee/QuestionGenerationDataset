<doc id="726869" url="https://th.wikipedia.org/wiki?curid=726869" title="เดอะ โกะ มาสเตอร์">เดอะ โกะ มาสเตอร์ เดอะ โกะ มาสเตอร์ (; ) เป็นภาพยนตร์ชีวประวัติปี ค.ศ. 2006 ที่กำกับโดยเถียน จ้วงจ้าง ถึงเรื่องราวของปรมาจารย์หมากล้อมผู้มีชื่อเสียงแห่งศตวรรษที่ยี่สิบนามว่า อู๋ ชิงหยวน หรือที่รู้จักในชื่อ โกะ เซเง็น ตามการออกเสียงของภาษาญี่ปุ่น ภาพยนตร์เรื่องนี้ ได้รับการจัดฉายรอบปฐมทัศน์ในเทศกาลภาพยนตร์นิวยอร์ก ครั้งที่ 44 โดยมุ่งเน้นไปที่ชีวิตของนักหมากล้อมที่ไม่ธรรมดาซึ่งฉายแววของเด็กอัจฉริยะ ในด้านชื่อเสียงและโชคชะตาของนักคิดเชิงกลยุทธ์ผู้ปฏิวัติแห่งวงการ ตลอดจน ความขัดแย้งระดับโลกที่สับสนวุ่นวายระหว่างบ้านเกิดกับประเทศบุญธรรมของเขา ภาพยนตร์เรื่องนี้ยังมีฉากเกี่ยวข้องกับเกมหมากล้อมในวันระเบิดปรมาณูโจมตี และได้รับการจัดฉายในเทศกาลภาพยนตร์จีนของสถาบันภาพยนตร์อเมริกัน ที่ซิลเวอร์สปริง รัฐแมริแลนด์นักแสดงนำนักแสดงนำ. - จางเจิ้น รับบทเป็น อู๋ ชิงหยวน - จาง อ้ายเจีย - อะกิระ อิโมะโตะ - อะยุมิ อิโต - ฮิโระโนะบุ โนะมุระ รับบทเป็น ยะซุนะริ คะวะบะตะการสร้าง การสร้าง. ผู้รับบทอู๋ ชิงหยวน คือจางเจิ้น ซึ่งเป็นนักแสดงชาวไต้หวัน ที่เคยแสดงประกบกับจาง จื่ออี๋ ในพยัคฆ์ระห่ำ มังกรผยองโลก รวมถึงมีผลงานในภาพยนตร์โมงยามที่งามที่สุด จางเจิ้นได้รับการเสนอชื่อเข้าชิงรางวัลม้าทองคำ 2006 สาขานักแสดงนำชายยอดเยี่ยมสำหรับบทบาทของเขา อู๋ ชิงหยวน ตัวจริงยังได้ปรากฏตัวในการแสดงผ่านฉากสั้น ๆ ในช่วงอารัมภบทของภาพยนตร์เรื่องนี้ ภาพยนตร์ได้รับการสร้างโดยหลิว เสี่ยวเตี้ยน ร่วมกับผู้อำนวยการสร้าง หวัง จุน, โอเวน เฉิน, วอเตอร์ บาเรเดร็ชท์ และไมเคิล เจ เวอร์เนอร์ ส่วนบทภาพยนตร์เขียนโดยจง อาเฉิง และออกแบบเครื่องแต่งกายโดยผู้ได้รับรางวัลอย่างเอะมิ วะดะ ดังเช่นภาพยนตร์ที่มีชื่อเสียง อาทิ Ran, Dreams ของคุโระซะวะ รวมถึงฮีโร่ และจอมใจบ้านมีดบิน ของจาง อี้โหมวการตอบรับ การตอบรับ. เอ โอ สกอตต์ แห่งหนังสือพิมพ์เดอะนิวยอร์กไทมส์ กล่าวถึงเดอะ โกะ มาสเตอร์ ว่าเป็นแภาพยนตร์ชีวประวัติยิ่งใหญ่และน่าเคารพยำเกรง" รวมถึง"มีความสุขุมและการครุ่นคิดมากกว่าความเป็นละคร หรือการตรวจสอบทางจิตใจ" และ "การถ่ายทำที่ตระการตา" ภาพยนตร์เรื่องนี้ยังได้รับการเสนอเข้าชิงรางวัลภาพยนตร์ที่ประสบความสำเร็จ ในงานเอเชียแปซิฟิกสกรีนอวอร์ด 2007</doc>
