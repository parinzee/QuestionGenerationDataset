<doc id="188547" url="https://th.wikipedia.org/wiki?curid=188547" title="ซองกระสุน">ซองกระสุน ซองกระสุน หรือ แมกกาซีน () หรือเรียกสั้นๆ ว่า แม็ก คือที่บรรจุกระสุนไว้ภายนอกของตัวปืน สามารถบรรจุครั้งละ 4-5 นัดไปถึงหลายร้อยนัดแล้วแต่ชนิดและความเหมาะสมของการนำไปใช้ หลังจากบรรจุกระสุนลงในซองกระสุนแล้ว จะสามารถใส่ซองกระสุนในช่องใส่ของตัวปืน แล้วทำการขึ้นลำยิงได้เลยจนกว่ากระสุนจะหมดจากซอง ปืนแต่ละชนิดใช้ซองกระสุนต่างกันไป ในสมัยโบราณ อาวุธปืนนั้นจะต้องบรรจุทีละนัดเท่านั้น เช่น ปืนคาบศิลาที่ต้องบรรจุทางปากกระบอกปืนพร้อมกับดินระเบิดเมื่อจะทำการยิงแต่ละครั้ง แต่เมื่อมีการใช้ซองกระสุน ก็สามารถเพิ่มจำนวนกระสุนได้ทีละมากๆ และรวดเร็ว และในการรบจริง เรายังต้องพกซองกระสุนติดตัวคราวละหลายๆ ซองอีกด้วย สำหรับของเด็กเล่น ปืน BB จะใช้ซองกระสุนที่มีรูปลักษณ์เหมือนจริง แต่เนื่องด้วยกระสุนมีขนาดเล็กกว่าปืนจริงจึงใส่ได้จำนวนมากกว่า เช่น M4A1 จริง ซองกระสุนยาวมาตรฐานคือขนาดบรรจุ 30 นัด แต่ในซองกระสุนยาวมาตรฐานของปืน BB บรรจุได้มากถึง 400 นัด และนักเล่น BB ก็ไม่ทิ้งโอกาสที่จะขนกระสุนคราวละหลายร้อยนัดในซองกระสุนหลายซองเข้าสู่สมรภูมิเพื่อความได้เปรียบคู่ต่อสู้นั่นเอง</doc>
