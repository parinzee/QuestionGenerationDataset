<doc id="276517" url="https://th.wikipedia.org/wiki?curid=276517" title="ฟรานเชสโคที่ 2 สฟอร์ซา">ฟรานเชสโคที่ 2 สฟอร์ซา ฟรานเชสโคที่ 2 สฟอร์ซา หรือ ฟรานเชสโค มาเรีย สฟอร์ซา () (4 กุมภาพันธ์ ค.ศ. 1495 - 24 ตุลาคม ค.ศ. 1535) ฟรานเชสโคที่ 2 สฟอร์ซาเป็นดยุกแห่งมิลานตั้งแต่ปี ค.ศ. 1521 จนกระทั่งเสียชีวิตในปี ค.ศ. 1535 ฟรานเชสโคเกิดเมื่อวันที่ 4 กุมภาพันธ์ ค.ศ. 1495 เป็นบุตรของลุโดวิโค สฟอร์ซาและเบียทริเช เดสเต เมื่อลุโดวิโคถูกขับออกจากมิลานระหว่างสงครามอิตาลี ลุโดวิโคก็นำฟรานเชสโคไปยังราชสำนักของสมเด็จพระจักรพรรดิแม็กซิมิเลียนที่ 1 แห่งโรมันอันศักดิ์สิทธิ์ด้วย (แม็กซิมิเลียนสมรสกับบิอังคา มาเรีย สฟอร์ซาผู้เป็นลูกพี่ลูกน้องกับลุโดวิโค) ฟรานเชสโคถูกส่งให้ไปมีอาชีพทางศาสนา ส่วนลุโดวิโคถูกจำขังและถูกสังหารในปี ค.ศ. 1508 เมื่อสมเด็จพระจักรพรรดิคาร์ลที่ 5 ตีมิลานคืนมาได้จากฝรั่งเศสในปี ค.ศ. 1525 พระองค์ก็ทรงแต่งตั้งให้ฟรานเชสโคเป็นดยุกแห่งมิลาน ซึ่งเป็นสฟอร์ซาคนสุดท้ายที่ดำรงตำแหน่งนี้ ฟรานเชสโคกลับมายังมิลานที่อยู่ในสภาพอันเสื่อมโทรมหลังจากที่ต้องผจญกับสงครามอยู่ยี่สิบปี มาฟื้นฟูเศรษฐกิจและวัฒนธรรมของมิลานขึ้นมาใหม่ ในปี ค.ศ. 1526 ฟรานเชสโคเข้าร่วมในสหพันธ์ศักดิ์สิทธิ์ที่สองกับพระเจ้าฟรองซัวส์ที่ 1 แห่งฝรั่งเศส, สมเด็จพระสันตะปาปาคลีเมนต์ที่ 7 และ สาธารณรัฐฟลอเรนซ์ และถูกล้อมที่วังสฟอร์เซสโค (Castello Sforzesco) ฟรานเชสโคสมรสกับคริสตีนาแห่งเดนมาร์กพระราชธิดาในพระเจ้าคริสเตียนที่ 2 แห่งเดนมาร์ก และ อิสซาเบลลาแห่งเบอร์กันดีเมื่อวันที่ 4 พฤษภาคม ค.ศ. 1534 ฟรานเชสโคต่อสู้ในยุทธการบิโคชา (Battle of Bicocca) และเข้าร่วมในสหพันธ์คอนญัคในการต่อต้านสมเด็จพระจักรพรรดิคาร์ลที่ 5 การเสียชีวิตในปีของฟรานเชสโคในปี ค.ศ. 1535 โดยไม่มีทายาทนำไปสู่สงครามอิตาลี (ค.ศ. 1536-1538) น้องต่างมารดาของฟรานเชสโคจิโอวานนิ เพาโลที่ 1 สฟอร์ซาครองมิลานอยู่ชั่วระยะหนึ่งก่อนที่จะมาเสียชีวิตอย่างลึกลับในปีเดียวกัน</doc>
