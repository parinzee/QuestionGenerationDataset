<doc id="444861" url="https://th.wikipedia.org/wiki?curid=444861" title="ฮัน จี-มิน">ฮัน จี-มิน ฮัน จี-มิน (; ; 5 พฤศจิกายน พ.ศ. 2525 —) เป็นนักแสดงหญิง ชาวเกาหลีใต้ มีชื่อเสียงโด่งดังมาจากเรื่องแดจังกึม จอมนางแห่งวังหลวง รับบท ชิน บิ และ ลีซาน จอมบัลลังก์พลิกแผ่นดิน รับบท ซอง ซง-ยอนประวัติ ประวัติ. ฮัน จี-มินได้เริ่มต้นอาชีพในวงการบันเทิงของเธอในขณะที่ยังเป็นนักเรียนมัธยมปลาย โดยเธอได้แสดงโฆษณาและมิวสิกวิดีโอหลายเรื่องก่อนที่เธอจะเป็นที่รู้จักกันในวงกว้างในปี 2546 ตอนที่เธอแสดงซีรีส์เรื่อง All In และ แดจังกึม จอมนางแห่งวังหลวง โดยเธอได้กล่าวว่าไม่เคยฝันเลยว่าวันนึงเธอจะได้มาเป็นนักแสดงอย่างจริงจัง แต่เธอก็เปลี่ยนความคิดของเธอเมื่อตอนแสดงเรื่อง All In โดยเธอแสดงเป็นคู่หูกับนักแสดงหลักของเรื่อง ซึ่งรับบทโดยซง ฮเย-คโย นักแสดงที่มีชื่อเสียง ภายหลังจากที่การแสดงของเธอได้พัฒนาขึ้นในภาพยนตร์เกินวิสัยที่ได้รับคำชมอย่างมากมายเรื่อง Resurrection ฮันได้เล่นบทที่ท้าทายตัวเธอเองโดยการรับบทที่น่ารักแต่ยังคงเป็นทอมบอยที่มีความทะเยอทะยานโดยมีความฝันที่จะเป็นนักบินในภาพยนตร์เรื่องแรกของเธอเรื่อง Blue Swallow อุบัติเหตุทางรถยนต์ระหว่างการถ่ายทำซีรีส์เรื่อง Wolf ทำให้ฮัน จี-มินและเอริค มุน นักแสดงที่แสดงร่วมกันได้รับบาดเจ็บอย่างหนัก เนื่องจากขาดนักแสดงหลักทั้งสองคน จึงทำให้ซีรีส์ต้องเลื่อนเวลาฉายออกไปอีก จนกระทั่งในการตัดสินใจขึ้นสุดท้ายจะหยุดถ่ายทำต่อและออกอากาศเพียง 3 ตอนเท่านั้น ภายหลังจากการพักรักษาตัวเป็นเวลานานของเอริค มุน ทั้งสองก็ได้กลับมาแสดงซีรีส์ร่วมกันทันทีในเรื่อง Super Rookie Ranger(รู้จักกันชื่อของ Invincible Parachute Agent หรือ Korea Secret Agency) ฮันยังเป็นพิธีกรในรายการเกี่ยวกับข่าววงการบันเทิงรายสัปดาห์ทางช่อง KBS ในรายการ Entertainment Relay ระหว่างปี 2549-2551 เธอยังคงแสดงซีรีส์อย่างต่อเนื่อง กับบทบาทนักสู้และภารกิจการกู้ชาติในเรื่อง Capital Scandal และในบทสนมซอง ซงยอนในเรื่อง ลีซาน จอมบัลลังก์พลิกแผ่นดิน จากภาพลักษณ์ของเธอที่เป็นสาวหวาน,ไร้เดียงสาและบอบบางประกอบกับการพรรณาว่าเธอเป็นสาวน่ารักและคนดีฮันได้สร้างความประหลาดใจในการรับบทบาทหญิงสาวเซ็กซี่ที่ใช้เสน่ห์ยั่วยวนผู้ชายให้หลงใหลในเรื่อง Detective K: Secret of the Virtuous Widow ฮันรับทเป็นสัตวแพทย์หญิงในเรื่อง Padam Padam... The Sound of His and Her Heartbeats ซึ่งเขียนบทโดยนักเขียนบทละครที่ได้รับการยกย่องอย่างมาก โน ฮีคยอง ซึ่งออกอากาศทางช่องเคเบิลทีวีช่องใหม่ของเกาหลี jTBC ในปี2012 เธอได้แสดงหนังแนวโรแมนติกคอมมีดีเกี่ยวกับการที่องค์ชายรัชทายาทแห่งโชซอนข้ามเวลามายังอนาคตในศตวรรษที่ 21 ในเรื่อง Rooftop Prince ในปี2015 ฮันจีมินไดกลับมาแสดงหนังอีกครั้ง และได้แสดงคู่กับ ฮยอน บิน ในเรื่อง Hyde Jekyll, I ซึ่งเป็นเรื่องราวเกี่ยวกับ Gu Seo-jin ทายาทในตระกูลรุ่นที่ 3 ของสวนสนุก Wonder Land เค้าเป็นผู้ชายที่เพียบพร้อมทุกอย่าง หล่อ, ฉลาด และร่ำรวย แต่ด้วยอุบัติเหตุในวัยเด็กอันแสนเจ็บปวดทำให้เขากลายเป็นคน 2 บุคลิก ด้านหนึ่งเป็นผู้ชายเย็นชา โหด และรักสันโดษ อีกด้านเป็นคนอ่อนหวาน และเป็นสุภาพบุรุษ ในชื่อ Robin และเขาเองก็ตั้งใจว่าจะไม่แต่งงาน Gu Seo-jin ต้องการกำจัดในส่วนของคณะละครสัตว์ใน Wonder Land เนื่องจากขายตั๋วได้น้อย และมีค่าใช้จ่ายสูง แต่เขาต้องมาเจอกับ หัวหน้าคณะละครสัตว์อย่าง Jang Ha-na เธอสัญญาว่าจะทำให้คณะละครสัตว์กับมารุ่งเรื่องเหมือนในอดีตให้ได้ และเธอเองก็ต้องมาตกหลุมรักกับ Robin ผู้ชายอีกด้านหนึ่งของ Gu Seo-jin ้ผลงานแสดงละครโทรทัศน์ผลงานภาพยนตร์รางวัล</doc>
