<doc id="287472" url="https://th.wikipedia.org/wiki?curid=287472" title="คิกุชิ โยไซ">คิกุชิ โยไซ คิกุชิ โยไซ () (ค.ศ. 1781 - ค.ศ. 1878) เป็นจิตรกรชาวญี่ปุ่นของคริสต์ศตวรรษที่ 19 ผู้มีชื่อเสียงในการเขียนภาพเหมือนเอกรงค์ของบุคคลสำคัญในประวัติศาสตร์ชีวิต ชีวิต. คิกุชิ โยไซเป็นบุตรของซามูไรชื่อคะวะฮะระแห่งเอะโดะ คิกุชิ โยไซได้รับการเลี้ยงเป็นบุตรบุญธรรมในตระกูลคิกุชิผู้เป็นข้าราชสำนักเก่าของตระกูลโทะกุงะวะ. พออายุได้สิบแปดปีก็ไปเป็นลูกศิษย์ของทะคะตะ อังโจ หลังจากได้ร่ำเรียนหลักการเขียนเบื้องต้นของสำนักคะโน, สำนักชิโจ และสำนักมะรุยะมะ และอาจจะภายใต้โอะซุอิบุตรชายของมะรุยะมะ โอเกียวแล้วคิกุชิ โยไซก็พัฒนาลักษณะการเขียนที่เป็นของตนเองที่ใกล้เคียงกับงานที่เขียนโดยทะนิ บันโช. หนังสือประกอบภาพของบุคคลสำคัญในประวัติศาสตร์ญี่ปุ่น “Zenken Kojitsu” เป็นงานชิ้นเด่นที่แสดงถึงความสามารถในการเขียนภาพและการเขียนด้วยหมึกเอกรงค์ ในการที่จะเขียนภาพเหล่านี้ได้คิกุชิ โยไซก็ได้ทำการค้นคว้าศึกษาประวัติศาสตร์ และแม้แต่โบราณคดีอย่างลึกซึ้ง หนังสือเล่มนี้ประกอบด้วยภาพบุคคลสำคัญของประวัติศาสตร์ญี่ปุ่นกว่า 500 คน และเดิมพิมพ์ต่อเนื่องกันเป็นหนังสือภาพพิมพ์แกะไม้จำนวนสิบเล่มในปี ค.ศ. 1878ลักษณะการเขียนภาพ ลักษณะการเขียนภาพ. นะคะเนะ โคเทอิ (中根香亭) ชี้ให้เห็นว่าคิกุชิ โยไซวางลักษณะ “Zenken Kojitsu” ตามแบบ “Banshōdō Chikusō Gaden” (晩笑堂竹荘画伝) ที่วาดโดย Jō Kan Syū () นอกจากนั้นก็ยังกล่าวว่าคิกุชิ โยไซได้รับอิทธิพลคะสึชิกะ โฮะกุไซเมื่อยังเป็นเด็ก เมื่อสอนลูกศิษย์คิกุชิ โยไซก็จะเน้นความสำคัญของอักษรวิจิตรพอๆ กับการเขียนภาพ</doc>
