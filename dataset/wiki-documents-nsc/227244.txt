<doc id="227244" url="https://th.wikipedia.org/wiki?curid=227244" title="รุจน์ รณภพ">รุจน์ รณภพประวัติ ประวัติ. รุจน์ รณภพ (พ.ศ. 2474 — 27 ธันวาคม พ.ศ. 2552) มีชื่อจริงว่า สุรินทร์ เจริญปุระ อดีตนักแสดง นักเขียนบท ผู้กำกับภาพยนตร์ และผู้กำกับละครโทรทัศน์ เข้าเรียนที่โรงเรียนวิศวกรรมรถไฟ มักกะสัน เลขประจำตัว 1286 เมื่อปี พ.ศ. 2494 รุ่นที่ 11 ผลงานที่สร้างชื่อเสียงคือภาพยนตร์เรื่อง บ้านทรายทอง ฉบับที่ จารุณี สุขสวัสดิ์ และพอเจตน์ แก่นเพชร นำแสดง เมื่อ พ.ศ. 2522 นอกจากนี้ ยังเป็นบิดาของนักร้องและนักแสดง คือ ใหม่ เจริญปุระ และวิภาวี เจริญปุระ (เกิดกับวินีย์ สนธิกุล ภรรยาคนแรก) และ ทราย เจริญปุระ (เกิดกับสุภาภรณ์ เจริญปุระ ภรรยาคนที่สอง) รุจน์ รณภพ ป่วยเป็นโรคเบาหวาน และโรคเส้นเลือดในสมองตีบ และมีอาการของโรคพาร์กินสัน รุจน์ถึงแก่กรรมเมื่อเช้าวันที่ 27 ธันวาคม พ.ศ. 2552 ที่บ้านพักในจังหวัดนนทบุรี การนี้สมเด็จพระบรมโอรสาธิราชฯ สยามมกุฎราชกุมารและ พระเจ้าวรวงศ์เธอ พระองค์เจ้าศรีรัศมิ์ พระวรชายาฯ ทรงพระกรุณาโปรดเกล้าฯ ให้ พลอากาศตรีจีระพงษ์ วรรณสำเริง เป็นผู้แทนพระองค์นำพวงมาลาพระราชทานและประทานพวงมาลาหน้าหีบศพ ‘รุจน์ รณภพ’ ณ ศาลา 8/1 วัดพระศรีมหาธาตุวรมหาวิหาร บางเขน พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ประทานพวงมาลาหน้าหีบศพ โดยทรงพระกรุณาโปรดเกล้าฯ ให้ นางสาวนิชกา มานพ เป็นผู้แทนพระองค์นำพวงมาลาไว้หน้าหีบศพ พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ หม่อมเจ้าชาตรีเฉลิม ยุคล เป็นผู้แทนพระองค์ เสด็จเป็นองค์ประธานในพิธีพระราชทานเพลิงศพ รุจน์ รณภพ เป็นกรณีพิเศษ ณ เมรุวัดพระศรีมหาธาตุวรมหาวิหาร บางเขนผลงานการแสดงผลงานการแสดงละครโทรทัศน์ผลงานการแสดง. ผลงานการแสดงละครโทรทัศน์. - 2533 ขมิ้นกับปูน ช่อง 7 รับบทเป็น พระยาอภิบาลบำรุง (ปาน ธรรมคุณ) - 2533 แรงรัก ช่อง 3 (รับเชิญ) - 2535 รักในรอยแค้น ช่อง 5 รับบทเป็น บำรุง ธานินทร์นิมิตร - 2535 เมืองโพล้เพล้ ช่อง 7 - 2537 สารวัตรใหญ่ ช่อง 7 รับบทเป็น ดร.อภิมุข กาญจนอัศดรกุล (เสี่ยน้อย) - 2537 ผ้าทอง ช่อง 7 รับบทเป็น ชุ้น - 2537 เพื่อเธอ ช่อง 5 รับบทเป็น ประภาส อัศวเทพินทร์ - 2537 เมียน้อย ช่อง 3 - 2538 เมื่อหมอกสลาย ช่อง 7 รับบทเป็น พนา - 2538 หัวใจเถื่อน ช่อง 3 รับบทเป็น รมต.กวี พิชิตพงษ์ - 2539 มงกุฎดอกส้ม ช่อง 7 รับบทเป็น เจ้าสัวเชงสือเกียง คู่กับ อัญชลี ไชยศิริ,ดวงดาว จารุจินดา,สุภาภรณ์ คำนวณศิลป์,ณัฐริกา ธรรมปรีดานันท์ - 2539 ดอกไม้ในป่าหนาว ช่อง 5 รับบทเป็น คุณโชติ - 2539 สาบนรสิงห์ ช่อง 5 รับบทเป็น ศาสตราจารย์นรินทร์ - 2540 พี่ชายที่แสนดี ช่อง 9 รับบทเป็น ธาดา - 2540 ทายาทป๋องแป๋ง ช่อง 7 - 2540 กระท่อมไม้ไผ่ ช่อง 7 รับบทเป็น พระมนตรี - 2541 สะพานรักสารสิน ช่อง 3 รับบทเป็น - 2541 ชีวิตเพื่อฆ่า หัวใจเพื่อเธอ ช่อง 5 รับบทเป็น ธนทัต - 2541 มุกมังกร ช่อง 7 รับบทเป็น จอมพลป. พิบูลย์สงคราม - 2542 วิมานเมขลา ช่อง 7 รับบทเป็น ท่านปกรณ์ - 2542 สะพานดาว ช่อง 7 - 2542 โดดเดี่ยวไม่เดียวดาย ช่อง 5 รับบทเป็น ชาตรี - 2542 เจ้าสาวของอานนท์ ช่อง 5 รับบทเป็น พระยาพลราม วิทยาธร - 2542 เกิดแต่ชาติปางไหน ช่อง 3 รับบทเป็น ธานินทร์ - 2542 พระจันทร์ลายกระต่าย ช่อง 5 - 2543 กากเพชร ช่อง 3 - 2543 ชาติมังกร ช่อง 7 - 2543 หัวใจสองภาค ช่อง 7 - 2543 สายธารหัวใจ ช่อง 7 รับบทเป็น ท่านชายแม้นเทพ (ทั้งดีและร้าย) - 2544 อตีตา ช่อง 7 รับบทเป็น เนเมียวสีหบดี - 2545 พินัยกรรม ช่อง5 รับบทเป็น โกเมศ - 2547 โบสีชมพู ช่อง3 - 2551 สายใยสวาท ช่อง 7 รับบทเป็น มนตรีผลงานการแสดงภาพยนตร์ผลงานการแสดงภาพยนตร์. - 2503 ร้ายก็รัก - 2505 มือปืนสติเฟื่อง - 2505 กัลปังหา - 2506 เก้ามังกร - 2507 พันธุ์ลูกหม้อ - 2508 หนึ่งในสยาม - 2509 ดรุณีสีเลือด - 2509 ชุมทางหาดใหญ่ - 2510 7 พระกาฬ - 2511 เหนือน้ำใจ - 2512 แก้วแก่นกล้า - 2513 โทน - 2516 ชลาลัย - 2517 พิษสวาท - 2533 ต้องปล้น - 2537 อำแดงเหมือนกับนายริด - 2537 กาเหว่าที่บางเพลง - 2538 โลกทั้งใบให้นายคนเดียว - 2539 เรือนมยุรา - 2539 เด็กเสเพลผลงานการกำกับผลงานการกำกับ. - 2514 ในสวนรัก - 2515 แม่เนื้อทอง - 2517 ทองประกายแสด - 2523 บ้านทรายทอง - 2525 เจ้าสาวของอานนท์ - 2533 หลงไฟ - 2541 ความรักกับเงินตรา - 2542 เจ้าสาวของอานนท์ - 2544 คมพยาบาท</doc>
