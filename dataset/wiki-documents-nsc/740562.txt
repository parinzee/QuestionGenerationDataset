<doc id="740562" url="https://th.wikipedia.org/wiki?curid=740562" title="การโจมตีโดยปฏิเสธการให้บริการ">การโจมตีโดยปฏิเสธการให้บริการ ในวิชาการคอมพิวเตอร์ การโจมตีโดยปฏิเสธการให้บริการ () เป็นความพยายามทำให้เครื่องหรือทรัพยากรเครือข่ายสำหรับผู้ใช้เป้าหมายใช้บริการไม่ได้ เช่น ขัดขวางหรือชะลอบริการของแม่ข่ายที่เชื่อมโยงกับอินเทอร์เน็ตอย่างชั่วคราวหรือถาวร ส่วน การโจมตีโดยปฏิเสธการให้บริการแบบกระจาย () คือการโจมตีดังกล่าวซึ่งแหล่งต้นทางเป็นเลขที่อยู่ไอพีมากกว่าหนึ่งหมายเลข และมักจะเป็นพันหมายเลข อาชญากรผู้โจมตีมักมุ่งเป้าไปยังเว็บไซต์หรือบริการซึ่งตั้งอยู่ในเว็บเซิร์ฟเวอร์ที่มีการเข้าชมสูงอย่างเช่น ธนาคาร เกตเวย์ชำระบัตรเครดิต โดยมีแรงจูงใจเบื้องหลังเป็นการแก้แค้น การแบล็กเมล หรือการเคลื่อนไหวทางการเมือง เป็นต้น, และสิ่งนี้คือจุดเริ่มต้นของ Hacker ที่พยายามทำให้เซิร์ฟเวอร์นั้นไม่สามารถให้บริการกับผู้ใช้งานได้อาการ อาการ. United States Computer Emergency Readiness Team (US-TERM) ได้นิยามอาการที่ถูกโจมตีโดยปฏิเสธการให้บริการไว้ดังนี้- ประสิทธิภาพเครือข่ายช้าผิดปกติ (เช่นการเปิดไฟล์หรือการเข้าถึงเว็บไซต์) - เว็บไซต์เฉพาะแห่งไม่สามารถให้บริการได้ - ไม่สามารถเข้าถึงเว็บไซต์ใด ๆ ได้เลย - ได้รับอีเมลสแปมในอัตราเพิ่มขึ้นมากกว่าปกติ (การโจมตีชนิดนี้เรียกว่าอีเมลบอมบ์) - การเชื่อมต่ออินเทอร์เน็ตแบบมีสายหรือไร้สายขาดหาย - ไม่สามารถเข้าถึงเว็บหรือบริการบนอินเทอร์เน็ตใด ๆ เป็นเวลานาน การโจมตีโดยปฏิเสธการให้บริการอาจทำให้เกิดปัญหาบนอุปกรณ์เครือข่ายแวดล้อม นอกเหนือไปจากคอมพิวเตอร์ที่กำลังถูกโจมตี ตัวอย่างเช่น แบนด์วิดท์ของเราเตอร์ที่ตั้งอยู่ระหว่างอินเทอร์เน็ตกับแลน อาจถูกใช้ไปหมดกับการโจมตี ทำให้ไม่เพียงแค่เกิดปัญหาบนคอมพิวเตอร์เป้าหมายเท่านั้น แต่ยังส่งผลกระทบทั้งเครือข่ายและคอมพิวเตอร์เครื่องอื่นบนแลนด้วย ถ้าการโจมตีขยายวงกว้างในสเกลที่ใหญ่เพียงพอ อุปกรณ์เครือข่ายที่บอบบางหรือตั้งค่าไม่ถูกต้องก็อาจส่งผลกระทบต่อการเชื่อมต่ออินเทอร์เน็ตทั้งภูมิภาคได้ โดยไม่ต้องมีความรู้หรือความตั้งใจของผู้โจมตีหนังสืออ่านเพิ่ม</doc>
