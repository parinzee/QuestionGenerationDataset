<doc id="83429" url="https://th.wikipedia.org/wiki?curid=83429" title="ลีวายส์">ลีวายส์ ลีวายส์ () เป็นยี่ห้อกางเกงยีนส์ที่มีต้นกำเนิดในสหรัฐอเมริกา สมัยยุคตื่นทอง โดย ลีวาย สเตราส์ (Levi Strauss) ชาวเยอรมันเชื้อสายยิวที่มาทำงานในสหรัฐอเมริกา ปัจจุบัน บริษัท Levi Strauss & Co. เป็นผู้ผลิตลีวายส์ประวัติ ประวัติ. ปี 1853 ลีวาย สเตราส์ ได้เดินทางมาทำเหมืองทองในซานฟรานซิสโก ทำธุรกิจในการค้าอุปกรณ์ทำเหมือง และ เขาได้พูดคุยกับช่างตัดเสื้อที่ชื่อ "เจคอบ เดวิส" กางเกงที่พวกนักขุดทองใส่มักจะขาดเร็วกว่าปกติ เดวิสจึงเสนอว่าน่าจะมีกางเกงที่ทนทาน จึงลองใช้ผ้าใบซึ่งมีสีน้ำตาล และผ้าเดนิมจากฝรั่งเศส ซึ่งมีความแข็งแรงทนทานมาตัดเย็บ และตอกหมุดเหล็กลงไปตามมุมกระเป๋า สเตราส์ กับ เจคอบ ใช้สีน้ำเงินย้อมผ้าเดนิม เนื่องจากในยุคนั้น สีน้ำเงินคือสีของชุดทำงาน ทำให้สีน้ำเงินเป็นเสมือนสีมาตรฐานของกางเกงยีนส์ต่อมา ในปี ค.ศ.1886 ทางลีวายส์ได้มีสัญลักษณ์ที่เป็นเครื่องหมายการค้าครั้งแรก คือ รูปม้า 2 ตัวหันหลังให้กันแล้วดึงกางเกง[Two Horse Brand] เพื่อแสดงให้เห็นว่ากางเกงยีนส์ของลีวายส์นั้น มีความทนทานคงทน ในปี ค.ศ.1901 เป็นครั้งแรกที่กางเกงยีนส์ลีวายส์ผลิดกางเกงที่มีกระเป๋าหลัง ครบ 2 ข้าง ในปี ค.ศ.1906 ได้เกิดไฟไหม้ที่โรงงาน อยู่ 3 วันเต็มๆ เนื่องจากแผ่นดินไหวครั้งใหญ่ที่ซานฟรานซิสโก ในปี ค.ศ.1922 เป็นครั้งแรกที่กางเกงยีนส์ลีวายส์ผลิตกางเกงที่มีมีหูเข็มขัด ในปี ค.ศ.1954 เป็นครั้งแรกที่กางเกงยีนส์ลีวายส์ติดซิบแทนการใช้กระดุม</doc>
