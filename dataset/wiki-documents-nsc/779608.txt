<doc id="779608" url="https://th.wikipedia.org/wiki?curid=779608" title="ริยาฎ มะห์รัซ">ริยาฎ มะห์รัซ  ริยาฎ มะห์รัซ  (; ) เป็นนักฟุตบอลอาชีพชาวแอลจีเรีย ปัจจุบันเล่นในตำแหน่งปีกให้กับเลสเตอร์ซิตีในระดับพรีเมียร์ลีก และทีมชาติแอลจีเรียประวัติ ประวัติ. มะห์รัซเกิดเมื่อวันที่ 21 กุมภาพันธ์ ค.ศ. 1991 ที่เมืองซาร์แซล ประเทศฝรั่งเศส โดยมีพ่อเป็นชาวแอลจีเรียชื่ออะห์มัด และมีแม่เป็นลูกครึ่งแอลจีเรียกับโมร็อกโกชื่อศอลิฮะฮ์ มะห์รัซมีจิตใจรักในการเล่นฟุตบอลมาตั้งแต่เด็ก แต่ด้วยรูปร่างที่ผอมบาง จึงถูกปฏิเสธจากสโมสรต่าง ๆ ที่ไปร่วมทดสอบตั้งแต่เด็ก ต่อมาเมื่ออายุได้ 15 ปี พ่อก็เสียชีวิตไปด้วยโรคหัวใจ แต่มะห์รัซก็ไม่เลิกล้มในการที่จะเป็นนักฟุตบอล ด้วยการฝึกฝนกับอาอาแอ็ส ซาร์แซล ในฝรั่งเศส ตั้งแต่ปี ค.ศ. 2004 ก่อนจะย้ายไปแก็งแปร์ในอีก 5 ปีถัดมา ซึ่งยังคงเป็นสโมสรในระดับสมัครเล่นของฝรั่งเศสเทียบเท่ากับดิวิชัน 4 ของอังกฤษ มะห์รัซมีสถิติลงเล่นฤดูกาลแรก 22 นัด ยิงได้ 2 ประตู จากการเล่นกับแก็งแปร์ ทำให้มะห์รัซได้ย้ายไปอยู่กับเลออาฟวร์ แต่ลงเล่นให้กับทีมสำรองอยู่ราว 3 ปี ก่อนจะได้ขึ้นไปเล่นในชุดใหญ่ และได้เล่นฟุตบอลอาชีพครั้งแรกในปี ค.ศ. 2013 โดยมีผลงานลงเล่นไปทั้งหมด 67 นัด รวมทุกรายการ และยิงได้ 10 ประตู ก่อนที่เลสเตอร์ซิตีจะซื้อตัวไปด้วยราคา 400,000 ปอนด์ (ราว 20 ล้านบาท) ด้วยสตีฟ วอลช์ แมวมองของเลสเตอร์ซิตีตั้งใจไปที่เลออาฟวร์เพื่อดูการเล่นของไรอัน เมนเดส แต่ปรากฏว่ามะห์รัซเล่นได้โดดเด่นกว่า โดยในระยะแรกครอบครัวของมะห์รัซไม่เห็นด้วยกับการที่จะย้ายมาเล่นในอังกฤษ เนื่องจากเห็นว่ารูปแบบการเล่นของมะห์รัซเหมาะสมกับการเล่นในสเปนมากกว่าฤดูกาล 2015–16 ฤดูกาล 2015–16. ในฤดูกาล 2015–16 มะห์รัซเล่นได้อย่างดีเยี่ยม พร้อมกับเพื่อนร่วมทีมหลายคน เช่น เจมี วาร์ดี หรือเอ็นโกโล ก็องเต ส่งผลให้เลสเตอร์ซิตีคว้าแชมป์พรีเมียร์ลีกเป็นครั้งแรกในประวัติศาสตร์สโมสร และทำให้มะห์รัซได้รับรางวัลนักฟุตบอลยอดเยี่ยมของพีเอฟเอมาครองด้วย ซึ่งถือว่าเป็นคนแรกของเลสเตอร์ซิตีและนักฟุตบอลชาวแอฟริกาด้วยที่ได้รับรางวัลนี้ และทำให้หลายสโมสรในระดับใหญ่ต้องการตัว เช่น บาร์เซโลนา, แมนเชสเตอร์ยูไนเต็ด, ทอตนัมฮอตสเปอร์ หรืออาร์เซนอลฤดูกาล 2016–17 ฤดูกาล 2016–17. ก่อนเริ่มฤดูกาล 2016–17 มะห์รัซตกเป็นข่าวอย่างมากว่าจะย้ายสโมสร โดยเฉพาะจะย้ายไปอาร์เซนอล เช่นเดียวกับเจมี วาร์ดี แต่ท้ายสุดทั้งคู่ก็ยังคงอยู่กับเลสเตอร์ซิตีต่อไป ในนัดแรกของฤดูกาล เลสเตอร์เป็นฝ่ายบุกไปเยือนฮัลล์ซิตี สโมสรที่เพิ่งเลื่อนชั้นขึ้นมา ที่สนามเคซีสเตเดียม ซึ่งนับเป็นคู่แรกของการแข่งขันพรีเมียร์ลีกในฤดูกาลนี้ และเป็นฝ่ายแพ้ไป 1-2 โดยที่มะห์รัซเป็นผู้ยิงจุดโทษให้กับสโมสรในนาทีที่ 47 ซึ่งเป็นประตูที่ทำให้เลสเตอร์ซิตีตีเสมอฮัลล์ซิตี</doc>
