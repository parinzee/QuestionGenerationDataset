<doc id="181371" url="https://th.wikipedia.org/wiki?curid=181371" title="เสือขาว">เสือขาว บทความนี้เป็นบทความเกี่ยวกับ เสือขาว (สัตว์ในปกรณัม) หากต้องการดูบทความเสือขาวที่เป็นสัตว์ ดูที่ เสือขาวเบงกอล เสือขาว (; ; ; ) เป็นหนึ่งในสี่เทพศักดิ์สิทธิ์ประจำทิศตะวันตก และฤดูใบไม้ร่วง เป็นสัตว์วิเศษของจีน เป็นเทพแห่งสงครามและการต่อสู้ เป็นตัวแทนของอำนาจบารมีและความเคารพยำเกรง เป็นเจ้าแห่งสัตว์ป่า สัตว์สี่เท้า สัตว์นักล่าทั้งมวล ในสมัยโบราณเสือขาวถูกใช้เป็นชื่อของหน่วยกำลังรบ เป็นตราสัญลักษณ์ของกองทัพ เป็นสัญลักษณ์ให้โชค ในงานหัตถกรรมต่างๆ นิยมให้เสือขาวคู่กับมังกรเขียวจุดกำเนิด จุดกำเนิด. เชื่อกันว่า เสือขาวเป็นเพียงสัตว์ในตำนาน ในสมัยราชวงศ์ฮั่น ผู้คนเชื่อว่าเสือขาวเป็นราชาของปีศาจ มีอายุยืนมาก ตำนานได้กล่าวไว้ว่าคราใดที่เสือขาวมีอายุ 500 ปีมันจะลงมาเกิดครั้งหนึ่ง หางของมันจะกลายเป็นสีขาวทั้งหมด และจะเกิดเป็นมนุษย์ในช่วงที่มีจักรพรรดิจีนปกครองอาณาจักรด้วยความเป็นธรรมอย่างที่สุด เพื่อสร้างสันติสุขให้กับโลก คัมภีร์แห่งถัง กล่าวถึงการลงมาเกิดของเสือขาวไว้ว่า เสือขาวได้ลงมาเกิดเป็นแม่ทัพในรัชสมัยของจักรพรรดิถังไท่จง นามว่า หลัวเชิง และมังกรเขียวได้ลงมาเกิดเป็นแม่ทัพ ต้านซยฺงซิน ทั้งสองทำสัญญาเป็นพี่น้องร่วมสาบานกับฉิน ชูเป่า เชิ่งจือเจี๋ย และยูฉือ จิงเต้อ และเชื่อว่าหลังจากตายแล้วได้ไปเกิดใหม่ในสมัยราชวงศ์ถัง และ ราชวงศ์เหลียว เสือขาวเป็นเซวฺย์ เหรินกุ้ย และมังกรเป็นเจ้าชายเหอ ซูเหวิน ทั้งสองคนเป็นศัตรูกันเสือขาวกับการกำหนดหมู่ดาว เสือขาวกับการกำหนดหมู่ดาว. ภายในสุสานยุคจั้นกั๋ว (ราว 433 ปีก่อนคริสตกาล) แห่งหนึ่งในมณฑลหูเป่ย ได้มีการขุดพบภาพวาดของหมู่ดาว 28 ดวงกับมังกรเขียวและเสือขาวบนภาชนะเคลือบใบหนึ่ง จึงมีหลักฐานที่แสดงว่า การกำหนดหมู่ดาวของจีนได้มีมานานแล้ว และถูกกำหนดโดยเทพทั้งสี่</doc>
