<doc id="652084" url="https://th.wikipedia.org/wiki?curid=652084" title="พรรคแห่งชาติยะไข่">พรรคแห่งชาติยะไข่ พรรคแห่งชาติยะไข่ (Rakhine National Party; ภาษาพม่า: ရခိုင်အမျိုးသားပါတီ) หรือพรรคแห่งชาติอาระกัน (Arakan National Party) เป็นพรรคการเมืองในพม่า เป็นพรรคตัวแทนของชาวยะไข่ในรัฐยะไข่และย่างกุ้ง ก่อตั้งเมื่อ 13 มกราคม พ.ศ. 2557 และได้จดทะเบียนกับคณะกรรมการการเลือกตั้งเมื่อ 6 มีนาคม พ.ศ. 2557 ในวันที่ 17 มิถุนายน พ.ศ. 2556 พรรคพัฒนาการแห่งชาติยะไข่และสันนิบาตอาระกันเพื่อประชาธิปไตยได้ลงนามในข้อตกลงที่จะรวมเข้าด้วยกันภายใต้ชื่อพรรคแห่งชาติยะไข่ ก่อนจะก่อตั้งพรรคใหม่อย่างเป็นทางการในอีก 6 เดือนต่อมา</doc>
