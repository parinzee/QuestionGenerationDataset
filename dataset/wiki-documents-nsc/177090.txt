<doc id="177090" url="https://th.wikipedia.org/wiki?curid=177090" title="อาอีร์ตง เซนนา">อาอีร์ตง เซนนา อาอีร์ตง เซนนา ดา ซิลวา (, 21 มีนาคม พ.ศ. 2503 - 1 พฤษภาคม พ.ศ. 2537) เป็นนักแข่งรถสูตรหนึ่งชาวบราซิล แชมเปียนโลก 3 สมัย ในปี พ.ศ. 2531, 2533 และ 2534 อาอีร์ตง เซนนา เกิดที่เมืองเซาเปาลู ประเทศบราซิล เข้าวงการแข่งรถจากการขับรถโกคาร์ต ตั้งแต่อายุ 13 ปี เริ่มขับรถสูตรหนึ่ง หลังจากชนะการแข่งรถสูตรสามในปี พ.ศ. 2526 และชนะการแข่งขันถึง 6 รายการใน 4 ฤดูกาล และเข้าร่วมทีมแมกลาเรน-ฮอนด้า ในปี พ.ศ. 2531 ร่วมทีมกับอแลง พรอสต์ ซึ่งเป็นแชมเปียนโลกในขณะนั้น เซนนาและพรอสต์ แข่งขันกันอย่างเข้มข้นจนเกิดกระทบกระทั่งกันบ่อยครั้ง ทั้งที่เป็นนักแข่งในทีมเดียวกัน ในปี พ.ศ. 2537 เซนนาเซ็นสัญญาร่วมทีมวิลเลียมส์-เรย์โนลด์ ซึ่งมี อแลง พรอสต์ สังกัดอยู่ พรอสต์ถึงกับตัดสินใจเกษียณตัวเองเมื่อสิ้นสุดฤดูกาล พ.ศ. 2536 ทั้งที่ยังมีสัญญาเหลืออีกหนึ่งปี เพื่อจะได้ไม่ต้องร่วมทีมกันในปี พ.ศ. 2537 อาอีร์ตง เซนนา เสียชีวิตเมื่อวันที่ 1 พฤษภาคม พ.ศ. 2537 ระหว่างการแข่งขันซานมาริโนกรังปรีซ์ รายการที่สามของปี ที่สนามเอาโตโดรโม เอนโซ เอ ดิโน เฟอร์รารี ประเทศอิตาลี เมื่อรถของเขาหลุดโค้งไปชนกำแพงคอนกรีตด้วยความเร็ว 131 mph (211 กิโลเมตรต่อชั่วโมง) และมีชิ้นส่วนของรถหลายชิ้นกระแทกหมวกนิรภัยของเซนนาอย่างแรงจนทะลุ และเกิดบาดแผลฉกรรจ์ซึ่งทำให้เขาเสียชีวิตทันที ก่อนหน้านั้นได้เกิดอุบัติเหตุถึงสองครั้งในรอบคัดเลือกและมีนักแข่งรถเสียชีวิต 1 คนสถิติการแข่งขัน</doc>
