<doc id="53784" url="https://th.wikipedia.org/wiki?curid=53784" title="สุเชาว์ นุชนุ่ม">สุเชาว์ นุชนุ่ม สิบเอก สุเชาว์ นุชนุ่ม (ชื่อเล่น: กบ; 17 พฤษภาคม พ.ศ. 2526 — ) นักฟุตบอลทีมชาติไทย ของสโมสรบุรีรัมย์ ยูไนเต็ด และเป็นผู้เล่นในชุดซีเกมส์ครั้งที่ 23 อาเซียนคัพและเอเชียนเกมส์ นอกจากเล่นฟุตบอลแล้วสุเชาว์ ยังรับราชการเป็นทหารสังกัดกรมเทคโนโลยีสารสนเทศและอวกาศกลาโหมประวัติ ประวัติ. สุเชาว์ นุชนุ่ม หรือกัปตันกบ เกิดวันที่ 17 พฤษภาคม พ.ศ. 2526 ที่อำเภอไทรโยค จังหวัดกาญจนบุรี เป็นบุตรคนที่2จากจำนวนบุตรทั้งหมด4คนของของนายเชี่ยวและนางถวิล นุชนุ่ม จบการศึกษาในระดับชั้นประถมจากโรงเรียนบ้านท่าเสา และจบชั้นมัธยมศึกษาปีที่ 3 จากโรงเรียนไทรโยคน้อยวิทยา จากนั้นได้ศึกษาต่อจนจบระดับชั้นปวช.จาก วิทยาลัยเทคนิคกาญจนบุรี ในปัจจุบันศึกษาต่อระดับอุดมศึกษาที่มหาวิทยาลัยกรุงเทพธนบุรี ในด้านชีวิตส่วนตัวนั้น สุเชาว์ได้เข้าพิธีสมรสกับ อุทุมพร กสิกรรม ในวันที่ 18 กุมภาพันธ์ พ.ศ. 2553 และได้รับแต่งตั้งยศเป็นสิบตรี สังกัดกระทรวงกลาโหม ร่วมกับนักฟุตบอลอีก 8 คนการเล่นฟุตบอล การเล่นฟุตบอล. สุเชาว์ นุชนุ่มได้เล่นฟุตบอลให้กับสโมสรฟุตบอลทีโอที โดยการชักชวนของ พงษ์พันธุ์ วงศ์สุวรรณ (โค้ชก๊อก) และได้เป็นหนึ่งในนักฟุตบอลที่นำทีมชาติไทยชนะการแข่งขันฟุตบอล ซีเกมส์ ครั้งที่ 23 ได้รับรางวัลนักเตะชายยอดเยี่ยม สยามกีฬา อวอร์ด 2006 นอกจากการเล่นฟุตบอลแล้ว สุเชาว์ยังเคยชกมวยไทย รุ่น 31 กิโลกรัมมาก่อน โดยเป็นนักมวยค่าตัวเงินหมื่น ในชื่อ "กบน้อย ส.สกุลภัณฑ์" ก่อนจะเลิกชกมวยเมื่ออยู่ชั้นมัธยมศึกษาปีที่ 3 เดือนพฤศจิกายน ปี 2552 สุเชาว์ได้เซ็นสัญญาย้ายไปร่วมทีมเปอร์ซิบ บันดุง ในลีกอินโดนีเซียด้วยสัญญายืมตัวเป็นเวลา4เดือน หลังจากหมดสัญญายืมตัวแล้วสุเชาว์ นุชนุ่มได้ย้ายมาร่วมทีมบุรีรัมย์ ยูไนเต็ด ในฤดูกาล 2553ถูกลอบสังหาร ถูกลอบสังหาร. สุเชาว์ นุชนุ่ม เกือบเสียชีวิตจากเหตุการณ์ถูกลอบสังหารเมื่อวันที่ 23 ตุลาคม พ.ศ. 2552 เวลา 00.30 น. ที่ห้องพักของตนเองในซอยงามวงศ์วาน 9 โดยคนร้ายได้เข้ามาทุบกระจกรถฮอนด้า ซีอาร์-วี ของสุเชาว์ที่จอดไว้จนกระจกแตก และขณะที่สุเชาว์วิ่งออกมาดู คนร้ายก็ได้กระหน่ำยิงอีก 7 นัดซ้อน แต่เจ้าตัวหลบได้ทันจึงรอดตายอย่างหวุดหวิด หลังเกิดเหตุสุเชาว์ได้แจ้งความกับตำรวจที่สถานีตำรวจภูธรลาดโตนด จังหวัดนนทบุรี และมีการตั้งประเด็นว่าน่าจะเกิดจากปัญหาแฟนคลับสาวผลงานผลงาน. - ทีมชาติไทย- ชนะเลิศ ซีเกมส์ ครั้งที่ 23 (2548) - ชนะเลิศ คิงส์คัพ ครั้งที่37 (2549) - สโมสรฟุตบอลทีโอที- ชนะเลิศ ดิวิชัน 1 ฤดูกาล 2546/47 - ชนะเลิศ โปรลีก ฤดูกาล 2549ทำประตูในนามทีมชาติ</doc>
