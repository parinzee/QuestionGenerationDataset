<doc id="357757" url="https://th.wikipedia.org/wiki?curid=357757" title="เบอริงเคน (เบลเยียม)">เบอริงเคน (เบลเยียม) เบอริงเคน () เป็นเมืองและเทศบาลที่ตั้งอยู่ในมณฑลลิมเบิร์กของประเทศเบลเยียม มีประชากรประมาณ 44,000 คน เบอริงเคนเป็นเมืองที่ใหญ่เป็นอันดับสามของมณฑลลิมเบิร์กรองจากฮัสเซิลต์และเคงก์ นอกจากนี้ยังเป็นเมืองอุตสาหกรรมที่สำคัญทางภาคตะวันตกของมณฑล ในปี ค.ศ. 1901 มีการค้นพบถ่านหินและได้มีการพัฒนาอุตสาหกรรมเรื่อยมา จนกระทั่งเหมืองถ่านหินสุดท้ายในเบอริงเคนถูกปิดตัวลงในวันที่ 28 ตุลาคม ค.ศ. 1989 ในปัจจุบัน รอบๆ เมืองก็ยังมีเหมืองปรากฏให้ได้เห็นอยู่</doc>
