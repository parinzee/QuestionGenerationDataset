<doc id="953775" url="https://th.wikipedia.org/wiki?curid=953775" title="ยาคูบา">ยาคูบา ยาคูบา () หรือ ซอยกูบา () เป็นภาพยนตร์ร่วมมือกันระหว่างสหภาพโซเวียตกับคิวบา ภาพยนตร์มีทั้งหมด 2 ภาค กำกับโดยมีคาอิล คาลาโตซอฟ ผลิตโดยสตูดิโอภาพยนตร์มอสฟิล์ม ภาพยนตร์เรื่องนี้ไม่ได้รับการตอบรับอย่างดีจากสาธารณชนทั้งในสหภาพโซเวียตและคิวบา และภาพยนตร์แทบจะถูกลืม จนกระทั่งมีการค้นพบม้วนฟิล์มภาพยนตร์โดยผู้สร้างภาพยนตร์ในสหรัฐในอีก 30 ปีต่อมา การถ่ายทำภาพยนตร์แบบช็อตถ่ายตาม (tracking shot) และมีซ็องแซน (mise en scène) ได้กระตุ้นให้ผู้กำกับฮอลลีวุดอย่างมาร์ติน สกอร์เซซี เริ่มรณรงค์เพื่อบูรณะภาพยนตร์ในช่วงต้นคริสต์ทศวรรษ 1990 ภาพยนตร์เรื่องนี้ถ่ายทำด้วยฟิล์มขาวดำ บางส่วนใช้ฟิล์มอินฟราเรดที่ได้รับจากกองทัพโซเวียต เพื่อทำให้ภาพคมชัดขึ้น (ทำให้ต้นไม้และอ้อยเกือบสว่างและท้องฟ้ามืดมาก แต่ยังคงมีแดด) ภาพส่วนใหญ่อยู่ในมุมกว้างมากและกล้องถ่ายภาพจะผ่านเข้าใกล้วัตถุ ใน ค.ศ. 2005 สารคดีเกี่ยวกับการสร้างภาพยนตร์ ยาคูบา ได้รับการเผยแพร่ออกมาในชื่อ Soy Cuba: O Mamute Siberiano หรือ I Am Cuba: the Siberian Mammoth โดยวีเซ็งชี เฟรัส ผู้กำกับชาวบราซิล ภาพยนตร์เรื่องนี้แสดงประวัติความเป็นมาของการสร้างภาพยนตร์ อธิบายถึงความสำเร็จด้านเทคนิคบางอย่างของภาพยนตร์ และมีการสัมภาษณ์ผู้คนมากมายที่ทำงานอยู่ด้วย</doc>
