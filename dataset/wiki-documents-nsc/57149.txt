<doc id="57149" url="https://th.wikipedia.org/wiki?curid=57149" title="อาลี บลังกา">อาลี บลังกา อาลี บลังกา นักมวยสากลชาวฟิลิปปินส์ เกิดเมื่อ 17 พฤศจิกายน พ.ศ. 2505 สถิติการชก 40 ครั้ง ชนะ 31 (น็อค 12) เสมอ 3 แพ้ 6ประวัติ ประวัติ. บลังกาขึ้นชกมวยสากลครั้งแรกเมื่อ 19 กรกฎาคม พ.ศ. 2526 ชนะน็อค บอย ชัว ยก 3 ที่ฟิลิปปินส์ จากนั้นขึ้นชกชนะรวดมาตลอด มีแพ้เพียงครั้งเดียว จนได้ครองแชมป์ฟิลิปปินส์รุ่นแบนตัมเวทเมื่อ 15 มีนาคม พ.ศ. 2528 ชนะน็อค เออร์นี กาตาลูนา ยก 10 แต่พอป้องกันแชมป์ครั้งแรกก็แพ้คะแนน กาตาลูนา เสียแชมป์ไปเมื่อ 20 มิถุนายน ปีเดียวกัน จากนั้น บลังกายังคงขึ้นชกชนะเป็นส่วนใหญ่ในฟิลิปปินส์ โดยเคยชกกับหลุยส์ ซีโต้ เอสปิโนซา แต่เป็นฝ่ายแพ้คะแนน เมื่อ พ.ศ. 2529 เคยชกชนะคะแนน รูเบน เดอ ลาครูซ ดาดอย แอนดูจาร์ และเสมอกับโรแลนโด โบฮอล ในพ.ศ. 2531 ต่อมา บลังกาขึ้นชิงแชมป์ฟิลิปปินส์รุ่นซูเปอร์ฟลายเวทเมื่อ 28 มกราคม พ.ศ. 2532 ปรากฏว่าทำได้เพียงเสมอกับ วีร์กีโญ โอเปโน ไม่ได้แชมป์ ในปีเดียวกันนั้น บลังกาได้ไปชกนอกรอบที่ญี่ปุ่น ชนะคะแนน จูน โยเนซากะ ถึงถิ่นที่ฮอกไกโด จากนั้น บลังกาได้ชิงแชมป์โลกรุ่นจูเนียร์แบนตัมเวท WBA กับเขาทราย แกแล็คซี่เมื่อ 29 มีนาคม พ.ศ. 2533 ซึ่งในยกแรก บลังกาชกเขาทรายลงไปนับแปดได้ก่อน ก่อนที่จะถูกเขาทรายไล่ชกจนเป็นฝ่ายแพ้น็อคในยกที่ 5 หลังจากนั้น บลังกาได้แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นแบนตัมเวท (2528) - แชมป์ฟิลิปปินส์รุ่นซูเปอร์ฟลายเวท (2532) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBA, 31 มีนาคม 2533 แพ้น็อค เขาทราย แกแล็คซี่ ยก 5 ที่เวทีมวยราชดำเนิน</doc>
