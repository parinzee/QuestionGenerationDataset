<doc id="280264" url="https://th.wikipedia.org/wiki?curid=280264" title="อัล จาร์โร">อัล จาร์โร อัลวิน โลเปซ "อัล" จาร์โร (; 12 มีนาคม ค.ศ. 1940 – 12 กุมภาพันธ์ ค.ศ. 2017) นักร้องชาวอเมริกัน เจ้าของรางวัลแกรมมี 7 ครั้งในฐานะนักร้อง และนักแต่งเพลง ทั้งในแนวแจ๊ส อาร์แอนด์บี และป็อป จาร์โรเกิดที่เมืองมิลวอกี รัฐวิสคอนซิน จบการศึกษาปริญาตรีด้านจิตวิทยา และปริญญาโทจากมหาวิทยาลัยไอโอวา เริ่มเป็นนักร้องอาชีพขณะทำงานอยู่ในซานฟรานซิสโก ร่วมวงกับจอร์จ ดุค ในแนวแจ๊ส ต่อมาได้เป็นศิลปินดูโอคู่กับฮูลิโอ มาร์ติเนซ นักกีตาร์ และเริ่มเขียนเพลงด้วยตัวเอง ผลงานที่ประสบความสำเร็จที่สุดของจาร์โร คืออัลบัม Breakin' Away ในปี 1981 มีเพลงฮิตชื่อเพลง "We're in This Love Together" จาร์โรยังได้เป็นหนึ่งใน 45 ศิลปินที่ร่วมร้องบันทึกเสียงเพลง "วีอาร์เดอะเวิลด์" เพื่อช่วยเหลือผู้ประสบภัยแล้งในแอฟริกา ในปี ค.ศ. 1985 อัล จาร์โรมีชื่อเสียงในการร้องสแคท และการทำเสียงเลียนแบบเครื่องดนตรี ทั้งเสียงกีตาร์ เบส และเพอร์คัสชั่น</doc>
