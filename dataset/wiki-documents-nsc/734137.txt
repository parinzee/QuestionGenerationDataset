<doc id="734137" url="https://th.wikipedia.org/wiki?curid=734137" title="นัสเซอร์ อาคาอี">นัสเซอร์ อาคาอี นัสเซอร์ อาคาอี (Nasser Aghaie; (ภาษาเปอร์เซีย: ناصر آقایی) เกิดเมื่อ 20 มกราคม พ.ศ. 2487 ที่เตหะราน เสียชีวิตเมื่อ 27 ธันวาคม พ.ศ. 2552 เป็นนักมวยสากลสมัครเล่นชาวอิหร่าน ซึ่งติดทีมชาติอิหร่านใน พ.ศ. 2506 เขาเข้าร่วมการแข่งขันมวยสากลสมัครเล่นชิงแชมป์เอเชีย พ.ศ. 2506 ที่ กรุงเทพฯ และกีฬาโอลิมปิก พ.ศ. 2507 ในรุ่นฟลายเวท และกีฬาเอเชียนเกมส์ พ.ศ. 2509 ในรุ่นเฟเธอร์เวท และมวยสากลสมัครเล่นชิงแชมป์เอเชีย พ.ศ. 2510 ที่ โคลัมโบ ในการแขงขันมวยสากลสมัครเล่นชิงแชมป์เอเชีย พ.ศ. 2506 อาคาอีได้เหรียญทองโดยชนะคะแนน มาซาโอะ คาราซาวะในรอบชิงชนะเลิศ กลายเป็นนักมวยสากลสมัครเล่นชาวอิหร่านคนแรกที่ได้เหรียญทองในรายการนี้ ต่อมา ในกีฬาเอเชียนเกมส์ที่กรุงเทพฯ อาคาอีได้เหรียญทองแดงในรุ่นเฟเธอร์เวท และได้เหรียญทองแดงอีกครั้งในมวยสากลสมัครเล่นชิงแชมป์เอเชีย พ.ศ. 2510 ที่โคลัมโบ ทำให้เขากลายเป็นนักมวยสากลสมัครเล่นคนหนึ่งที่ได้รับการยอมรับในอิหร่าน</doc>
