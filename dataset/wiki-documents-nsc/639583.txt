<doc id="639583" url="https://th.wikipedia.org/wiki?curid=639583" title="แบ็กทูดีเซมเบอร์">แบ็กทูดีเซมเบอร์ แบ็กทูดีเซมเบอร์ () เป็นเพลงของนักร้องนักแต่งเพลงชาวอเมริกัน เทย์เลอร์ สวิฟต์ จากสตูดิโออัลบั้มที่สาม สปีกนาว (2010) เพลงเขียนโดยสวิฟต์ ผลิตร่วมกับนาธาน แชปแมน เพลงถูกเผยแพร่ทางคลื่นวิทยุเพลงคันทรีในวันที่ 15 พฤศจิกายน ค.ศ. 2010 เป็นซิงเกิลที่สองจากอัลบั้มสปีกนาว สวิฟต์กล่าวว่า "แบ็กทูดีเซมเบอร์" เป็นครั้งแรกที่เธอกล่าวขอโทษคนคนหนึ่งในเพลง นักวิจารณ์คาดว่าเพลงกล่าวถึงเทย์เลอร์ เลาต์เนอร์ คนรักเก่าของสวิฟต์ แม้ว่าสวิฟต์และเลาต์เนอร์ไม่ได้ตอบความเห็นใด ๆ เกี่ยวกับเรื่องนี้ "แบ็กทูดีเซมเบอร์" เป็นเพลงบัลลาดแนวคันทรีป็อปบรรเลงด้วยออเคสตรา เนื้อเพลงเป็นการอ้อนวอนให้ยกโทษหลังจากเลิกรากับคนรักเก่า "แบ็กทูดีเซมเบอร์" ได้รับคำวิจารณ์ด้านบวกจากนักวิจารณ์ที่ถือว่าเป็นจุดสนใจของอัลบั้มสปีกนาว นักวิจารณ์ยกย่องเนื้อเพลง ทำนอง และเสียงร้องของสวิฟต์ที่ดีขึ้น เพลงประสบความสำเร็จเชิงพาณิชย์ ขึ้นสูงสุดที่อันดับที่หกบนชาร์ตบิลบอร์ดฮอต 100 และอันดับที่เจ็ดในประเทศแคนาดา เพลงยังขึ้นอันดับที่สามบนชาร์ตบิลบอร์ดฮอตเพลงคันทรีด้วย ในต่างประเทศ เพลงประสบความสำเร็จปานกลาง ขึ้นอันดับที่ 24 ในประเทศนิวซีแลนด์ และอันดับที่ 26 ในประเทศออสเตรเลีย มิวสิกวิดีโอกำกับโดยโยแอนน์ เลอมวน เล่าเรื่องราวหลังจากสวิฟต์เลิกรากับคนรัก มิวสิกวิดีโอได้รับคำวิจารณ์ตั้งแต่คละกันไปจนถึงด้านบวก นักวิจารณ์เพลงยกย่องการถ่ายทอดอารมณ์ผ่านภาพในสีมืดมน ขณะที่นักวิจารณ์อีกกลุ่มวิพากษ์เรื่องการบรรยายเรื่องที่ไม่เพียงพอ สวิฟต์แสดงเพลง "แบ็กทูดีเซมเบอร์" ในการแสดงสดหลายครั้ง ที่โดดเด่นคือในงานประกาศรางวัลชมรมดนตรีคันทรีประจำปี ครั้งที่ 44 และอเมริกันมิวสิกอะวอร์ด ครั้งที่ 38เบื้องหลังและการจำหน่าย เบื้องหลังและการจำหน่าย. จากคำกล่าวของสวิฟต์ "แบ็กทูดีเซมเบอร์" เป็นการขอโทษคนรักเก่าในรูปของเพลง เป็นสิ่งที่เธอไม่เคยทำมาก่อน เธอกล่าวต่อว่า "ฉันไม่เคยรู้สึกว่าต้องขอโทษใครเป็นเพลงมาก่อน แต่เมื่อสองปีที่แล้ว ฉันผ่านเรื่องต่าง ๆ มากมาย [รวมถึง] บทเรียนต่าง ๆ มากมาย และบางครั้งกว่าคุณจะได้เรียนรู้อะไรบางอย่างมันก็สายไปแล้ว และเมื่อถึงจุดนั้น คุณต้องขอโทษ เพราะว่าคุณไม่ระวัง" นักวิจารณ์คาดว่าคนรักเก่าที่เธอขอโทษคือนักแสดงนำจากเรื่องเดอะทไวไลต์ซากา เทย์เลอร์ ลอตเนอร์ จากเนื้อเพลงที่ว่า "ผิวสีแทนของคุณ รอยยิ้มหวาน ๆ ของคุณ" (your tan skin, your sweet smile) อย่างไรก็ตาม ทั้งสวิฟต์และลอตเนอร์ไม่ได้ออกมายืนยันหรือปฏิเสธข่าวลือนี้ "แบ็กทูดีเซมเบอร์" เดิมทีออกจำหน่ายเป็นซิงเกิลวิทยุซิงเกิลแรกจากอัลบั้มสปีกนาว เมื่อวันที่ 12 ตุลาคม ค.ศ. 2010 เป็นส่วนหนึ่งของโครงการเฉพาะโดยร้านไอทูนส์ นำไปสู่การวางจำหน่ายอัลบั้ม ในวันที่ 15 พฤศจิกายน ค.ศ. 2010 เพลงได้เป็นซิงเกิลที่สองจากอัลบั้มสปีกนาวรายการเพลงรายการเพลง. - European digital download1. "Back to December" - 4:54- UK digital download1. "Back to December" - 4:54- US Acoustic digital download1. "Back to December" - 4:52ชาร์ตชาร์ตรายสัปดาห์ชาร์ตสิ้นปี</doc>
