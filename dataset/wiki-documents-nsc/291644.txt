<doc id="291644" url="https://th.wikipedia.org/wiki?curid=291644" title="การพองตัวของจักรวาล">การพองตัวของจักรวาล ในการศึกษาจักรวาลวิทยา การพองตัวของจักรวาล () หรือการพองตัวของเอกภพ คือแบบจำลองการขยายตัวแบบเอ็กโปเนนเชียลของเอกภพตามทฤษฎี ที่เกิดขึ้นหลังจากการเกิดบิกแบงเป็นเวลา 10 วินาที เนื่องจากมีความหนาแน่นของพลังงานสุญญากาศเป็นแรงดันลบ. คำว่า "การพองตัว" ยังใช้ในความหมายถึงสมมุติฐานของการเกิดการพองตัว ทฤษฎีการพองตัว และยุคแห่งการพองตัวด้วย ผลสืบเนื่องโดยตรงจากการขยายตัวของเอกภพในลักษณะนี้ เอกภพที่สังเกตได้ทั้งหมดจึงมีจุดเริ่มต้นจากย่านที่ต่อเชื่อมกันเป็นบริเวณเล็กๆ การพองตัวช่วยอธิบายปัญหาเก่าแก่ของจักรวาลวิทยาตามแนวทางบิกแบงได้ว่า ทำไมเอกภพจึงมีรูปร่างแบน มีความกลมกลืนกัน และสมมาตรในทุกทิศทาง ตามหลักการพื้นฐานจักรวาลวิทยา แทนที่จะมีความโค้งสูงมากๆ และยุ่งเหยิงมากๆ ตามหลักพื้นฐานทางฟิสิกส์ การพองตัวยังช่วยอธิบายถึงจุดกำเนิดของโครงสร้างขนาดใหญ่ในจักรวาล เนื่องจากความแปรปรวนทางควอนตัมในบริเวณการพองตัวขนาดเล็กๆ ทำให้เกิดเป็นจุดที่เติบโตขึ้นเป็นโครงสร้างในเอกภพ (ดู กำเนิดและวิวัฒนาการของดาราจักร)</doc>
