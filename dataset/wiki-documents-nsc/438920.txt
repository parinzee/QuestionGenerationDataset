<doc id="438920" url="https://th.wikipedia.org/wiki?curid=438920" title="ปะฉะดะ คนเหนือยุทธ">ปะฉะดะ คนเหนือยุทธ ปะฉะดะ คนเหนือยุทธ (; ) เป็นภาพยนตร์ ค.ศ. 2006 แนวแอ็คชั่นศิลปะการต่อสู้ กำกับการแสดงโดย วิลสัน ยิป และออกแบบท่าต่อสู้โดย ดอนนี่ เยน ผู้ซึ่งร่วมแสดงในภาพยนตร์ ภาพยนตร์ชุดนี้อิงจากการ์ตูนฮ่องกง สำนักพยัคฆ์มังกร ซึ่งใช้ชื่อในฉบับภาษาจีนเช่นเดียวกับชื่อภาพยนตร์ การเปิดตัวภาพยนตร์ชุดนี้ในทุกเขตพื้นที่ที่ใช้ภาษาอังกฤษได้รับการจัดการโดยบริษัทไวน์สไตน์ กระสอบทรายที่สร้างขึ้นเพื่อใช้ในภาพยนตร์ วัดความสูงได้ประมาณ 8 ฟุต (2.4 เมตร), กว้าง 5 ฟุต (1.5 เมตร) และมีน้ำหนักที่ประมาณ 400 ปอนด์ ซึ่งได้รับการรับรองว่าเป็นขนาดที่ใหญ่ที่สุดในโลกโดยกินเนสส์เวิลด์เรคอร์ดเนื้อเรื่องย่อ เนื้อเรื่องย่อ. เป็นเรื่องราวของสองพี่น้องผู้ใช้ศิลปะการต่อสู้เพื่อผดุงความยุติธรรม หวังเสี่ยวหู่ และ หวังเสี่ยวหลง ที่ได้พลัดพรากจากกันเมื่อเยาว์วัย ก่อนที่จะโคจรมาพบกันที่ภัตตาคารแห่งหนึ่ง โดยหวังเสี่ยวหลงเป็นฝ่ายทำงานให้พรรคพรรคโรซา ซึ่งมีหม่าคุนเป็นหัวหน้าแก๊ง ทั้งคู่ได้ประมือกันครั้งหนึ่งก่อนที่จะแยกย้ายไป แล้วก็มาพบกันอีกครั้ง ณ ภัตตาคารอาหารญี่ปุ่น ในครั้งนี้ทั้งคู่ได้พบกับ สือเฮยหลง ผู้ชำนาญยุทธเพลงกระบองสองท่อน แล้วหวังเสี่ยวหู่กับสือเฮยหลง ก็ได้เดินทางมาเพื่อขอฝึกวิชากับสำนักพยัคฆ์มังกร ในเวลาต่อมา สำนักพยัคฆ์มังกรแห่งนี้ก็ถูกเทพเพลิงเมฆาถล่มจนพินาศนักแสดงนำนักแสดงนำ. - ดอนนี่ เยน รับบทเป็น หวังเสี่ยวหลง - เซียะ ถิงฟง รับบทเป็น หวังเสี่ยวหู่ - หยู เหวินเล่อ รับบทเป็น สือเฮยหลง - กู่ เทียนเล่อ พากย์เสียง จอมมารชิบุมิ (เทพเพลิงเมฆา) - หยวน หัว รับบทเป็น อาจารย์หวัง - หวงยี่หลาง รับบทเป็น อาจารย์ฉีภาคต่อ ภาคต่อ. ในการให้สัมภาษณ์ของลูกทีมผลิตที่ฮ่องกง ได้มีการกล่าวถึงนักแสดงรวมถึงทีมงานต่างมีความมุ่งมั่นจะสร้างภาคต่อเพื่อขยายเนื้อเรื่องนับจากฤดูร้อน ค.ศ. 2007 อย่างไรก็ตาม ข้อผูกมัดด้านการคัดเลือกนักแสดงชุดเดิมนั้นมีรายชื่อติดอยู่ในโครงการอื่น จึงยังไม่มีสัญญาณในการผลิตหรือวันประกาศการเสร็จสิ้น ขณะที่ ค.ศ. 2010 ก็มิได้มีการประกาศถึงภาคต่อ และอย่างเป็นนัยใด ๆ โดยภาคต่อนี้ได้รับการละเลยไปอย่างเงียบ ๆ</doc>
