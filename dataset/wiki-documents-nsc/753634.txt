<doc id="753634" url="https://th.wikipedia.org/wiki?curid=753634" title="อัลตราแม็กนัส">อัลตราแม็กนัส อัลตร้า แม็กนัส () เป็นชื่อตัวละครหุ่นยนต์ฝ่ายไซเบอร์ทรอน หรือ ออโต้บอทส์ จากการ์ตูนชุดเรื่อง ทรานส์ฟอร์มเมอร์สประวัติอะนิเมะยุค G1 ประวัติ. อะนิเมะ. ยุค G1. อัลตราแม็กนัส ในยุค เจเนเรชั่น 1 นั้นมีบทบาทเป็นรองผู้บังคับการของออโต้บอทส์ เขามีบทบาทสำคัญขึ้นมาในภาค เดอะ ทรานส์ฟอร์มเมอร์ส เดอะ มูฟวี่ เหตุการณ์ที่ อ็อพติมัส ไพรม์ ถูก เมกะทรอน หัวหน้าฝ่าย ดีเซปติคอนส์ ใช้ปืนใหญ่ยิงอ็อพติมัส ไพรม์ บาดเจ็บสาหัส ก่อนที่อ็อพติมัสจะสิ้นใจ อ็อพติมัสได้สั่งการให้ อัลตราแม็กนัส นี้เองเป็นผู้บังคับการแทนเขา และมอบ แมททริกซ์แห่งจิตพลังผู้นำ (Matrix of Leadership) ให้อัลตราแม็กนัส เป็นผู้ดูแลต่อไป แต่ทว่า อัลตราแม็กนัสนั้นมิใช่หุ่นยนต์ตระกูลของไพรม์ นั่นจึงทำให้เมื่อถึงคราวที่ อัลตราแม็กนัส ต้องต่อสู้กับหุ่นยนต์ฝ่ายดีเซปติคอนส์นั้น อัลตราแม็กนัส ไม่สามารถใช้งาน แมททริกซ์แห่งจิตพลังผู้นำได้ และถูกหุ่นยนต์ฝ่ายดีเซปติคอนส์ระดมยิงจนสิ้นใจไปในที่สุด เนื่องจากของสิ่งนี้สามารถใช้ได้กับหุ่นยนต์ตระกูลไพรม์เท่านั้นอะนิแมเต็ด อะนิแมเต็ด. อัลตราแม็กนัส ในภาคอะนิแมเต็ด มีบทบาทเป็นหัวหน้าของหน่วยงานสำคัญของไซเบอร์ทรอน นามว่า ไซเบอร์ทรอนเอลตี้การ์ด (Cybertron Elite Guard) มีลักษณะร่างกายสีน้ำเงิน และมีสัญลักษณ์ของหน่วยไซเบอร์ทรอนเอลตี้การ์ดอยู่ตรงกลางหน้าอก มีอุปนิสัยเป็นคนที่ตรงไปตรงมา อาวุธประจำกายคือค้อนของแม็กนัส (Magnus Hammer)ที่ถือว่าเป็นอาวุธสำหรับผู้บังคับการอย่างแท้จริงไพร์ม ไพร์ม. ในภาค ทรานส์ฟอร์มเมอร์ส ไพร์ม อัลตราแม็กนัส ปรากฏตัวครั้งแรกในฤดูกาลที่ 3 ตอนที่ 2 อัลตราแม็กนัส ในภาคนี้มีลักษณะร่างกายสีฟ้าและมีสีแดงในบางส่วนของร่างกาย อาวุธประจำกายของอัลตราแม็กนัส คือค้อนขนาดยักษ์ ซึ่งสร้างขึ้นโดย โซลาส ไพรม์ (Solus Prime) บทบาทอัลตราแม็กนัสในภาคนี้จะเป็นผู้บังคับการของหน่วยเวรคเกอร์ (Wreckers) และเป็นหุ่นยนต์ออโต้บอทส์อีกตัวหนึ่งที่ได้รับความไว้วางใจจาก อ็อพติมัส ไพรม์ ในการปรากฏตัวครั้งแรก อัลตราแม็กนัสขับยานบินส่วนตัวขนาดใหญ่มาพบกับเหล่าออโต้บอทที่ขณะนั้นกำลังถูกโจมตีจนกระจัดกระจายโดยน้ำมือของหุ่นยนต์ฝ่าย ดีเซปติคอนส์ และไม่มี อ็อพติมัส ไพรม์อยู่บัญชาการทัพเนื่องจาก อ็อพติมัส ไพรม์ ได้รับบาดเจ็บจากสงครามใหญ่ที่รัฐเนวาด้า ภายหลังอ็อพติมัส ไพรม์ ได้รับการเปลี่ยนร่างและชุบชีวิตขึ้นใหม่โดยความช่วยเหลือจาก สโมคสกรีน (Smokescreen) ที่นำพลังพิเศษจากค้อนของโซลัส ไพรม์ มาช่วยคืนสภาพร่างกายของอ็อพติมัสให้ดียิ่งขึ้นไปกว่าเดิม นับจากนั้นเป็นต้นมา อ็อพติมัส ไพรม์ ได้ไว้วางใจให้อัลตราแม็กนัสทำการสำคัญๆร่วมกับหุ่นยนต์ออโต้บอทส์ตัวอื่นๆอยู่ทุกภารกิจ อ็อพติมัสได้มอบค้อนของโซลัส ไพรม์ (ซึ่งไม่มีพลังพิเศษอยู่ภายในค้อนหลงเหลือแล้วตั้งแต่การใช้พลังจากค้อนเพื่อชุบชีวิตอ็อพติมัส ไพรม์ ทำให้บัดนี้ค้อนจึงมีค่าแค่เพียงใช้ทุบของ) ให้อัลตราแม็กนัสใช้เป็นอาวุธประจำกาย แต่เขาได้ใช้อาวุธชนิดนี้ได้เพียงไม่นานก็ถูกพรีเดคิง (Predaking) แย่งไปและทำลายค้อนทิ้ง อัลตราแม็กนัสไม่ค่อยถูกชะตากับวีลแจ็ค เนื่องจากอัลตราแม็กนัสรู้สึกไม่ชอบอุปนิสัยของวีลแจ็คที่บ้าบิ่นและห้าวหาญเกินไป เสียงพากย์อัลตราแม็กนัส ในภาคไพร์ม ให้เสียงภาษาไทยโดย อิทธิพล มามีเกตุ (ฉบับช่องเอ็มคอตแฟมมิลี่) และให้เสียงภาษาอังกฤษโดย ไมเคิล ไอรอนไซด์ (Michael Ironside)</doc>
