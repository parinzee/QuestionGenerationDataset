<doc id="75071" url="https://th.wikipedia.org/wiki?curid=75071" title="ราชวงศ์บูร์บง">ราชวงศ์บูร์บง ราชวงศ์บูร์บง (ฝรั่งเศส: Maison de Bourbon; สเปน: Casa de Borbón; อังกฤษ: House of Bourbon) เป็นหนึ่งในราชวงศ์ที่สำคัญที่สุดในทวีปยุโรป ซึ่งได้ปกครองประเทศฝรั่งเศสในคริสต์ศตวรรษที่ 16 เป็นต้นมา และเมื่อถึงคริสต์ศตวรรษที่ 18 สมาชิกในราชวงศ์บูร์บงก็ได้ปกครองประเทศสเปน เมืองเนเปิลส์ เกาะซิซิลี และเมืองปาร์มาในประเทศอิตาลีด้วย ในปัจจุบันประเทศที่ยังคงมีสมาชิกในราชวงศ์บูร์บงปกครองอยู่คือราชอาณาจักรสเปนและราชรัฐลักเซมเบิร์ก กษัตริย์แห่งราชวงศ์บูร์บงเริ่มการปกครองครั้งแรกในปี พ.ศ. 2098 (ค.ศ. 1555) ที่เมืองนาวาร์ (ตอนเหนือของประเทศสเปนและทางใต้ของประเทศฝรั่งเศส) และพอมาถึงปี พ.ศ. 2132 (ค.ศ. 1589) ราชวงศ์บูร์บงก็ได้ปกครองประเทศฝรั่งเศสทั้งประเทศ จนมาถึงสิ้นสุดลงในปี พ.ศ. 2335 (ค.ศ. 1792) เมื่อครั้งการปฏิวัติฝรั่งเศส ถึงแม้จะมีการฟื้นฟูขึ้นมาใหม่อีกครั้ง แต่ก็ดำรงอยู่ได้เพียง 24 ปี ก็ได้มีการล้มล้างระบอบกษัตริย์ลง พระเจ้าเฟลีเปที่ 5 แห่งสเปนทรงเป็นกษัตริย์พระองค์แรกแห่งราชวงศ์บูร์บงที่ได้ปกครองประเทศสเปน ตั้งแต่ปี พ.ศ. 2243 (ค.ศ. 1700) ได้มีการโค่นล้ม แก่งแย่ง และฟื้นฟูใหม่อยู่ตลอดเวลา จนมาถึงปัจจุบันซึ่งมีสมเด็จพระราชาธิบดีเฟลิเปที่ 6 แห่งสเปนทรงเป็นประมุขแห่งประเทศสเปนอยู่ ส่วนทางประเทศลักเซมเบิร์กนั้น ได้มีการอภิเษกสมรสระหว่างราชวงศ์ จึงนับได้ว่าทางฝ่ายราชสำนักลักเซมเบิร์กนั้นก็มีเชื้อสายราชวงศ์นี้เช่นกันรายพระนามกษัตริย์แห่งราชวงศ์บูร์บงรายพระนามกษัตริย์แห่งราชวงศ์บูร์บง. - เฉพาะพระองค์ที่ได้เสด็จขึ้นครองราชย์ฝรั่งเศสฝรั่งเศส. - พระเจ้าอองรีที่ 4 แห่งฝรั่งเศส (พ.ศ. 2132 - พ.ศ. 2153) - พระเจ้าหลุยส์ที่ 13 แห่งฝรั่งเศส (พ.ศ. 2153 - พ.ศ. 2186) - พระเจ้าหลุยส์ที่ 14 แห่งฝรั่งเศส (พ.ศ. 2186 - พ.ศ. 2258) - พระเจ้าหลุยส์ที่ 15 แห่งฝรั่งเศส (พ.ศ. 2258 - พ.ศ. 2317) - พระเจ้าหลุยส์ที่ 16 แห่งฝรั่งเศส (พ.ศ. 2317 - พ.ศ. 2335) - พระเจ้าหลุยส์ที่ 18 แห่งฝรั่งเศส (พ.ศ. 2357 - พ.ศ. 2367) - พระเจ้าชาร์ลที่ 10 แห่งฝรั่งเศส (พ.ศ. 2367 - พ.ศ. 2373) - พระเจ้าหลุยส์ที่ 19 แห่งฝรั่งเศส (พ.ศ. 2373)สเปนสเปน. - พระเจ้าเฟลีเปที่ 5 แห่งสเปน (พ.ศ. 2243 - พ.ศ. 2267 และ พ.ศ. 2267 - พ.ศ. 2289) - พระเจ้าหลุยส์แห่งสเปน (พ.ศ. 2267) - พระเจ้าเฟร์นันโดที่ 6 แห่งสเปน (พ.ศ. 2289 - พ.ศ. 2302) - พระเจ้าการ์โลสที่ 3 แห่งสเปน (พ.ศ. 2302 - พ.ศ. 2331) - พระเจ้าการ์โลสที่ 4 แห่งสเปน (พ.ศ. 2331 - พ.ศ. 2351) - พระเจ้าเฟร์นันโดที่ 7 แห่งสเปน (พ.ศ. 2356 - พ.ศ. 2376) - สมเด็จพระราชินีนาถอีซาเบลที่ 2 แห่งสเปน (พ.ศ. 2376 - พ.ศ. 2411) - พระเจ้าอัลฟอนโซที่ 12 แห่งสเปน (พ.ศ. 2417 - พ.ศ. 2428) - พระเจ้าอัลฟอนโซที่ 13 แห่งสเปน (พ.ศ. 2429 - พ.ศ. 2474) - สมเด็จพระราชาธิบดีควน การ์โลสที่ 1 (พ.ศ. 2518 - พ.ศ. 2557) - สมเด็จพระราชาธิบดีเฟลีเปที่ 6 (พ.ศ. 2557 - ปัจจุบัน)ลักเซมเบิร์กลักเซมเบิร์ก. - แกรนด์ดยุกฌ็องแห่งลักเซมเบิร์ก (พ.ศ. 2507 - พ.ศ. 2543) - แกรนด์ดยุกอ็องรีแห่งลักเซมเบิร์ก (พ.ศ. 2543 - ปัจจุบัน)</doc>
