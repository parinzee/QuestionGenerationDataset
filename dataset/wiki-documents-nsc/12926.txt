<doc id="12926" url="https://th.wikipedia.org/wiki?curid=12926" title="กันยายน พ.ศ. 2548">กันยายน พ.ศ. 2548วันศุกร์ที่ 30 กันยายน 2548วันศุกร์ที่ 30 กันยายน 2548. - จอห์น โรเบิร์ต ผู้พิพากษาหัวอนุรักษนิยมวัย 50 ปี ทำพิธีสาบานตนเข้ารับตำแหน่งประธานศาลฎีกาของสหรัฐฯคนที่ 17 ในวันที่ 30 กันยายน แทนวิลเลียม เรห์นควิสต์ ประธานคนเก่าที่ได้ถึงแก่กรรมไปเมื่อช่วงต้นเดือน ด้วยโรคมะเร็งที่ต่อมไทรอยด์ - สหประชาชาติเตือน ไข้หวัดนกอาจคร่าชีวิตผู้คนถึง 150 ล้านราย หากโลกล้มเหลวในการเตรียมรับมือกับการระบาดของโรคไข้หวัดนกซึ่งแพร่ระบาดจากคนไปสู่คนวันพฤหัสบดีที่ 29 กันยายน 2548วันพฤหัสบดีที่ 29 กันยายน 2548. - เจ้าหน้าที่สาธารณสุขอินโดนีเซียเผยว่า มีผู้ติดเชื้อไข้หวัดนกหรือต้องสงสัยว่าติดเชื้อในอินโดนีเซียแล้วอย่างน้อย 63 คน ในปีนี้ โดยในจำนวนนี้เสียชีวิตไปแล้ว 6 คนวันจันทร์ที่ 26 กันยายน 2548วันจันทร์ที่ 26 กันยายน 2548. - กรมธนารักษ์เปิดให้แลกเหรียญกษาปณ์ 2 บาท ตั้งแต่วันที่ 26 ก.ย. เป็นต้นไป ยืนยันแม้รูปลักษณ์เหรียญ 2 บาทจะใกล้เคียงกับเหรียญบาท แต่คาดว่าอีกระยะหนึ่งน่าจะสามารถแยกเหรียญได้ชัดเจน ส่วนบริษัทเอกชนที่ใช้เครื่องอัตโนมัติ พร้อมปรับเครื่องรองรับเหรียญ 2 บาทได้ภายใน 3-4 เดือนวันเสาร์ที่ 24 กันยายน 2548วันเสาร์ที่ 24 กันยายน 2548. - พายุเฮอร์ริเคนริตาได้พัดเข้าสู่รัฐเทกซัสและลุยเซียนา พร้อมกับฝนที่ตกหนักและทำให้เกิดน้ำท่วมในพื้นที่ซึ่งมีระดับต่ำ นอกจากนั้นยังทำให้ประชาชนกว่า 675,000 คน ไม่มีไฟฟ้าใช้ และทำให้เกิดไฟไหม้ขึ้นในหลายแห่ง ขณะที่ประธานาธิบดี จอร์จ ดับเบิลยู บุช ได้ไปเผ้าดูเหตุการณ์ที่รัฐโคโลราโด รายงานล่าสุดอ่อนกำลังลงเหลือเพียงระดับ 2 แล้ว (ผู้จัดการออนไลน์)วันศุกร์ที่ 23 กันยายน 2548วันศุกร์ที่ 23 กันยายน 2548. - นายสนธิ ลิ้มทองกุล จัดรายการเมืองไทยรายสัปดาห์สัญจรขึ้นครั้งแรก ที่หอประชุมศรีบูรพา มหาวิทยาลัยธรรมศาสตร์ (ผู้จัดการออนไลน์)วันพฤหัสบดีที่ 22 กันยายน 2548วันพฤหัสบดีที่ 22 กันยายน 2548. - พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ทรงพระกรุณาโปรดเกล้าฯ ให้ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ทรงวางพวงมาลาหน้าหีบศพ 2 นาวิกโยธิน ที่ถูกทำร้ายจนเสียชีวิต (ผู้จัดการออนไลน์) - ฮัมดี อิซซัก ชาวอังกฤษเชื้อสายเอธิโอเปียวัย 27 ปี หนึ่งในผู้ต้องสงสัยว่าเป็นมือระเบิดโจมตีสถานีรถไฟใต้ดินในกรุงลอนดอนเมื่อวันที่ 21 ก.ค. และถูกจับในอิตาลี เดินทางถึงประเทศอังกฤษแล้ว หลังจากอิตาลีเปิดไฟเขียวให้มีการส่งผู้ร้ายข้ามแดน (ผู้จัดการออนไลน์)วันพุธที่ 21 กันยายน 2548วันพุธที่ 21 กันยายน 2548. - ทหารนาวิกโยธินจากค่ายจุฬาภรณ์ถูกชาวบ้านกลุ่มหนึ่งในหมู่บ้านตันหยงลิมอ อ.ระแงะ จ.นราธิวาส รุมทำร้ายเสียชีวิตหลังจากมีการจับเป็นตัวประกันนานกว่า 19 ชั่วโมงเนื่องจากเข้าใจว่าเป็นผู้ร่วมก่อเหตุใช้อาวุธสงครามกราดยิงเข้าใส่ร้านน้ำชาในอำเภอระแงะทำให้มีผู้เสียชีวิต 1 รายบาดเจ็บ 5 รายวันอังคารที่ 20 กันยายน 2548 วันอังคารที่ 20 กันยายน 2548. องค์การนาซาประกาศทุ่มงบประมาณ 104,000 ล้านเหรียญ เพื่อส่งนักบินอวกาศสหรัฐขึ้นไปเหยียบดวงจันทร์อีกครั้ง ในปี พ.ศ. 2561 (ค.ศ. 2018) โดยใช้ยานพาหนะแบบแคปซูล โครงการนี้คล้ายกับโครงการอะพอลโลในอดีตขององค์การนาซา ที่ส่งมนุษย์ขึ้นสู่ดวงจันทร์เป็นครั้งแรกเมื่อ พ.ศ. 2512 แต่โครงการใหม่นี้จะใช้แคปซูลติดตั้งไว้บนหัวจรวด และมียานต่างหากเพื่อพาสัมภาระเข้าสู่วงโคจร นาซาบอกว่า คล้ายกับอะพอลโล แต่ใหญ่กว่า ตัวแคปซูลดังกล่าวจะมีขนาดใหญ่กว่ายานอะพอลโลพอสมควร นั่นคือ กว้าง 5.5 เมตร (ขณะที่อะพอลโลกว้าง 3.9 เมตร) และมีน้ำหนักมากกว่าราวครึ่งเท่า โดยสามารถจุลูกเรือได้ 6 คน (อะพอลโลจุได้ 3 คนเท่านั้น) และยังอยู่ในวงโคจรรอบดวงจันทร์ได้นานถึง 6 เดือน แต่คราวนี้จะส่งลูกเรือขึ้นไป 4 คน และปฏิบัติภารกิจราว 7 วัน นักท่องโลกพระจันทร์ยุคใหม่จะกลับสู่โลกโดยอาศัยยานแคปซูลที่ติดบนยานหลัก โดยมีร่มชูชีพกับถุงลมนิรภัยช่วยประคองสำหรับการร่อนลงที่ฐานทัพอากาศเอดเวิดส์ รัฐแคลิฟอร์เนีย สำหรับค่าใช้จ่ายนี้ นาซาบอกว่าไม่สูงเลย เทียบเท่ากับครึ่งหนึ่งของโครงการอะพอลโลเท่านั้น (เมื่อคิดหักจากอัตราเงินเฟื้อและสถานะการเงินในเวลานั้น) สำหรับโครงการส่งมนุษย์สู่อวกาศครั้งใหม่นี้ เป็นส่วนหนึ่งของโครงการสำรวจอวกาศปี พ.ศ. 2547 ของประธานาธิบดี จอร์จ บุช ซึ่งจะส่งมนุษย์ไปยังดวงจันทร์ราวปี พ.ศ. 2563 และยังมีแผนที่จะส่งไปยังดาวอังคารและดาวเคราะห์อื่นๆ ในระบบสุริยะของเราด้วยวันจันทร์ที่ 19 กันยายน 2548วันจันทร์ที่ 19 กันยายน 2548. - การเลือกตั้งทั่วไปเยอรมนีเมื่อวันอาทิตย์ อดีตนายกรัฐมนตรีแกร์ฮาร์ด ชโรเดอร์ผู้เพิ่งพ้นวาระได้ไปหย่อนบัตรเลือกตั้งที่เมืองฮานโนเวอร์ ส่วนคู่แข่งคือนางแองเจลลา เมอร์เคล ผู้สมัครชิงตำแหน่งนายกรัฐมนตรีจากพรรคสหภาพคริสเตียนเดโมแครต (CDU) ได้ไปหย่อนบัตรที่กรุงเบอร์ลิน จากการสำรวจล่าสุดพบว่าพรรคสังคมนิยมประชาธิปไตย (SPD) ของชโรเดอร์ ทำคะแนนตีตื้นพรรคสหภาพคริสเตียนเดโมแครตขึ้นมามาก ทำให้ผลการเลือกตั้งครั้งนี้จะออกมาค่อนข้างสูสี จากผลการหยั่งเสียงหน้าคูหา พบว่าพรรคสหภาพคริสเตียนเดโมแครต ได้รับชัยชนะด้วยคะแนนเสียงร้อยละ 37 นำหน้าพรรคสังคมนิยมประชาธิปไตยของแกร์ฮาร์ด ชโรเดอร์ที่มีคะแนนร้อยละ 33 ทำให้นางแองเจลลา เมอร์เคล จะขึ้นดำรงตำแหน่งนายกรัฐมนตรีหญิงคนแรกของเยอรมนีค่อนข้างแน่นอน แต่จะไม่ได้รับเสียงข้างมากในสภาปกครองสหพันธรัฐ- เมื่อวานนี้ได้มีการเลือกตั้งสมาชิกสภานิติบัญญัติแห่งชาติ ในอัฟกานิสถาน ซึ่งนับเป็นการเลือกตั้งครั้งแรกในรอบ 36 ปี มีผู้ตื่นตัวไปใช้สิทธิ์เลือกตั้งกันมาก แม้ว่าจะมีเหตุรุนแรงรายวัน และมีการขู่ก่อการร้ายจากกลุ่มตาลีบันก็ตาม โดยเชื่อว่าการเลือกตั้งครั้งนี้เป็นขั้นตอนสำคัญในการบูรณะประเทศ ซึ่งแม้จะมีเหตุผิดปกติระหว่างการเลือกตั้งอยู่มาก ก็นับว่าผ่านไปด้วยดีเกินคาด ส่วนผลการเลือกตั้งจะทราบได้ราวต้นเดือนหน้า - เมื่อเย็นวันเสาร์ ประธานาธิบดีมามุด อับบาดิเนจาด แห่งอิหร่านได้กล่าวปราศรัยในที่ประชุมสามัญองค์การสหประชาชาติในนครนิวยอร์ก โน้มน้าวให้นานาชาติเชื่อมั่นว่าโครงการนิวเคลียร์ของอิหร่านมีไว้เพื่อการพลเรือน โดยได้รับการสนับสนุนจากองค์การปรมาณูสากล และประกาศจะเดินหน้าโครงการเสริมสมรรถนะแร่ยูเรเนียมต่อไป ทำให้อังกฤษและสหรัฐได้ประกาศว่าคำแถลงดังกล่าวนับว่าก้าวร้าวมากวันพฤหัสบดีที่ 15 กันยายน 2548วันพฤหัสบดีที่ 15 กันยายน 2548. - นายมิ่งขวัญ แสงสุวรรณ ผู้อำนวยการองค์การสื่อสารมวลชนแห่งประเทศไทย (อ.ส.ม.ท.) แถลงยุติการออกอากาศรายการเมืองไทยรายสัปดาห์ (ผู้จัดการออนไลน์)วันอังคารที่ 13 กันยายน 2548วันอังคารที่ 13 กันยายน 2548. - ธงปาเลสไตน์โบกสะบัดเหนือดินแดนในเขตฉนวนกาซ่า หลังจากที่กองทัพอิสราเอลได้ถอนกำลังออกไป นับเป็นการสิ้นสุดการยึดครองของกองทัพอิสราเอลนานกว่า 38 ปี โดยก่อนถอนทัพ อิสราเอลได้ทำลายอาคารบ้านเรือนทั้งหมดยกเว้นแต่โบสถ์ยิวที่ยังคงเหลือไว้ สร้างความโกรธแค้นให้แก่ชาวปาเลสไตน์เป็นอย่างมาก - กองกำลังทหารของสหรัฐกว่าสามพันห้าร้อยนาย ยังคงออกปฏิบัติการกวาดล้างกลุ่มกบฏในแถบเมืองทาล อาฟาร์ ทางตอนเหนือของอิรักใกล้กับพรมแดนซีเรีย สามารถทำลายแหล่งผลิตระเบิดได้และสังหารกลุ่มกบฏไปกว่า 140 คน ทำให้นายอาบู มูซาฟ อัล ซักกาวี ผู้นำอัลกออิดะห์ในอิรักได้ออกมาประกาศขู่ผ่านทางอินเทอร์เน็ตจะตอบโต้ด้วยอาวุธเคมี - สองสัปดาห์หลังพายุเฮอริเคนแคทรินาเข้าถล่มสหรัฐ รายงานผู้เสียชีวิตล่าสุดอยู่ที่ 424 คน ประธานาธิบดีจอร์จ ดับเบิ้ลยู. บุช ของสหรัฐซึ่งกำลังมีคะแนนนิยมตกต่ำ จากการแก้ปัญหาวิกฤตการณ์แคทรินา ได้ออกเดินทางเยือนผู้ประสบภัยทางตอนใต้ของประเทศเป็นครั้งที่สามแล้ว - พายุไต้ฝุ่นขนุน ได้เข้าถล่มทางภาคตะวันออกของประเทศจีน นับเป็นพายุลูกที่ 15 แล้วที่ถล่มจีนนับตั้งแต่ต้นปี ขนุนได้สร้างความเสียหายอย่างหนัก มีผู้เสียชีวิตแล้ว 14 คน สูญหายกว่าพันคน และประชาชนกว่าหนึ่งล้านคนต้องอพยพออกจากพื้นที่ - หลังจากชัยชนะอันถล่มทลายของนายกรัฐมนตรีจุนอิจิโร โคอิซูมิของญี่ปุ่นในการเลือกตั้งทั่วไป สื่อมวลชนญี่ปุ่นได้ขอร้องให้เขาอย่าเหลิงอำนาจ ซึ่งชัยชนะดังกล่าวเขาทำให้เขามีอำนาจจัดการเบ็ดเสร็จ สามารถเดินหน้าโครงการปฏิรูปต่างๆตามที่ได้ประกาศไว้ และยังต้องการที่จะปฏิรูประบบภายในพรรค LDP อีกด้วย - ผลการเลือกตั้งสมาชิกสภานิติบัญญัติแห่งชาติในนอร์เวย์ จากผลการสำรวจล่าสุด พบว่าพรรคร่วมรัฐบาลอนุรักษนิยมขั้วเป็นกลาง มีสิทธิ์คืนสู่อำนาจมากกว่าพรรคฝ่ายค้านสังคมนิยมขั้วซ้าย - นายกรัฐมนตรีมันโมฮัน ซิงก์ ของอินเดีย ได้เดินทางเยือนฝรั่งเศสอย่างเป็นทางการ และได้เข้าพบประธานาธิบดีชัก ชีรักที่ทำเนียบเอลิเซ่ในกรุงปารีส พร้อมกับเรียกร้องให้ฝรั่งเศสให้ความช่วยเหลือแก่อินเดียในการพัฒนานิวเคลียร์เพื่อการสันติ นอกจากนั้นประธานาธิบดีชีรักได้ยืนยันจะขายเรือดำน้ำและเครื่องบินแอร์บัสให้แก่อินเดียอีกด้วย - ข่าวใหญ่สะเทือนวงการอินเทอร์เน็ต เมื่ออีเบย์ (eBay) บริษัทซื้อขายสินค้าผ่านทางเว็บไซต์ ประกาศซื้อกิจการของสไกป์ (Skype) โปรแกรมสนทนาด้วยเสียง ซึ่งจะทำให้สามารถคุยโทรศัพท์ผ่านอินเทอร์เน็ตได้ คาดว่ากิจการของสไกป์จะขยายตัวอีก 10 เท่าในอีกหนึ่งปีข้างหน้า - ฮิวเล็ตแพคการ์ด ประกาศปลดคนงานในฝรั่งเศสออก 1 ใน 4 หรือราว 5000 ตำแหน่ง - พอล แมคคาร์ทนี อดีตนักร้องวงเดอะบีทเทิล วัย 63 ปี ออกอัลบั้มใหม่ และออกทัวร์คอนเสิร์ตในประเทศเบลเยียมวันศุกร์ที่ 9 กันยายน 2548วันศุกร์ที่ 9 กันยายน 2548. - เกิดเหตุมีหญิงโรคจิตใช้มีดไล่แทงเด็กนักเรียนหญิง 4 คน ภายในโรงเรียนเซนต์โยเซฟคอนแวนต์ เขตบางรัก ในเวลาเช้า ก่อนเริ่มการเรียนการสอน (ผู้จัดการออนไลน์) - นายสนธิ ลิ้มทองกุล ผู้ดำเนินรายการเมืองไทยรายสัปดาห์ ทางช่อง 9 ได้อ่านบทความเรื่อง "ลูกแกะหลงทาง" ทำให้รายการถูกถอดออก (ผู้จัดการออนไลน์)วันอังคารที่ 6 กันยายน 2548วันอังคารที่ 6 กันยายน 2548. - เกิดอุบัติเหตุเครื่องบินโบอิ้ง 737 ของสายการบินมานดาลา สายการบินภายในประเทศของอินโดนีเซีย ตกในเขตเมืองเมดาน อันเป็นเขตชุมชนที่มีประชากรหนาแน่นทางตอนเหนือของเกาะสุมาตรา โดยเครื่องตกหลังจากทะยานขึ้นสู่ท้องฟ้าเพื่อมุ่งหน้าสู่กรุงจาการ์ตาได้ไม่นาน และยังมีน้ำมันเต็มถัง ล่าสุดมีรายงานผู้เสียชีวิต 143 คน ซึ่งในจำนวนนี้มีผู้ว่าราชการจังหวัดอาเจะรวมอยู่ด้วย - ทางการสหรัฐ ได้จัดการอุดรอยรั่วประตูน้ำเมืองนิวออร์ลีนส์ได้แล้ว ในขณะที่มีรายงานยอดผู้เสียชีวิตจากพายุเฮอริเคนคาทรินา 218 ศพ แต่คาดว่าอาจพุ่งสูง 10,000 ศพหลังน้ำลด ซึ่งหน่วยกู้ภัยกำลังเร่งอพยพประชาชนออกจากเขตประสบภัยพิบัติได้วันละ 10,000 คน ทางรัฐบาลสหรัฐได้ประกาศขอความช่วยเหลือจากนานาชาติแล้ว โดยที่มีหลายประเทศทั่วโลกจะส่งสิ่งของบรรเทาทุกข์ และหน่วยกู้ภัยมาช่วย - ผู้นำระดับสูงสหรัฐเร่งการเยือนผู้ประสบภัย เพื่อลดกระแสวิพากษ์วิจารณ์การจัดการวิกฤตการณ์ที่ไม่ได้ผล โดยเริ่มจากประธานาธิบดีบุชเยือนสำนักงานองค์การกาชาดที่กรุงวอชิงตัน ดี.ซี. และล่าสุดเยือนเมืองบาตองรูจ เมืองหลวงของรัฐหลุยเซียนา ซึ่งนับเป็นการเยือนเขตประสบภัยครั้งที่สองของเขา ทางด้านดร.คอนโดลีซซา ไรซ์ รัฐมนตรีว่าการกระทรวงการต่างประเทศ เยือนรัฐอัลลาบามา หนึ่งในสามรัฐที่ได้รับผลกระทบอย่างหนัก ส่วนนายโดนัลด์ รัมสเฟลด์ รัฐมนตรีว่าการกระทรวงกลาโหมสหรัฐ ได้ออกตรวจพื้นที่ประสบภัยหลายแห่ง - เกิดวิกฤตการณ์น้ำมันขาดแคลนในหลุยเซียน่า เนื่องจากแท่นขุดเจาะน้ำมันในอ่าวเม็กซิโกประสบภัยพิบัติจากพายุเฮอริเคนคาทรินา ทำให้ปริมาณน้ำมันสำรองในรัฐลดลงกว่าร้อยละ 80 และประชาชนต้องนำรถไปต่อแถวยาวเหยียดหน้าสถานีบริการน้ำมันแต่เช้าตรู่ ทันทีหลังพ้นช่วงเคอร์ฟิว เพื่อรอเติมน้ำมัน - หลังจากเกิดฝนตกหนักในกรุงโตเกียวเมื่อวานนี้ มีรายงานผู้เสียชีวิต 1 คนและบาดเจ็บ 7 คน อันเป็นผลจากพายุไต้ฝุ่นนาบิ ที่กำลังเคลื่อนตัวเข้าสู่หมู่เกาะของญี่ปุ่นในอีกไม่กี่ชั่วโมงข้างหน้า - ที่เมืองโซลเดน ทางตะวันตกของประเทศออสเตรียเมื่อวานนี้ ได้เกิดอุบัติเหตุตู้คอนเทนเนอร์คอนกรีต ที่แขวนไว้กับเฮลิคอปเตอร์หล่นใส่กระเช้าลอยฟ้า ทำให้มีนักท่องเที่ยวชาวเยอรมันเสียชีวิตเก้าคน และบาดเจ็บอีกเจ็ดคน - ที่กรุงปักกิ่ง นายปีเตอร์ แมนเดลสัน คณะกรรมาธิการการค้ายุโรป ได้พบปะเจรจากับนายโบ ซีไล รัฐมนตรีกระทรวงพาณิชย์ของจีน และได้บรรลุข้อตกลงเกี่ยวกับการจัดการผลิตภัณฑ์สิ่งทอจีนที่ถูกกักไว้ในท่าเรือของยุโรปหลายแห่ง เนื่องจากเกินโควตานำเข้า - ผลสำรวจหลังโต้วาทีการทางโทรทัศน์ ระหว่างนายกรัฐมนตรีเกฮาร์ท ชโรเดอร์ แห่งเยอรมนี กับนางแองเจลา เมอร์เคล คู่แข่งชิงตำแหน่งประธานาธิบดีแห่งสาธารณรัฐเยอรมนีเมื่อคืนวันอาทิตย์ที่ผ่านมา พบว่าประชาชนชาวเยอรมนีมีความเห็นแตกต่างกันไป ดูเหมือนนายกรัฐมนตรีเกฮาร์ด ชโรเดอร์จะมีคะแนนนิยมนำหน้า แต่นางเมอร์เคลก็สามารถตอบกลับได้ดี ทำให้นายกรัฐมนตรีชโรเดอร์ไม่สามารถสยบนางได้ แม้ว่าจะเหลือเวลาอีกเพียงสองสัปดาห์ก็จะถึงวันเลือกตั้งแล้วก็ตาม - ศาลเมืองโคลเชสเตอร์ ประเทศอังกฤษ เปิดการไต่สวนคดีพลร่มอังกฤษ 7 นาย สังหารชาวอิรักทางตอนใต้ของประเทศอิรัก ในเดือนเมษายน ปีค.ศ. 2003 การพิจารณาคดีดังกล่าวจะกินเวลาราว 2 เดือน - เกิดการก่อวินาศกรรมในอิรักอีกระลอกโดย มุ่งเป้าโจมตีทหารฝ่ายพันธมิตร โดยเมื่อวานนี้ที่เมืองบัลซอรา ทางตอนใต้ของอิรัก มีทหารอังกฤษเสียชีวิต 2 นาย จากเหตุระเบิดของระเบิดที่ทำเอง - ประธานาธิบดี จอร์จ ดับเบิ้ลยู บุช ได้ประกาศชื่อผู้พิพากษาจอห์น โรเบิร์ต เป็นผู้ที่จะมาดำรงตำแหน่งประธานศาลฎีกาสหรัฐแทนนายวิลเลียม เรนควิสต์ ที่เพิ่งเสียชีวิต โดยจะต้องผ่านการเสนอชื่อดังกล่าวให้วุฒิสภาสหรัฐรับรองต่อไป - ประธานาธิบดีของโคโซโว ได้ออกเดินทางจากกรุงปริสติน่า มายังประเทศเยอรมนี เพื่อเข้าตรวจสุขภาพในโรงพยาบาลทหารอเมริกัน โดยเขาได้ประกาศต่อชาวโคโซโวอย่างเป็นทางการเมื่อวันจันทร์ บอกว่าเป็นมะเร็งปอด - ล่าสุดมีรายงานว่าประธานาธิบดีชาก ชีรักของฝรั่งเศส ที่เข้ารักษาตัวที่โรงพยาบาลวัล เดอ กราส ในกรุงปารีสเนื่องจากโรคเกี่ยวกับหลอดเลือดนั้น มีอาการดีขึ้นแล้ว แต่ยังเกิดประเด็นวิพากษ์วิจารณ์เกี่ยวกับผลการรายงานสุขภาพที่โปร่งใส อันจะกระทบต่อการดำรงตำแหน่งประธานาธิบดีสมัยที่สามของเขาวันเสาร์ที่ 3 กันยายน 2548วันเสาร์ที่ 3 กันยายน 2548. - พ.ต.ท.ทักษิณ ชินวัตร นายกรัฐมนตรี วอนสื่อมวลชนยุติการนำเสนอข่าว 131 คนไทยอพยพเข้าไปในประเทศมาเลเซีย โดยขอให้เห็นแก่ความเป็นคนไทยด้วยกัน - จอร์จ ดับเบิลยู บุช ประธานาธิบดีสหรัฐฯ เตรียมกล่าวปราศรัยต่อชาวอเมริกันถึงความเสียหายที่เกิดจากพายุเฮอร์ริเคนแคทรีนาและตอบโต้เสียงวิพากษ์ตำหนิต่อการรับมือกับภัยพิบัติครั้งนี้ของตัวเขาเองกับรัฐบาลอเมริกันวันศุกร์ที่ 2 กันยายน 2548วันศุกร์ที่ 2 กันยายน 2548. - กองทหารสหรัฐฯ ถูกส่งเพิ่มเข้าไปในเมืองนิวออร์ลีนส์ พร้อมด้วยคำสั่งให้ยิงสังหารผู้ต่อต้านขัดขืนได้ทันที เพื่อขับไล่พวกแก๊งปล้นชิงที่ยึดพื้นที่ทำให้บ้านเมืองไร้ขื่อแปมาหลายวัน และเปิดทางให้เจ้าหน้าที่กู้ภัยสามารถเข้าไปช่วยเหลือผู้คนนับหมื่น ๆ ที่ยังติดค้างอยู่ภายหลังการสำแดงฤทธิ์ของพายุเฮอร์ริเคนแคทรีนา รวมทั้งค้นหาและเก็บศพผู้เสียชีวิต (ผู้จัดการออนไลน์) - พบศพนิรนาม 2 ศพทางตอนใต้ของอัฟกานิสถาน โดยคาดว่าอาจเป็นศพของนักท่องเที่ยวชาวญี่ปุ่น 2 คนที่หายตัวไปบริเวณชายแดนที่ติดกับปากีสถานเมื่อต้นเดือนที่แล้ว ขณะเดียวกัน ทางการสั่งระดมกำลังออกค้นหาชาวอังกฤษกับล่ามของเขาที่ถูกลักพาตัวไปเมื่อวันที่ 1 กันยายน (ผู้จัดการออนไลน์) - แคทลียา แมคอินทอช แถลงข่าวยอมรับว่าตั้งครรภ์ได้ 5 เดือนแล้ว (ผู้จัดการออนไลน์)วันพฤหัสบดีที่ 1 กันยายน 2548วันพฤหัสบดีที่ 1 กันยายน 2548. - จอร์จ ดับเบิลยู บุช ประธานาธิบดีสหรัฐฯ ขึ้นเครื่องบินดูความเสียหายจากพายุเฮอร์ริเคนแคทรีนา ด้วยตนเอง พร้อมบอกว่าเป็นภัยธรรมชาติใหญ่ที่สุดครั้งหนึ่งที่สหรัฐเคยเจอและอาจใช้เวลาหลายปีกว่าจะฟื้นตัวเต็มที่ ขณะที่สื่อสหรัฐประกาศว่าหายนะภัยครั้งนี้ เทียบได้กับ "สึนามิ" ของอเมริกาแหล่งข่าวหนังสือพิมพ์ แหล่งข่าว. หนังสือพิมพ์. รายวัน: ไทยรัฐ - เดลินิวส์ - ข่าวสด - แนวหน้า - กรุงเทพธุรกิจ - ผู้จัดการรายวัน - มติชนรายวัน - บางกอกโพสต์ รายสัปดาห์: ฐานเศรษฐกิจ - ประชาติธุรกิจโทรทัศน์ โทรทัศน์. ช่อง 3 - ททบ. 5 - ช่อง 7 สี - ช่อง 9 อสมท. - ช่อง 11 NBT - ไทยพีบีเอส ทีวีไทย ทีวีสาธารณะ - เนชั่นแชนแนล - เอเอสทีวีสำนักข่าวต่างประเทศ สำนักข่าวต่างประเทศ. ซีเอ็นเอ็น - บีบีซี - รอยเตอร์ - เอเอฟพี</doc>
