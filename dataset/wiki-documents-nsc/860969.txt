<doc id="860969" url="https://th.wikipedia.org/wiki?curid=860969" title="เดมีตรี มิตเชลล์">เดมีตรี มิตเชลล์ เดมีตรี คาริม มิตเชลล์ ( ; เกิด 11 มกราคม พ.ศ. 2540) นักฟุตบอลอาชีพชาวอังกฤษปัจจุบันลงเล่นให้กับ แมนเชสเตอร์ยูไนเต็ด ในตำแหน่งกองหลังอาชีพแมนเชสเตอร์ยูไนเต็ด อาชีพ. แมนเชสเตอร์ยูไนเต็ด. มิตเชลล์เริ่มต้นการเป็นนักฟุตบอลที่ศูนย์ฝึกเยาวชนเฟลตเชอร์มอสเรนเจอร์สเช่นเดียวกับ แคเมอรอน บอร์ธวิก-แจ็กสัน และ มาร์คัส แรชฟอร์ด ก่อนจะย้ายเข้ามาอยู่ที่ศูนย์ฝึกเยาวชนของแมนเชสเตอร์ยูไนเต็ดเมื่อ พ.ศ. 2556 ขณะอายุเพียง 16 ปีโดยในช่วงแรกมิตเชลล์เล่นในตำแหน่งกองหน้ากระทั่งบอร์ธวิก-แจ็กสันซึ่งเล่นในตำแหน่งกองหลังถูกยืมตัวไปเล่นกับทีม วูล์ฟแฮมป์ตันวันเดอเรอร์ส มิตเชลล์จึงสลับมาเล่นตำแหน่งกองหลังจนถึงปัจจุบัน มิตเชลล์ถูก โชเซ มูรีนโย ผู้จัดการทีมชุดใหญ่ของปีศาจแดงเรียกตัวเมื่อวันที่ 7 พฤษภาคม พ.ศ. 2560 เพื่อไปร่วมฝึกซ้อมกับทีมชุดใหญ่ก่อนนัดที่จะออกไปเยือนทีม อาร์เซนอล ที่ เอมิเรตส์สเตเดียม แต่มิตเชลล์ก็ถูกตัดชื่อออกไม่มีชื่อเป็น 1 ใน 18 นักเตะที่ร่วมเดินทางกระทั่งอาทิตย์ต่อมามิตเชลล์ได้ร่วมเดินทางไปกับทีมชุดใหญ่เป็นครั้งแรกในฐานะตัวสำรองในนัดที่ออกไปเยือนและแพ้ ทอตนัมฮอตสเปอร์ 1–2 แต่มิตเชลล์ก็ไม่มีโอกาสได้ลงเล่น กระทั่งเกมนัดสุดท้ายใน ฤดูกาล 2016–17 มิตเชลล์ก็ได้มีโอกาสประเดิมสนามเป็นครั้งแรกในนัดที่ทีมปีศาจแดงเปิดโอลด์แทรฟฟอร์ดเอาชนะคริสตัลพาเลซไป 2–0</doc>
