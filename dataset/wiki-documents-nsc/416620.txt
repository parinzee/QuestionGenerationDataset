<doc id="416620" url="https://th.wikipedia.org/wiki?curid=416620" title="เฉิน คุน">เฉิน คุน เฉินคุน (; ; พินอิน: Chén Kūn) นักแสดงและนักร้องชายที่มีชื่อเสียงชาวจีน เกิดเมื่อวันที่ 4 กุมภาพันธ์ ค.ศ. 1976 ที่เมืองฉงชิ่ง ประเทศจีน เฉินคุนเป็นลูกชายคนโตของครอบครัวชาวฮั่น มีน้องชายอีก 2 คน จบการศึกษาจากวิทยาลัยภาพยนตร์ปักกิ่งเมื่อปี ค.ศ. 2000 โดยเข้าศึกษาเมื่อปี ค.ศ. 1996 โดยมีเพื่อนร่วมรุ่น คือ เจ้า เวย และหวง เสี่ยวหมิง เฉินคุนเริ่มมีผลงานในวงการบันเทิง ด้วยการเป็นนักร้องในวงดนตรีตงฟางขณะที่กำลังเรียนอยู่ ซึ่งในตอนนั้นต้องฝึกซ้อมอย่างหนัก เพื่อดิ้นรนให้ใช้ชีวิตอยู่ได้ในเมืองหลวงอย่างปักกิ่ง ให้ได้ เนื่องจากมาจากครอบครัวที่ยากจน ขณะที่เรียนระดับมัธยมอยู่ ก็ต้องทำงานพิเศษเพื่อช่วยเหลือความเป็นอยู่ของคนในครอบครัว เริ่มมีผลงานจริง ๆ ในปี ค.ศ. 1999 จากการแสดงภาพยนตร์เรื่อง National Anthem พร้อมกับมีผลงานเพลงตามมาด้วยกันอีก 3 ชุด จนถึงปี ค.ศ. 2008 ในแบบแมนโดป็อป ในปี ค.ศ. 2008 ได้มีโอกาสแสดงในบทของ แม่ทัพหวังเซิง จากภาพยนตร์แฟนตาซีฟอร์มใหญ่ Painted Skin ซึ่งเป็นบทนำตัวหนึ่งในเรื่อง จากนั้นก็ได้มีโอกาสแสดงในบทสำคัญ ๆ และบทประกอบจากภาพยนตร์เรื่องดังอีกหลาย ๆ เรื่อง เช่น Mulan ในปี ค.ศ. 2009, The Founding of a Republic ในปีเดียวกัน, Let the Bullets Fly, The Founding of a Party และ Flying Swords of Dragon Gate ในปี ค.ศ. 2011ผลงานด้านการแสดงภาพยนตร์ละครโทรทัศน์</doc>
