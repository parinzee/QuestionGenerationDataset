<doc id="462448" url="https://th.wikipedia.org/wiki?curid=462448" title="น็อคเอาท์ ซีพีเฟรชมาร์ท">น็อคเอาท์ ซีพีเฟรชมาร์ท น็อคเอาท์ ซีพีเฟรชมาร์ท (ชื่อจริง: ธรรมนูญ นิยมตรง; ชื่อเล่น: นูน, เตี้ย; เกิด 20 กันยายน พ.ศ. 2533; ที่ ตำบลนอกเมือง อำเภอเมืองสุรินทร์ จังหวัดสุรินทร์) เป็นบุตรชายคนโตของ จ.ส.ต.ธรรมเนียม และนางสม นิยมตรง น็อคเอาท์ จบการศึกษาด้านช่างก่อสร้าง จากมหาวิทยาลัยราชภัฏสุรินทร์ เดิมเป็นนักมวยไทย และก่อนชกมวยไทยเคยชกมวยสากลสมัครเล่นรวมถึงมวยไทยสมัครเล่นมาก่อนในระดับเยาวชน เมื่อชกมวยไทยใช้ชื่อว่า "นิวลูกรัก ศ.กัตติกา" หรือ "นิวลูกรัก เอ็กซิดิคอลยิม" หรือ "นิวลูกรัก ปกรณ์พรสุรินทร์" เป็นนักมวยที่มีน้ำหนักหมัดหนัก มีสถิติการชนะน็อคเอาท์อย่างมาก เมื่อหันมาชกมวยสากลอาชีพ ทาง วิรัตน์ วชิรรัตนวงศ์ ผู้จัดการจึงตั้งชื่อใหม่ให้ว่า "น็อคเอาท์" น็อคเอาท์ มีโอกาสได้ชิงแชมป์โลก (เฉพาะกาล) ในรุ่นมินิมั่มเวท (105 ปอนด์) ของสมาคมมวยโลก (WBA) โดยชิงแชมป์โลกขึ้นกับ คาร์ลอส บุยตราโก นักมวยชาวนิการากัว ที่เวทีมวยชั่วคราว ศาลากลางจังหวัดอุบลราชธานี เมื่อวันที่ 1 ตุลาคม พ.ศ. 2557 ผลการชกน็อคเอาท์เป็นฝ่ายชนะคะแนนไปอย่างเอกฉันท์ ด้วยคะแนน 115-113 ทั้ง 3 เสียง แม้จะมีแผลแตกที่เหนือคิ้วขวา และใบหน้าที่บวมปูดจากหมัดของบุยตราโกก็ตาม เมื่อได้แชมป์โลกเฉพาะกาล น็อคเอาท์ป้องกันแชมป์ไว้ได้ 3 ครั้ง โดยครั้งสุดท้ายเป็นการป้องกันกับคาร์ลอส บุยตราโก คู่ปรับเก่า ต่อมาในวันที่ 29 มิถุนายน พ.ศ. 2559 จึงได้มีโอกาสชิงแชมป์โลกตัวจริง เนื่องจากเฮกกี บัดเลอร์ แชมป์โลกชาวแอฟริกาใต้ถูกเลื่อนให้เป็นซูเปอร์แชมป์ โดยชิงกับ ไบรอน โรฮาส นักมวยชาวนิการากัวเช่นเดียวกับบุยตราโก การชกน็อคเอาท์เป็นฝ่ายชนะคะแนนไป ที่ลานหน้าศาลากลางจังหวัดศรีสะเกษเกียรติประวัติเกียรติประวัติ. - มวยไทย- แชมป์รุ่นพินเวท เวทีมวยลุมพินี - รองแชมป์รุ่นมินิมั่มเวท สภามวยไทยโลก - มวยสากล - แชมป์กีฬาเยาวชนแห่งชาติ - แชมป์โลกสมาคมมวยโลก (WBA) รุ่นมินิมั่มเวท- ชิง (แชมป์เฉพาะกาล), 1 ตุลาคม 2557 ชนะคะแนน คาร์ลอส บุยตราโก () ที่ ลานศาลากลางจังหวัดอุบลราชธานี - ป้องกันแชมป์ครั้งที่ 1, 5 มีนาคม 2558 ชนะคะแนน มูฮัมมัด ราชมัน () ที่ ลานหน้าศาลากลางจังหวัดตราด - ป้องกันแชมป์ครั้งที่ 2, 2 กรกฎาคม 2558 ชนะทีเคโอยก 4 อเล็กซิส ดิแอซ ( เวเนซุเอลา) ที่ ลานหน้าศาลากลางจังหวัดชัยภูมิ - ป้องกันแชมป์ครั้งที่ 3, 4 กุมภาพันธ์ 2559 ชนะคะแนน คาร์ลอส บุยตราโก ที่ ลานหน้าศาลากลางจังหวัดปราจีนบุรี - ชิง (แชมป์โลกตัวจริง), 29 มิถุนายน 2559 ชนะคะแนน ไบรอน โรฮาส () ที่ ลานศาลากลางจังหวัดศรีสะเกษ - ป้องกันแชมป์ครั้งที่ 1, 14 ธันวาคม 2559 ชนะคะแนน ชิน โอโนะ ( ญี่ปุ่น) ที่ ลานหน้าศาลากลางจังหวัดอำนาจเจริญ - ป้องกันแชมป์ครั้งที่ 2, 1 มีนาคม 2560 ชนะทีเคโอยก 5 โก ไอโดระ (ญี่ปุ่น) ที่ สวนหลวงราชินี ตำบลหัวหิน อำเภอหัวหิน จังหวัดประจวบคีรีขันธ์ - ป้องกันแชมป์ครั้งที่ 3, 15 กรกฎาคม 2560 ชนะคะแนน เรย์ โลลิโต () ที่ สนามกีฬาจังหวัดกาญจนบุรี - ป้องกันแชมป์ครั้งที่ 4, 6 มีนาคม 2561 ชนะคะแนน โตโต้ แลนเดโร่ ()ที่ สนามกีฬาจังหวัดชลบุรี - แชมป์เยาวชนสภามวยโลก (WBC) รุ่นสตอรว์เวท- ชิง, 22 มิถุนายน 2555 ชนะแตก มาร์ซอน คาบิลล่า (ฟิลิปปินส์) ที่ หมู่บ้านเอื้ออาทร เขตบึงกุ่ม - ป้องกันแชมป์ครั้งที่ 1, 3 ธันวาคม 2555 ชนะน็อคยก 3 เดมซี่ มานูโฟร์ (อินโดนีเซีย) ที่ ลานเอนกประสงค์ กองทัพภาคที่ 1 ภายในกรมทหารราบที่ 11 รักษาพระองค์ เขตบางเขน - ป้องกันแชมป์ครั้งที่ 2, 26 เมษายน 2556 ชนะน็อคยก 5 มาร์ค แอนโทนี่ ฟลอริด้า (ฟิลิปปินส์) ที่ จังหวัดขอนแก่น - ป้องกันแชมป์ครั้งที่ 3, 10 กรกฎาคม 2556 ชนะน็อคยก 5 บิมโบ้ นาซิโอนาเลส (ฟิลิปปินส์) ที่ สยามพาราไดซ์ เอ็นเตอร์เทนเมนท์ เซ็นเตอร์งามวงศ์วาน - ป้องกันแชมป์ครั้งที่ 4, 31 มกราคม 2557 ชนะคะแนน อามิต () ที่ โรงเรียนหนองปลาไหล จังหวัดอุบลราชธานี - ป้องกันแชมป์ครั้งที่ 5, 28 มีนาคม 2557 ชนะคะแนน โจนาธาน เรฟูกิโอ (ฟิลิปปินส์) ที่ ศูนย์การค้าตลาดโชคชัย 4 กรุงเทพมหานคร - ป้องกันแชมป์ครั้งที่ 6, 10 มิถุนายน 2557 ชนะน็อคยกที่ 5 แซนดีฟ (อินเดีย) ที่ ลานจอดรถโรงแรมสยามพาราไดซ์ เอ็นเตอร์เทนเมนท์คอมเพล็กซ์ ถนนงามวงศ์วาน - ป้องกันแชมป์ครั้งที่ 7, 25 กรกฎาคม 2557 ชนะน็อคยกที่ 5 คริส อัลฟันเต้ (ฟิลิปปินส์) ที่ อาคารยิมเนเซียม สนามกีฬาจังหวัดจันทบุรีชื่อชกมวยอื่น ๆชื่อชกมวยอื่น ๆ. - นิวลูกรัก ศ.กัตติกา (ชื่อมวยไทย) - นิวลูกรัก เอ็กซิดิคอลยิม (ชื่อมวยไทย) - นิวลูกรัก ปกรณ์พรสุรินทร์ (ชื่อมวยไทย)</doc>
