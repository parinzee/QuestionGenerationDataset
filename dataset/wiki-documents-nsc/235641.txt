<doc id="235641" url="https://th.wikipedia.org/wiki?curid=235641" title="วัดปุรณาวาส">วัดปุรณาวาส วัดปุรณาวาส ตั้งอยู่เลขที่ 21 คลองมหาสวัสดิ์ หมู่ที่ 3 แขวงศาลาธรรมสพน์ เขตทวีวัฒนา กรุงเทพมหานคร สังกัดคณะสงฆ์มหานิกาย ลักษณะพื้นที่ตั้งวัดเป็นที่ราบอยู่ริมคลองมหาสวัสดิ์ มีถนนแยกจากสะพานปื่นเกล้าไปทางคลองทวีวัฒนา โดยรอบมีชุมชนวัดปุรณาวาสที่ตั้งและอาณาเขต ที่ตั้งและอาณาเขต. ตั้งอยู่เลขที่ 21 คลองมหาสวัสดิ์ หมู่ที่ 3 แขวงศาลาธรรมสพน์ เขตทวีวัฒนา กรุงเทพมหานคร- ทิศเหนือ ยาว 158.85 เมตร ติดต่อกับคลองมหาสวัสดิ์ - ทิศตะวันออก ยาว 127.45 เมตร ติดต่อกับบ้านเรือนราษฎร - ทิศใต้ ยาว 153.30 เมตร ติดต่อกับทางรถไฟสายใต้ - ทิศตะวันตก ยาว 122.20 เมตร ติดต่อกับอาคารพาณิชย์ มีธรณีสงฆ์ 1 แปลง - เนื้อที่ 11 ไร่ 1 งาน 82 ตารางวา โฉนดเลขที่ 4836ประวัติ ประวัติ. วัดปุรณาวาส สร้างขี้นประมาณ พ.ศ. 2397 ในสมัยรัชกาลที่ 4 ไม่ทราบนามและประวัติผู้สร้าง แต่เดิมมีนามเรียกกันว่า "'วัดนก"' บ้าง "'วัดกลางคลอง'" บ้าง พระบาทสมเด็จพระจอมเกล้าเจ้าอยู่หัว รัชกาลที่ 4 เมื่อคราวเสด็จตรวจคลองขุดมหาสวัสดิ์ ได้พระราชทานพระราชทรัพย์ร่วมก่อสร้างเสนาสนะกับนายบุญ แล้วพระราชทานนามว่า"'วัดราชบุญธรรม'" ต่อมานายบุญ ซึ่งได้อุปถัมภ์บำรุงวัดมาโดยตลอด ได้สร้างอุโบสถขึ้นอีก ทางวัดได้เห็นความสำคัญจึงขนานนามวัดใหม่ว่า "'วัดบุญญาวาสน์ราชศรัทธาธรรม'" ครั้นราว พ.ศ. 2480 ได้เปลี่ยนนามใหม่อีกครั้งหนึ่งว่า "'วัดปุรณาวาส'"</doc>
