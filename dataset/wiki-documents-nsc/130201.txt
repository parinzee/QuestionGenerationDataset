<doc id="130201" url="https://th.wikipedia.org/wiki?curid=130201" title="พอร์ทกัส ดี. เอส">พอร์ทกัส ดี. เอส พอร์ทกัส ดี. เอส (Portgas D Ace) จากวันพีซ ฉายา “เอสหมัดอัคคี” (Fire Fist Ace) หัวหน้าหน่วยที่สองแห่งกลุ่มโจรสลัดหนวดขาวและทายาทเพียงหนึ่งเดียวของราชาโจรสลัดโกลด์ ดี. โรเจอร์ แม้จะเป็นลูกของโรเจอร์แต่เอสก็ไม่ยอมใช้นามสกุลเดียวกัน เขาเกลียดตัวเองที่มีเลือดของโรเจอร์จึงเลือกที่จะใช้นามสกุลของแม่ “พอร์ทกัส ดี. โรจ” (Portgas D Rouge) ผู้หญิงเพียงคนเดียวในวันพีซที่เป็นผู้สืบสายเลือดแห่ง D และเพื่อเป็นการตอบแทนที่แม่ใช้ชีวิตตัวเองแลกกับการถือกำเนิดของตนโดยใบหน้าของเอสมีกระเหมือนกับแม่การปรากฏตัวครั้งแรก การปรากฏตัวครั้งแรก. เอสปรากฏตัวพร้อมกับการช่วยเหลือลูฟี่จากการตามล่าของสโมคเกอร์ เอสร่วมเดินทางไปกับลูฟี่และขอแยกย้ายเมื่อได้เบาะแสของทีช ซึ่งระหว่างที่ร่วมเดินทางเอสได้เล่าถึงสาเหตุที่ตนเองต้องออกเดินทางเพื่อตามหาทีชและเป้าหมายในการทำให้หนวดขาวขึ้นเป็นราชาโจรสลัด แม้จะไม่ใช่สายเลือดเดียวกันแต่ความสัมพันธ์ระหว่างเอส ซาโบและลูฟี่กลับเหนียวแน่นยิ่งกว่าพี่น้องคลานตามกันมา เอสออกเดินทางเพื่อเป็นโจรสลัดก่อนลูฟี่ 3 ปี และตั้งกลุ่มโจรสลัดของตัวเองขึ้น เอสมีฮาคิแห่งราชันย์และได้รับพลังจากผลไฟ “เมระ เมระ” (Mera Mera no Mi: Flare Fruit) ผลปีศาจสายโรเกียที่สามารถเปลี่ยนร่างเป็นไฟและใช้ไฟเป็นอาวุธในการโจมตีศัตรูจากระยะไกลเอสกับกลุ่มโจรสลัดหนวดขาว เอสกับกลุ่มโจรสลัดหนวดขาว. เอสในวัยหนุ่มต้องการดวลกับหนวดขาวแต่ผู้ที่มารับมือกลับเป็นจินเบ การต่อสู้ของทั้งสองกินเวลาห้าวันห้าคืนและเอสเป็นฝ่ายกำชัยชนะ หลังจากนั้นเอสได้สู้กับหนวดขาวโดยใช้พลังที่เหลือทั้งหมดแต่ไม่สามารถทำอะไรได้ ซ้ำหนวดขาวยังชักชวนให้เอสเข้าร่วมกลุ่มซึ่งเอสไม่ต้องการ เอสได้ขึ้นไปอยู่บนเรือโมบี้ดิกของหนวดขาวและหาทางโจมตีทุกครั้งเมื่อมีโอกาสแต่ไม่เป็นผล เมื่อเอสได้รับฟังถึงเหตุผลที่โจรสลัดมากมายยอมเข้าร่วมกลุ่มหนวดขาวจากมัลโก้ความคิดที่มีก็เริ่มเปลี่ยนไปและสักสัญลักษณ์ของกลุ่มหนวดขาวไว้ที่กลางหลัง จากผลงานและความสามารถของเอสทำให้เขาก้าวขึ้นมาเป็นหัวหน้าหน่วยที่ 2 ของกลุ่มโจรสลัดหนวดขาว แม้จะรู้ว่าตนมาทีหลังแต่การที่ทีชซึ่งเข้ามาอยู่ในหน่วยก่อนเห็นด้วยที่จะให้เอสเป็นหัวหน้าเขาจึงยอมรับมันโดยดีจนกระทั่งเกิดเหตุการณ์ที่ทีชสังหารซัจ (Thatch) หัวหน้าหน่วยที่ 4 และหลบหนีไปเป็นเหตุให้เอสต้องออกตามล่าทีช เอสได้พบกับทีชพร้อมกับกลุ่มโจรสลัดหนวดดำ การต่อสู้ของทั้งสองเป็นไปอย่างดุเดือดและจบลงด้วยความพ่ายแพ้ของเอส ทีชนำตัวเอสไปส่งให้ทหารเรือและก้าวขึ้นเป็นเจ็ดเทพโจรสลัด เอสถูกขังที่คุกใต้ทะเลร่วมกับจินเบ เอสขอร้องให้จินเบช่วยดูแลลูฟี่หากตัวเองต้องตายแต่จินเบปฏิเสธเพราะจินเบจะยอมช่วยเหลือแต่คนที่เขายอมรับเท่านั้น ที่ลานประหารหน้ามารีนฟอร์ด เอสถูกถามถึงชื่อของพ่อที่แท้จริงของเขาซึ่งคำตอบคือหนวดขาวแต่เซนโงคุได้ประกาศความจริงออกมาว่าเอสคือลูกชายเพียงคนเดียวของราชาโจรสลัดโกล ดี. โรเจอร์ ไม่นานกลุ่มโจรสลัดหนวดขาวก็มาถึงและสงครามก็ได้เริ่มขึ้น เอสได้รับการช่วยเหลือจากลูฟี่จึงรอดจากการถูกประหาร เอสใช้พลังไฟสู้กับทหารเรือและพลเอกอาโอคิยิซึ่งกินกันไม่ลง หนวดขาวที่อาการแย่ลงจากบาดแผลได้ถามเอสว่าที่ผ่านมาเขาเป็นพ่อที่ดีหรือไม่ แน่นอนว่าคำตอบคือใช่ ก่อนที่เอสจะวิ่งหนีไปตามคำสั่งของหนวดขาว อาคาอินุผู้โหดเหี้ยมใช้คำพูดดูถูกเหยียดหยามหนวดขาวให้เอสฟังทำให้เอสโกรธและหันกลับมาสู้ด้วย แต่พลังไฟของเอสไม่สามารถสู้กับแม็กม่าของอาคาอินุได้ ขณะเดียวกันลูฟี่ที่ร่างกายมาถึงขีดจำกัดตกเป็นเป้าของอาคาอินุ ชั่วพริบตาก่อนที่ลูฟี่จะถูกโจมตีเอสใช้ร่างกายตัวเองเข้ามาขวางเอาไว้ทำให้บาดเจ็บสาหัสและจบชีวิตลงต่อหน้าลูฟี่หลังจากเสียชีวิต หลังจากเสียชีวิต. สุสานของเอสถูกตั้งไว้คู่กับหนวดขาวที่เกาะแห่งหนึ่งในโลกใหม่ แชงคูสที่เข้าร่วมงานอยู่ด้วยรู้ได้ดีว่าเอสนั้นเหมือนกับโรเจอร์มากเพียงใด การเอาตัวเองเข้าปกป้องชีวิตพวกพ้องคือสิ่งที่เอสและโรเจอร์มีซึ่งแชงคูสไม่เคยลืมเลือน</doc>
