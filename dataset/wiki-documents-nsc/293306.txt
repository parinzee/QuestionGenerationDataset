<doc id="293306" url="https://th.wikipedia.org/wiki?curid=293306" title="อาดรียาน เบราเวอร์">อาดรียาน เบราเวอร์ อาดรียาน เบราเวอร์ (; ค.ศ. 1605 - มกราคม ค.ศ. 1638) เป็นจิตรกรชาวดัตช์ของยุคทองของเนเธอร์แลนด์ของคริสต์ศตวรรษที่ 17 เบราเวอร์ผู้มีความเชี่ยวชาญทางการเขียนภาพชีวิตประจำวันทำงานส่วนใหญ่ในฟลานเดอส์และสาธารณรัฐดัตช์ประวัติ ประวัติ. เมื่อยังอยู่ในวัยเด็ก เบราเวอร์ (อาจจะมีชื่อเดิมว่า "อาดรียาน เดอ เบราเวอร์") อาจจะย้ายจากเมืองแอนต์เวิร์ปไปยังเมืองฮาร์เลมเพื่อไปศึกษากับฟรันส์ ฮัลส์ พร้อมกับอาดรียาน ฟัน โอสตาเดอ นอกจากจะเขียนภาพแล้ว เบราเวอร์ก็ยังเล่นละครเวทีและเขียนโคลงกลอนอีกด้วย เบราเวอร์พักอยู่ในฮาร์เลมและอัมสเตอร์ดัมจนกระทั่งปี ค.ศ. 1631 ก่อนที่จะย้ายกลับไปยังแอนต์เวิร์ปในเนเธอร์แลนด์ของสเปน และไปขึ้นทะเบียนเป็นสมาชิกของสมาคมช่างนักบุญลูกาอยู่ที่นั่นระหว่างปี ค.ศ. 1631 จนถึงปี ค.ศ. 1632 และเป็นสมาชิกของหอวาทศาสตร์ (Chamber of rhetoric) กล่าวกันว่าเบราเวอร์ใช้เวลาส่วนใหญ่ในโรงขายเหล้าเอล (alehouse) ในฟลานเดอส์และฮอลแลนด์ งานของเบราเวอร์มักจะเป็นงานละเอียดและมีขนาดเล็ก และมักจะเป็นเรื่องเกี่ยวกับความเสเพล (debauchery) ความเมา และความโง่เง่า เพื่อศึกษาอารมณ์ของมนุษย์ รวมทั้งการแสดงออกและการสนองตอบต่อความเจ็บปวด ความกลัว และประสาทสัมผัสทั้งห้า "The Bitter Tonic" เป็นตัวอย่างงานชิ้นหนึ่งที่เป็นภาพของการแสดงกิริยาดังว่า ซึ่งในภาพนี้คือ สัมผัสทางรส งานของเบราเวอร์เป็นที่นิยมกันจนถึงกับมีผู้ปลอมงานโดยใช้ชื่อเบราเวอร์ในขณะที่ยังมีชีวิตอยู่ แต่กระนั้นเบราเวอร์ก็ยังหาเงินไม่พอใช้และประสบปัญหาการเงินจนตลอดชีวิต เบราเวอร์เสียชีวิตเมื่ออายุได้เพียง 32 ปีที่แอนต์เวิร์ประเบียงภาพ</doc>
