<doc id="682440" url="https://th.wikipedia.org/wiki?curid=682440" title="กลชัย สุวรรณบูรณ์">กลชัย สุวรรณบูรณ์ พลตรี กลชัย สุวรรณบูรณ์ (6 กันยายน พ.ศ. 2494) สมาชิกสภานิติบัญญัติแห่งชาติ อดีตที่ปรึกษารัฐมนตรีช่วยว่าการกระทรวงพัฒนาสังคมและความมั่นคงของมนุษย์ และอดีตสมาชิกวุฒิสภาจังหวัดชุมพรประวัติ ประวัติ. พลตรี กลชัย สุวรรณบูรณ์ เกิดเมื่อ 6 กันยายน พ.ศ. 2494 จบการศึกษาจากโรงเรียนเตรียมทหาร รุ่นที่ 12 วิทยาศาสตรบัณฑิต โรงเรียนนายร้อยพระจุลจอมเกล้า รุ่นที่ 23 โรงเรียนเสนาธิการทหารบก ชุดที่ 63การทำงาน การทำงาน. พลตรี กลชัย สุวรรณบูรณ์ เคยดำรงตำแหน่งต่าง ๆ ในกองทัพดังนี้ ผู้บังคับกองพันทหารราบที่ 1 กรมทหารราบที่ 25 ค่ายเขตอุดมศักดิ์ จังหวัดชุมพร ผู้บังคับกองพันทหารราบที่ 2 กรมทหารราบที่ 25 ค่ายรัตนรังสรรค์ จังหวัดระนอง นอกจากนี้ยังได้ดำรงตำแหน่งพิเศษอื่น ๆ อีกเช่น หัวหน้าฝ่ายยุทธการและข่าวกองกำลังผสมเฉพาะกิจไทย-มาเลเซีย จังหวัดสงขลา หัวหน้าชุดประสานงานชายแดนไทย-พม่า (ระนอง-เกาะสอง) จังหวัดระนอง รองประธานคณะอนุกรรมการโครงการสานใจไทยสู่ใจใต้ในมูลนิธิรัฐบุรุษ ที่ปรึกษารัฐมนตรีช่วยว่าการกระทรวงพัฒนาสังคมและความมั่นคงของมนุษย์งานการเมือง งานการเมือง. ในปี พ.ศ. 2551 ได้รับเลือกตั้งเป็นสมาชิกวุฒิสภาจังหวัดชุมพร ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎไทย (ม.ว.ม.)</doc>
