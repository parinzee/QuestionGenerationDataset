<doc id="197632" url="https://th.wikipedia.org/wiki?curid=197632" title="วีระศักดิ์ สุนทรศรี">วีระศักดิ์ สุนทรศรี วีระศักดิ์ สุนทรศรี หรือ แดง คาราวาน เป็นนักดนตรีเพื่อชีวิต หนึ่งในสี่สมาชิกหลักของ คาราวาน วีระศักดิ์ สุนทรศรี เกิดที่กรุงเทพมหานคร เติบโตแถบค่ายทหารอเมริกันในภาคตะวันออกเฉียงเหนือ และเข้ามาเรียนมหาวิทยาลัยรามคำแหง เมื่อ พ.ศ. 2514 เป็นนักเขียนในกลุ่ม "พระจันทร์เสี้ยว" เจ้าของนามปากกา “สัญจร” เป็นเพื่อนร่วมกิจกรรมการประท้วงกับสุรชัย จันทิมาธร มาตั้งแต่ก่อนเหตุการณ์ 14 ตุลาคม ได้ร่วมกันก่อตั้งวงดนตรี “ท.เสนและสัญจร” มีผลงานเช่น เพลง คนกับควาย เปิบข้าว และข้าวคอยฝน วง ท.เสนและสัญจร ได้ออกตระเวนเล่นดนตรีในต่างจังหวัด และได้ร่วมเล่นกับบังคลาเทศแบนด์ ของทองกราน ทานา และมงคล อุทก บ่อยครั้งจนสนิทสนมกัน และได้ร่วมกันแสดงเป็นครั้งแรกภายใต้ชื่อวงดนตรี “คาราวาน” เมื่อกลางปี พ.ศ. 2517 และยังคงแสดงร่วมกันเป้นครั้งคราวจนถึงปัจจุบันผลงาน ผลงาน. วีระศักดิ์ สุนทรศรี มีผลงานเขียนหนังสือ เช่น- ความรำลึกย้อนหลัง คาราวาน (2527) - คาราวานสัญจร : บันทึกเดินทางในวาระครบรอบสองทศวรรษคาราวาน (2539) - คาราวาน : ตำนานทัพหน้าวงดนตรีเพื่อชีวิตของไทย (2544) - ที่อยู่, ที่ยืนของ 'เพื่อชีวิต' (2541) - พบเพื่อนเดือนตุลา (2544)</doc>
