<doc id="183547" url="https://th.wikipedia.org/wiki?curid=183547" title="องค์การนิทรรศการนานาชาติ">องค์การนิทรรศการนานาชาติ องค์การนิทรรศการนานาชาติ (; ; ย่อ: BIE) ภาษาปากว่า "สำนักงานมหกรรมโลก" เป็นองค์การระหว่างประเทศ ก่อตั้งขึ้นตามอนุสัญญาระหว่างประเทศว่าด้วยการจัดแสดงนิทรรศการนานาชาติ ณ กรุงปารีส ประเทศฝรั่งเศส เมื่อวันที่ 22 พฤศจิกายน พ.ศ. 2471 เพื่อดำเนินงานเกี่ยวกับการจัดนิทรรศการระดับนานาชาติ ปัจจุบัน มีสำนักงานใหญ่ตั้งอยู่ ณ กรุงปารีส และมีประเทศสมาชิก 170 ประเทศประวัติ ประวัติ. จากการเริ่มจัดการแสดงนิทรรศการนานาชาติครั้งแรก ในปี พ.ศ. 2394(ค.ศ.1851) ณ กรุงลอนดอน ประเทศอังกฤษ และการจัดแสดงนิทรรศการนานาชาติต่อๆ มา ผลจากความสำเร็จในการจัดนิทรรศการนานาชาติซึ่งมีชื่อเสียงไปทั่วโลก ได้แก่ การก่อสร้างหอไอเฟล () ในการจัดแสดงนิทรรศการนานาชาติ ณ กรุงปารีส ค.ศ.1889 ต่อมาเมื่อมีการจัดงานแสดงนิทรรศการนานาชาติบ่อยครั้งขึ้น จึงจำเป็นต้องมีมาตรการควบคุมคุณภาพและความเหมาะสมในการจัดแสดงนิทรรศการ จึงได้มีการลงนามในอนุสัญญาว่าด้วยการจัดแสดงนิทรรศการนานาฃาติ และก่อตั้งองค์การนิทรรศการนานาชาติ ขึ้น ในปี พ.ศ. 2471(ค.ศ.1928)การดำเนินงาน การดำเนินงาน. สำนักงานเลขาธิการองค์การนิทรรศการนานาชาติตั้งอยู่ ณ กรุงปารีส ประเทศฝรั่งเศส โดยมีเลขาธิการองค์การนิทรรศการนานาชาติเป็นหัวหน้า กระทรวงการต่างประเทศฝรั่งเศสได้รับรองสถานภาพทางการทูตต่อ BIE ประเทศภาคีสมาชิกจ่ายค่าบำรุงประจำปีแก่ BIE ตามหลักการสหประชาชาติ การดำเนินงาน ประกอบด้วยคณะกรรมการ 4 ชุด ได้แก่ 1. คณะกรรมการบริหาร () 2. คณะกรรมการพิจารณากฎระเบียบ () 3. คณะกรรมการบริหารและงบประมาณ () 4. คณะกรรมการสารสนเทศและการสื่อสาร() แต่ละคณะประกอบด้วยสมาชิก 8 คน คัดเลือกจากที่ประชุมสามัญสมาฃิกซึ่งจัดประชุมปีละ 2 ครั้ง ในฤดูร้อนและฤดูหนาว ประธานของคณะกรรมการทั้ง 4 ชุด จะทำหน้าที่รองประธาน BIE ด้วยชนิดของการจัดนิทรรศการ ชนิดของการจัดนิทรรศการ. องค์การนิทรรศการนานาชาติกำหนดให้การรับรองการจัดนิทรรศการนานาชาติ ลักษณะต่างๆ แบ่ง เป็น 2 ประเภท ได้แก่- งานนิทรรศการนานาชาติประเภทจดทะเบียน ()หรืองานมหกรรมโลก () ซึ่งต้องมีคุณลักษณะ คือ จัดงานทุกห้าปี (จัดห่างกันอย่างน้อย 5 ปี) ระยะเวลาจัดงานไม่เกิน 6 เดือน ไม่กำหนดขนาดพื้นที่จัดงาน แนวคิดในการจัดงาน : ทั่วไป- งานมหกรรมนานาชาติประเภทการรับรอง () ซึ่งต้องมีคุณลักษณะ คือ จัดงานในระหว่างการจัดงานนิทรรศการนานาชาติประเภทจดทะเบียน ระยะเวลาจัดงานไม่เกิน 3 เดือน ขนาดพื้นที่จัดงานไม่เกิน 25 เฮกเตอร์ แนวคิดในการจัดงาน : เฉพาะเจาะจง ปัจจุบัน องค์การนิทรรศการนานาชาติให้การรับรองการจัดงานแสดงพืชสวนนานาชาติ ซึ่งสมาคมพืชสวนระหว่างประเทศ()ให้การรับรอง เฃ่น the Natherlands Floriade 2002 และ IGA 2003 Rostock, Germany เป็นต้น และให้การรับรองการจัดแสดงนิทรรศการนานาชาติด้านศิลปการออกแบบ ()ด้วยความสำเร็จจากการจัดงาน ความสำเร็จจากการจัดงาน. ในการจัดงานแสดงนิทรรศการแต่ละครั้ง จะมีที่ระลึกของความสำเร็จในการจัดงานแต่ละครั้ง เช่น งานแสดงนิทรรศการนานาชาติที่เมืองซาราโกซา มีการก่อสร้างและพัฒนาเมืองซาราโกซาเป็นศูนย์กลางการจัดการทรัพยากรน้ำขององค์การสหประชาชาติ และมีการสรุปข้อเสนอเป็น กฎบัตรซาราโกซาประเทศไทยกับการจัดนิทรรศการนานาชาติ ประเทศไทยกับการจัดนิทรรศการนานาชาติ. ประเทศไทยเข้าเป็นภาคีอนุสัญญาฯ เมื่อวันที่ 24 มีนาคม พ.ศ. 2536 (ค.ศ. 1993) กรมส่งเสริมการส่งออก กระทรวงพาณิชย์ โดยสำนักงานพาณิชย์ไทยในต่างประเทศ ณ กรุงปารีส เป็นผู้แทนเข้าร่วมประชุมและประสานงานด้านต่างๆ กับ BIE ทั้งนี้ ประเทศไทยเคยได้รับเลือกให้เข้าร่วมเป็นกรรมการในคณะกรรมการสารสนเทศและการสื่อสาร ในปี พ.ศ. 2540(ค.ศ.1997)งานมหกรรมพืชสวนโลก() งานมหกรรมพืชสวนโลก(). ประเทศไทยได้รับเกียรติให้เป็นเจ้าภาพจัดงานมหกรรมพืชสวนโลก() จังหวัดเชียงใหม่ หรือ มหกรรมพืชสวนโลกเฉลิมพระเกียรติฯ ราชพฤกษ์ 2549 โดยมีแนวคิด คือ "To Express the Love for Humanity" (เพื่อนำความรักสู่มวลมนุษยชาติ) จัดแสดงระหว่างวันที่ 1 พฤศจิกายน 2549 ถึงวันที่ 31 มกราคม 2550 โดยมีกระทรวงเกษตรและสหกรณ์เป็นหน่วยงานหลัก กรมวิชาการเกษตร เป็นหน่วยดำเนินงานหลักร่วมกับสมาคมพืชสวนแห่งประเทศไทย ณ ศูนย์วิจัยเกษตรหลวง ตำบลแม่เหียะ อำเภอเมือง จังหวัดเชียงใหม่งานแสดงนิทรรศการนานาชาติ (International Expositions) งานแสดงนิทรรศการนานาชาติ (International Expositions). ประเทศไทยเข้าร่วมการจัดงานแสดงนิทรรศการนานาชาติ () ได้แก่ประเภทจดทะเบียนประเภทจดทะเบียน. - งานแสดงนิทรรศการนานาชาติที่เมืองฮันโนเวอร์ สาธารณรัฐเยอรมนี ในปี พ.ศ. 2543 () หรือ () โดยมีแนวคิดหลัก คือ "Humankind, Nature, Technology – a new world arising" จัดแสดงระหว่างวันที่ 1 มิถุนายน ถึงวันที่ 31 ตุลาคม 2543 รัฐบาลไทยมอบให้กระทรวงวิทยาศาสตร์ เทคโนโลยีและสิ่งแวดล้อม เป็นหน่วยงานหลัก- งานแสดงนิทรรศการโลกที่เมืองไอจิ () ประเทศญี่ปุ่น ในปี พ.ศ. 2548 () โดยมีแนวคิดหลัก คือ "Nature's Wisdom" จัดแสดงระหว่างวันที่ 25 มีนาคม ถึงวันที่ 25 กันยายน 2548 รัฐบาลไทยมอบให้กระทรวงทรัพยากรธรรมชาติและสิ่งแวดล้อม เป็นหน่วยงานหลัก และกรมส่งเสริมคุณภาพสิ่งแวดล้อม เป็นหน่วยดำเนินงานหลัก ทั้งนี้ มอบหมายให้นายเฉลิมศักดิ์ วานิชสมบัติ รองปลัดกระทรวงทรัพยากรธรรมชาติและสิ่งแวดล้อม เป็นผู้อำนวยการใหญ่ และนายโสฬส ขันธ์เครือ เป็นผู้อำนวยการศาลาไทย- งานมหกรรมโลกที่เมืองเซี่ยงไฮ้ ประเทศจีน ในปี พ.ศ. 2553 โดยมีแนวคิดหลัก คือ "Better City, Better Life" จัดแสดงระหว่างวันที่ 1 พฤษภาคม ถึงวันที่ 31 ตุลาคม 2553 รัฐบาลไทยมอบให้กระทรวงการพัฒนาสังคมและความมั่นคงของมนุษย์เป็นหน่วยงานหลัก ทั้งนี้ มอบหมายให้นางกานดา วัชราภัย รองปลัดกระทรวงการพัฒนาสังคมและความมั่นคงของมนุษย์ เป็นผู้อำนวยการใหญ่ประเภทรับรองประเภทรับรอง. - งานแสดงนิทรรศการนานาชาติที่เมืองเซวิญา ()ราชอาณาจักรสเปน ในปี พ.ศ. 2535 () โดยมีแนวคิดหลัก คือ "The Birth of a New World" จัดแสดงระหว่างวันที่ 20 เมษายน ถึงวันที่ 12 ตุลาคม 2535- งานแสดงนิทรรศการนานาชาติที่เมืองซาราโกซา (; ) ราชอาณาจักรสเปน ในปี พ.ศ. 2551 () หรือ ) โดยมีแนวคิดหลัก คือ "น้ำและการพัฒนาที่ยั่งยืน" () และแนวคิดหลักของนิทรรศการศาลาไทย คือ น้ำ คือ ชีวิต - โครงการตามพระราชดำริ (Water is Life - Royal Initiatives)จัดระหว่างวันที่ 14 มิถุนายน ถึงวันที่ 14 กันยายน 2551 รัฐบาลไทยมอบให้กระทรวงทรัพยากรธรรมชาติและสิ่งแวดล้อมเป็นหน่วยงานหลัก และกรมทรัพยากรน้ำเป็นหน่วยดำเนินงานหลัก ทั้งนี้ มอบหมายให้นายอดิศักดิ์ ทองไข่มุกต์ รองปลัดกระทรวงทรัพยากรธรรมชาติและสิ่งแวดล้อม เป็นผู้อำนวยการใหญ่ นายสุภณ สดสุ่น เป็นผู้อำนวยการศาลาไทยฝ่ายอำนวยการ และ นางสาวดวงใจ ศรีธวัชชัย เป็นผู้อำนวยการศาลาไทยฝ่ายวิชาการ ความสำเร็จในการจัดงานของไทย คือ นิทรรศการศาลาไทยได้รับรางวัลดีเด่นในการจัดนิทรรศการขนาดเล็ก(ไม่เกิน 500 ตารางเมตร)ด้านเนื้อหา- งานแสดงนิทรรศการนานาชาติที่เมืองยอซู ()สาธารณรัฐเกาหลี ในปี พ.ศ. 2555 จัดระหว่างวันที่ 12 พฤษภาคม ถึงวันที่ 12 สิงหาคม 2555 รัฐบาลไทยมอบให้กระทรวงทรัพยากรธรรมชาติและสิ่งแวดล้อมเป็นหน่วยงานหลัก และกรมทรัพยากรทางทะเลและชายฝั่งเป็นหน่วยดำเนินงานหลัก ทั้งนี้ มอบหมายให้อธิบดีกรมทรัพยากรทางทะเลและชายฝั่ง เป็นผู้อำนวยการใหญ่ นายบำรุงศักดิ์ ฉัตรอนันทเวช เป็นผู้อำนวยการศาลาไทย งานแสดงนิทรรศการนานาชาติที่กรุงอัสตานา สาธารณรัฐคาซัคสถาน ในปี พ.ศ. 2560 จัดระหว่างวันที่ 10 มิถุนายน ถึงวันที่ 10 กันยายน 2560 มีแนวคิดหลัก คือ "พลังงานในอนาคต" () รัฐบาลไทยมอบให้กระทรวงพลังงาน เป็นหน่วยงานหลัก เสนอแนวคิดหลักของนิทรรศการศาลาไทย คือ การลดการพึ่งพาเชื้อเพลิงฟอสซิลและรักษาสิ่งแวดล้อมอย่างยั่งยืนโดยใช้พลังงานชีวภาพ ()</doc>
