<doc id="423807" url="https://th.wikipedia.org/wiki?curid=423807" title="ตำบลหนองหอย (อำเภอเมืองเชียงใหม่)">ตำบลหนองหอย (อำเภอเมืองเชียงใหม่) ตำบลหนองหอย เป็นตำบลหนึ่งในอำเภอเมือง จังหวัดเชียงใหม่ ปัจจุบันพื้นที่บางส่วนอยู่ในเขตเทศบาลตำบลหนองหอย และบางส่วนอยู่ในเขตเทศบาลนครเชียงใหม่ โดยส่วนที่เป็นเทศบาลตำบลมีพื้นที่ 3.67 ตารางกิโลเมตร จำนวนประชากร 7,471 คนประวัติ ประวัติ. แต่เดิมในพื้นที่ตำบลหนองหอย ในหมู่บ้านเสาหินมีหนองน้ำขนาดใหญ่ ซึ่งอุดมสมบูรณ์ มีทั้งนกและหอยในหนองน้ำแห่งนี้มากมาย โดยเฉพาะหอยซึ่งมีมาก จนชาวบ้านเรียกกันว่า หนองหอย จึงเป็นชื่อของตำบลหนองหอยในปัจจุบัน ตำบลหนองหอยเปลี่ยนแปลงฐานะจากองค์การบริหารส่วนตำบลหนองหอย เป็นเทศบาลตำบลหนองหอยเมื่อ 17 พฤษภาคม พ.ศ. 2550 ตามประกาศกระทรวงมหาดไทย ลงวันที่ 11 พฤษภาคม 2550ภูมิศาสตร์ ภูมิศาสตร์. ตำบลหนองหอยอยู่ห่างจากตัวเมืองเชียงใหม่ไปทางทิศใต้ มีพื้นที่ 2,290 ไร่ หรือประมาณ 3.67 ตารางกิโลเมตร พื้นที่ส่วนใหญ่เป็นที่ราบลุ่ม ซึ่งมีลำเหมืองธรรมชาติไหลผ่านหลายสาย พื้นที่ส่วนใหญ่เป็นชุมชน อาณาเขตของตำบลหนองหอย มีดังนี้- ทิศเหนือ ติดกับ เทศบาลนครเชียงใหม่ ส่วนของตำบลวัตเกต - ทิศตะวันออก ติดกับ ตำบลท่าศาลา อำเภอเมืองเชียงใหม่ - ทิศใต้ ติดกับ ตำบลหนองผึ้ง อำเภอสารภี จังหวัดเชียงใหม่ - ทิศตะวันตก ติดกับ ตำบลป่าแดด อำเภอเมืองเชียงใหม่ โดยมีแม่น้ำปิงเป็นเส้นแบ่งเขตการแบ่งเขตการปกครอง การแบ่งเขตการปกครอง. ตำบลหนองหอยประกอบด้วย 7 หมู่บ้าน ดังนี้1. หมู่ 1 บ้านหนองหอย 2. หมู่ 2 บ้านศรีบุญเรือง 3. หมู่ 3 บ้านเสาหิน 4. หมู่ 4 บ้านสันป่าเลียง 5. หมู่ 5 บ้านเมืองสารท (ประกอบด้วยหมู่บ้านดำรงนิเวศน์, ปาล์มสปริง, เฮือนพญาคำ) 6. หมู่ 6 บ้านศิริวัฒนานิเวศน์ 7. หมู่ 7 บ้านชัยพฤกษ์การคมนาคม การคมนาคม. ถนนสายหลักในตำบลหนองหอย มีดังนี้- ทางหลวงแผ่นดินหมายเลข 106 (เชียงใหม่ - ลำพูน) - ทางหลวงแผ่นดินหมายเลข 1141 (ถนนมหิดล)</doc>
