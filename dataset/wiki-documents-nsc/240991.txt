<doc id="240991" url="https://th.wikipedia.org/wiki?curid=240991" title="ไทยในอียิปต์">ไทยในอียิปต์ ชาวไทยในประเทศอียิปต์ เป็นบุคคลที่มีเชื้อสายหรือสัญชาติไทยที่พำนักอยู่ประเทศอียิปต์ แบ่งเป็นบุคคลที่เข้ามาศึกษา, ผู้ใช้แรงงาน และผู้พำนักถาวรจากการสมรส ชาวไทยที่เข้ามาศึกษาส่วนใหญ่นับถือศาสนาอิสลาม และเข้าศึกษาในสถานศึกษาที่มีชื่อเสียงของประเทศอียิปต์ อย่างมหาวิทยาลัยอัลอัซฮัร (Al Azhar University) ซึ่งเป็นมหาวิทยาลัยที่มีชื่อเสียง และมีความเก่าแก่กว่ามหาวิทยาลัยอ๊อกซฟอร์ดของสหราชอาณาจักรด้วย นอกจากนี้ยังมีมหาวิทยาลัยอเมริกัน (The American University in Cairo) และมหาวิทยาลัยไคโรที่มีชื่อเสียงในการศึกษาด้านตะวันออกกลางและอาหรับศึกษา แต่การสมัครเข้าไม่สะดวกนักเพราะสภาการศึกษาของอียิปต์ยังไม่รับรองวุฒิการศึกษาของสถาบันการศึกษาในไทย นอกจากนักศึกษาก็ยังมีชาวไทยที่เข้ามาประกอบอาชีพเช่น ร้านอาหารไทย โดยเฉพาะสปาและหมอนวดซึ่งมีชาวไทยทำมากกว่า 300-500 คน รองลงมาคือ ช่างทอง และช่างเพชร หรือบางส่วนได้สมรสกับชาวอียิปต์ ซึ่งมีหญิงไทยจำนวนมากสมรสกับชาวอียิปต์ในต่างเมืองโดยมิได้ติดต่อกับสังคมไทยในอียิปต์ตามหัวเมืองใหญ่เลยวัฒนธรรม วัฒนธรรม. ชาวไทยในอียิปต์ซึ่งเป็นนักศึกษาทั้งหมดนับถือศาสนาอิสลาม หากเป็นกลุ่มผู้ใช้แรงงานหรือเข้ามาประกอบอาชีพส่วนใหญ่นับถือศาสนาพุทธ ในวัฒนธรรมไทยบางอย่างมีข้อแตกต่างกับวัฒนธรรมอาหรับ อาทิ การก้มหัวของไทยเป็นที่พึงรังเกียจของชาวอาหรับด้วยมองว่า ขี้ขลาด หรือเรียกว่า "ยับบาน" หรือความอ้วนซึ่งชาวอาหรับนั้นชอบ แต่หญิงไทยมักกลัวความอ้วน เป็นอาทิ อย่างไรก็ตามแม้ว่าอียิปต์จะเป็นประเทศมุสลิมก็ตาม แต่คนที่มิได้นับถือศาสนาอิสลามก็สามารถอยู่ร่วมได้อย่างเป็นสุข ทั้งนี้ทางสถานเอกอัครราชทูตเองก็มีการจัดวันสงกรานต์แก่ชาวไทยในไคโรกิจกรรม กิจกรรม. ชาวไทยในประเทศอียิปต์ส่วนใหญ่เป็นนักศึกษามุสลิม ด้วยเหตุนี้จึงได้มีการจัดโครงการอาหารฮาลาลให้กับนักศึกษาไทยมุสลิมในอียิปต์ พบว่านักศึกษาสามารถทำแผนธุรกิจได้ดีมาก โดยนักศึกษาบางคนอยากกลับไปตั้งโรงเรียน ทำธุรกิจท่องเที่ยว และเป็นล่าม ชาวไทยในอียิปต์ได้เข้าร่วมกิจกรรมวันพ่อ และร่วมเฉลิมพระชนมพรรษาของพระบาทสมเด็จพระเจ้าอยู่หัวครบ 85 พรรษา ซึ่งจัดขึ้นในวันที่ 4 ธันวาคม พ.ศ. 2555 ณ สถานทูตไทยกรุงไคโร ในการนี้มีชาวไทยเข้ามาร่วมงานราว 350 คน และในปี พ.ศ. 2558 ประชาคมไทยในอียิปต์ได้จัดกิจกรรมปั่นเพื่อพ่อ ณ ปิรามิดกีซา โดยมีเจ้าหน้าที่ของอียิปต์คอยอำนวยความสะดวก</doc>
