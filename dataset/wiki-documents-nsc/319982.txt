<doc id="319982" url="https://th.wikipedia.org/wiki?curid=319982" title="เวฟวิงแฟลก">เวฟวิงแฟลก เวฟวิงแฟลก () เป็นเพลงที่ขับร้องโดยเคนาน ในอัลบั้ม ทิวบราเดอร์ และได้รับความนิยมติดอันดับสองของชาร์ตแคนาเดียนฮอท 100 และรีเมกเพลงขึ้นมาใหม่โดยกลุ่มศิลปินชาวแคนาดา เพื่อหารายได้การกุศลในโครงการยังอาร์ทติสฟอร์เฮติ กลายมาเป็นซิงเกิลการกุศลอันดับหนึ่งของชาร์จในแคนาดา นอกจากนี้ ในเวอร์ชันที่ วิล.ไอ.แอม กับเดวิด เก็ตต้า ร่วมปรากฏตัว ก็มีเป้าหมายที่จะวางจำหน่ายในหลายประเทศ และเพลงยังได้ถูกนำไปใช้เป็นซาวน์แทรคประกอบเกม NBA 2K10 ด้วยเช่นกัน ทางบริษัทโคคา-โคล่า ได้ตัดสินใจเลือกเพลงนี้ เพื่อใช้ในการโปรโมทเทศกาลฟุตบอลโลก 2010 ที่จะจัดขึ้นในประเทศแอฟริกาใต้ สำหรับเวอร์ชันภาษาอังกฤษจะถูกวางจำหน่ายโดยใช้ชื่อว่า "เวฟวิงแฟลก (เดอะเซเลเบรชั่นมิกซ์)" โดยเคนานเอง ร่วมกับเวอร์ชันภาษาอื่น ๆ ในการวางจำหน่าย เช่นเดียวกับประเทศไทย ที่ใช้ชื่อเพลงว่า "โอ๊ โอ่ โอ โอ๊ โอ่" ขับร้องโดยแทททู คัลเล่อร์เวฟวิงแฟลก เวอร์ชันออริจินอล เวฟวิงแฟลก เวอร์ชันออริจินอล. "เวฟวิงแฟลก" เป็นซิงเกิลลำดับที่สามในอัลบั้มทิวบราเดอร์ของเคนาน โดยมี เคอร์รี่ บราเธอร์ จูเนียร์ เป็นโปรดิวเซอร์ (บรูโน มาร์สเป็นโค-โปรดิวเซอร์) และได้รับความนิยมเป็นอันดับสองของชาร์ต แคนาเดียนฮอท 100 และจัดแสดงสดในรายการ คิว ทีวี โดยเคนานกับคณะดนตรีของเขา เพื่อให้ผู้ชมได้ดูก่อนที่จะวางจำหน่าย ทิวบราเดอร์ ในเวลาต่อมาอันดับความนิยมบนตาราง อันดับความนิยมบนตาราง. เวฟวิงแฟลกเป็นเพลงซึ่งสามารถดาวน์โหลดได้ในสหรัฐอเมริกาเมื่อเดือนมีนาคม พ.ศ. 2552 ก่อนที่จะออกมาเป็นซิงเกิล เพลงนี้สามารถขึ้นสู่อันดับที่ 99 ของบิลบอร์ดฮอต 100 ซึ่งนับเป็นผลงานชิ้นแรกและชิ้นเดียวของเขาที่สามารถไปถึงลำดับนั้นได้ ส่วนในชาร์ตเพลงแคนาเดียนฮอท 100 เพลงนี้เข้าสู่ชาร์ตในอันดับที่ 82 ก่อนที่จะขึ้นสู่จุดสูงสุดที่อันดับที่ 2 จึงนับได้ว่านี่เป็นผลงานที่ประสบความสำเร็จที่สุดของเขาจนถึงปัจจุบันซิงเกิลการกุศลโดยกลุ่มยังอาร์ทติสฟอร์เฮติ ซิงเกิลการกุศลโดยกลุ่มยังอาร์ทติสฟอร์เฮติ. ในช่วงต้นปี ค.ศ. 2010 เพลงนี้ได้ถูกรีเมกขึ้นโดยกลุ่มศิลปินชาวแคนาดา เพื่อร่วมในโครงการยังอาร์ทติสฟอร์เฮติ โดยเป็นซิงเกิลที่หารายได้เพื่อบรรเทาทุกข์ผู้ประสบภัยแผ่นดินไหวในเฮติ พ.ศ. 2553 ซิงเกิลการกุศลนี้ มีบ็อบ เอซริน เป็นโปรดิวเซอร์คนสำคัญ และได้รับการปรับปรุงเนื้อเพลงขึ้นใหม่เพื่อเฮติโดยเฉพาะ (รวมทั้งจังหวะแร็ปโดย เดรก) และได้จัดวางจำหน่ายในวันที่ 12 มีนาคม ค.ศ. 2010อันดับความนิยมบนตาราง อันดับความนิยมบนตาราง. เวฟวิงแฟลกปรากฏในชาร์ตเพลงแคนาเดียนฮอท 100 เป็นครั้งแรกเมื่อวันที่ 27 มีนาคม พ.ศ. 2553 และนับเป็นเพลงที่สามในประวัติศาสตร์ซึ่งเข้ามาเป็นเพลงอันดับที่ 1 ทันที ตามหลังเพลง "แคร็กอะบอตทอล" ของเอ็มมิเน็ม และ "ทูเดย์วอสอะแฟร์รี่เทล" ของเทย์เลอร์ สวิฟต์ ซึ่งเกิดขึ้นในเดือนกุมภาพันธ์ พ.ศ. 2552 และเดือนกุมภาพันธ์ พ.ศ. 2553 ตามลำดับเวอร์ชันเดอะเซเลเบรชั่นมิกซ์ โดยเคนาน เวอร์ชันเดอะเซเลเบรชั่นมิกซ์ โดยเคนาน. เวอร์ชัน เดอะเซเลเบรชั่นมิกซ์ เป็นเวอร์ชันที่ทางบริษัทโคคา-โคล่าตัดสินใจนำไปใช้เป็นเพลงประกอบการจัดการแข่งขันฟุตบอลโลก 2010 อย่างเป็นทางการ โดยเพลงในชุดนี้ได้รับการบันทึกภายใต้ชื่อ "เวฟวิงแฟลก (เดอะเซเลเบรชั่นมิกซ์)" และทางบริษัทเกม อี.เอ. สปอร์ท ก็ตัดสินใจนำไปใช้ประกอบเกม 2010 ฟีฟ่าเวิลด์คัพ เซาธ์แอฟริกา ด้วยเช่นกัน เคนานได้บันทึกเพลงเวอร์ชันนี้เป็นพิเศษสำหรับการแข่งขันซึ่งจัดขึ้นโดยประเทศแอฟริกาใต้ การรีมิกซ์ของ "เวฟวิงแฟลก" เป็นส่วนหนึ่งของการรณรงค์การตลาดให้เป็นหนึ่งเดียวกันทั่วโลกของโคคา-โคล่า "โดยได้รับแรงบันดาลใจจากการเฉลิมฉลองด้วยการเต้นอันเปี่ยมสุขซึ่งเป็นที่คุ้นกันดีในแอฟริกา" "เวฟวิงแฟลก" ของเคนานจะเป็นเพลงซึ่งใช้เป็นเพลงประกอบตลอดการรณรงค์ รวมทั้งซาวน์แทร็กในการโฆษณาทั่วโลกของโคคา-โคล่าในทัวร์นาเมนต์ฟุตบอล นอกจากนี้ เพลงดังกล่าวยังได้รับการเปิดในอีเวนต์สำหรับทัวร์ถ้วยฟุตบอลโลกของฟีฟ่าโดยโคคา-โคล่าอีกด้วย และจะได้รับอุดหนุนบนแพลตฟอร์มดิจิตอลออนไลน์สำหรับถ้วยฟุตบอลโลก เคนานจะแสดงเพลงสดระหว่างทัวร์ถ้วยฟุตบอลโลกโดยโคคา-โคล่า ซึ่งเป็นการนำถ้วยไปตามประเทศต่าง ๆ กว่า 86 ประเทศ รวมไปถึงทุกประเทศในทวีปแอฟริกาความแตกต่างกับเวอร์ชันดั้งเดิมเซเลเบรชั่นมิกซ์ในเวอร์ชันอื่น เซเลเบรชั่นมิกซ์ในเวอร์ชันอื่น. "เวฟวิงแฟลก: เดอะเซเลเบรชั่นมิกซ์" ยังได้รับการจัดทำแยกออกเป็นอีกหลายเวอร์ชัน โดยเป็นเนื้อเพลงสองภาษาร่วมกัน เช่น อังกฤษกับสเปน, อังกฤษกับอาหรับ, อังกฤษกับโปรตุเกส กับอีกหลายช่วงเวลาที่ปรับปรุงเนื้อร้องภาษาอังกฤษให้ดีขึ้น และมักมีการปรับปรุงทำนองดนตรีให้มีความไพเราะยิ่งขึ้น เวอร์ชันต่างๆที่จัดวางจำหน่าย :- อาหรับ: "เวฟวิงแฟลก / Shagga' Bi Alamak Da" โดย เคนาน กับ แนนซี่ อัจแรม - บราซิล: "เวฟวิงแฟลก" โดย เคนาน กับ Skank - จีน: "เวฟวิงแฟลก" โดย เคนาน, จาง เสฺวโย่ว และ จางเลี่ยงหยิง (เจน จาง) - ฝรั่งเศส: "เวฟวิงแฟลก" โดย เคนาน กับ Féfé - กรีซ: "เวฟวิงแฟลก" โดย เคนาน กับ Professional Sinnerz feat. Komis X - อินโดนีเซีย: "เวฟวิงแฟลก / Semangat Berkibar" โดย เคนาน กับ Ipank - ญี่ปุ่น: "เวฟวิงแฟลก" โดย เคนาน กับ AI - ไนจีเรีย: "เวฟวิงแฟลก (ไนจา รีมิกซ์)" โดย เคนาน กับ Banky W. & M.I. - สเปน: "เวฟวิงแฟลก" โดย เคนาน กับ เดวิส บิสบาล - ไทย: "เวฟวิงแฟลก / โอ๊ โอ่ โอ โอ๊ โอ่" โดย เคนาน กับ แทตทูคัลเลอร์ - เวียดนาม: "เวฟวิงแฟลก" โดย เคนาน กับ Phuong Vy - เฮติ: "เวฟวิงแฟลก" โดย เคนาน กับ MikaBen</doc>
