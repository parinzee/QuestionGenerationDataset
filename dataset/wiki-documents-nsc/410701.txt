<doc id="410701" url="https://th.wikipedia.org/wiki?curid=410701" title="อัศวินพเนจร">อัศวินพเนจร อัศวินพเนจร เป็น อัศวินในสมัยกลาง ที่ใช้ชีวิตโดยตระเวณไปที่ต่างๆ เพื่อค้นหาการผจญภัย ที่จะพิสูจน์ความเป็นอัศวินของตน ต้นกำเนิดของคำที่พบเก่าที่สุดมาจากคำว่า "knight-errant" ในภาษาอังกฤษของบทกวีในศตวรรษที่ 14 เรื่อง Sir Gawain and the Green Knight, ที่เซอร์กาเวนถูกเซอร์เบอซิลัค ต้อนรับและเรียกเป็น อัศวินพเนจร ด้วยคำโบราณ "knygt erraunt"ในวัฒนธรรมอื่นๆ ในวัฒนธรรมอื่นๆ. บทกวีไบลิน่า (bylina) ของรัสเซีย กล่าวถึง บอกาไทร์ (bogatyr), ซึ่งตรงกับลักษณะของอัศวินพเนจร ที่ทำหน้าที่ผู้ปกป้องแผนดินเกิด และบางคร้งก็เป็นนักผจญภัย บอกาไทร์ที่มีชื่อเสียงได้แก่ Ilya Muromets, Dobrynya Nikitich และ Alyosha Popovich จอมยุทธ์พเนจร (Traditional: 遊俠 Simplified: 游侠 Pinyin: yóuxiá แต้จิ๋ว: อิ๋วเหียบ) เป็นผู้กล้าผจญภัยเร่ร่อน ของจีน ที่มีคุณสมบัติใกล้เคียงกับ อัศวินพเนจร ของยุโรปสมัยกลาง โดยจอมยุทธ์พเนจรจะเดินทางตามลำพัง เพื่อปกป้องชาวบ้านจากการถูกผู้ปกครองข่มเหงรังแก จอมยุทธ์พเนจร จะต่างจาก อัศวินพเนจร ตรงที่จอมยุทธ์พเนจร ไม่ได้มาจากกลุ่มชนชั้นใดชนชั้นหนึ่งของสังคม แต่ จอมยุทธ์พเนจร อาจมีอาชีพใดก็ได้ตั้งแต่ กวี จนถึง ทหาร มีวรรณกรรมหนึ่งในสมัยราชวงศ์ถังที่กล่าวถึงทาสที่มีพลังเหนือธรรมชาติที่ได้ช่วยหญิงสาวที่ถูกลักพาตัว และดำน้ำไปที่ก้นของแม่น้ำที่เชี่ยวกรากไปเอาสมบัติมาได้ ในญี่ปุ่น คำว่า Musha shugyō ใช้บรรยายถึง ซามูไร ที่ต้องการจะทดสอบความสามารถของตนในสภาพการใช้ชีวิตจริงๆที่ได้ท่องเที่ยวไปในดินแดนต่างๆ และได้ประลองยุทธ์ต่างๆระหว่างการเดินทาง</doc>
