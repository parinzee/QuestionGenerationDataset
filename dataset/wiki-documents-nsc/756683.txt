<doc id="756683" url="https://th.wikipedia.org/wiki?curid=756683" title="คีตราชนิพนธ์ บทเพลงในดวงใจราษฎร์">คีตราชนิพนธ์ บทเพลงในดวงใจราษฎร์ คีตราชนิพนธ์ บทเพลงในดวงใจราษฎร์ เป็นโครงการภาพยนตร์สั้นโครงการพิเศษที่ร่วมมือกันระหว่างสองค่ายภาพยนตร์และสองเอกชน โดยมีบุญรอด บริวเวอร์รี่ และ สิงห์ คอร์ปอเรชัน เป็นผู้สนับสนุนหลัก โครงการดังกล่าวเป็นการจัดทำในวาระมหามงคล เฉลิมพระชนมพรรษาพระบาทสมเด็จพระเจ้าอยู่หัว โดยใช้แรงบันดาลใจจากพระอัจฉริยภาพทางด้านดนตรี ถ่ายทอดออกมาเป็นภาพยนตร์สั้นสี่เรื่องสี่ความหมายสะท้อนชีวิตต่างวัย ภาพยนตร์ดังกล่าวเข้าฉายในประเทศไทยครั้งแรกวันที่ 7-10 พฤษภาคม พ.ศ. 2558 และเข้าฉายอีกครั้งในวันที่ 2-25 ธันวาคม พ.ศ. 2558 ณ โรงภาพยนตร์ในเครือเมเจอร์ ซีนีเพล็กซ์ โดยไม่เสียค่าใช้จ่ายในการเข้าชม และช่องวันได้นำมาฉายผ่านทางฟรีทีวีครั้งแรกในโอกาสวันขึ้นปีใหม่ ในวันที่ 1 มกราคม พ.ศ. 2559 เวลา 21.00 - 23.30 น. ภาพยนตร์ดังกล่าวได้นำกลับมาฉายซ้ำอีกถึงสามครั้ง ครั้งแรกทางช่องวันในวันที่ 14 กุมภาพันธ์ พ.ศ. 2559 เวลา 22.00 น. ในรายการวันเธียเตอร์ ครั้งที่สองทางสถานีวิทยุโทรทัศน์กองทัพบกทุกวันศุกร์ เวลา 20.45 น. หลังรายการคืนความสุขให้คนในชาติ ตั้งแต่ศุกร์ที่ 8 เมษายน พ.ศ. 2559 ถึงวันศุกร์ที่ 29 เมษายน พ.ศ. 2559 และครั้งที่สามทางช่องวันและไลน์ทีวีในวันที่ 18-21 ตุลาคม พ.ศ. 2559 เวลา 21.30-22.00 น. และรีรันทางช่องจีเอ็มเอ็ม 25 ในวันที่ 19-22 ตุลาคม พ.ศ. 2559 เวลา 9.30-10.30 น. และ 15.30-16.30 น. เพื่อเป็นการถ่ายทอดพระอัจฉริยภาพทางด้านดนตรี และเป็นการถวายความอาลัยแด่พระบาทสมเด็จพระปรมินทรมหาภูมิพลอดุลยเดชเพลงพระราชนิพนธ์ที่เป็นแรงบันดาลใจรายชื่อภาพยนตร์สั้น</doc>
