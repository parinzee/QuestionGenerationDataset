<doc id="153170" url="https://th.wikipedia.org/wiki?curid=153170" title="หลวงเสนียุทธกาจ (หม่อมหลวงจวง เสนีวงศ์)">หลวงเสนียุทธกาจ (หม่อมหลวงจวง เสนีวงศ์) พลตรี หม่อมหลวงจวง เสนีวงศ์ เกิดเมื่อวันที่ 26 เมษายน พ.ศ. 2437 เป็นบุตรของหม่อมนเรนทรราชา (หม่อมราชวงศ์รัตน์ เสนีวงศ์) กับนางจัน สำเร็จการศึกษาจากโรงเรียนนายร้อยทหารบกเมื่อปี พ.ศ. 2458 รับราชการเป็นอาจารย์ที่โรงเรียนนายร้อยปฐมและมัธยมมาตลอด รับพระราชทานบรรดาศักดิ์เป็นหลวงเสนียุทธกาจเมื่อวันที่ 12 มิถุนายน พ.ศ. 2471 และต่อมาในปี พ.ศ. 2487 ได้รับพระราชทานยศเป็นพลตรี ทางด้านชีวิตครอบครัว สมรสกับนางสาวเฉลยพร โกมารกุล ณ นคร มีบุตร ธิดา 8 คน ถึงแก่กรรมเมื่อวันที่ 15 มิถุนายน พ.ศ. 2535</doc>
