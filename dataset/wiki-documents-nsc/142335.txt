<doc id="142335" url="https://th.wikipedia.org/wiki?curid=142335" title="มิกซี">มิกซี มิกซี () เป็นเว็บไซต์เครือข่ายสังคมที่ใหญ่ที่สุดในญี่ปุ่น กว่า 80% เป็นชาวญี่ปุ่นเล่น มีการให้บริการค้นหาผู้คนที่มีความสนใจร่วมกัน ปัจจุบันมิกซีมีสมาชิกทั้งหมดมากกว่า 10 ล้านคน มีเครือข่าย 1 ล้านเครือข่าย มีผู้เข้าชม 2 ล้านหน้าต่อวัน มิกซีเริ่มให้บริการเมื่อเดือนกุมภาพันธ์ พ.ศ. 2004 คำว่ามิกซี (mixi) มาจากคำว่า "mix" ที่แปลว่า "ผสม" และ "I" ที่แปลว่า"ฉัน" มิกซีหมายถึงการที่ผู้ใช้สามารถรวมตัวกันผ่านเว็บไซต์นี้ได้ ผู้ที่จะสมัครใช้บริการมิกซีจะต้องได้รับการเชิญจากผู้ที่เป็นสมาชิกมิกซีอยู่แล้วเท่านั้น และจะต้องมีอายุมากกว่า 18 ปีขึ้นไป และที่สำคัญผู้ต้องการสมัครต้องมี Keitaidenwa (เมล์มือถือ) ที่จดทะเบียนที่ญี่ปุ่นเท่านั้น เนื่องจากต้องมีการยืนยันการสมัครทางเมล์มือถือ กิจกรรมในเว็บไซต์ได้แก่การรับส่งข้อความ เขียนบันทึก อ่านและตอบบันทึกของคนอื่น จัดตั้งและร่วมกลุ่มต่างๆ และเชิญชวนคนอื่นๆเข้ามาใช้เว็บ มิกซีต่างจากเว็บไซต์เครือข่ายสังคมอื่นๆ เช่น มายสเปซ ตรงที่ไม่สามารถจัดเรียงองค์ประกอบต่างๆในหน้าเว็บได้ อย่างไรก็ตาม ผู้ใช้สามารถให้คะแนนและวิจารณ์หนังสือ เพลง ภาพยนตร์ เกม อุปกรณ์อิเล็กทรอนิกส์ และสิ่งของต่างๆได้ นอกจากนี้ ผู้ใช้ยังสามารถดูรายชื่อผู้ที่เข้ามาชมเว็บของตนได้</doc>
