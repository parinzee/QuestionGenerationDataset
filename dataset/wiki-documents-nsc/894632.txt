<doc id="894632" url="https://th.wikipedia.org/wiki?curid=894632" title="โรงเรียนเชียงคาน">โรงเรียนเชียงคาน โรงเรียนเชียงคาน (อักษรย่อ : ช.ค.; อังกฤษ:Chiang Khan School) เป็นโรงเรียนมัธยมศึกษาขนาดใหญ่ประจำอำเภอเชียงคาน จังหวัดเลย สังกัดเขตพื้นที่การศึกษามัธยมศีกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการ เป็นโรงเรียนที่เก่าแก่ที่สุดของจังหวัดเลย (หากไม่นับโรงเรียนสโมสรวิทยาลัย และโรงเรียนสตรีเลยที่ถูกยุบเป็นโรงเรียนเลยพิทยาคมในปี พ.ศ.2515) ปัจจุบันมีอายุ ปีประวัติ ประวัติ. โรงเรียนเชียงคาน เป็นโรงเรียนประจำอำเภอแห่งแรกในจังหวัดเลย เปิดทำการสอนเมื่อวันที่ 17 พฤษภาคม พ.ศ. 2493 โดยอาศัย โรงเรียนบ้านเชียงคาน "วิจิตรวิทยา" เป็นสถานที่ดำเนินการจัดการเรียนการสอน เมื่อเดือนกรกฎาคม พ.ศ.2493 ผู้ปกครองนักเรียนร่วมกับอำเภอเขียงคาน และประชาชนได้สร้างอาคารเรียนชั่วคราวให้ 1 หลัง จึงได้ย้ายออกจาก โรงเรียนบ้านเชียงคาน "วิจิตรวิทยา" มาดำเนินการโดยเอกเทศและปรับปรุงบริเวณอาคารสถานที่มาเรื่อยๆ- ปี พ.ศ.2493 ทางราชการได้จัดสรรงบประมาณสร้างอาคารถาวรให้ 1 หลังเป็นอาคารไม้ชั้นเดียวแบบปั้นหยา ประกอบด้วย ห้องเรียนและห้องพักครูซึ่งเป็นมุขกลาง 1 ห้อง ทำพิธีเปิดเมื่อวันที่ 5 มกราคม พ.ศ. 2493- ปี พ.ศ. 2500 ได้ขยายถึงชั้นมัธยมศึกษาปีที่ 6 และมีครู 12 คน นักเรียน 395 คน- ปี พ.ศ.2504 ได้เปลี่ยนชั้น ม.1 เป็น ม.ศ.1 ตามหลักสูตรมัธยมศึกษาตอนปลาย พ.ศ.2503- ปี พ.ศ.2518 ได้รับอนุญาตให้ขยายการศึกษาถึงชั้นมัธยมศึกษาตอนปลาย โดยเปิดชั้นมัธยมศึกษาปีที่ 4 ตามหลักสูตรมัธยมศึกษาตอนปลายจนถึงปัจจุบัน ปัจจุบัน โรงเรียนเชียงคาน ตั้งอยู่เลขที่ 48 หมู่ 2 ถ.ศรีเชียงคาน อ.เชียงคาน จ.เลย มีอาคารเรียน 5 อาคาร อาคารปฏิบัติการ 5 หลัง อาคารชั่วคราว 1 หลัง หอประชุมใหญ่ชั้นเดียว 1 หลัง ภายใต้การนำของท่านผู้อำนวยการ นายสุเมธ ปานะถึก</doc>
