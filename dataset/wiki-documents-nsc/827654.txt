<doc id="827654" url="https://th.wikipedia.org/wiki?curid=827654" title="ซูเปอร์เนเชอรัล (ภาพยนตร์ชุดทางโทรทัศน์)">ซูเปอร์เนเชอรัล (ภาพยนตร์ชุดทางโทรทัศน์) ซูเปอร์เนเชอรัล () เป็นภาพยนตร์ชุดทางโทรทัศน์แฟนตาซีสยองขวัญอเมริกา สร้างขึ้นโดย อีริก คริปก์ ออกอากาศครั้งแรกเมื่อวันที่ 13 กันยายน ค.ศ. 2005 ที่ช่อง The WB ที่ต่อมาได้กลายเป็นส่วนหนึ่งของช่อง The CW นำแสดงโดย จาเร็ด พาดาเล็คกี เป็น แซม วินเชสเตอร์ และ เจนเซน แอคเคิลส์ เป็น ดีน วินเชสเตอร์ โดยเรื่องราวเกี่ยวกับสองพี่น้องที่ออกไล่ล่าปีศาจ ,ผี ,สัตว์ประหลาดและสิ่งมีชีวิตมหัศจรรย์อื่น ๆ ผลิตโดย Warner Bros. Television ร่วมกับบริษัท วันเดอร์แลนด์ ซาวด์ แอนด์ วิชัน และมีอีริก คริปก์ เป็นผู้อำนวยการสร้างการผลิต พร้อมด้วย แม็กจี, โรเบิร์ต ซิงเกอร์, ฟิลิป สกริสเซี่ย, เซรา แกมเบิล, เจเรมี คาร์เวอร์, จอห์น ชิแบน, เบน เอ็ดลันด์, อดัม กลาส และอดีตผู้อำนวยการสร้างและผู้กำกับ คิม แมนเนอร์ ซึ่งเสียชีวิตจากโรคมะเร็งปอดในระหว่างการผลิตฤดูกาลที่สี่ ภาพยนตร์ทางโทรทัศน์ชุดนี้ถ่ายทำในแวนคูเวอร์, รัฐบริติชโคลัมเบียรวมทั้งพื้นที่โดยรอบ และมีระยะเวลาการสร้างทั้งหมดเป็นเวลาเกือบสิบปีที่ผ่านมา ในฐานะผู้สร้างอีริก คริปก์ ใช้เวลาหลายปีที่ผ่านมาประสบความสำเร็จในการสร้าง รอบปฐมทัศน์ฤดูกาลแรกมีผู้ชมประมาณราว 5,690,000 ผู้ชม และเรตติ้งสี่ตอนแรกได้รับความนิยมสูงสุดในฤดูกาล แต่เดิมอีริก คริปก์ วางแผนการสร้างไว้สามฤดูกาลแต่ต่อมาก็ขยายไปถึงห้าฤดูกาล โดยฤดูกาลที่ห้าเป็นการสรุปโครงหลักของเรื่อง ต่อมาอีริก คริปก์ ออกจากผู้อำนวยการสร้างหลักมาเป็นผู้ปรึกษาการสร้างแทน ภาพยนตร์ทางโทรทัศน์ชุดนี้ได้เผยแพร่ออกมาอย่างต่อเนื่องในอีกหลายฤดูกาล โดยผู้สร้างและผู้กำกับที่หลากหลายเช่น เซรา แกมเบิล, เจเรมี คาร์เวอร์, โรเบิร์ต ซิงเกอร์ และแอนดรูว์ แดบบ์ ในฤดูกาลที่สิบเอ็ดของ ซูเปอร์เนเชอรัล ได้กลายเป็นภาพยนตร์ชุดแฟนตาซีทางโทรทัศน์ที่ออกอากาศยาวนานที่สุดของสหรัฐ เมื่อวันที่ 2 เมษายน ค.ศ. 2018 ช่อง The CW ประกาศการสร้างต่อสำหรับฤดูกาลที่สิบสี่การเผยแพร่</doc>
