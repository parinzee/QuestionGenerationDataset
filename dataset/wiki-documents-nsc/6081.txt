<doc id="6081" url="https://th.wikipedia.org/wiki?curid=6081" title="โมเดิร์นด็อก">โมเดิร์นด็อก โมเดิร์นด็อก () นักดนตรีกลุ่มแนวออลเทอร์นาทิฟร็อกของไทยซึ่งเป็นวงดนตรีแรกในค่ายเพลงเบเกอรี่มิวสิค และเป็นหนึ่งในนักดนตรีกลุ่มแรก ๆ ที่จุดประกายดนตรีทางเลือก (ออลเทอร์นาทิฟ) ซึ่งต่อมาแนวเพลงดังกล่าวได้รับความนิยมในประเทศไทย อย่างมากในปี พ.ศ. 2537ประวัติ ประวัติ. โมเดิร์นด็อกเริ่มต้นจากวงดนตรีนิสิตที่ชนะการประกวดจากเวทีโค้กมิวสิกอวอร์ด ประจำปี พ.ศ. 2535 โดยได้อันดับหนึ่ง มีวงดนตรีที่ได้รองอันดับคือ สไมล์บัฟฟาโล่ จากนั้นได้ออกอัลบัมชุดแรก โมเดิร์นด็อก-เสริมสุขภาพ ในปี พ.ศ. 2537 สังกัดค่ายเบเกอรี่มิวสิค โดยมีกมล สุโกศล แคลปป์ (สุกี้) เป็นผู้อำนวยการผลิต ด้วยแนวดนตรีแบบฟังก์ โซล มอเดิร์นร็อก และกรันจ์ที่ผสมผสานกันลงตัว มีเพลงดังอย่าง "มานี" "บางสิ่ง" "บุษบา" "หมดเวลา" แต่เพลงที่ประสบความสำเร็จอย่างมากในอัลบั้มชุดนี้เป็นเพลง "ก่อน" ซึ่งต่อมาเพลงนี้ได้กลายเป็นเพลงประจำวงโมเดิร์นด็อก และอัลบัมดังกล่าวจึงประสบความสำเร็จมาก และได้จุดประกายดนตรีทางเลือกแก่วงการดนตรีเมืองไทยนับแต่นั้น ในปี พ.ศ. 2540 ได้ออกอัลบั้มชุดที่ 2 คาเฟ่ มีเพลงดังอย่าง "รูปไม่หล่อ" และ "ติ๋ม" ต่อมาอีกสี่ปี ได้ออกอัลบั้มชุดที่ 3 Love Me Love My Life มีเพลงดังอย่าง "สิ่งที่ไม่เคยบอก" "เวตาล" ในปี พ.ศ. 2547 ได้ออกอัลบั้มชุดที่ 4 แดดส่อง มีเพลงดังอย่าง "ตาสว่าง" อีกสี่ปีต่อมาได้ออกอัลบั้มชุดที่ 5 ทิงนองนอย หลังจากอัลบัมที่ 5 ทิงนองนอย วางจำหน่ายไปมากกว่า 5 ปี โมเดิร์นด็อกได้ปล่อยซิงเกิลแรก "โอน้อยออก" จากอัลบั้มชุดที่ 6 โดยออกเผยแพร่เมื่อวันที่ 4 พฤศจิกายน พ.ศ. 2556 ทางช่องยูทูบของวงโมเดิร์นด็อกเอง โดยได้ภู่กัน สันสุริยะ (ใหม่ อพาร์ตเมนต์คุณป้า) ร่วมบันทึกเสียงเบสในเพลงนี้ด้วย อัลบั้มชุดที่ 6 นี้ยังมีโปรดิวเซอร์ชาวสก็อตอย่าง Tony Doogan มาร่วมงานอีกด้วย ซึ่งเคยร่วมงานกับวง Mogwai วง โพสต์ร็อค จากสก็อตแลนด์ และวง อินดี้ร็อก Belle And Sebastain โดยอัลบั้มชุดที่หกนี้ได้อัดกันที่สตูดิโอทาร์บอกซ์ โรด เมืองบัฟฟาโล รัฐนิวยอร์ก สหรัฐอเมริกา สตูดิโอบ้านไม้กลางป่า หลังจากนั้นทางวงได้ปล่อยซิงเกิ้ลที่สอง สกาล่า เมื่อวันที่ 5 ธันวาคม พ.ศ. 2556 จากอัลบั้มชุดที่หกของวง โมเดิร์นด็อก ในสังกัด บริษัท โมเดิร์นด็อก จำกัด ออกเผยแผร่ทางช่องยูทูบ ของวงโมเดริ์นด็อก เมื่อวันที่ 4 ธันวาคม พ.ศ. 2556 ภายในเอ็มวีมิวสิค สกาล่า มีศิลปินนักร้องจำนวนมากคับคั่งมาร่วมร้องเพลง อาทิ ชลาทิศ ตันติวุฒิ , อภิวัชร์ เอื้อถาวรสุข , สุวีระ บุญรอด , อารักษ์ อมรศุภศิริ , หรินทร์ สุธรรมจรัส , สมพล รุ่งพาณิชย์ , ณัฐวุฒิ ศรีหมอก , รัดเกล้า อามระดิษ , สิงโต นำโชค , อาทิวราห์ คงมาลัย , มาเรียม บีไฟว์ , (แน็ป เรโทรสเปกต์) , ตุลย์ (อพาร์ตเมนต์คุณป้า) , เมื่อย (สครับบ์) เป๊ก ซีล (วงดนตรี) , ตรัย ภูมิรัตน , ปิยะ ศาสตรวาหา , กษิดิศ สำเนียง , วิน สควีซ แอนิมอล โดยเป็นเอ็มวีที่ทางวงผลิตเองทุกขั้นตอน โดยมีโป้ง - ปวิณ สุวรรณชีพ มือกลองของวง เป็นผู้ควบคุมการดูแลเอ็มวีดังกล่าว ทางสมาชิกของวงกล่าวถึงสาเหตุที่เลือกใช้โรงภาพยนตร์สกาล่า เป็นเพลง เนื่องมาจากโรงหนังดังกล่าวมีความคลาสสิคที่ถึงแม้จะผ่านมาหลายยุคสมัยแต่ก็ยังดึงดูดความน่าสนใจและอยู่ในใจคนเสมอ ซึ่งเนื้อหาเพลงก็คือการชวนคนไปดูหนัง และออกมาร่วมสังสรรค์ร่วมกัน ออกมาเริงร่าสนุกสนาน และทางวงปล่อยซิงเกิ้ลที่สาม ทบทวน จากอัลบั้มชุดที่หกของวง เมื่อวันที่ 22 เมษายน พ.ศ. 2557 เป็นเพลงแนวให้กำลังใจ โดยป็อด นักร้องนำ อธิบายเกี่ยวกับเพลงนี้ว่าตัวเราเองก็รุมเร้าเจอปัญหาต่างๆ คนเราเองก็มีปัญหาตจ่างกันไป ไม่มีใครหนีมันได้ ดังนั้นเราเองก็ให้กำลังใจ ลุกขี้นสู้ขึ้นมา แล้วเดินต่อไป อย่าหมดหวัง ชีวิตมันยังมีสิ่งดีๆอยู่ข้างๆเสมอ ถึงแม้ในวันที่เราไม่เหลือใครเลย แค่มองไปยังท้องฟ้า เราก็จะได้เห็นเส้นขอบฟ้าอยู่เคียงข้างนะ ... พวกเราตั้งใจทำเพลงนี้ออกมาเพื่อสร้างกำลังใจให้กับทุกคนครับ" โมเดริ์นด็อกปล่อยเพลงซิงเกิ้ลที่สี่ Cloud จากอัลบั้มชุดที่หกของวง เมื่อวันที่ 9 กันยายน พ.ศ. 2557 ซึ่งซิงเกิ้ลดังกล่าวเป็นการเฉลิมครบรอบ 20 ปี ของทางวง หลังจากนั้นต้นเดือนมีนาคม พ.ศ. 2558 ทางวงก็ได้ปล่อยซิงเกิ้ลที่สาม Cheer เมื่อ วันที่ 1 มีนาคม พ.ศ. 2558) โดยเอ็มวี สมาชิกทั้งสาม ป็อด - ธนชัย อุชชิน โป้ง - ปวิณ สุวรรณชีพ และ เม - เมธี น้อยจิน ร่วมเต้นแอโรบิคกับพ่อค้าแม่ค้าชาวปกครอง ที่กลางตลาดยอดพิมาน ปากคลองตลก ทางด้านเอ็มวีได้ คงเดช จาตุรันต์รัศมี นักร้องนำวง สี่เต่าเธอ นักแต่งเพลง และ นักเขียนบบทชาวไทย มาควบคุมดูแลการผลิต 9 กันยายน พ.ศ. 2558 โมเดิร์นด็อก ได้ปล่อยซิงเกิ้ล วันนี้เมื่อปีก่อน (Today, Last Year) เป็นซิงเกิ้ลลำดับที่ 6 ก่อนจะออกอัลบั้มในปี 2559 พร้อมคอนเสิร์ตใหญ่ฉลองครบรอบ 22 ปีสมาชิก สมาชิก. สมาชิกปัจจุบันมี 3 คน ประกอบด้วย- ธนชัย อุชชิน (ป๊อด) ร้องนำ, กีตาร์ - เมธี น้อยจินดา (เมธี) กีตาร์ - ปวิณ สุวรรณชีพ (โป้ง) กลอง อดีตมือเบส สมอัตถ์ บุณยะรัตเวช (บ๊อบ) มีผลงานร่วมกับวงสองชุด คือชุดแรก Moderndog - เสริมสุขภาพ และชุด Love Me Love My Life นอกจากนี้ ณฐพล ศรีจอมขวัญ (ก้อ กรู๊ฟไรเดอร์ส) และต่อยศ จงแจ่ม (ป๊อก ซีล) ก็เคยเป็นมือเบสสมทบในช่วงที่โมเดิร์นด็อกแสดงคอนเสิร์ต สราวุธ เลิศปัญญานุช (แน่น) นักดนตรีและนักแต่งเพลงของเอ็กแซ็กท์และซีเนริโอ เคยเป็นสมาชิกวงในตำแหน่งคีย์บอร์ด เมื่อครั้งร่วมแข่งขันโค้กมิวสิกอวอร์ด ประจำปี พ.ศ. 2535 แต่ไม่ได้ร่วมบันทึกเสียงอัลบัมแรกผลงานอัลบัมผลงาน. อัลบัม. - เสริมสุขภาพ (9 สิงหาคม พ.ศ. 2537) - คาเฟ่ (2 กุมภาพันธ์ พ.ศ. 2540) - เลิฟมีเลิฟมายไลฟ์ (26 กรกฎาคม พ.ศ. 2544) - แดดส่อง (27 พฤศจิกายน พ.ศ. 2547) - ทิงนองนอย (9 กันยายน พ.ศ. 2551) - ป๊อด/โป้ง/เมธี (9 สิงหาคม พ.ศ. 2559)อีพีและซิงเกิลอีพีและซิงเกิล. - ...ก่อน (19 พฤศจิกายน พ.ศ. 2537) - รูปไม่หล่อ (1 เมษายน พ.ศ. 2540) - เวตาล (1 กันยายน พ.ศ. 2544) - สิ่งที่ไม่เคยบอก (11 พฤศจิกายน พ.ศ. 2544) - Animal (2 เมษายน พ.ศ. 2545) - ฉันยังคงหายใจ (พ.ศ. 2551) - 5.3.15 (พ.ศ. 2552) - โอน้อยออก (4 พฤศจิกายน พ.ศ. 2556) - สกาล่า (5 ธันวาคม พ.ศ. 2556) - ทบทวน (22 เมษายน พ.ศ. 2557) - Cloud (9 กันยายน พ.ศ. 2557) (เป็นซิงเกิลฉลองครบรอบ 20 ปีโมเดิร์นด็อก) - Cheer (1 มีนาคม พ.ศ. 2558) - วันนี้เมื่อปีก่อน (Today, Last Year) (9 กันยายน พ.ศ. 2558) - ดอกไม้บาน (Bloom) (14 กุมภาพันธ์ พ.ศ. 2560)บันทึกการแสดงสดบันทึกการแสดงสด. - The Very Common of Moderndog (28 มีนาคม พ.ศ. 2545) - Wake Up At Ten (28 ตุลาคม พ.ศ. 2548)ผลงานพิเศษผลงานพิเศษ. - ร้องกันอีกครั้ง (ร่วมร้องกับ แทตทูคัลเลอร์)คอนเสิร์ตคอนเสิร์ต. - Dog on Stage World Tour - 15 ธันวาคม พ.ศ. 2537 ณ เอ็มบีเคฮอลล์ - Buffet Concert - 1 พฤศจิกายน พ.ศ. 2540 ณ เอ็มบีเคฮอลล์ - 1-2-Call Freedom Concert Presents Moderndog: Love Me Love My Life - 29 ธันวาคม พ.ศ. 2544 ณ ลานกลางแจ้ง ศูนย์วัฒนธรรมแห่งประเทศไทย - The Very Common of Moderndog - 19-22 ธันวาคม พ.ศ. 2545 ณ หอประชุมใหญ่ มหาวิทยาลัยธรรมศาสตร์ ท่าพระจันทร์ - ตาสว่าง WAKE UP AT TEN - 21 พฤษภาคม พ.ศ. 2548 ณ อินดอร์ สเตเดียม หัวหมาก - Lee Presents ModernDog Private Performance - 9 มิถุนายน พ.ศ. 2552 ณ ลานกลางแจ้ง ศูนย์วัฒนธรรมแห่งประเทศไทย (เป็นคอนเสิร์ตก่อนที่โมเดิร์นด็อกจะบินไปแสดงในต่างประเทศในวันถัดมา) - โมเดิร์นด็อก ยูเอสเอ เวิร์ลทัวร์ 2009 การแสดงใน 6 หัวเมืองของสหรัฐอเมริกา ได้แก่ แซนแฟรนซิสโก, ลาสเวกัส, ลอสแอนเจลิส, ชิคาโก, วอชิงตัน ดี.ซี. และนครนิวยอร์ก ซึ่งได้รับกระแสตอบรับที่ดีจากคนไทยในสหรัฐ - 5-3-15 (ห้า-สาม-สิบห้า) - 2-3 ตุลาคม 2552 ณ อินดอร์ สเตเดียม หัวหมาก (คอนเสิร์ตร่วมกับสปอร์ต แอนด์ เอ็นเตอร์เทนเม้นท์ โดยเลข 5 คือจำนวนอัลบัมทั้งหมดที่ผ่านมา เลข 3 คือสมาชิกภายในวง เมื่อคูณกันจึงจะได้ 15 ปี) - Lipoviton-D Presents Moderndog 22 - 18 มีนาคม พ.ศ. 2560 ณ อิมแพ็ค อารีนา เมืองทองธานี (คอนเสิร์ตฉลอง 22 ปี ของวง โดยร่วมกับบีอีซี-เทโร เอ็นเตอร์เทนเม้นท์ เดิมกำหนดจัดในวันที่ 15 ตุลาคม พ.ศ. 2559)คอนเสิร์ตรับเชิญคอนเสิร์ตรับเชิญ. - คอนเสิร์ต STAMP GREAN DAY LIVE CONCERT ร่วมขับร้องเพลงตาสว่างกับอภิวัชร์ เอื้อถาวรสุข (16 มีนาคม 2556) - คอนเสิร์ตเกิดมาเพื่อเพลง 77 ปี สุเทพ วงศ์กำแหง (25 มิถุนายน 2554) - คอนเสิร์ต Thailand Happiness Street Festival (25-26 กรกฎาคม 2557)</doc>
