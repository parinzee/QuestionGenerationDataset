<doc id="150621" url="https://th.wikipedia.org/wiki?curid=150621" title="นีแกลส เปนต์เนอร์">นีแกลส เปนต์เนอร์ นีแกลส เปนต์เนอร์ (; เกิด 16 มกราคม ค.ศ. 1988 ที่กรุงโคเปนเฮเกน) เป็นนักฟุตบอลชาวเดนมาร์ก เจ้าของฉายา "ลอร์ดเปนต์เนอร์" เป็นนักฟุตบอลทีมชาติเดนมาร์ก และเป็นอดีตกองหน้าของอาร์เซนอล และว็อลฟส์บวร์ค ปัจจุบันเป็นผู้เล่นของนอตทิงแฮมฟอเรสต์ ในเดอะแชมเปียนชิป ในฤดูกาล 2014–15 ทางอาร์เซนอลไม่ต่อสัญญาให้เปนต์เนอร์ ทำให้กลายเป็นนักฟุตบอลไม่มีสังกัด และในที่สุดได้ย้ายไปสังกัดว็อลฟส์บวร์ค ในบุนเดสลีกาของเยอรมนี โดยผ่านการเล่นให้กับอาร์เซนอลทั้งหมดทุกรายการ 108 นัด เป็นระยะเวลานาน 9 ปี ในวันที่ 25 เมษายน ค.ศ. 2016 ว็อลฟส์บวร์คประกาศว่าได้ยกเลิกสัญญากับเปนต์เนอร์ที่จะหมดในเดือนมิถุนายน ค.ศ. 2017 พร้อมมีผลบังคับใช้ทันที หลังจากที่ทั้งสองฝ่ายได้ตกลงยกเลิกสัญญาเนื่องจากเปนต์เนอร์มีปัญหาด้านความประพฤติ โดยรวมเล่นให้กับว็อลฟส์บวร์คทั้งหมด 47 นัดยิงได้ 9 ประตู ต่อมาในต้นเดือนกันยายน ปีเดียวกัน หลังจากไร้สังกัดมาหลายเดือน เปนต์เนอร์ก็ได้ย้ายมาสู่นอตทิงแฮมฟอเรสต์ ในระดับเดอะแชมเปียนชิป ของอังกฤษ เป็นระยะเวลา 2 ปี</doc>
