<doc id="139625" url="https://th.wikipedia.org/wiki?curid=139625" title="มัลคอล์ม ทูนาเกา">มัลคอล์ม ทูนาเกา มัลคอล์ม ทูนาเกา (Malcolm Tunacao) หรือ มัลคอล์ม อาลินดาเยา ทูนาเกา นักมวยสากลชาวฟิลิปปินส์ เกิดเมื่อ 8 ธันวาคม พ.ศ. 2521 ที่ เมือง Mandaue ประเทศฟิลิปปินส์ สถิติการชก 39 ครั้ง ชนะ 33 (น็อค 20) เสมอ 3 แพ้ 3ประวัติ ประวัติ. ทูนาเกาขึ้นชกมวยสากลครั้งแรกเมื่อ 1 สิงหาคม พ.ศ. 2541 ชนะน็อค มานูเอล เฟเรโก ยก 2 จากนั้น ขึ้นชกชนะรวดมาตลอดที่ฟิลิปปินส์ จนได้ครองแชมป์ฟิลิปปินส์รุ่นฟลายเวทเมื่อ 25 กันยายน พ.ศ. 2542 ชนะคะแนน ริโอ ซูมัมปอง จากนั้นป้องกันแชมป์ไว้ได้ 1 ครั้ง ก่อนจะเดินทางมาชิงแชมป์โลกรุ่นฟลายเวท WBC เมื่อ 19 พฤษภาคม พ.ศ. 2543 ปรากฏว่าทูนาเกาเป็นฝ่ายชนะน็อค เม็ดเงิน กระทิงแดงยิมในยกที่ 7 อย่างพลิกความคาดหมาย ทูนาเกาไปชกป้องกันแชมป์ที่ญี่ปุ่นได้ 1 ครั้ง ก่อนจะมาเสียแชมป์ แพ้น็อค พงษ์ศักดิ์เล็ก ศิษย์คะนองศักดิ์ ยก 1 เมื่อ 2 มีนาคม พ.ศ. 2544 หลังจากเสียแชมป์โลก ทูนาเกาขึ้นชิงแชมป์เงารุ่นฟลายเวท WBC เสมอโดยเทคนิคกับแรนดี้ แมนกูบัท เนื่องจากทูนาเกาแตกจนชกต่อไม่ได้ จากนั้นชกชนะน็อค พรชัย ศิษย์พระพรหม ยก 6 ที่ ฟิลิปปินส์ ต่อมา ทูนาเกาได้ครองแชมป์เงารุ่นซูเปอร์ฟลายเวท WBC ที่ว่าง ชนะน็อค ริโน จากัวร์ ยก 5 เมื่อ 26 กันยายน พ.ศ. 2546 หลังจากนั้น ทูนาเกาไปชกที่ญี่ปุ่น ขึ้นชกนอกรอบชนะสองครั้งรวด แล้วจึงชิงแชมป์ OPBF รุ่นแบนตัมเวทเมื่อ 19 พฤศจิกายน พ.ศ. 2548 ชนะคะแนน กุมารทอง ป.ปลื้มกมลที่ญี่ปุ่น ได้แชมป์ไปครอง ชกป้องกันตำแหน่งได้ 2 ครั้ง ก่อนจะเสียแชมป์ไปเมื่อ 13 มกราคม พ.ศ. 2550 แพ้คะแนนโดยเทคนิค รอลลี ลูนาสที่ ญี่ปุ่น หลังจากนั้น ทูนาเกาขึ้นชิงแชมป์ฟิลิปปินส์รุ่นแบนตัมเวทที่ว่างเมื่อ 20 กันยายน พ.ศ. 2551 ชนะคะแนน โมนิโก ลอเรนเต้ ที่ฟิลิปปินส์ และได้ไปชิงแชมป์ OPBF รุ่นแบนตัมเวทที่ว่างที่เกาหลีใต้เมื่อ 6 กุมภาพันธ์ พ.ศ. 2553 ชนะคะแนน แช เซืองซุก ที่เกาหลีใต้ และชกป้องกันตำแหน่งไว้ได้ 3 ครั้งและขึ้นชกนอกรอบที่ ญี่ปุ่น ชนะน็อค ฉัตรเพชร ศิษย์หมอเส็ง ยก 4 ทูนาเกาได้ขึ้นชกตัดเชือกเพื่อหาผู้ชนะไปชิงแชมป์โลกรุ่นแบนตัมเวท WBC เมื่อ 22 ธันวาคม พ.ศ. 2555 ซึ่งทูนาเกาเป็นฝ่ายชนะน็อค คริสเตียน เอสกิวเวล ยก 7 จากนั้น ทูนาเกาได้ชิงแชมป์โลกรุ่นนี้เมื่อ 8 เมษายน พ.ศ. 2556 ปรากฏว่าเป็นฝ่ายแพ้น็อค ชินสุเกะ ยามานากะ ยก 12 ไม่ได้แชมป์ หลังจากนั้น ยังขึ้นชกมวยต่อมา โดยขึ้นชกครั้งล่าสุดเมื่อ 22 พฤษภาคม พ.ศ. 2557 ชนะคะแนน จุง จูฮยุน ที่ ญี่ปุ่นเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2542 – 2543) - แชมป์โลกรุ่นฟลายเวท WBC- ชิง 19 พฤษภาคม 2543 ชนะน็อค เม็ดเงิน กระทิงแดงยิม ยก 7 ที่ อุดรธานี - ป้องกันแชมป์ครั้งที่ 1, 20 สิงหาคม 2543 เสมอกับ เซเลส โคบายาชิ ที่ โตเกียว - เสียแชมป์ 2 มีนาคม 2544 แพ้น็อค พงษ์ศักดิ์เล็ก ศิษย์คนองศักดิ์ ยก 1 ที่ พิจิตร - แชมป์เงารุ่นซูเปอร์ฟลายเวท WBC- ชิง 26 กันยายน 2546 ชนะน็อค ริงโก จากัวร์ ยก 5 ที่ ฟิลิปปินส์ - สละแชมป์ - แชมป์ OPBF รุ่นแบนตัมเวท- ชิง 19 พฤศจิกายน 2548 ชนะคะแนน กุมารทอง ป.ปลื้มกมล ที่ โตเกียว - ป้องกันแชมป์ครั้งที่ 1, 5 กุมภาพันธ์ 2549 เสมอกับ โคเฮย์ โอบะ ที่ นาโกย่า - ป้องกันแชมป์ครั้งที่ 2, 6 พฤษภาคม 2549 ชนะน็อค ยาสุโอะ คิจิมา ยก 11 ที่ โตเกียว - เสียแชมป์ 13 มกราคม 2550 แพ้คะแนน รอลลี่ ลูนาส ที่ โตเกียว - แชมป์ฟิลิปปินส์รุ่นแบนตัมเวท (2551) - แชมป์ OPBF รุ่นแบนตัมเวท- ชิง 6 กุมภาพันธ์ 2553 ชนะคะแนน แช เซืองซุก ที่ เกาหลีใต้ - ป้องกันแชมป์ครั้งที่ 1, 11 กรกฎาคม 2553 ชนะคะแนน โคเฮอิ โอบะ ที่ ญี่ปุ่น - ป้องกันแชมป์ครั้งที่ 2, 2 พฤศจิกายน 2553 ชนะน็อค ฮิเตโนบุ ฮอนดา ยก 5 ที่ญี่ปุ่น - ป้องกันแชมป์ครั้งที่ 3, 5 กุมภาพันธ์ 2554 ชนะน็อค ไดโกะ นากาฮิโร ยก 6 ที่ ญี่ปุ่น - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นฟลายเวท WBC เมื่อ 28 กรกฎาคม 2544 เสมอกับ แรนดี้ แมนกูบัท (ฟิลิปปินส์) ที่ มะนิลา - ชิงแชมป์โลกรุ่นแบนตัมเวท WBC เมื่อ 8 เมษายน พ.ศ. 2556 แพ้น็อค ชินสุเกะ ยามานากะ ยก 12</doc>
