<doc id="525547" url="https://th.wikipedia.org/wiki?curid=525547" title="ทะเลของก้อย">ทะเลของก้อย ทะเลของก้อย () เป็นภาพยนตร์ไทยขนาดสั้น ในโครงการภาพยนตร์เฉลิมพระเกียรติ แด่พระผู้ทรงธรรม เนื่องในในศุภวาระพระบาทสมเด็จพระปรมินทรมหาภูมิพลอดุลยเดช ทรงเจริญพระชนมพรรษา 80 พรรษา 5 ธันวาคม พ.ศ. 2550 จัดสร้างโดยสำนักงานศิลปวัฒนธรรมร่วมสมัย กระทรวงวัฒนธรรม และกำกับภาพยนตร์โดย ปรามธนี วงศ์พรหมเมศร์ และศุภรัฐ บุญมาแย้ม โดยภาพยนตร์เรื่องนี้ได้รับแรงบันดาลใจจาก "พระมหาชนก" พระราชนิพนธ์ในพระบาทสมเด็จพระเจ้าอยู่หัวเค้าโครงเรื่อง เค้าโครงเรื่อง. ก้อย เด็กสาวชั้นมัธยมปลายท้อแท้กับการเตรียมตัวเข้ามหาวิทยาลัย ในขณะที่เธอนั่งปลดปล่อยอารมณ์ที่ห้องสมุด ก้อยได้เหลือบไปเห็นหนังสือเล่มพระมหาชนก แต่ตอนนี้เธออ่อนหล้าจากการอ่านหนังสือสอบ เธอเบื่อที่จะอ่านตัวหนังสือ จึงขอดูแต่ภาพ ภายในมีภาพประกอบที่ประณีตสวยงาม ก้อยเปิดผ่านไปอย่างช้า ๆ แล้วสายตาเธอก็ไปหยุดอยู่ที่ภาพหนึ่ง ภาพที่พระมหาชนกว่ายในมหาสมุทรน้ำเจ็ดวันเจ็ดคืน ภาพดูสวย แต่เธอไม่เชื่อ และตั้งคำถามในใจอย่างขัดแย้ง ก้อยใจจดใจจ่อกับการอ่านหนังสือเตรียมตัวเข้ามหาวิทยาลัยมาหลายเดือน นอกจากจะต้องสอบแข่งขันทั่วประเทศ (O-net A-net) แล้วยังต้องทำเกรดในชั้นเรียนให้ดีด้วย เธอจึงรับแรงกดดัน ด้วยความที่ผลการเรียนปานกลาง ไม่มีวิชาไหนโดดเด่น ทำให้เธอต้องพยายามอย่างหนักเพื่อแข่งขันกับคนอื่น ขอพ่อแม่มาอยู่หอพักเรียนกวดวิชา แต่เมื่อก้อยลองทำแบบทดสอบแล้ว ปรากฏว่าคะแนนเธอก็ไม่ดีขึ้น เธอรู้สึกโดดเดี่ยว ราวกับอยู่ในทะเล เวิ้งน้ำที่กว้างใหญ่ เหมือนกับหนังสือพระมหานกที่เธออ่านค้างไว้ เธอย้อนกลับไปอ่านหน้าก่อนนี้ เพื่อจะจับความว่า เกิดอะไรก่อนหน้านี้ จนเธออ่านจบ ความเข้มแข็งได้เริ่มก่อตัวขึ้น ก้อยเลิกทำตัวเครียดเกินเหตุ และตั้งใจอ่านหนังสือเต็มความสามารถของเธอนักแสดงนักแสดง. - พิมพ์ชนก ลือวิเศษไพบูลย์ รับบทเป็น ก้อย</doc>
