<doc id="100401" url="https://th.wikipedia.org/wiki?curid=100401" title="ชัย มุกตพันธุ์">ชัย มุกตพันธุ์ ศาสตราจารย์ ชัย มุกตพันธุ์ (6 กรกฎาคม พ.ศ. 2460-25 พฤษภาคม พ.ศ. 2530) เป็นนักวิชาการชาวไทยซึ่งได้ชื่อว่าเป็นบิดาแห่งวิชาปฐพีกลศาสตร์แห่งประเทศไทย ในอดีตเป็นเลขาธิการราชบัณฑิตยสถาน อธิบดีกรมอาชีวศึกษา คณบดีคณะวิศวกรรมศาสตร์ จุฬาลงกรณ์มหาวิทยาลัย ผลงานสำคัญชิ้นหนึ่งคือ ร่วมเป็นผู้แทนของประเทศไทยในการก่อตั้ง บัณฑิตวิทยาลัยวิศวกรรมศาสตร์ ส.ป.อ. (องค์การสนธิสัญญาป้องกันภูมิภาคเอเชียตะวันออกเฉียงใต้) ซึ่งปัจจุบันคือ สถาบันเทคโนโลยีแห่งเอเชีย ศาสตราจารย์ ดร.ชัย มุกตพันธุ์ หรือ ศาสตราจารย์ ชัย มุกตพันธุ์ ยังเคยเป็นอาจารย์ผู้สอน นิสิต และนักศึกษา วิศวกรรม ทั้งปริญญาตรี โท และเอก มากกว่า 40 รุ่น ทั้งชาวไทยและชาวเอเชีย อื่น ๆ นับเป็นปูชนียบุคคลที่สำคัญของชาวไทย ซึ่งประสิทธิประสาทวิชาการ แก่วิศวกร เพื่อให้เป็นกำลังสำคัญในการพัฒนาประเทศชาติในปัจจุบันการศึกษาการศึกษา. - 2481: วิศวกรรมศาสตรบัณฑิต จุฬาลงกรณ์มหาวิทยาลัย - 2489: วิศวกรรมศาสตรมหาบัณฑิต คนแรก ของคณะวิศวกรรมศาสตร์ จุฬาลงกรณ์มหาวิทยาลัย - 2491: ธรรมศาสตรบัณฑิต มหาวิทยาลัยธรรมศาสตร์และการเมือง - 2493-2496: M. Eng. มหาวิทยาลัยเยล และ D.Sc. มหาวิทยาลัยมิชิแกน - 2511: วิทยาลัยป้องกันราชอาณาจักรการทำงาน การทำงาน. ศ.ชัย มุกตพันธุ์ เริ่มรับราชการเป็นอาจารย์ตรี คณะวิศวกรรมศาสตร์ จุฬาลงกรณ์มหาวิทยาลัย เมื่อปี พ.ศ. 2482 ได้รับการแต่งตั้งเป็นผู้ช่วยศาสตราจารย์ ในปี พ.ศ. 2502 และได้รับโปรดเกล้าแต่งตั้งเป็นรองศาสตราจารย์ ในปี พ.ศ. 2504 ต่อมาในปี พ.ศ. 2515 ได้รับการแต่งตั้งเป็นคณบดีคณะวิศวกรรมศาสตร์ จุฬาลงกรณ์มหาวิทยาลัย จากนั้นในปี พ.ศ. 2518 ได้รับการแต่งตั้งเป็นอธิบดีกรมอาชีวศึกษา กระทรวงศึกษาธิการผลงานผลงาน. - ด้านวิชาการ ผลงานตีพิมพ์เผยแพร่ในวารสารทั้งภาษาไทยและภาษาต่างประเทศ มีมากกว่า 70 เรื่อง ที่สำคัญ ได้แก่- Steel Frames for Industrial Buildings ในหนังสือ Building in Atomic Age ของ M.I.T. - Bangkok Subsoils ในหนังสือ Proceedings of a Conference on Architecture and Structure Engineering in Relation of the Construction of Large Buildings, Bangkok - Engineering Properties of Bangkok Subsiol ในหนังสือ Prcoceeding of the South-east Asian Regional Conference on soil engineering. A.I.T. - คุณสมบัติของดินบาดาลบริเวณกรุงเทพฯ ในหนังสือวิศวกรรมสาร ฉบับพิเศษ ครบรอบ 25 ปี พ.ศ. 2511 ได้รับรางวัลยอดเยี่ยม จากวิศวกรรมสถานแห่งประเทศไทย - ปฐพีกลศาสตร์และวิศวกรรมฐานราก พ.ศ. 2526 - การทรุดตัวของนครหลวง ในการสัมมนาเรื่อง ปัญหานครหลวง ที่จุฬาลงกรณ์มหาวิทยาลัย - ด้านการออกแบบทางด้านวิศวกรรม อาคารทางศาสนา- การซ่อมแซมพระปรางค์วัดอรุณราชวราราม - ปรับปรุงพระอุโบสถวัดบวรนิเวศวิหาร - ออกแบบและควบคุมการก่อสร้างฐานรากมณฑปวัดหินหมากแป้ง จังหวัดหนองคาย - ออกแบบซ่อมแซมฐานรากพระเจดีย์วัดใหญ่ชัยมงคล จังหวัดพระนครศรีอยุธยา - ซ่อมแซมพระอุโบสถวัดเบญจมบพิตร - ควบคุมการก่อสร้างพระอุโบสถวัดตรีทศเทพ - ด้านการออกแบบทางด้านวิศวกรรม อาคารสถานศึกษาและโรงพยาบาล- ตึกสรีรวิทยา คณะแพทยศาสตร์ ศิริราชพยาบาล - ตึกคณะครุศาสตร์ จุฬาลงกรณ์มหาวิทยาลัย - ตึกทดลองวิศวกรรมอุตสาหการ คณะวิศวกรรมศาสตร์ จุฬาลงกรณ์มหาวิทยาลัย - ตึกทดลองวิศวกรรมไฟฟ้า คณะวิศวกรรมศาสตร์จุฬาลงกรณ์มหาวิทยาลัย - ตึกออร์โทปิดิส์ คณะแพทยศาสตร์ ศิริราชพยาบาล - ควบคุมการก่อสร้างตึก “วชิรญาณวงศ์” โรงพยาบาลจุฬาลงกรณ์ - ควบคุมการก่อสร้างตึก “ภ.ป.ร.” โรงพยาบาลจุฬาลงกรณ์ - หนังสือ- ปฐพีกลศาสตร์และวิศวกรรมฐานราก เขียนร่วมกับ กาซูโต นากาซาวา : โรงพิมพ์คุรุสภาลาดพร้าว กรุงเทพฯเครื่องราชอิสริยาภรณ์และเหรีญตราเครื่องราชอิสริยาภรณ์และเหรีญตรา. - เหรียญพิทักษ์รัฐธรรมนูญ - เหรียญบรมราชาภิเษก ร. 9 - เหรียญจักรพรรดิมาลา - เหรียญกาชาดสมนาคุณ ชั้น 1 - มหาวชิรมงกุฎ (ม.ว.ม.) - มหาปรมาภรณ์ช้างเผือก (ม.ป.ช.) - ทุติยจุลจอมเกล้า (ท.จ.)เกียรติคุณที่ได้รับเกียรติคุณที่ได้รับ. - 2509: นายกสโมสรอาจารย์ จุฬาลงกรณ์มหาวิทยาลัย - 2510: วิศวกรรมศาสตรดุษฎีบัณฑิตกิตติมศักดิ์ จุฬาลงกรณ์มหาวิทยาลัย - 2516: สมาชิกสภานิติบัญญัติแห่งชาติ - 2518: ผู้ตรวจการลูกเสือ สำนักงานคณะกรรมการลูกเสือแห่งชาติ - 2519: ศาสตราจารย์อุปการคุณ วิชาวิศวกรรมโยธา จุฬาลงกรณ์มหาวิทยาลัย - 2519: ราชบัณฑิต ประเภทวิทยาศาสตร์ประยุกต์ - 2523: เลขาธิการราชบัณฑิตยสถาน ติดต่อกัน 4 วาระ - 2529: D. Sc. (กิตติมศักดิ์) สถาบันเทคโนโลยีแห่งเอเชีย และได้รับการยกย่องให้เป็น บิดาแห่งวิชาปฐพีกลศาสตร์แห่งประเทศไทย</doc>
