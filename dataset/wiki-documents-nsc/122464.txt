<doc id="122464" url="https://th.wikipedia.org/wiki?curid=122464" title="ขั้นตอนวิธีเชิงสัทลักษณ์">ขั้นตอนวิธีเชิงสัทลักษณ์ ขั้นตอนวิธีเชิงสัทลักษณ์ () คือขั้นตอนวิธีสำหรับการกำหนดดัชนีของคำต่างๆ โดยใช้การออกเสียงเป็นเกณฑ์ ขั้นตอนวิธีเชิงสัทลักษณ์ส่วนใหญ่พัฒนาขึ้นเพื่อใช้กับภาษาอังกฤษ ดังนั้นการใช้กฎเกณฑ์ดังกล่าวกับคำในภาษาอื่นอาจไม่ให้ผลลัพธ์ที่มีความหมาย ขั้นตอนวิธีเหล่านั้นมีความซับซ้อนด้วยกฎและข้อยกเว้นหลายประการ เนื่องจากการสะกดคำ และการออกเสียงในภาษาอังกฤษถูกทำให้ยุ่งยากด้วยการเปลี่ยนแปลงทางประวัติศาสตร์และคำที่ยืมมาจากภาษาอื่นหลายภาษาขั้นตอนเชิงสัทลักษณ์ ขั้นตอนเชิงสัทลักษณ์. ขั้นตอนวิธีเชิงสัทลักษณ์ที่เป็นที่รู้จักมีดังนี้- ซาวเดกซ์ (Soundex) พัฒนาขึ้นเพื่อใช้เข้ารหัสนามสกุลในการทำสำมะโนประชากร รหัสของซาวเดกซ์ประกอบด้วยอักษรละติน 1 ตัวตามด้วยตัวเลขอีก 3 หลัก - ซาวเดกซ์ของเดตช์-โมโคทอฟฟ์ (Daitch-Mokotoff Soundex) เป็นการนำซาวเดกซ์มาปรับปรุงใหม่ให้ดีขึ้นเพื่อใช้กับนามสกุลที่มาจากภาษากลุ่มสลาวิกและภาษายิดดิช รหัสของซาวเดกซ์ของเดตช์-โมโคทอฟฟ์ประกอบด้วยตัวเลขทั้งหมด 6 หลัก - เมทาโฟน (Metaphone) และ ดับเบิลเมทาโฟน (Double Metaphone) เหมาะสมที่จะใช้กับคำในภาษาอังกฤษทั่วไป ไม่เพียงแต่เฉพาะชื่อบุคคล ขั้นตอนวิธีแบบเมทาโฟนเป็นรากฐานของซอฟต์แวร์ตรวจการสะกดคำหลายโปรแกรม - New York State Identification and Intelligence System (NYSIIS) เป็นการจับคู่หน่วยเสียง (phoneme) ที่คล้ายกันให้เข้ากับอักษรตัวเดียวกัน ให้ผลลัพธ์เป็นสายอักขระซึ่งสามารถอ่านได้โดยไม่ต้องถอดรหัส - การเข้าหาด้วยการจัดระดับคู่ (Match Rating Approach) ถูกพัฒนาขึ้นโดยสายการบินเวสเทอร์นแอร์ไลน์เมื่อปี พ.ศ. 2520 ใช้เทคนิคการเข้ารหัสและเปรียบเทียบ</doc>
