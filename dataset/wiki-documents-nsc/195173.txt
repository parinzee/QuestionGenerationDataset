<doc id="195173" url="https://th.wikipedia.org/wiki?curid=195173" title="เซเวอร์กันดั้ม">เซเวอร์กันดั้ม ZGMF-X23S เซเวอร์กันดั้ม (ญี่ปุ่น:セイバーガンダム ;อังกฤษ:Saviour Gundam) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ เซเวอร์กันดั้มเป็นหนึ่งในโมบิลสูทรุ่นเซคันด์สเตจของซาฟท์ เนื่องจากสนธิสัญญายูเนียสได้ห้ามใช้งานนิวตรอนแจมเมอร์แคนเซลเลอร์กับโมบิลสูท โมบิลสูทรุ่นเซคันด์สเตจจึงใช้วิธีชาร์จพลังงานให้แบตเตอรีด้วย ระบบส่งพลังงานลำแสงดิวเทเรียม ของยานมิเนอร์วาแทน เกราะเฟสชิฟท์อาเมอร์ของโมบิลสูทรุ่นเซคันด์สเตจยังได้รับการปรับปรุงเป็นวาริเอเบิลเฟสชิฟท์อาเมอร์ (Variable Phase Shift Armor - VPS)ที่พัฒนาต่อมาจากข้อมูลของเฟสชิฟท์อาเมอร์เปลี่ยนสีได้ของสไตรค์รูจ ซึ่งสามารถปรับค่าพลังงานที่ใช้และพลังป้องกันได้และจะทำให้สีเปลี่ยนไป ที่แตกต่างกันคือวาริเอเบิลเฟสชิฟท์อาเมอร์สามารถเปลี่ยนสีได้ระหว่างการต่อสู้ แต่สไตรค์รูจต้องทำการปรับแต่งก่อนทำการสู้รบจุดเด่น จุดเด่น. เซเวอร์กันดั้มเป็นโมบิลสูทที่ออกแบบให้สามารถแปลงร่างเป็นโมบิลอาเมอร์ซึ่งบินบนโลกด้วยความเร็วสูงได้เหมือนเครื่องบินรบ รวมถึงมีความคล่องแคล่วและพลังทำลายในระดับสูง อาวุธเด่นของเซเวอร์กันดั้มก็คือพลาสม่าบีมแคนน่อนขนาดใหญ่ "แอมฟอร์ทัส" สองกระบอกซึ่งพับไว้ด้านหลัง เมื่อใช้งานในร่างโมบิลสูทนั้นจะพับมาไว้ข้างเอว ส่วนในร่างโมบิลอาเมอร์จะพับไปด้านหน้า พลาสม่าบีมแคนน่อนนี้ยังติดตั้ง"ซูเปอร์ฟอร์ทิส"ซึ่งเป็นบีมกันขนาดเล็กเสริมเอาไว้ด้วย กิลเบิร์ต ดูแรนดัล ผู้นำของแพลนท์ ได้มอบเซเวอร์กันดั้มให้กับอัสรัน ซาล่าหลังจากที่อัสรันตกลงกลับเข้าร่วมกับซาฟท์อีกครั้งในฐานะสมาชิกของหน่วยเฟท ซึ่งอัสรันได้ประจำการอยู่กับยานมิเนอร์ว่าและร่วมในการต่อสู้ครั้งสำคัญหลายครั้ง จนกระทั่งถูกฟรีด้อมกันดั้มของคิระ ยามาโตะทำลายในการต่อสู้ที่หมู่เกาะครีตโปรโตเซเวอร์ โปรโตเซเวอร์. รุ่นต้นแบบของเซเวอร์กันดั้มซึ่งปรากฏตัวในฐานะโมบิลสูทตัวร้ายของนิยายภาพและมังงะ โมบิลสูทกันดั้มซี้ด เดสทินีแอสเทรย์ โปรโตเซเวอร์มีลักษณะคล้ายกับเซเวอร์กันดั้มและมีคุณสมบัติเหมือนกันทุกประการ แต่มีโทนสีเทาดำคาดแถบสีขาวและลักษณะของแอมฟอร์ทัสจะต่างกันเล็กน้อย ซึ่งในเดสทินีแอสเทรย์นั้น โปรโตเซเวอร์อยู่ในการครอบครองของกลุ่มพันธมิตรโลกและได้รหัสใหม่เป็น RGX-04 กลุ่มพันธมิตรโลกได้มอบโปรโตเซเวอร์ให้ทหารรับจ้าง อิลด์ จอรัลใช้เพื่อสังหารนักข่าวเบอนาเดท ลูลู่ และอดีตนักบินของพันธมิตร เอ็ดเวิร์ด ฮาเรลสัน ระหว่างที่ซาฟท์มอบตัวทั้งสองให้กับพันธมิตร แต่ถูกซาคุแฟนธอมของรีกะ เชเดอร์และโมบิลอาเมอร์ เอ็กซัส ของมอร์แกน ชิววาเลียร์ซึ่งมีหน้าที่คุ้มกันขัดขวางไว้ได้ ต่อมาโปรโตเซเวอร์ได้รับการเพิ่มพลังด้วยแบ็คแพ็ค พลัส11 ซึ่งดัดแปลงมาจากแบ็คแพ็คของรีเจเนเรตกันดั้ม พลัส11นี้มีเตาปฏิกรณ์นิวเคลียร์และนิวตรอนแจมเมอร์แคนเซลเลอร์ จึงทำให้โปรโตเซเวอร์ปฏิบัติการได้โดยไม่จำกัดเวลาและยังทำให้อาวุธมีอานุภาพสูงขึ้นด้วยLV-ZGMF-X23S แวนเซเวอร์กันดั้ม LV-ZGMF-X23S แวนเซเวอร์กันดั้ม. ปรากฏตัวใน โมบิลสูทกันดั้มซี้ด วีเอสแอสเทรย์ แวนเซเวอร์กันดั้มเป็นเซเวอร์กันดั้มที่ได้รับการดัดแปลงโดยกองกำลังลึกลับ ไลบราเรียน และเป็นโมบิลสูทรุ่นเซคันด์สเตจเพียงเครื่องเดียวที่ไลบราเรียนสามารถสร้างได้โดยใช้ข้อมูลจากโปรโตเซเวอร์ ลักษณะโดยรวมของแวนเซเวอร์นั้นไม่ต่างจากเซเวอร์กันดั้มแต่ได้ย้ายตำแหน่งของปีกจากเดิมที่ติดไว้กับปืนแอมฟอทัสไปไว้ที่ข้างไหล่ ซึ่งทำให้เกิดแรงยกได้มากกว่าเดิมและทำให้แวนเซเวอร์สามารถต่อสู้กลางอากาศได้ดีกว่าเซเวอร์กันดั้ม แวนเซเวอร์มีระบบสไตรเกอร์แพ็คเพื่อให้สามารถปฏิบัติการได้หลายรูปแบบ แต่ไม่มีสไตรเกอร์แพ็คประจำตัวเหมือนโมบิลสูทรุ่นอื่นๆของไลบราเรียน</doc>
