<doc id="21300" url="https://th.wikipedia.org/wiki?curid=21300" title="เขตดินแดง">เขตดินแดง เขตดินแดง เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพกลาง สภาพทั่วไปเป็นแหล่งการค้า การบริการ และแหล่งที่อยู่อาศัยหนาแน่นมากที่ตั้งและอาณาเขต ที่ตั้งและอาณาเขต. เขตดินแดงตั้งอยู่ทางฝั่งตะวันออกของแม่น้ำเจ้าพระยาหรือฝั่งพระนคร มีอาณาเขตติดต่อเรียงตามเข็มนาฬิกาดังนี้- ทิศเหนือ ติดต่อกับเขตจตุจักร มีคลองบางซื่อ คลองพระยาเวิก และคลองน้ำแก้วเป็นเส้นแบ่งเขต - ทิศตะวันออก ติดต่อกับเขตห้วยขวาง มีถนนรัชดาภิเษกเป็นเส้นแบ่งเขต - ทิศใต้ ติดต่อกับเขตราชเทวี มีคลองสามเสนเป็นเส้นแบ่งเขต - ทิศตะวันตก ติดต่อกับเขตพญาไท มีถนนวิภาวดีรังสิตเป็นเส้นแบ่งเขตที่มาของชื่อเขต ที่มาของชื่อเขต. พื้นที่ส่วนใหญ่ของเขตดินแดงในอดีตเป็นทุ่งนากว้างขวางเช่นเดียวกับท้องที่รอบนอกแห่งอื่น ๆ ในจังหวัดพระนคร จนกระทั่งในสมัยที่จอมพล ป.พิบูลสงคราม เป็นนายกรัฐมนตรี มีการตัดถนนต่อจากปลายถนนราชวิถีตรงหัวมุมที่บรรจบกับถนนราชปรารภ (ปัจจุบันคือบริเวณสะพานพรหมโยธี ใกล้ทางแยกสามเหลี่ยมดินแดง เขตราชเทวี) เข้ามาในพื้นที่ และสร้างต่อไปจนถึงบริเวณโรงเรียนพร้อมพรรณวิทยา (ถนนประชาสงเคราะห์) ในปัจจุบัน ต่อมาถนนสายนี้ได้กลายเป็นเส้นทางคมนาคมหลักในพื้นที่ แต่เนื่องจากใช้ดินลูกรังเป็นวัสดุในการก่อสร้าง เมื่อรถยนต์วิ่งผ่านจึงทำให้เกิดฝุ่นสีแดงกระจายไปทั่ว หลังคาบ้านเรือนถูกฝุ่นจับกลายเป็นสีแดง ผู้คนจึงเรียกถนนสายนี้ว่า "ถนนดินแดง" และเรียกย่านนั้นว่า "ดินแดง" ภายหลังเมื่อทางราชการมีนโยบายเพิ่มเขตการปกครองใหม่ในกรุงเทพมหานคร ก็ได้นำชื่อนี้มาตั้งเป็นชื่อของแขวงและเขตด้วยประวัติ ประวัติ. แต่เดิมพื้นที่เขตดินแดงเป็นส่วนหนึ่งของตำบลสามเสนในและตำบลสามเสนนอก อำเภอบางซื่อ จนกระทั่งในปี พ.ศ. 2481 (รัชสมัยพระบาทสมเด็จพระเจ้าอยู่หัวอานันทมหิดล) ทางการได้ปรับปรุงเขตการปกครองใหม่เพื่อให้เหมาะสมกับสภาพพื้นที่ โดยให้ยุบรวมอำเภอที่มีจำนวนประชากรและปริมาณงานไม่มากเข้าด้วยกัน ทำให้อำเภอบางซื่อถูกยุบลง ตำบลสามเสนในจึงย้ายมาขึ้นกับอำเภอดุสิต ส่วนตำบลสามเสนนอกย้ายไปขึ้นกับอำเภอบางกะปิ ต่อมาในปี พ.ศ. 2509 ทางราชการได้โอนตำบลสามเสนในมาขึ้นกับอำเภอพญาไทที่ตั้งขึ้นใหม่ ส่วนพื้นที่ทางด้านตะวันออกของแขวงสามเสนในเพิ่งได้รับการยกฐานะเป็น แขวงดินแดง ขึ้นกับเขตพญาไท หลังจากที่มีการเปลี่ยนรูปแบบการปกครองเมืองหลวงเป็นกรุงเทพมหานครไปแล้ว ต่อมาในปี พ.ศ. 2521 จึงมีพระราชกฤษฎีกาโอนแขวงดินแดงไปขึ้นกับเขตห้วยขวาง เพื่อจัดขนาดพื้นที่และจำนวนประชากรของแต่ละเขตให้มีความเหมาะสมในการปกครองและการอำนวยความสะดวกแก่ประชาชน ภายหลังเขตห้วยขวางมีความเจริญและมีประชากรหนาแน่นขึ้น อีกทั้งท้องที่บางแห่งโดยเฉพาะแขวงดินแดงยังอยู่ไกลจากสำนักงานเขตมาก ทำให้ไม่สะดวกต่อการบริการประชาชน ในปี พ.ศ. 2532 กรุงเทพมหานครจึงได้ตั้งสำนักงานเขตห้วยขวาง สาขาดินแดงขึ้น เพื่อดูแลพื้นที่แขวงดินแดง และในวันที่ 8 ตุลาคม พ.ศ. 2536 ได้มีประกาศกระทรวงมหาดไทยรวมพื้นที่แขวงดินแดง บางส่วนของแขวงห้วยขวาง บางส่วนของแขวงสามเสนนอก เขตห้วยขวาง บางส่วนของแขวงสามเสนใน เขตพญาไท และบางส่วนของแขวงมักกะสัน เขตราชเทวี มาจัดตั้งเป็น เขตดินแดง ขึ้น เพื่อประโยชน์ในการปกครอง การบริหารราชการ และการให้บริการแก่ประชาชนที่เพิ่มจำนวนมากขึ้นในท้องที่ และในวันที่ 21 ตุลาคม ปีเดียวกัน กรุงเทพมหานครก็ได้ประกาศตั้งแขวงดินแดงเต็มพื้นที่เขตดินแดง โดยประกาศทั้ง 2 ฉบับเริ่มมีผลบังคับใช้ในวันเดียวกันคือวันที่ 14 มกราคม พ.ศ. 2537การแบ่งเขตการปกครอง การแบ่งเขตการปกครอง. วันที่ 26 กรกฎาคม พ.ศ. 2560 กรุงเทพมหานครได้ประกาศจัดตั้งแขวงรัชดาภิเษกแยกจากพื้นที่แขวงดินแดง โดยมีผลบังคับใช้ในวันเดียวกัน ส่งผลให้เขตดินแดงในปัจจุบันแบ่งเขตการปกครองย่อยออกเป็น 2 แขวง (khwaeng) ได้แก่ประชากรการคมนาคม การคมนาคม. ทางสายหลักในพื้นที่เขตดินแดง ได้แก่- ถนนรัชดาภิเษก - ถนนดินแดง - ถนนอโศก-ดินแดง - ทางพิเศษเฉลิมมหานคร - ทางพิเศษศรีรัช (ส่วนนอกเมือง) ส่วนทางสายรอง ได้แก่- ถนนประชาสงเคราะห์ - ถนนประชาราษฎร์บำเพ็ญ - ถนนสุทธิสารวินิจฉัย - ถนนประชาสุข (สุทธิสาร แยก 1)- ถนนมิตรไมตรี - ถนนมิตรไมตรี 1 - ถนนดินแดง 1 - ถนนจตุรทิศ ทางน้ำมีคลองบางซื่อ คลองน้ำแก้ว คลองสามเสน และยังมีระบบขนส่งมวลชนตามแผนแม่บท ได้แก่- รถไฟฟ้ามหานคร สายเฉลิมรัชมงคล ตามแนวถนนรัชดาภิเษก (สถานีพระราม 9, สถานีศูนย์วัฒนธรรมแห่งประเทศไทย, สถานีสุทธิสาร, สถานีรัชดาภิเษก) - รถไฟฟ้ามหานคร สายสีส้ม ตามแนวถนนวิภาวดีรังสิต, ถนนประชาสงเคราะห์ และตัดขวางบนถนนรัชดาภิเษก (สถานีดินแดง, สถานีประชาสงเคราะห์, สถานีศูนย์วัฒนธรรมแห่งประเทศไทย (ร่วมกับสายสีน้ำเงิน)) - รถไฟฟ้าสายสีฟ้า ตามแนวถนนประชาสงเคราะห์, ถนนมิตรไมตรี, ถนนจตุรทิศ (สถานีประชาสงเคราะห์ (เชื่อมต่อกับสายสีส้ม), สถานีมิตรไมตรี, สถานีดินแดง)สถานที่สำคัญสถานที่ราชการสถานที่สำคัญ. สถานที่ราชการ. - กระทรวงแรงงาน - ศาลาว่าการกรุงเทพมหานคร 2 - วิทยาลัยป้องกันราชอาณาจักร - ศูนย์ฝึกกำลังสำรอง - สถานีวิทยุกระจายเสียงแห่งประเทศไทย - สถานีวิทยุโทรทัศน์แห่งประเทศไทย - สนามกีฬาศูนย์เยาวชนกรุงเทพมหานคร (ไทย-ญี่ปุ่น) - สำนักผังเมือง กรุงเทพมหานครหน่วยงานประเภทอื่นหน่วยงานประเภทอื่น. - ตลาดหลักทรัพย์แห่งประเทศไทย - สถานเอกอัครราชทูตสาธารณรัฐประชาชนจีนประจำประเทศไทย - สถานีวิทยุกระจายเสียงมหาวิทยาลัยเทคโนโลยีราชมงคลธัญบุรีศาสนสถานศาสนสถาน. - วัดกุนนทีรุทธาราม (วัดห้วยขวาง) วัดพุทธ ฝ่ายเถรวาท มหานิกาย - วัดพรหมวงศาราม (วัดหลวงพ่อเณร) วัดพุทธ ฝ่ายเถรวาท มหานิกาย - วัดเล่งจิ๋วเจงเสี่ย (วัดจีน) วัดพุทธ ฝ่ายมหายาน - วัดแม่พระฟาติมา วัดคริสต์ นิกายโรมันคาทอลิก - มัสยิดมูฮายีรีน - มัสยิดดารุ้ลมู่ฮาญีรีน - วัดตะพาน (วัดพุทธ)สถานศึกษาระดับอุดมศึกษาสถานศึกษา. ระดับอุดมศึกษา. - มหาวิทยาลัยเทคโนโลยีราชมงคลตะวันออก วิทยาเขตจักรพงษภูวนารถ - มหาวิทยาลัยหอการค้าไทยโรงเรียนมัธยมศึกษาสังกัดสำนักงานคณะกรรมการการศึกษาขั้นพื้นฐานโรงเรียนมัธยมศึกษาสังกัดสำนักงานคณะกรรมการการศึกษาขั้นพื้นฐาน. - โรงเรียนกุนนทีรุทธารามวิทยาคม - โรงเรียนสุรศักดิ์มนตรีการอาชีวศึกษาการอาชีวศึกษา. - วิทยาลัยอาชีวศึกษาเทคนิควิทยา - วิทยาลัยอาชีวศึกษาพณิชยการจำนงค์และวิทยาลัยเทคโนโลยีบริหารธุรกิจจำนงค์โรงเรียนสังกัดสำนักการศึกษากรุงเทพมหานครโรงเรียนสังกัดสำนักการศึกษากรุงเทพมหานคร. - โรงเรียนสามเสนนอก(ประชาราษฎร์อนุกูล) - โรงเรียนวิชูทิศ - โรงเรียนวิชากรโรงเรียนสังกัดสำนักบริหารงานคณะกรรมการส่งเสริมการศึกษาเอกชนโรงเรียนสังกัดสำนักบริหารงานคณะกรรมการส่งเสริมการศึกษาเอกชน. - โรงเรียนปัญจทรัพย์ - โรงเรียนพร้อมพรรณวิทยา - โรงเรียนอำนวยพิทยา - โรงเรียนแม่พระฟาติมา - โรงเรียนกอบวิทยา - โรงเรียนจันทรวิชา - โรงเรียนจำนงค์พิทยา - โรงเรียนจำนงค์วิทยา - โรงเรียนนิธิปริญญา - โรงเรียนประไพพัฒน์ - โรงเรียนสามัคคีบำรุงวิทยา - โรงเรียนอนุบาลเอกลักษณ์ - โรงเรียนอนุบาลชินณพงศ์ - โรงเรียนอนุบาลปานตา - โรงเรียนอนุบาลสมใจ - โรงเรียนอนุบาลสัตย์สงวนอนุสรณ์ - โรงเรียนอนุบาลลีนา - โรงเรียนอนุบาลรังสีวิทย์</doc>
