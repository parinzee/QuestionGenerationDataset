<doc id="99442" url="https://th.wikipedia.org/wiki?curid=99442" title="จักรพรรดินีโชเก็ง พระพันปีหลวง">จักรพรรดินีโชเก็ง พระพันปีหลวง จักรพรรดินีโชเก็ง พระพันปีหลวง (; 28 พฤษภาคม พ.ศ. 2392 — 19 เมษายน พ.ศ. 2457) พระนามเดิม มะซะโกะ อิชิโจ () และฮะรุโกะ อิชิโจ () ตามลำดับ เป็นพระจักรพรรดินีอัครมเหสีในจักรพรรดิเมจิพระราชประวัติ พระราชประวัติ. จักรพรรดินีโชเก็ง พระพันปีหลวงพระราชสมภพเมื่อวันที่ 28 พฤษภาคม พ.ศ. 2392 ณ เฮอังเกียว มีพระนามเมื่อแรกประสูติว่ามะซะโกะ เป็นธิดาคนที่สามของทะดะกะ อิชิโจ อดีตเสนาบดีฝ่ายขวาและผู้สืบตระกูลอิชิโจอันเป็นสาขาย่อยของตระกูลฟุจิวะระ กับอนุภริยาชื่อทะมิโกะ ชินบะตะ พระองค์ฉายแววความเฉลียวฉลาดมาตั้งแต่ยังเยาว์ชันษา เพราะมีพระปรีชาในการอ่านบทร้อยกรองในประชุมบทร้อยกรองญี่ปุ่นขณะมีพระชันษาสี่ปี และพระราชนิพนธ์กลอนวะกะได้โดยพระองค์เองเมื่อพระชันษาได้ห้าปี ครั้นมีพระชันษาได้เจ็ดปี พระองค์สามารถอ่านภาษาจีนโบราณโดยมีผู้คอยถวายคำแนะนำบางครั้งและทรงร่ำเรียนอักษรวิจิตรแบบญี่ปุ่น ต่อมาขณะมีพระชันษาสิบสองปี ทรงเรียนการเล่นโคะโตะ (ลักษณะคล้ายคลึงกับกู่เจิงของจีน) และพิธีชงชาอย่างญี่ปุ่น ทั้งนี้พระองค์มีพระชันษามากกว่าจักรพรรดิเมจิถึงสามปี ด้วยเหตุนี้จึงได้มีการเปลี่ยนแปลงปีพระราชสมภพของพระองค์จากเดิมในปี พ.ศ. 2392 เป็น พ.ศ. 2393 พระองค์ได้อภิเษกสมรสกับ สมเด็จพระจักรพรรดิเมจิ ทรงเป็นจักรพรรดินีพระองค์แรกแห่งยุคสมัยใหม่ของญี่ปุ่น แต่อย่างไรก็ตามทั้งสองพระองค์ไม่มีพระราชโอรสพระธิดาด้วยกัน อันเนื่องมาจาก พระนางไม่อาจทรงพระครรภ์ได้ เนื่องจากพระวรกายผิดปกติ แม้จะเป็นเช่นนี้แต่มีบันทึกว่า จักรพรรดิเมจิโปรดที่จะเสด็จไปพบสมเด็จพระจักรพรรดินีแทบทุกวันพระเกียรติยศพระอิสริยยศพระเกียรติยศ. พระอิสริยยศ. - มะซะโกะ อิชิโจ (28 พฤษภาคม พ.ศ. 2392 — 2 กันยายน พ.ศ. 2410) - ฮะรุโกะ อิชิโจ (2 กันยายน พ.ศ. 2410 — 11 มกราคม พ.ศ. 2412) - สมเด็จพระจักรพรรดินี (11 มกราคม พ.ศ. 2412 — 30 กรกฎาคม พ.ศ. 2455) - สมเด็จพระจักรพรรดินีพันปีหลวง (30 กรกฎาคม พ.ศ. 2455 — 19 เมษายน พ.ศ. 2457) - จักรพรรดินีโชเก็ง (9 พฤษภาคม พ.ศ. 2457; พระนามหลังการสวรรคต)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ ชั้นที่ 1 - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์</doc>
