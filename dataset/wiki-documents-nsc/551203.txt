<doc id="551203" url="https://th.wikipedia.org/wiki?curid=551203" title="แองเคอร์สะเวห์">แองเคอร์สะเวห์ แองเคอร์สะเวห์ ( แปลว่า "ถอนสมอ") เป็นเพลงมาร์ชที่แต่งโดยชาลส์ เอ. ซิมเมอร์แมน คำร้องโดย อัลเฟรด ฮาร์ต ไมลส์ในปี ค.ศ. 1906 โดยไมลส์ซึ่งเป็นนักเรียนโรงเรียนนายเรือสหรัฐอเมริการุ่นปี 1907 ได้ขอร้องให้ซิมเมอร์แมน ซึ่งเป็นหัวหน้าวงดุริยางค์โรงเรียนนายเรือ ช่วยแต่งเพลงสำหรับเป็นเพลงประจำรุ่นในปีนั้น เพลงแองเคอร์สะเวห์ได้รับการบรรเลงและขับร้องครั้งแรกเมื่อวันที่ 1 ธันวาคม ค.ศ. 1906 ในการแข่งขันอเมริกันฟุตบอลประเพณีระหว่างโรงเรียนนายร้อยทหารบกสหรัฐกับโรงเรียนนายเรือ ที่เมืองฟิลาเดลเฟีย รัฐเพนซิลเวเนีย ต่อหน้าผู้ชมมากกว่า 30,000 คน และได้รับการยอมรับเป็นเพลงเชียร์ของวิทยาลัย และเป็นเพลงประจำกองทัพเรือสหรัฐอเมริกาอย่างไม่เป็นทางการ</doc>
