<doc id="284273" url="https://th.wikipedia.org/wiki?curid=284273" title="ตำบลนาคาย">ตำบลนาคาย ตำบลนาคายเป็นตำบลหนึ่งในอำเภอตาลสุม จังหวัดอุบลราชธานี อยู่ในเขตการปกครองขององค์การบริหารส่วนตำบลนาคายทั้งตำบล ตั้งอยู่ห่างจากตัวอำเภอตาลสุม 12 กิโลเมตร และห่างจากตัวจังหวัดอุบลราชธานี ประมาณ 48 กิโลเมตรอาณาเขตติดต่ออาณาเขตติดต่อ. - ทิศเหนือ ติดต่อกับ ตำบลตระการ อำเภอตระการพืชผล - ทิศตะวันออก ติดต่อกับ ตำบลหนองกุง และ ตำบลคำหว้า อำเภอตาลสุม - ทิศใต้ ติดต่อกับ ตำบลจิกเทิง อำเภอตาลสุม - ทิศตะวันตก ติดต่อกับ ตำบลเหล่าแดง และ ตำบลท่าเมือง อำเภอดอนมดแดงประวัติศาสตร์ ประวัติศาสตร์. ราษฎรตำบลนาคายได้อพยพมาจากหมู่บ้านดอนมดแดง (อำเภอดอนมดแดงในปัจจุบัน) มาตั้งรกรากหลักแหล่งทำมาหากินอยู่ในพื้นที่แห่งนี้ ซึ่งอุดมสมบูรณ์และมีลำห้วยไหลผ่านหลายสาย เหมาะแก่การเพาะปลูก และลำห้วยสายนี้ในวันหนึ่งเกิดผิดปกติขึ้นในลำห้วยคือ ถ้ามีคนลงอาบน้ำในลำห้วยแห่งนี้ก็จะเกิดอาการคันตามร่างกาย ชาวบ้านจึงเรียกลำห้วยนี้ว่า "ห้วยคาย" และได้ตั้งชื่อหมู่บ้านนี้ว่าบ้านนาคาย ซึ่งเป็นหมู่บ้านหนึ่งในเขตการปกครองของตำบลจิกเทิง อำเภอพิบูลมังสาหาร (ตำบลนาคาย อำเภอตาลสุมในปัจจุบัน) ในปี พ.ศ. 2509 ทางราชการจึงได้แยกบ้านนาคายและหมู่บ้านใกล้เคียงออกไปตั้งเป็น ตำบลนาคาย จนถึงปัจจุบันภูมิประเทศ ภูมิประเทศ. สภาพพื้นที่โดยทั่วไปของตำบลนาคายเป็นที่ราบลุ่มสลับกับที่ราบสูง มีแหล่งน้ำเอื้ออำนวยในการประกอบอาชีพทางการเกษตรและเลี้ยงสัตว์เป็นอย่างมาก เนื่องจากมีลำเซบกไหลผ่านทางตะวันตก และมีลำห้วยหลายสายไหลผ่านและส่วนใหญ่มีนำขังตลอดปีภูมิอากาศ ภูมิอากาศ. แบ่งสภาพอากาศในตำบลออกเป็น 3 ฤดู คือ- ฤดูฝน ประมาณเดือนพฤษภาคม - ตุลาคม - ฤดูหนาว ประมาณเดือนตุลาคม - มีนาคม - ฤดูร้อน ประมาณเดือนมีนาคม - พฤษภาคมประชากร ประชากร. ตำบลนาคายมีประชากรทั้งหมด 6,191 คน เป็นชาย 3,161 เป็นหญิง 3,030 มีจำนวนครัวเรือนทั้งสิ้น 1,349 ครัวเรือนเขตการปกครอง เขตการปกครอง. ตำบลนาคายแบ่งเขตการปกครองออกเป็น 13 หมู่บ้าน ดังนี้- หมู่ที่ 1 บ้านนาคาย - หมู่ที่ 2 บ้านโนนจิก - หมู่ที่ 3 บ้านหนองเป็ด - หมู่ที่ 4 บ้านโนนยาง - หมู่ที่ 5 บ้านดอนขวาง - หมู่ที่ 6 บ้านดอนหวาย - หมู่ที่ 7 บ้านโคกคล้าย - หมู่ที่ 8 บ้านคำหนามแท่ง - หมู่ที่ 9 บ้านคำผักหนอก - หมู่ที่ 10 บ้านคำฮี - หมู่ที่ 11 บ้านห่องแดง - หมู่ที่ 12 บ้านโนนสำราญ - หมู่ที่ 13 บ้านโนนเจริญสถานศึกษาสถานศึกษา. - โรงเรียนบ้านนาคาย ตั้งอยู่ที่บ้านนาคาย หมู่ที่ 1 - โรงเรียนไมตรีจิตไทย-อเมริกัน ตั้งอยู่ที่บ้านหนองเป็ด หมู่ที่ 3 - โรงเรียนบ้านดอนขวาง ตั้งอยู่ที่บ้านดอนขวาง หมู่ที่ 5 - โรงเรียนบ้านคำหนามแท่ง ตั้งอยู่ที่บ้านคำหนามแท่ง หมู่ที่ 8</doc>
