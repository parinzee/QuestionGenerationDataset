<doc id="665660" url="https://th.wikipedia.org/wiki?curid=665660" title="ปลาหลงฟ้า">ปลาหลงฟ้า ปลาหลงฟ้า เป็นละครแนวโรแมนติก คอเมดี้ บทประพันธ์โดย อิสย่าห์ กำกับการแสดงโดย ปัญญา ชุ่มฤทธิ์ ผลิตโดย บริษัท มีเดีย สตูดิโอ จำกัด นำแสดงโดย วงศกร ปรมัตถากร,ฑิฆัมพร ฤทธิ์ธาอภินันท์,พิชยดนย์ พึ่งพันธ์,ซอนญ่า สิงหะ,ทัศน์วรรณ เสนีย์วงศ์ ณ อยุธยา,สันติสุข พรหมศิริ และนักแสดงอีกคับคั่ง เริ่มออกอากาศ 13 กุมภาพันธ์ 2558 ทาง ช่อง 7 สีเรื่องย่อ เรื่องย่อ. น่านฟ้า ชายหนุ่มอายุ 27 ปี หนุ่มหน้าใส ขี้เล่น รักสนุก เจ้าชู้ ลูกชายของสามีผู้วายชน มาทำงานได้ 2 เดือนแต่ยังทำตัวเหลวไหล และไม่ว่านางวิภาแม่เลี้ยงจะเตือนอย่างไร อีกฝ่ายก็ต่อปากต่อคำด้วยน้ำเสียง ยียวน กวนประสาท แถมยังชวน แม่ใหญ่ มาฝึกเล่นเกมกับเขาจะได้ไม่เป็นอัลไซเมอร์ นี่ยังไม่รวมชุดบ้า ๆ บอ ๆ ที่น่านฟ้าใส่มาทำงานในฐานะประธานคนใหม่ของบริษัทยักษ์ใหญ่ผลิตข้าวเกรียบมีโชคออกสู่ตลาดมานานกว่า 30 ปี นางวิภาไม่เคยอยากให้ไอ้เด็กเหลือขอลูกเมียรองอย่างเขามารับตำแหน่งนี้ ถ้าไม่ใช่เพราะคำขอสุดท้ายของนายโชคอดีตประธานบริษัทหรือคือสามีที่เสียชีวิตด้วยอุบัติเหตุทางรถยนต์ อุบัติเหตุครั้งนั้นพรากวิชญะ ลูกชายของนางไป เขาเสียชีวิตคาที่ ส่วนนายโชคเสียชีวิตในเวลาต่อมา ก่อนจากไปสามีของนางทิ้งคำขอสุดท้ายไว้ว่าให้น่านฟ้าลูกของเขากับสุกัญญามาสานต่อกิจการข้าวเกรียบมีโชค นางวิภาไม่มีทางเลือกจึงต้องยอมให้อาณาจักรมีโชคตกอยู่ในมือของน่านฟ้า นางวิภาหาผู้ช่วยมาสอนงานและควบคุมพฤติกรรมของน่านฟ้าเธอคือ มัศยา หรือ หยี อายุ 29 ปี ทำงานที่บริษัทข้าวเกรียบมีโชคมา 7 ปีแล้ว ปัจจุบันเธอเป็นผู้ช่วยผู้จัดการฝ่ายการตลาด เธอตั้งใจถ่ายทอดประสบการณ์ทั้งหมดให้น่านฟ้าและพร้อมทำทุกวิถีทางให้เขาเหมาะสมกับตำแหน่งประธานเพื่อมาช่วยกอบกู้สถานการณ์อันย่ำแย่ของบริษัทตามคำสั่งของนางวิภา แต่แค่เริ่มภารกิจฝันของน่านฟ้าก็สลายลงทันทีเพราะมัศยา ถึงแม้จะเป็นผู้หญิงที่น่านฟ้าต้องการ แต่ความจริงมัศยาคือผู้หญิงที่มีอายุมากกว่าเขาตั้ง 2 ปี หุ่นก็อวบ ดูอึด ถึก ทนและแข็งแรง หน้าตาก็แทบจะไม่มีเครื่องสำอาง ผมก็รวบหางม้าไว้ แถมหล่อเจ้าเสน่ห์อย่างน่านฟ้ายิ่งหมดอารมณ์ในการทำงาน มัศยากับน่านฟ้าเป็นไม้เบื่อไม้เมากันตลอด มัศยาขับรถพาน่านฟ้าออกไปพบลูกค้า แต่เขาก็ยียวนประสาทเธอ ด้วยการนัด แอนนา สาวสวยหุ่นนางแบบให้ไปรับเขาระหว่างทางเพื่อเลี่ยงการไปพบลูกค้าแต่ไปกินข้าวกลางวัน กับผู้หญิงแทน ความเหลวไหลของน่านฟ้าทำให้พนักงานทุกระดับก่อม็อบปลดน่านฟ้าและกดดันให้ยกตำแหน่งให้นายสุกิจ น่านฟ้าไม่เดือดร้อน เขาว่าก็ให้นายสุกิจเป็นประธานไปเพราะเป็นน้องแม่ใหญ่อยู่แล้ว หากนางวิภาบอกว่านายสุกิจไม่ใช่สายเลือดเดียวกันกับนางหรือนายโชค น่านฟ้าตอกกลับทันทีว่าผมก็ไม่ใช่สายเลือดแม่ใหญ่เหมือนกัน แต่แกสืบสายเลือดของคุณโชค! คำพูดนี้ของนางวิภาและคำขอของนางสุกัญญาทำให้น่านฟ้าใจอ่อน ยอมให้สัญญาลูกผู้ชายว่าเขาจะเอาตำแหน่งประธานและบริษัทของพ่อกลับคืนมาให้ได้ แต่พอน่านฟ้าออกปากว่าจะมีใครช่วยงานเขาในเวลา 3 เดือนต่อจากนี้บ้าง กลับมีแต่ความเงียบงันจากพนักงาน ยกเว้นมัศยา คนเดียวเท่านั้นที่ออกปากจะช่วยน่านฟ้าไม่ให้ต้องต่อสู้เพียงลำพัง ศึกย่อย ๆ ระหว่างน่านฟ้าและมัศยาจึงสงบลงชั่วคราว เพราะทั้งเขาและเธอจำเป็นต้องร่วมมือกัน น่านฟ้าเสนอให้มีการรีแบรนด์สินค้าใหม่ แม้มัศยาจะไม่เห็นด้วยที่น่านฟ้าจะเปลี่ยนชื่อข้าวเกรียบมีโชค แต่ไอเดียของน่านฟ้าในการปรับเปลี่ยนภาพลักษณ์ของสินค้าและการเตรียมตัวทำการบ้านมาอย่างดีโดยการอ่านแผนการตลาดเดิมที่ประธานโชคและวิชญะเคยวางไว้ร่วมกับฝ่ายการตลาดของเธอ ทำให้มัศยาทั้งอึ้ง ทั้งทึ่งน่านฟ้าก็เริ่มเห็นว่ามัศยานั้นน่ารักดีจึงปฏิบัติการหมาหยอกไก่ แต่มัศยาเองระวังตัวตลอดเวลา ข้าวเกรียบสาหร่ายสมุนไพร สูตรใหม่ที่น่านฟ้าเสนอไอเดียนอกจากการรีแบรนด์สินค้า เขาและเธอจึงต้องออกตามล่าหาคนทำสูตรนี้ น่านฟ้าเป็นคนพามัศยาไปหา ป้ามะลิ เจ้าของสูตรข้าวเกรียบรสเลิศสุดโหดที่หน้าบ้านป้ามะลิน่านฟ้ากับมัศยาพนันกันว่าถ้าน่าฟ้ากอบกกู้สถนการณ์ของข้าวเกรียบมีโคได้สำเร็จภายในสามเดือนเขามีสิทธิ์จะขออะไรเธอก็ได้อย่างหนึ่ง แต่ถ้าน่านฟ้าทำไม่สำเร็จมัศยาจะเป็นคนได้สิทธิ์ขออะไรก็ได้จากเขาแทน ความโหดของป้ามะลิทำให้ทั้งคู่ต้องปฏิบัติการตื้อเท่านั้นที่ครองโลกโดยนอนข้ามคืนตากน้ำค้างอยู่หน้าบ้านป้ามะลิอย่างไม่ย่อท้อแม้จะถูกเขวี้ยงปาของไล่ซ้ำแล้วซ้ำเล่า สุดท้ายป้ามะลิก็ใจอ่อนยอมช่วยเพราะบังเอิญไปรู้ว่ามัศยาเป็นลูกของนางสมใจ เพื่อนของเธอ นอกจากจะได้รู้ว่านางสมใจแม่ของมัศยาจงรักภักดีต่อบริษัทมีโชคมากขนาดไหน ยังพบว่ามัศยาเป็นแม่ม่ายเรือพ่วง เธอมีลูกแล้ว เป็นเด็กน้อยแสนน่ารักวัย 6 ขวบ ชื่อนะดีที่ติดใจน่านฟ้าตั้งแต่แรกพบ ในที่สุดข้าวเกรียบสาหร่ายสมุนไพรล็อตแรกทั้งรสกระเพรา ตะไคร้ และอัญชันก็ออกมาให้พนักงานบริษัทมีโชคได้ชิมกัน ทุกต่างฟันธงว่าข้าวเกรียบสูตรนี้ต้องติดตลาดในไม่ช้า อีกทั้งน่านฟ้ายังทำเรื่องเซอร์ไพรส์ด้วยการติดต่อกับห้างดังไว้เพื่อวางขายสินค้า ทั้งหมดนี้ทำให้นางวิภาเปี่ยมไปด้วยความหวัง แต่มันไม่ง่าย เมื่อน่านฟ้าเจอคู่แข่งอย่าง ข้าวสาหร่ายมันฝรั่งทอดโอกิมิ เมื่อต้องต่อสู้กับอุปสรรคที่เกิดจากาการทำสาหร่ายออกสู่ตลาด ความใกล้ชิดกันในการทำงาน ทำให้ทั้งมัศยาและน่านฟ้ามีใจให้กันมาเรื่อย ๆ แต่หนุ่มเพลย์บอยจะลงเอยกับสาวร่างทึนถึกได้หรือไม่อย่างไรต้องมาร่วมลุ้นไปด้วยกัน ใน ละครปลาหลงฟ้า ที่ออกอากาศทุกวันศุกร์-อาทิตย์ เวลา 20.15 น. ทางช่อง 7 สี ละครปลาหลงฟ้า เริ่มตอนแรกวันศุกร์ที่ 13 กุมภาพันธ์ 2558นักแสดงนักแสดง. - วงศกร ปรมัตถากร รับบท น่านฟ้า นิรชรกนก (น่าน) / มิสเตอร์คิน - ฑิฆัมพร ฤทธิ์ธาอภินันท์ รับบท มัศยา / เจ๊หยี ณ มีโชค - พิชยดนย์ พึ่งพันธ์ รับบท ปารณ - ซอนญ่า สิงหะ รับบท นิรชา (นิ้ม/นิ/เนย/น้ำหวาน) - ทัศน์วรรณ เสนีย์วงศ์ ณ อยุธยา รับบท วิภา นิรชรกนก - สันติสุข พรหมศิริ รับบท สุกิจ - กชกร นิมากรณ์ รับบท สุกัญญา นิรชรกนก - ศุภกิจ ตังทัตสวัสดิ์ รับบท ภูริช - เจจินตัย อันติมานนท์ รับบท สินธุ - กัญญกร พินิจ รับบท แอนนา - นพพล พิทักษ์โล่พานิช รับบท พี่ชายมัศยา - เดชบดินทร์ ฉายทองดี รับบท ไพศาล (ต๋อง) - นฤมล นิลวรรณ รับบท ป้ามะลิ - อลิษา ขจรไชยกุล รับบท นางสมใจ / เจ๊สมใจ ณ มีโชค - ด.ญ.ชวัลรัตน์ เจนจิตรานนท์ รับบท นะดี</doc>
