<doc id="53196" url="https://th.wikipedia.org/wiki?curid=53196" title="เพชรไทย ชูวัฒนะ">เพชรไทย ชูวัฒนะ เพชรไทย ชูวัฒนะ หรือชื่อจริง นฤพล สุกใส เกิดวันที่ 1 สิงหาคม พ.ศ. 2511 ที่จังหวัดชัยนาท สถิติการชก 9 ครั้ง ชนะ 8 (น็อค 7) แพ้ 1ประวัติ ประวัติ. เพชรไทยหัดชกมวยไทยกับพี่ชายก่อนจะเดินสายชกมวยไทยตามงานวัด และชกมวยสากลสมัครเล่นในกีฬาแห่งชาติ ต่อมา จึงได้รับการสนับสนุนให้ขึ้นชกมวยอาชีพในสังกัดของชูเจริญ รวีอร่ามวงศ์ โดยขึ้นชกมวยสากลครั้งแรกเมื่อเดือนมีนาคม พ.ศ. 2532 ชนะคะแนนสมเดช แก่นนรสิงห์ จากนั้น ชกชนะน็อครวดอีก 6 ครั้งจนได้เป็นรองแชมป์มวยสากลทั้งเวทีลุมพินีและราชดำเนิน เมื่อครั้งที่เมืองชัย กิตติเกษมป้องกันแชมป์โลกกับลี เจืองแจ เมื่อเดือนมกราคม พ.ศ. 2533 เพชรไทยได้เป็นคู่ซ้อมให้กับลี ซึ่งเพชรไทยชกจนลีเลือดกำเดาไหลต้องหยุดซ้อม ทางด้านชูเจริญ ผู้จัดการจึงสนับสนุนเพชรไทยเต็มที่ ติดต่อกับอลัน คิม ซึ่งในขณะนั้นเป็นผู้จัดการของคิม บองจุนแชมป์โลกรุ่นมินิมัมเวทของสมาคมมวยโลก เพื่อเปิดโอกาสให้เพชรไทยได้ขึ้นชิงแชมป์โลก ในเดือนมกราคม พ.ศ. 2533 เพชรไทยได้เป็นรองแชมป์โลกอันดับ 10 รุ่นมินิมัมเวทของสมาคมมวยโลกทั้งที่เคยชกกับนักมวยสากลชาวไทยทั้งสิ้น จากนั้น เพชรไทยได้เดินทางไปชิงแชมป์โลกกับคิม บองจุนเมื่อ 10 กุมภาพันธ์ พ.ศ. 2533 ที่โซล ปรากฏว่าเพชรไทยเป็นฝ่ายแพ้น็อคไปในยกที่ 3 จากนั้น เพชรไทยขึ้นชกอีกแค่ครั้งเดียวเมื่อ 20 พฤษภาคม พ.ศ. 2533 ชนะน็อค ศุภชัยน้อย ทวีรัตน์ ยกแรก จากนั้นก็แขวนนวมไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBA เมื่อ 10 ก.พ. 2533 แพ้น็อค คิม บองจุน (เกาหลีใต้) ยก 3</doc>
