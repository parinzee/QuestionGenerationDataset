<doc id="628384" url="https://th.wikipedia.org/wiki?curid=628384" title="เดอะฮันติงปาร์ตี">เดอะฮันติงปาร์ตี เดอะฮันติงปาร์ตี () เป็นสตูดิโออัลบั้มชุดที่ 6 ของวงดนตรีร็อกชาวอเมริกัน ลิงคินพาร์ก อัลบั้มนี้ออกจำหน่ายเมื่อวันที่ 13 มิถุนายน พ.ศ. 2557 ผ่านวอร์เนอร์บราเธอร์สเรเคิดส์ มีแบรด เดลสัน และไมค์ ชิโนดะ เป็นโปรดิวเซอร์ นับเป็นอัลบั้มแรก หลังจากสามอัลบั้มก่อนหน้านี้ ที่ไม่ได้ร่วมผลิตด้วยกันกับ ริก รูบิน โดยชื่ออัลบัม เดอะฮันติงปาร์ตี แสดงถึงการที่ลิงคินพาร์กจะไล่ล่าจิตวิญญาณความเป็นร็อกกลับคืนมา เดอะฮันติงปาร์ตี เป็นการทิ้งห่างจากเสียงอิเล็กทรอนิกส์ร็อกในสองสตูดิโออัลบั้มที่ผ่านมาของวง ไมค์ได้อธิบายอย่างสั้นๆ ว่าอัลบั้มนี้เป็น "การบันทึกเพลงร็อก" นับเป็นการทำผลงานของลิงคินพาร์กท่ามกลางยุคดนตรีร็อกร่วมสมัย และวงดนตรีร็อกที่ยังทำผลงาน ไมค์กล่าวว่า "พยายามที่จะเป็นเหมือนวงอื่นๆ และทำให้ดีที่สุด" อัลบั้มนี้มีภาพหน้าปกที่วาดโดยเจมส์ จีน โดยอัลบั้มนี้ใช้เวลาน้อยกว่าหนึ่งปีในการผลิตและบันทึกเสียง ด้วยการปรับปรุงการแต่งเพลงในสตูดิโอ อัลบั้มนี้ยังมีศิลปินรับเชิญมาทำงานร่วมกันกับลิงคินพาร์ก ได้แก่ เพจ แฮมิลตัน จากเฮลเมต, ราคิม, ดารอน มาลาเคียน จากซิสเตมออฟอะดาวน์ และทอม โมเรลโล จากเรจอะเกนสต์เดอะแมชชีน อัลบั้มนี้ได้รับการโปรโมตโดยลิงคินพาร์กและวอร์เนอร์บราเธอร์ส ด้วยวิดีโอทีเซอร์ต่างๆ และการสัมภาษณ์เกี่ยวกับการผลิต ลิงคินพาร์กยังได้จัดคอนเสิร์ตคอร์นิวอรส์ทัวร์ด้วยกันกับเทอร์ตีเซคันส์ทูมาส์ เพื่อเป็นการสนับสนุนการออกจำหน่ายของอัลบั้ม โดยเพลงที่ปล่อยออกมาเป็นซิงเกิลในอัลบั้มนี้มีทั้งหมด 4 เพลง และซิงเกิลโปรโมตอีก 2 เพลง ได้แก่ "กิลตีออลเดอะเซม" ในเดือนมีนาคม พ.ศ. 2557, "อันทิลอิตส์กอน" ในเดือนพฤษภาคม พ.ศ. 2557 และอีกสามเพลงที่ได้ปล่อยออกมาพร้อมกัน "เวสต์แลนส์", "รีเบลเลียน" และ "ไฟนอลแมสคิวเรด" ในเดือนมิถุนายน พ.ศ. 2557 โดยต่อมา เพลง "รีเบลเลียน" ได้ออกจำหน่ายเป็นซิงเกิลในเดือนตุลาคม อัลบั้มนี้ได้รับการวิจารณ์ในเชิงบวกเสียส่วนใหญ่ ซึ่งจะเป็นการยกย่องว่าเป็นการนำเสียงที่เป็นร็อกหนัก ๆ ที่คล้ายกับอัลบั้มชุดเก่าของวงกลับคืนมา โดยเข้าสู่อันดับที่ 3 ในชาร์ตบิลบอร์ด 200 และอยู่ในอันดับ 4 ในรายชื่อ "20 อัลบั้มยอดเยี่ยมแห่งปี 2014" ของนิตยสารรีโวลเวอร์เบื้องหลัง เบื้องหลัง. ในปี พ.ศ. 2553 และ พ.ศ. 2555 ลิงคินพาร์กได้ออกจำหน่ายสตูดิโออัลบั้มชุดที่ 4 และ 5 ได้แก่ อะเทาซันด์ซันส์ และ ลิฟวิงทิงส์ ตามลำดับ อัลบั้มทั้งสองได้มีริก รูบิน และไมค์ ชิโนะดะ เป็นโปรดิวเซอร์ เป็นสิ่งที่แสดงว่าแนวดนตรีของวงได้เปลี่ยนไปจากนูเมทัล อย่างเช่นในอัลบั้ม ไฮบริดทีโอรี (2543) และ เมทีโอรา (2546) ไปสู่เสียงที่ "ทันสมัย" ด้วยการทดลองเสียงต่าง ๆ มากขึ้น อิทธิพลของแนวดนตรีอิเล็กทรอนิกาในอัลบั้มทำให้วงประสบความสำเร็จในเชิงพาณิชย์รายชื่อเพลง รายชื่อเพลง. เพลงทั้งหมดแต่งโดยลิงคินพาร์ก ผลิตโดย แบรด เดลสัน และ ไมค์ ชิโนดะ และเพลงร่วมผลิต "เวสต์แลนส์" ร่วมผลิตโดย ร็อบ คาวัลโล และ "ไฟนอลแมสคิวเรด" ร่วมผลิตโดย อีมิล เฮย์นีบุคคลที่เกี่ยวข้องบุคคลที่เกี่ยวข้อง. - ลิงคินพาร์ก - เชสเตอร์ เบนนิงตัน – ร้องนำ - ร็อบ บัวร์ดอน – กลอง, เพอร์คัชชัน - แบรด เดลสัน – กีตาร์นำ - เดฟ "ฟีนิกซ์" ฟาร์เรล – กีตาร์เบส - โจ ฮาห์น – เทิร์นเทเบิล, แซมพลิง, โปรแกรมคอมพิวเตอร์แต่งเสียง - ไมค์ ชิโนะดะ – ร้องนำ, จังหวะกีตาร์, คีย์บอร์ด- นักดนตรีสมทบ - เพจ แฮมิลตัน – เสียงร้อง และกีตาร์ (ในเพลง "ออลฟอร์นัททิง") - ดารอน มาลาเคียน – กีตาร์ (ในเพลง "รีเบลเลียน") - ทอม โมเรลโล – กีตาร์ (ในเพลง "ดรอว์บาร์") - ราคิม – เสียงร้อง (ในเพลง "กิลตีออลเดอะเซม")ชาร์ตและการรับรองชาร์ตประจำสัปดาห์ชาร์ตสิ้นปีการรับรองซิงเกิลเพลงอื่นที่ติดชาร์ต</doc>
