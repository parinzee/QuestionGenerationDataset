<doc id="196678" url="https://th.wikipedia.org/wiki?curid=196678" title="สถานีสุทธิสาร">สถานีสุทธิสาร สถานีสุทธิสาร (, รหัส SUT) เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนรัชดาภิเษก กรุงเทพมหานคร ตั้งอยู่ในย่านอาคารที่พักอาศัย โรงแรม สถานเริงรมย์บนถนนรัชดาภิเษก และสถานบันเทิงย่านสุทธิสารที่ตั้ง ที่ตั้ง. ถนนรัชดาภิเษก บริเวณกลางทางแยกรัชดา-สุทธิสาร จุดบรรจบถนนรัชดาภิเษกและถนนสุทธิสารวินิจฉัย ในพื้นที่แขวงรัชดาภิเษก เขตดินแดง, แขวงห้วยขวาง และแขวงสามเสนนอก เขตห้วยขวาง กรุงเทพมหานคร บริเวณโดยรอบสถานีสุทธิสารเป็นย่านที่พักอาศัยหนาแน่นใจกลางเมือง โดยมีถนนสุทธิสารวินิจฉัยเป็นเส้นทางหลักที่เชื่อมต่อกับถนนวิภาวดีรังสิต ในเขตดินแดง และเชื่อมต่อกับซอยลาดพร้าว 64 (ซอยเกตุนุติ) ไปยังชุมชนต่าง ๆ ที่กระจัดกระจายอยู่ตามโครงข่ายถนนซอยของถนนลาดพร้าว ในพื้นที่เขตห้วยขวางและวังทองหลางแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีแดงตกแต่งกระเบื้องที่เสา ผนังและขอบด้านบนของแนวประตูกั้นชานชาลา หมายถึงเป็นสถานีในย่านธุรกิจหรือตลาดรูปแบบของสถานี รูปแบบของสถานี. เป็นสถานีใต้ดิน กว้าง 23 เมตร ยาว 226 เมตร ระดับชานชาลาอยู่ลึก 19 เมตรจากผิวดิน เป็นชานชาลาแบบเกาะกลาง (Station with Central Platform)ความโดดเด่นของโครงสร้างสถานี ความโดดเด่นของโครงสร้างสถานี. มีพื้นที่ภายในสถานีเพียง 2 ชั้น คือชั้นออกบัตรโดยสารและชั้นชานชาลา เนื่องจากพื้นที่ชั้นบนสุดของสถานีถูกนำไปก่อสร้างเป็นอุโมงค์ลอดทางแยกรัชดาภิเษก-สุทธิสาร ตามแนวถนนรัชดาภิเษกทางเข้า-ออกทางเข้า-ออก. - 1 สถานีตำรวจนครบาลสุทธิสาร, ป้ายรถประจำทางไปสี่แยกรัชดาภิเษก-ลาดพร้าว - 2 อาคารปรีชา , คอนโด Life@รัชดา-สุทธิสาร ,ซอยรัชดาภิเษก 20, ป้ายรถประจำทางไปสี่แยกรัชดาภิเษก-ห้วยขวาง - 3 อาคารเมืองไทย-ภัทรคอมเพล็กซ์, ป้ายรถประจำทางไปสี่แยกรัชดาภิเษก-ห้วยขวาง - 4 อาคารกฤษดาพลาซ่า, ป้ายรถประจำทางไปสี่แยกรัชดาภิเษก-ลาดพร้าวการจัดพื้นที่ในตัวสถานี การจัดพื้นที่ในตัวสถานี. แบ่งเป็น 2 ชั้น ประกอบด้วย- 1 ชั้นออกบัตรโดยสาร - 2 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ทางเข้า-ออกหมายเลข 1 (สถานีตำรวจนครบาลสุทธิสาร)รถโดยสารประจำทางรถโดยสารประจำทาง. - ถนนรัชดาภิเษก สาย 73ก 136 137 172 179 185 206 514 517 528 529สถานที่สำคัญใกล้เคียงสถานที่สำคัญใกล้เคียง. - สถานีตำรวจนครบาลสุทธิสาร - โรงพยาบาลโกลเด้นเยียส์ - ศูนย์บริการวีซ่าและใบอนุญาตทำงาน (อาคารกฤษดาพลาซ่า) - สำนักงานสรรพากรพื้นที่กรุงเทพมหานคร 10 (อาคารปรีชาคอมเพล็กซ์) - สำนักงานบริการจดทะเบียนธุรกิจ 3, 5 และ 7 (รัชดาภิเษก, รามคำแหง และแจ้งวัฒนะ)ศูนย์การค้าและอาคารสำนักงานศูนย์การค้าและอาคารสำนักงาน. - อาคารเมืองไทย-ภัทรคอมเพล็กซ์ - อาคารกฤษดาพลาซ่า - อาคารปรีชาคอมเพล็กซ์ - ตลาดนัดหน้าอาคารมานูย่าโรงแรมโรงแรม. - โรงแรมเดอะแกรนด์ อยุธยา โฮเต็ล กรุงเทพฯ - โรงแรม 13 เหรียญ ทาวเวอร์ รัชดา - โรงแรมเวรอนนิก้า เรสซิเด็นซ์เหตุการณ์สำคัญในอดีต เหตุการณ์สำคัญในอดีต. วันที่ 5 สิงหาคม พ.ศ. 2551 เวลาประมาณ 18.20 น. รถไฟฟ้าใต้ดินจากสถานีสุทธิสารมุ่งหน้าสถานีหัวลำโพงได้เกิดเหตุขัดข้องทางเทคนิคและหยุดวิ่งกะทันหัน โดยมีการประกาศแจ้งให้ผู้โดยสารออกจากขบวนรถทั้งระบบ ทำให้มีผู้โดยสารตกค้างอยู่ตามสถานีต่าง ๆ จำนวนมาก สาเหตุเกิดจากมีสัญญาณไฟแจ้งเตือนให้เจ้าหน้าที่เข้าไปตรวจสอบระบบบางอย่างที่อาจขัดข้อง จึงต้องปิดระบบไฟฟ้าในช่วงระหว่างสถานีสุทธิสารและสถานีห้วยขวาง และต้องปรับเปลี่ยนการเดินรถโดยเปิดเดินรถเพียงอุโมงค์เดียวในช่วงระหว่างสถานีศูนย์วัฒนธรรมฯ ถึงสถานีพหลโยธิน ผู้โดยสารจึงต้องใช้เวลาเดินทางเพิ่มขึ้นอีกอย่างน้อย 20 นาที จากการตรวจสอบพบว่าเกิดจากระบบบ่อรับน้ำตัน ทำให้เกิดสัญญานเตือนให้หยุดรถชั่วคราวเพื่อตรวจสอบความปลอดภัยเป็นอันดับแรก โดยเจ้าหน้าที่สามารถแก้ไขและเดินรถได้ตามปกติตั้งแต่เวลา 6.00 น. ของวันรุ่งขึ้น</doc>
