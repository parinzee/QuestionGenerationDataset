<doc id="760560" url="https://th.wikipedia.org/wiki?curid=760560" title="การขนส่งในจังหวัดเชียงใหม่">การขนส่งในจังหวัดเชียงใหม่ การขนส่งในจังหวัดเชียงใหม่ ประกอบด้วยระบบขนส่งหลายรูปแบบในพื้นที่จังหวัดเชียงใหม่ ทั้งทางบก ทางรถไฟ และทางอากาศ อันเป็นระบบสาธารณูปโภคหนึ่งที่สำคัญสำหรับการตั้งถิ่นฐาน จังหวัดเชียงใหม่เป็นจุดหมายปลายทางที่สำคัญแห่งหนึ่งสำหรับการคมนาคมทางบกและทางอากาศ เนื่องด้วยเป็นเมืองศูนย์กลางของภาคเหนือทั้งด้านการพาณิชย์ อุตสาหกรรม การท่องเที่ยว การศึกษาและการขนส่ง เชียงใหม่ประกอบด้วยท่าอากาศยานนานาชาติ 1 แห่ง สถานีรถไฟกลาง 1 แห่ง และสถานีรถโดยสารประจำทางที่สำคัญ 3 แห่งทางถนน ทางถนน. จังหวัดเชียงใหม่มีทางหลวงแผ่นดิน ทางหลวงชนบท และเส้นทางมาตรฐานหลายสาย ทำให้การเดินทางติดต่อภายในจังหวัด การเดินทางสู่จังหวัดใกล้เคียงและกรุงเทพมหานครเป็นไปด้วยความสะดวก สำหรับวิธีการเดินทางภายในตัวจังหวัด จะใช้การจราจรโดยรถส่วนบุคคลหรือรถจักรยานยนต์รวมทั้งจักรยาน สำหรับระบบมวลชนจะมี รถแดง ตุ๊กตุ๊ก รถเมล์ และประมาณ พ.ศ. 2550 เริ่มมีแท็กซี่มิเตอร์ในบริการในจังหวัดเชียงใหม่ โดยรถมีสีเหลือง-น้ำเงิน เป็นแท็กซี่สหกรณ์ ส่วนสีแดง-เหลืองเป็นแท็กซี่ส่วนบุคคล มีสถานีขนส่งภายในตัวจังหวัดเชื่อมต่ออำเภอต่าง ๆ คือ "สถานีขนส่งผู้โดยสารจังหวัดเชียงใหม่ แห่งที่ 1" (สถานีขนส่งช้างเผือก) และสถานีขนส่งระหว่างจังหวัดคือ "สถานีขนส่งผู้โดยสารจังหวัดเชียงใหม่ แห่งที่ 2" และ "สถานีขนส่งผู้โดยสารจังหวัดเชียงใหม่ แห่งที่ 3" (สถานีขนส่งอาเขต)ถนนระหว่างจังหวัด ถนนระหว่างจังหวัด. การเดินทางจากกรุงเทพมหานครมายังจังหวัดเชียงใหม่โดยทางรถยนต์ เริ่มต้นจากทางหลวงแผ่นดินหมายเลข 1 (ถนนพหลโยธิน) แล้วแยกเข้าทางหลวงแผ่นดินหมายเลข 32 (ถนนสายเอเชีย) ผ่านจังหวัดพระนครศรีอยุธยา อ่างทอง นครสวรรค์ แล้วใช้ทางหลวงแผ่นดินหมายเลข 11 (ถนนซุปเปอร์ไฮเวย์) ผ่านจังหวัดลำปาง แยกซ้าย ผ่านจังหวัดลำพูน จนถึงจังหวัดเชียงใหม่ เส้นทางหลักเชื่อมต่อระหว่างจังหวัดเชียงใหม่และจังหวัดใกล้เคียงมีดังนี้- จังหวัดลำพูน- ทางหลวงแผ่นดินหมายเลข 11 (เชียงใหม่–ลำพูน–ลำปาง) - ทางหลวงแผ่นดินหมายเลข 106 (เชียงใหม่–สารภี–ลำพูน) - ทางหลวงแผ่นดินหมายเลข 116 (อำเภอสันป่าตอง–อำเภอป่าซาง) - ทางหลวงแผ่นดินหมายเลข 1010 (อำเภอจอมทอง–อำเภอเวียงหนองล่อง) - ทางหลวงแผ่นดินหมายเลข 1103 (อำเภอดอยเต่า–อำเภอลี้) - ทางหลวงแผ่นดินหมายเลข 1147 (อำเภอสันกำแพง–อำเภอบ้านธิ) - ทางหลวงแผ่นดินหมายเลข 1189 (อำเภอสันกำแพง–อำเภอบ้านธิ) - ทางหลวงชนบท ชม. 4022 (อำเภอดอยเต่า–อำเภอลี้) - ทางหลวงชนบท ลพ. 2031 (อำเภอแม่ออน–อำเภอแม่ทา) - จังหวัดเชียงราย- ทางหลวงแผ่นดินหมายเลข 118 (เชียงใหม่–อำเภอเวียงป่าเป้า แยกไปจังหวัดลำปางและพะเยา–เชียงราย) - ทางหลวงแผ่นดินหมายเลข 107 (อำเภอแม่อาย–อำเภอแม่ฟ้าหลวง) - ทางหลวงแผ่นดินหมายเลข 109 (อำเภอฝาง–อำเภอแม่สรวย) - ทางหลวงแผ่นดินหมายเลข 1150 (อำเภอพร้าว–อำเภอเวียงป่าเป้า) - จังหวัดแม่ฮ่องสอน- ทางหลวงแผ่นดินหมายเลข 108 (เชียงใหม่–อำเภอฮอด–อำเภอแม่สะเรียง) - ทางหลวงแผ่นดินหมายเลข 1095 (อำเภอแม่แตง–อำเภอปาย) - ทางหลวงแผ่นดินหมายเลข 1263 (อำเภอแม่แจ่ม–อำเภอขุนยวม) - ทางหลวงแผ่นดินหมายเลข 1265 (อำเภอกัลยานิวัฒนา–อำเภอปาย) - จังหวัดลำปาง- ทางหลวงแผ่นดินหมายเลข 1252 (อำเภอดอยสะเก็ด–อำเภอเมืองปาน) สำหรับจังหวัดตากไม่มีเส้นทางหลักเชื่อมต่อโดยตรงระหว่างจังหวัดถนนระหว่างอำเภอ ถนนระหว่างอำเภอ. การคมนาคมทางรถยนต์ภายในตัวจังหวัด ระหว่างอำเภอ ตำบล และหมู่บ้าน ระยะทางระหว่างอำเภอที่ไกลที่สุดจากอำเภอเมืองคือ อำเภออมก๋อย ระยะทาง 179 กิโลเมตร ใช้เวลาในการเดินทางราว 4 ชั่วโมง ส่วนอำเภอที่ใกล้ที่สุดคือ อำเภอสารภี 9 กิโลเมตร โดยระยะทางจากตัวจังหวัด (อำเภอเมืองเชียงใหม่) ไปยังอำเภอต่าง ๆ ของจังหวัดเชียงใหม่ เรียงจากอำเภอใกล้ที่สุด ไปถึงไกลที่สุด ดังนี้- อำเภอสารภี 9 กิโลเมตร - อำเภอสันทราย 11 กิโลเมตร - อำเภอสันกำแพง 13 กิโลเมตร - อำเภอแม่ริม 15 กิโลเมตร - อำเภอหางดง 15 กิโลเมตร - อำเภอดอยสะเก็ด 18 กิโลเมตร - อำเภอสันป่าตอง 22 กิโลเมตร - อำเภอแม่ออน 29 กิโลเมตร- อำเภอดอยหล่อ 34 กิโลเมตร - อำเภอแม่วาง 35 กิโลเมตร - อำเภอแม่แตง 40 กิโลเมตร - อำเภอสะเมิง 54 กิโลเมตร - อำเภอจอมทอง 58 กิโลเมตร - อำเภอเชียงดาว 68 กิโลเมตร - อำเภอฮอด 88 กิโลเมตร - อำเภอพร้าว 103 กิโลเมตร- อำเภอดอยเต่า 121 กิโลเมตร - อำเภอไชยปราการ 131 กิโลเมตร - อำเภอเวียงแหง 150 กิโลเมตร - อำเภอฝาง 154 กิโลเมตร - อำเภอแม่แจ่ม 156 กิโลเมตร - อำเภอกัลยาณิวัฒนา 157 กิโลเมตร - อำเภอแม่อาย 174 กิโลเมตร - อำเภออมก๋อย 179 กิโลเมตรถนนในเมืองเชียงใหม่ ถนนในเมืองเชียงใหม่. เส้นทางหลักสำหรับการคมนาคมในตัวเมืองเชียงใหม่ประกอบด้วย ถนนในเขตคูเมืองเก่า ส่วนใหญ่วางตัวในทิศเหนือ–ใต้ และทิศตะวันออก–ตะวันตก ตัดกันเป็นตาราง ถนนรอบคูเมือง มีทั้งฝั่งในและฝั่งนอก แต่ละฝั่งจะเดินรถทางเดียว และทั้งสองฝั่งเดินรถสวนทางกัน ถนนชุมชนนอกคูเมือง และถนนที่เชื่อมต่อกับชานเมืองและอำเภอใกล้เคียง การกระจายตัวของถนนในเขตเมืองเชียงใหม่มีแนวโน้มแผ่ขยายออกทุกทิศทาง ยกเว้นทิศตะวันตกซึ่งมีดอยสุเทพขวางไว้และยังเป็นเขตอุทยานแห่งชาติทำให้ไม่สามารถขยายชุมชนและถนนไปทางทิศดังกล่าวได้ ถนนหลักสำหรับการสัญจรภายในเมืองเชียงใหม่ อาทิเช่น- ถนนรอบและในคูเมือง - รอบคูเมือง - ถนนมณีนพรัตน์ (คูเมืองตอนเหนือด้านนอก) - ถนนศรีภูมิ (คูเมืองตอนเหนือด้านใน) - ถนนช่างหล่อ (คูเมืองตอนใต้ด้านนอก) - ถนนบำรุงบุรี (คูเมืองตอนใต้ด้านใน) - ถนนชัยภูมิ (คูเมืองตอนตะวันออกด้านนอก ส่วนเหนือ) - ถนนคชสาร (คูเมืองตอนตะวันออกด้านนอก ส่วนใต้) - ถนนมูลเมือง (คูเมืองตอนตะวันออกด้านใน) - ถนนบุญเรืองฤทธิ์ (คูเมืองตอนตะวันตกด้านนอก) - ถนนอารักษ์ (คูเมืองตอนตะวันตกด้านใน)- ในคูเมือง - ถนนจ่าบ้าน - ถนนพระปกเกล้า - ถนนราชดำเนิน - ถนนราชภาคินัย - ถนนราชมรรคา - ถนนราชวิถี - ถนนเวียงแก้ว - ถนนสามล้าน - ถนนสิงหราช - ถนนอินทวโรรส - ถนนนอกคูเมือง - แนวทิศเหนือ–ใต้ - ถนนกำแพงดิน - ถนนเจริญประเทศ - ถนนเจริญราษฎร์ - ถนนช้างคลาน - ถนนโชตนา - ถนนทิพย์เนตร - ถนนทุ่งโฮเต็ล - ถนนนิมมานเหมินท์ - ถนนบำรุงราษฎร์- แนวทิศเหนือ–ใต้ - ถนนโพธาราม - ถนนเมืองสมุทร - ถนนรถไฟ - ถนนวังสิงห์คำ - ถนนศิริมังคลาจารย์ - ถนนสุริยวงศ์ - ถนนหัสดิเสวี - ถนนอัษฎาธร - ทางหลวงชนบท ชม. 4032 (บ้านป่าแดดเหนือ–ป่าแดดใต้)- แนวทิศตะวันออก–ตะวันตก - ถนนเจริญเมือง - ถนนช้างม่อย - ถนนท่าแพ - ถนนหมื่นด้ามพร้าคต - ถนนรัตนโกสินทร์ - ถนนราษฎร์อุทิศ - ถนนลอยเคราะห์ - ถนนวิชยานนท์ - ถนนศรีดอนชัย - ถนนสนามกีฬา - ถนนสุเทพ - ถนนหายยา - ทล. 1366 (สถานีตำรวจช้างเผือก)- ถนนที่วางตัวในแนวอื่น/หลายแนว - ถนนแก้วนวรัฐ - ถนนนันทาราม - ถนนประชาสัมพันธ์ - ถนนเมืองสาตร - ถนนห้วยแก้ว - ถนนศรีวิชัย - ถนนวงแหวน ถนนหลักที่รองรับการคมนาคมระหว่างตัวเมืองเชียงใหม่กับเขตชานเมือง อำเภอใกล้เคียง และจังหวัดใกล้เคียง ประกอบด้วยถนนสายหลักที่นำไปยังเขตชานเมืองหรืออำเภอใกล้เคียง และถนนวงแหวนที่เชื่อมต่อถนนสายหลักข้างต้นเข้าด้วยกัน ซึ่งถนนวงแหวนมีจำนวน 3 เส้นทาง ได้แก่1. วงแหวนรอบที่หนึ่ง ประกอบด้วยถนนสองสาย ได้แก่- ทางหลวงแผ่นดินหมายเลข 11 (ถนนซุปเปอร์ไฮเวย์, เชียงใหม่–สารภี–จังหวัดลำพูน) - ทางหลวงแผ่นดินหมายเลข 1141 (ถนนมหิดล) 2. วงแหวนรอบที่สอง หรือวงแหวนรอบกลาง คือ ถนนสมโภชเชียงใหม่ 700 ปี 3. วงแหวนรอบที่สาม หรือวงแหวนรอบนอก คือ ทางหลวงแผ่นดินหมายเลข 121 (วงแหวนรอบที่สาม, วงแหวนรอบนอก–คลองชลประทาน) ส่วนถนนสายหลักระหว่างตัวเมืองเชียงใหม่กับอำเภออื่น ๆ และจังหวัดใกล้เคียง ได้แก่- ทางหลวงแผ่นดินหมายเลข 106 (เชียงใหม่–สารภี–จังหวัดลำพูน) - ทางหลวงแผ่นดินหมายเลข 107 (ถนนโชตนา, เชียงใหม่–แม่ริม–แม่แตง–เชียงใหม่ตอนเหนือ) - ทางหลวงแผ่นดินหมายเลข 108 (เชียงใหม่–หางดง–สันป่าตอง–เชียงใหม่ตอนใต้) - ทางหลวงแผ่นดินหมายเลข 118 (เชียงใหม่–ดอยสะเก็ด–จังหวัดเชียงราย) - ทางหลวงแผ่นดินหมายเลข 1001 (เชียงใหม่–แม่โจ้–พร้าว) - ทางหลวงแผ่นดินหมายเลข 1006 (เชียงใหม่–สันกำแพง) - ทางหลวงแผ่นดินหมายเลข 1317 (เชียงใหม่–แม่ออน)ทางรถไฟ ทางรถไฟ. สถานีรถไฟหลักและเป็นสถานีปลายทางในจังหวัดเชียงใหม่ คือสถานีรถไฟเชียงใหม่ ปัจจุบันมีรถไฟสายกรุงเทพฯ-เชียงใหม่ โดยผ่านจังหวัดพระนครศรีอยุธยา ลพบุรี นครสวรรค์ พิษณุโลก อุตรดิตถ์ ลำปาง และลำพูน เปิดการเดินรถเร็ว รถด่วน รถด่วนพิเศษ และรถดีเซลรางปรับอากาศ กรุงเทพฯ-เชียงใหม่ รวมวันละ 14 ขบวน (ไป 7 กลับ 7) และนครสวรรค์-เชียงใหม่ วันละ 2 ขบวน (ไป-กลับ) ขบวนรถที่เข้า-ออกเชียงใหม่ มีดังนี้- รถด่วนพิเศษ- ข.9/10 กรุงเทพ-เชียงใหม่-กรุงเทพ (รถด่วนพิเศษอุตราวิถี) - ข.7/8 กรุงเทพ-เชียงใหม่-กรุงเทพ ใช้รถดีเซลรางปรับอากาศ ชั้น 2 รุ่นแดวู ทำขบวนนี้ - ข.13/14 กรุงเทพ-เชียงใหม่-กรุงเทพ มีเฉพาะรถนั่งและนอนปรับอากาศชั้นที่ 1 (บนอ.ป.) และชั้นที่ 2 (บนท.ป.) - รถด่วน- ข.51/52 กรุงเทพ-เชียงใหม่-กรุงเทพ - รถเร็ว- ข.109/102 กรุงเทพ-เชียงใหม่-กรุงเทพ - รถท้องถิ่น- ข.407/408 นครสวรรค์-เชียงใหม่-นครสวรรค์ ใช้รถดีเซลราง ชั้น 3 รุ่น เอ็นเคเอฟ และ ทีเอชเอ็น ทำขบวนนี้ - ขบวนรถในอดีต- ขบวนรถด่วนพิเศษนครพิงค์ 1/2 กรุงเทพ-เชียงใหม่-กรุงเทพ (ให้บริการถึงวันที่ 10-11 พฤศจิกายน พ.ศ. 2559) - ขบวนรถด่วนพิเศษที่ 11/12 กรุงเทพ-เชียงใหม่-กรุงเทพ - ขบวนรถด่วนพิเศษที่ 11/10 กรุงเทพ - เชียงใหม่ - กรุงเทพ - ขบวนรถด่วนพิเศษที่ 9/12 กรุงเทพ-เชียงใหม่-กรุงเทพ (เปลี่ยนเลขขบวนเป็น ข.7/8) - ขบวนรถพิเศษโดยสารที่ 963/964 กรุงเทพ-เชียงใหม่-กรุงเทพ (ด่วนพิเศษราชพฤกษ์) ให้บริการในช่วงวันที่ 1 พฤศจิกายน พ.ศ. 2549 - 31 มกราคม พ.ศ. 2550ทางอากาศ ทางอากาศ. จังหวัดเชียงใหม่มีท่าอากาศยานเชียงใหม่ ที่มีความหนาแน่นของผู้ใช้บริการเป็นอันดับ4ของประเทศรองจากท่าอากาศยานสุวรรณภูมิ ท่าอากาศยานดอนเมือง ท่าอากาศยานภูเก็ต ตามลำดับ โดยมีเที่ยวบินไป-กลับวันละหลายเที่ยวบิน ทั้งสายการบินภายในประเทศ และสายการบินระหว่างประเทศ โดยสายการบินระหว่างประเทศ มีสายการบินในแถบเอเชียมีเที่ยวบินโดยตรงจากเชียงใหม่ไปยังหลายประเทศ เช่น จีน เกาหลีใต้ ลาว เมียนมาร์ ไต้หวัน มาเลเซีย สิงคโปร์ ฮ่องกง มาเก๊า เป็นต้น</doc>
