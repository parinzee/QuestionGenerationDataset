<doc id="97982" url="https://th.wikipedia.org/wiki?curid=97982" title="สมาคมวิศวกรที่ปรึกษาแห่งประเทศไทย">สมาคมวิศวกรที่ปรึกษาแห่งประเทศไทย สมาคมวิศวกรที่ปรึกษาแห่งประเทศไทย หรือ The Consulting Engineers Association of Thailand มีชื่อย่อว่า ว.ป.ท. หรือ C.E.A.T. ได้จดทะเบียนเมื่อวันที่ 31 ตุลาคม พ.ศ. 2521 เพื่อเป็นศูนย์กลาง และตัวแทนของวิศวกรที่ปรึกษาในประเทศไทย ในอันที่จะประสานความร่วมมือกันในวิชาชีพระหว่างสมาชิก เสริมสร้างและพัฒนาวิชาชีพวิศวกรที่ปรึกษาของไทยให้ทัดเทียมอารยประเทศ ในปี พ.ศ. 2528 ได้เข้าร่วมเป็นสมาชิกของสมาพันธ์วิศวกรที่ปรึกษาสากล International Federation of Consulting Engineers นายกสมาคมวิศวกรที่ปรึกษาแห่งประเทศไทย คนปัจจุบัน คือ คุณสุพจน์ โล่ห์วัชรินทร์ (2558-2560)วัตถุประสงค์วัตถุประสงค์. - เป็นองค์กรที่เป็นตัวแทนของผู้ประกอบวิชาชีพวิศวกรที่ปรึกษา - ส่งเสริมและสนับสนุนการประกอบวิชาชีพวิศวกรรม - ส่งเสริมและสนับสนุนให้เกิดประโยชน์ทางวิชาชีพ รักษาสิทธิ และผลประโยชน์ของสมาชิก - ส่งเสริมและสนับสนุนการศึกษา งานวิจัย และเผยแพร่งานวิชาชีพวิศวกรรม - ส่งเสริมความสามัคคีและผดุงเกียรติของสมาชิก - กำกับดูแลการดำเนินงานของสมาชิกให้ถูกต้องตามจรรยาบรรณและมาตรฐานการประกอบวิชาชีพ - ให้ความร่วมมือ คำปรึกษา และข้อมูลที่เกี่ยวกับการทำงานวิศวกรรมแก่รัฐ และองค์กรสาธารณะ ทั้งภายในและภายนอกประเทศ</doc>
