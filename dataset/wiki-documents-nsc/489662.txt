<doc id="489662" url="https://th.wikipedia.org/wiki?curid=489662" title="สาโรช บัวศรี">สาโรช บัวศรี ศาสตราจารย์ ดร.สาโรช บัวศรี อดีตผู้อำนวยการโรงเรียนฝึกหัดครูชั้นสูง ปัจจุบันคือ มหาวิทยาลัยศรีนครินทรวิโรฒ และอดีตสมาชิกสภานิติบัญญัติแห่งชาติประวัติ ประวัติ. สาโรช บัวศรี เป็นบุตร ขุนประทุมสิริพันธ์ (เจริญ บัวศรี) กับนางประทุม สิริพันธ์ (เปล่ง) เกิดที่บ้านตำบลสันใย อำเภอเมือง จังหวัดภูเก็ต เมื่อวันเสาร์ที่ 16 กันยายน พ.ศ. 2459 สมรสกับอาจารย์ศิรี ศิริจรรยา บุตรีหลวงศรีรัตนากรตำแหน่งตำแหน่ง. - ครูใหญ่ โรงเรียนภูเก็ตวิทยาลัย จังหวัดภูเก็ต - ผู้ช่วยอาจารย์ใหญ่ โรงเรียนฝึกหัดครูประถมพระนคร วังจันทร์เกษม ปัจจุบันคือ มหาวิทยาลัยราชภัฏพระนคร - ผู้อำนวยการ โรงเรียนฝึกหัดครูชั้นสูง ปัจจุบันคือ มหาวิทยาลัยศรีนครินทรวิโรฒ เมื่อ วันที่ 1 เมษายน พ.ศ. 2496ผลงาน ผลงาน. ศาสตราจารย์ ดร.สาโรช บัวศรี ได้เสนอให้ตั้ง วิทยาลัยวิชาการศึกษา ขึ้น เพื่อเปิดสอนหลักสูตร 2 ปี สำหรับผู้ที่มีวุฒิ ป.ม. หรือเทียบเท่า 4 ปี สำหรับผู้มีวุฒิป.ป. หรือเทียบเท่า ให้มีโอกาสได้เรียนปริญญาตรีทางวิชาชีพครู กระทรวงศึกษาธิการได้นำมติสุดท้ายของคณะรัฐมนตรีมาจัดตั้ง วิทยาลัยวิชาการศึกษา ขึ้นตามคำเสนอแนะของ ศาสตราจารย์ ดร.สาโรช โดยตรง และตราเป็นพระราชบัญญัติวิทยาลัยวิชาการศึกษา ประกาศในราชกิจจานุเบกษา เมื่อ วันที่ 16 กันยายน พ.ศ. 2497 ศาสตราจารย์ ดร.สาโรช เป็นผู้ใฝ่ใจศึกษาในเรื่องธรรมะอย่างแตกฉาน และได้ริเริ่มนำเอาพุทธปรัชญามาเรียงถ้อยคำให้เป็นปรัชญาการศึกษาไทย โดยมีวัตถุประสงค์ให้การศึกษาทั้งกระบวนการมีรากฐานสัมพันธ์กับพุทธศาสนา ศาสตราจารย์ ดร.สาโรช บัวศรี เคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516เครื่องราชอิสริยาภรณ์</doc>
