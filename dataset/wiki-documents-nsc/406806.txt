<doc id="406806" url="https://th.wikipedia.org/wiki?curid=406806" title="วิชัย ปุญญะยันต์">วิชัย ปุญญะยันต์ วิชัย ปุญญะยันต์ (ชื่อเล่น:ต๋อย) เกิดเมื่อวันที่ 9 สิงหาคม พ.ศ. 2493 เป็นนักร้องชาวไทย และเป็นหัวหน้าวง พิงค์แพนเตอร์ประวัติ ประวัติ. ครอบครัว "ปุญญะยันต์" เป็นครอบครัวที่ชอบในเรื่องดนตรีทั้งบ้าน แต่เนื่องจากฐานะระดับกลาง ๆ คุณพ่อรับราชการ ไม่มีเงินซื้อเครื่องดนตรี แต่เนื่องจากคุณพ่อเป็นคนชอบทำงานฝีมือ จึงทำกีต้าร์ให้ลูกชายเล่น อาจจะไม่สวยนัก รูปร่างแปลก ๆ แต่เล่นได้ นั่นจึงเป็นจุดเริ่มต้นของการเล่นดนตรีของเขา เริ่มหัดดนตรีเมื่ออายุ 10 ขวบ เล่นได้ประมาณ 3 ปี ก็ไม่อยากเล่นคนเดียว จึงเริ่มรวบรวมเพื่อน ๆ ให้มาเล่นด้วย ผู้ปกครองก็สนับสนุน ซื้อกีต้าร์ไฟฟ้าให้มาเล่นด้วยกัน แต่ของวิชัยเป็นกีต้าร์โปร่ง จึงให้คุณพ่อทำกีต้าร์ให้อีก เมื่อทำเสร็จแล้ว ก็รวมเพื่อน ๆ ได้จนครบ และวงดนตรีวงแรกของวิชัยก็ถือกำเนิดขึ้นในชื่อว่า "LUCKY SEVEN" หลังจากที่เรียนจบมัธยม ระหว่างนั้นมีวงดนตรีวงหนึ่ง ชื่อวง "SILVER SAND" มือกีตาร์โซโล่ของวง เกิดอุบัติหกล้มนิ้วหักระหว่างเล่นกีฬา ผู้จัดการวงที่ชื่อว่า ณรงค์ ปานเจริญ ได้มาตามวิชัยถึงบ้าน เพื่อให้ไปเล่นดนตรีแทน และถึงแม้ว่ามือกีต้าร์ท่านนั้นจะหายดีแล้ว ทางวงก็ไม่ยอมให้หยุดเล่น ทางวงก็เลยให้เข้า เล่นประจำวงไปเลย มือกีต้าร์ท่านนั้นคือ อ.วิรัช อยู่ถาวร หลังจากอยู่กับวง "SILVER SAND" ได้สิบกว่าปี ทางวงก็ถึงจุดอิ่มตัว ต้องแยกย้ายกันออกไปทำมาหากิน วิชัยก็ชวน อ.วิรัช ทำวงดนตรีต่อ โดยวง ๆ นั้นก็คือ วง "พิงค์แพนเตอร์" นั่นเอง คนที่ตั้งชื่อวงให้ก็คือ มาโนช บินอุมา มือเบสคนปัจจุบันของวง โดยตั้งจากปีเกิดของวิชัย ที่เกิดปีเสือ อ.วิรัช ร่วมวงอยู่ด้วยไม่กี่เดือน ก็แยกตัว ออกไปเป็นอาจารย์สอนที่โรงเรียนสยามกลการ เข้าสู่วงการครั้งแรก โดยได้รับการเชื้อเชิญจาก ประชา มาลีนนท์ ให้เป็นผู้จัดการด้านดนตรีของรายการ "ALL STAR VARIETY SHOW" โดยเป็นผู้ควบคุมวงต่อจาก อ.นริศ ทรัพย์ประภา และระหว่างนั้นก็ได้รับการทาบทามจากคุณระย้า เจ้าของรถไฟดนตรี ให้เป็น MUSIC DIRECTER ให้กับบริษัท EMI ด้วย หลังจากเป็นโปรดิวเซอร์ให้กับศิลปินในค่ายหลายคน ในที่สุดก็ถึงคิวของตัวเอง อัลบั้มชุดแรก "สายชล" ก็ถือกำเนิดขึ้น แต่เพลงที่สร้างชื่อกลับเป็นเพลงม้ามืดที่ไม่มีใครคาดคิด บทเพลง "รักฉันนั้นเพื่อเธอ" แจ้งเกิดและสร้างชื่อให้กับวง ถึงขนาดต้องเปลี่ยนปกอัลบั้มใหม่เป็นชื่อ "รักฉันนั้นเพื่อเธอ" ตามบทเพลงดังเลยทีเดียว</doc>
