<doc id="151986" url="https://th.wikipedia.org/wiki?curid=151986" title="ไอ อีจิมะ">ไอ อีจิมะ ไอ อีจิมะ (; 31 ตุลาคม พ.ศ. 2515 — 24 ธันวาคม พ.ศ. 2551) มีชื่อจริงว่า มะสึเอะ โอกุโบะ () บางแห่งว่า มิสึโกะ อิชิอิ เป็นนักแสดงภาพยนตร์เอวีชาวญี่ปุ่น เกิดที่กรุงโตเกียว ประเทศญี่ปุ่น มีชีวิตยากลำบากตั้งแต่วัยเด็ก ถูกข่มขืนตั้งแต่เป็นวัยรุ่น จนต้องทำแท้ง จึงหนีออกจากบ้านไปทำงานในร้านคาราโอเกะ เป็นนักเต้นเปลือย เป็นนางแบบถ่ายรูปในนิตยสาร และแสดงในรายการโทรทัศน์สำหรับผู้ใหญ่ อีจิมะ เริ่มแสดงภาพยนตร์เอวีในปี พ.ศ. 2535 และมีชื่อเสียงอย่างรวดเร็ว มีผลงานประมาณ 100 เรื่อง จนกระทั่งออกจากวงการในปี พ.ศ. 2536 หลังออกจากวงการ อีจิมะมีผลงานร้องเพลง เป็นพิธีกรรายโทรทัศน์อย่างสม่ำเสมอ ในปี พ.ศ. 2543 ตีพิมพ์หนังสือชื่อ Platonic Sex เป็นนิยายกึ่งอัตชีวประวัติ เกี่ยวกับชีวิตของเด็กสาวคนหนึ่งที่หนีออกจากบ้าน และสุดท้ายต้องมาประกอบอาชีพนางเอกภาพยนตร์เอวี และกลายเป็นหนังสือติดอันดับยอดขายดีถึง 1.7 ล้านเล่ม ได้รับการแปลเป็นภาษาเกาหลี ภาษาจีน ภาษาสเปน ภาษาอิตาลี ภาษาอังกฤษ และภาษาไทย และถูกนำมาสร้างเป็นซีรีส์ความยาว 4 ชั่วโมง และเป็นภาพยนตร์กำกับโดย มะซะโกะ มะซึอุระ ออกฉายในปี พ.ศ. 2545 ไอ อีจิมา มีปัญหาด้านสุขภาพ ป่วยเป็นโรคไต จนต้องประกาศอำลาวงการโทรทัศน์ไป แต่ยังคงร่วมรณรงค์เกี่ยวกับโรคเอดส์ และเขียนเว็บบล็อกส่วนตัวอย่างสม่ำเสมอ แต่ได้ขาดหายไปในระยะหลัง จนกระทั่งถูกพบศพในห้องพักของเธอ เมื่อวันที่ 24 ธันวาคม พ.ศ. 2551 โดยเจ้าหน้าที่ตำรวจกล่าวว่าเธอเสียชีวิตมาแล้วประมาณ 7 วัน ต่อมาตำรวจได้ประกาศว่าเธอเสียชีวิตเพราะโรคนิวมอเนีย</doc>
