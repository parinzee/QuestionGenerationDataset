<doc id="679157" url="https://th.wikipedia.org/wiki?curid=679157" title="เพอร์ซีย์ แจ็กสัน กับอาถรรพ์ทะเลปีศาจ (ภาพยนตร์)">เพอร์ซีย์ แจ็กสัน กับอาถรรพ์ทะเลปีศาจ (ภาพยนตร์) เพอร์ซีย์ แจ็กสัน กับ อาถรรพ์ทะเลปีศาจ () เป็นภาพยนตร์แนวผจญภัยแฟนตาซีจากสหรัฐอเมริกา กำกับโดย Thor Freudenthal เข้าฉายครั้งแรกเมื่อวันที่ 7 สิงหาคม พ.ศ. 2556 ความยาว 107 นาที จัดจำหน่ายโดย บริษัท ทเวนตี้ เซนทูรี ฟอกซ์ นำแสดงโดย โลแกน เลอร์แมน มารับบท เพอร์ซีย์ แจ็กสัน โดยภาพยนตร์เรื่องนี้ถูกสร้างขึ้นมาจากนวนิยายชุดเพอร์ซีย์ แจ็กสัน เขียนโดยนักเขียนชาวอเมริกัน ริก ไรออร์ดันเนื้อเรื่องย่อ เนื้อเรื่องย่อ. เพอร์ซีย์ แจ็กสัน กับ อาถรรพ์ทะเลปีศาจ เป็นภาพยนตร์ภาคที่ 2 ต่อเนื่องจาก เพอร์ซีย์ แจ็กสัน กับสายฟ้าที่หายไป ซึ่งเป็นเรื่องราวเกี่ยวกับ การเดินทางของ เพอร์ซีย์ แจ็กสัน (โลแกน เลอร์แมน) ที่ยังคงดำเนินต่อไป พร้อม ๆ กับเพื่อนกึ่งเทพกึ่งมนุษย์ เพื่อจะเอาขนแกะทองคำที่มีพลังอำนาจวิเศษกลับไปช่วยเหล่าครึ่งเทพและมนุษย์ทั้งหลายด้วยตัวเอง ซึ่งในการทำภารกิจให้สำเร็จ เพอร์ซี่ต้องเดินทางไปที่ดินแดนเร้นลับที่รู้จักกันในนาม Sea of Monsters เพื่อเอาขนแกะทองคำมา และในภาคนี้มีตัวละครเพิ่มมาอีกหนึ่ง ได้แก่ คลาริส ลา ริว ลูกสาวของเทพแห่งสงครามแอรีส และ ไทสัน ยักษ์ตาเดียว โดยเพอร์ซี่จะมาค้นพบความจริงทีหลังว่า ไทสัน คือน้องชายต่างมารดา ที่เป็นลูกของเทพเจ้าโพไซดอนกับนางไม้ และนอกจากลูก ๆ ของเหล่าเทพแล้ว ยังมีเทพเจ้ากรีกที่เราคุ้นเคยกันดีอย่าง เฮอร์เมส เทพเจ้าส่งสาส์น รวมทั้ง ไดโอนีซุส เทพเจ้าแห่งไวน์ปรากฏตัวขึ้นด้วยเช่นกัน</doc>
