<doc id="87394" url="https://th.wikipedia.org/wiki?curid=87394" title="สมาคมฟรอนโฮเฟอร์">สมาคมฟรอนโฮเฟอร์ สมาคมฟรอนโฮเฟอร์ () เป็นองค์กรวิจัยของประเทศเยอรมนี มีสถาบัน 58 แห่งกระจายทั่วประเทศ แต่ละแห่งเน้นในสาขาวิทยาศาสตร์ "ประยุกต์" ต่าง ๆ กัน (ตรงข้ามกับ สมาคมมักซ์ พลังค์ ซึ่งโดยมากจะทำด้านวิทยาศาสตร์พื้นฐาน) สมาคมจ้างงานมากกว่า 12,500 ตำแหน่ง โดยส่วนใหญ่เป็นนักวิทยาศาสตร์และวิศวกร และมีงบวิจัยปีละประมาณ 1.2 พันล้านยูโร งบประมาณพื้นฐานบางส่วนของสมาคมมาจากทางรัฐ แต่ประมาณสองในสามของงบประมาณนั้นได้มาจากสัญญาจ้างงาน ทั้งที่เป็นโครงการที่สนับสนุนโดยรัฐบาล หรือโดยอุตสาหกรรม สมาคมตั้งชื่อตาม โยเซฟ ฟอน ฟรอนโฮเฟอร์ (Joseph von Fraunhofer) ซึ่ง, ในฐานะที่เขาเป็นทั้งนักวิทยาศาสตร์ วิศวกร และนักวิสาหกิจ, เป็นตัวอย่างชั้นเยี่ยมของเป้าหมายของสมาคม</doc>
