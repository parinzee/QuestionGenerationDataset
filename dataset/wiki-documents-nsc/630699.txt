<doc id="630699" url="https://th.wikipedia.org/wiki?curid=630699" title="สยามพิวรรธน์">สยามพิวรรธน์ บริษัท สยามพิวรรธน์ จำกัด เป็นบริษัทธุรกิจค้าปลีกและพัฒนาอสังหาริมทรัพย์ในประเทศไทย ปัจจุบันเป็นเจ้าของและบริหารกิจการศูนย์การค้าชั้นนำหลายแห่งใจกลางกรุงเทพมหานคร ได้แก่ สยามเซ็นเตอร์ สยามดิสคัฟเวอรี่ สยามพารากอน และไอคอนสยามประวัติ ประวัติ. บริษัท สยามพิวรรธน์ จำกัด ก่อตั้งครั้งแรกในชื่อ บริษัท บางกอกอินเตอร์คอนติเนนตอล โฮเต็ลส จำกัด เมื่อวันที่ 10 มกราคม พ.ศ. 2502 เพื่อบริหารและพัฒนาที่ดินจำนวน 50 ไร่ บริเวณวังสระปทุม เพื่อก่อสร้างโรงแรมห้าดาวระดับนานาชาติแห่งแรกของไทย คือ โรงแรมสยามอินเตอร์คอนติเนนตัล โดยมีพลเอกเฉลิมชัย จารุวัสตร์ เป็นผู้ก่อตั้ง โดยเริ่มแรกจอมพลสฤษดิ์ ธนะรัชต์ นายกรัฐมนตรีในขณะนั้นมองเห็นถึงประโยชน์ทางการท่องเที่ยวจากการเข้ามาสร้างโรงแรมของกลุ่มทุนต่างชาติ จึงอนุมัติเงินทุนจากสำนักงานสลากกินแบ่งรัฐบาล รวมถึงทุนจากสถาบันการเงินขนาดใหญ่ในประเทศ เพื่อลงทุนในบริษัทดังกล่าว ต่อมา ชฎาทิพ จูตระกูล บุตรสาวของพลเอกเฉลิมชัย ได้รับช่วงต่อจากบิดาในการบริหารบริษัท เมื่อโรงแรมดังกล่าวดำเนินการมาครบ 30 ปี บริษัทได้ดำริที่จะสร้างศูนย์การค้าใหม่ในพื้นที่ดังกล่าว จึงได้ยุติการดำเนินกิจการโรงแรมเมื่อวันที่ 30 มิถุนายน พ.ศ. 2545 หลังจากนั้นจึงดำเนินการรื้อถอนสิ่งปลูกสร้างเดิมทั้งหมด และเปลี่ยนชื่อบริษัทเป็น "บริษัท สยามพิวรรธน์ จำกัด" ซึ่งเป็นชื่อที่ได้รับพระราชทานจากสมเด็จพระเทพรัตนราชสุดาฯ สยามบรมราชกุมารี ในวันที่ 28 มกราคม พ.ศ. 2546 โดยพื้นที่ปัจจุบันเป็นที่ตั้งของศูนย์การค้าสยามพารากอน ปัจจุบัน บริษัท สยามพิวรรธน์ จำกัด มี บริษัท เอ็มบีเค จำกัด (มหาชน) เป็นผู้ถือหุ้นที่ใหญ่ที่สุด โดยถืออยู่ประมาณ 30 % สมเด็จพระเทพรัตนราชสุดาฯ สยามบรมราชกุมารี ทรงถือหุ้นใหญ่เป็นอันดับที่ 2 โดยทรงถืออยู่ประมาณ 25 % อันดับที่ 3 คือ สำนักงานทรัพย์สินส่วนพระมหากษัตริย์ โดยถืออยู่ประมาณ 10 % และธนาคารไทยพาณิชย์ จำกัด (มหาชน) โดยถืออยู่ประมาณ 10 % นอกเหนือจากนั้นเป็นผู้ถือหุ้นรายย่อยอื่นธุรกิจของบริษัทศูนย์การค้าและอาคารสำนักงานธุรกิจของบริษัท. ศูนย์การค้าและอาคารสำนักงาน. - สยามเซ็นเตอร์ - สยามดิสคัฟเวอรี่ - สยามพารากอน (ร่วมทุนกับ กลุ่มเดอะมอลล์ ในนามบริษัท สยามพารากอน ดีเวลลอปเม้นท์ จำกัด) - ไอคอนสยาม (ร่วมทุนกับเครือเจริญโภคภัณฑ์ และแมกโนเลีย ควอลิตี้ ดีเวล็อปเม้นต์ คอร์ปอเรชั่น ในนามบริษัท ไอคอนสยาม จำกัด) - อาคารสำนักงานสยามพิวรรธน์ทาวเวอร์ธุรกิจค้าปลีกธุรกิจค้าปลีก. - บริษัท ดิสคัฟเวอรี่ รีเทล จำกัด - จัดจำหน่ายสินค้าในโซนโอเพนสเปซ (ดิสคัฟเวอรีแล็บ) ภายใน สยามดิสคัฟเวอรี - บริษัท สยามพิวรรธน์ รีเทล โฮลดิ้ง จำกัด (ชื่อเดิม บริษัท สยาม สเปเชีลลิตี้ จำกัด) - จัดจำหน่ายสินค้าในรูปแบบต่างๆ ได้แก่- ลอฟท์ - เดอะ วันเดอร์ รูม - เดอะ ซีเล็คเต็ด - จิน แอนด์ มิลค์ - ออฟเจกต์ ออฟ ดีไซร์ สโตร์ (โอดีเอส) - แคช - เพอร์-สูท - อาแลง - บริษัท พีที รีเทล คอร์ปอเรชัน จำกัด - บริษัทร่วมทุนกับเอ็มบีเค และกลุ่มโตคิว เพื่อดำเนินการห้างสรรพสินค้าโตคิว สาขาพาราไดซ์พาร์ค - บริษัท สยาม กูร์เมต์ โฮลดิ้ง จำกัด - บริหารร้านอาหารเจมีส์ อิตาเลียน และมาย คิทเช่น ในศูนย์การค้าสยามดิสคัฟเวอรี - บริษัท สยาม ทาคาชิมาย่า (ประเทศไทย) จำกัด - บริษัทร่วมทุนกับกลุ่มทาคาชิมาย่า เพื่อดำเนินการห้างสรรพสินค้าทาคาชิมาย่า สาขากรุงเทพฯ-ไอคอนสยาม - บริษัท สยามพิวรรธน์-ไซม่อน จำกัด - บริษัทร่วมทุนกับ จากประเทศสหรัฐอเมริกา เพื่อดำเนินการศูนย์การค้าลักชูรี พรีเมียม เอาท์เล็ต จำนวน 3 แห่ง โดยหนึ่งในนั้นจะตั้งอยู่ในเขตกรุงเทพมหานครธุรกิจอื่นๆธุรกิจอื่นๆ. - บริษัท ซูพรีโม จำกัด บริษัทจัดการตลาดให้กับศูนย์การค้าในเครือ - บริษัท ดิจิมีเดีย จำกัด บริษัทจัดการตลาดในสื่อออนไลน์ - รอยัลพารากอนฮอลล์ ดำเนินการในนามบริษัท รอยัลพารากอน เอ็นเตอร์ไพรส์ จำกัด - บริษัท สยามโปรเฟสชั่นแนล แมเนจเม้นท์ จำกัด ดูแลการบริหารจัดการอสังหาริมทรัพย์ในเครือ - บริษัท ซุปเปอร์ฟอร์ซ จำกัด บริหารจัดการระบบรักษาความปลอดภัยภายในอาคารในเครือสยามพิวรรธน์</doc>
