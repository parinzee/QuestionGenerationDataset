<doc id="285595" url="https://th.wikipedia.org/wiki?curid=285595" title="รอเฌ วาดีม">รอเฌ วาดีม รอเฌ วาดีม () เป็นผู้กำกับ ผู้อำนวยการสร้าง นักเขียนบทภาพยนตร์ และนักแสดงชาวฝรั่งเศส เชื้อสายเบลารุส เป็นผู้กำกับภาพยนตร์เรื่อง Et Dieu… créa la femme (And God Created Woman) ภาพยนตร์ที่สร้างชื่อให้กับบรีฌิต บาร์โด ในปี 1956 Le vice et la vertu (Vice and Virtue) ภาพยนตร์เรื่องแรกของกาทรีน เดอเนิฟว์ ในปี ค.ศ. 1963 และ Barbarella ภาพยนตร์ที่สร้างชื่อให้กับเจน ฟอนดา ในปี ค.ศ. 1966 นักแสดงหญิงทั้งสามล้วนมีความสัมพันธ์หรือแต่งงานกับวาดีม รอเฌ วาดีม มีชื่อจริงว่า รอเฌ วาดีม เปลมียานีกอฟ () เกิดที่กรุงปารีส ประเทศฝรั่งเศส บิดาเป็นชาวเบลารุส อพยพมาจากยูเครน เขาเริ่มเป็นนักแสดงละครเวทีตั้งแต่อายุ 16 ปี และเป็นผู้ช่วยเขียนบทให้กับมาร์ก อาเลแกร (Marc Allégret) ผู้กำกับชาวฝรั่งเศส-สวิส ตั้งแต่ปี ค.ศ. 1950 วาดีมมีผลงานเขียนบทและกำกับเรื่องแรก เรื่อง And God Created Woman นำแสดงโดยบรีฌิต บาร์โด เคยได้รับการเสนอชื่อเข้าชิงรางวัลหมีทองคำ เทศกาลภาพยนตร์นานาชาติเบอร์ลิน จากเรื่อง Sait-on jamais? (No Sun in Venice ปี ค.ศ. 1957) และรางวัลสิงโตทองคำ เทศกาลภาพยนตร์เวนิส จากเรื่อง La curée (The Game is Over ปี ค.ศ. 1966) นอกเหนือจากผลงานเขียนบทและกำกับภาพยนตร์ วาดีมยังเป็นนักเขียน เคยมีผลงานหนังสือชื่อ Bardot, Deneuve, Fonda: My Life With The Three Most Beautiful Women In The World บอกเล่าชีวิตส่วนตัวกับอดีตภรรยาสามคน ที่ได้ชื่อว่าเป็นหญิงที่สวยที่สุดในโลก รอเฌ วาดีมเสียชีวิตในวัย 72 ปี เมื่อปี ค.ศ. 2000 ด้วยโรคมะเร็งต่อมน้ำเหลือง</doc>
