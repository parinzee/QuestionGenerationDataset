<doc id="899111" url="https://th.wikipedia.org/wiki?curid=899111" title="ตะโดธรรมราชาที่ 2">ตะโดธรรมราชาที่ 2 พระเจ้าตะโดธรรมราชาที่ 2 (, ; , ประมาณ 1520s – 1588) เริ่มรับราชการทหารในรัชสมัยพระเจ้าตะเบ็งชะเวตี้แห่งราชวงศ์ตองอู กระทั่งได้รับการสถาปนาเป็นพระเจ้าแปรในฐานะกษัตริย์เมืองออกของพระเจ้าบุเรงนองผู้เป็นพระเชษฐาและพระเจ้านันทบุเรงพระนัดดาระหว่าง ค.ศ. 1551 ถึง 1588 ภายหลังจากที่พระเจ้าบุเรงนองได้สำเร็จโทษพระเจ้าตะโดธรรมราชาที่ 1 พระเจ้าแปรพระองค์ก่อนเรียบร้อยแล้ว นับตั้งแต่ ค.ศ. 1550 ถึง 1576 พระเจ้าตะโดธรรมราชาที่ 2 ได้ตามเสด็จพระเจ้าบุเรงนองไปในราชการสงครามเพื่อรวบรวม ขยาย และปกป้องดินแดนของอาณาจักรตองอู กระทั่งพระองค์สวรรคตในรัชสมัยพระเจ้านันทบุเรงเมื่อ ค.ศ. 1588</doc>
