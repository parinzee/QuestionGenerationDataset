<doc id="34889" url="https://th.wikipedia.org/wiki?curid=34889" title="บิ๊กแอส">บิ๊กแอส บิ๊กแอส () เป็นวงดนตรีแนวร็อก สัญชาติไทย สังกัดค่ายจีนี่เรคอร์ดส มีเพลงดังได้แก่ "ทางผ่าน" "ก่อนตาย" "เล่นของสูง" "พรหมลิขิต" "ฝุ่น" "ลมเปลี่ยนทิศ" และเพลงอื่น ๆ อีกมายมายประวัติ ประวัติ. เริ่มจากการ ที่อภิชาติ พรมรักษา (หมู) และพูนศักดิ์ จตุระบุล (อ๊อฟ) เป็นเพื่อนร่วมชั้นเรียนสมัยอยู่มัธยมที่โรงเรียนสตรีวิทยา 2 และได้ร่วมกันตั้งวงขึ้นมาแต่ไม่ได้จริงจังนัก จนกระทั่งเรียนจบมัธยมก็ได้แยกย้ายกันไป จากนั้นอ๊อฟก็ไปเรียนต่อที่โรงเรียนช่างก่อสร้างดุสิตจึงชักชวนเอกรัตน์ วงศ์ฉลาด (เอก ชื่อในวงการ แด๊ก) ซึ่งเรียนอยู่ที่เดียวกันมาร่วมวงด้วย ขณะนั้นหมูที่เรียนอยู่ที่วิทยาลัยช่างศิลป์ ก็ชักชวนเอกรัตน์ รัตนปิณฑะ (ต้น) เพื่อนร่วมวิทยาลัยมาด้วยอีกคน แต่ทั้งสี่ยังขาด มือกลอง หมูจึงชวนขจรเดช พรมรักษา (แหลม ชื่อในวงการชื่อ กบ) น้องชายมาเสริมทีมมือกลอง และกลายมาเป็นบิ้กแอส ในปี พ.ศ. 2540, บิ๊กแอสได้ออกอัลบั้มชุดแรก "Not Bad" ในปีพ.ศ. 2540 โดยมีเพลงดังอย่าง "ทางผ่าน" ปีพ.ศ. 2543 ได้ออกอัลบั้มชุดที่ 2 "XL" มีเพลงดังอย่าง "ก่อนตาย" "ศักดิ์เอ๋ย" "รักเขาให้เท่าฉัน" และ "เธอเก็บฉันไว้ทำไม" 3 ปีต่อมา ได้ออกอัลบั้มชุดที่ 3 "My World" มีเพลงดังอย่าง "ไม่ค่อยเต็ม" "เหตุผลง่าย ๆ" และ "ทิ้งไว้ในใจ" ปี พ.ศ. 2547 บิ้กแอสได้ย้ายมาอยู่ค่ายจีนี่เรคคอร์ด และออกอัลบั้มชุดที่ 4 "Seven" มีเพลงดังอย่าง "ยักษ์ใหญ่ไล่ยักษ์เล็ก" "ดีแต่ปาก" "เกิดมาแค่รักกัน" "น้ำตา" "คนไม่เอาถ่าน" แต่เพลงที่ทำให้บิ้กแอสโด่งดังอย่างมากในอัลบั้มชุดนี้เป็นเพลง "เล่นของสูง" โดยต่อมาเพลงเล่นของสูงได้กลายเป็นเพลงสัญลักษณ์ประจำวงบิ้กแอส และเป็นเพลงที่รู้จักกันมากในหมู่วัยรุ่น ปี พ.ศ. 2549 ได้ออกอัลบั้มชุดที่ 5 "Begin" มีเพลงดังอย่าง "ข้าน้อยสมควรตาย" "ปลุกใจเสือป่า" "คนหลงทาง" และ "พรหมลิขิต" ปี พ.ศ. 2551 ได้ออกอัลบั้มชุดที่ 6 "Love" มีเพลงดังอย่าง "รัก" "ฝุ่น" "หัวใจ" "ชีวิตฉันไม่ได้เป็นของเธอ" "ส่งท้ายคนเก่า ต้อนรับคนใหม่" และ "อย่างน้อย" ปี พ.ศ. 2554 ได้ออกซิงเกิลฮิตอย่าง "ทุ้มอยู่ในใจ" ซึ่งเป็นเพลงประกอบภาพยนตร์ "Suck Seed ห่วยขั้นเทพ" ซึ่งขับร้องโดย อ๊อฟ บิ้กแอส โดยต่อมาภาพยนตร์เรื่องนี้ประสบความสำเร็จอย่างสูง ซึ่งทำให้เพลงนี้ได้รับความนิยมอย่างสูงด้วยเช่นกัน แต่ต่อมามีข่าวว่า แด๊ก อดีตนักร้องนำให้สัมภาษณ์ว่าถูกสมาชิกในวงบีบออกจากวง และได้เจ๋ง เดชา โคนาโล มาทำหน้าที่ร้องนำแทน ปี พ.ศ. 2556 ได้ออกอัลบั้ม EP. "แดนเนรมิต" โดยมีเพลง "แดนเนรมิต" "เท่าที่มี" "ลมเปลี่ยนทิศ" "ดนตรี...เพื่อชีวิต" และ "ทนไม่ไหว" อัลบั้มนี้เป็นอัลบั้มชุดแรกภายใต้เสียงร้องของ เจ๋ง บิ้กแอส ความสำเร็จของอัลบั้มชุดนี้ประสบความสำเร็จอย่างมากเพียงแค่ 5 เพลงเท่านั้น ปี พ.ศ. 2557 พวกเขาได้มีโอกาสร้องเพลงประกอบซีรีส์ ฮอร์โมนส์ วัยว้าวุ้น ซีซั่น 2 อย่างเพลง "อาบน้ำร้อน" โดยซีรีส์เรื่องนี้เป็นที่นิยมอย่างสูงในหมู่วัยรุ่น และเพลงนี้ก็ได้รับความนิยมอย่างมากในหมู่วัยรุ่นเช่นกัน ปี พ.ศ. 2558 พวกเขากำลังออกอัลบั้มชุดที่ 7 "The Lion" โดยปล่อยซิงเกิลมาแล้วอย่าง "เพลงรักของคนแพ้" "รักเหอะ" และ "ไม่เดียงสา" ตามลำดับ ปี พ.ศ. 2560 พวกเขาได้ปล่อยอัลบั้มเต็มชุดที่ 7 "The Lion" มีทั้งหมด 11 เพลงเต็มสมาชิกของวงสมาชิกของวง. - สมาชิกปัจจุบัน - เดชา โคนาโล (เจ๋ง) – ร้องนำ (พ.ศ. 2554–ปัจจุบัน) - พูนศักดิ์ จตุระบุล (อ๊อฟ) – กีตาร์นำ, ร้องประสาน (พ.ศ. 2540–ปัจจุบัน) - อภิชาติ พรมรักษา (หมู) – กีตาร์นำ, ร้องประสาน (พ.ศ. 2540–ปัจจุบัน) - พงศ์พันธ์ พลสิทธิ์ (โอ๊ค) – กีตาร์เบส (พ.ศ. 2544–ปัจจุบัน) - ขจรเดช พรมรักษา (แหลม,กบ) – กลอง (พ.ศ. 2540–ปัจจุบัน)- อดีตสมาชิก - เอกรัตน์ วงศ์ฉลาด (แด๊ก) – ร้องนำ (พ.ศ. 2540–2554) - เอกรัตน์ รัตนปิณฑะ (ต้น) – กีตาร์เบส (พ.ศ. 2540–2544)- เส้นเวลาผลงานสตูดิโออัลบั้ม ผลงาน. สตูดิโออัลบั้ม. บิ๊กแอสมีอัลบั้มชุดเต็มจนถึงปัจจุบันทั้งหมด 7 ชุด รวมถึงได้รับการเสนอเข้าชิงรางวัลและได้รับรางวัลเองมากมายอีพีเพลงอื่น ๆรางวัลและการเข้าชิง</doc>
