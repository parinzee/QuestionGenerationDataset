<doc id="436459" url="https://th.wikipedia.org/wiki?curid=436459" title="เกิลส์เจเนอเรชันทัวร์">เกิลส์เจเนอเรชันทัวร์ เกิลส์เจเนอเรชันทัวร์ () เป็นเอเชียทัวร์คอนเสิร์ตครั้งที่ 2 ของกลุ่มศิลปินหญิงจากเกาหลีใต้ เกิลส์เจเนอเรชัน หรือ โซนยอชิแด โดยคอนเสิร์ตนี้เริ่มการแสดงที่โซล เกาหลีใต้ ก่อนจะทำการทัวร์ไปตามเมืองต่างๆในเอเชียอีก 4 เมืองคือ กรุงไทเป ประเทศไต้หวัน, ประเทศสิงคโปร์, เกาะฮ่องกง ประเทศจีน และปิดท้ายที่กรุงเทพมหานคร ประเทศไทยความเป็นมาของคอนเสิร์ต ความเป็นมาของคอนเสิร์ต. SM Entertainment ต้นสังกัดของโซนยอชิแดได้ประกาศการจัดเอเชียทัวร์คอนเสิร์ตครั้งนี้อย่างเป็นทางการในช่วงเดือนมิถุนายนปีพ.ศ. 2554 เริ่มการเปิดจองบัตรเมื่อวันที่ 7 มิถุนายนผ่านทาง GMarket โดยคอนเสิร์ตในเกาหลีใต้จะจัดในวันที่ 23-24 กรกฎาคม พ.ศ. 2554 ต่อมาในวันที่ 11 ตุลาคมก็ได้มีประกาศถึงการจัดคอนเสิร์ตนี้ในประเทศสิงคโปร์ในวันที่ 9 ธันวาคม แต่เนื่องจากเมื่อเปิดจองบัตรนั้น บัตรคอนเสิร์ตได้จำหน่ายหมดในเวลาอันรวดเร็ว จึงต้องมีการเพิ่มรอบการแสดงในวันที่ 10 ธันวาคม ส่วนคอนเสิร์ตที่ฮ่องกงนั้นได้จัดขึ้นเมื่อวันที่ 15 มกราคม พ.ศ. 2555 ก่อนจะสิ้นสุดการทัวร์คอนเสิร์ตนี้ที่กรุงเทพฯ ประเทศไทย เมื่อวันที่ 12 กุมภาพันธ์ โดยเมื่อเริ่มทำการเปิดจองบัตรคอนเสิร์ตในประเทศไทยนั้น โซนยอชิแดก็ได้ทำลายสถิติการจองบัตรคอนเสิร์ตที่รวดเร็วที่สุดในประเทศไทย โดยบัตรราคาสูงสุดของคอนเสิร์ตนั้นขายหมดในเวลาเพียง 10 นาที และบัตรคอนเสิร์ตกว่า 11,000 ที่นั่งก็จำหน่ายหมดภายในเวลาเพียง 20 นาที ซึ่งถือเป็นสถิติการเปิดจองบัตรคอนเสิร์ตที่บัตรขายหมดเร็วที่สุดในประเทศไทย ในวันที่ 12 กุมภาพันธ์ พ.ศ. 2555 ซึ่งเป็นวันแสดงคอนเสิร์ตในประเทศไทย สมาชิกของโซนยอชิแดก็ได้แจ้งว่า ประเทศไทยจะเป็นประเทศสุดท้ายในการทัวร์คอนเสิร์ตครั้งนี้รายการการแสดงตารางการแสดง</doc>
