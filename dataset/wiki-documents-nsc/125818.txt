<doc id="125818" url="https://th.wikipedia.org/wiki?curid=125818" title="อดัม แซนด์เลอร์">อดัม แซนด์เลอร์ อดัม ริชาร์ด แซนด์เลอร์ (Adam Richard Sandler) เกิดเมื่อวันที่ 9 กันยายน ค.ศ. 1966 เป็นนักแสดงตลกชาวอเมริกัน นักดนตรี นักเขียนบทภาพยนตร์ และ ผู้สร้างภาพยนตร์ เขาเป็นที่รู้จักในฐานะนักแสดงในรายการโทรทัศน์ Saturday Night Live และมีผลงานการแสดงภาพยนตร์อย่าง Billy Madison (1995), Happy Gilmore (1996) และ Big Daddy (1999)ประวัติ ประวัติ. อดัม แซนด์เลอร์ เกิดใน บรุ้คลิน นิวยอร์ก แต่ไปเติบโตที่ แมนเชสเตอร์ นิวแฮมเชียร์ เขาเข้าเรียนต่อทางด้านวิจิตรศิลป์ ที่มหาวิทยาลัยนิวยอร์ก เขาพยายามแทรกตัวเข้าไปในวงการแสดง และในที่สุด ก็ได้รับบทเป็น สมิตตี้ เพื่อนของ ธีโอใน The Cosby Show ในช่วงเดียวกันนั้น เขายังเดินสาย แสดงเดี่ยวในนิวยอร์ก เพื่อสร้างสมประสบการณ์ให้กับตัวเองอีกด้วย หลังจากเรียนจบ เขาย้ายไปลอสแอนเจลิส ทำงานในคลับต่างๆ ทั้งในเมืองและรอบๆ เมืองทินเซลทาว์น จน เดนนิส มิลเลอร์ได้เห็นอดัมแสดงอยู่ที่คลับชื่อ อิมพรู้ฟ จึงแนะนำให้รู้จักกับ ลอร์น มิเชลส์ ซึ่งเป็นผู้ผลิตรายการ Saturday Night Live ในปี 1990 เขาได้เป็นคนเขียนบทให้รายการนี้ และได้แสดงตลกบ้างเป็นครั้งคราว จนเมื่อเขาได้รับบท โอเปราแมน และ คาจันแมน ซึ่งได้รับเสียงตอบรับดีมาก ทำให้อดัมเป็นนักแสดงคนสำคัญที่ปรากฏตัวในรายการนี้เป็นประจำ อดัมเริ่มก้าวสู่ในวงการภาพยนตร์ด้วยเรื่อง Airheads, Coneheads และ Mixed Nuts ต่อมาเขาตัดสินใจขึ้นมาร่วมเขียนบทด้วยเป็นครั้งแรกในเรื่อง Billy Madison หนังเรื่องนี้ประสบความสำเร็จมากและเขาได้ตัดสินใจบอกลากับรายการ Saturday Night Live และมุ่งหน้าสู่อาชีพนักแสดงภาพยนตร์จอใหญ่ไปก่อนแล้ว อดัมยังคงเขียนบทในส่วนของตัวเขาเอง ซึ่งเขาจะใช้แสดงในแบบของเขาเองเรื่อง Happy Gilmore ซึ่งเป็นเรื่องราวเกี่ยวกับกอล์ฟ หนังทุนสร้างต่ำเรื่องนี้ประสบความสำเร็จอย่างมาก และก็ได้มีผลงานตามมาอย่างเรื่อง The Wedding Singer, The Waterboy และ Big Daddy ก็ล้วนแล้วแต่เปิดตัวทำรายได้ดี นอกจากนี้ แซนด์เลอร์ ก็ยังให้เสียงกับหนังหลายๆ เรื่องและเขียนเพลงให้กับภาพยนตร์แอนิเมชันอีกด้วย อย่าง Eight Crazy Nights ก่อนที่จะมาเล่นเรื่อง Anger Management ที่ประกบคู่กับแจ็ค นิโคลสัน ที่รับบทเป็นนักธุรกิจที่ถูกจับให้มาเข้าโปรแกรมการบำบัดอารมณ์โกรธ</doc>
