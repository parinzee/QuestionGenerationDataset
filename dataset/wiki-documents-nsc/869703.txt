<doc id="869703" url="https://th.wikipedia.org/wiki?curid=869703" title="โอกินาวะโมโนเรล">โอกินาวะโมโนเรล โอกินาวะโมโนเรล () หรือเป็นที่รู้จักในชื่อ ยูอิเรล () เป็นเส้นทางรถไฟรางเดี่ยวในเมืองนาฮะ จังหวัดโอกินาวะ ประเทศญี่ปุ่น ดำเนินกิจการโดยบริษัทโอกินาวะโมโนเรล () ก่อตั้งขึ้นเมื่อวันที่ 10 สิงหาคม พ.ศ. 2546 และเป็นการขนส่งระบบรางสายแรกของจังหวัดโอกินาวะหลังสงครามโลกครั้งที่สอง ทั้งนี้สถานีนาฮาคูโกเป็นสถานที่อยู่ตะวันตกสุด และสถานีอากามิเนะเป็นสถานีที่อยู่ใต้สุดของประเทศญี่ปุ่น หากเดินทางจะต้องใช้บัตรโอคีกา () บัตรเอนกประสงค์ไร้สัมผัสที่ใช้ในระบบขนส่งสาธารณะของโอกินาวะยุอิเรล ยุอิเรล. ยุอิเรลเป็นชื่อยี่ห้อและสัญลักษณ์ที่ถูกเลือกจากการแข่งขันของสาธารณะ ประกอบไปด้วย 15 สถานี จากสถานีนาฮะคูโกทางตะวันตกกับสถานีชุริทางตะวันออก โดยผ่านเมืองนาฮะ ระยะห่างโดยเฉลี่ยระหว่างสถานี 0.93 กิโลเมตร ใช้เวลาเดินทาง 27 นาที และมีค่าใช้จ่าย 330 เยน ความยาวตลอดสาย 12.9 กิโลเมตร รถไฟขบวนหนึ่งจะมีตู้โดยสารสองตู้ มีที่นั่งทั้งหมด 65 ที่นั่ง สามารถจุผู้โดยสาร 165 คน รถไฟวิ่งบนทางยกระดับความสูง 8-20 เมตรเหนือพื้นดิน ใช้ความเร็ว 65 กิโลเมตรต่อชั่วโมง (ราว 40 ไมล์ต่อชั่วโมง) ส่วนความเร็วเฉลี่ยเมื่อวิ่งจริงคือ 28 กิโลเมตรต่อชั่วโมง (17 ไมล์ต่อชั่วโมง) เมื่อนับจากการหยุดรับส่งผู้โดยสารส่วนต่อขยายในอนาคต ส่วนต่อขยายในอนาคต. ในเดือนสิงหาคม พ.ศ. 2554 บริษัทโมโนเรลเมืองโอกินาวะได้รับอนุญาตสำหรับการก่อสร้างส่วนต่อขยายระหว่างสถานีชูริถึงสถานีอูรานิชิ () รวม 4 สถานี กับระยะทาง 4.1 กิโลเมตร หลังการพิจารณาเลือกเส้นทางที่จะก่อสร้างมายาวนาน โดยได้รับอนุญาตในการก่อสร้างเมื่อวันที่ 26 มกราคม พ.ศ. 2555 โดยเริ่มก่อสร้างในเดือนมีนาคม พ.ศ. 2556 และจะสำเร็จในเดือนมีนาคม พ.ศ. 2562สถานี</doc>
