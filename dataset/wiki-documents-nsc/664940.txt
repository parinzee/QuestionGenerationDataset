<doc id="664940" url="https://th.wikipedia.org/wiki?curid=664940" title="รังสรรค์ ต่อสุวรรณ">รังสรรค์ ต่อสุวรรณ ผู้ช่วยศาสตราจารย์ รังสรรค์ ต่อสุวรรณ (เกิด 12 พฤษภาคม พ.ศ. 2482) สถาปนิกชาวไทย อดีตอาจารย์และอดีตหัวหน้าภาควิชาสถาปัตยกรรม คณะสถาปัตยกรรมศาสตร์ จุฬาลงกรณ์มหาวิทยาลัย นักธุรกิจอสังหาริมทรัพย์ชาวไทย เป็นที่รู้จักในฐานะสถาปนิกผู้นำสถาปัตยกรรมกรีกและโรมัน เข้ามาใช้งานออกแบบร่วมกับอาคารสมัยใหม่ ทั้งโดม ช่องหน้าต่างโค้ง ซุ้มประตูโค้ง เป็นต้น มีผลงานที่เป็นรู้จักกันดีโดยเฉพาะอาคารสเตท ทาวเวอร์ ซึ่งเป็นที่ตั้งของโรงแรมเลอบัวมีจุดเด่นที่โดมสีทอง อาคารสาธร ยูนีค ทาวเวอร์ อาคารที่ใช้แบบคล้ายคลึงกับสเตททาวเวอร์แต่สร้างไม่สำเร็จ ปัจจุบันกลายเป็นอาคารร้างที่สูงที่สุดในไทย สนามกีฬาราชมังคลากีฬาสถาน ที่รังสรรค์เป็นผู้ออกแบบและวิจัยโดยคณะสถาปัตยกรรมศาสตร์ จุฬาลงกรณ์มหาวิทยาลัย ศูนย์การค้าอัมรินทร์พลาซ่า โรงแรมแกรนด์ไฮแอท เอราวัณ เป็นต้น นอกจากนี้เขายังมีผลงานออกแบบที่อยู่อาศัย มากกว่าร้อยแห่ง และที่เป็นที่รู้จักมากที่สุด คือผลงานออกแบบอาคารสาขาธนาคารกสิกรไทยมากกว่าร้อยแห่ง ที่มีจุดเด่นคือ เสาชลูด และโค้งมนตอนยอด ซึ่งกลายเป็นหนึ่งในเอกลักษณ์ที่สำคัญของธนาคารในปัจจุบัน แม้ว่าผลงานที่มีชื่อเสียงของเขาส่วนใหญ่จะเป็นแนวโพสต์โมนเดิร์นแบบคลาสสิก แต่งานในช่วงแรกของเขา ก็มีความเป็นโมเดิร์นอย่างแท้จริง ทั้งการใช้คอนกรีตเปลือย เช่น โรงพยาบาลสัตว์เล็ก คณะสัตวแพทยศาสตร์ จุฬาลงกรณ์มหาวิทยาลัย โรงงานมาสด้าของบริษัทกมลสุโกศล โรงงานยาสูบ คลองเตย ศูนย์กีฬาในร่ม หัวหมาก บ้าน ดร.ยงค์ เอื้อวัฒนะสกุล เป็นต้น นอกจากนี้ก็ยังมีอาคารสูงเช่น ตึกโชคชัย ธนาคารกสิกร สำนักงานใหญ่ ที่นำกระจกสะท้อน เข้ามาใช้ในงานออกแบบครั้งแรกๆ ในประเทศไทย เป็นต้น รังสรรค์เริ่มงานออกแบบตั้งแต่เป็นนิสิตชั้นปีที่ 3 โดยเข้าฝึกงานกับ ศ.กิตติคุณ กฤษฎา อรุณวงษ์ ณ อยุธยา (สมัยที่ยังไม่เป็นบริษัทคาซ่าในปัจจุบัน) ภายหลังสำเร็จการศึกษาจึงเข้ารับราชการสังกัดกรมโยธาธิการ ก่อนจะไปเรียนต่อที่สหรัฐอเมริกา โดยไปเรียนโรงเรียนสอนภาษาที่แอนฮาเบอร์ ก่อนจะไปฝึกงานที่ดีทรอยด์ แล้วจึงไปศึกษาต่อที่สถาบันเทคโนโลยีแมสซาชูเซตส์การศึกษา การศึกษา. รังสรรค์ ต่อสุวรรณ มีพรสวรรค์ในด้านการวาดภาพมาตั้งแต่ครั้นยังเด็กๆ โดยเฉพาะด้านการวาด Perspective โดยตั้งแต่สมัยรังสรรค์เรียนอยู่ระดับมัธยมศึกษาที่โรงเรียนเทพศิรินทร์ ได้ส่งผลงานวาดภาพประกวดได้รางวัลหลายครั้ง จนเมื่อมาเป็นนิสิตที่คณะสถาปัตย์ จุฬาฯ ก็มีชื่อเสียงในด้านการวาด Perspective โดยรังสรรค์จบปริญญาตรีจาก คณะสถาปัตยกรรมศาสตร์ จุฬาลงกรณ์มหาวิทยาลัย ในปี พ.ศ. 2505 รุ่นเดียวกับ ผศ.ปราโมทย์ แตงเที่ยง, รศ.ดร.เกียรติ จิวะกุล, ผศ.อัศวิน พิชญโยธิน และศาสตราจารย์กิตติคุณ เดชา บุญค้ำ จากนั้นได้ไปศึกษาต่อยังคณะสถาปัตยกรรมศาสตร์ สถาบันเทคโนโลยีแมสซาชูเซตส์ (MIT) ณ ประเทศสหรัฐอเมริกา ในปี พ.ศ. 2507 โดยมีเอดูอาร์โด คาตาลาโน (Eduardo Catalano) สถาปนิกชาวอาร์เจนตินาแนวโมเดิร์นเป็นอาจารย์ที่ปรึกษาการทำงาน การทำงาน. ได้รับราชการสังกัดกรมโยธาธิการ สังกัดกระทรวงมหาดไทย หลังจากนั้นได้กลับมาเป็นอาจารย์ประจำคณะสถาปัตยกรรมศาสตร์ จุฬาลงกรณ์มหาวิทยาลัย ในปี พ.ศ. 2510 รังสรรค์เคยได้ทำงานในสำนักงานออกแบบของ ศ.กิตติคุณ กฤษฎา อรุณวงษ์ ณ อยุธยา ก่อนที่จะออกมาตั้งบริษัทของตัวเองในนาม บริษัท รังสรรค์แอนด์อะโซชีเอท หรือ บริษัท รังสรรค์ แอนด์ พรรษิษฐ์ สถาปัตย์ จำกัด ในปัจจุบันผลงานการออกแบบ ผลงานการออกแบบ. ลักษณะผลงานการออกแบบอันโดดเด่นของรังสรรค์ ต่อสุวรรณ คือ การออกแบบโครงการขนาดใหญ่ โดยเฉพาะอาคารสูง โดยนำสถาปัตยกรรมกรีก โรมัน เข้ามาใช้ในงานออกแบบอาคาร หรือที่ รังสรรค์ เรียกว่าเป็นสถาปัตยกรรมยุคหลังนวนิยม (โพสต์โมเดิร์น)- อาคารโชคชัยอินเตอร์เนชันแนล ปี พ.ศ. 2512 - สำนักงานมาสด้า บริษัทกมลสุโกศล ปี พ.ศ. 2515 - โรงพยาบาลสัตว์เล็ก คณะสัตวแพทยศาสตร์ จุฬาลงกรณ์มหาวิทยาลัย ปี พ.ศ. 2515 - โรงงานยาสูบ คลองเตย (ไม่ทราบปี) - โรงพยาบาลสมิติเวช สุขุมวิท ปี พ.ศ. 2519 - อาคารสำนักงานใหญ่ธนาคารกสิกรไทย ปี พ.ศ. 2524 - อาคารเก่า - ศูนย์การค้าอัมรินทร์พลาซ่า ปี พ.ศ. 2527 - ซีลเวอร์บีช คอนโดมิเนียม ปี พ.ศ. 2530 - สวนพลูการ์เด้น ปี พ.ศ. 2530 - โรงแรมสยามซิตี้ ถนนศรีอยุธยา - โรงแรมแกรนด์ไฮแอท เอราวัณ ปี พ.ศ. 2531 - พาร์คบีช คอนโดมิเนียม ปี พ.ศ. 2531 - สกายบีช คอนโดมิเนียม ปี พ.ศ. 2532 - บางกอกริเวอร์พาร์ค ปี พ.ศ. 2537 - ราชมังคลากีฬาสถาน ปี พ.ศ. 2541 - สเตท ทาวเวอร์ ปี พ.ศ. 2545 - อาคารที่สูงอันดับที่ 4 ของไทย - สาธร ยูนีค ทาวเวอร์ - ปัจจุบันเป็นอาคารร้างสูง 49 ชั้น เป็นอาคารร้างที่สูงที่สุดในไทย - ศูนย์บริการโลหิต สภากาชาดไทย,วังปลา ศูนย์ศิลปาชีพพิเศษ บางไทรชีวิตส่วนตัว ชีวิตส่วนตัว. สมรสกับยินดี วัชรพงศ์ ต่อสุวรรณ อดีตผู้พิพากษาหัวหน้าคณะในศาลฎีกา และเป็นอธิบดีผู้พิพากษาหญิงคนแรก มีบุตรด้วยกัน 3 คน เป็นชาย 2 คน และ หญิง 1 คน ชื่อ จันทร์กระพ้อ พรรษิษฐ์ และตามโพธ ต่อสุวรรณ รังสรรค์ยังมีความชื่นชอบในเรื่องพระเครื่องเป็นอย่างมากคดีลอบสังหารประธานศาลฎีกา คดีลอบสังหารประธานศาลฎีกา. เป็นกรณีที่ตำรวจกองปราบปราม นำโดย พล.ต.ต.ล้วน ปานรศทิพ ผบก.ป. (ยศในขณะนั้น) ได้ทำการจับกุมมือปืนที่วางแผนลอบสังหาร นายประมาณ ชันซื่อ ประธานศาลฎีกาในขณะนั้น จนมีการขยายผลจับกุมผู้ต้องหาอีกหลายคน กระทั่งไปสู่จับกุมผู้จ้างวานได้ในที่สุด ซึ่งต่อมาวันที่ 29 กันยายน พ.ศ. 2551 ศาลอาญากรุงเทพใต้ได้พิพากษาจำคุก 25 ปี จำเลยอันประกอบด้วยนายสมพร เดชานุภาพ, นายเณร มหาวิไล, นายอภิชิต อังศุธรางกูล และ รศ.รังสรรค์ ต่อสุวรรณ ซึ่งตกเป็นจำเลยที่ 1-4 ตามลำดับ ซึ่งรังสรรค์ได้ปฏิเสธทุกข้อกล่าวหา โดยกล่าวว่าถูกใส่ร้าย จนในที่สุดศาลอาญากรุงเทพใต้ก็ได้ยกฟ้อง นับเป็นการต่อสู้ทางคดียาวนานถึง 15 ปี</doc>
