<doc id="765950" url="https://th.wikipedia.org/wiki?curid=765950" title="สุริยุปราคา 8 เมษายน พ.ศ. 2567">สุริยุปราคา 8 เมษายน พ.ศ. 2567 สุริยุปราคาเต็มดวงจะเกิดในวันที่ 8 เมษายน พ.ศ. 2567 โดยมองเห็นได้จากทวีปอเมริกาเหนือและทวีปอเมริกากลาง สุริยุปราคาเกิดขึ้นเมื่อดวงจันทร์ โคจรผ่านระหว่างโลกและดวงอาทิตย์ โดยวิธีนั้นจะเห็นสุริยุปราคาแบบเต็มดวงและแบบบางส่วนเมื่อมองจากโลก สุริยุปราคาเต็มดวงเกิดขึ้นเมื่อขนาดเชิงมุมของดวงจันทร์ มีขนาดใหญ่กว่าดวงอาทิตย์ โดยจะบดบังแสงโดยตรงทั้งหมดจากดวงอาทิตย์ ทำให้เวลากลางวันเข้าสู่ความมืด สุริยุปราคาแบบเต็มดวงเกิดขึ้นในแนวแคบผ่านบนพื้นผิวโลก และสุริยุปราคาบางส่วนสามารถมองเห็นได้เหนือบริเวณรอบ ๆ ภูมิภาคนั้นกว้างหลายพันกิโลเมตร อุปราคานี้มีความส่องสว่าง 1.0566 โดยสถานที่ที่มองเห็นสุริยุปราคาเต็มดวงได้นานที่สุด อยู่ใกล้กับเมืองแนซแซส, รัฐดูรังโก, เม็กซิโก และใกล้กับนครเตอร์เรออน, รัฐโกอาวีลาสภาพมองเห็นได้ สภาพมองเห็นได้. คราสเต็มดวงจะมองเห็นได้ตามแนวบนแผ่นดินของทวีปอเมริกาเหนือ เริ่มต้นจากแนวชายฝั่งมหาสมุทรแปซิฟิก เคลื่อนผ่านตอนเหนือของเม็กซิโก ผ่านรัฐซีนาโลอา ดูรังโก และโกอาวีลา ในสหรัฐอเมริกา ผ่านรัฐเทกซัส อาร์คันซอ มิสซูรี อิลลินอยส์ เคนทักกี อินดีแอนา โอไฮโอ นิวยอร์ก และเวอร์มอนต์ และสุดท้ายที่ส่วนใต้สุดของจังหวัดออนแทริโอ, ควิเบก และ นิวบรันสวิก, เกาะปรินซ์เอ็ดเวิร์ดตะวันตก และ เกาะนิวฟันด์แลนด์ในแคนาดาตะวันออก หลังจากนั้นคราสเต็มดวงจะหายลับไปทางชายฝั่งแอตแลนติกตะวันออกของนิวฟันด์แลนด์ นับเป็นสุริยุปราคาเต็มดวงครั้งที่ 2 ใน 7 ปีที่สามารถสังเกตได้จากสหรัฐอเมริกากลาง โดยครั้งก่อนคือสุริยุปราคา 21 สิงหาคม พ.ศ. 2560อุปราคาที่เกี่ยวข้อง อุปราคาที่เกี่ยวข้อง. อุปราคาครั้งนี้นับเป็นสุริยุปราคาเต็มดวงครั้งแรกที่มองเห็นได้ในเม็กซิโก ตั้งแต่สุริยุปราคา 11 กรกฎาคม พ.ศ. 2534 แนวของอุปราคาเคลื่อนผ่านส่วนหนึ่งของแนวของสุริยุปราคา 21 สิงหาคม พ.ศ. 2560 โดยบรรจบกันที่ในเซาท์เทิร์นอิลลินอยส์ ในแมกันดา ส่วนใต้สุดของคาร์บอนเดล พื้นที่เล็ก ๆ รวมถึงในเมืองคาร์บอนเดล เคปเจอราโด และเพดูคาห์ จะได้เห็นสุริยุปราคาเต็มดวงถึงสองครั้ง ภายในเวลาห่างกันเพียงแค่ 7 ปีสุริยุปราคา พ.ศ. 2565–2568ซารอส 139</doc>
