<doc id="412304" url="https://th.wikipedia.org/wiki?curid=412304" title="เหตุโจมตีในลีแยฌ พ.ศ. 2554">เหตุโจมตีในลีแยฌ พ.ศ. 2554 วันที่ 13 ธันวาคม พ.ศ. 2554 ได้เกิดเหตุโจมตีก่อการร้ายขึ้นในเมืองลีแยฌ ประเทศเบลเยียม ผู้โจมตี เป็นมือปืนชายอายุ 33 ปี ชื่อ นอร์ดีน อัมรานี บุกเดี่ยวเข้าโจมตี โดยใช้ลูกระเบิดมือ และยิงด้วยอาวุธปืน FN FAL ในการโจมตีก่อนที่เขาจะฆ่าตัวตายและทำให้คนอื่นบาดเจ็บ 123 ราย ซึ่งในจำนวนนั้นมีผู้บาดเจ็บสาหัส 7 ราย มีผู้เสียชีวิตเป็นวัยรุ่น 2 ราย ได้แก่อายุ 15 ปี และ 17 ปี รายที่สามเป็นหญิงวัย 75 ปี ส่วนชายอายุ 20 ปี กับเด็กหญิงวัย 17 เดือนเสียชีวิตหลังจากถูกนำส่งโรงพยาบาล ในช่วงก่อนหน้าของวันดังกล่าว ผู้ก่อการยังได้สังหารผู้หญิงคนหนึ่งในบ้านของเขาเองปฏิกิริยาในประเทศปฏิกิริยา. ในประเทศ. - นายกรัฐมนตรีแอลีโย ดี รูว์โป ได้เข้าดูสถานที่เกิดเหตุโจมตีภายหลังจากเกิดเหตุและได้กล่าวถึงการโจมตีดังกล่าวนี้ว่า "เลวร้าย" เขายังกล่าวเพิ่มเติมอีกด้วยว่า "ทั้งประเทศต่างรู้สึกมีส่วนเจ็บปวดที่ครอบครัวเหล่านั้นได้รับผลกระทบ เราต่างรู้สึกสะเทือนใจร่วมกันกับทุกคน"ต่างประเทศต่างประเทศ. - ลักเซมเบิร์ก: รัฐบาลลักเซมเบิร์กได้แสดงความเสียใจ - เนเธอร์แลนด์: รถพยาบาลดัตช์สามคันได้ถูกส่งไปยังลีแยฌ - สหราชอาณาจักร: นายกรัฐมนตรีอังกฤษเดวิด แคเมอรอน ได้โทรศัพท์ถึงนายกรัฐมนตรีเบลเยียม โดยได้แสดงความเสียใจต่อเหตุการณ์ที่เกิดขึ้น ว่านี่คือ "การโจมตีที่น่ากลัว"</doc>
