<doc id="886183" url="https://th.wikipedia.org/wiki?curid=886183" title="เกมอำนาจ">เกมอำนาจ เกมอำนาจ () เป็นภาพยนตร์ชุดทางโทรทัศน์แนวดราม่าการเมืองของประเทศสหรัฐอเมริกา สร้างสรรค์โดย Beau Willimon ดัดแปลงจากมินิซีรีส์ House of Cards ของ BBC และนวนิยายโดย Michael Dobbs ซีซั่นแรกมีทั้งหมด 13 ตอน ออกฉายพร้อมกันทาง Netflix เมื่อ 1 กุมภาพันธ์ 2013 จากนั้นจึงมีซีซั่นต่อ ๆ มาทุกปีจนถึงซีซั่นที่ 5 เมื่อปี 2017 โดย Willimon เคยให้สัมภาษณ์เอาไว้ว่าอนาคตของรายการนี้จะมีการตัดสินใจเป็นครั้ง ๆ เมื่อจบซีซั่นแต่ละซีซั่น ซีรีส์นี้ได้รับคำวิจารณ์ในเชิงบวกและได้รับการเสนอเข้าชิงรางวัลหลายรายการ จนถึงป้จจุบันซีรีส์นี้ได้รับการเสนอชื่อเข้าชิงรางวัล Primetime Emmy Award 33 รางวัล รวมถึง ซีรีส์ดราม่ายอดเยี่ยม นักแสดงนำชายยอดเยี่ยม (Spacey) นักแสดงนำหญิงยอดเยี่ยม (Wright) ทั้งสี่ซีซั่น เป็นซีรีส์ต้นฉบับที่ฉายทางอินเตอร์เน็ทเท่านั้นเรื่องแรกที่ได้รับการเสนอชื่อเข้าชิงรางวัลสำคัญของ Emmy นอกจากนี้ยังได้รับการเสนอชื่อเข้าชิงรางวัล Golden Globe Award แปดรางวัล โดย Wright ได้รับรางวัลนักแสดงนำหญิงยอดเยี่ยมจากซีรีส์โทรทัศน์แนวดราม่าเมื่อปี 2014 และ Spacey ได้รับรางวัลนักแสดงนำชายยอดเยี่ยมจากซีรีส์โทรทัศน์แนวดราม่าเมื่อปี 2015</doc>
