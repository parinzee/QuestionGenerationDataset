<doc id="337434" url="https://th.wikipedia.org/wiki?curid=337434" title="ดัมป์ มัตสึโมโตะ">ดัมป์ มัตสึโมโตะ คาโอรุ "ดัมป์" มัตสึโมโตะ เป็นนักมวยปล้ำอาชีพหญิง ชาว ญี่ปุ่น สังกัดเอเจดับเบิลยู (All Japan Women's Pro-Wrestling) รู้จักกันในชื่อ ดัมป์ มัตสึโมโตะ () เนื่องจากมีน้ำหนักถึง 115 กิโลกรัม มีร่างใหญ่เมื่อเทียบกับนักมวยปล้ำหญิงคนอื่นๆ และมีท่าไม้ตายเป็นท่าซูเปอร์ซูเพล็กซ์ ทิ้งตัวใส่คู่ต่อสู้เปรียบเหมือน "รถดัมป์" (Dump Truck) ดัมป์ มัตสึโมโตะ เป็นนักมวยปล้ำหญิงที่มีชื่อเสียงในญี่ปุ่นในช่วงทศวรรษ 1980 เคยครองตำแหน่งแชมเปียนของเอเจดับเบิลยู โดยเอาชนะไลออนเนส อะซุกะ เมื่อปี 1983 ครองตำแหน่งอยู่ราว 6 เดือน ก่อนจะเสียตำแหน่งกลับคืนให้กับอะซุกะในการแข่งขันนัดแก้มือ จากนั้นได้หันมาเล่นประเภทแท็กทีม จับคู่กับบูล นากาโนะ, เครน ยู และคอนดอร์ ซาอิโตะ เป็นคู่แข่งสำคัญของทีมครัชแกลส์ (The Crush Gals) ที่นำโดยไลออนเนส อะซุกะ และชิกูสะ นางาโย เคยได้ตำแหน่งแชมเปียนประเภทแท็กทีม 2 ครั้ง ดัมป์ มัตสึโมโตะและเพื่อนร่วมทีม แสดงเป็นนักมวยปล้ำฝ่ายมาร มักสวมชุดสีดำ จึงได้รับฉายาว่า ปิศาจสีดำ (Black Devil) การแสดงโชว์ในยุคหลัง หลังปลดเกษียณในปี 1988 มักจะทาสีหน้าแบบปิศาจ และแสดงเป็นฝ่ายมารอย่างเต็มตัว ในปี พ.ศ. 2552 เธอได้ประกาศในเว็บล็อกส่วนตัวว่า แพทย์วินิจฉัยว่าเธอป่วยเป็นโรคร้ายแรงที่ไม่ได้ระบุ และจะมีชีวิตอยู่ได้อีกเพียงสามปี</doc>
