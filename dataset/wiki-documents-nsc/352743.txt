<doc id="352743" url="https://th.wikipedia.org/wiki?curid=352743" title="ซีลแว็ง ดิสแต็ง">ซีลแว็ง ดิสแต็ง ซีลแว็ง ดิสแต็ง () เกิดเมื่อวันที่ 16 ธันวาคม ค.ศ. 1977 เป็นนักฟุตบอลชาวฝรั่งเศสในตำแหน่งกองหลัง ปัจจุบันเล่นในพรีเมียร์ลีก อังกฤษ กับสโมสรฟุตบอลบอร์นมัท ดิสแต็ง เป็นนักฟุตบอลที่ถนัดเท้าซ้าย ทำให้นอกจากเล่นในตำแหน่งเซ็นเตอร์แบ็คแล้ว ยังสามารถขยับไปเล่นในตำแหน่งแบ็คซ้ายได้อีกด้วย โดยซีลแว็ง ดิสแต็ง เริ่มมีชื่อเสียงในแวดวงฟุตบอลอังกฤษเมื่อครั้งย้ายจากสโมสรปารีแซ็ง-แฌร์แม็งในลีกเอิงมาเล่นให้กับสโมสรนิวคาสเซิล ยูไนเต็ดในพรีเมียร์ลีกด้วยสัญญายืมตัวในปี ค.ศ. 2001 ก่อนที่จะย้ายมาเล่นให้แมนเชสเตอร์ ซิตีถึง 5 ฤดูกาล หลังจากนั้นซีลแว็ง ดิสแต็งย้ายไปเล่นให้กับสโมสรพอร์ทสมัท 2 ฤดูกาล และพาสโมสรได้แชมป์เอฟเอคัพ 1 สมัย และย้ายไปเล่นให้กับสโมสรเอฟเวอร์ตันอีก 6 ฤดูกาล ในปัจจุบันด้วยวัย 37 ปี เขายังคงเล่นอยู่ในระดับพรีเมียร์ลีกกับบอร์นมัท และยังเป็นผู้เล่นนอกสหราชอาณาจักรที่ลงสนามในพรีเมียร์ลีกอังกฤษมากที่สุดอันดับ 2 รองจากมาร์ก ชวาร์เซอร์ โดยเขาลงสนามในพรีเมียร์ลีกมาแล้วมากกว่า 460 นัดประวัติ ประวัติ. ซีลแว็ง ดิสแต็ง เกิดที่เมืองบาญอแล ในจังหวัดแซน-แซ็ง-เดอนี แคว้นอีล-เดอ-ฟร็องส์ ประเทศฝรั่งเศส โดยมีบิดาเป็นชาวกัวเดอลุป เริ่มต้นเล่นฟุตบอลในตำแหน่งกองหลังกับสโมสรฟุตบอลฌูว์เอ-เล-ตูร์ ที่อยู่ในลีกสมัครเล่น ก่อนจะย้ายมาเล่นให้กับสโมสรตูร์ส และย้ายไปเล่นในลีกอาชีพเป็นครั้งแรกกับสโมสรเกอญง ในระดับลีกเดอ โดยเขาพาสโมสรได้แชมป์เฟรนช์ ลีกคัพ ในปี ค.ศ.2000 จากฟอร์มอันโดดเด่นของเขาที่เกอญง ทำให้เขาได้ย้ายมาร่วมทีมในระดับลีกเอิงอย่างปารีแซ็ง-แฌร์แม็งนิวคาสเซิล ยูไนเต็ด นิวคาสเซิล ยูไนเต็ด. ดิสแต็ง เล่นในลีกเอิงได้เพียงแค่ฤดูกาลเดียวเขาก็ได้ย้ายไปเล่นในพรีเมียร์ลีกกับสโมสรฟุตบอลนิวคาสเซิล ยูไนเต็ด ในฤดูกาล 2001–02 ภายใต้การคุมทีมของเซอร์ บ็อบบี ร็อบสันด้วยสัญญายืมตัว และลงสนามนัดแรกในพรีเมียร์ลีกเมื่อวันที่ 15 กันยายน 2001 ในนัดที่พบกับแมนเชสเตอร์ ยูไนเต็ด แม้ว่าดิสแต็งจะถนัดกับการเล่นในตำแหน่งเซ็นเตอร์แบ็ค แต่ที่สโมสรนิวคาสเซิล เขาได้รับมอบหมายให้เล่นในตำแหน่งแบ็คซ้าย และลงสนามในพรีเมียร์ลีกในฤดูกาลแรกไป 28 นัดแมนเชสเตอร์ ซิตี แมนเชสเตอร์ ซิตี. หลังหมดสัญญายืมตัว สโมสรนิวคาสเซิล ยูไนเต็ด ได้ยื่นข้อเสนอเพื่อขอซื้อตัวซีลแว็ง ดิสแต็ง มาร่วมทีมอย่างถาวร แต่เขาเลือกย้ายไปเล่นให้กับแมนเชสเตอร์ ซิตี ที่ยินดีจะมอบบทบาทเซ็นเตอร์แบ็คให้ จากที่เคยเล่นในตำแหน่งแบ็คซ้ายที่ไม่ถนัด โดยค่าตัวของเขาจำนวน 4 ล้านปอนด์ที่แมนเชสเตอร์ ซิตี จ่ายให้ปารีส นับเป็นสถิติกองหลังที่แพงที่สุดของสโมสรในขณะนั้น</doc>
