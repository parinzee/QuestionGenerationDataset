<doc id="610501" url="https://th.wikipedia.org/wiki?curid=610501" title="หม่อมเจ้าวิมลปัทมราช จิรประวัติ">หม่อมเจ้าวิมลปัทมราช จิรประวัติ หม่อมเจ้าวิมลปัทมราช จิรประวัติ (17 พฤษภาคม พ.ศ. 2442 - 3 กุมภาพันธ์ พ.ศ. 2508) เป็นพระธิดาในพระเจ้าบรมวงศ์เธอ กรมหลวงนครไชยศรีสุรเดช กับหม่อมเจ้าประวาศสวัสดี จิรประวัติ (ราชสกุลเดิม: โสณกุล) และเป็นพระนัดดาในพระบาทสมเด็จพระจุลจอมเกล้าเจ้าอยู่หัวพระประวัติ พระประวัติ. หม่อมเจ้าประสบศรี จิรประวัติ ประสูติเมื่อวันที่ 17 พฤษภาคม พ.ศ. 2442 เป็นพระธิดาพระองค์ใหญ่ในพระเจ้าบรมวงศ์เธอ กรมหลวงนครไชยศรีสุรเดช กับหม่อมเจ้าประวาศสวัสดี จิรประวัติ มีพระอนุชาร่วมพระบิดาและพระมารดา 3 องค์ คือ หม่อมเจ้านิวาศสวัสดี, หม่อมเจ้าประสบศรี และหม่อมเจ้าหญิงไม่ปรากฏพระนาม และมีพี่น้องต่างพระมารดา 2 องค์ คือ หม่อมเจ้านิทัศนาธร และหม่อมเจ้าขจรจิรพันธ์ จิรประวัติ หม่อมเจ้าวิมลปัทมราชเป็นพระธิดาพระองค์ใหญ่ของกรมหลวงนครไชยศรีสุรเดช ซึ่งเป็นที่รักและโปรดปรานของเจ้าจอมมารดาทับทิม ผู้เป็นย่ามาก หลังจากกรมหลวงนครไชยศรีสุรเดช สิ้นพระชนม์ในรัชกาลที่ 6 พระเจ้าบรมวงศ์เธอ พระองค์เจ้าประเวศวรสมัย ได้พระราชทานพระบรมราชานุญาตให้ออกมาประทับอยู่วังพระเจ้าบรมวงศ์เธอ กรมหลวงสิงหวิกรมเกรียงไกร พระโอรสและพระธิดาทั้ง 2 พระองค์นั้นกับทั้งหม่อมเจ้าหญิงวิมลปัทมราช ธิดาองค์ใหญ่ของกรมหลวงนครไชยศรีสุรเดช ซึ่งพระบาทสมเด็จพระจุลจอมเกล้าเจ้าอยู่หัวดำรัสเรียกว่า "หญิงทับทิม" ซึ่งคุณย่าเลี้ยงติดตัวมาแต่เล็ก ช่วยกันอุปฐากท่านมาด้วยกันกับหม่อมเจ้าที่เป็นสุนิสาและเป็นโอรสธิดาในกรมหลวงนครไชยศรีสุรเดช และในกรมหลวงสิงหวิกรมเกรียงไกร ซึ่งเจริญวัยสำเร็จการเล่าเรียนเพิ่มขึ้นเป็นลำดับมา ให้ท่านอยู่เย็นเป็นสุขสบายจนตลอดชีวิต หม่อมเจ้าวิมลปัทมราช มีฝีมือในการประกอบอาหารเป็นเลิศ ซึ่งได้รับการถ่ายทอดวิชามาจากเจ้าจอมมารดาทับทิมผู้เป็นย่า พระองค์ได้นิพนธ์ตำราอาหารไว้เมื่อตอนยังมีพระชนม์ชีพ ตำราอาหารนี้ได้รับการตีพิมพ์แจกในงานพระราชทานเพลิงพระศพของพระองค์เมื่อวันที่ 16 พฤษภาคม พ.ศ. 2508 หม่อมเจ้าวิมลปัทมราช จิรประวัติ สิ้นชีพิตักษัยเมื่อ 3 กุมภาพันธ์ พ.ศ. 2508 พระราชทานเพลิงศพ ณ เมรุวัดเทพศิรินทราวาสราชวรวิหาร วันที่ 16 พฤษภาคม พ.ศ. 2508เครื่องราชอิสริยาภรณ์เครื่องราชอิสริยาภรณ์. - พ.ศ. 2451 - เหรียญรัตนาภรณ์ รัชกาลที่ 5 ชั้นที่ 3 (จ.ป.ร.3) - เหรียญรัตนาภรณ์ รัชกาลที่ 6 ชั้นที่ 4 (ว.ป.ร.4)พงศาวลี</doc>
