<doc id="188455" url="https://th.wikipedia.org/wiki?curid=188455" title="ซินเหวินเหลียนปัว">ซินเหวินเหลียนปัว ซินเหวินเหลียนปัว () เป็นรายการข่าวท้องถิ่นที่นำเสนอในประเทศจีน ทั้งข่าวเศรษฐกิจ สังคม บ้านเมือง สถานการณ์ปัจจุบัน ข่าวต่างประเทศ เป็นต้น ออกอากาศด้วยภาษาจีนกลาง ผลิตรายการโดยสถานีโทรทัศน์ซีซีทีวี หรือสถานีโทรทัศน์กลางแห่งจีนบนผืนแผ่นดินใหญ่ และออกอากาศผ่านทางช่องซีซีทีวี-1 โดยในเวลาออกอากาศจะมีช่องอื่น ๆ ที่ไม่ใช่ช่องของซีซีทีวีบางช่องในประเทศจีน และสถานีประจำมณฑลต่าง ๆ ของประเทศ ร่วมออกอากาศรายการนี้ไปพร้อมกันด้วย รายการนี้จึงถือเป็นรายการข่าวแห่งชาติของจีนรูปแบบรายการ รูปแบบรายการ. เป็นรายการข่าว แต่ละครั้งของการออกอากาศจะใช้เวลาออกอากาศประมาณ 30 นาที ยกเว้นในบางกรณีที่มีเหตุการณ์สำคัญทั้งในประเทศจีนและต่างประเทศอาจจะใช้เวลาออกอากาศมากกว่านั้น ทุกครั้งของการออกอากาศจะใช้ผู้ประกาศข่าวสองคน โดยเป็นผู้ประกาศข่าวชายและผู้ประกาศข่าวหญิงอย่างละ 1 คนโปรแกรมออกอากาศ (เวลาในประเทศจีน)โปรแกรมออกอากาศ (เวลาในประเทศจีน). - รายการนี้ออกอากาศครั้งแรกเมื่อวันที่ 1 มกราคม พ.ศ. 2521 ช่องซีซีทีวี 1 เวลาออกอากาศ 19.00 น. - ปรับรูปแบบรายการครั้งที่ 1 เริ่มออกอากาศเมื่อปี พ.ศ. 2534 ช่องซีซีทีวี 1 เวลาออกอากาศ 19.00 น. และช่องซีซีทีวี 2 ออกอากาศซ้ำเวลา 8.30 น. - ปรับรูปแบบรายการครั้งที่ 2 เริ่มออกอากาศเมื่อปี พ.ศ. 2538 ช่องซีซีทีวี 1 เวลาออกอากาศ 19.00 น. อย่างเดียว - ปรับรูปแบบรายการครั้งที่ 3 เริ่มออกอากาศเมื่อปี พ.ศ. 2543 ช่องซีซีทีวี 1 เวลาออกอากาศ 19.00 น. (เวลาจีน) และเพิ่มการออกอากาศซ้ำ ทางช่องซีซีทีวี-4 เวลา 2.00 ของวันถัดไป - ปรับรูปแบบรายการครั้งที่ 4 เริ่มออกอากาศเมื่อปี พ.ศ. 2546 ช่องซีซีทีวี 1 , ซีซีทีวี 13 เวลาออกอากาศ 19.00 น. (เวลาจีน) และออกอากาศซ้ำ ทางช่อง ซีซีทีวี-4 จากเดิมเวลา 2.00 น. เปลี่ยนเป็น 1.00 น. - ปรับรูปแบบรายการครั้งที่ 5 เริ่มออกอากาศเมื่อวันที่ 1 สิงหาคม พ.ศ. 2552 ช่อง ซีซีทีวี 4 จึงมีการเลื่อนการออกอากาศกลับมาเป็นเวลา 2.00 น. (เวลาจีน) - ปรับรูปแบบรายการครั้งที่ 6 เริ่มออกอากาศเมื่อวันที่ 1 มกราคม พ.ศ. 2561 ช่อง ซีซีทีวี 4 เพิ่มการออกอากาศซ้ำในเวลา 22.30 น. (เวลาจีน) นอกจากนี้ ยังมีการออกอากาศซ้ำทางช่องซีซีทีวี-1 ในเวลาเช้า โดยแต่เดิมออกอากาศเวลา 6.24 น. (เวลาจีน) ต่อมาในปี พ.ศ. 2555 ได้เปลี่ยนเป็นเวลา 6.00 น. และ 4.55 น. ตามลำดับรายชื่อผู้ประกาศข่าวในปัจจุบันรายชื่อผู้ประกาศข่าว. ในปัจจุบัน. - คัง ฮุย (ผู้ชาย, 康辉), เกิดในปี พ.ศ. 2513 สำเร็จการศึกษาจากสถาบันสื่อสารมวลชนปักกิ่ง ได้เป็นผู้ประกาศข่าวในปี พ.ศ. 2549 - หลี่ จื่อเหมิง (ผู้ชาย, 李梓萌), เกิดในปี พ.ศ. 2521 สำเร็จการศึกษาจากสถาบันสื่อสารมวลชนปักกิ่ง ได้เป็นผู้ประกาศข่าวในปี พ.ศ. 2549 - ไห่ เสีย (ผู้หญิง, 海霞) - กัว จื้อเจียน (ผู้หญิง, 郭志坚) - โอวหยัง เซื้ยดาน (ผู้หญิง, 欧阳夏丹) - กัง เฉียง (ผู้ชาย, 刚强)ในอดีตในอดีต. - หลัว จิง (ผู้ชาย, 罗京) (ลาออก เพื่อจะไปรักษาโรคมะเร็งระยะสุดท้ายต่อจากนั้นเสียชีวิตลง) - สิง จื้อปิน (ผู้หญิง, 邢质斌) (ลาออก) - จาง หงหมิน (ผู้ชาย, 张宏民) (เป็นผู้เรียบเรียงข้อมูลข่าว; ลาออก) - หลี่ ซิวผิง (ผู้หญิง, 李修平) (เกษียณ) - หลี่ รุ่ยอิง (ผู้หญิง, 李瑞英) (เกษียณ) - หลาง หยุ่งฉวน (ผู้ชาย, 郎永淳) (ลาออก) - หวัง หนิง (ผู้ชาย, 王宁) (ลาออก)</doc>
