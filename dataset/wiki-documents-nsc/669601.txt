<doc id="669601" url="https://th.wikipedia.org/wiki?curid=669601" title="ภัทร์ ฉัตรบริรักษ์">ภัทร์ ฉัตรบริรักษ์ ภัทร์ ฉัตรบริรักษ์ (ชื่อเล่น:ภัทร์) เป็น นายแบบ นักแสดง ชาวไทย สังกัด ช่อง 3 และเป็นน้องชายของนักแสดงหนุ่มบอย ปกรณ์ ฉัตรบริรักษ์ และหน่อง ธนา ฉัตรบริรักษ์ประวัติ ประวัติ. ภัทร์เกิดเมื่อวันจันทร์ที่ 1 พฤษภาคม พ.ศ. 2532 ที่กรุงเทพมหานคร เป็นบุตรชายคนเล็กในบรรดา 3 คนของเลอพงศ์ มหมณีขจร และงามทิพย์ ฉัตรบริรักษ์ โดยภัทร มีพี่ชายทั้งหมด 2 คนคือ ปกรณ์ ฉัตรบริรักษ์ ธนา ฉัตรบริรักษ์ และยังมีน้องสาวบุญธรรมอีกหนึ่งคนคือ วันใหม่ ฉัตรบริรักษ์ ภัทร์จบการศึกษาระดับประถมศึกษาจากโรงเรียนอัสสัมชัญ มัธยมศึกษาตอนต้นจากโรงเรียนบดินทรเดชา สิงห์ สิงหเสนี ระดับมัธยมศึกษาตอนปลายจากโรงเรียนเตรียมอุดมศึกษา ระดับปริญญาตรีจากคณะครุศาสตร์ จุฬาลงกรณ์มหาวิทยาลัย (เกียรตินิยมอันดับ 1) และยังเคยได้รับหน้าที่เป็นคทากรแห่งจุฬาลงกรณ์มหาวิทยาลัยประจำงานฟุตบอลประเพณีจุฬาฯ–ธรรมศาสตร์ ระดับปริญญาโทจากคณะนิเทศศาสตร์ จุฬาลงกรณ์มหาวิทยาลัยเข้าสู่วงการ เข้าสู่วงการ. ภัทร์ก้าวเข้าสู่วงการด้วยการเป็นแขกรับเชิญของ บอย ปกรณ์ พร้อมกับ หน่อง ธนา ในรายการ ตีท้ายครัว หลังจากนั้นภัทร์จึงได้มีโอกาสถ่ายโฆษณาหลายชิ้นและได้เป็นนายแบบให้กับนิตยสารหลายเล่ม ต่อมาช่อง 3 เห็นแววจึงได้เรียกภัทร์มาเซ็นสัญญาเป็นนักแสดงในสังกัด สถานีวิทยุโทรทัศน์ไทยทีวีสีช่อง 3 และในปี 2558 ละครเรื่องแรกคือ สายลับสามมิติ ในบท วิศวะ นักประดิษฐ์สติเฟื่อง ภัทร์มีละครเรื่องที่สองคือ แผนร้าย ลงท้ายว่ารัก โดยรับบทเป็น ภาณุมาศและละครเรื่อง สามสหายกับคุณนายสะอาด โดยภัทร์รับบทเป็น หมอแท้จริง ส่วนผลงานสร้างชื่อที่เป็นที่พูดถึงมากที่สุด คือ บัลลังก์ดอกไม้ ในบท การันต์ พี่น้องบุญธรรมที่เป็นเพื่อนรักคอยจ้องแทงข้างหลังอนาวินทร์ (รับบทโดย มาริโอ้ เมาเร่อ) ตลอดเวลา นับว่าเป็นบทร้ายครั้งแรกของเขาที่ได้รับกระแสตอบรับล้นหลามมากทีเดียวผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางช่อง 3 เอชดี- ละครโทรทัศน์ทั้งหมดด้านล่างนี้ออกอากาศทางช่อง 3 เอสดี</doc>
