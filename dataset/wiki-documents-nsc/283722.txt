<doc id="283722" url="https://th.wikipedia.org/wiki?curid=283722" title="บีกินส์ (อัลบั้มบิ๊กแอส)">บีกินส์ (อัลบั้มบิ๊กแอส) บีกินส์ () เป็นสตูดิโออัลบั้มชุดที่ 5 ของวงร็อค บิ๊กแอส และเป็นสตูดิโออัลบั้มชุดที่ 2 ที่ออกกับค่ายจีนี่เรคอร์ดส ใต้สังกัดจีเอ็มเอ็ม แกรมมี่ อัลบั้มนี้มี พูนศักดิ์ จตุระบุล เป็นผู้อำนวยการสร้าง เพลงที่มีชื่อเสียงจากอัลบั้มนี้ อาทิเช่น ข้าน้อยสมควรตาย, พรหมลิขิต, คนหลงทาง เป็นต้น อัลบั้มนี้ ออกจำหน่ายในวันที่ 7 พฤศจิกายน พ.ศ. 2549เนื้อหาของเพลงในอัลบั้ม เนื้อหาของเพลงในอัลบั้ม. อัลบั้มนี้สื่อถึงการเริ่มต้นใหม่บนเส้นทางสายดนตรีอีกครั้งของบิ๊กแอส หลังจากผ่านพ้นอุปสรรคขวากหนามที่เคยเกิดขึ้น ดังนั้น 10 เพลงในอัลบั้มนี้จึงเต็มไปด้วยเพลงที่มีความหมายในแง่ดี ให้กำลังใจ อีกทั้งยังพูดถึงความจริงของสังคมว่าเราแข่งกันไปเพื่ออะไร ทำร้ายกันเหยียบกันไปเพื่ออะไร เพลงเปิดตัวอัลบั้มนี้ คือ "ปลุกใจเสือป่า" จากผลงานการแต่งเนื้อร้องของกบ มือกลอง เป็นเพลงปลุกใจด้วยเนื้อหาที่หนักแน่นและเร้าใจ บอกแก่ผู้ที่กำลังท้อแท้ให้ลุกขึ้นมาสู้เพื่อเอาชนะอุปสรรค ส่วนเพลงต่อมา "ข้าน้อยสมควรตาย" ยังคงเป็นเพลงเนื้อหาแรง ๆ ในแนว บิ๊กแอส นอกจากนี้ ยังมีเพลงช้าน่าฟัง อาทิเช่น "คนหลงทาง" กับความหมายของรักในอีกแง่มุม ของคนที่พร้อมจะเสียสละความรักนี้ไปให้กับคนอื่นที่เพียบพร้อมมากกว่าตัวเอง และ "พรหมลิขิต" เพลงที่มีเนื้อหาสื่อถึงความรักที่ถูกกำหนดเอาไว้แล้ว ท่ามกลางคนที่มีอยู่เป็นล้าน ๆ คน จึงทำให้คนสองคนมาเจอกันและพบรักกันได้รายชื่อเพลงบุคคลที่เกี่ยวข้องบุคคลที่เกี่ยวข้อง. - บิ๊กแอส - เอกรัตน์ วงศ์ฉลาด - พูนศักดิ์ จตุระบุล - อภิชาติ พรมรักษา - พงศ์พันธ์ พลสิทธิ์ - ขจรเดช พรมรักษา</doc>
