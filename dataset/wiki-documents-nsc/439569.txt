<doc id="439569" url="https://th.wikipedia.org/wiki?curid=439569" title="เจย์ซี ชาน">เจย์ซี ชาน เจย์ซี ชาน () หรือชื่อจีน ฝาง จู่หมิง () เกิดวันที่ 3 ธันวาคม ค.ศ. 1982 เป็นทั้งนักร้องและนักแสดงชาวฮ่องกง เขาได้เปิดตัวซีดีอัลบั้มภาษาจีนกลางในฮ่องกง และปัจจุบันเขาอยู่ที่ประเทศไต้หวันเพื่อสานต่ออาชีพทางดนตรีของเขาประวัติ ประวัติ. เจย์ซี เกิดและเติบโตในลอสแอนเจลิส รัฐแคลิฟอร์เนีย เขาเป็นบุตรชายของดาราแอ็คชั่น/ศิลปะการต่อสู้ของฮ่องกงที่มีชื่อว่า เฉินหลง กับนักแสดงหญิงชั้นนำชาวไต้หวัน ซึ่งมีชื่อว่า หลิน ฟ่งเจียว และเป็นน้องต่างมารดาของ อู๋ ฉี่ลี่ อย่างไรก็ตาม แหล่งข้อมูลอื่นๆ รวมถึงอัตชีวประวัติของเฉินหลง ได้ระบุว่าเขาเกิดใน ค.ศ. 1984 โดยที่พ่อแม่ของเขาได้แต่งงานกันใน ค.ศ. 1983 ในขณะที่เว็บไซต์อย่างเป็นทางการของเฉินหลงกล่าวว่าเขาได้แต่งงานใน ค.ศ. 1982 เจย์ซีได้เข้าศึกษาในช่วงระยะเวลาสั้นๆที่วิทยาลัยวิลเลียมและแมรี่ ในวิลเลียมสเบิร์ก รัฐเวอร์จิเนีย เป็นระยะเวลาสองภาคการศึกษา แต่ไม่สำเร็จ หลังจากเลิกการศึกษา เขาได้กลับไปที่ฮ่องกงเพื่อใช้ชีวิตใหม่ใน ค.ศ. 2003 แม้ว่าอัลบั้มเพลงรวมถึงภาพยนตร์ของเขาจะมียอดจำหน่ายที่มืดมน แต่ทางสตูดิโอก็ยืนกรานว่าเขาจะประสบความสำเร็จในวันหนึ่ง ในช่วงต้น ค.ศ. 2009 ทางเว็บไซต์จีนได้รายงานว่าเขาได้รับการกำหนดเป็นพลเมืองของสหรัฐอเมริกาโดยความเห็นชอบจากความเป็นพลเมืองชาวจีน สำหรับภาพยนตร์ ใหญ่พลิกแผ่นดินฟัด หลิน ฟ่งเจียว ได้แนะนำให้เจย์ซีได้ร่วมงานกับพ่อของเขา แต่เฉินหลงกลับปฏิเสธสำหรับเรื่องดังกล่าว อย่างไรก็ตามเจย์ซีก็ได้คืนดีกับพ่อของเขา และสองพ่อลูกก็ได้แสดงร่วมกันในภาพยนตร์ลำดับที่ 100 ของเฉินหลง ในเรื่อง ใหญ่ผ่าใหญ่ ในระหว่างพิธีมอบรางวัลที่กรุงปักกิ่งในเดือนเมษายน ค.ศ. 2011 เฉินหลงได้กล่าวว่าเขาจะบริจาคทรัพย์สินของเขาทั้งหมดเพื่อการกุศลหลังจากที่เขาเสียชีวิต โดยให้บุตรชายของเขาหาเลี้ยงชีพด้วยตนเองและเพื่อเป็นการพิสูจน์คุณค่าในตัวของเขา ในวันที่ 18 สิงหาคม ค.ศ. 2014 เจย์ซี ชาน ถูกตำรวจจีนแผ่นดินใหญ่จับในข้อหาเสพยาเสพติดประเภทกัญชา โดยมีไว้ครอบครองรวมถึงมีไว้เพื่อการค้า พร้อมกับ เคอ เจิ้นตง นักแสดงชายดาวรุ่งชาวไต้หวัน โดยเจย์ซีได้สารภาพว่าได้เสพกัญชามานาน 8 ปีแล้วผลงานภาพยนตร์ผลงานภาพยนตร์. - ค.ศ. 2004 คู่ใหญ่พายุฟัด 2 (千機變II: 花都大戰) - ค.ศ. 2007 ยังมีหวังที่ปลายฟ้า (太陽照常升起) รับบทเป็น ลูกชาย - ค.ศ. 2007 อึด ฟัด อัด ถล่มเมืองตำรวจ (男兒本色) รับบทเป็น เว่ย จิงเหอ - ค.ศ. 2007 ลั่นฝันให้สนั่นโลก (戰鼓) รับบทเป็น ซิด - ค.ศ. 2008 กังฟูแพนด้า จอมยุทธ์พลิกล็อก ช็อคยุทธภพ (功夫熊猫) รับบทเป็น มาสเตอร์กระเรียน (ภาษากวางตุ้ง) - ค.ศ. 2008 ความลับของห้าผู้พิทักษ์ (虎胆五俠) รับบทเป็น วานรวัยเด็ก (พากย์เสียง) - ค.ศ. 2009 ศึกชิงขุมทรัพย์วังหลวง (追影) - ค.ศ. 2009 มู่หลาน วีรสตรีโลกจารึก (花木蘭) - ค.ศ. 2011 ใหญ่ผ่าใหญ่ (辛亥革命) รับบทเป็น จาง เซ็นหวู - ค.ศ. 2011 กังฟูแพนด้า 2 (功夫熊猫2) รับบทเป็น มาสเตอร์กระเรียน (ภาษากวางตุ้ง) - ค.ศ. 2012 พ่อสั่งมาฟัด (寶島雙雄) รับบทเป็น เจย์</doc>
