<doc id="306041" url="https://th.wikipedia.org/wiki?curid=306041" title="เรือบรรทุกเครื่องบินชั้นยอร์กทาวน์">เรือบรรทุกเครื่องบินชั้นยอร์กทาวน์ เรือบรรทุกเครื่องบินชั้นยอร์กทาวน์ () เป็นชั้นของเรือบรรทุกเครื่องบินของกองทัพเรือสหรัฐอเมริกา ตั้งชื่อตามเรือธง คือ ยูเอสเอส ยอร์กทาวน์ (CV-5) ที่เข้าประจำการตั้งแต่ช่วง ค.ศ. 1936 ก่อนสงครามโลกครั้งที่สองไม่นาน เรือบรรทุกเครื่องบินชั้นยอร์กทาวน์พัฒนามาจาก ยูเอสเอส เรนเจอร์ (CV-4) และเรือบรรทุกเครื่องบินชั้นเล็กซิงตัน ซึ่งดัดแปลงมาจากเรือลาดตระเวนประจัญบาน เรือบรรทุกเครื่องบินในชั้นนี้มีทั้งสิ้น 3 ลำ คือ ยูเอสเอส ยอร์กทาวน์ (CV-5), ยูเอสเอส เอนเทอร์ไพรซ์ (CV-6) และยูเอสเอส ฮอร์เน็ต (CV-8) ทั้งสามลำมีระวางขับน้ำ 19,800 ตัน และยังมีเรือ ยูเอสเอส วาสป์ (CV-7) ที่ถูกย่อส่วน ลดระวางขับน้ำเหลือเพียง 14,700 ตัน เพื่อให้กองทัพเรือสหรัฐมีกำลังรบรวมเหลือเพียง 135,000 ตัน เป็นไปตามสนธิสัญญาวอชิงตัน</doc>
