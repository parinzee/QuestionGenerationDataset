<doc id="297091" url="https://th.wikipedia.org/wiki?curid=297091" title="กลุ่มเดอะมอลล์">กลุ่มเดอะมอลล์ บริษัท เดอะมอลล์ กรุ๊ป จำกัด () หรือ กลุ่มเดอะมอลล์ เป็นกลุ่มบริษัทธุรกิจค้าปลีกในประเทศไทย ผู้ดำเนินกิจการห้างสรรพสินค้าเดอะมอลล์, ย่านการค้าดิ เอ็ม ดิสทริค, ศูนย์การค้าสยามพารากอนประวัติ ประวัติ. บริษัท เดอะมอลล์ กรุ๊ป จำกัด ได้เริ่มดำเนินการศูนย์การค้าและห้างสรรพสินค้าจากเดิมที่ครอบครัวทำธุรกิจอาบอบนวด โดยเปิดสาขาแรกเมื่อวันที่ 25 มิถุนายน 2524 คือ เดอะมอลล์ สาขาราชดำริ ซึ่งต่อมาภายหลังได้ให้ บริษัท นารายณ์ภัณฑ์พาวิลเลี่ยน จำกัด เช่าดำเนินการ เป็นศูนย์ศิลปหัตถกรรม จากนั้นอีกสองปีต่อมา บริษัทฯ ได้เปิดบริการสาขารามคำแหง 2 และในอีกสองปีหลังจากนั้นได้เปิดบริการเดอะมอลล์ 3 และ 4 ต่อมาใน พ.ศ. 2532 เดอะมอลล์ได้เปิดสาขาท่าพระซึ่งมีสวนน้ำภายในศูนย์การค้าเป็นแห่งแรกของไทย และใน พ.ศ. 2534 ก็ได้เปิดสาขางามวงศ์วาน และได้เปิดสาขาบางแคและบางกะปิพร้อมกันในวันเดียวกันเป็นครั้งแรกของประเทศใน พ.ศ. 2537 ซึ่งทั้งสองสาขาเป็นสาขาขนาดใหญ่ มีสวนน้ำแฟนตาเซียลากูน และเดอะมอลล์ คอนเวนชัน เซ็นเตอร์ หรือเอ็มซีซี ฮอลล์ ตั้งอยู่ภายในด้วย จากนั้นในวันที่ 27 กรกฎาคม 2540 กลุ่มเดอะมอลล์ได้เปิดตัวโครงการ ดิ เอ็มโพเรียม ศูนย์การค้าระดับสูงแห่งแรกของบริษัท บริเวณถนนสุขุมวิท ท่ามกลางกระแสเศรษฐกิจที่ย่ำแย่ในขณะนั้น และในปี พ.ศ. 2543 เดอะมอลล์ได้เปิดตัวสาขานครราชสีมา ซึ่งก็ได้รับผลจากพิษเศรษฐกิจเช่นกัน ทำให้นับตั้งแต่นั้น เดอะมอลล์ต้องหยุดขยายโครงการไปนานถึง 6 ปี ต่อมาในปี พ.ศ. 2545 สำนักงานทรัพย์สินส่วนพระมหากษัตริย์ได้เปิดให้เอกชนเข้าร่วมประมูลพื้นที่และอาคารศูนย์การค้าเวิลด์เทรดเซ็นเตอร์ (เซ็นทรัลเวิลด์ในปัจจุบัน) ซึ่งปรากฏว่ากลุ่มเดอะมอลล์และกลุ่มเซ็นทรัลต่างเข้าร่วมประมูล โดยกลุ่มเซ็นทรัลได้เสนอผลตอบแทนที่สูงกว่า จึงทำให้บริษัทหันไปร่วมลงทุนกับสยามพิวรรธน์ในการก่อสร้าง สยามพารากอน ศูนย์การค้าระดับบนขนาดใหญ่ ซึ่งเปิดดำเนินการในอีกสี่ปีต่อมา หลังจากนั้นกลุ่มเดอะมอลล์ก็ได้หยุดการขยายโครงการเป็นระยะเวลานาน ในปี พ.ศ. 2556 กลุ่มเดอะมอลล์ได้จัดงาน "The Overture to the New Era of The Mall Group" เพื่อแถลงข่าวประกาศโครงการสำคัญ ได้แก่ การปรับปรุงใหญ่ของศูนย์การค้า ดิ เอ็มโพเรียม รวมถึงโครงการส่วนต่อขยายศูนย์การค้าดิ เอ็มโพเรียม ได้แก่ ดิ เอ็มควอเทียร์ และดิเอ็มสเฟียร์ ภายใต้ชื่อ ดิ เอ็มดิสทริค บนถนนสุขุมวิทตอนกลาง การเปิดตัวศูนย์การค้าบลูพอร์ต ศูนย์การค้าจังหวัดภูมิภาคแห่งที่สองของกลุ่ม รวมถึงศูนย์การค้า แบงค็อก มอลล์ บนพื้นที่ 100 ไร่ติดแยกบางนา-ตราด และศูนย์การค้าบลูเพิร์ล บนพื้นที่ 150 ไร่ในจังหวัดภูเก็ตอีกด้วยกลุ่มธุรกิจของบริษัทธุรกิจศูนย์การค้าศูนย์การค้าในปัจจุบันกลุ่มธุรกิจของบริษัท. ธุรกิจศูนย์การค้า. ศูนย์การค้าในปัจจุบัน. - เดอะมอลล์ สกายพอร์ต - เปิดทำการเมื่อวันที่ 1 ตุลาคม พ.ศ. 2555 ตั้งอยู่ภายในอาคารผู้โดยสาร 2 (ในประเทศ) ท่าอากาศยานดอนเมือง เขตดอนเมือง กรุงเทพมหานคร พื้นที่ทั้งหมด 2,700 ตร.ม. โดยได้รับการคัดเลือกเป็นผู้ประกอบการโครงการบริหารกิจกรรมเชิงพาณิชย์ประเภทสินค้า บริการ และประเภทอาหาร เครื่องดื่ม จากบริษัท ท่าอากาศยานไทย จำกัด (มหาชน) อายุสัญญา 10 ปีศูนย์การค้าที่อยู่ในระหว่างการก่อสร้างธุรกิจห้างสรรพสินค้าเดอะมอลล์เอ็มโพเรียมพารากอนบลูพอร์ตธุรกิจร้านสินค้าจำเพาะธุรกิจร้านสินค้าจำเพาะ. - กูร์เมต์ มาร์เก็ต- เอ็มโพเรียม - สยามพารากอน - เทอร์มินัล 21 (อโศก) - เอ็มควอเทียร์ - เดอะ คริสตัล เอสบี ราชพฤกษ์ - เดอะพรอมานาด - เดอะมอลล์ ช็อปปิ้ง เซ็นเตอร์ บางกะปิ - เดอะมอลล์ ช็อปปิ้ง เซ็นเตอร์ นครราชสีมา - บลูพอร์ต หัวหิน รีสอร์ท มอลล์ - เดอะมอลล์ ช็อปปิ้ง เซ็นเตอร์ บางแค - เอ็มอาร์ที ลาดพร้าว - เอ็มอาร์ที เพชรบุรี (สาขานี้ใช้ชื่อ กรูเม่ต์ ทูโก รูปแบบฟู้ดสโตร์สะดวกซื้อ สาขาแรก) - เดอะมอลล์ ช็อปปิ้ง เซ็นเตอร์ รามคำแหง (เดอะมอลล์ 2) (กำลังปรับปรุงจากโฮมเฟรชมาร์ท) - เดอะมอลล์ ช็อปปิ้ง เซ็นเตอร์ รามคำแหง (เดอะมอลล์ 3) (กำลังปรับปรุงจากโฮมเฟรชมาร์ท) - เดอะมอลล์ ช็อปปิ้ง เซ็นเตอร์ ท่าพระ (กำลังปรับปรุงจากโฮมเฟรชมาร์ท) - เดอะมอลล์ ช็อปปิ้ง เซ็นเตอร์ งามวงศ์วาน (กำลังปรับปรุงจากโฮมเฟรชมาร์ท) - บิวตี้ ฮอลล์ - สปอร์ตสมอลล์ - บีเทรนด์ - เพาเวอร์มอลล์- เดอะ คริสตัล เอสบี ราชพฤกษ์ (เป็นสาขาแรกที่เปิดนอกสาขา ของกลุ่มเดอะมอลล์)ธุรกิจนำเข้าสินค้าแฟชัน ธุรกิจนำเข้าสินค้าแฟชัน. ดำเนินการในนามหน่วยธุรกิจ เอ็ม คิวเรเต็ด- สไตล์นันดา - บีมส์ - อนาเธอร์ สตอรี</doc>
