<doc id="674482" url="https://th.wikipedia.org/wiki?curid=674482" title="มาร์ติน เออเดอโกร์">มาร์ติน เออเดอโกร์ มาร์ติน เออเดอโกร์ () เกิดเมื่อวันที่ 17 ธันวาคม พ.ศ. 2541 เป็นนักฟุตบอลชาวนอร์เวย์ ปัจจุบันเล่นในตำแหน่งกองกลางตัวรุกให้กับสโมสรฟุตบอลเรอัลมาดริดและทีมชาตินอร์เวย์ เขาลงเล่นเป็นตัวจริงให้กับสเตริมส์กุดเซิตครั้งแรกในวันที่ 13 เมษายน พ.ศ. 2557 กลายเป็นผู้เล่นที่อายุน้อยที่สุดที่ลงเล่นในทิปเปลีเงิน และกลายเป็นผู้ทำประตูที่อายุน้อยที่สุดในวันที่ 16 พฤษภาคม ในนัดที่พบกับซาร์ปสบอร์ หลังจากที่ได้ลงเล่นเป็นตัวจริงกับสโมสรในฤดูกาลแรก เขาก็ได้เซ็นสัญญากับเรอัลมาดริด ในเดือนมกราคม พ.ศ. 2558 ตามความฝันของเขาที่จะได้มาเล่นกับทีมใหญ่ ปัจจุบันเขาเล่นให้กับทีมสำรอง เรอัลมาดริดกัสตียา แต่ได้ฝึกซ้อมกับผู่เล่นตัวจริง ในวันที่ 23 พฤษภาคม พ.ศ. 2558 เขาก็กลายเป็นผู้เล่นที่อายุน้อยที่สุดที่เปิดตัวกับเรอัลมาดริด เออเดอโกร์ลงเล่นให้กับทีมชาติครั้งแรกในนัดที่พบกับสหรัฐอาหรับเอมิเรตส์ ในวันที่ 27 สิงหาคม พ.ศ. 2557 กลายเป็นผู้เล่นที่อายุน้อยที่สุดที่เล่นให้กับทีมชาตินอร์เวย์ชุดใหญ่ ด้วยอายุ 15 ปี 253 วัน และในวันที่ 13 ตุลาคม พ.ศ. 2557 เขากลายเป็นผู้เล่นที่อายุน้อยที่สุดที่ได้ลงเล่นในรอบคัดเลือกของฟุตบอลชิงแชมป์แห่งชาติยุโรป</doc>
