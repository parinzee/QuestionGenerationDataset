<doc id="96158" url="https://th.wikipedia.org/wiki?curid=96158" title="โบอิง เอ็กซ์-45">โบอิง เอ็กซ์-45 โบอิง เอ็กซ์-45 () โบอิง เอ็กซ์-45 เป็นเครื่องบินไร้คนขับ โดยเป็นส่วนหนึ่งของโครงการ JUCAS ซึ่งเป็นความร่วมมือกันระหว่างสำนักงานโครงการวิจัยเชิงป้องกันขั้นก้าวหน้า DARPA ของกองทัพอากาศสหรัฐฯ กองทัพเรือสหรัฐฯ และ บริษัทโบอิง โดยเครื่องบินลำนี้ได้รับการพัฒนาเพื่อความหลากหลายในการบินทำภารกิจ เช่น การบินกดดันการป้องกันทางอากาศของข้าศึก การบินโจมตี การทำลายทางอิเล็กทรอนิกส์ และ การบินสอดแนม เครื่อง เอ็กซ์-45 ถูกสร้างจากวัสดุผสมที่มีอะลูมิเนียมเป็นองค์ประกอบหลักและที่ผิวทำมาจากวัสดุผสมคอมโพสิตชนิดกราไฟต์ อีพ็อกซี่ ยานมีรูปทรงคล้ายตัว Y จมูกยานมีลักษณะของท่อนำอากาศเข้ายาน ปีกของยานสามารถถอดออกได้ง่ายในเวลาที่ต้องการขนส่งทางอากาศโดยบรรจุในตู้คอนเทนเนอร์เครื่องบิน ซี-5 หรือ ซี-17 การควบคุมยานจะถูกควบคุมจากรถควบคุมซึ่งรัศมีในการควบคุมห่างไปได้กว่า 100 กิโลเมตร ภายในรถควบคุมยานประกอบไปด้วย สถานีควบคุมการบินทำภารกิจ ระบบสนับสนุน สถานีควบคุมการบินภารกิจจะประกอบไปด้วย ตัวรีเลย์สัญญานดาวเทียมที่มีการป้องกันและลิงก์ติดต่อสื่อสารในแนวสายตา ซึ่งจะถูกใช้ในการวางแผนเส้นทางการบินและภารกิจที่ยานสามารถทำงานได้เองโดยอัตโนมัติ การปฏิบัติการระบบจะมีวงรอบของการตัดสินใจโดยมนุษย์แทรกอยู่ด้วยเสมอ ทั้งในการวางแผนและการทำภารกิจ รวมไปถึงการค้นหาเป้าหมาย การพิสูจน์ฝ่าย การจับเป้าแบบทันกาล การเลือกใช้อาวุธและการยิงอาวุธปล่อย และรวมไปถึงการประเมินความเสียหายของเป้าหมาย</doc>
