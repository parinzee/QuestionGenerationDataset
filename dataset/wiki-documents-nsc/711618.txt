<doc id="711618" url="https://th.wikipedia.org/wiki?curid=711618" title="สันนิบาตฟุตบอลอาชีพแห่งชาติ (สเปน)">สันนิบาตฟุตบอลอาชีพแห่งชาติ (สเปน) สันนิบาตฟุตบอลอาชีพแห่งชาติ () หรือที่รู้จักกันมากกว่าในชื่อ สันนิบาตฟุตบอลอาชีพ () และ เอเลเอเฟเป () เป็นสมาคมกีฬาระดับชาติที่มีหน้าที่รับผิดชอบดูแลระบบการแข่งขันระหว่างสโมสรฟุตบอลอาชีพในระดับบนสุด 2 ระดับของประเทศสเปน ซึ่งได้แก่ ปรีเมราดีบีซีออน (ลาลีกา) และเซกุนดาดีบีซีออน องค์การนี้ได้รับการจัดตั้งขึ้นเมื่อปี ค.ศ. 1984 โดยเป็นส่วนหนึ่งของราชสหพันธ์ฟุตบอลสเปน แต่มีสภาพนิติบุคคลเป็นของตนเองและมีอำนาจอิสระในการปฏิบัติหน้าที่การแข่งขัน การแข่งขัน. สันนิบาตจะจัดกลุ่มสโมสรสมาชิกทั้ง 42 สโมสรให้อยู่ใน 2 ระดับชั้น คือ ปรีเมราดีบีซีออน (20 สโมสร) และเซกุนดาดีบีซีออน (22 สโมสร) ในแต่ละฤดูกาล สโมสรหนึ่ง ๆ จะลงแข่งกับสโมสรอื่น ๆ ในระดับชั้นเดียวกัน 2 ครั้ง โดยเล่นในสนามของตนเอง (เหย้า) 1 ครั้ง และเล่นในสนามของคู่แข่ง (เยือน) อีก 1 ครั้ง ดังนั้นแต่ละสโมสรจะได้ลงแข่งทั้งหมด 38 นัดในปรีเมราดีบีซีออน และ 42 นัดในเซกุนดาดีบีซีออน แต่ละสโมสรจะได้รับ 3 คะแนนหากชนะ, ได้รับ 1 คะแนนหากเสมอ และไม่ได้รับคะแนนหากแพ้ เมื่อสิ้นสุดฤดูกาล สโมสรที่มีคะแนนมากที่สุดในปรีเมราดีบีซีออนจะเป็นผู้ชนะเลิศ หากปรากฏว่ามีสโมสรที่ได้คะแนนมากที่สุดเท่ากัน ก็จะนำผลงานการแข่งขันที่ผ่านมาระหว่างสโมสรที่เกี่ยวข้องมาพิจารณาเปรียบเทียบเพื่อหาผู้ชนะเลิศ หากยังหาสโมสรที่ดีกว่าไม่ได้ก็จะนำคะแนนรวม ผลต่างประตูได้-เสีย และจำนวนประตูที่ทำได้มาตัดสิน สำหรับเซกุนดาดีบีซีออน สโมสรที่มีคะแนนมากที่สุด 2 สโมสร และอีก 1 สโมสรที่เป็นผู้ชนะรอบเพลย์ออฟ (ระหว่างอันดับที่ 3-6 ในตารางคะแนนรวม) จะได้เลื่อนชั้นขึ้นไปเล่นในปรีเมราดีบีซีออน โดยมีสโมสรที่มีคะแนนน้อยที่สุด 3 สโมสรในปรีเมราดีบีซีออนตกชั้นลงมาเล่นแทนที่ ส่วนตรงท้ายตาราง สโมสรที่มีคะแนนน้อยที่สุด 4 สโมสรจะตกชั้นสู่เซกุนดาดีบีซีออน เบ ในขณะที่สโมสรจากเซกุนดาดีบีซีออน เบ 4 สโมสร จะได้เลื่อนชั้นขึ้นมาเล่นแทนที่</doc>
