<doc id="519500" url="https://th.wikipedia.org/wiki?curid=519500" title="ซูไงเปอตานี">ซูไงเปอตานี ซูไงเปอตานี หรือ สุไหงปัตตานี () หรืออาจรู้จักในชื่อย่อว่า เอสจีเปอตานี หรือ เอสพี เป็นเมืองหนึ่งในรัฐเกอดะฮ์ ประเทศมาเลเซีย ซึ่งตั้งอยู่ทางตอนบนของคาบสมุทรมลายู เมืองนี้มีประชากร 456,605 คน ถือว่าเป็นเมืองใหญ่ที่สุดของรัฐเกอดะฮ์ และมีประชากรมากกว่าเมืองอาโลร์เซอตาร์ เมืองเอกของรัฐ ซูไงเปอตานีเป็นที่ตั้งโบราณสถานยุคก่อนอิสลามคือหุบเขาบูจัง อายุกว่าหนึ่งพันปีซึ่งก่อสร้างขึ้นตามคติฮินดู-พุทธ ห่างจากตัวเมืองซูไงเปอตานี 17 กิโลเมตร ภายในหุบเขาได้จัดแสดงพิพิธภัณฑ์ที่แสดงโบราณวัตถุที่ขุดพบจากหุบเขาบูจัง ชื่อเมือง ซูไงเปอตานี แปลว่า แม่น้ำกสิกร มาจากคำว่า ซูไง (; ไทยเรียก สุไหง) แปลว่าแม่น้ำ กับคำว่า เปอตานี (; ไทยเรียก ปัตตานี) ที่แปลว่า ชาวนาหรือเกษตรกร</doc>
