<doc id="777989" url="https://th.wikipedia.org/wiki?curid=777989" title="ฝากหัวใจติดปลายนวม">ฝากหัวใจติดปลายนวม ฝากหัวใจติดปลายนวม (; ฮันกึล: 때려; คำแปล: ชนะ) ละครโทรทัศน์สัญชาติเกาหลีใต้ ออกฉายทางสถานีโทรทัศน์เอสบีเอส ระหว่างวันที่ 8 ตุลาคม–27 พฤศจิกายน ค.ศ. 2003 เวลา 21:55 น. ของวันพุธ–พฤหัสบดี ทั้งหมด 16 ตอน ในประเทศไทยออกอากาศครั้งแรกทางสถานีโทรทัศน์ช่อง 7 ในช่วงยอดภาพยนตร์นานาชาติวันเสาร์–อาทิตย์ ออกอากาศระหว่างวันที่ 21 สิงหาคม–25 กันยายน ค.ศ. 2004 เวลา 09:45 น. และออกอากาศอีกครั้งทางช่องเดียวกัน ในวันที่ 18 สิงหาคม ค.ศ. 2011 ทุกวันจันทร์–พฤหัสบดี เวลา 03.00 น.เนื้อเรื่อง เนื้อเรื่อง. จาง ยูเชิล (คิม ควางอิล) ใช้เวลาในช่วงกลางวันออกแข่งขันชกมวย ส่วนเวลากลางคืนเปิดร้านขายอาหาร เพื่อหารายได้เลี้ยงชีวิตตนเอง และ จาง ยูบิน (ชิน มินอา) น้องสาวสุดที่รัก เขาตั้งใจว่าจะต้องเป็นแชมเปียนมวยของเกาหลีให้จงได้ เพื่อที่จะได้เงินมาส่งเสียให้น้องสาวได้เข้าเรียนต่อในมหาวิทยาลัยตามที่เขาหวังไว้ ยูบิน มาให้กำลังใจพี่ชายในการแข่งขันมวยชิงแชมป์ระดับประเทศรายการหนึ่ง และได้พบกับ ลี ฮันเซ (จู จินโม) นักมวยหนุ่มเจ้าสำอางจอมกะล่อน ขวัญใจสาว ๆ โดยบังเอิญ ยูบินรู้สึกไม่ถูกชะตาฮันเซ แต่ในใจลึก ๆ แล้วเธอแอบชื่นชมความเก่งกาจในการต่อสู้ของเขา ด้านฮันเซเองก็รู้สึกประทับใจความสดใสน่ารักของยูบินตั้งแต่แรกพบเช่นกัน และแล้วฝันของยูเชิลก็เป็นจริง เขาสามารถฝ่าฟันจนเข้ามาถึงรอบชิงชนะเลิศจนได้ แต่ศึกครั้งนี้กลับทำให้ยูเชิลต้องพ่ายแบบหมดท่า สมองของเขาได้รับความกระทบกระเทือนอย่างรุนแรง และอาการทรุดลงจนเสียชีวิตในเวลาต่อมา ยูบินเสียใจมาก โดยไม่รู้เลยว่านักมวยในรอบชิงชนะเลิศครั้งนั้นที่ทำให้พี่ชายของเธอต้องจบชีวิตลงก็คือ ฮันเซชายหนุ่มที่เธอแอบชื่นชมมาตั้งแต่แรกเห็นนั่นเอง จนวันหนึ่งเธอได้รับโอกาสจาก โจ ซุงวู (ซอง ซีคยอง) ผู้บริหารบริษัทโฆษณา ที่ตัดสินใจเลือกยูบินและฮันเซมาร่วมงานโฆษณาร่วมกัน ยูบินจะทำอย่างไรถ้ารู้ความจริงทั้งหมดที่เกิดขึ้นนักแสดงนักแสดง. - ชิน มินอา...จาง ยูบิน - จู จินโม...ลี ฮันเซ - ซอง ซีคยอง...โจ ซุงวู - โซ อีฮยอน...โอห์ เฮมี - คิม ควางอิล...จาง ยูเชิล - อิม เซืองเอือง...บอง มีรา</doc>
