<doc id="871829" url="https://th.wikipedia.org/wiki?curid=871829" title="คัง ซึล-กี">คัง ซึล-กี คัง ซึล-กี (; เกิด 10 กุมภาพันธ์ ค.ศ. 1994) เป็นที่รู้จักในชื่อ ซึลกี เป็นนักร้องชาวเกาหลีใต้ รู้จักกันในฐานะสมาชิกวงดนตรีหญิงจากเกาหลีใต้ เรดเวลเวตชีวิตช่วงแรกและการศึกษา ชีวิตช่วงแรกและการศึกษา. คัง ซึล-กี เกิดเมื่อวันที่ 10 กุมภาพันธ์ ค.ศ. 1994 ที่อันซัน จังหวัดคย็องกี เธอเข้าเรียนระดับประถมศึกษาที่โรงเรียนประถมศึกษาอันซันโฮว็อน ระดับมัธยมศึกษาที่โรงเรียนมัธยมบย็อลมัง และระดับมัธยมศึกษาตอนปลายที่โรงเรียนมัธยมศิลปะการแสดงโซล เธอสามารถพูดได้ทั้งภาษาเกาหลีและภาษาญี่ปุ่นอาชีพก่อนเปิดตัวและเอสเอ็มรุกกี อาชีพ. ก่อนเปิดตัวและเอสเอ็มรุกกี. ซึลกีเข้าเป็นศิลปินฝึกหัดของค่ายเอสเอ็มเอนเตอร์เทนเมนต์ในปี ค.ศ. 2007 ในเดือนธันวาคม ค.ศ. 2013 เธอได้ถูกเปิดเผยให้รู้จักกับสาธารณชนผ่านทางเอสเอ็มในโปรเจ็กต์ก่อนเปิดตัวที่ชื่อ เอสเอ็มรุกกี พร้อมกับเพื่อนร่วมวง ไอรีนและเวนดี ในเดือนกรกฎาคม ค.ศ. 2014 เธอได้ร้องร่วมกับเฮนรี หลิว ในเพลง "บัตเตอร์ฟลาย" จากอีพีของเขา แฟนแทสติก นอกจากนี้เธอยังปรากฏตัวในมิวสิกวิดีโอเพลง "แฟนแทสติก" อีกด้วย2014–ปัจจุบัน: เรดเวลเวตและกิจกรรมเดี่ยว 2014–ปัจจุบัน: เรดเวลเวตและกิจกรรมเดี่ยว. ซึลกีเปิดตัวอย่างเป็นทางการกับเรดเวลเวต เมื่อวันที่ 1 สิงหาคม ค.ศ. 2014 ด้วยซิงเกิล "แฮปปีเนส" ในเดือนมกราคม ค.ศ. 2015 เธอได้รับบทนำในละครเพลงเรื่อง สคูลออซ ในบทโดโรธี เกล ตั้งแต่เดือนเมษายนถึงพฤษภาคม เธอเข้าร่วมในรายการวาไรตีโชว์ ออฟทูสกูล ที่ออกอากาศทางช่องเจทีบีซี ในเดือนกรกฎาคม ค.ศ. 2016 เธอออกซิงเกิล "โดนต์พุชมี" กับเวนดี ประกอบละครเรื่อง หยุดหัวใจไว้ลุ้นรัก ทางช่องเคบีเอส2 ในเดือนตุลาคม ค.ศ. 2016 ซึลกีเป็นผู้เข้าแข่งขันในรายการ คิงออฟมาสก์ซิงเกอร์ ในนามหน้ากากซินีมาเฮฟเวน วันที่ 18 พฤศจิกายน ซึลกีร้องเพลง "ยู, จัสต์ไลก์แดต" ประกอบซีรีส์สำหรับเกม เบลดแอนด์โซล ต่อมาในวันที่ 30 ธันวาคม ซึลกีกับเวนดี และศิลปินคนอื่น ๆ ในเอสเอ็ม ออกซิงเกิล "ซาวด์ออฟยัวร์ฮาร์ต" ซึ่งเป็นเพลงเพื่อการกุศลในโปรเจ็กต์ของเอสเอ็มสเตชัน ในเดือนมกราคม ค.ศ. 2017 เธอออกซิงเกิล "ไอแคนโอนลีซียู" ร่วมกับเวนดี ประกอบละครทางช่องเคบีเอส2เรื่อง ฮวารัง บัลลังก์วังบุปผา ต่อมาในวันที่ 22 มกราคม เธอได้ร่วมงานกับเยซ็อง สมาชิกวงซูเปอร์จูเนียร์ ในเพลง "ดาร์ลิงยู" ในโปรเจ็กต์ของเอสเอ็มสเตชันผลงานเพลงผลงานการแสดงภาพยนตร์ละครโทรทัศน์รายการทางโทรทัศน์ละครเพลงมิวสิกวิดีโอ</doc>
