<doc id="216384" url="https://th.wikipedia.org/wiki?curid=216384" title="เซะกิยะ">เซะกิยะ เซะกิยะ - ด่านแห่งการพานพบ (関屋, Sekiya ) "Gatehouse" "At The Pass" เป็นบทที่ 16 ของตำนานเก็นจิ ผลงานของ มุระซะกิ ชิคิบุ จากทั้งหมด 54 บทที่มาของชื่อบท ที่มาของชื่อบท. เซะกิยะ แปลว่า ด่าน ในบทนี้หมายถึง ด่านโอซาก้า ที่กั้นระหว่างเกียวโตกับจังหวัดด้านตะวันออก ด่านตรงนี้เองเป็นฉากของเรื่องราวในบทสั้นๆนี้ตัวละครสำคัญในบทตัวละครสำคัญในบท. - เก็นจิ : ตำแหน่งไนไดจิน อายุ 29 - อิโยะโนะสุเกะ : สามีของอุสึเซะมิ รองเจ้าเมืองฮิตะจิ เดิมเป็นรองเจ้าเมืองอิโยะ - อุสึเซะมิ : ภรรยาสาวของอิโยะโนะสุเกะ - เจ้าเมืองคะวะจิ : เดิมตำแหน่ง คิอิโนะคะมิ ลูกเลี้ยงของอุสึเซะมิ - โคะงิมิ : น้องชายของอุสึเซะมิเรื่องย่อ เรื่องย่อ. ณ ด่านโอซาก้า ขณะที่ขบวนของเก็นจิเดินทางจากนครหลวงมุ่งสู่วัดอิชิยะมะเดระเพื่อไปไหว้พระ ได้สวนทางกับ ขบวนของอุสึเซะมิ ภรรยาของรองเจ้าเมืองฮิตะจิ ซึ่งกำลังเดินทางกลับเมืองหลวงโดยบังเอิญ รองเจ้าเมืองฮิตะจิหยุดขบวนรถเทียมวัว 10 คันพักใต้ต้นสนบนจุดสูงสุดของด่าน พวกเขาคุกเข่าลงคำนับขบวนของเก็นจิที่สวนผ่าน เก็นจิส่งสาส์นให้อุเอะมองสะ( โคะงิมิ )ส่งผ่านให้ อุสึเซะมิ เก็นจิยังคงระลึกถึงอุสึเซะมิและความหลังที่ไม่อาจลืมเลือน ตัวนางเองก็มิอาจลืมเรื่องนั้นได้เช่นกัน หลังจากกลับเมืองหลวง สามีของอุสึเซะมิป่วยหนักจนเสียชีวิตลง คิอิโนะคามิ ซึ่งตอนนี้มีตำแหน่งเจ้าเมืองคะวะจิเข้ามาดูแลแม่เลี้ยงสาวอย่างเกินหน้าที่ จนนางต้องหลีกเลี่ยงเขาด้วยการออกบวชชี หลังจากนั้น ในที่สุดเก็นจิก็รับตัวนางที่เป็นชี มาพำนักอย่างสงบสุขในคฤหาสน์นิโจของเขา</doc>
