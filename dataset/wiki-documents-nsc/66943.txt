<doc id="66943" url="https://th.wikipedia.org/wiki?curid=66943" title="ดำรง วงศ์ทอง">ดำรง วงศ์ทอง ดำรงค์ วงศ์ทอง เป็นนักร้องลูกทุ่งร่วมสมัย ที่มีน้ำเสียงไพเราะ เขามีผลงานเพลงออกมาเป็นระยะ และได้รับความนิยมจากแฟนเพลงในระดับที่น่าพอใจเสมอมา นับตั้งแต่เข้าสู่วงการประวัติ ประวัติ. ดำรงค์ วงศ์ทอง เกิดเมื่อ 20 มีนาคม พ.ศ. 2508 ดำรงค์ชื่นชอบการร้องเพลงอย่างมาก และเมื่อได้รับแรงเชียร์จากเพื่อน ทำให้ได้ไปร้องเพลงหน้าชั้น และในที่สุดก็ได้ร้องเพลงในงานกิจกรรมของโรงเรียน หลังจบการศึกษาชั้นมัธยมปลาย และผิดหวังจากการสอบเข้ามหาวิทยาลัยของรัฐ ดำรงสมัครเข้าเรียนที่มหาวิทยาลัยรามคำแหง แต่มาศึกษาเอาเองอยู่ที่บ้านเพื่อประหยัดค่าใช้จ่าย ต่อมาได้สมัครเข้าเป็นนักร้องในวงดนตรีของญาติ ที่รับแสดงตามงานเลี้ยงต่างๆ ตอนแรกได้ร้องคืนละเพลง และได้ค่าร้องเพลงละ 50 บาท ต่อมาก็ได้ร้องมากขึ้นเรื่อยๆ และมีแฟนเพลงกลุ่มเล็กๆคอยติดตามผลงานการร้อง ดำรงค์ เล่าไว้ในรายการ บุปผาฯแฟนคลับว่า"ผมอยากเป็นนักร้องมาก ก็พยายามหัดร้องเพลง ช่วงนั้นผมก็ได้เป็นนักร้องอยู่ในวงเล็กๆ รับเล่นตามงานต่างๆ ทั้งงานบวช งานแต่ง เรียกว่ามีจ้างเล่นงานอะไรก็รับหมด ร้องได้ทุกสไตล์ ก็ร้องเพลงมาเรื่อยๆ " ต่อมางานเริ่มลดลง ดำรงค์หันมาทำงานที่สวนอาหาร และโรงงานหีบอ้อย จากนั้น พ่อได้ฝากเข้าทำงานที่ธนาคารศรีอยุธยา สาขาย่อยห้วยกระบอกในตำแหน่งเจ้าหน้าที่ขับรถขนส่งเงิน ขณะเดียวกันก็รับร้องเพลงตามงานเลี้ยงไปด้วย ดำรงค์เล่าว่า "ตอนได้ทำงานธนาคาร ผมก็อัดเสียงร้องของตัวเองไว้ แล้วก็เปิดฟังในรถ พอเพื่อนมาได้ยินก็ขอซื้อ ตอนแรกผมจะไม่ขาย แต่เพื่อนก็อยากได้ เขาชอบ ผมก็เลยขายให้ แล้วด้วยความที่บอกกันปากต่อปาก ก็มีคนมาขอซื้อเทปจากผมอีก ขายได้ประมาณ 10-20 ตลับ " จนมาวันหนึ่ง ดำรงค์ได้นำเทปที่เขาอัดไว้มาเปิดฟังเล่นที่ธนาคาร บังเอิญญาติท่านหนึ่งของ อ.ชลธี ธารทองนักแต่งเพลงชื่อดังมาได้ยินเข้า จึงนำเทปไปให้อ. ชลธี หลังจากได้ฟังเสียงก็เกิดสนใจ จึงให้คนมาตามตัว หลังได้ฟังเสียงสดๆก็ตัดสินใจรับเขาเข้าเป็นศิษย์ และได้พาเข้ามาเป็นนักร้องในสังกัด ชัวร์ออดิโอ เป็นระยะเวลาหลายปี หลังจากหมดสัญญากับสังกัดชัวร์แล้ว ในปัจจุบันดำรงค์ วงศ์ทอง ยังมีผลงานออกมากับสังกัดค่ายชวนชม โปรโมชั่น และยังมีผลงานให้ได้ติดตามอยู่เรื่อยๆรายชื่ออัลบั้ม (ผลงานเดี่ยว) รายชื่ออัลบั้ม (ผลงานเดี่ยว). !ชื่ออัลบั้ม !! ปี !!รายชื่อเพลง !ยังรักเสมอ !ไม่รักไม่ว่า</doc>
