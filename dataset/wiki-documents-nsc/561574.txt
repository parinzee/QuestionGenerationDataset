<doc id="561574" url="https://th.wikipedia.org/wiki?curid=561574" title="ชวลิต ธนะชานันท์">ชวลิต ธนะชานันท์ นายชวลิต ธนะชานันท์ เป็นอดีตรัฐมนตรีช่วยว่าการกระทรวงการคลัง ในรัฐบาลพลเอก ชาติชาย ชุณหะวัณ และอดีตผู้ว่าการธนาคารแห่งประเทศไทยประวัติ ประวัติ. ชวลิต ธนะชานันท์ เกิดเมื่อวันที่ 2 กรกฎาคม พ.ศ. 2473 สำเร็จการศึกษาระดับปริญญาตรีทางด้านเศรษฐศาสตร์ จากมหาวิทยาลัยแมนเชสเตอร์ ประเทศอังกฤษ และได้รับปริญญาดุษฎีบัณฑิตกิตติมศักดิ์ จากคณะพาณิชยศาสตร์ มหาวิทยาลัยธรรมศาสตร์ ชวลิต ธนะชานันท์ เริ่มเข้าทำงานเป็นอาจารย์ประจำภาควิชาเศรษฐศาสตร์ วิทยาลัยวิชาการศึกษา ในปี พ.ศ. 2497 เป็นเศรษฐกรประจำ USOM ในปี พ.ศ. 2500 เข้าทำงานที่ธนาคารแห่งประเทศไทย ในตำแหน่งเศรษฐกร ฝ่ายวิชาการ เมื่อปี พ.ศ. 2506 ต่อมาได้ดำรงตำแหน่งผู้ช่วยผู้อำนวยการฝ่ายวิชาการ รองผู้อำนวยการฝ่าวิชาการ และเป็นผู้อำนวยการฝ่ายวิชาการ ในปี พ.ศ. 2518 เป็นผู้ช่วยผู้ว่าการฯ รองผู้ว่าการฯ ในระหว่างปี พ.ศ. 2519-2533 จนกระทั่งได้รับแต่งตั้งเป็นผู้ว่าการธนาคารแห่งประเทศไทย เมื่อวันที่ 6 มีนาคม พ.ศ. 2533 จนถึงวันที่ 30 กันยายนของปีเดียวกัน จากนั้นในเดือนธันวาคม เขาได้รับแต่งตั้งเป็นรัฐมนตรีช่วยว่าการกระทรวงการคลัง ในปี พ.ศ. 2544 เขาได้รับแต่งตั้งเป็นประธานกรรมการตลาดหลักทรัพย์แห่งประเทศไทย ชวลิต ถึงแก่กรรมเมื่อวันที่ 9 มีนาคม พ.ศ. 2552เครื่องราชอิสริยาภรณ์</doc>
