<doc id="421744" url="https://th.wikipedia.org/wiki?curid=421744" title="ลามูแรเบลอ">ลามูแรเบลอ ลามูแรเบลอ () หรือ เลิฟอิสบลู () เป็นเพลงที่แต่งโดยอังเดรอ ป็อป คำร้องภาษาฝรั่งเศสโดยปีแยร์ กูร์ เพื่อใช้ในการประกวดร้องเพลงยูโรวิชันประจำปี ค.ศ. 1967 ในนามประเทศลักเซมเบิร์ก ขับร้องโดยวิกกี แลนดรอส นักร้องหญิงชาวกรีก เนื้อเพลงบรรยายถึงความรักที่ไม่สมหวัง โดยนำมาเปรียบเทียบกับสีน้ำเงิน สีเทา ลม และน้ำ ต่อมาไบรอัน แบล็กเบิร์น นักแต่งเพลงชาวอังกฤษ ได้แต่งคำร้องในภาษาอังกฤษ ใช้ชื่อเพลงว่า "Love Is Blue" หรือ "Colours of Love" โดยเปรียบเทียบความรักกับสีน้ำเงิน สีเทา สีแดง สีเขียว และสีดำ เพลงนี้ได้รับอันดับที่สี่ในการประกวดยูโรวิชัน แต่กลับประสบความสำเร็จเป็นอย่างสูงในญี่ปุ่น แคนาดา และสหรัฐอเมริกา ได้รับการบันทึกเสียงในหลายภาษา ทั้งอิตาลี เยอรมัน ดัตช์ โดยเฉพาะฉบับดนตรีบรรเลงโดยวงออร์เคสตราของพอล มอเรียต ขึ้นถึงอันดับหนึ่งบิลบอร์ดฮอต 100 เป็นเวลา 5 สัปดาห์เมื่อเดือนกุมภาพันธ์ 1968</doc>
