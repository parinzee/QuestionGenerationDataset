<doc id="180954" url="https://th.wikipedia.org/wiki?curid=180954" title="องค์กรปฏิวัติ 17 พฤศจิกายน">องค์กรปฏิวัติ 17 พฤศจิกายน องค์กรปฏิวัติ 17 พฤศจิกายน (Revolutionary Organization 17 November) เป็นกลุ่มฝ่ายซ้ายในกรีซที่นิยมความรุนแรง ก่อตั้งเมื่อ พ.ศ. 2518 แต่ตั้งชื่อกลุ่มจากเหตุการณ์การลุกฮือของนักศึกษากรีกเพื่อต่อต้านระบบทหารเมื่อ 17 พฤศจิกายน พ.ศ. 2516 แนวคิดของกลุ่มต่อต้านสหรัฐ นาโต และระบบการปกครองของกรีซ รวมทั้งต้องการให้ตุรกีถอนตัวออกจากไซปรัส กลุ่มนี้เริ่มออกปฏิบัติการตั้งแต่ พ.ศ. 2523 โดยการวางระเบิดสังหารเจ้าหน้าที่ชาวสหรัฐ และตั้งแต่ พ.ศ. 2533 กลุ่มนี้ได้ขยายเป้าการโจมตีไปยังสหภาพยุโรป และชาวต่างชาติที่เข้ามาลงทุนในกรีซ ไม่ทราบจำนวนสมาชิกที่แน่นอน ฐานที่มั่นอยู่ในกรุงเอเธนส์</doc>
