<doc id="845958" url="https://th.wikipedia.org/wiki?curid=845958" title="โตโยต้า เซียนต้า">โตโยต้า เซียนต้า โตโยต้า เซียนต้า () เป็นรถยนต์อเนกประสงค์ขนาดเล็กมาก ได้จำหน่ายในประเทศญี่ปุ่น ฮ่องกง ประเทศสิงคโปร์ ประเทศอินโดนีเซีย ประเทศมาเลเซีย ไต้หวัน ประเทศลาว และประเทศไทย ส่วนในประเทศเคนยาและประเทศแทนซาเนียได้จำหน่ายเป็นรถมือสองโดยนำเข้าจากประเทศญี่ปุ่น โตโยต้า เซียนต้าได้เปิดตัวครั้งแรกในปี พ.ศ. 2546 ได้ใช้พื้นฐานเดียวกันกับโตโยต้า วีออส และโตโยต้า ยาริส โดยโตโยต้า เซียนต้า ได้เปิดตัวครั้งแรกในประเทศไทยเมื่อเดือนสิงหาคม พ.ศ. 2559รุ่นที่ 1; XP80 (พ.ศ. 2546 – พ.ศ. 2558) รุ่นที่ 1; XP80 (พ.ศ. 2546 – พ.ศ. 2558). โตโยต้า เซียนต้า รุ่นแรกได้เผยโฉมครั้งแรกในญี่ปุ่นเมื่อปี พ.ศ. 2546 ในประเทศญี่ปุ่น โดนเซียนต้ารุ่นแรกนี้ สามารถพบได้ในฮ่องกง , อินโดนีเซีย , และสิงคโปร์ โดยประเทศเหล่านี้ได้นำเซียนต้ารุ่นแรกมาจำหน่ายโดยผ่านการนำเข้าซ้อนหรือเกรย์ มาร์เก็ต ในปี พ.ศ. 2549 เซียนต้ารุ่นแรกก็ได้มีการปรับโฉมเกินขึ้นภายหลังที่ขายมา 3 ปี โดยมีสีใหม่เพิ่มเข้ามาคือสี Apple Green, Gun-Metal Grey, และ Metallic Blue ส่วนสิ่งอื่นที่เพิ่มเข้ามาคือประตูสไลด์ไฟฟ้า โฉมนี้ได้ใช้เครื่องยนต์เบนซิน 1.5 ลิตร VVT-i มีพละกำลัง 109 แรงม้า ที่แรงบิด 6,000 รอบต่อนาที ส่งกำลังด้วยเกียร์อัตโนมัติ CVT ซึ่งเป็นเครื่องยนต์เดียวกับโตโยต้า วีออส ส่วนระบบ ABS และ EBD มีใให้ในทุกรุ่นรุ่นที่ 2; XP170 (พ.ศ. 2558 – ปัจจุบัน) รุ่นที่ 2; XP170 (พ.ศ. 2558 – ปัจจุบัน). โตโยต้า เซียนต้า รุ่นที่ 2 เปิดตัวครั้งแรกที่ประเทศญี่ปุ่นเมื่อปี พ.ศ. 2558 และได้เปิดตัวในประเทศไทยเมื่อวันที่ 17 สิงหาคม พ.ศ. 2559 ที่ห้องคริสตัลฮอลล์ ชั้น 3 โรงแรมพลาซ่า แอทธินี เป็นครั้งแรกในประเทศไทยที่โตโยต้า เซียนต้าได้มาทำการตลาด และใช้สโลแกนในการเปิดตัวว่า "ALL NEW SIENTA... Bring it ALL" โดยมีคุณปู ไปรยามาเป็นพรีเซนเตอร์ด้วย โฉมนี้ มาพร้อมเครื่องยนต์เดียวกันกับโตโยต้า วีออส 2NR-FE ขนาด 1.5 ลิตร ให้กำลังสูงสุด 108 แรงม้าที่ 6,000 รอบต่อนาที แรงบิด 140 นิวตัน–เมตร ที่ 4,200 รอบต่อนาที ใช้ระบบเกียร์อัตโนมัติ CVT 7 จังหวะ ซึ่งสามารถรองรับน้ำมันแก๊สโซฮอลล์ E20 ได้ และมีอัตราการใช้น้ำมันเชื้อเพลิงที่ 16.1 กิโลเมตรต่อลิตร โตโยต้า เซียนต้าในประเทศไทย มีรุ่นย่อย 2 รุ่นคือรุ่น V และรุ่น G โดยทั้งคู่ไม่มีเกียร์ธรรมดาและไม่มีระบบไฮบริดแบบประเทศญี่ปุ่น มาพร้อมสีส้ม สีเงิน สีขาว และสีดำ</doc>
