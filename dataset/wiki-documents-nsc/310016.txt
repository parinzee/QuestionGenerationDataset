<doc id="310016" url="https://th.wikipedia.org/wiki?curid=310016" title="รัฐปารา">รัฐปารา ปารา () เป็นรัฐในประเทศบราซิล ตั้งอยู่ทางตอนเหนือของประเทศ พื้นที่ที่ติดกับรัฐปารา (หมุนตามเข็มนาฬิกา จากทางเหนือ) คือรัฐอามาปา รัฐมารันเยา รัฐโตกันตินส์ รัฐมาตูโกรสซู รัฐอามาโซนัส และรัฐรอไรมา ทางทิศเหนือติดกับชายแดนประเทศกายอานาและประเทศซูรินาม รัฐปาราเป็นรัฐที่มีพื้นที่มากที่สุดเป็นอันดับ 2 รองจากรัฐอามาโซนัส (เคยเป็นที่ 3 จนรัฐมาตูโกรสซูโดซูลแยกจากรัฐมาตูโกรสซู ไปในปี ค.ศ. 1977) ในเขตภาคเหนือเป็นรัฐที่มีประชากรมากที่สุด มากกว่า 6 ล้านคน สิ่งสำคัญและมีชื่อเสียงคือแม่น้ำแอมะซอนและป่าฝนเขตร้อนแอมะซอน สินค้าสำคัญเช่น ยางจากป่าธรรมชาติ ไม้เนื้อแข็งเขตร้อน อย่างเช่นไม้มะฮอกกานี และมีแร่ที่สำคัญอย่างเช่น แร่เหล็ก แร่บอกไซต์ และในทุก ๆ เดือนตุลาคม ที่เมืองหลวงของรัฐ เมืองเบเลง จะมีนักท่องเที่ยวเป็นหมื่นคนเข้ามาร่วมเฉลิมฉลองทางศาสนา ขบวนแห่ที่เรียกว่า "Círio de Nazaré"</doc>
