<doc id="789190" url="https://th.wikipedia.org/wiki?curid=789190" title="Make It Right the Series รักออกเดิน">Make It Right the Series รักออกเดิน Make It Right the Series รักออกเดิน () เป็นละครชุดที่ผลิตโดย COPY'A BANGKOK จากบทประพันธ์ของ ธนรา โพธิวัฒนางค์กูร, นะเขียน BADBOYZ และบทโทรทัศน์ของ ธนรา โพธิวัฒนางค์กูร, ราชิต กุศลคูณสิริ นำแสดงโดย ภีมพล พาณิชย์ธำรง, กฤตภัค อุดมพานิช, วิชเวช เอื้ออำพน, รัฐพร สุขพันธ์ เริ่มออกอากาศครั้งแรกในรูปแบบรายการโทรทัศน์ทางช่อง 9 เอ็มคอตเอชดี เมื่อวันที่ 15 พฤษภาคม 2559 พร้อมช่องทางในการรับชมย้อนหลังผ่านไลน์ทีวี ในฤดูกาลที่ 2 ทางผู้ผลิต COSOCOMO ได้เปลี่ยนรูปแบบการออกอากาศใหม่เป็นการรับชมผ่านไลน์ทีวีเพียงอย่างเดียว โดยมีกำหนดการอัปเดตตอนใหม่ทุกวันอาทิตย์ เวลา 21.00 น. เริ่มตั้งแต่วันที่ 30 เมษายน 2560 และมีการเปลี่ยนแปลงวันอัปเดตตอนใหม่อีกครั้ง คือ ทุกวันเสาร์ เวลา 19.00 น. เริ่มวันที่ 3 มิถุนายน 2560 เป็นต้นไปเรื่องย่อฤดูกาลที่ 1 เรื่องย่อ. ฤดูกาลที่ 1. ฟิวส์ (พีค-ภีมพล พาณิชย์ธำรง) เด็กหนุ่มวัยใสมัธยมปลาย ชั้น ม.5 ที่ได้คบกับ จีน (ต้นสน-บัณยหา เกตุเกิด) สาวสวยวัยใส แต่อยู่มาวันหนึ่ง ฟิวส์ก็ได้รู้ว่าจีน แฟนสาวของเขานั้นแอบนอกใจ ทำให้เขารู้สึกตกใจจนไม่กล้าที่จะคุยกับจีน จนเป็นสาเหตุที่ทำให้ฟิวส์ตัดสินใจไปงานปาร์ตี้เลี้ยงส่งเพื่อนเพื่อดื่มให้กับความล้มเหลวในความรักของตัวเอง ในคืนนั้น ทุกคนเมาไม่ได้สติกันหมด ยกเว้น ธีร์ (บูม-กฤตภัค อุดมพานิช) เพื่อนร่วมห้องสมัยมัธยมต้นของฟิวส์ เขาจึงอาสาพาฟิวส์ไปส่งที่บ้าน ด้วยฤทธิ์แอลกอฮอล์ ทำให้เด็กผู้ชายทั้งสองที่เป็นแค่เพื่อนห่างๆ กลับขาดสติ และมีความสัมพันธ์ลึกซึ้งกันเพียงแค่ชั่วข้ามคืนเดียว และนั่นก็ทำให้ทุกอย่างของเขาทั้งสองคนเปลี่ยนแปลงไปตลอดกาล เรื่องราวของธีร์และฟิวส์ดำเนินต่อไปได้ระยะหนึ่ง ก็มีเด็กชายรุ่นน้องชื่อ รถถัง (บีม-บุณยกร รัตอำนวยชัย) เข้ามา รถถังเป็นเด็กหนุ่มชั้น ม.4 มีดีกรีเป็นดรัมเมเยอร์โรงเรียน เขาแอบปลื้มฟิวส์อย่างลับๆ มานาน วันหนึ่งเขาก็ได้มีโอกาสมาเป็นคนสอนดรัมเมเยอร์ให้กับฟิวส์ แต่นั่นก็ทำให้รถถังได้รู้ว่าฟิวส์นั้นมีแฟนอยู่แล้ว ทำให้เขาต้องตัดใจไป ซึ่งทำให้ความผูกพันแบบพี่น้องระหว่างรถถังกับ นาย (บอร์น-มนภัทร เตชะกำพุ) รองประธานเชียร์ของโรงเรียน ผู้ที่คอยตามรถถังให้มาซ้อมดรัมเมเยอร์ในทุกๆ วัน เกิดมีความผูกพันมากขึ้นจนเกินความเป็นพี่น้อง ขณะที่เพื่อนร่วมห้องของฟิวส์ชื่อ บุ๊ค (เต้ย-สิทธิวัฒน์ อิ่มเอิบปฐม) เด็กเรียนเก่งดีกรีหัวหน้าห้องที่ดูเหมือนว่ากำลังจะอกหัก และแล้วคืนหนึ่ง แฟนสาวของบุ๊คก็ได้บอกเลิกเขาอย่างไร้เยื่อใย ด้วยความที่บุ๊คเป็นไบเซ็กชวล เขาจึงตัดสินใจประชดชีวิตด้วยการใช้แอปพลิเคชันหาคู่เพื่อนัดคู่นอนเป็นครั้งแรก โดยที่เขาไม่รู้มาก่อนเลยว่าผู้ชายที่เขานัดนั้นคือ เฟรม (โอม-ภวัต จิตต์สว่างดี) เพื่อนร่วมห้องที่บ้ากามสุดๆ เจ้าของฉายา เพลย์บอยจอมเจ้าชู้ ตั้งแต่คืนนั้นมา ความรักแบบลับๆ ของเขาทั้งคู่ก็เริ่มต้นขึ้น... มาถึงเรื่องของ แทน (ไบร์ท-วิชเวช เอื้ออำพน) พี่ชายอินโนเซ้นท์ของธีร์ ที่มักจะพลาดในเรื่องของความรักซ้ำแล้วซ้ำเล่า และกำลังจะปิ้งสาวคนใหม่ ซึ่งไม่ใช่ใครที่ไหนไกลเลย แต่เป็น เจ้ฟิ้ง (พลอย-มนสภรณ์ ชาญเฉลิม) สาวมั่น เจ้าของครีมแบรนด์สุดฮอต ซึ่งเป็นพี่สาวของฟิวส์นั่นเอง แต่ความรักของแทนก็คงจะยากหน่อย เพราะฟิ้งมักจะตัวติดกับ มุก (แพรว-รัฐพร สุขพันธ์) เพื่อนในคณะที่ตอนนี้สนิทกันจนเกินคำว่าเพื่อนนั่นเองฤดูกาลที่ 2 ฤดูกาลที่ 2. ธีร์ (บูม กฤตภัค อุดมพานิช) ตัดสินใจออกปากขอย้ายไปอยู่ที่บ้าน ฟิวส์ (พีค ภีมพล พาณิชย์ธำรง) สักระยะ ที่ธีร์ทำแบบนี้พราะ ธีร์ อยากพิสูจน์ความรู้สึกที่ฟิวส์มีต่อเขาและความรู้สึกที่เขามีต่อฟิวส์เช่นกัน แต่การตัดสินใจครั้งนี้ มีเรื่องราวมากมายที่เขาต้องแบกรับและแลกกับการตัดสินใจครั้งนี้ เมื่อ ซีส (ฟิล์ม ณัฐภัทร สกุลเลิศผาสุข) เพื่อนเก่าของธีร์ปารากฏตัวขึ้น ทำให้ฟิวส์เกิดคำถามต่อความสัมพันธ์ระหว่าง ธีร์และ ซีส หรือว่า จีน (ต้นสน บัณยดา อินทาปัจ) จะเป็นคนที่ฟิวส์มีความรู้สึกดีด้วยอย่างแท้จริง ในขณะที่ บุ๊ค (สิทธิวัฒน์ อิ่มเอิบปฐม) ก็ได้ตัดสินใจใช้ชีวิตร่วมกับ เฟรม (ภวัต จิตต์สว่างดี) ที่คอนโดของตัวเอง เฟรมเปลี่ยนแปลงตัวเองเพื่อบุ๊ค ให้บุ๊คได้เห็นว่าเขาจริงจังกับบุ๊คมากแค่ไหน และแล้วก็มีคลิปหลุดของ บุ๊ค และ เติ้ล (โจ กวินพัฒน์ ธนาหิรัญศิลป์) แฟนเก่าของบุ๊ค เกิดหลุดและถูกแชร์สนั่นโซเชียล บุ๊คสติแตก เฟรมใจสลาย เด็กสองคนที่ไม่ประสา ทั้งคู่จะประคับประคองความรู้สึกของตัวเองและของกันและกันได้ไหม หยก (อ๊อฟ สุทิวัส วงษ์สำราญ) จะไม่รามือจากการทำสงครามเย็นกับแม่ของตัวเองที่ยัดเหยียดผู้หญิงมาเป็นแฟนกับหยก หยกได้เจอกับลูกโม่ (ไนช์ วิชญ์พล สมคิด) ลูกโม่ตกหลุมรักหยก เลยได้ทีที่หยกใช้ลูกโม่เป็นเหยื่อรับมือกับแม่ของตน และเมื่อลุกโม่ได้เจอ แพรว (สกุล กัญญาภัค พงษ์ศักดิ์) คนรักเก่าของตัวเอง ทำให้ลูกโม่เสียใจที่แพรวปิดบังความจริงเรื่องการรับจ้างมาเปลี่ยนหยกให้เป็นผู้ชาย เรื่องราวสามคนยิ่งอลเวงไปใหญ่ ในขณะที่ รถถัง (บีม บุณยกร รัตนอำนวยชัย) กลายเป็นหนุ่มฮอตขึ้นมา ด้วยความหล่อ น่ารัก รถถังเริ่มเปลี่ยนไป ทำให้ความสัมพันธ์กับเพื่อนๆและคนรอบข้าง รวมถึงการเรียน มีปัญหา พี่นาย (วิน กิตติพงศ์ ลือกาญจนวนิช) คือคนเดียวที่ยืนอยู่ข้างรถถังในวันที่เขากำลังหลงทางรายชื่อนักแสดงนักแสดงหลักรายชื่อนักแสดง. นักแสดงหลัก. - ในฤดูกาลที่ 2 นักแสดงของบทบาท นาย ถูกเปลี่ยนเป็นวิน เนื่องจากบอน์นไม่สามารถร่วมแสดงในช่วงเวลาที่มีการถ่ายทำได้นักแสดงสมทบนักแสดงสมทบ. - วิชเวช เอื้ออำพน (ไบรท์) รับบท แทน - รัฐพร สุขพันธ์ (แพรว) รับบท มุก - สมณ โชติวิสิทธิ์ (เอลิส) รับบท แพรว - กัญญาภัค พงษ์ศักดิ์ (กุน) รับบท แพรว (ฤดูกาลที่ 2 แทนที่ สมณ โชติวิสิทธิ์) - พริม พงษ์ประพัฒน์ รับบท มีน - พีรวิชญ์ อรรถชิตสถาพร (มีน) รับบท แชมป์ - รวินท์ธีรา พันธ์พัฒนะ (พลอย) รับบท พลอย (ฤดูกาลที่ 2) - ภัสณิชา กุลสิงห์ (ปลาย) รับบท ลิลลี่ (ฤดูกาลที่ 2) - ชัชวัสส์ คงเพชร (ซัน) รับบท ฟร้องซ์ (ฤดูกาลที่ 2) - รชต พิเชฐโชติ (แม็กกี้) รับบท ภพ (ฤดูกาลที่ 2) - ธราธร พุ่มโพธิ์งาม (โอ๊ต) รับบท คอปเตอร์ - ศรุต นวประดิษฐ์กุล (มิล) รับบท ดิว - ธนะมินทร์ วงษ์สกุลพัชร์  (ชีวิน) รับบท คริสติน่า - อริญชย์ เตชะเรืองอัมพร (โนอาร์) - กัณฑ์วุฒิ อนนท์รัตน์ - วรรณวิพุธ สรรพสิทธิ์วงศ์ (ฟ้า) - ราชวัติ ขลิบเงิน (มิกซ์) รับบท พ่อของฟิ้งและฟิวส์ - ปริยา วงษ์ระเบียบ - ปวีร์ คำภากุล - ฐปนรรฆ์ คำภากุล - อายระ ศุภฤกษ์ - นพวรนันท์ รัตนไกวัล - อภิษฎา สุขโข - สิริพร ดีเลิศไพบูลย์ (แจง) - ฑิภ์ฌญฎาฐ์ ทิมฉิมพลี - กานดา ยังรางวัลรางวัล. - KAZZ Awards 2017 รางวัลซีรีส์วัยรุ่นยอดนิยมแห่งปีเพลงประกอบละครเพลงประกอบละคร. 1. เพลง เชื่อว่ารักแท้มีจริง - ขับร้องโดย อชิรวิชย์ สาลิวรรธนะ (กันอชิ) 2. เพลง เรื่องเมื่อคืน - ขับร้องโดย ชีรณัฐ ยูสานนท์ (น้ำชา) 3. เพลง ความรักทั้งเจ็ด – ขับร้องโดย นักแสดง Make It Right the Series 4. เพลง กอดไม่ได้ – ขับร้องโดย สิทธิวัฒน์ อิ่มเอิบปฐม (เต้ย) 5. เพลง ขอใครสักคน – ขับร้องโดย ภีมพล พาณิชย์ธำรง (พีค) 6. เพลง ไม่อยากมีความรัก – ขับร้องโดย ภีมพล พาณิชย์ธำรง (พีค) และ กฤตภัค อุดมพานิช (บูม) 7. เพลง ขอบคุณนะ – ขับร้องโดย นักแสดง Make It Right Season 2</doc>
