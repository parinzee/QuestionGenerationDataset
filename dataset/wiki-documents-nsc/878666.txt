<doc id="878666" url="https://th.wikipedia.org/wiki?curid=878666" title="น้องโรส บ้านเจริญสุข">น้องโรส บ้านเจริญสุข น้องโรส บ้านเจริญสุข เป็นนักมวยไทยสาวประเภทสองระดับแถวหน้าของประเทศ ซึ่งได้รับการขนานนามว่าเป็นน้องตุ้ม 2 ทั้งนี้ น้องโรสมีผลงานเป็นแชมป์สนามมวยราชดำเนิน ในรุ่นซูเปอร์ฟลายเวท รวมถึงเป็นแชมป์รุ่นเดียวกันคนสุดท้ายของรายการศึกยอดมวยไทยรัฐประวัติ ประวัติ. น้องโรสเริ่มชกมวยไทยเมื่ออายุ 8 ขวบเพื่อหารายได้ช่วยพ่อแม่ โดยใช้ชื่อหลังสวน พยัคฆ์ชีวาน กระทั่งอายุ 12 ปี ก็เปลี่ยนชื่อเป็นรถด่วน ส.สมชัยฟาร์ม จนกระทั่งเปลี่ยนชื่อมาเป็น "น้องโรส" ซึ่งมาจากชื่อที่เพื่อนสนิทที่ชื่อว่า "รัตน์" เรียกเป็นประจำ ครั้นเมื่ออายุ 17 ปี ได้ย้ายมาอยู่ค่ายมวยบ้านเจริญสุข ที่จังหวัดฉะเชิงเทรา โดยใช้ชื่อน้องโรส บ้านเจริญสุข ทั้งนี้ เธอสำเร็จการศึกษาจากโรงเรียนพิมายวิทยา ตัวน้องโรสเองมีกล้ามหน้าอกตั้งคล้ายกับเต้านมของผู้หญิง ทำให้ต้องสวมเสื้อกล้ามขึ้นชก จนกระทั่งต่อมา น้องโรสได้เปลี่ยนไปสวมสปอร์ตบรา ซึ่งเมื่อมาชกในศึกวันทรงชัย สปอร์ตบราที่น้องโรสใส่ขึ้นชก ทางทีมงานวันทรงชัยเป็นผู้จัดหามาให้ โดยเริ่มใส่สปอร์ตบราที่ทีมงานวันทรงชัยเป็นผู้จัดหาให้ครั้งแรกในไฟต์ที่ชกกับก้องสนั่น ศักดิ์หอมศีล เมื่อวันที่ 25 มีนาคม พ.ศ. 2560 ในรายการศึกยอดมวยไทยรัฐ น้องโรสเคยขึ้นชกในรายการศึกอัศวินดำ โดยการจัดของ พลตำรวจตรี ดร. เสวก ปิ่นสินชัย ระยะหนึ่งจนเป็นที่รู้จัก โปรโมเตอร์ทรงชัย รัตนสุบรรณ นำน้องโรสมาสร้างสรรค์ โดยขึ้นชกในรายการศึกยอดมวยไทยรัฐ ทางช่องไทยรัฐทีวี จนเป็นที่รู้จักของแฟนมวย กระทั่งน้องโรสได้รับโอกาสขึ้นชกที่สนามมวยราชดำเนิน ในวันที่ 7 มิถุนายน พ.ศ. 2560 โดยพบกับ เสือใหญ่ ช.ห้าพยัคฆ์ โดยเมื่อมีการประกบมวยคู่นี้ขึ้น มีกระแสข่าวลือว่าทางสนามมวยราชดำเนินอาจห้ามไม่ให้น้องโรสชกเนื่องจากเชื่อว่าแต่งกายคล้ายนักมวยหญิง ซึ่งตามธรรมเนียมแล้วสนามมวยมาตรฐานทั้งราชดำเนินและลุมพินี จะไม่ให้นักมวยหญิงขึ้นชก หรือให้ผู้หญิงขึ้นเวทีแต่อย่างใด แต่เรื่องดังกล่าวทางผู้บริหารของสนามมวยราชดำเนินต้องออกมายืนยันว่าน้องโรสสามารถขึ้นชกที่สนามมวยราชดำเนินได้ เนื่องจากยังไม่ผ่าตัดแปลงเพศ รวมถึงยังใช้คำนำหน้านามว่า "นาย" อยู่ โดยผลการชก น้องโรสเป็นฝ่ายชนะคะแนน ต่อมาวันที่ 13 กรกฎาคม ปีเดียวกัน น้องโรสขึ้นชกที่ราชดำเนินอีก ชนะคะแนน เปรี้ยวปาก สจ.วิชิตแปดริ้ว และวันที่ 6 กันยายน ปีเดียวกัน น้องโรสขึ้นชกกับ คมพยัคฆ์ สิงห์มณี อดีตนักมวยไทยระดับแชมป์ ซึ่งมีการวางเงินเดิมพันถึง 2.5 ล้านบาท โดยมีการเปิดตัวมวยคู่นี้ในวันที่ 2 สิงหาคม ปีเดียวกัน ที่สนามมวยราชดำเนิน ในช่วงก่อนมวยคู่เอกของรายการศึกวันทรงชัย โดยมีชาญชัย โชติภูมิเจริญกาล (ปะ หินกอง) พิธีกรและผู้บรรยายมวยของศึกวันทรงชัย เป็นพิธีกรในการเปิดตัว ผลการชกน้องโรสชนะน็อกในยกที่ 3ชีวิตส่วนตัว ชีวิตส่วนตัว. น้องโรสมีบิดาชื่อสน ผลเจริญ และมารดาชื่อถวิล ผลเจริญ ทั้งนี้ น้องโรสมีพี่น้อง 4 คน โดยเธอเป็นคนที่ 3 ซึ่งมีน้องชายฝาแฝด 1 คน น้องโรสชอบชมภาพยนตร์แนวรักโรแมนติก หรือตลกขบขัน แต่ไม่ชอบภาพยนตร์ผี เพราะเป็นคนกลัวผี นอกจากนั้น เธอมีนักร้องที่ชื่นชอบคือจ๊ะ อาร์สยาม และเบิ้ล ปทุมราช อาร์สยาม ปัจจุบัน เธอมีสถานะโสด ไม่มีแฟน และความปรารถนาในอนาคตของเธอ คือ การเปิดโรงเรียนสอนมวยไทยเช่นเดียวกับน้องตุ้ม รวมถึงการทำหน้าที่เป็นทูตเพื่อส่งเสริมมวยไทยเกียรติประวัติเกียรติประวัติ. - แชมป์ชมรมมวยสยามภาคอีสานรุ่นซูเปอร์แบนตัมเวท- ชิง 4 กุมภาพันธ์ พ.ศ. 2560 ชนะคะแนน โชคดี เดอะกัลฟ์พัทยา ที่ ลานข้างสนามไอ-โมบาย สเตเดียม ตำบลอิสาณ อำเภอเมืองบุรีรัมย์ จังหวัดบุรีรัมย์- แชมป์มวยไทยรายการศึกยอดมวยไทยรัฐ รุ่นซูเปอร์ฟลายเวท- ชิง 29 เมษายน พ.ศ. 2560 ชนะคะแนน บังรอน สายันต์ยิม ที่สตูดิโอ 9 มนตรีสตูดิโอ แขวงคลองจั่น เขตบางกะปิ กรุงเทพมหานครกระแสตอบรับ กระแสตอบรับ. น้องโรสเป็นนักมวยไทยที่ได้รับการกล่าวขานเชิงบวกในสังคมออนไลน์ รวมถึงสื่อต่างประเทศ เช่น สำนักข่าวซินหัวจากประเทศจีน, รอยเตอร์สจากประเทศอังกฤษ, เอบีซีนิวส์จากประเทศออสเตรเลีย และอาช็องซ์ ฟร็องซ์ เปร็ส (AFP) จากประเทศฝรั่งเศส ได้ทำการตีแผ่ชีวิตของเธอให้ชาวโลกได้รู้จักสถิติการแข่งขัน</doc>
