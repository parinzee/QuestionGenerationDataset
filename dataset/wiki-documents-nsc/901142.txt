<doc id="901142" url="https://th.wikipedia.org/wiki?curid=901142" title="ร็อยท์ลิงเงิน">ร็อยท์ลิงเงิน ร็อยท์ลิงเงิน () เป็นเมืองในรัฐบาเดิน-เวือร์ทเทิมแบร์ค ประเทศเยอรมนี ตั้งอยู่ทางทิศใต้ของนครชตุทท์การ์ทไปราว 37 กิโลเมตร เชื่อว่ามีการตั้งถิ่นฐานที่เมืองแห่งนี้ในศตวรรษที่ 4 ถึง 5 และราวปีค.ศ. 1030 ก็ได้มีการสร้างปราสาทขึ้นที่ยอดเขาอคัลม์ หนึ่งในภูเขาที่ใหญ่ที่สุดในร็อยท์ลิงเงิน ร็อยท์ลิงเงินเคยมีสถานะเป็นเสรีนครของจักรวรรดิโรมันอันศักดิ์สิทธิ์ ในช่วงสงครามโลกครั้งที่สอง ระเบิดบิน V-1 ซึ่งถือเป็นขีปนาวุธแบบแรกของโลกได้มีการผลิตขึ้นที่ร็อยท์ลิงเงิน ซึ่งทำให้เมืองแห่งนี้ตกเป็นเป้าหมายการโจมตีทางอากาศ ปัจจุบัน อุตสาหกรรมหลักในเมืองได้แก่อุตสาหกรรมสิ่งทอ, เครื่องจักรกล, ผลิตภัณฑ์หนัง และการผลิตเหล็กกล้า</doc>
