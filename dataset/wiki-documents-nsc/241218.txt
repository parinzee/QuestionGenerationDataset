<doc id="241218" url="https://th.wikipedia.org/wiki?curid=241218" title="ทางหลวงชนบท ฉช.3001">ทางหลวงชนบท ฉช.3001 ทางหลวงชนบท ฉช.3001 สายแยกทางหลวงหมายเลข 314 (กม.ที่ 14+800) - บ้านลาดกระบัง มีชื่อที่นิยมเรียกกันทั่วไปหลายชื่อ คือ ถนนฉะเชิงเทรา-อ่อนนุช, ถนนอ่อนนุช-ฉะเชิงเทรา, ถนนเทพราช, ถนนเทพราช-ลาดกระบัง, ถนนลาดกระบัง-เทพราช, ถนนเทพราช-อ่อนนุช และ ถนนอ่อนนุช-เทพราช เป็นถนนสายหนึ่งของจังหวัดสมุทรปราการและจังหวัดฉะเชิงเทรา มีแนวสายทางต่อจากถนนหลวงแพ่ง (ที่มาจากแขวงขุมทอง เขตลาดกระบัง กรุงเทพมหานคร) เริ่มที่สะพานข้ามคลองกาหลงในเขตตำบลเปร็ง อำเภอบางบ่อ จังหวัดสมุทรปราการ และตัดผ่านท้องที่ตำบลคลองสวน อำเภอบางบ่อ จากนั้นจึงเข้าท้องที่ตำบลเทพราช และตัดผ่านพื้นที่ตำบลคลองประเวศ อำเภอบ้านโพธิ์ จังหวัดฉะเชิงเทรา โดยไปบรรจบกับถนนสิริโสธร ถนนสายนี้อยู่ในความรับผิดชอบของกรมทางหลวงชนบท</doc>
