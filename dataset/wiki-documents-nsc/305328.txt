<doc id="305328" url="https://th.wikipedia.org/wiki?curid=305328" title="ซูกาเบบส์">ซูกาเบบส์ ซูกาเบบส์ () เป็นทรีโอแนวป็อปสัญชาติอังกฤษจากลอนดอน ประกอบด้วยสมาชิกคือ ไฮดี เรนจ์, อเมลล์ เบอร์ราบาห์และเจด อีเวน กลุ่มก่อตั้งในปี 1998 โดยสมาชิกดั้งเดิม ซิโอบาน โดนาฮี, มัตยา บูเอนาและคีชา บูชานัน หลังจากที่ประสบความสำเร็จในช่วงแรกโดนาฮีได้ออกจากวงไปเนื่องจากข้อถกเถียงกัน และเรนจ์เข้าสู่วงในปี 2001 หลังจากนั้นก็ประสบความสำเร็จ โดยมีซิงเกิลอันดับ 1 ซิงเกิลแรกของวงที่ชื่อ "Freak Like Me" จากอัลบั้ม Angels with Dirty Faces ออกในปี 2002และยังมีซิงเกิลติดชาร์ตอันดับ 1 อีกอย่าง "Round Round" และ "Hole in the Head" หลังจากนั้นได้เกิดการเปลี่ยนสมาชิกอีกในเดือนธันวาคม 2005 โดยบูเอนาออกจากวงเพื่อไปอยู่กับลูกที่เพิ่งเกิดต้นปี แทนที่โดยเบอร์ราบาห์ และในเดือนกันยายน 2009 วงประกาศออกมา หลังจากที่บูชานันอยู่วงมา 11 ปีก็ขอออกจากวง โดยแทนที่โดยผู้เข้าแข่งขันยูโรวิชัน อีเวน โดยอีเวนได้บันทึกเสียงโดยทันทีในผลงานอัลบั้มชุด Sweet 7 หลังจากการเปลี่ยนสมาชิกวงมีซิงเกิลติดท็อป 10 ยูเคกับเพลง "About a Girl" ซูกาเบบส์ออกซิงเกิล 27 ซิงเกิล มี 6 ซิงเกิลติดอันดับ 1 ในสหราชอาณาจักรและ 24 ซิงเกิลติดท็อป 20 และมี 18 ซิงเกิลติดท็อป 10 ในสหราชอาณาจักร พวกเธอยังได้รับรางวัลบริตอวอร์ด ในชื่อกลุ่มศิลปินอังกฤษที่ประสบความสำเร็จที่สุดในคริสต์ศตวรรษที่ 21 ซูกาเบบส์ ออกอัลบั้มที่ 7 Sweet 7 อัลบั้มแรกหลังเซ็นสัญญากับค่ายของเจย์-ซีที่ชื่อ ร็อกเนชัน ในเดือนมีนาคม 2009 อัลบั้มยังได้ร่วมงานกับนี-โย, เรดวัน, สตาร์เกต, ไรอัน เทดดี, เฟอร์นันโด การิเบย์ และสมีซซิงตันส์ นอกจากนั้นยังร่วมงานกับฌอน คิงสตัน โดยอัลบั้มชุด Sweet 7 มีสมาชิกใหม่คือเจด อีเวน ออกขายวันที่ 15 มีนาคม 2010 ในสหราชอาณาจักร</doc>
