<doc id="406199" url="https://th.wikipedia.org/wiki?curid=406199" title="ใหญ่ผ่าใหญ่">ใหญ่ผ่าใหญ่ ใหญ่ผ่าใหญ่ (; ) ภาพยนตร์อิงประวัติศาสตร์สัญชาติจีนและฮ่องกง ทุนสร้างสูง ออกฉายในกลางปี ค.ศ. 2011 นำแสดงโดยนักแสดงชั้นนำมากมาย ได้แก่ เฉินหลง, หลี่ ปิงปิง, เจ้า เหวินเซวียน ร่วมด้วย หยู เส้าชุน, เจย์ซี ชาน, หู เกอ, หนิง จิง และ เฉิน ชง กำกับการแสดง โดย เฉินหลง และ จาง ลี่เนื้อเรื่อง เนื้อเรื่อง. ในปี ค.ศ. 1911 ระหว่างการปฏิวัติซินไฮ่ ดร.ซุน ยัดเซ็น (เจ้า เหวินเซวียน) ศัลยแพทย์หนุ่มผู้นำการปฏิวัติล้มล้างราชวงศ์ชิง ต้องหนีไปอยู่ยังสหรัฐอเมริกา แต่ในประเทศจีน หวงซิง (เฉินหลง) ตัวแทนและเพื่อนสนิทของเขายังคงดำเนินการนำการต่อสู้อยู่ โดยต้องผูกสัมพันธ์กับ สวี จงฮั่น (หลี่ ปิงปิง) สมาชิกพรรคถงเหมิงฮุ่ยสาว ผู้อุทิศตนให้เต็มที่กับการปฏิวัติ ทั้งสองต้องแสร้งทำเป็นสามี-ภริยากัน แม้นทั้งคู่จะผูกพันกันก็ตาม แต่ก็มิอาจแสดงออกได้ท่ามกลางสถานการณ์ที่บีบคั้น มีวีรชนผู้กล้าที่เสียชีวิตมากมายให้กับการปฏิวัตินองเลือดครั้งนี้นักแสดงนักแสดง. - เฉินหลง รับบทเป็น หวงซิง - หลี่ ปิงปิง รับบทเป็น สวี จงฮั่น - เจ้า เหวินเซวียน รับบทเป็น ดร.ซุน ยัดเซ็น - หยู เส้าชุน รับบทเป็น วาง จิงเว่ย - เจย์ซี ชาน รับบทเป็น จาง เซ็นหวู - หู เกอ รับบทเป็น หลิน จูหมิง - หนิง จิง รับบทเป็น ชิง จิน - เฉิน ชง รับบทเป็น สมเด็จพระพันปีหลวงหลงยู่ - ซุน ชุน รับบทเป็น หยวน ซื่อไข่เบื้องหลัง เบื้องหลัง. 1911 เป็นภาพยนตร์ทุนสร้างสูงและสร้างโดยบริษัทผลิตภาพยนตร์มากมาย เป็นภาพยนตร์ประวัติศาสตร์จีนที่มีเนื้อหาเกี่ยวกับประวัติศาสตร์ของชาติจีนโดยเฉพาะในช่วงของการสร้างชาติ เหมือนเช่นภาพยนตร์หลายเรื่องที่มีเนื้อหาเดียวกันก่อนหน้านี้ อาทิ The Founding of a Republic และBodyguards and Assassins ในปี ค.ศ. 2009 ที่มีนักแสดงชั้นนำเชื้อสายจีนร่วมแสดงมากมาย ในเรื่องนี้ นับเป็นผลงานที่เฉินหลงตั้งใจมากที่จะผลิตและมีส่วนร่วมเนื่องจากเป็นภาพยนตร์ลำดับที่ 100 ในชีวิตการแสดงของเฉินหลงและถือว่าตรงกับวาระครบรอบ 100 ปี ของการปฏิวัติชิงไห่ หรือการปฏิวัติล้มล้างราชวงศ์ชิง ปิดระบอบการปกครองแบบสมบูรณาญาสิทธิราชย์ของจีนที่มาอย่างยาวนานกว่า 2,000 ปี โดยสิ้นเชิง โดยภาพยนตร์เรื่องนี้เฉินหลงได้เป็นทั้งผู้อำนวยการแสดงและกำกับการแสดงเอง ร่วมกับ จาง ลี่ โดยใช้ทุนสร้างกว่า 30 ล้านดอลลาร์สหรัฐ (900 ล้านบาท) และถ่ายทำโดยสร้างเมืองใหม่ขึ้นมาทั้งหมดที่เหมืองถ่านหินแห่งชาติฟูซิน ที่เมืองฟูซิน มณฑลเหลียวหนิง ซึ่งใช้เป็นฉากสมรภูมิรบ ซึ่งเป็นเหมืองถ่านหินที่ใหญ่ที่สุดในทวีปเอเชีย ภาพยนตร์ได้เข้าฉายปฐมทัศน์ที่เทศกาลภาพยนตร์นานาชาติโตเกียว ประเทศญี่ปุ่น ครั้งที่ 24 แต่ว่าในการฉายจริงแล้วได้มีการตัดฉากเลิฟซีนระหว่างเฉินหลงและหลี่ ปิงปิง ออกไปทั้งหมด โดยทั้งนี้เป็นความตั้งใจเองของทีมงานสร้างและตัวเฉินหลงเพื่อให้เหมาะสมกับภาพยนตร์ประวัติศาสตร์และในฉบับดีวีดีก็จะไม่มีฉากนี้ด้วยเช่นกัน</doc>
