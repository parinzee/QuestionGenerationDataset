<doc id="906432" url="https://th.wikipedia.org/wiki?curid=906432" title="ภาษาในสตาร์ วอร์ส">ภาษาในสตาร์ วอร์ส เรื่องแต่งชุดสตาร์ วอร์สของจอร์จ ลูคัส เป็นมหากาพย์เทพนิยายอวกาศกึ่งไซไฟที่มีบทพูดภาษาต่างดาวเป็นส่วนประกอบหนึ่งของเรื่อง ภาษากลางของตัวละครในเรื่องนี้ ที่เสมือนถูกพากย์ให้เป็นภาษาอังกฤษ คือภาษากลางแห่งกาแลกซี (Galactic Basic language) ตัวละครบางตัวจะพูดภาษาอื่นที่ไม่ใช่ภาษากลางนี้ เช่น ภาษาไชรีวุกของชิวแบคคา ภาษาดรอยด์ของอาร์ทูดีทูและบีบีเอท และภาษาฮัทท์ของแจบบาเดอะฮัทท์ เป็นต้น ในช่วงแรกเริ่ม ภาษาสมมติต่างๆ เป็นส่วนหนึ่งของงานออกแบบเสียงประกอบ ส่วนใหญ่พัฒนาโดยเบน เบิร์ตต์ ซึ่งเป็นนักออกแบบเสียงของภาพยนตร์ภาคหลักทั้ง 6 ภาค เขาสร้างเสียงบทสนทนาต่างดาวจากเสียงของภาษาต่างๆ ที่ไม่ใช่ภาษาอังกฤษ เช่น ภาษาเกชัว ภาษาฮายา และภาษาทิเบต ซึ่งซารา ฟอร์สเบิร์ก ก็ได้นำวิธีเดียวกันนี้มาใช้ในอุบัติการณ์แห่งพลัง นอกจากนี้จอร์จ ลูคัสเองก็พยายามให้ตัวอักษรที่ปรากฏในภาพยนตร์มีความแตกต่างจากภาษาอังกฤษให้มากที่สุดเท่าที่จะเป็นไปได้ จึงมีการสร้างตัวอักษรใหม่ขึ้น มีคำวิจารณ์ต่อโครงสร้างภาษาที่ปรากฏในภาพยนตร์ว่าไม่ใช่โครงสร้างของภาษาจริงๆ เป็นแต่เพียงการจำลองเสียงให้เหมือนเป็นภาษาเท่านั้นภาษากลางแห่งกาแลกซี ภาษากลางแห่งกาแลกซี. ภาษากลางแห่งกาแลกซี (Galactic Basic) หรือภาษากลาง (Basic) เป็นภาษากลางแบบ lingua franca ของจักรวาลเรื่องแต่งชุดสตาร์ วอร์สสำเนียงพูด สำเนียงพูด. จอร์จ ลูคัส พยายามจะให้มีความสมดุลระหว่างภาษาอังกฤษสำเนียงอเมริกันและสำเนียงอังกฤษ ผสมกันทั้งในหมู่ฝ่ายตัวเอกและฝ่ายตัวร้ายอักษรออเรเบช อักษรออเรเบช. ออเรเบช (Aurebesh) เป็นชุดตัวอักษรที่ใช้แทนภาษาพูดกลางแห่งกาแลกซี และเป็นภาษาเขียนที่พบได้บ่อยที่สุดในเรื่องแต่งชุดนี้ ตัวอักษรของชุดตัวอักษรนี้ออกแบบโดย Joe Johnson เพื่อประกอบภาพยนตร์ตั้งแต่ไตรภาคดั้งเดิม เห็นได้บนจอแสดงผลบางจอในการกลับมาของเจได ชุดตัวอักษรนี้ถูกนำมาออกแบบซ้ำให้เป็นแบบอักษร (font) ชื่อ Star Wars 79 และถูกนำมาใช้ใน กองทัพโคลนส์จู่โจม โดย Metschan ซึ่งนำชุดตัวอักษรดั้งเดิมมาประกอบกับชุดตัวอักษรออเรเบชที่ประดิษฐ์ขึ้นใหม่ เพื่อใช้ในสินค้าต่างๆ ของสตาร์ วอร์ส</doc>
