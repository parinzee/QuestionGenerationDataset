<doc id="315273" url="https://th.wikipedia.org/wiki?curid=315273" title="ซีทีเอช">ซีทีเอช บริษัท ซีทีเอช จำกัด (มหาชน) () เดิมชื่อบริษัท เคเบิลไทยโฮลดิง จำกัด (มหาชน) () เป็นผู้ให้บริการโครงข่ายการสื่อสารผ่านดาวเทียม สำหรับการถ่ายทอดโทรทัศน์ระบบดิจิทัลผ่านดาวเทียม ตลอดถึงการผลิต และจัดจำหน่ายเนื้อหาโทรทัศน์ เพื่อเผยแพร่ต่อถึงสมาชิกผู้รับชม ในแต่ละท้องที่ของประเทศไทยประวัติ ประวัติ. สิงหาคม พ.ศ. 2552 ผู้ประกอบการโทรทัศน์ผ่านสายเคเบิล ระดับท้องถิ่นทั่วประเทศไทย ซึ่งส่วนมากเป็นสมาชิกสมาคมเคเบิลทีวีแห่งประเทศไทย จำนวนมากกว่า 100 รายประชุมร่วมกัน โดยมีมติให้รวมตัวกันเป็นบริษัท เคเบิลไทยโฮลดิง จำกัด ซึ่งก่อตั้งขึ้นเมื่อวันที่ 15 กุมภาพันธ์ พ.ศ. 2553 ด้วยทุนจดทะเบียนประเดิมที่ 50 ล้านบาท โดยมีวัตถุประสงค์ในการเป็นผู้ถือลิขสิทธิ์เนื้อหาโทรทัศน์รูปแบบต่างๆ รวมทั้งเป็นองค์กรกลางในการประกาศจัดเรียงช่องรายการ ที่บริษัทเป็นเจ้าของหรือเป็นผู้ถือครองลิขสิทธิ์ เพื่อให้เป็นรูปแบบเดียวกันในทุกช่องทางออกอากาศ ขณะเดียวกัน การมีที่มาจากผู้ประกอบการทั่วประเทศรวมตัวกัน ก็ถือเป็นการเพิ่มศักยภาพ ความแข็งแกร่ง เป็นเอกภาพ ตลอดจนให้การสนับสนุนเทคโนโลยีออกอากาศ การขยายเครือข่ายและการตลาด แก่ผู้ถือหุ้นและสมาชิกด้วย ต่อมาเมื่อวันที่ 3 เมษายน พ.ศ. 2555 บจก.เคเบิลไทยโฮลดิง จดทะเบียนแปรรูปเป็นบริษัทมหาชน เพิ่มทุนจดทะเบียนเป็น 1,000 ล้านบาท เนื่องจากมีการปรับปรุงโครงสร้างผู้ถือหุ้นใหม่ โดยจากเดิมที่กลุ่มผู้ประกอบการโทรทัศน์ผ่านสายเคเบิลถือหุ้นทั้งหมด ปรับลดสัดส่วนลงเหลือร้อยละ 30 มีงบลงทุนที่ 300 ล้านบาท อีกส่วนหนึ่งมีวิชัย ทองแตง ประธานกรรมการบริหาร เครือโรงพยาบาลพญาไท และโรงพยาบาลเปาโลเมโมเรียล กับยิ่งลักษณ์ วัชรพล ประธานกรรมการบริหาร บริษัท วัชรพล จำกัด และผู้อำนวยการหนังสือพิมพ์ไทยรัฐ เข้าร่วมลงทุนในอัตราคนละ 250 ล้านบาท หรือถือหุ้นร้อยละ 25 ต่อคน โดยวิชัยเข้าดำรงตำแหน่งประธานกรรมการบริหาร และยิ่งลักษณ์มอบหมายให้วัชร วัชรพล ประธานกรรมการบริหารบริษัท เทรนด์วีจีทรี จำกัด เจ้าของธุรกิจเว็บไซต์ข่าวไทยรัฐออนไลน์ ผู้เป็นบุตรชายรับตำแหน่งรองประธานกรรมการบริหาร ต่อมาราวปลายเดือนพฤษภาคมปีเดียวกัน วิชัยและยิ่งลักษณ์ปรับลดสัดส่วนการถือหุ้นลงเหลือร้อยละ 23.5 โดยมีบริษัท จีเอ็มเอ็ม แกรมมี่ จำกัด (มหาชน) เข้าถือหุ้นในส่วนที่ว่างอยู่ พร้อมทั้งส่วนที่วิชัยกับยิ่งลักษณ์ปรับลด รวมเป็นร้อยละ 23 เมื่อวันที่ 16 พฤษภาคม พ.ศ. 2556 บจก.เคเบิลไทยโฮลดิง จัดแถลงข่าวเปลี่ยนชื่อเป็น บริษัท ซีทีเอช จำกัด (มหาชน) รวมทั้งตราสินค้าและเครื่องหมายการค้าของบริษัทฯ โดยใช้สีฟ้าเทอร์ควอยส์เป็นหลัก ตลอดถึงโครงสร้างการบริหารงานต่างๆ ใหม่ทั้งหมด และในวันที่ 23 กรกฎาคม พ.ศ. 2557 บมจ. จีเอ็มเอ็ม แกรมมี่ ได้จัดงานแถลงข่าวใหญ่ร่วมกับซีทีเอช ซึ่งเป็นการประกาศโอนย้ายหน่วยธุรกิจจีเอ็มเอ็มแซตของจีเอ็มเอ็มแกรมมี่ให้มาอยู่ภายใต้การดูแลของซีทีเอช โดยเป็นการแลกหุ้นระหว่างสองบริษัท คือฝ่ายจีเอ็มเอ็ม แกรมมี่จะจ่ายเป็นหุ้นของบริษัท จีเอ็มเอ็มบี จำกัด และจีเอ็มเอ็ม แกรมมี่ก็จะได้หุ้นบางส่วนของซีทีเอชกลับคืนด้วย ทำให้จีเอ็มเอ็ม แกรมมี่กลายมาเป็นผู้ถือหุ้นใหญ่ของซีทีเอชนับจากนี้ และหลังจากนี้ซีทีเอชจะเป็นผู้ดูแลด้านแพคเกจของจีเอ็มเอ็มแซต และซีทีเอชก็จะได้ทีมงานของจีเอ็มเอ็มแซตมาช่วยดูแลด้านการบริการลูกค้าอีกเช่นกันช่องรายการลิขสิทธิ์ของซีทีเอชในปัจจุบัน ช่องรายการลิขสิทธิ์ของซีทีเอชในปัจจุบัน. ปัจจุบัน ซีทีเอชเป็นผู้ถือลิขสิทธิ์ในช่องรายการทั้งในและต่างประเทศ ดังมีรายนามต่อไปนี้- เอเชียนฟูดแชนแนล (Asian Food Channel) - แนตจีโอไวลด์ (Nat Geo Wild) - ฟอกซ์ไครม์ (Fox Crime) - ไครม์แอนด์อินเวสติเกชันเน็ตเวิร์ก (Crime & Investigation Network) - เดอะไบโอกราฟีแชนแนล (The Biography Channel) - ทราเวลแชนแนล (Travel Channel) - ฟ็อกซ์สปอตส์ (Fox Sports) - แอนิแมกซ์ (Animax) - ทูนามิ (Toonami)ช่องรายการของจีเอ็มเอ็ม-บีช่องรายการที่ผลิตโดย จีเอ็มเอ็ม-บีช่องรายการของจีเอ็มเอ็ม-บี. ช่องรายการที่ผลิตโดย จีเอ็มเอ็ม-บี. - จีเอ็มเอ็ม ฟุตบอลเอ็กซ์ตร้า - จีเอ็มเอ็ม ฟุตบอลพลัส - จีเอ็มเอ็ม ฟุตบอลยูโร - จีเอ็มเอ็ม คลับแชนแนล - จีเอ็มเอ็ม สปอร์ตเอ็กซ์ตรีม - จีเอ็มเอ็ม สปอร์ตพลัสช่องรายการลิขสิทธิ์ของจีเอ็มเอ็ม-บี ช่องรายการลิขสิทธิ์ของจีเอ็มเอ็ม-บี. จีเอ็มเอ็ม-บี เป็นผู้ถือลิขสิทธิ์ในช่องรายการดังต่อไปนี้คือ- ฟ็อกซ์สปอตส์ 1/2/3/นิวส์ - จีเอ็มเอ็ม ยูโรสปอร์ต - ฟ็อกซ์ไครม์ - ฯลฯลิขสิทธิ์เนื้อหากีฬาของจีเอ็มเอ็ม-บีลิขสิทธิ์เนื้อหากีฬาของจีเอ็มเอ็ม-บี. - ฟุตบอลชิงแชมป์แห่งชาติยุโรป (2012-2016, รอบคัดเลือก และรุ่นอายุไม่เกิน 21 ปี) - ฟุตบอลลีกแชมเปียนชิป อังกฤษ - ฟุตบอลลีกคัพ อังกฤษ - เจลีก ญี่ปุ่น - แซรีอีอา บราซิล - ปรีเมราดีบีซีออน อาร์เจนตินา - โกลด์คัพช่องรายการที่ฉายในซีทีเอช ช่องรายการที่ฉายในซีทีเอช. ช่องรายการซีทีเอชช่องรายการลิขสิทธิ์ของซีทีเอชในอดีตช่องรายการลิขสิทธิ์ของซีทีเอชในอดีต. - มายไซ (MySci) - ช่องรายการสารคดีวิทยาศาสตร์และเทคโนโลยี ของบริษัท เน็กซ์สเต็ป จำกัด ผู้ผลิตสารคดีชุดสำรวจโลก - เรียลเมโทร (Real Met) - บิ๊กวัน (Big 1) - ช่องรายการเพลง มิวสิกวิดีโอ ข่าวสาร - มูฟวีฮิตส์ (Movie Hits) - ช่องรายการภาพยนตร์ ของบริษัท กานต์มณีเน็ตเวิร์ก จำกัด - ซีแชนแนล (C Channel) - ช่องรายการสถานีข่าวภูมิภาคทั่วไทย สารคดี ซีรีส์ภาษาจีนบรรยายไทย ฯลฯ - บุษบาคาเฟ - ช่องรายการบันเทิงวัฒนธรรมพื้นบ้านสำหรับคนไทย ของบริษัท เน็กซ์สเต็ป จำกัด ผู้ผลิตสารคดีชุดสำรวจโลก - ไอทีวีชอยส์ (itv Choice) - ช่องรายการวาไรตีและบันเทิงจากต่างประเทศ - ทีวีช็อป (TV Shop) - ช่องรายการแนะนำสินค้า ของบริษัท ทีวีไดเร็กต์ จำกัด - โกลทีวี 1 และ 2 (Goal TV 1/Goal TV 2) ช่องรายการถ่ายทอดสดฟุตบอล และรายการจากสโมสรฟุตบอลในทวีปยุโรป - ไอทีวี กรานาดา (ITV Granada) - จิมแจม (JimJam) - ซี-ซีรีส์ (C-Series) - ซี-สปอร์ต (C-Sport) - เอดจ์สปอร์ตส์ (EDGE Sports) - มูฟวีฮิตส์ (Movie Hits) - เอาต์ดอร์แชนแนล (Outdoor Channel) - ดี-เอเชียน (D-Asian) - ดี-มูฟวี (D-Movie) - คิดส์โค (KidsCo) - การ์ตูนนิโทร (Cartoonito) - ยูแคมปัส (U Campus) - ช่องรายการสำหรับนักศึกษาระดับมหาวิทยาลัย ของบริษัท มีเดีย ออฟ มีเดียส์ จำกัด (มหาชน) - กอล์ฟเวิลด์ (Golf World) - ช่องรายการกีฬากอล์ฟ - ทีสปอร์ตส์แชนแนล (T Sports Channel) - ช่องรายการกีฬา ของการกีฬาแห่งประเทศไทย และบริษัท อาดามัส อินคอร์ปอเรชัน จำกัด (มหาชน) - ยูทูเพลย์ (You2Play) - ช่องรายการเพลงอิสระ - ดี-ไทย (D-Thai) - ช่องรายการภาพยนตร์ไทย ของบริษัท เอ็มไอซี จำกัด - เชิญยิ้มทีวี (Chengyim Tv) - เจเอสแอลแชนแนล (JSL Channel) - ช่องรายการวาไรตีและบันเทิง ของบริษัท เจเอสแอล โกลบอล มีเดีย จำกัด - ย๊าคทีวี (Yaak TV) - ช่องรายการบันเทิงและดนตรี ของบริษัท อาร์เอส จำกัด (มหาชน) - มีเดียนิวส์ (Media News) - ช่องรายการข่าว ของบริษัท มีเดีย สตูดิโอ จำกัด ในเครือบริษัท มีเดีย ออฟ มีเดียส์ จำกัด (มหาชน) - สยามกีฬาทีวี - ช่องรายการกีฬา ของบริษัท สยามสปอร์ต ซินดิเคท จำกัด (มหาชน) - วิสดอม (Wisdom) - ช่อง 6 (CH 6) - กรีนแชนแนล (Green Channel) - เก้ายอด (9 Yog) - แอ๊กซ์แชนแนล (Acts Channel)ลิขสิทธิ์แพร่ภาพโทรทัศน์ฟุตบอลพรีเมียร์ลีกอังกฤษ (ปัจจุบันสิ้นสุดสัญญาแล้ว) ลิขสิทธิ์แพร่ภาพโทรทัศน์ฟุตบอลพรีเมียร์ลีกอังกฤษ (ปัจจุบันสิ้นสุดสัญญาแล้ว). ซีทีเอชเป็นผู้ถือลิขสิทธิ์แพร่ภาพโทรทัศน์ การแข่งขันฟุตบอลพรีเมียร์ลีกอังกฤษ ในเขตประเทศไทย ประเทศลาว และประเทศกัมพูชา เป็นระยะเวลา 3 ฤดูกาลคือ 2013-14 2014-15 และ 2015-16 ทั้งนี้ สมาชิกของโทรทัศน์เคเบิลท้องถิ่น ซึ่งเข้าร่วมกับซีทีเอช จะต้องติดตั้งกล่องรับสัญญาณที่ซีทีเอชผลิตขึ้นใหม่ เพื่อให้สามารถรับชมการถ่ายทอดสดทั้ง 380 นัด จากช่องรายการเฉพาะของซีทีเอชเอง นอกจากนี้ ซีทีเอชยังระดมทุนกว่า 2 หมื่นล้านบาท เพื่อพัฒนาเทคโนโลยี โครงข่ายการสื่อสารความเร็วสูง (Broadband) ซึ่งทางบริษัท ทีโอที จำกัด (มหาชน) ให้สัมปทานมาเรียบร้อยแล้ว เพื่อรองรับการแพร่ภาพฟุตบอลพรีเมียร์ลีกต่อไป</doc>
