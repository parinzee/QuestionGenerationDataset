<doc id="469728" url="https://th.wikipedia.org/wiki?curid=469728" title="กงส์ต็องตีน (ประเทศแอลจีเรีย)">กงส์ต็องตีน (ประเทศแอลจีเรีย) กงส์ต็องตีน () หรือ กุซันฏีนะฮ์ (, ) เป็นเมืองหลวงของจังหวัดกงส์ต็องตีน ตั้งอยู่ทางทิศเหนือ-ตะวันออกของประเทศแอลจีเรีย อยู่ห่างจากกรุงแอลเจียร์ไปทางทิศตะวันออกเฉียงใต้ราว 320 กม. อยู่ห่างจากชายฝั่งทะเลเมดิเตอร์เรเนียนราว 80 กม. เมืองมีประชากร 448,374 คน ทำให้เป็นเมืองใหญ่เป็นอันดับ 3 ของประเทศ รองจากกรุงแอลเจียร์และเมืองออราน เมืองมีพิพิธภัณฑ์และสถานที่ประวัติศาสตร์มากมาย มักเรียกว่าเมืองแห่งสะพาน เนื่องจากภาพลักษณ์สะพานหลายแห่งที่เชื่อมภูเขากับเมือง เมืองนี้สร้างขึ้นโดยชาวอาหรับ สร้างขึ้นเป็นป้อมปราการบนโขดหินสูงกว่า 240 เมตร เหนือหุบเขาลำน้ำเบื้องล่าง มีกำแพงและประตูเมืองสร้างในสมัยกลาง รวมทั้งซากเมืองโรมันในบริเวณใกล้เคียง เคยเป็นเมืองหลวงของราชวงศ์นูมิเดียเมื่อประมาณ 2 ปีก่อนคริสต์ศักราช ต่อมาจักรพรรดิคอนสแตนติน มหาราชจักรพรรดิของโรมันได้บูรณะขึ้นใหม่ใน ค.ศ. 313 ต่อมาฝรั่งเศสยึดครองไว้ในปี ค.ศ. 1837</doc>
