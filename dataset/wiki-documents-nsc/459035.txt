<doc id="459035" url="https://th.wikipedia.org/wiki?curid=459035" title="บุญส่ง นาคภู่">บุญส่ง นาคภู่ บุญส่ง นาคภู่ (ชื่อเล่น: สืบ) นักแสดงและผู้กำกับภาพยนตร์อิสระชาวไทย เกิดเมื่อปี พ.ศ. 2511 ในครอบครัวชาวนาที่อำเภอศรีสำโรง จังหวัดสุโขทัย บุญส่งชื่นชอบในศาสตร์ทางด้านภาพยนตร์มาตั้งแต่เด็ก ๆ โดยมี สรพงษ์ ชาตรี เป็นนักแสดงในดวงใจ บุญส่งเดินทางเข้าสู่กรุงเทพมหานคร ด้วยการเข้าเรียนทางด้านการแสดง ในคณะอักษรศาสตร์ จุฬาลงกรณ์มหาวิทยาลัย และเริ่มทำงานเบื้องหลังภาพยนตร์เรื่องต่าง ๆ ตั้งแต่ปี พ.ศ. 2536 ด้วยการเป็นผู้ช่วยผู้กำกับในหลาย ๆ เรื่อง เช่น สมองกล คนอัจฉริยะ และสร้างภาพยนตร์สั้นหลายต่อหลายเรื่อง จากนั้นได้เป็นผู้ฝึกสอนนักแสดงใน บางระจัน และ ทวิภพ และร่วมแสดงใน 15 ค่ำเดือน 11, ฟอร์มาลีนแมน รักเธอเท่าฟ้า, แม่เบี้ย ก่อนที่จะได้ลงมือกำกับเองจริง ๆ เป็นเรื่องแรก ใน 191 ครึ่ง มือปราบทราบแล้วป่วน ซึ่งภาพยนตร์ไม่ประสบความสำเร็จเลย ผลงานในระยะหลัง ๆ ได้แก่ เป็นผู้กำกับตอน ผีปอบ ใน หลอน ในปี พ.ศ. 2546 ร่วมแสดงใน เฉือน ในปี พ.ศ. 2552, พุ่มพวง ในปี พ.ศ. 2554 และอันธพาล ในปี พ.ศ. 2555 ซึ่งทั้ง 2 เรื่องหลังเป็นผลงานการกำกับของ ก้องเกียรติ โขมศิริ ซึ่งได้รับคำวิจารณ์ว่าแสดงได้ดี ทั้ง ๆ ที่เป็นแค่ตัวประกอบผลงานกำกับภาพยนตร์ผลงานกำกับภาพยนตร์. - 191 ครึ่ง มือปราบทราบแล้วป่วน (พ.ศ. 2546) - หลอน ตอน ผีปอบ (พ.ศ. 2546) - คนจนผู้ยิ่งใหญ่ (พ.ศ. 2553) - สถานี 4 ภาค (พ.ศ. 2555) - วังพิกุล (พ.ศ. 2556) - ธุดงควัตร (พ.ศ. 2559) - มหาลัยวัวชน (พ.ศ. 2560)</doc>
