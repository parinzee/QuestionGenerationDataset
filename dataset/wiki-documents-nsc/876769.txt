<doc id="876769" url="https://th.wikipedia.org/wiki?curid=876769" title="โรงเรียนขอนแก่นวิเทศศึกษา">โรงเรียนขอนแก่นวิเทศศึกษา โรงเรียนขอนแก่นวิเทศศึกษา () เป็นโรงเรียนสหศึกษาระดับ ปฐมวัย,ประถมศึกษา,มัธยมศึกษา อยู่ในความดูแลของสำนักงานคณะกรรมการส่งเสริมการศึกษาเอกชน กระทรวงศึกษาธิการ ก่อตั้งเมื่อปี พ.ศ. 2538 มีการเรียนการสอนเป็นสองภาษาเน้นภาษาอังกฤษประวัติโรงเรียน ประวัติโรงเรียน. โรงเรียนขอนแก่นวิเทศศึกษาได้จัดตั้งขึ้นเพราะ มหาวิทยาลัยขอนแก่นได้ทำโครงการศึกษาและจัดทำ "แผนลงทุนของจังหวัดขอนแก่น" เมื่อเดือนพฤษภาคม พ.ศ. 2537 สรุปว่า ถึงแม้ว่าจังหวัดขอนแก่นจะมีจุดเด่นเรื่องการเป็นจุดยุทธศาสตร์ของการคมนาคมขนส่งทางบกของภูมิภาคและแหล่งรวมสถาบันการศึกษาระดับ สูงจำนวนมาก รวมทั้งเป็นศูนย์รวมการบริหารราชการและศูนย์บริการการเงินของภูมิภาค แต่จุดอ่อนที่สำคัญประการหนึ่ง คือ ขอนแก่นยังไม่มีโรงเรียนนานาชาติ ทั้งๆที่จังหวัดขอนแก่นมีศักยภาพที่จะเปิดโรงเรียนนานาชาติได้ และได้มีข้อสรุปถึงเรื่องโครงการลงทุนด้านโครงสร้างพื้นฐานและโครงสร้างการสนับสนุนการลงทุนโดยรวมว่า "โครงการโรงเรียนนานาชาติจังหวัดขอนแก่น เป็นมาตรการหนึ่งที่จำเป็นของการพัฒนาจังหวัดขอนแก่น" จนกระทั่งได้จัดตั้งขึ้นเป็นโรงเรียนขอนแก่นวิเทศศึกษา ที่ตำบลบ้านหว้า อำเภอเมืองขอนแก่น จังหวัดขอนแก่นศิษย์เก่ามีชื่อเสียงศิษย์เก่ามีชื่อเสียง. - ณเดชน์ คูกิมิยะ นักแสดง, นายแบบ - เปรมอนันต์ ศรีพานิช นักแสดง - ธิติ มหาโยธารักษ์ นักแสดง</doc>
