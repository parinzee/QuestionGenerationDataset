<doc id="342086" url="https://th.wikipedia.org/wiki?curid=342086" title="พรอวิเดนซ์">พรอวิเดนซ์ พรอวิเดนซ์ () เป็นเมืองหลวงของเมืองที่มีประชากรหนาแน่นที่สุดในรัฐโรดไอแลนด์ สหรัฐอเมริกา และเป็นเมืองแรกๆ ที่ก่อตั้งในสหรัฐอเมริกา ตั้งอยู่ในพรอวิเดนซ์เคาน์ตีบนปากแม่น้ำพรอวิเดนซ์ ตอนเหนือของอ่าวนาราแกนเซตส์ เป็นเมืองที่มีขนาดใหญ่เป็นอันดับสามในเขตนิวอิงแลนด์ ใน ค.ศ. 2010 มีประชากรประมาณ 178,042 คน ซึ่งเป็นเมืองที่มีประชากรมากที่สุดอันดับ 37 ของประเทศ และเป็นที่ตั้งของมหาวิทยาลัยบราวน์ มหาวิทยาลัยชื่อดังในไอวีลีก พรอวิเดนซ์ ก่อตั้งใน ค.ศ. 1636 โดยโรเจอร์ วิลเลียมส์ นักเทววิทยา ซึ่งถูกเนรเทศจาก (Massachusetts Bay Colony) หนึ่งในอาณานิคมทั้งสิบสามของอังกฤษ เขาตั้งชื่อเมือง "พรอวิเดนซ์" เพื่อให้เป็นเกียรติแด่ "พรหมลิขิตที่เมตตาของพระเจ้า" (God's merciful Providence) โดยเขาเชื่อว่าพระเจ้าเปิดเผยที่หลบภัยแก่เขาและผู้ติดตามของเขาเข้ามาตั้งรกรากที่นี่ หลังจากนั้นมันกลายเป็นเมืองแรกๆ ในสหรัฐอเมริกาที่มีการพัฒนาด้านอุตสาหกรรม พรอวิเดนซ์กลายเป็นที่จดจำในอุตสาหกรรมอัญมณีและเครื่องเงิน ด้วยเหตุนี้ชื่อเล่นของพรอวิเดนซ์จึงเรียกว่า "รังผึ้งแห่งอุตสาหกรรม" (Beehive of Industry) แต่ใน ค.ศ. 2009 เมืองได้เรียกชื่อใหม่ของตัวเองว่า "เมืองหลวงแห่งการสร้างสรรค์" (Creative Capital) เนื่องจากแหล่งการศึกษาและชุมชนทางศิลปะที่มีมากมายในเมืองนี้การศึกษาเมืองพรอวิเดนซ์ การศึกษาเมืองพรอวิเดนซ์. วิทยาเขตสำคัญของวิทยาลัยและมหาวิทยาลัยในรัฐโรดไอแลนด์- มหาวิทยาลัยบราวน์ - มหาวิทยาลัยจอห์นสันแอนด์เวลล์ - วิทยาลัยพรอวิเดนซ์ - วิทยาลัยโรดไอแลนด์ (วิทยาลัยที่เก่าแก่ที่สุดของรัฐ) - โรงเรียนดีไซน์โรดไอแลนด์ (RISD) โรงเรียนที่ได้รับการจัดอันดับโดยยูเอสนิวส์ ให้เป็นโรงเรียนชั้นนำด้านศิลปกรรม นอกจากนี้ยังมีวิทยาลัยชุมชนโรดไอแลนด์ (วิทยาเขตลิสตันและดาวน์ซิตี้) มหาวิทยาลัยโรเจอร์ วิลเลียมส์ (วิทยาเขตพรอวิเดนซ์) และมหาวิทยาลัยโรดไอแลนด์ (วิทยาเขตพรอวิเดนซ์)</doc>
