<doc id="291254" url="https://th.wikipedia.org/wiki?curid=291254" title="กีฬามหาวิทยาลัยแห่งประเทศไทย ครั้งที่ 32">กีฬามหาวิทยาลัยแห่งประเทศไทย ครั้งที่ 32 กีฬามหาวิทยาลัยแห่งประเทศไทย ครั้งที่ 32 หรือ สุรนารีเกมส์ จัดการแข่งขันวันที่ 8- 15 มกราคม พ.ศ. 2548 ณ มหาวิทยาลัยเทคโนโลยีสุรนารี จังหวัดนครราชสีมา โดยมีมหาวิทยาลัยเทคโนโลยีสุรนารีเป็นเจ้าภาพจัดการแข่งขันสัญลักษณ์ประจำการแข่งขันตราสัญลักษณ์ สัญลักษณ์ประจำการแข่งขัน. ตราสัญลักษณ์. ตราสัญลักษณ์สุรนารีเกมส์ออกแบบโดยคุณสุคนรัตน์ ศรีมงคล อาจารย์ประจำคณะวิชาออกแบบอุตสาหกรรม สถาบันเทคโนโลยีราชมงคล วิทยาเขตภาคตะวันออกเฉียงเหนือ โดยใช้สัญลักษณ์วงกลม 5 วง ซ้อนกันและช่อดอกปีบทองซึ่งเป็นต้นไม้ประจำมหาวิทยาลัยเทคโนโลยีสุรนารี ช่อดอกปีบทอง สื่อถึงความยินดีและความสำเร็จในการเป็นเจ้าภาพจัดการแข่งขัน ลักษณะรูปทรงและน้ำหนักสีของดอกปีบทองยังสื่อถึงเปลวไฟ อันหมายถึงพลังแห่งการกีฬา ส่วนวงกลม 5 วงซ้อนกัน สื่อถึงความสามัคคีของสถาบันอุดมศึกษาทั่วประเทศ ประกอบด้วย สถาบันอุดมศึกษาจากภาคเหนือ ภาคกลาง ภาคตะวันออก ภาคตะวันออกเฉียงเหนือ และภาคใต้ สำหรับสีที่ใช้ คือ สีแสด-ทองและสีเขียว สีแสด-ทอง เป็นสีประจำมหาวิทยาลัยเทคโนโลยีสุรนารี และยังหมายถึงความรุ่งโรจน์ พลังความแข็งแกร่ง ส่วนสีเขียว หมายถึง ความสดชื่น ความเบิกบาน มีชีวิตชีวาสัตว์นำโชค สัตว์นำโชค. สัตว์นำโชค คือ แมวโคราช อยู่ในท่าวิ่งชูคบเพลิงแสดงถึงการเตรียมพร้อมของมหาวิทยาลัยเทคโนโลยีสุรนารีและชาวจังหวัดนครราชสีมา ในการเป็นเจ้าภาพการแข่งขันกีฬาครั้งนี้ ตัวแมวสวมเสื้อกีฬาสีแสด ซึ่งเป็นสีประจำจังหวัดนครราชสีมาและสีประจำมหาวิทยาลัยเทคโนโลยีสุรนารี มีตัวอักษร “SUT” ซึ่งเป็นอักษรย่อของมหาวิทยาลัยเทคโนโลยีสุรนารี ขนแมวสีเทาเงินและดวงตาเป็นประกายสีเขียวสุกใส สื่อถึงความมีเชาวน์ปัญญาและสุขภาพที่ดี อันแทนความหมายได้กับการแข่งขันกีฬาของปัญญาชน รูปลักษณ์ของแมวโคราชมีความสง่างาม แข็งแรง ท่วงท่าว่องไวปราดเปรียว หมายถึงการมีบุคลิกภาพที่ดี นอกจากนี้ ยังมีอุปนิสัยน่ารัก สดใสร่าเริง ปรับตัวเก่ง มีความเป็นมิตรและอ่อนน้อมถ่อมตน ซึ่งเป็นคุณลักษณะที่นักกีฬาพึงมี เพื่อเสริมสร้างความสมัครสมานสามัคคีในหมู่สถาบันอุดมศึกษาทั้งมวลสถาบันที่เข้าร่วม สถาบันที่เข้าร่วม. สถาบันการศึกษาที่ส่งนักกีฬาเข้าร่วมการแข่งขันกีฬามหาวิทยาลัยแห่งประเทศไทย ครั้งที่ 32 มีจำนวนทั้งสิ้น 102 สถาบัน ได้แก่ชนิดกีฬาสรุปเหรียญการแข่งขัน สรุปเหรียญการแข่งขัน. สรุปเหรียญการแข่งขัน 30 อันดับแรก</doc>
