<doc id="136589" url="https://th.wikipedia.org/wiki?curid=136589" title="ยานนีไลฟ์แอตดิอะโครโพลิส">ยานนีไลฟ์แอตดิอะโครโพลิส ยานนีไลฟ์แอตดิอะโครโพลิส () เป็นชื่ออัลบั้มและชื่อชุดการแสดงสดของยานนี ในแนวดนตรีนิวเอจ ซึ่งเป็นการแสดงสดครั้งแรกของยานนีในวันที่ 25 พฤศจิกายน พ.ศ. 2536 ณ โรงละครเอรอเดส อัตติกอส กรุงเอเธนส์ ประเทศกรีซ ยานนีไลฟ์แอตดิอะโครโพลิส เป็นอัลบั้มเพลงในรูปแบบแพคเก็ตอัลบั้ม ออกวางจำหน่ายในวันที่ 1 มีนาคม พ.ศ. 2537 ความยาว 60:57 นาที โดย ไปรเวตมิวสิก สำหรับวีดิทัศน์บันทึกการแสดงสด ต่อมาภายหลังการแสดงครั้งนี้ ได้นำไปออกอากาศในสหรัฐอเมริกาผ่านเครือข่ายพีบีเอส และเป็นการแสดงสดของยานนีที่ได้รับความนิยมอย่างสูง บันทึกการแสดงชุด ยานนีไลฟ์แอตดิอะโครโพลิส จัดเป็นมิวสิกวิดีโอที่ขายดีเป็นอันดับที่สองตลอดกาล ออกวางจำหน่ายในปี พ.ศ. 2537 โดยทำยอดการวางจำหน่ายได้มากกว่าเจ็ดล้านฉบับทั่วโลก ต่อมา ยานนีไลฟ์แอตดิอะโครโพลิส ได้ถูกรวบรวมใหม่ภายใต้ชื่อ ยานนีไลฟ์, เดอะซิมโฟนีคอนเสิร์ตส 1994ประวัติ ประวัติ. ยานนีไลฟ์แอตดิอะโครโพลิส เป็นอัลบั้มและบันทึกการแสดงสดครั้งแรกของยานนี ถ่ายทำและบันทึกการแสดงสดในวันที่ 25 พฤศจิกายน พ.ศ. 2535 ที่โรงละคอรเอรอเดส อัตติกอส และเป็นครั้งแรกของการแสดงที่ใช้วงออร์เคสตราในการแสดงร่วมกับวงดนตรีหลักของยานนีด้วย การแสดงครั้งนี้มีชาร์แดด โรฮานี นักดนตรีและนักไวโอลินชาวอิตาเลียน เป็นวาทยกรผู้ควบคุมวง ร่วมกับวงรอยัลฟิลฮาร์โมนิกออร์เคสตราของกรุงลอนดอน ประเทศอังกฤษ โดยการแสดงคอนเสิร์ตครั้งนี้ นอกจากโรฮานีจะเป็นวาทยกรผู้ควบคุมวงออร์เคสตราแล้ว ยังได้ร่วมบรรเลงไวโอลินคู่กับคาเรน บริกกส์ นักไวโอลินในวงดนตรีหลักของยานนี ซึ่งจากการแสดงการเดี่ยวไวโอลินของบริกกส์ในเพลง Within Attraction ร่วมกับโรฮานี ทำให้บริกกส์ได้รับฉายา "หญิงสาวในชุดแดง" และเสียงปรบมือจำนวนมากจากผู้ชมอีกด้วย โรงละคอรเอรอเดส อัตติกอส อยู่บริเวณวิหารพาร์เธนอน กรุงเอเธนส์ ประเทศกรีซ เป็นโรงละครหินเก่าแก่ขนาดใหญ่ ที่มีอายุเกือบสองพันปี และมีประวัติศาสตร์ยาวนานของกรีซ สามารจุผู้ชมได้มากกว่า 10,000 คนขึ้นไป การแสดงยามค่ำคืนบริเวณโรงละครเอรอเดส อัตติกอส และมีวิหารพาร์เธนอนเป็นฉากหลัง สร้างความตื่นตาตื่นใจให้แก่ผู้ชมเป็นอย่างยิ่ง โดยการแสดงชุด ยานนีไลฟ์แอตดิอะโครโพลิส ได้รับเสียงตอบรับจากผู้ชมเป็นอย่างมาก สำหรับที่ใช้ในการบรรเลง เช่น เพลง "Acroyali/Standing in Motion", "The Rain Must Fall", "Within Attraction", "One Man's Dreams" เป็นต้นอัลบั้ม อัลบั้ม. ยานนีไลฟ์แอตดิอะโครโพลิส เคยได้รับความนิยมอย่างสูงสุด จากการโหวตคะแนนความนิยมของนิตยสารบิลบอร์ด เป็นสุดยอดของอัลบั้มดนตรีแนวนิวเอจ และเคยติดอันดับความนิยมสูงสุด 5 อันดับของการจัดอันดับคะแนนการโหวตของนิตยสารบิลบอร์ดในปี พ.ศ. 2543รายชื่อเพลงนักดนตรี นักดนตรี. ยานนีไลฟ์แอตดิอะโครโพลิส ใช้วงดนตรีจำนวน 2 วงแสดงร่วมกัน ได้แก่วงดนตรีหลักของยานนี และวงรอยัลฟิลฮาร์โมนิกออร์เคสตรา โดยมี ชาร์แดด โรฮานี ทำหน้าที่เป็นวาทยกรผู้ควบคุมวงดนตรีในการแสดง และร่วมบรรเลงร่วมกับวงดนตรีของยานนีในเพลง Within Attraction โดยนักดนตรีที่ร่วมแสดงในการแสดงชุด ยานนีไลฟ์แอตดิอะโครโพลิส ในวงดนตรีหลักของยานนี มีดังนี้- ชาร์ลี อดัมส์ (Charlie Adams) – กลองดรัม - คาเรน บริกกส์ (Karen Briggs) – ไวโอลิน - ไมเคิล (Michael "Kalani" Bruno) – เครื่องให้จังหวะดนตรี - ริช ฟีเอราบรัชชี (Ric Fierabracci) – กีตาร์เบส - จูลี โฮมิ (Julie Homi) – คีย์บอร์ด - แบรดลีย์ โจเซฟ (Bradley Joseph) – คีย์บอร์ด - ไวโอลินคู่ในเพลง "Within Attraction" : คาเรน บริกกส์ และ ชาร์แดด โรฮานี - นักร้องรับเชิญในเพลง "Aria" : ดาร์ลีน โคลเดนโฮเวน และ ลีนน์ เดวิส</doc>
