<doc id="80916" url="https://th.wikipedia.org/wiki?curid=80916" title="เจ้าฟ้าสิงหราชธานี เจ้าฟ้าหลวงชายแก้ว">เจ้าฟ้าสิงหราชธานี เจ้าฟ้าหลวงชายแก้ว เจ้าฟ้าสิงหราชธานี เจ้าฟ้าหลวงชายแก้ว () เป็นเจ้าผู้ครองนครลำปางพระองค์ที่ 2 ทรงครองนครลำปางในปี พ.ศ. 2306 - 2317 มีพระราชโอรส 7 พระองค์ พระองค์ใหญ่สุดคือพระเจ้ากาวิละ ผู้มีบทบาทสำคัญในการกอบกู้ราชอาณาจักรล้านนาจากพม่า และต่อมาเจ้านายบุตรหลานได้ปกครองหัวเมืองฝ่ายเหนือ จึงเป็นที่มาของราชสมัญญาว่า "เจ้าเจ็ดตน" หรือ "เจ้าเจ็ดองค์"พระประวัติ พระประวัติ. เจ้าฟ้าสิงหราชธานี เจ้าฟ้าหลวงชายแก้ว มีนามเดิมว่านายชายแก้ว เป็นพระโอรสในพระยาไชยสงคราม (ทิพย์ช้าง) กับแม่เจ้าปิมปา เป็นราชบุตรองค์ที่ 2 จากจำนวนราชโอรสธิดา 6 พระองค์ เมื่อพระบิดาถึงแก่พิราลัยแล้ว ได้ขึ้นครองราชย์เป็นเจ้านครลำปางในปี พ.ศ. 2303 ต่อมาราชสำนักพม่าได้เฉลิมพระนามพระองค์เป็นเจ้าฟ้าสิงหราชธานี เจ้าฟ้าหลวงชายแก้วราชโอรส-ธิดา ราชโอรส-ธิดา. เจ้าฟ้าชายแก้วเษกสมรสกับแม่เจ้าจันทาราชเทวี มีพระราชโอรสธิดารวม 10 พระองค์ ได้แก่- พระเจ้ากาวิละ พระเจ้านครเชียงใหม่ พระองค์ที่ 1 (นับเป็น "เจ้าผู้ครองนครลำปาง องค์ที่ 3" ในราชวงศ์ทิพย์จักร) - พระยาคำโสม พระยานครลำปาง องค์ที่ 4 - พระยาธรรมลังกา เจ้านครเชียงใหม่ องค์ที่ 2 - พระเจ้าดวงทิพย์ พระเจ้านครลำปาง องค์ที่ 5 - เจ้าศรีอโนชา พระอัครชายาในสมเด็จพระบวรราชเจ้ามหาสุรสิงหนาท - เจ้าหญิงสรีวัณณา (ถึงแก่พิราลัยแต่เยาว์) - พระยาอุปราชหมูล่า พระราชมหาอุปราชานราธิบดีศรีสุวรรณฝ่ายหน้าหอคำนครลำปาง - พระยาคำฟั่น พระยานครเชียงใหม่ พระองค์ที่ 3 และพระยานครลำพูน องค์ที่ 1 - เจ้าสรีบุญทัน (พิราลัยแต่เยาว์) - พระเจ้าบุญมา พระเจ้าผู้ครองนครลำพูน องค์ที่ 2</doc>
