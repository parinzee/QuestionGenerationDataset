<doc id="292845" url="https://th.wikipedia.org/wiki?curid=292845" title="ซามูไรพ่อลูกอ่อน">ซามูไรพ่อลูกอ่อน ซามูไรพ่อลูกอ่อน (; ) เป็นการ์ตูนญี่ปุ่นที่แต่งโดยคะซุโอะ โคะอิเคะ และโกะเซะคิ โคะจิมะ เป็นเรื่องราวในยุคเอะโดะเกี่ยวกับ "โองะมิ อิตโตะ" ซามูไรเพชฌฆาตประจำตัวโชกุน ที่กลายเป็นซามูไรพเนจรไปพร้อมกับ "ไดโกโร" ลูกชายวัยแบเบาะ ซามูไรพ่อลูกอ่อนตีพิมพ์เป็นตอน ๆ ในนิตยสารมังงะรายสัปดาห์สำหรับผู้ใหญ่ ระหว่าง พ.ศ. 2513 ถึง พ.ศ. 2519 ตีพิมพ์รวมเล่มจำนวน 28 เล่ม และได้รับการนำมาสร้างเป็นภาพยนตร์โดยโตโฮ จำนวน 6 ภาค ฉายตั้งแต่ พ.ศ. 2515 ถึง พ.ศ. 2517 นำแสดงโดย โทมิซาบุโร วากายามา รับบทเป็นอิตโต กำกับโดยเค็นจิ มิซูมิ (ภาค 1-3 และ 5), บูอิจิ ซะอิโตะ (ภาค 4) และโยชิยูกิ คุโรดะ (ภาค 6) นอกจากนี้ ยังนำมาสร้างภาพยนตร์ฉบับล้อเลียน ในปี พ.ศ. 2522 นำแสดงโดยฮิเดกิ ทาคาฮาชิ (โดยโทมิซาบุโร วากายามา ที่เดิมเป็นพระเอก กลับมารับบทเป็นตัวร้าย เร็ทสึโด) และในปี พ.ศ. 2535 นำแสดงโดยทามุระ มาซาคาสุ ซามูไรพ่อลูกอ่อนได้รับการนำมาสร้างเป็นภาพยนตร์โทรทัศน์อีกหลายครั้ง ครั้งแรกจำนวน 3 ฤดูกาลระหว่าง พ.ศ. 2516 ถึง พ.ศ. 2518 รวมทั้งสิ้น 78 ตอน ตอนละ 45 นาที นำแสดงโดยคินโนซูเกะ โยโรซูยา ครั้งที่สองช่วงกลางทศวรรษ 1980 นำแสดงโดยคินโนซูเกะ โยโรซูยา และครั้งที่สามระหว่าง พ.ศ. 2545 ถึง พ.ศ. 2547 นำแสดงโดยคินยะ คิตะโอะจิ ภาพยนตร์ซีรีส์ฉบับที่นำแสดงโดยคินโนซูเกะ โยโรซูยา เคยมาฉายในประเทศไทยทางช่อง 7 ไอบีซี และไอทีวีเรื่องย่อ เรื่องย่อ. "โองะมิ อิตโตะ" ซามูไรที่ได้รับมอบหมายให้เป็นเพชฌฆาต มีศักดิ์และอำนาจทำการแทนตัวโชกุนตระกูลโทะกุงะวะ โองะมิ อิตโตะได้รับมอบหมายให้กวาดล้างสามตระกูลที่เป็นปริปักษ์ต่อโชกุน ทำให้ถูกอาฆาตพยาบาท โดยเฉพาะจาก "ยาเงียว เร็ทสึโด" แห่งตระกูลยาเงียว โองะมิ อิตโตะถูกหักหลัง ถูกปลดจากตำแหน่งและตั้งข้อหากบฏ ภรรยาและลูกน้องถูกฆ่าตาย มีเพียงลูกชายวัยขวบเศษ "โองะมิ ไดโกโร" ที่รอดชีวิต โองะมิ อิตโตะกลายเป็นซามูไรรับจ้าง ออกร่อนเร่เดินทางไปพร้อมกับลูกน้อยที่นั่งในรถเข็น โดยถูกตามล่าจากศัตรู ตลอดการเดินทางภาพยนตร์ละครโทรทัศน์</doc>
