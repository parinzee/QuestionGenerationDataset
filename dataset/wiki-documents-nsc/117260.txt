<doc id="117260" url="https://th.wikipedia.org/wiki?curid=117260" title="มหาวิทยาลัยธนบุรี">มหาวิทยาลัยธนบุรี มหาวิทยาลัยธนบุรี (อักษรย่อ คือ มธร.) เป็นมหาวิทยาลัยเอกชนในประเทศไทย สังกัด สำนักงานคณะกรรมการการอุดมศึกษา ตั้งอยู่ที่ แขวงหนองค้างพลู เขตหนองแขม กรุงเทพมหานคร บนพื้นที่100กว่าไร่ เปิดสอนในระดับปริญญาตรี,ปริญญาโท และปริญญาเอก คณะบริหารธุรกิจ คณะบัญชี คณะวิศวกรรมศาสตร์ คณะวิทยาศาสตร์และเทคโนโลยี และคณะบัณฑิตวิทยาลัย โดยบัณฑิตวิทยาลัยเปิดสอน 4 หลักสูตร คือ MBA , M.Ed. , M.Acc และ MSIT นอกจากนี้ยังเปิดสอนในระดับประกาศนียบัตรบัณฑิตวิชาชีพครู และหลักสูตรการจัดการเทคโนโลยีและนวัตกรรม มหาวิทยาลัยธนบุรีได้เปิดศูนย์การศึกษา(วิทยาเขต) 3ศูนย์ ประกอบไปด้วย 1.ศูนย์ศรีวัฒนา เขตบางนา กรุงเทพมหานคร 2.ศูนย์หมู่บ้านครูภาคเหนือ อำเภอบ้านธิ จังหวัดลำพูน 3.ศูนย์สงขลาเทคโนโลยี จังหวัดสงขลาประวัติ ประวัติ. มหาวิทยาลัยธนบุรี ยกฐานะขึ้นมาจาก วิทยาลัยเทคโนโลยีธนบุรี ซึ่งก่อตั้งเมื่อวันที่ 27 มีนาคม พ.ศ. 2541 ต่อมาได้เปลี่ยนชื่อและเปลี่ยนประเภทเป็นมหาวิทยาลัยในปี พ.ศ. 2550 ตั้งอยู่ที่248 ซอยเพชรเกษม 110 ถนนเพชรเกษม แขวงหนองค้างพลู เขตหนองแขม กรุงเทพมหานคร ปัจจุบัน นายอุดม เฟื่องฟุ้ง เป็นนายกสภามหาวิทยาลัย และ ดร.บัญชา เกิดมณี เป็นอธิการบดี หลังจากแผนพัฒนาประเทศฉบับที่ 1 ที่เรียกว่า "แผนพัฒนาเศรษฐกิจแห่งชาติ" ซึ่งเน้นพัฒนาให้คนมีงานทำและการคมนาคมสะดวก และแผนพัฒนาประเทศฉบับที่ 2 ที่เรียกว่า "แผนพัฒนาเศรษฐกิจและสังคมแห่งชาติ" เริ่มเป็นที่ยอมรับกันว่าการพัฒนาใดๆ จะสำเร็จได้ต้องมีการพัฒนาคนให้มีคุณภาพก่อน และปัจจัยที่ช่วยให้คนมีคุณภาพก็คือการศึกษา สถาบันการศึกษาในระยะนั้นมีบทบาทสำคัญในการผลิตคนเข้าสู่ตลาดแรงงาน โดยเน้นด้านอุตสาหกรรมและพาณิชย์กรรม ท่านอาจารย์ศุภชัย แย้มชุติ เป็นผู้หนึ่งที่อยู่ในแวดวงการศึกษาด้านอาชีวศึกษาและได้เล็งเห็นความสำคัญในการผลิตกำลังคนเพื่อการพัฒนาประเทศในด้านอุตสาหกรรม จึงเกิดแรงบันดาลใจที่จะสร้างโรงเรียนช่างกลโรงเรียนราษฎร์ขึ้น เนื่องจากขณะนั้นมีโรงเรียนช่างกลรัฐบาลเพียง 4 โรง ซึ่งผลิตช่างอุตสาหกรรมออกไปพัฒนาประเทศได้ไม่เพียงพอ ท่านอาจารย์ศุภชัยจึงได้ปรึกษาท่านอาจารย์สิทธิผล พลาชีวิน ผู้บริหารโรงเรียนช่างกลของรัฐบาลเพื่อจะเปิดโรงเรียนช่างกลโรงเรียนราษฎร์ขึ้น และในที่สุด โรงเรียนช่างอุตสาหกรรมพณิชยการ "หมู่บ้านครู" จึงก่อกำเนิดขึ้นในปี พ.ศ. 2512 โดยเปิดสอนในระดับมัธยมศึกษาตอนปลาย สายอาชีพ ในสาขาช่างกล ช่างก่อสร้าง และพณิชยการ จากนั้นโรงเรียนได้เปิดสาขาช่างสำรวจเพิ่มขึ้นในปีพ.ศ 2513 และสาขาเกษตรกรรมในปี พ.ศ. 2518 จนกระทั่งปี พ.ศ. 2522 โรงเรียนช่างกลอุตสาหกรรมพณิชยการ "หมู่บ้านครู" ได้เปลี่ยนชื่อเป็น โรงเรียนเทคโนโลยีหมู่บ้านครู หรือ (วิทยาลัยเทคโนโลยีหมู่บ้านครู) ในปัจจุบัน เพื่อให้สอดคล้องกับสถานการณ์ที่เปลี่ยนแปลงไปและในปีพ.ศ 2522 ได้เปิดสอนระดับประกาศนียบัตรวิชาชีพชั้นสูง ซึ่งเป็นโรงเรียนราษฎร์กลุ่มแรกในไม่กี่โรงเรียนที่ทางการอนุญาตให้เปิดได้ โดยมีการเรียนการสอนในสาขาช่างยนต์ ช่างสำรวจ และช่างไฟฟ้า จนในปีต่อๆมาเปิดแผนกช่างก่อสร้าง เทคนิคอุตสาหกรรมและอิเล็กทรอนิกส์ ต่อมาจากความมุ่งมั่นของอาจารย์ศุภชัย แย้มชุติ ที่จะให้นักเรียนช่างกลเรียนจบปริญญาตรีให้ได้จึงได้เตรียมการเปิดหลักสูตรปริญญาตรี แต่ท่านอาจารย์ศุภชัย แย้มชุติ ได้ถึงแก่กรรมเสียก่อน แผนการขยายการศึกษาจึงได้ชะงักไป จวบจนกระทั่งทายาทของท่านได้มาสานต่อเจตนารมย์ และได้เสนอขอจัดตั้งเป็นสถาบันอุดมศึกษาเอกชนตามพระราชบัญญัติสถาบันอุดมศึกษาเอกชน พ.ศ. 2522 จนในที่สุดก็ได้รับใบอนุญาตในการจัดตั้งสถาบันอุดมศึกษาเอกชนในปี พ.ศ. 2541 โดยใช้ชื่อ วิทยาลัยเทคโนโลยีธนบุรี และได้รับการเปลี่ยนชื่อและประเภทเป็นมหาวิทยาลัย ในปี พศ. 2550 โดยใช้ชื่อว่า มหาวิทยาลัยธนบุรี จวบจนปัจจุบันสัญลักษณ์ สัญลักษณ์. เครื่องหมายของมหาวิทยาลัยธนบุรี ประกอบไปด้วย วงกลม 3 วง สีน้ำเงิน เขียวและเหลือง ซ้อนกันอยู่บนรูปโล่สีแดง 8 เหลี่ยม มีช่อใบมะยม 2 ช่อ และชื่อมหาวิทยาลัยอยู่บนวงกลมสีเขียว ตรงกลางเป็นโล่สีแดงสลับสีน้ำเงิน มทร. อยู่ภายในโล่ ซึ่ง " โล่ " หมายถึง การพัฒนาการศึกษาเพื่อก่อให้เกิดการมีชื่อเสียง เป็นที่ยอมรับ "วงกลมสีเขียวใบไม้" หมายถึง การอนุรักษ์สิ่งแวดล้อมและธรรมชาติ "วงสีน้ำเงิน" หมายถึง ความจงรักภักดีต่อสถาบันพระมหากษัตริย์ "วงกลมสีเหลือง" หมายถึง คุณธรรม จริยธรรม สีประจำสถาบันได้แก่ สีแดง-น้ำเงิน-เขียว-เหลือง "สีแดง" หมายถึง ความจงรักภักดีต่อชาติและสังคม "น้ำเงิน" หมายถึง ความจงรักภักดีต่อสถาบันพระมหากษัตริย์ "สีเขียว" หมายถึง ความมุ่งหมายที่จะอนุรักษ์สิ่งแวดล้อมและศิลปวัฒนธรรมที่ยั่งยืน "สีเหลือง" หมายถึง การมีคุณค่าและรักษาคุณค่าของตนเอง ด้วยคุณธรรมและสีประจำสถาบัน สีประจำสถาบัน. สีแดง-น้ำเงิน-เขียว-เหลืองคณะ หลักสูตรและสาขาที่เปิดสอน คณะ หลักสูตรและสาขาที่เปิดสอน. ในปัจจุบันมหาวิทยาลัยธนบุรีได้เปิดสอนในระดับปริญญาตรีทั้งหมด 4 คณะ 14 สาขา อันได้แก่คณะวิทยาศาสตร์และเทคโนโลยี คณะวิทยาศาสตร์และเทคโนโลยี. เปิดสอนด้วยกัน 2 สาขาวิชาได้แก่หลักสูตรวิทยาศาสตร์และเทคโนโลยีหลักสูตรวิทยาศาสตร์และเทคโนโลยี. 1. สาขาวิชาเทคโนโลยีสารสนเทศ (วท.บ. [เทคโนโลยีสารสนเทศ]) 2. สาขาวิชาเทคโนโลยีดิจิทัลมีเดีย (วท.บ. [เทคโนโลยีดิจิทัลมีเดีย])(สาขาใหม่เปิดปี2561)คณะบัญชี คณะบัญชี. เปิดสอนด้วยกัน 1 สาขาวิชาได้แก่หลักสูตรบัญชีบัณฑิตหลักสูตรบัญชีบัณฑิต. 1. สาขาวิชาการบัญชี (บช.บ. [การบัญชี])คณะวิศวกรรมศาสตร์ คณะวิศวกรรมศาสตร์. เปิดสอนด้วยกัน 4 สาขาวิชา 2 หลักสูตรได้แก่หลักสูตรวิศวกรรมศาสตร์บัณฑิตหลักสูตรวิศวกรรมศาสตร์บัณฑิต. 1. สาขาวิชาวิศวกรรมไฟฟ้า (วศ.บ. [วิศวกรรมไฟฟ้า]) 2. สาขาวิชาวิศวกรรมเครื่องกล (วศ.บ. [วิศวกรรมเครื่องกล]) 3. สาขาวิชาวิศวกรรมอุตสาหการ (วศ.บ. [วิศวกรรมอุตสาหกรรม])หลักสูตรเทคโนโลยีบัณฑิตหลักสูตรเทคโนโลยีบัณฑิต. 1. สาขาวิชาเทคโนโลยีการจัดการอุตสาหกรรม (ทล.บ. [เทคโนโลยีการจัดการอุตสาหกรรม])คณะบริหารธุรกิจ คณะบริหารธุรกิจ. เปิดสอนด้วยกัน 7 สาขาวิชาได้แก่หลักสูตรบริหารธุรกิจบัณฑิตหลักสูตรบริหารธุรกิจบัณฑิต. 1. สาขาวิชาการจัดการ (บธ.บ. [การจัดการ]) 2. สาขาวิชาการตลาด(บธ.บ. [การตลาด]) 3. สาขาวิชาคอมพิวเตอร์ธุรกิจ (บธ.บ. [คอมพิวเตอร์ธุรกิจ]) 4. สาขาวิชาการจัดการโลจิสติกส์ (บธ.บ. [การจัดการโลจิสติกส์]) 5. สาขาวิชาการจัดการธุรกิจระหว่างประเทศ (บธ.บ. [การจัดการธุรกิจระหว่างประเทศ]) 6. สาขาวิชาการจัดการธุรกิจท่องเที่ยว (บธ.บ. [การจัดการธุรกิจท่องเที่ยว]) 7. สาขาการจัดการธุรกิจและภาษาอังกฤษ (บธ.บ. [การจัดการธุรกิจและภาษาอังกฤษ])คณะนิเทศศาสตร์คณะศิลปศาสตร์คณะรัฐศาสตร์คณะศึกษาศาสตร์คณะพยาบาลศาสตร์คณะแพทยศาสตร์บัณฑิตวิทยาลัย บัณฑิตวิทยาลัย. นอกจากนี้มหาวิทยาลัยธนบุรียังเปิดสอนในระดับปริญญาโท และ ปริญญาเอก (บัณฑิตวิทยาลัย) ทั้งหมด 5 หลักสูตรได้แก่ปริญญาโทและประกาศนียบัตรวิชาชีพปริญญาโทและประกาศนียบัตรวิชาชีพ. 1. หลักสูตรบริหารธุรกิจมหาบัณฑิต (บธ.ม.) สาขาการจัดการ (MBA) 2. หลักสูตรศึกษาศาสตรมหาบัณฑิต (ศษ.ม.) สาขาบริหารการศึกษา (M.Ed.) 3. หลักสูตรบัญชีมหาบัณฑิต สาขาการบัญชี (M.Acc) 4. หลักสูตรประกาศนียบัตรวิชาชีพครู(ป.บัณฑิต)ปริญญาเอกปริญญาเอก. 1. สาขาวิชาการจัดการเทคโนโลยีและนวัตกรรมพีธีรับปริญญา พีธีรับปริญญา. มหาวิทยาลัยธนบุรี น้อมสำนึกในพระมหากรุณาธิคุณ แด่ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ทรงเสร็จเป็นประธานในการพิธีประทานปริญญาบัตร แก่ผู้สำเร็จการศึกษาการศึกษาจากมหาวิทยาลัยธนบุรี พิธีประทานปริญญาบัตร ของมหาวิทยาลัยฯจะจัดขึ้นในช่วงเดือน มกราคม-กุมภาพันธ์ ของทุกปีสถาบันในเครือสถาบันในเครือ. 1. วิทยาลัยเทคโนโลยีหมู่บ้านครู แขวงหนองค้างพลู เขตหนองแขม กรุงเทพมหานคร 2. วิทยาลัยเทคโนโลยีหมู่บ้านครู ภาคเหนือ อำเภอบ้านธิ จังหวัดลำพูน 3. มหาวิทยาลัยธนบุรี แขวงหนองค้างพลู เขตหนองแขม กรุงเทพมหานครการจัดการศึกษานอกสถานที่ตั้ง การจัดการศึกษานอกสถานที่ตั้ง. มหาวิทยาลัยธนบุรี มีการจัดการศึกษานอกสถานที่ตั้ง จำนวน 3ศูนย์(วิทยาเขต) เพื่อขยายโอกาสทางการศึกษาและรักษามาตรฐานการเรียนการสอนให้เกิดประสิทธิภาพและทันสมัยตามมาตรฐานที่ดีของทางมหาวิทยาลัย ได้แก่1. ศูนย์การศึกษา ณ วิทยาลัยเทคโนโลยีศรีวัฒนาบริหารธุรกิจ เขตพระโขนง กรุงเทพมหานคร 2. ศูนย์การศึกษา ณ วิทยาลัยโนโลยีหมู่บ้านครูภาคเหนือ อำเภอบ้านธิ จังหวัดลำพูน 3. ศูนย์การศึกษามหาวิทยาลัยธนบุรี ณ วิทยาลัยเทคโนโลยีสงขลา จังหวัดสงขลาชื่ออาคารชื่ออาคาร. 1. อาคารแย้มชุติ1 (ตึกA คณะวิศวกรรมศาสตร์) 2. อาคารแย้มชุติ2 (ตึกB คณะบริหารธุรกิจ) 3. อาคารสำนักวิทยบริการ (ตึกL) 4. อาคารเอนกประสงค์และบัณฑิตวิทยาลัย (ตึกG คณะวิทยาศาสตร์และเทคโนโลยี และปริญาโท,ปริญาเอก) 5. อาคารนวัตกรรมการเรียนรู้และวิเทศสัมพันธ์ (ตึกI คณะบัญชี) 6. อาคารมหาวิทยาลัยธนบุรี หมู่บ้านครูภาคเหนือ 7. อาคารมหาวิทยาลัยธนบุรี ศรีวัฒนา 8. สำนักงานกิจการนักศึกษา 9. เรือนไทย ศูนย์ศิลปวัฒนธรรม มหาวิทยาลัยธนบุรี 10. ตำหนักสมเด็จพระเจ้าตากสินมหาราช 11. พยาสัตบรรณ 12. สนามกีฬากลางมหาวิทยาลัยธนบุรี 13. สนามกีฬาธนบุรีสเตเดียม 14. อาคารแนะแนวการศึกษา และ กองทุนนักศึกษา 15. หอประชุมใหญ่มหาวิทยาลัยธนบุรี 16. หอประชุม ดร.อุดม เฟื่องฟุ้งประเภททุนการศึกษาของมหาวิทยาลัยประเภททุนการศึกษาของมหาวิทยาลัย. 1. ทุนอาจารย์ศุภชัย 2. ทุนแม่ชีระเอิบ 3. ทุนระเอิบชัย 4. ทุนนักกีฬา 5. ทุนกิจกรรมและนันทนาการ 6. กองทุนกู้ยืมเพื่อการศึกษา (กยศ.) 7. กองทุนเงินกู้ยืมที่ผูกกับรายได้ในอนาคต (กรอ.)ทีมสโมสรกีฬาของมหาวิทยาลัยทีมสโมสรกีฬาของมหาวิทยาลัย. 1. สโมสรฟุตบอลธนบุรี บีจี ยูไนเต็ด 2. สโมสรฟุตบอลธนบุรี ซิตี้ 3. สโมสรฟุตซอลมหาวิทยาลัยธนบุรี 4. สโมสรปิงปองมหาวิทยาลัยธนบุรี</doc>
