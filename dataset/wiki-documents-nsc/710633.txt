<doc id="710633" url="https://th.wikipedia.org/wiki?curid=710633" title="JAMA">JAMA JAMA (The Journal of the American Medical Association) เป็นวารสารการแพทย์ ตรวจสอบโดยผู้ชำนาญในระดับเดียวกัน พิมพ์ 48 ครั้งต่อปี ของสมาคมการแพทย์อเมริกัน (American Medical Association) มีเนื้อหาเกี่ยวกับทุก ๆ ด้านของชีวเวชหรือวิทยาศาสตร์ชีวเวช พิมพ์เนื้อหาหลักเป็นงานวิจัยดั้งเดิมหรืองานปริทัศน์ (หรือการทบทวนวรรณกรรม) และเนื้อหารองอื่น ๆ เช่น รายงานสัปดาห์ของความเจ็บป่วยและการตาย (Morbidity and Mortality Weekly Report) เป็นวารสารที่ตั้งขึ้นในปี พ.ศ. 2426 (ค.ศ. 1883) หัวหน้าบรรณาธิการปัจจุบันตั้งแต่ 1 กรกฎาคม พ.ศ. 2554 คือ น.พ. Howard Bauchner ผู้เป็นรองประธานคณะกุมารเวชศาสตร์ของมหาวิทยาลัยบอสตัน วารสารมีทั้งฉบับภาษาอังกฤษ ฝรั่งเศส และสเปน ในปี 2543 วารสารมีปัจจัยกระทบ (impact factor) ที่ 30.387 เป็นอันดับ 3 ในบรรดาวารสาร 150 วารสารภายใต้หมวดหมู่ "การแพทย์ทั่วไปและอายุรศาสตร์ (Medicine, General & Internal)" ต่อจากวารสารการแพทย์นิวอิงแลนด์ และเดอะแลนซิตประวัติ ประวัติ. สมาคมการแพทย์อเมริกันเริ่มพิมพ์วารสารในปี 2426 โดยทดแทนวารสาร Transactions of the American Medical Association ต่อมาปี 2503 วารสารจึงได้เปลี่ยนชื่อมาเป็นชื่อปัจจุบันคือ "JAMA: The Journal of the American Medical Association" แต่มักจะเรียกโดยสามัญว่า JAMAการต่อการศึกษาทางการแพทย์ การต่อการศึกษาทางการแพทย์. Continuing Education Opportunities for Physicians (โอกาสการต่อการศึกษาสำหรับแพทย์) เป็นหัวข้อที่พิมพ์ทุกครึ่งปีที่มีรายการการต่อการศึกษาทางการแพทย์ (continuing medical education ตัวย่อ CME) ในระดับพื้นที่หรือในระดับชาติ ซึ่งได้ทำมาตั้งแต่ปี 2480 ก่อนปี 2498 รายการนี้ทำทุก 3 เดือนหรือครึ่งปี แต่ต่อมาระหว่างปี 2498-2524 รายการเปลี่ยนมาทำทุกปี เนื่องจากว่า จำนวน CME เพิ่มขึ้นจาก 1,000 รายการ (2498) มาเป็น 8,500 รายการ (2524) เว็บไซต์ของสมาคมกล่าวว่า มี CME ที่ทำในรูปแบบของ webinar ด้วย (สัมมนาทางเว็บ)การเปลี่ยนนโยบาย การเปลี่ยนนโยบาย. หลังจากที่มีการไล่ออกหัวหน้าบรรณาธิการในปี 2542 ที่ก่อให้เกิดการโต้แย้ง วารสารจึงได้ก่อตั้งกระบวนการเพื่อรักษาอิสรภาพของบรรณาธิการ และตั้งคณะกรรมการควบคุมดูแลมีสมาชิก 7 คนเพื่อประเมินหัวหน้าบรรณาธิการ โดยเป็นคณะที่ประชุมกันอย่างน้อยปีละครั้ง ในปัจจุบัน วารสารกำหนดให้อ้างที่มาไปยังผู้เขียนไม่ใช่มาที่วารสารการสร้างบทคัดย่อและดัชนี การสร้างบทคัดย่อและดัชนี. ปัจจุบัน มีการสร้างบทคัดย่อและดัชนีสำหรับวารสารในเว็บต่าง ๆ ดังต่อไปนี้ ในปี 2556 วารสารมีปัจจัยกระทบ (impact factor) ที่ 30.387 เป็นอันดับ 3 ในบรรดาวารสาร 150 วารสารภายใต้หมวดหมู่ "การแพทย์ทั่วไปและอายุรศาสตร์ (Medicine, General & Internal)" ต่อจากวารสารการแพทย์นิวอิงแลนด์ และเดอะแลนซิตเชิงอรรถและอ้างอิง</doc>
