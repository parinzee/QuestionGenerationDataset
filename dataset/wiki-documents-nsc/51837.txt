<doc id="51837" url="https://th.wikipedia.org/wiki?curid=51837" title="สล็อตแมชชีน (วงดนตรี)">สล็อตแมชชีน (วงดนตรี) สล็อตแมชชีน () เป็นวงดนตรีร็อกสัญชาติไทย สังกัดบีอีซี-เทโร มิวสิค เจ้าของบทเพลง "ผ่าน" ที่มีชื่อเสียง จนทำให้เพลงนี้คว้ารางวัลซองออฟเดอะเยียร์ (Song Of The Year) จากเวทีซี้ดอะวอดส์ที่จัดขึ้นเมื่อเดือนมกราคม พ.ศ. 2550 และยังได้รับการเสนอชื่อเข้าชิงรางวังดนตรีอีกหลายสาขาจากหลายสถาบันประวัติช่วงแรกของวงและอัลบั้มแรก สล็อตแมชชีน ประวัติ. ช่วงแรกของวงและอัลบั้มแรก สล็อตแมชชีน. เฟิร์ส นักร้องนำ และ แก๊ก มือเบส ที่เรียนอยู่โรงเรียนสาธิตมหาวิทยาลัยศิลปากร ได้ก่อตั้งวงดนตรีชื่อว่า อะลุ่มอะหล่วย ร่วมกับเพื่อนอีกสองคน ได้แก่ ก่อน มือกีต้าร์ และลูกคุณ มือกลอง และเริ่มฉายแววความสามารถด้วยการคว้ารางวัลจากการประกวดดนตรี อาทิเช่น รองชนะเลิศอันดับ 2 จากเวทีศิลปากร มิวสิกอะวอร์ด และในการประกวดฮอตเวฟ มิวสิก อวอร์ด ครั้งที่ 6 ได้รับรางวัลรองชนะเลิศ อันดับ 1 จากนั้นลูกคุณเป็นคนเดียวที่แกรมมี่รับไว้ (ภายหลังมีผลงานในนามของวง ฟรีเพลย์) ทำให้ อะลุ่มอล่วย ขาดมือกลอง จึงให้ เกอร์ เพื่อนเก่าสมัยมัธยมมารับหน้าที่มือกลองแทน สลอตแมชชีนอัลบั้มแรกจึงมีสมาชิกเดิมคือ เฟิร์ส, แก๊ก, ก่อน และมือกลองใหม่ที่ไม่ได้ประกวดมาด้วยกันคือ เกอร์ เมื่อถึงช่วงอัลบั้มที่สอง ก็ได้มีการเปลี่ยนสมาชิกอีกครั้ง โดยก่อนและเกอร์ได้ออกจากวงไป แล้วได้ ยุทธ กับ วิทย์ เป็นมือกีต้าร์ และออโต้ เป็นมือกลอง มาเป็นสมาชิกใหม่ ต่อมาในปี พ.ศ. 2547 อะลุ่มอะหล่วยได้ออกสตูดิโออัลบั้มชุดแรกกับ โซนี่ มิวสิก บีอีซี-เทโร (ซึ่งต่อมาคือ โซนี่ มิวสิก ในปัจจุบัน) โดยพวกเขาเลือกที่จะเปลี่ยนชื่อวงเป็น สล็อตแมชชีน (Slot Machine) โดยเป็นชื่อเดียวกันกับชื่ออัลบั้มแรกของวง มีเพลงเด่นในอัลบั้ม ได้แก่ เพลง "รอ"อัลบั้ม มิวเทชัน, เกรย์, เซลล์ และ เรนโบว์ อัลบั้ม มิวเทชัน, เกรย์, เซลล์ และ เรนโบว์. ในปี พ.ศ. 2549 สล็อตแมชชีนมีสมาชิกเปลี่ยนออก 2 คนและเพิ่มขึ้นอีก 3 คน จากวงดนตรี 4 ชิ้น เป็น 5 ชิ้น และออกอัลบั้ม มิวเทชัน (Mutation) เป็นอัลบั้มที่ทางวงได้ร่วมงานกับสก็อตต์ มอฟฟ์แฟตต์ ซึ่งเป็นอดีตสมาชิกเดอะ มอฟฟ์แฟตส์ วงบอยแบนด์แคนาดา ที่เข้ามารับหน้าที่เป็นโปรดิวเซอร์และมีส่วนร่วมในการสร้างเสียงดนตรีที่แปลกใหม่ เพลงเด่นในอัลบั้มนี้ เช่น "ผ่าน" และ "คำสุดท้าย" หลังจากนั้นไม่นาน สล็อตแมชชีนก็ได้รับเชิญให้เป็นวงเปิดการแสดงให้กับคอนเสิร์ตลิงคินพาร์กไลฟ์อินบางกอก 2007 ของวงลิงคินพาร์ก ในปี พ.ศ. 2551 สล็อตแมชชีนได้ออกจำหน่ายสตูดิโออัลบั้มชุดที่ 3 มีชื่อว่า เกรย์ (Grey) โดยได้ร่วมงานกับสก็อตต์ มอฟฟ์แฟตต์ อีกครั้ง ซึ่งสมาชิกในขณะนั้นมีเพียง 4 คน อัลบั้มนี้มีเพลงเด่น เช่น เพลง "ฝัน" และเพลงแนวทดลอง "ฤดู" ในปี พ.ศ. 2554 สล็อตแมชชีนได้ออกจำหน่ายสตูดิโออัลบั้มชุดที่ 4 มีชื่อว่า เซลล์ (Cell) โดยมีเจ มณฑล จิรา มาเป็นโปรดิวเซอร์ให้ มีเพลงเปิดตัวอัลบั้มชื่อเพลง "จันทร์เจ้า" และตามด้วยเพลง "สวนดอกไม้" อัลบั้มชุดนี้ทำให้วงคว้ารางวัลอัลบั้มแห่งปี และศิลปินกลุ่มยอดเยี่ยม จากหลายสถาบัน ในอัลบั้มนี้มีเพลง "พระอาทิตย์ทรงกลด" ซึ่งเป็นเพลงที่นำเสนอความเป็นไทยได้อย่างลงตัว ในปี พ.ศ. 2556 สล็อตแมชชีนได้รับการเสนอชื่อเข้าชิงรางวัล MTV EMA ในฐานะตัวแทนของประเทศไทย และได้แสดงคอนเสิร์ต MTV EXIT LIVE IN MYANMAR ซึ่งเป็นคอนเสิร์ตต่อต้านการค้ามนุษย์ จัดขึ้นที่จัตุรัสประชาชน บริเวณมหาเจดีย์ชเวดากอง โดยได้ร่วมเวทีเดียวกับเจสัน มแรซ และได้รับการเสนอชื่อเข้าชิงรางวัล MTV EMA อีกครั้งในปี พ.ศ. 2557 ปีเดียวกันกับที่วงได้ออกจำหน่ายสตูดิโออัลบั้มชุดที่ 5 มีชื่อว่า เรนโบว์ โดยมีโปรดิวเซอร์ชาวออสเตรเลีย Daniel Denholm มาร่วมงาน เปิดตัวด้วยเพลง "รุ้ง", "เคลิ้ม" และในช่วงปลายปีสล็อตแมชชีนได้จัดคอนเสิร์ตฉลองครบรอบ 10 ปี "Slot Machine – The First Contact" ที่อิมแพ็ค อารีน่า ในปี พ.ศ. 2558 สล็อตแมชชีนได้ออกซิงเกิล "กิฟอิตออลทูยู" ซึ่งเป็นเพลงที่มีเนื้อร้องเป็นภาษาอังกฤษทั้งเพลงสมาชิกสมาชิก. - สมาชิกปัจจุบัน - คาริญญ์ยวัฒ ดุรงค์จิรกานต์ (เฟิด) – ร้องนำ (2543–ปัจจุบัน) - อธิราช ปิ่นทอง (แก๊ก) – เบส (2543–ปัจจุบัน) - เจนวิทย์ จันทร์ปัญญาวงศ์ (วิทย์) – กีตาร์ (2549–ปัจจุบัน) - เศรษฐรัตน์ พังจุนันท์ (ออโต้) – กลอง (2549–ปัจจุบัน) หมายเหตุ แต่เดิมเฟิร์สชื่อว่า ศริส หอมหวล (2543–2553) และ เศฐพงศ์ ดุรงค์จิรกานต์ (2554–2555) ซึ่งได้มีการเปลี่ยนชื่อในภายหลัง- อดีตสมาชิก - สุพนธ์ ศิลปศาสตร์ (เกมส์) – กีต้าร์ (2543–2547) - กนันทร์ วีระณรงค์ (ก่อน) – กีต้าร์ (2543–2548) - ปรมา อุปสาร (เกอร์) – กลอง (2543–2548) - เขมโสภณ วงศ์ไพศาลสิน (ยุทธ) – กีต้าร์ (2549–2551)ผลงานสตูดิโออัลบั้มอัลบั้มรวมเพลงเพลงอื่น ๆผลงาน. เพลงอื่น ๆ. - เพลง "ย้อน" ประกอบซี่รีส์ ฮอร์โมนส์ วัยว้าวุ่น ซีซั่น 3 - เพลง "หากเราไม่คิดมอง" ร่วมกับวง บอดี้แสลม ผลงานเพลงพิเศษเนื่องในวันต่อต้านการใช้แรงงานเด็กโลก - เพลง "Give it all to you" ซึ่งเป็นเพลงที่มีเนื้อร้องเป็นภาษาอังกฤษ - เพลง "ค้น" และ "I know I know" ซิงเกิ้ลใหม่ - เพลง "ยังเหมือนเดิม" และ "Say What You Want" ซิงเกิ้ลใหม่ - เพลง "EX-AID feat. KAMEN RIDER GIRLS (ภาษาไทย)" ประกอบซีรีส์ มาสค์ไรเดอร์เอ็กเซดคอนเสิร์ตคอนเสิร์ต. - คอนเสิร์ต "คืนกลายพันธุ์" - 24 ธันวาคม 2549 ณ อีวีไอ เพลส ซอยสุขุมวิท 63 (เอกมัย) - สล็อต แมชชีน: เดอะ เฟิร์ส คอนแทค - 27 กันยายน 2557 ณ อิมแพค อารีนา เมืองทองธานี - STAR THEQUE GTH 11 ปีแสงคอนเสิร์ต - 19 - 20 ธันวาคม 2558 ณ อิมแพค อารีนา เมืองทองธานี - LINE TV Presents Slot Machine Spin The World Live In Bangkok - 13 กรกฎาคม 2559 ณ เมืองไทย จีเอ็มเอ็มไลฟ์เฮาส์ แอท เซ็นทรัลเวิลด์ - Chang Music Connection presents Slot Machine The Mothership Live at Impact Arena - 26 สิงหาคม 2560 ณ อิมแพค อารีนา เมืองทองธานีรางวัลรางวัล. - SEED AWARDS ครั้งที่ 2 (มกราคม 2550) เพลงยอดเยี่ยมสุดซี้ดประจำปี SEED SONG OF THE YEAR จากเพลง "ผ่าน" - รางวัลสีสัน อวอร์ดส ประจำปี2549 ศิลปินกลุ่มร็อก ยอดเยี่ยม - Music Express Awards 2006 เพลงไทยยอดเยี่ยม จากเพลง "ผ่าน" อัลบั้มเพลงไทยยอดเยี่ยม จากอัลบั้ม "Mutation" - รางวัล อัลบั้มยอดเยี่ยม และ ศิลปินกลุ่มยอดเยี่ยมจากผลงานอัลบั้มชุดล่าสุด Cell บนเวทีขึ้นชื่ออย่าง คมชัดลึก อวอร์ด ครั้งที่ 9 ประจำปี 2554 - รางวัล nine entertain awards 2012 สาขาศิลปินกลุ่มแห่งปี</doc>
