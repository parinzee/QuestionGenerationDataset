<doc id="112005" url="https://th.wikipedia.org/wiki?curid=112005" title="พระสมันตภัทรโพธิสัตว์">พระสมันตภัทรโพธิสัตว์ พระสมันตภัทรโพธิสัตว์ (; ; , ; ; ) เป็นพระโพธิสัตว์ในกลุ่มตถาคตโคตรของพระไวโรจนพุทธะ ชื่อของพระองค์ท่านแปลว่า ดี รุ่งเรือง หรือเป็นมงคล ท่านมักปรากฏในพุทธมณฑลในฐานะตัวแทนของพระไวโรจนพุทธะ จึงเป็นตัวแทนของความกรุณาและสมาธิที่ดิ่งลึกรูปลักษณ์ รูปลักษณ์. ในงานทางพุทธศิลป์ ท่านมักจะปรากฏตัวคู่กับพระมัญชุศรีโพธิสัตว์ ในญี่ปุ่น ท่านนั่งบนช้างสวมเครื่องทรงแบบเจ้าชาย มือซ้ายถือจินดามณี มือขวาอยู่ในท่าคิด ในทิเบต ภาพวาดของท่านมีกายเป็นสีน้ำเงินเข้มหรือสีเหลือง นั่งขัดสมาธิเพชร มือประสานกันบนตัก ถ้าอยู่ในท่ายืน มือขวาถือดอกบัวทั้งก้านพร้อมจินดามณี มือซ้ายถือวัชระ ในจีน ท่านมีชื่อจีนว่า โผวเฮี้ยง เป็นรูปชายหนุ่มแต่งกายอย่างชาวจีนโบราณ นั่งบนช้างเผือกปณิธานของพระสมันตภัทร ปณิธานของพระสมันตภัทร. พระสมันตภัทรโพธิสัตว์ได้ตั้งปณิธานไว้ 10 ประการ ปรากฏอยู่ในคัณฑวยูหสูตร ซึ่งเป็นเหตุให้ท่านได้รับการยกย่องในฐานะพระโพธิสัตว์ที่มีจริยาวัตรงดงามปณิธาน 10 ประการ ได้แก่1. เคารพพระพุทธเจ้าทุกพระองค์ 2. ยกย่องพระพุทธเจ้าทุกพระองค์ 3. สักการบูชาพระพุทธเจ้าทุกพระองค์ 4. สารภาพความผิดที่ทำมาในอดีตทั้งหมด 5. ตั้งมุทิตาจิต อนุโมทนาในความดีและความเจริญของผู้อื่น 6. วิงวอนให้พระพุทธเจ้าสั่งสอนธรรม 7. วิงวอนให้พระพุทธเจ้าสถิตอยู่ในโลก 8. ปฏิบัติตามหลักธรรมสม่ำเสมอ 9. ช่วยเหลือสรรพสัตว์เป็นนิจ 10. อุทิศความดีที่ตนทำไว้เพื่อความรู้แจ้งและเพื่อบุคคลอื่น</doc>
