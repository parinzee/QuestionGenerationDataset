<doc id="258548" url="https://th.wikipedia.org/wiki?curid=258548" title="บริษัทมิสซิสซิปปี">บริษัทมิสซิสซิปปี บริษัทมิสซิสซิปปี () บริษัทมิสซิสซิปปีเป็นบริษัทที่ตั้งโดยใบอนุญาตที่ก่อตั้งขึ้นเป็นครั้งแรกในปี ค.ศ. 1684 ตามคำร้องขอของ René-Robert Cavelier, Sieur de La Salle ผู้มีโอกาสได้เดินทางไปยังบริเวณมิสซิสซิปปีในปี ค.ศ. 1683 และกลับมาฝรั่งเศสเพื่อประสงค์ที่จะก่อตั้งบริษัท แต่มาล้มละลายลง ต่อมาในปี ค.ศ. 1717 นักธุรกิจชาวสกอตจอห์น ลอว์ก็ซื้อบริษัทและขยายตัวขึ้นเป็นบริษัทตะวันออกในปี ค.ศ. 1719 เดิมชื่อบริษัทมีชื่อเป็นภาษาฝรั่งเศสว่า “Compagnie d'Occident” และในปี ค.ศ. 1719 ก็เปลี่ยนเป็น “Compagnie des Indes” (หรือ Compagnie Perpétuelle des Indes) โดยมีจุดประสงค์ในการค้าขายกับอาณานิคมของฝรั่งเศสในทวีปอเมริกาเหนือที่ส่วนใหญ่อยู่ในบริเวณมิสซิสซิปปี บริษัทที่ซื้อโดยการอนุมัติของรัฐบาลฝรั่งเศสมีอำนาจสิทธิขาดในการค้าขายในเวสต์อินดีสและทวีปอเมริกาเหนือเป็นเวลายี่สิบห้าปี เมื่อได้บริษัทมาแล้วจอห์น ลอว์ก็ทำการขยายค่าของบริษัทอย่างเกินเลยความจริง ซึ่งเป็นผลทำให้มีการเก็งการถีบตัวของราคาหุ้นของบริษัทกันอย่างขนานใหญ่ในปี ค.ศ. 1719 จนราคาหุ้นขึ้นจาก 500 ลิฟรส์เป็น 15,000 ลิฟรส์ แต่ในฤดูร้อนปีต่อมาตลาดก็เกิดความไม่มั่นใจในความมั่นคงของบริษัทซึ่งเป็นผลให้ราคาหุ้นตกลงมาเท่าเดิม ในปี ค.ศ. 1720 จอห์น ลอว์ก็ถูกปลดจากตำแหน่งและหนีไปฝรั่งเศส</doc>
