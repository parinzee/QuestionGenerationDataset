<doc id="941755" url="https://th.wikipedia.org/wiki?curid=941755" title="เวส มอร์แกน">เวส มอร์แกน เวสต์ลีย์ นาธาน มอร์แกน (เกิดวันที่ 21 มกราคม ค.ศ. 1984) เป็นนักฟุตบอลอาชีพในตำแหน่งกองหลัง และเป็นกัปตันทีมของสโมสรฟุตบอลเลสเตอร์ซิตีและทีมชาติจาเมกา มอร์แกนเคยอยู่กับนอตทิงแฮมฟอเรสต์เป็นเวลานาน เขาลงเล่นให้กับสโมสร 402 นัด ทำได้ 14 ประตู ถือเป็นผู้เล่นที่อยู่กับนอตทิงแฮมยาวนานที่สุด ก่อนที่จะย้ายไปเลสเตอร์ซิตีในเดือนมกราคม ค.ศ. 2012 และได้รับแต่งตั้งให้เป็นกัปตันในปีนั้น เขาลงเล่นให้สโมสรเลสเตอร์มากกว่า 200 นัดในทุกรายการ เขาพาสโมสรคว้าแชมป์แชมเปียนชิปในปี ค.ศ. 2014 และคว้าแชมป์พรีเมียร์ลีกสมัยแรกในอีกสองปีถัดมา เขายังเป็นผู้เล่นชาวจาเมกาคนแรกที่ทำประตูในยูฟ่าแชมเปียนส์ลีก มอร์แกนเกิดและเติบโตที่อังกฤษ แต่เลือกเล่นให้กับทีมชาติจาเมกา โดยลงเล่นให้กับทีมชาตินัดแรกในปี ค.ศ. 2013 เขาเป็นส่วนหนึ่งของจาเมกาในการแข่งขันโคปาอเมริกา 2 ครั้ง และพาทีมชาติจบอันดับรองชนะเลิศในโกลด์คัพ 2015ทีมชาติ ทีมชาติ. วันที่ 1 กันยายน ค.ศ. 2013 มอร์แกนถูกเรียกตัวติดทีมชาติเป็นครั้งแรก เขาลงเล่นให้กับทีมชาตินัดแรกในนัดที่เสมอปานามา 0–0 เมื่อวันที่ 7 กันยายน ค.ศ. 2013 เขาได้รับการแต่งตั้งให้เป็นกัปตันทีมชาติในนัดที่แพ้แคนาดา 3–1 เมื่อวันที่ 9 กันยายน ค.ศ. 2014 เขาเป็นส่วนหนึ่งของจาเมกาในฐานะทีมชาติรับเชิญในโคปาอเมริกา 2015 ณ ประเทศชิลี เขาลงเล่นครบทุกนาที และทีมชาติของเขาจบอันดับสุดท้ายในรอบแบ่งกลุ่ม สัปดาห์ถัดมา เขายังคงติดทีมชาติในการแข่งขันโกลด์คัพ ณ สหรัฐและแคนาดา ทีมชาติของเขาจบอันดับรองชนะเลิศ หลังจากที่พ่ายแพ้ในนัดชิงชนะเลิศต่อเม็กซิโก 3–1 ที่ฟิลาเดลเฟียชีวิตส่วนตัว ชีวิตส่วนตัว. มอร์แกนสมรสกับน้องสาวของลีออน เบสต์ อีกทั้งยังเป็นเจ้าของร่วมของบลูอิงค์ ร้านทำรอยสักในเมืองเลสเตอร์เกียรติประวัติ เกียรติประวัติ. นอตทิงแฮมฟอเรสต์- รองชนะเลิศ ฟุตบอลลีกวัน: 2007–08 เลสเตอร์ซิตี- พรีเมียร์ลีก: 2015–16 - ฟุตบอลลีกแชมเปียนชิป: 2013–14 จาเมกา- รองชนะเลิศ คอนคาคาฟ โกลด์คัพ: 2015 บุคคล- ทีมยอดเยี่ยมแห่งปีของพีเอฟเอ: 2010–11, 2012–13, 2013–14, 2015–16 (แชมเปียนชิปทั้งหมด) - ทีมยอดเยี่ยมแห่งทศวรรษของฟุตบอลลีก: 2005–2015 - ผู้เล่นยอดเยี่ยมแห่งฤดูกาลของเลสเตอร์ซิตี: 2012–13 - ผู้เล่นแห่งฤดูกาลของเลสเตอร์ซิตี: 2012–13</doc>
