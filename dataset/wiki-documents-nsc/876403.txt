<doc id="876403" url="https://th.wikipedia.org/wiki?curid=876403" title="รัฐเจนีวา">รัฐเจนีวา สาธารณรัฐแห่งรัฐเจนีวา (; ) เป็น 1 ใน 26 รัฐของประเทศสวิตเซอร์แลนด์ ตั้งอยู่ในภูมิภาครอม็องดีทางตะวันตกเฉียงใต้ของประเทศ มีพรมแดนเกือบทั้งหมดติดกับประเทศฝรั่งเศส ประชากรเกือบทั้งหมดในรัฐนี้จึงพูดภาษาฝรั่งเศส รัฐแห่งนี้ในอดีตเคยเป็นรัฐอิสระซึ่งดัชชีซาวอยหมายจะผนวกให้เป็นส่วนหนึ่งของตน ทำให้รัฐแห่งนี้หันไปเป็นพันธมิตรกับสมาพันธรัฐสวิสและประกาศตนเองเป็น "สาธารณรัฐเจนีวา" พร้อมกับการสถาปนารัฐธรรมนูญขึ้นในค.ศ. 1514 ต่อมารัฐแห่งนี้ถูกยึดครองโดยฝรั่งเศสในช่วงสงครามนโปเลียน หลังสงครามนโปเลียนสิ้นสุด รัฐแห่งนี้จึงตัดสินใจเข้าร่วมกับสมาพันธรัฐสวิสในค.ศ. 1815 กลายเป็นรัฐที่ 22 ของสมาพันธรัฐสวิสและมีสถานะเป็น "สาธารณรัฐในสมาพันธรัฐสวิส" นับตั้งแต่นั้น</doc>
