<doc id="383021" url="https://th.wikipedia.org/wiki?curid=383021" title="สุทธิพงษ์ ธรรมวุฒิ">สุทธิพงษ์ ธรรมวุฒิ สุทธิพงษ์ ธรรมวุฒิ (ชื่อเล่น: เช็ค) เกิดเมื่อปี พ.ศ. 2505 ที่จังหวัดชุมพร เป็นผู้จัดรายการ พิธีกร นักแสดง ปัจจุบัน ดำเนินรายการ คนค้นตน และเป็นผู้บริหารในบริษัท ทีวีบูรพาการศึกษา การศึกษา. สุทธิพงษ์ จบการศึกษาจากคณะศึกษาศาสตร์ มหาวิทยาลัยสงขลานครินทร์ วิทยาเขตปัตตานีวงการบันเทิง วงการบันเทิง. ก่อนจะพลิกผันตัวเองมาทางสายบันเทิง โดยได้รับทุนเป็นนักเรียนทุน จากโรงเรียนการแสดงสหมงคลฟิล์ม ซึ่งสอนโดย ม.ล.พันธ์เทวนพ เทวกุล , อาจารย์รัศมี เผ่าเหลืองทอง , อาจารย์บุรณี รัชไชยบุญ ฯลฯผลงานในวงการบันเทิง ผลงานในวงการบันเทิง. ต่อมาได้เข้าทำงานในแวดวงบันเทิง ด้วยการเป็นนักแสดงและผู้จัดฉากและผู้ช่วยผู้กำกับละครเวทีเรื่องต่าง ๆ อาทิ "สู่ฝันอันสูงสุด" ที่กำกับการแสดงโดย ยุทธนา มุกดาสนิท และนำแสดงโดย ศรัณยู วงษ์กระจ่าง ในปี พ.ศ. 2529 และเป็นผู้ช่วยผู้กำกับ 2 ให้ภาพยนตร์เรื่อง "หลังคาแดง" กำกับโดย ยุทธนา มุกดาสนิท นำแสดงโดย ธงไชย แมคอินไตย์ และ จินตหรา สุขพัฒน์ ในปี พ.ศ. 2530 ในปี พ.ศ. 2532 ได้เขียนบท และกำกับการแสดงละครเวทีเรื่อง "วิญญาณอลเวง" ที่นำแสดงโดย ขวัญภิรมย์ หลิน และ สัญญา คุณากร ต่อมาได้เข้าทำงานกับ บริษัท เจเอสแอล จำกัด ในตำแหน่ง ครีเอทีฟ ร่วมเขียนบทให้รายการเกมโชว์ "เกมจุดเดือด" และ "วิก 07" และเลื่อนขึ้นมาเป็นโปรดิวเซอร์ควบคุมการผลิตรายการ "เจาะใจ", "People Talk", "สัญญามหาชน" เป็นต้น ในปี พ.ศ. 2545 ได้ก่อตั้งบริษัท ทีวีบูรพา จำกัด ผลิตรายการ "สู้แล้วรวย" ร่วมกับดำรง พุฒตาล และเข้าร่วมหุ้นกับ บริษัท เจเอสแอล จำกัด ผลิตรายการ "คนค้นฅน" ทำหน้าที่โปรดิวเซอร์ และคนเดินเรื่อง (พิธีกร) ให้รายการด้วยจนถึงปัจจุบัน ซึ่งประสบความสำเร็จมาก ได้รับรางวัลผู้ดำเนินรายการดีเด่น รางวัลโทรทัศน์ทองคำประจำปี พ.ศ. 2546 กลางปี พ.ศ. 2554 ได้แสดงนำในภาพยนตร์ต้นทุนต่ำเรื่อง "ขุนรองปลัดชู" โดยรับบทเดียวกับชื่อเรื่อง ที่ออกฉายทางไทยพีบีเอส จากการกำกับโดย สุรัสวดี เชื้อชาติ แต่ได้รับความนิยมสูงจนได้รับการรวบรวมเป็น VCD และ DVD นอกจากนี้แล้ว ยังเป็นนักเขียนที่ผลงานรวมเรื่องสั้นมาแล้ว 2 เล่ม และเจ้าของนิตยสารในเครือของบริษัททีวีบูรพา อีกด้วยกรณีความเห็นกรณีข้าว กรณีความเห็นกรณีข้าว. ในช่วงปี พ.ศ. 2556 สุทธิพงษ์ได้โพสต์ข้อความในเฟซบุ๊กส่วนตัวโดยระบุว่ามีโรงสีข้าว 3 แห่งที่เตรียมส่งข้าวในออกจำหน่ายให้ผู้ผลิตข้าวรายใหญ่ ซึ่งเป็นโรงสีของภาคอีสานและมีสมาชิกสภาผู้แทนราษฎรของพรรคเพื่อไทยเป็นเจ้าของ นอกจากนี้ยังกล่าวอีกทำนองว่าข้าวที่ส่งออกมาจำหน่ายมีสารพิษตกค้าง ไม่สามารถละลายในน้ำได้ เมื่อหนูรับประทานแล้ว จะตายภายใน 5 นาที และกล่าวเชิญชวนให้งดซื้อข้าวบรรจุถุงบางยี่ห้อ โดยต่อมามีการออกมายอมรับว่าไม่ได้ตั้งใจโพสต์ข้อความดังกล่าว และไม่มีเจตนาว่าร้ายใดๆกับผู้ผลิตข้าวบรรจุถุงบางยี่ห้อ ภายหลังผู้ประกอบการข้าวสารบรรจุถุงยี่ห้อที่ถูกสุทธิพงษ์กล่าวถึง และสมาคมผู้ประกอบการข้าวถุงไทย ได้เตรียมการยื่นฟ้องหมิ่นประมาทสุทธิพงษ์ และผู้ผลิตข้าวบรรจุถุงยี่ห้อหนึ่ง ได้เชิญนายสุทธิพงษ์เยี่ยมชมการผลิตข้าว และทางบริษัทยอมรับการออกมาขอโทษของสุทธิพงษ์ ก่อนจะถอนฟ้องสุทธิพงษ์ในภายหลัง</doc>
