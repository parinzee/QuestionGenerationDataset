<doc id="628869" url="https://th.wikipedia.org/wiki?curid=628869" title="โมซูล">โมซูล โมซูล () หรือ อัลเมาศิล () เป็นนครในภาคเหนือของประเทศอิรัก และเมืองหลวงของจังหวัดนีนะวา ห่างจากกรุงแบกแดด เมืองหลวงของประเทศ ไปทางทิศตะวันตกเฉียงเหนือราว 400 กิโลเมตร นครเดิมตั้งอยู่ฝั่งซ้ายของแม่น้ำไทกริส ตรงข้ามกับนครนีนะวาของอัสซีเรียโบราณที่อยู่ฝั่งตะวันออก แต่ปัจจุบันพื้นที่มหานครได้เติบโตขึ้นครอบคลุมพื้นที่ทั้งสองฝั่งแม่น้ำ โดยมีสะพานห้าแห่งเชื่อมระหว่างสองฝั่ง ประชากรส่วนใหญ่เป็นชาวอาหรับ (โดยมีชนกลุ่มน้อยอัสซีเรีย เติร์กเมนอิรัก และเคิร์ด) เป็นนครขนาดใหญ่อันดับสองของประเทศ รองจากกรุงแบกแดด ในปี 2530 นครมีประชากร 664,221 คน ปี 2545 ประมาณการประชากรอยู่ที่ 1,740,000 คน และในปี 2551 ประเมินที่ 1,800,000 คน โมซูลเป็นที่ตั้งของมหาวิทยาลัยโมซูล ศูนย์กลางการศึกษาและวิจัยใหญ่ที่สุดแห่งหนึ่งในประเทศอิรักและตะวันออกกลาง ในเดือนมิถุนายน 2557 นครถูกรัฐอิสลามอิรักและเลแวนต์ยึดระหว่างการรุกภาคเหนือของอิรัก พ.ศ. 2557 ในวันที่ 10 กรกฎาคม 2560 รัฐบาลอิรักได้ประกาศยึดเมืองคืนจากรัฐอิสลามอิรักและเลแวนต์</doc>
