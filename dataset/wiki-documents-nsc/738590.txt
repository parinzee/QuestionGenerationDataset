<doc id="738590" url="https://th.wikipedia.org/wiki?curid=738590" title="เวลาในประเทศชิลี">เวลาในประเทศชิลี เวลาในประเทศชิลี แบ่งเขตเวลาออกเป็น 3 แบบ ได้แก่1. ชิลีแผ่นดินใหญ่ (ยกเว้นแคว้นมากายาเนส)- ในช่วงฤดูหนาวใช้ค่าออฟเซตเวลาสากลเชิงพิกัดเท่ากับ (ช้ากว่าเวลาสากลเชิงพิกัด 4 ชั่วโมง) - ในช่วงฤดูร้อนใช้ค่าออฟเซตเวลาสากลเชิงพิกัดเท่ากับ (ช้ากว่าเวลาสากลเชิงพิกัด 3 ชั่วโมง) 2. แคว้นมากายาเนสและลาอันตาร์ตีกาชีเลนา มีค่าออฟเซตเวลาสากลเชิงพิกัดเท่ากับ ตลอดปี เริ่มใช้ตั้งแต่ปี พ.ศ. 2560 เป็นต้นมา 3. เกาะอีสเตอร์ (รวมถึงเกาะอิสลาซาลัสอีโกเมซที่ไม่มีคนอาศัยอยู่) ซึ่งตั้งอยู่ในมหาสมุทรแปซิฟิกทางทิศตะวันตกของประเทศ- ในช่วงฤดูหนาวใช้ค่าออฟเซตเวลาสากลเชิงพิกัดเท่ากับ (ช้ากว่าเวลาสากลเชิงพิกัด 6 ชั่วโมง) - ในช่วงฤดูร้อนใช้ค่าออฟเซตเวลาสากลเชิงพิกัดเท่ากับ (ช้ากว่าเวลาสากลเชิงพิกัด 5 ชั่วโมง)ประวัติ ประวัติ. ก่อนวันที่ 28 มกราคม พ.ศ. 2558 ชิลีใช้เวลามาตรฐาน 2 เขตเวลา แต่ละเขตเวลามีเวลาออมแสง ดังนี้1. เวลามาตรฐานชิลี (Chile Standard Time, CLT) ใช้บนแผ่นดินใหญ่ทั้งหมด เขตเวลา 2. เวลามาตรฐานเกาะอีสเตอร์ (Easter Island Standard Time, EAST) ใช้บนเกาะอีสเตอร์และอิสลาซาลัสอีโกเมซ เขตเวลา เวลาออมแสง ใช้ในช่วงฤดูร้อน (ราวเดือนธันวาคมถึงกุมภาพันธ์) ได้แก่1. เวลาฤดูร้อนชิลี (Chile Summer Time, CLST) ใช้เขตเวลา 2. เวลาฤดูร้อนเกาะอีสเตอร์ (Easter Island Summer Time, EASST) ใช้เขตเวลา ต่อมาตั้งแต่วันที่ 28 มกราคม พ.ศ. 2558 ทางการชิลีได้มีการปรับเขตเวลาโดยใช้ออฟเซตเวลาสากลเชิงพิกัดเป็นเวลาออมแสงอย่างถาวร ทำให้ชิลีมีเขตเวลาดังนี้1. เวลามาตรฐานชิลี (CLT) เขตเวลา 2. เวลามาตรฐานเกาะอีสเตอร์ (EAST) เขตเวลา ชิลีใช้เวลามาตรฐานดังกล่าวมาตลอดปี 2558 ซึ่งในขณะเดียวกันทางการได้รับคำวิจารณ์จากสาธารณะในเรื่องผลกระทบของการใช้เวลาเดียวตลอดปี ทั้งเรื่องอัตราการขาดเรียนที่เพิ่มขึ้นของนักเรียนในช่วงฤดูหนาว คอมพิวเตอร์และอุปกรณ์อิเล็กทรอนิกส์ไม่สามารถแสดงเวลาที่ถูกต้อง (ตามเวลามาตรฐานที่รัฐบาลกำหนด) รวมทั้งยังมีรายงานว่าผลผลิตชาวสวนลดลงกว่า 15% เมื่อเทียบกับปีก่อนหน้าเนื่องจากชั่วโมงทำงานของแรงงานไม่สอดคล้องกับช่วงเวลาที่มีแสงอาทิตย์ทำให้งานไม่เกิดประสิทธิภาพ นอกจากนี้ยังทำให้ผู้ผลิตต้องจัดหาแสงสว่างเพิ่มเติมทำให้ปริมาณการใช้ไฟฟ้าสูงขึ้น จนกระทั่งปี พ.ศ. 2559 ทางการชิลีตัดสินใจเปลี่ยนแปลงเวลามาตรฐานให้สอดคล้องกับฤดูกาล โดยในชิลีแผ่นดินใหญ่กำหนดให้ใช้เขตเวลา ในช่วงฤดูหนาว ตั้งแต่เสาร์ที่สองของเดือนพฤษภาคมถึงเสาร์ที่สองของเดือนสิงหาคม นอกเหนือจากนี้ให้ใช้เขตเวลา UTC−03:00 ปี พ.ศ. 2560 ได้มีการตั้งเขตเวลาขึ้นใหม่ในแคว้นมากายาเนสและลาอันตาร์ตีกาชีเลนา โดยใช้ค่า เดียวตลอดทั้งปี ทำให้ชิลีแผ่นดินใหญ่มีเวลาที่ต่างกัน 2 เวลาเป็นครั้งแรก</doc>
