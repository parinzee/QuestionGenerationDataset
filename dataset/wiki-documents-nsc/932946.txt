<doc id="932946" url="https://th.wikipedia.org/wiki?curid=932946" title="นีคอลา มักซีมอวิช">นีคอลา มักซีมอวิช นีคอลา มักซีมอวิช (, ; เกิดวันที่ 25 พฤศจิกายน ค.ศ. 1991) เป็นนักฟุตบอลอาชีพชาวเซอร์เบีย ปัจจุบันลงเล่นในตำแหน่งเซ็นเตอร์แบ็คให้กับสโมสรฟุตบอลสปาร์ตัคมอสโก (ยืมตัวจากนาโปลี) และทีมชาติเซอร์เบียสโมสรอาชีพช่วงแรก สโมสรอาชีพ. ช่วงแรก. มักซีมอวิชเริ่มต้นอาชีพในปี ค.ศ. 2002 กับสโมสร Kosmos Bajina Bašta ซึ่งเขาได้ลงเล่นในชุดเยาวชน ก่อนที่จะย้ายไป FK Sloga Bajina Bašta ในปี ค.ศ. 2004 ต่อมาในวันที่ 16 กรกฎาคม ค.ศ. 2006 เขาย้ายไปชุดเยาวชนของสโมสร Sloboda Užice และในอีกสองถัดมา เขาลงเล่นให้กับทีมชุดใหญ่ครั้งแรกในนัดที่พบกับ FBK Kaunas ต่อมาในวันที่ 19 กันยายน ค.ศ. 2010 มักซีมอวิชได้รับใบเหลืองแรกของอาชีพในนัดที่พบกับ Spartak Subotica และทำประตูแรกของอาชีพในวันที่ 5 มีนาคม ค.ศ. 2011เรดสตาร์ เรดสตาร์. มักซีมอวิชเซ็นสัญญากับสโมสรเรดสตาร์ เบลเกรด ในช่วงเปิดตลาดซื้อ-ขายฤดูหนาว ค.ศ. 2012 ด้วยค่าตัว 300,000 ยูโร เขาลงเล่นนัดแรกเมื่อวันที่ 3 มีนาคม ค.ศ. 2012 ในนัดที่พบกับ Spartak Zlatiborโตรีโน โตรีโน. วันที่ 23 กรกฎาคม ค.ศ. 2013 เขาถูกปล่อยยืมตัวให้กับสโมสรฟุตบอลโตรีโนในเซเรียอา เนื่องด้วยเหตุผลด้านการกู้ยืมเงิน; เขาลงเล่นนัดแรกเมื่อวันที่ 6 ตุลาคมปีเดียวกัน ในฐานะตัวสำรอง พบกับซัมป์โดเรียที่เจนัว ก่อนที่จะเสมอกันไป 2–2 ตลอดฤดูกาลเขาได้ลงเล่นบ่อย ส่วนใหญ่จะลงเล่นในตำแหน่งกองหลังตัวกลาง หรือไม่ก็กองกลางตัวขวา ต่อมาวันที่ 27 พฤษภาคม ค.ศ. 2014 โตรีโนได้ซื้อขาด และทำสัญญาจนถึงปี ค.ศ. 2018นาโปลี นาโปลี. วันที่ 31 สิงหาคม ค.ศ. 2016 เขาย้ายไปนาโปลี ต่อมาวันที่ 28 กันยายน ค.ศ. 2016 มักซีมอวิชลงเล่นนัดแรกในนัดที่นาโปลีเปิดบ้านเอาชนะไบฟีกา 4–2 และในวันที่ 23 ตุลาคม ค.ศ. 2016 เขาทำประตูแรกในเซเรียอา นัดที่บุกไปชนะโกรโตเน 2–1สปาร์ตัค สปาร์ตัค. วันที่ 26 มกราคม ค.ศ. 2018 เขาถูกปล่อยยืมตัวให้กับสโมสรฟุตบอลสปาร์ตัคมอสโกจนจบฤดูกาล 2017–18ทีมชาติ ทีมชาติ. เขาลงเล่นให้กับทีมชาติเซอร์เบีย รุ่นอายุไม่เกิน 19 ปี สองนัด และรุ่นอายุไม่เกิน 21 ปีอีกสองนัด เขามีชื่อติดทีมชาติเซอร์เบียครั้งแรกเมื่อวันที่ 31 พฤษภาคม ค.ศ. 2012 ในนัดกระชับมิตรพบกับฝรั่งเศส และสวีเดน โดยลงเล่นเป็นตัวจริงทั้งสองนัด เขาได้ลงเล่นอีกครั้งในนัดที่พบกับไอร์แลนด์ (เป็นตัวสำรองในครึ่งหลัง) และชิลีลักษณะการเล่น ลักษณะการเล่น. สามารถเล่นเป็นกองกลางตัวรับได้่ แต่ส่วนใหญ่จะลงเล่นในตำแหน่งกองหลังตัวกลาง เขามีความว่องไว และเนื่องด้วยความสูงถึง 193 เซนติเมตร ทำให้จัดการกับลูกกลางอากาศได้ดี เขามักถูกเปรียบเทียบกับเนมันยา วีดิชเกียรติประวัติสโมสรเกียรติประวัติ. สโมสร. - เรดสตาร์ เบลเกรด - เซอร์เบียนคัพ: 2011–12ส่วนตัวส่วนตัว. - ทีมยอดเยี่ยมแห่งปีของเซอร์เบียนซูเปอร์ลีกา: 2011–12</doc>
