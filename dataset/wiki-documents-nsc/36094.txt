<doc id="36094" url="https://th.wikipedia.org/wiki?curid=36094" title="อิเกีย">อิเกีย อิเกีย หรือ อิเคยา () คือร้านขายเครื่องเรือนและของใช้ภายในบ้านขนาดใหญ่ของประเทศสวีเดน ก่อตั้งเมื่อ พ.ศ. 2486 โดยอิงวาร์ คัมปราด เปิดสาขาแรกในปี พ.ศ. 2496 มี 231 สาขา ใน 33 ประเทศ โดยสาขาส่วนใหญ่ตั้งอยู่ในทวีปยุโรป และบางส่วนในทวีปอเมริกา เอเชีย และออสเตรเลีย ไอเคียมีชื่อเสียงในด้านเครื่องเรือนราคาย่อมเยา และเป็นร้านเครื่องเรือนร้านแรกที่ขายเครื่องเรือนแบบถอดประกอบได้ โดยผู้ซื้อจะเดินเลือกสินค้าจากที่จัดแสดงไว้ และจดเลขรหัสของสินค้าที่ต้องการ จากนั้นจึงเดินไปเอากล่องบรรจุชิ้นส่วนจากห้องเก็บของ เพื่อเอาไปประกอบเองที่บ้าน IKEA ในภาษาสวีเดนออกเสียงว่า "อิเคยา" แต่ในภาษาอังกฤษจะออกเสียงว่า "ไอคีอา" ในประเทศไทย บริษัท อิคาโน่ ตัวแทนของอิเกีย ได้ลงนามร่วมกับสยามฟิวเจอร์ ดีเวลอปเมนท์ ของไทยในการสร้างศูนย์การค้าเมกาบางนาโดยอาคารสีน้ำเงิน จะเป็นศูนย์การค้าเฟอร์นิเจอร์ของอิเกีย ส่วนอาคารสีเทาจะเป็นศูนย์การค้าครบวงจรของ สยามฟิวเจอร์ ดีเวลอปเม้นท์ ในส่วนของอิเกียนั้นเปิดให้บริการอย่างเป็นทางการในวันที่ 3 พฤศจิกายน พ.ศ. 2554 ต่อมา ได้มีการเปิดศูนย์บริการสั่งซื้อและรับสินค้าอิเกีย ที่จังหวัดภูเก็ต เมื่อวันที่ 27 พฤศจิกายน พ.ศ. 2558 และเปิดสาขาที่ 2 ที่ศูนย์การค้าเซ็นทรัลพลาซา เวสต์เกต ในวันที่ 15 มีนาคม พ.ศ. 2561 โดยเป็นสาขาที่ใหญ่ที่สุดในเอเชียตะวันออกเฉียงใต้ (ขนาดพื้นที่ 50,278 ตรม.) ใหญ่กว่าสาขาที่เมือง ยะโฮร์บาห์รู ประเทศ มาเลเซีย แต่เดิมนั้น อิเกีย มีโครงการจะเปิดสาขาที่เมกา รังสิต บริเวณทางแยกต่างระดับธัญบุรี แต่ยังไม่มีความคืบหน้าใด ๆประเทศโดยอิเกีย</doc>
