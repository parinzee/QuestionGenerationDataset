<doc id="159607" url="https://th.wikipedia.org/wiki?curid=159607" title="ทรายสีเพลิง">ทรายสีเพลิง ทรายสีเพลิง เป็นนวนิยายที่แต่งโดย ปิยะพร ศักดิ์เกษม ซึ่งเป็นนามปากกาของนันทพร ศานติเกษม ทรายสีเพลิงได้รับการตีพิมพ์ลงในนิตยสารสกุลไทย ในปี พ.ศ. 2535 ก่อนที่จะรวมเล่มในปี พ.ศ. 2536 แล้วยังได้รับรางวัลชมเชยประเภทนวนิยาย จากคณะกรรมการพัฒนาหนังสือแห่งชาติ ประจำปี พ.ศ. 2537 ทรายสีเพลิงมีเรื่องราวสะท้อนปัญหาครอบครัวที่มีภรรยาหลายคน และการใช้เสน่ห์ของหญิงสาวเพื่อให้ได้มาซึ่งชัยชนะ และเพลิงแค้นของศรุตาก็นำไปสู่โศกนาฏกรรมในที่สุด นวนิยายเรื่องนี้ได้ถูกนำมาดัดแปลงเป็นละครโทรทัศน์ทางสถานีวิทยุโทรทัศน์ไทยทีวีสีช่อง 3 ทั้งหมด 2 ครั้ง ได้แก่ พ.ศ. 2539 และ พ.ศ. 2557 โดยครั้งแรกในปี พ.ศ. 2539 นำแสดงโดย ลลิตา ปัญโญภาส, วิลลี่ แมคอินทอช, ยุทธพิชัย ชาญเลขา, สินิทรา บุญยศักดิ์ และเพ็ญเพชร เพ็ญกุล และครั้งที่ 2 ในปี พ.ศ. 2557 นำแสดงโดย อารยา เอ ฮาร์เก็ต, ณัฐวุฒิ สกิดใจ, ชาคริต แย้มนาม, นิษฐา จิรยั่งยืน, มยุรา เศวตศิลา, เพ็ญพักตร์ ศิริกุล, ธีรเดช เมธาวรายุทธเรื่องย่อ เรื่องย่อ. ศรุตา หรือ ทราย เป็นลูกนอกสมรสของศกและดวงตา ดวงตาแม่ของทรายเป็นเด็กที่คุณหญิงศิริ มารดาของศกนำมาเลี้ยงไว้ในบ้าน คุณหญิงศิริที่จะผูกมัดดวงตาให้อยู่รับใช้ตนตลอดไป จึงรู้เห็นเป็นใจให้ศกและดวงตาได้เสียกัน จนกระทั่งมีทรายขึ้นมา เมื่อศกแต่งงานมีครอบครัวใหม่ กับเสาวนีย์ และมีลูกสาวด้วยกัน ชื่อ ศรวณีย์ หรือ ลูกศร ดวงตาได้แต่ถ่ายทอดความรู้สึกเจ็บแค้นนี้ลงเป็นปมที่ฝังแน่นอยู่ในใจของทราย ทรายก็ไม่ได้รับความรัก ความเอาใจใส่จากพ่อเท่ากับน้อง ทรายเล่าให้ดวงตาฟังว่าตนแอบได้ยินพ่อและย่าคุยกันเรื่องเลี้ยงดวงตาเอาไว้รับใช้ ดวงตาจึงตัดสินใจพาทรายหนีออกจากบ้านไป ดวงตาแต่งงานกับมหาเศรษฐีสูงวัยชาวอเมริกัน ทรายเติบโตเป็นหญิงสาวที่เพียบพร้อมในทุก ๆ ด้าน แต่ปมในวัยเด็กผลักดันให้ทรายเป็นคนที่ต้องการเอาชนะ โดยเฉพาะกับผู้ชาย แต่ทรายก็มี ฌาน หรือ ชาร์ลส์ เป็นคนที่สนิทสนมผูกพันด้วยมากที่สุด เมื่อคุญหญิงศิริถึงแก่กรรม ทรายกลับไปเมืองไทยเพื่อร่วมเปิดพินัยกรรม ศก เมื่อเห็นทรายกลับมาอย่างคนที่ประสบความสำเร็จ เต็มไปด้วยความโอ่อ่า เชื่ออย่างสนิทใจว่า ทรายรักและผูกพัน หนทางในการแก้แค้นมาถึงอย่างไม่คาดคิด เมื่อฌานแนะนำให้ทรายรู้จักกับ พัชระ คู่หมั้นของลูกศร ทรายรู้ว่าพัชระชอบจึงหลอกล่อให้เขาลุ่มหลงเธอมากยิ่งขึ้น เพื่อให้พัชระถอนหมั้นลูกศร ขณะเดียวกัน ทรายก็พยายามผลักดันให้ลูกศรได้ใกล้ชิดกับฌาน บุรี ซึ่งเป็นเพื่อนสนิทของฌานและรุ่นพี่ของพัชระ จำได้ว่า ทรายคือเด็กผู้หญิงที่เขาเคยได้พบเมื่อหลายปีก่อน และถึงแม้จะรู้ว่าทรายมีอดีตที่คับแค้น บุรีพยายามเตือนทรายให้ล้มเลิกแก้แค้น ทรายแอบหลงรักบุรี บุรีเองก็แอบมีใจและหวั่นไหวไปกับเสน่ห์ของทราย ทรายได้รับรู้ว่า ที่แท้บุรีก็คือพี่บีของเธอในวัยเด็กนั่นเอง ทำให้ทรายยิ่งรู้สึกอับอาย พัชระรักใคร่ทรายอย่างไม่ลืมหูลืมตาจนขอยกเลิกการหมั้นกับลูกศรในที่สุด แต่ลูกศรกลับรับสถานการณ์ได้อย่างเยือกเย็น เพราะคิดว่าไม่ใช่เรื่องแปลกที่พัชระจะหันไปหลงรักคนที่มีเสน่ห์อย่างทราย และเพราะลูกศรเองก็ใกล้ชิดผูกพันกับฌานจนกลายเป็นความรัก แต่ทรายก็หวังว่า เมื่อลูกศรถูกฌานปฏิเสธอีกคน ตนก็จะเป็นผู้ชนะในที่สุด แต่เหตุการณ์กลับตาลปัตรเมื่อฌานเองก็รักลูกศรเหมือนกัน " อย่าลบล้างอดีตที่เลวร้ายด้วยการทำสิ่งที่เลวร้ายกลับไป"นักแสดงนำในแต่ละปี</doc>
