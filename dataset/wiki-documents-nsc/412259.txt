<doc id="412259" url="https://th.wikipedia.org/wiki?curid=412259" title="น้ำตกตาดม่าน">น้ำตกตาดม่าน น้ำตกตาดม่าน ตั้งอยู่บริเวณสันเขาเวียง (ม่อนเวียง) ในพื้นที่หมู่บ้านวังทอง ตำบลพระพุทธบาท อำเภอเชียงกลาง จังหวัดน่าน ตัวน้ำตกมีต้นกำเนิดมาจากลำน้ำหุย มีทั้งหมด 6 ชั้น ลักษณะเป็นชั้นหิน สลับซับซ้อนลดหลั่นเป็นชั้นๆ มีน้ำไหลตลอดทั้งปี น้ำตกชั้นที่ 1 ถึง ชั้นที่ 6 มีชื่อเรียกดังนี้ ตาดม่าน ผาคันไถ ผาหัวช้าง ผาจ้อม ตาดลิง และ ตาดหมอก (ห้วยหก) ตามลำดับ บริเวณชั้นที่ 1 สูงประมาณ 30 เมตร มีแอ่งน้ำขนาดใหญ่ที่เหมาะแก่การเล่นน้ำ ส่วนชั้นที่ 2 มีความสูงประมาณ 50 เมตร โอบล้อมไปด้วยบรรยากาศของผืนป่าดงดิบแล้งที่มีสภาพป่าไม้ยังคงความอุดมสมบูรณ์ ตัวน้ำตกห่างจากตัวอำเภอประมาณ 11 กิโลเมตรการเดินทาง การเดินทาง. จากตัวอำเภอเชียงกลางไปตามเส้นทางหมายเลข 1097 ระยะทางประมาณ 11 กิโลเมตร ถึงป้ายน้ำตกแล้วเลี้ยวขวาไปตามถนนทางคอนกรีตไปจนถึงตัวน้ำตก มีที่พัก ห้องน้ำ และร้านค้าไว้บริการ</doc>
