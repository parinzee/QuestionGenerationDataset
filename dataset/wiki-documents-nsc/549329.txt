<doc id="549329" url="https://th.wikipedia.org/wiki?curid=549329" title="ฟิฟตีเชดส์ออฟเกรย์">ฟิฟตีเชดส์ออฟเกรย์ ฟิฟตีเชดส์ออฟเกรย์ () เป็นหนังสือนวนิยายประเภทอีโรติก โรมานซ์ เขียนโดยอี. แอล. เจมส์ นักเขียนชาวอังกฤษ และเป็นหนังสือเล่มแรกจากทั้งหมดสามเล่มของชุดฟิฟตีเชดส์ ตัวนิยายเล่าถึงการเริ่มต้นความสัมพันธ์ระหว่าง แอนัสตาเซีย สตีล บัณฑิตใหม่และคริสเตียน เกรย์ นักธุรกิจหนุ่ม ตัวนิยายได้รับการพูดถึงในวงกว้าง โดยเฉพาะอย่างยิ่งในเรื่องฉากความสัมพันธ์ทางเพศที่มีส่วนประกอบของบีดีเอสเอ็ม ฟิฟตีเชดส์ออฟเกรย์ ขึ้นอันดับหนังสือขายดีทั้งสหรัฐอเมริกาและสหราชอาณาจักร ถึงแม้ว่าได้รับคำวิจารณ์ในด้านลบโครงเรื่อง โครงเรื่อง. แอนัสเตเซีย สตีล นักศึกษาเอกวรรณกรรม ได้รับโอกาสไห้เข้าสัมภาษณ์นักธุรกิจหนุ่มคริสเตียน เกรย์ แอนัสตาเซียพบว่า คริสเตียนเป็นชายหนุ่มรูปงามที่ปราดเปรื่องและน่าหวั่นเกรง สาวน้อยวัยไสไร้เดียงสาอย่างแอนาต้องตกตะลึง เมื่อรู้ตัวว่าเธอปรารถนาชายผู้นี้ และแม้ว่าเขาจะเป็นคนเก็บตัวจนน่าสงสัย เธอกลับพบว่าตนเองอยากใกล้ชิดเขาจนห้ามใจไม่ไหว คริสเตียนเองก็เช่นกัน เขาไม่อาจห้ามใจจากความงามอันเรียบง่าย เชาว์ปัญญาแหลมคมและจิตใจที่โหยหาอิสระของแอนา เพียงแต่เขาต้องการเธอในแบบของเขาเอง แม้จะห้อมล้อมไปด้วยความสำเร็จมากมาย ทั้งในแง่ธุรกิจระดับนานาชาติ ความร่ำรวยมหาศาล และครอบครัวที่รักใคร่เขา แต่เกรย์ก็ยังเป็นผู้ชายที่ถูกอดีตตามหลอกหลอน และต้องการเป็นผู้ควบคุมทุกสิ่งทุกอย่าง แอนาช็อกและตื่นเต้นในขณะเดียวกันกับรสนิยมทางเพศแบบเฉพาะของเกรย์ แม้จะเกิดลังเลใจขึ้นมา แต่เธอก็ตัดสินใจให้โอกาสเขา เมื่อทั้งคู่ออกเดินทางด้วยกันในเส้นทางที่อันตรายและเต็มไปด้วยความเร่าร้อน แอนาก็คนพบความลับของคริสเตียน เกรย์</doc>
