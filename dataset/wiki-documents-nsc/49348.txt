<doc id="49348" url="https://th.wikipedia.org/wiki?curid=49348" title="ประยูรศักดิ์ เมืองสุรินทร์">ประยูรศักดิ์ เมืองสุรินทร์ ประยูรศักดิ์ เมืองสุรินทร์ หรือ ประยูร สุทธิ เป็นนักมวยสากลชาวไทยรุ่นซูเปอร์ฟลายเวท ชาวจังหวัดบุรีรัมย์ เกิดเมื่อ 10 พฤศจิกายน พ.ศ. 2506 สถิติการชก 26 ครั้ง ชนะ 19 (น็อค 13) แพ้ 7ประวัติ ประวัติ. ประยูรศักดิ์เริ่มฝึกมวยไทยครั้งแรกกับพี่ชายที่เป็นนักมวยชื่อยงยุทธ ศิษย์เดชา ขึ้นชกตามเวทีมวยแถวบ้านเกิดในชื่อ "ไก่ป่า ลูกตาแพ้ว" จน พ.ศ. 2524 จึงตามสำราญศักดิ์ เมืองสุรินทร์ นักมวยบ้านเดียวกันเข้ามาอยู่ที่ค่ายเมืองสุรินทร์ของสนอง รักวานิช สนองเห็นว่าประยูรศักดิ์เป็นมวยหมัก ออกหมัดได้ดี จึงให้ชกมวยสากลหวังจะปั้นให้เป็นแชมป์โลกเช่นเดียวกับแสนศักดิ์ เมืองสุรินทร์ ประยูรศักดิ์ชกมวยสากลได้ 9 ครั้ง ก็ถูกทาบทามให้ไปชกนอกรอบกับคิม ซุลโฮ อดีตแชมป์โลกชาวเกาหลีใต้ ผลปรากฏว่าประยูรศักดิ์เป็นฝ่ายชนะคะแนนได้อย่างขาดลอย ทำให้มีชื่อเสียงเป็นที่รู้จักในทันที เมื่อกลับมาเมืองไทย ประยูรศักดิ์ยังแสดงฝีมือได้อย่างยอดเยี่ยมจนได้ครองแชมป์เวทีมวยราชดำเนินรุ่นซูเปอร์ฟลายเวท ชนะน็อคภาคใต้ ลิโพวิตันดี ยก 2 จึงได้มีโอกาสไปชิงแชมป์โลกรุ่นซูเปอร์ฟลายเวท IBF ที่ว่างที่เกาหลีใต้ผลปรากฏว่าประยูรศักดิ์ แพ้น็อคชุน จูโด ยก 12 ไม่ได้ครองแชมป์ ซ้ำเมื่อกลับมาชกในเมืองไทย กลับแพ้น็อคเอลลี่ ปิกัล (ต่อมากลายเป็นแชมป์โลกคนแรกของอินโดนีเซีย) ยก 1 จึงถูกปลดจากตำแหน่งแชมป์เวทีมวยราชดำเนิน ประยูรศักดิ์ต้องขึ้นชกไต่อันดับใหม่จนได้ครองแชมป์เวทีราชดำเนินรุ่นจูเนียร์เฟเธอร์เวท ชนะน็อคก้องนภา สิงห์ ท.ช. ยก 4 จากนั้นจึงได้รับการสนับสนุนจากบริษัท ยอดมวยดัง จำกัด ผู้ดำเนินการถ่ายทอดสดรายการมวย "ศึกยอดมวยดัง" ทาง ไทยทีวีสีช่อง 9 อ.ส.ม.ท. ในขณะนั้น ให้ขึ้นชิงแชมป์ OPBF รุ่นซูเปอร์แบนตั้มเวท ผลปรากฏว่าประยูรศักดิ์ชนะคะแนนแช ยุนแค็ป คว้าแชมป์มาครองได้สำเร็จ ประยูรศักดิ์ไปป้องกันแชมป์ OPBF ครั้งแรกที่อินโดนีเซีย ชนะน็อค มาร์ติน คาซังเก้ ยก 11 จึงได้รับเชิญให้ไปชิงแชมป์โลกรุ่นซูเปอร์แบนตั้มเวท IBF ที่เกาหลีใต้อีกครั้ง แต่ไม่สำเร็จอีกเมื่อประยูรศักดิ์แพ้น็อคเซือง ฮุนลี ยก 9 เมื่อกลับมาเมืองไทยประยูรศักดิ์ขึ้นชกป้องกันแชมป์ OPBF กับ ชุง ฮียัง ประยูรศักดิ์ชกชุงจนแตกและถูกจับแพ้ในยกที่ 7 ฝ่ายเกาหลีใต้ประท้วงว่า ชุงแตกเพราะอุบัติเหตุที่ถูกต้องต้องรวมคะแนนตามกติกาเพราะขณะนั้นคะแนนของชุงนำอยู่ ทาง OPBF รับคำร้องของฝ่ายเกาหลีใต้ประกาศกลับคำตัดสิน ทำให้ประยูรศักดิ์ถูกปลด หลังจากนั้น ประยูรศักดิ์ไปชกชนะที่อินโดนีเซียอีกเพียงครั้งเดียว สนอง รักวานิชก็เสียชีวิต เมื่อขาดผู้สนับสนุน ประยูรศักดิ์จึงแขวนนวม หลังจากนั้นเขาไปขับมอเตอร์ไซค์รับจ้างที่ตลาดมหานาค กรุงเทพฯ อยู่ระยะหนึ่ง จากนั้นก็ไม่มีข้อมูลว่าเขาไปทำงานอยู่ที่ใดเกียรติประวัติเกียรติประวัติ. - แชมป์ประเทศไทยรุ่นซูเปอร์ฟลายเวท- ชิง 12 มกราคม 2527 ชนะน็อค ภาคใต้ ลิโพวิตันดี ยก 2 - สละแชมป์ - แชมป์ประเทศไทยรุ่นซูเปอร์แบนตั้มเวท- ชิง 16 ตุลาคม 2528 ชนะน็อค ก้องนภา สิงห์ ต.ช. ยก 4 - สละแชมป์ - แชมป์ OPBF รุ่นซูเปอร์แบนตั้มเวท (2529 -2530)- ชิง 1 กรกฎาคม 2529 ชนะคะแนน ชอย ยอนแคบ () ที่ เวทีมวยสำโรง - ป้องกันแชมป์ครั้งที่ 1, 16 กันยายน 2529 ชนะน็อค ยก 11 มาร์ติน คาซังเก้ () ที่ จาร์กาตา - ป้องกันแชมป์ครั้งที่ 2, 23 มีนาคม 2530 ชนะแตก ยก 7 ชุง ฮิยอง (เกาหลีใต้) ที่ เวทีมวยสำโรง - 1 เมษายน 2530 ถูกปลด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท IBF เมื่อ 28 ม.ค. 2527 แพ้น็อค ยก 12 ชุน จู โด (เกาหลีใต้) ที่ โซล - ชิงแชมป์โลกรุ่นซูเปอร์แบนตั้มเวท IBF เมื่อ 18 ม.ค. 2530 แพ้น็อค ยก 9 ลี ซึงฮุน (เกาหลีใต้) ที่ สนามกีฬาในร่ม โปฮัง</doc>
