<doc id="567286" url="https://th.wikipedia.org/wiki?curid=567286" title="กานต์ เทียนแก้ว">กานต์ เทียนแก้ว พันตำรวจโท กานต์ เทียนแก้ว เป็นอดีตสมาชิกสภาผู้แทนราษฎรแบบสัดส่วน เป็นอดีตผู้ก่อตั้งและหัวหน้าพรรคพลังประชาชน พรรคเงินเดือนประชาชน และเป็นแกนนำกลุ่ม นปช.ลำปางประวัติ ประวัติ. พ.ต.ท.กานต์ เทียนแก้ว เกิดเมื่อวันที่ 22 ตุลาคม พ.ศ. 2504 สำเร็จการศึกษาระดับมัธยมศึกษา จากโรงเรียนปรินส์รอยแยลส์วิทยาลัย จังหวัดเชียงใหม่ ระดับปริญญาตรีรัฐประศาสนศาสตร์ จากโรงเรียนนายร้อยตำรวจสามพรานการทำงาน การทำงาน. พ.ต.ท.กานต์ เทียนแก้ว เคยรับราชการตำรวจ ต่อมาเขาได้จัดตั้งพรรคการเมืองขึ้น มีชื่อว่า "พรรคพลังประชาชน" ในปี พ.ศ. 2541 โดยเขารับตำแหน่งหัวหน้าพรรคคนแรก ต่อมาลงสมัครรับเลือกตั้งในการเลือกตั้งผู้ว่าราชการกรุงเทพมหานคร พ.ศ. 2543 แต่ไม่ได้รับเลือกตั้ง และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 เขาลงสมัครรับเลือกตั้งสมาชิกสภาผู้แทนราษฎรจังหวัดลำปาง แต่ไม่ได้รับเลือกตั้งเช่นกัน กระทั่งในปี พ.ศ. 2550 เมื่อศาลรัฐธรรมนูญมีคำวินิจฉัยให้ยุบพรรคไทยรักไทย และสมาชิกพรรคไทยรักไทยจำนวนมากย้ายเข้ามาสังกัดพรรคพลังประชาชน ซึ่งขณะนั้นเขารับตำแหน่งประธานที่ปรึกษาพรรค จึงได้มีการปรับโครงสร้างการบริหารงานพรรค โดยเขาได้รับตำแหน่งรองหัวหน้าพรรค และลงสมัครรับเลือกตั้งสมาชิกสภาผู้แทนราษฎร แบบสัดส่วน ในนามพรรคพลังประชาชน ซึ่งเขาได้รับเลือกตั้งเป็นสมาชิกสภาผู้แทนราษฎรสมัยแรก ต่อมาในปี พ.ศ. 2551 ศาลรัฐธรรมนูญ มีคำวินิจฉัยให้ยุบพรรคพลังประชาชน และตัดสิทธิ์กรรมการบริหารพรรคเป็นเวลา 5 ปี ทำให้เขาถูกตัดสิทธิ์ทางการเมืองในครั้งนั้นด้วย</doc>
