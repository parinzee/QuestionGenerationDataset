<doc id="176661" url="https://th.wikipedia.org/wiki?curid=176661" title="ดอนิงตันพาร์ก">ดอนิงตันพาร์ก ดอนิงตันพาร์ก (Donington Park) ตั้งอยู่ใกล้ปราสาทดอนิงตัน เลสเตอร์ไชร์ตะวันตกเฉียงเหนือ ประเทศอังกฤษ ใช้เป็นสถานที่แข่งรถ และจัดแสดงดนตรี มาตั้งแต่ปี พ.ศ. 2474 สนามแข่งรถดอนิงตันพาร์ก เปิดใช้เป็นสนามแข่งรถจักรยานยนต์มาตั้งแต่ปี พ.ศ. 2474 และใช้เป็นสนามแข่งรถกรังปรีซ์ ระหว่างปี พ.ศ. 2478 ถึง พ.ศ. 2481 และปิดตัวลงในช่วงสงครามโลกครั้งที่สอง เพื่อใช้เป็นศูนย์ซ่อมบำรุงของกองทัพอังกฤษ หลังสงครามโลกครั้งที่สอง ในช่วงทศวรรษ 1970 สนามถูกซื้อไปโดย Tom Wheatcroft เพื่อฟื้นฟูเป็นสนามแข่งรถอีกครั้ง เริ่มเปิดใช้งานเมื่อวันที่ 27 พฤษภาคม พ.ศ. 2520 ใช้เป็นสนามแข่งรถจักรยานยนต์ รถสูตรหนึ่ง และจัดแสดงดนตรีร็อก พระวรวงศ์เธอ พระองค์เจ้าพีรพงศ์ภาณุเดช เคยทรงแข่งขันที่ดอนิงตันพาร์กหลายครั้ง และเคยชนะเลิศการแข่งขันต่อเนื่อง 12 ชั่วโมง รายการ "12 Hour Sports Cars" เมื่อวันที่ 24 กรกฎาคม พ.ศ. 2480 และรายการ "Nuffield Trophy" เมื่อวันที่ 9 กรกฎาคม พ.ศ. 2481 และทรงได้อันดับที่ 5 และ 6 ในการแข่งขันรายการ ดอนิงตันกรังปรีซ์ ระหว่างปี พ.ศ. 2478 - 2480</doc>
