<doc id="421376" url="https://th.wikipedia.org/wiki?curid=421376" title="มานะ โลหะวณิชย์">มานะ โลหะวณิชย์ นายมานะ โลหะวณิชย์ (เกิด 10 กรกฎาคม พ.ศ. 2500) สมาชิกสภาผู้แทนราษฎรชัยภูมิ เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. มานะ โลหะวณิชย์ เกิดเมื่อวันที่ 10 กรกฎาคม พ.ศ. 2500 เป็นบุตรของนายมนัส สุรัตน์ โลหะวณิชย์ มีพี่น้อง 4 คน สำเร็จการศึกษาครุศาสตรบัณฑิต สาขาบริหารการศึกษา มหาวิทยาลัยราชภัฏนครสวรรค์ และศิลปศาสตรมหาบัณฑิต สาขารัฐศาสตร์ มหาวิทยาลัยรามคำแหง สมรสกับนางนันทิยา มีบุตร 3 คนงานการเมือง งานการเมือง. อดีตเป็นนายกเทศมนตรีตำบลหนองบัวแดง ลงสมัครรับเลือกตั้งสมาชิกสภาผู้แทนราษฎรมาหลายสมัย แต่ไม่ได้รับการเลือกตั้ง อาทิ พ.ศ. 2544 สังกัดพรรคเสรีธรรม และ พ.ศ. 2548 สังกัดพรรคมหาชน พ่ายให้กับนายชวลิต มหาจันทร์ จากพรรคไทยรักไทย ทั้ง 2 ครั้ง กระทั่ง พ.ศ. 2550 ได้ลงสมัครในนามพรรคพลังประชาชน จึงได้รับการเลือกตั้งเป็นครั้งแรก และได้รับการเลือกตั้งเป็นครั้งที่ 2 ในปี พ.ศ. 2554 สังกัดพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. มานะ โลหะวณิชย์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดชัยภูมิ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดชัยภูมิ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
