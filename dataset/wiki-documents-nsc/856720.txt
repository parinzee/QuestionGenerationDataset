<doc id="856720" url="https://th.wikipedia.org/wiki?curid=856720" title="วิทยาลัยพัฒนามหานคร มหาวิทยาลัยนวมินทราธิราช">วิทยาลัยพัฒนามหานคร มหาวิทยาลัยนวมินทราธิราช วิทยาลัยพัฒนามหานคร (Institute of Metropolitan Development) เป็นวิทยาลัยในกำกับของมหาวิทยาลัยนวมินทราธิราช กรุงเทพมหานครประวัติ ประวัติ. วิทยาลัยพัฒนามหานคร เป็นส่วนงานหนึ่งของมหาวิทยาลัยนวมินทราธิราช โดยแรกเริ่มจากมีเป้าหมายในการเตรียมทรัพยากรสำหรับสร้างเมืองอย่างมีคุณภาพ โดยทำหน้าที่ในการจัดการเรียนการสอน การวิจัย การบริการวิชาการ การฝึกอบรม การจัดทำคลังความรู้ ตลอดจนการสร้างเครือข่าย ประสานความร่วมมือ ในการพัฒนาวิชาการ งานวิจัย ที่เกี่ยวกับการพัฒนาเมืองทั้งในประเทศและนานาชาติ และได้เปิดสอนในระดับบัณฑิตศึกษาเพื่อการพัฒนาเมือง เช่น สาขาวิชาวิศวกรรมเมืองประยุกต์เพื่อการพัฒนาเมือง การบริหารจัดการเมือง การอบรมในสาขาเฉพาะทาง และการวิจัย เพื่อพัฒนาองค์ความรู้ (KM) ในการบริหารจัดการเมืองด้านเศรษฐกิจ สังคม สิ่งแวดล้อมและคุณภาพชีวิตคนเมือง มีภาระหน้าที่ความรับผิดชอบในการจัดการศึกษาระดับบัณฑิตศึกษาเพื่อผลิตบัณฑิตผู้เชี่ยวชาญเฉพาะสาขาวิชาที่เกี่ยวกับการพัฒนามหานครและเมือง ทำวิจัยและสร้างเครือข่ายภาคีการวิจัยร่วมกับหน่วยงานอื่นเพื่อสร้างเสริมองค์ความรู้เพื่อการพัฒนาเมืองและมหานคร จัดระบบการรวบรวมภูมิปัญญาและประสบการณ์ของปราชญ์ท้องถิ่นจัดทำเป็นคลังความรู้มหานครและเมือง ให้บริการการศึกษา การวิจัย และบริการสารสนเทศ การให้คำปรึกษา แนะนำ รวมทั้งการให้บริการฝึกอบรมเพื่อเพิ่มพูนศักยภาพทรัพยากรบุคคลของหน่วยงานอื่น การทำนุบำรุงศิลปวัฒนธรรม อันจะนำไปสู่การปรับปรุงและพัฒนากิจการสังคมให้ดียิ่งขึ้น รวมทั้งภาระหน้าที่อื่นตามที่อธิการบดีมอบหมาย 1.จัดการศึกษาระดับบัณฑิตศึกษา ในสาขาที่เกี่ยวกับการพัฒนาเมือง 2.รวบรวมและจัดทำคลังความรู้ ประสบการณ์ ภูมิปัญญาของกรุงเทพมหานคร ท้องถิ่นและเมือง 3.ฝึกอบรมเพื่อพัฒนาและเผยแพร่ความรู้ด้านการบริหารจัดการเมือง  4.สร้างเครือข่าย ประสานความร่วมมือ ในการพัฒนาวิชาการ งานวิจัย การบริการวิชาการที่เกี่ยวกับการพัฒนาเมืองทั้งในระดับประเทศและระดับนานาชาติเปิดสอน เปิดสอน. วิทยาลัยพัฒนามหานคร เปิดสอนในระดับปริญญาโท 1 หลักสูตร คือ- หลักสูตรวิทยาศาสตรมหาบัณฑิต สาขาการพัฒนาและจัดการเมือง</doc>
