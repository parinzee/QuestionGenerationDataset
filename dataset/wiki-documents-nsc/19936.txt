<doc id="19936" url="https://th.wikipedia.org/wiki?curid=19936" title="ไวรัส HLLC">ไวรัส HLLC HLLC (ย่อมาจาก High Level Language Companion) เป็นไวรัสประเภทไวรัสติดไฟล์ กลุ่มหนึ่งซึ่งเขียนด้วยภาษาระดับสูงเช่น ภาษาปาสกาล ภาษาซี ภาษาซีพลัสพลัส ภาษาเบสิก เป็นต้น โดยการติดจะคัดลอกโปรแกรมไวรัสใส่เป็นไฟล์ต่างหากแยกจากโปรแกรมที่ติด โดยที่ทุก ๆ ไฟล์ที่ติดไวรัสจะมีไฟล์ไวรัสคู่กันหนึ่งไฟล์เสมอข้อมูลทางเทคนิค ข้อมูลทางเทคนิค. ไวรัสในกลุ่มนี้มักมีขนาดใหญ่หลายกิโลไบต์ขึ้นไป ซึ่งใหญ่มากเทียบกับไวรัสกลุ่มอื่นเนื่องจากโปรแกรมที่เขียนด้วยภาษาระดับสูงมีการรวมส่วนของไลบรารีเข้าไปในโปรแกรมด้วย ในไวรัสหลายตัวผู้เขียนไวรัสอาจมีการบีบโปรแกรมก่อนด้วยโปรแกรมเช่น PKLite, LZEXE เพื่อลดขนาดและทำให้บริษัทโปรแกรมกำจัดไวรัสศึกษาการทำงานยากขึ้น ไวรัสกลุ่มนี้อาจทำงานได้สองแบบ- ย้ายไฟล์โปรแกรมไปยังชื่ออื่น แล้วคัดลอกตัวเองเข้าแทนที่ เช่น ไวรัส W32.HLLC.Samand ย้าย time.127 ไปเป็น time.128 ส่วน time.127 เป็นตัวไวรัส วิธีนี้สามารถติดโปรแกรมของระบบปฏิบัติการทั้งดอสและวินโดวส์ - คัดลอกตัวเองเก็บเป็นอีกไฟล์ที่ถูกค้นหาและทำงานก่อนโปรแกรมจริง วิธีนี้ใช้ติดโปรแกรมของระบบปฏิบัติการที่รันโปรแกรมโดยการพิมพ์คำสั่ง เช่น ดอส ตัวอย่างเช่น ไวรัส HLLC.Plane ติดไฟล์ xcopy.exe โดยการสร้างไฟล์ไวรัสชื่อ xcopy.com เมื่อผู้ใช้พิมพ์คำสั่ง xcopy จะไปรันโปรแกรมไวรัส เนื่องจากระบบจะค้นหาไฟล์นามสกุล .com ก่อน .exe เวลาโปรแกรมที่ติดไวรัสทำงาน ไวรัสจะค้นหาและติดไฟล์อื่น จากนั้นจึงเรียกโปรแกรมต้นฉบับมาทำงาน ทำให้ผู้ใช้ไม่รู้สึกว่าเครื่องคอมพิวเตอร์ติดไวรัส วิธีการนี้สามารถใช้ติดโปรแกรมของระบบปฏิบัติการทั้งดอสและวินโดวส์ได้ การสแกนหาไวรัส HLLC โดยใช้ลายเซ็นไวรัส (virus signature) ความยาวสั้น ๆ จะเกิดความผิดพลาดได้ง่าย เนื่องจากไบต์ต่าง ๆ ในไวรัสมีโอกาสพบในโปรแกรมประยุกต์อื่นที่เขียนด้วยภาษาเดียวกันได้ จึงต้องใช้เทคนิคอื่นเข้าช่วยเช่น อาศัยการตรวจรหัส CRCตัวอย่างไวรัสในกลุ่มที่สำคัญตัวอย่างไวรัสในกลุ่มที่สำคัญ. - HLLC.Even_Beeper.B เป็นไวรัสตัวเดียวในกลุ่มที่พบว่ามีแพร่กระจายในวงกว้าง ในช่วงปี พ.ศ. 2538 ถึง 2541 (ค.ศ. 1995 ถึง 1998)</doc>
