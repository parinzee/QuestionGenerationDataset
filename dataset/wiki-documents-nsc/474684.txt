<doc id="474684" url="https://th.wikipedia.org/wiki?curid=474684" title="ตัวกินมดยักษ์">ตัวกินมดยักษ์ ตัวกินมดยักษ์ (; ) เป็นสัตว์เลี้ยงลูกด้วยนมขนาดใหญ่ ที่กินแมลงเป็นอาหาร พบทางแถบในอเมริกากลาง, อเมริกาใต้ และทางตอนเหนือของอาร์เจนตินาทั้งในทุ่งหญ้าเขตร้อน, ป่าผลัดใบ และป่าฝนลักษณะโดยทั่วไป ลักษณะโดยทั่วไป. ตัวกินมดยักษ์ จัดเป็นสัตว์เลี้ยงลูกด้วยน้ำนมที่ไม่มีฟัน มีรูปร่างใหญ่ มีความยาวประมาณ 182–217เซนติเมตร เพศผู้มีน้ำหนักประมาณ 33–41กิโลกรัม ส่วนเพศเมียมีน้ำหนักประมาณ 27–39 กิโลกรัม ในตัวเต็มวัย เพศผู้จะมีขนาดใหญ่กว่าเพศเมียเล็กน้อย ส่วนหัวเรียวและยาว ประมาณ 30เซนติเมตรและยาวเป็นพิเศษเมื่อเทียบกับตัวกินมดชนิดอื่นๆ สีขนมีสีน้ำตาลและมีสีดำพาดและสีขาวพาดช่วงไหล่ ขาหน้าเป็นขนสีขาวมีแถบสีดำที่ปลายเท้า ปากคล้ายท่อที่เปิด มีตาและหูขนาดเล็กทำให้มีสายตาและการได้ยินที่ไม่ดี แต่มีสัมผัสในการรับกลิ่นที่ดีกว่ามนุษย์ถึง 40 เท่า ส่วนลิ้นมีความยาว 60 เซนติเมตร ลิ้นของมันยังปกคลุมไปด้วยน้ำลายเหนียว ยังสามารถยืดหดได้ถึง 150 ครั้ง / นาที มีนิ้วเท้า 5 นิ้ว ที่แข็งแรงมากเพื่อใช้ในการขุด อุณหภูมิของร่างกายต่ำกว่าสัตว์เลี้ยงลูกด้วยนมทั่วไป มีอุณหภูมิประมาณ 33 องศาเซลเซียสพฤติกรรมการกินอาหาร พฤติกรรมการกินอาหาร. ตัวกินมดยักษ์ เป็นสัตว์ที่กินมด ปลวก และด้วงตัวอ่อน จะใช้กรงเล็บเปิดส่วนของลำต้นของต้นไม้ที่มีสัตว์จำพวกมด ปลวกอาศัยอยู่ แล้วใช้ลิ้นตวัดไข่ ตัวอ่อน และตัวเต็มวัยของมด ที่อยู่ตามซอก ตัวกินมดยักษ์มีต่อมน้ำลายที่หลั่งน้ำลายที่เหนียวออกมาเพื่อป้องกันลิ้นระหว่างที่กินมด ใช้เวลาน้อยในการกินมดในแต่ละรังการสืบพันธุ์และการตั้งครรภ์ การสืบพันธุ์และการตั้งครรภ์. ตัวกินมดยักษ์สามารถสืบพันธุ์ได้ตลอดทั้งปี ในการหาคู่เพศผู้จะเกี้ยวพาราสีเพศเมียที่ที่พร้อมสำหรับตั้งครรภ์ โดยจะตามและดมกลิ่นของตัวเมีย ในช่วงการผสมพันธุ์ ตัวผู้จะอยู่กับตัวเมียประมาณ 3 วัน และสามารถผสมพันธุ์ได้หลายครั้งในช่วงนี้ ระยะการตั้งครรภ์ของตัวกินมดยักษ์ประมาณ 6 เดือน (180-190 วัน) ออกลูกครั้งละ 1 ตัว จะมีน้ำหนักสูงสุดประมาณ 1.4 กิโลกรัม ลูกตัวกินมดยักษ์แรกเกิด ตาจะเปิดทั้งสองข้างและจะเปิดหลังคลอด 6 วัน แม่จะแบกลูกที่หลังของมันไว้ประมาณประมาณ 6-9 เดือน ลูกจะมีลำตัวแถบสีดำและสีขาวเป็นแนวตรง เหมือนกับสีขนของแม่ ทำให้ช่วยพรางตาและป้องกันศัตรูได้ มีการส่งเสียงเป็นการสื่อสารกับแม่ และใช้ลิ้นระหว่างที่แม่ป้อนนม 3 เดือนต่อมา ลูกตัวกินมดยักษ์จะเริ่มกินอาหารที่เป็นของแข็งได้และเริ่มหย่านมเมื่ออายุประมาณ 10เดือน ตัวกินมดยักษ์จะพร้อมในการผสมพันธุ์เมื่อมีอายุประมาณ 2.5-4 ปี และจะมีอายุยืนเฉลี่ย 26 ปีพฤติกรรม พฤติกรรม. จัดเป็นสัตว์รักสันโดษไม่ชอบรวมตัวอยู่เป็นกลุ่มใหญ่ๆ หากินตามพื้นดิน เวลากลางวันจะกินมดกินปลวก เวลานอนมันจะม้วนตัวนอนใช้หางปกคลุมร่างกาย และใช้เวลานอนประมาณ 15 ชั่วโมง/วัน</doc>
