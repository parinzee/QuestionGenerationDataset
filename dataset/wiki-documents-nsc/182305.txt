<doc id="182305" url="https://th.wikipedia.org/wiki?curid=182305" title="ผีเลี้ยงลูกคน">ผีเลี้ยงลูกคน ผีเลี้ยงลูกคน เป็นภาพยนตร์ของพระนครฟิลม์ ออกฉายเมื่อ พ.ศ. 2550เนื้อเรื่องย่อ เนื้อเรื่องย่อ. นันทา (พัชราภา ไชยเชื้อ) หญิงสาว หน้าตาดี ที่ต้องรับภาระเลี้ยงดูหลาน 3 คน แพร (โฟกัส จิระกุล) พี่คนโต ไหม (ณัฐนิชา เชิดชูบุพการี) และน้องคนเล็ก ธง (น้องไทเกอร์-ธนกร พิศนุภูมิ) ลูกของ ชัย (ชลัฏ ณ สงขลา) พี่ชายของเธอซึ่งถูกภรรยาทิ้งไปแต่งงานใหม่ที่เมืองนอก ชัยไม่ค่อยกลับบ้านส่งแต่ค่าเลี้ยงดูเด็ก ๆ มาให้ โดยที่เธอเองก็ไม่ทราบว่าชัยทำงานอะไร และเธอยังมีน้องสาวอีกคนชื่อ นุช (สุดารัตน์ วงค์ครุธ) ที่ไม่เคยสนใจมาช่วยเลี้ยงหลาน ออกไปอยู่นอกบ้านกับเพื่อน เธอจึงต้องเลี้ยงหลาน 3 คนเพียงลำพัง ยึดอาชีพขายน้ำเต้าหู้ปลาท่องโก๋ วันหนึ่งตำรวจบอกนันทาว่าชัยเสียชีวิตอย่างมีเงื่อนงำ ร.ต.ต สุเมธ (ธนา สุทธิกมล) ตำรวจที่มีนิสัยตรงไปตรงมา เฉียบขาด แต่มีความหลังฝังใจ ถูกพักงานชั่วคราว ร.ต.ต สุเมธ เดินทางมาดูศพชัยที่เคยเป็นสายให้เขา ทำให้พบกับนันทาและรู้สึกดีกับเธอ เฮียต๋ง (โกวิทย์ วัฒนกุล) ผู้มีอาชีพทุจริต ทั้งสร้างหนังโป๊ ขายของเถื่อนและค้ายาเสพติด สงสัยว่าชัยจะขโมยยาเสพติดไปจึงให้ หมึก (ฐิติ พุ่มอ่อน) ไปสอบถามกับนันทา หมึกพาลูกน้องอีก 5 คนไปพาตัวนันทามาสอบถาม นันทาไม่รู้เรื่อง เธอหนีเข้าไปในสุสานรถเก่า ในขณะที่พวกหมึกก็ตามมาทันและไม่เชื่ออย่างที่เธอบอก พยายามเค้นความจริง นันทาต่อสู้จนพวกโมโหฆ่านันทาเสียชีวิต วิญญาณของเธอยังคงเป็นห่วงหลานอยู่จึงยังกลับมาหาเด็กๆ โดยที่ไม่มีใครรู้ว่าเธอเสียชีวิต วิญญาณของเธอก็ตามแก้แค้นพวกที่ฆ่าเธออย่างไม่ลดละ...นักแสดงนักแสดง. - พัชราภา ไชยเชื้อ แสดงเป็น นันทา - ธนา สุทธิกมล แสดงเป็น ร.ต.ต สุเมธ - โฟกัส จีระกุล แสดงเป็น แพร - ณัฐนิชา เชิดชูบุพการี แสดงเป็น ไหม - สุดารัตน์ วงค์ครุฑ แสดงเป็น นุช - ชลัฏ ณ สงขลา แสดงเป็น ชัย - ฐิติ พุ่มอ่อน แสดงเป็น หมึก - โกวิทย์ วัฒนกุล แสดงเป็น เฮียก๋ง - กิตติพจน์ บำรุงสิริขันธ์ แสดงเป็น แม็ค - วิทิต แลท แสดงเป็น เขี้ยว - สุเชาว์ พงษ์วิไล แสดงเป็น กู๋เหมือน - ธนกร พิศนุภูมิ แสดงเป็น ธงแหล่งข้อมูลอื่นๆแหล่งข้อมูลอื่นๆ. - ข้อมูลหนังเรื่องผีเลี้ยงลูกคน - ข้อมูลหนังเรื่องผีเลี้ยงลูกคนในเว็บไซต์ Movie Sanook - ผีเลี้ยงลูกคน</doc>
