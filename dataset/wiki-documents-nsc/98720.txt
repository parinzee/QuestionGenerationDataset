<doc id="98720" url="https://th.wikipedia.org/wiki?curid=98720" title="สุริยัน ศักดิ์ไธสง">สุริยัน ศักดิ์ไธสง สุริยัน ศักดิ์ไธสง นักเขียนที่มีผลงาน เส้นทางมาเฟีย ที่ถูกดัดแปลงเป็นภาพยนตร์เรื่อง 2499 อันธพาลครองเมือง หรือรู้จักในนาม เปี๊ยก วิสุทธิ์กษัตริย์ ในภาพยนตร์ 2499 อันธพาลครองเมืองประวัติ ประวัติ. สุริยัน ศักดิ์ไธสง มีชื่อจริงว่า “ถาวร ภู่ประเสริฐ” เกิดเมื่อวันที่ 15 มิถุนายน พ.ศ. 2481 ที่กรุงเทพมหานคร เคยศึกษาอยู่โรงเรียนช่างกลปทุมวัน จนถึงปีที่ 2 แล้วถูกไล่ออก เหตุเกิดจาก "จ๊อด เฮาดี้" ชีวิตในช่วงวัยรุ่น เขาเป็นผู้หนึ่งที่ได้เข้าไปคลุกคลีกับบรรดากลุ่มแก๊งวัยรุ่นยุคสร้างตำนาน (พ.ศ. 2498–2505) เขาชอบอ่านหนังสือโดยเฉพาะงานเขียนของยาขอบและโก้วเล้ง มีจินตนาการสูง มักนำเรื่องของตนผสมโรงกับตัวละครร่วมยุคสมัยอย่าง แดง ไบเล่ย์, ดำ เอสโซ่, ปุ๊ ระเบิดขวด ฯลฯ รวมทั้งให้สัมภาษณ์ราวกับตนอยู่ในเหตุการณ์ งานเขียนของ สุริยัน ได้รับความนิยมมากแต่ภายหลังถูกเปิดโปงว่าเป็นเรื่องโกหก สุริยัน จึงถูกตราหน้าจนเกิดความละอายและหลบหายไปจากวงการ สุริยัน ศักดิ์ไธสง เสียชีวิตลงด้วยโรคตับแข็งและมะเร็งร่วมด้วย เมื่อวันที่ 24 เมษายน 2547 ที่โรงพยาบาลพระนั่งเกล้า จังหวัดนนทบุรี ทำพิธีทางศาสนาที่วัดบางเลนเจริญ จังหวัดนนทบุรี ปัจจุบัน มีบุตรชาย 1 คน ชื่อนายปิติพงศ์ ภู่ประเสริฐ หรือ "กอล์ฟ" เกิดเมื่อวันที่ 21 กันยายน อาศัยอยู่ที่จังหวัดนนทบุรีผลงานเขียน ผลงานเขียน. สุริยัน เริ่มต้นเขียนหนังสือจากการรับจ้างเขียนจดหมายโต้ตอบให้ชาวคุกทางไปรษณีย์ หลังจากที่พ้นโทษแล้วก็ได้ ราช เลอสรวง และ เสถียร จันทิมาธร ช่วยเหลือให้สร้างผลงาน- เส้นทางมาเฟีย - เหล็กหุ้มใจ - หัวใจหุ้มเหล็ก - อนุทินนิรนาม - บันทึกเลือดจากลาดยาว - ขังเดี่ยว - บันทึกเถื่อน - ล่าทรชน - มือปืน - เจ้าพ่อ - ปล้นสะท้านเมือง - เจ้าพ่อไบคาน - นักฆ่าหน้าหยก โอวตี่ แซ่โค้ว และ - ถนนสีดำ เป็นผลงานการเขียน ชิ้นสุดท้ายของท่านข้อสันนิฐาน ข้อสันนิฐาน. ญาติและคนรู้จักของแดง ไบเลย์ต่างบอกเป็นเสียงเดียวว่าไม่มีคนชื่อเปี๊ยก วิสุทธิกษัตริย์และอาจเป็นการสมมติขึ้นมาลอยๆ และต่างสันนิฐานว่าเป็น พิศาล อัครเศรณี (ชื่อเดิม เจริญพาศน์)</doc>
