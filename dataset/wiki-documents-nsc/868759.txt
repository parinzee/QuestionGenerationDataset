<doc id="868759" url="https://th.wikipedia.org/wiki?curid=868759" title="มาสเตอร์เชฟไทยแลนด์ ซีซันที่ 1">มาสเตอร์เชฟไทยแลนด์ ซีซันที่ 1 มาสเตอร์เชฟไทยแลนด์ เป็นรายการเกมโชว์ทำอาหาร ออกอากาศครั้งแรกในเดือนมิถุนายน พ.ศ. 2560 ทางสถานีโทรทัศน์สีกองทัพบกช่อง 7 โดยเปิดรับสมัครผู้เข้าแข่งขันที่มีอายุ 18 ปีขึ้นไป จากทุกอาชีพและทุกภาคของประเทศไทย โดยมีผู้เข้าแข่งขันจากทั่วประเทศสามารถผ่านมาได้ 120 คนและได้มาทำการคัดเลือกให้เหลือ 38 คน ก่อนจะทำการคัดให้เหลือ 16 คนสุดท้ายด้วยทักษะในครัวขั้นพื้นฐานกติกา กติกา. ดูบทความหลักที่: มาสเตอร์เชฟไทยแลนด์ผู้เข้าแข่งขันผู้เข้าแข่งขัน 16 คนสุดท้ายข้อมูลการแข่งขันตารางการคัดออกข้อมูลการออกอากาศตอนที่ 1 : รอบคัดเลือก 1ตอนที่ 2 : รอบคัดเลือก 2ตอนที่ 3 : รอบคัดเลือก 3ตอนที่ 4 : รอบคัดเลือก 4ข้อมูลการออกอากาศ. ตอนที่ 4 : รอบคัดเลือก 4. - ทักษะพื้นฐานในการทำอาหาร: ผู้เข้าแข่งขันทั้ง 38 คนต้องแสดงทักษะในครัวขั้นพื้นฐาน ด้วยการหั่นขิงทั้งหมด 5 ตัน โดยแบ่งการหั่นออกเป็น 2 แบบ คือแบบเส้นและแบบลูกเต๋า ด้วยมีดหนึ่งเล่ม ขิงของผู้เข้าแข่งขันคนไหน ทำออกมาไม่เท่ากัน จะถูกคัดออกจากการแข่งขันโดยทันที- ทักษะการทำอาหาร: ในรอบของการหั่นขิง ทำให้ผู้เข้าแข่งขัน 14 คน ถึงต้องกับหยุดฝัน และถอดผ้ากันเปื้อนคืนให้กับทางรายการ ผู้เข้าแข่งขันที่เหลืออีก 24 คน ต้องมาแข่งขันกันในรอบที่ 2 โดยใช้ปลาทูจากแม่กลองมาทำอาหารและต้องใช้ปลาทูเพียงคนละ 1 ตัว มีเวลา 60 นาที ในการทำอาหารออกมาให้สร้างสรรค์ที่สุด ป้าพงษ์, เพิร์ท, ดลยา, พิชิต, เอิร์ธ, ผึ้ง, เอ้ และชิ้ง ก็ต้องถอดผ้ากันเปื้อนคืนให้กับทางรายการ และทำให้ได้ผู้เข้าแข่งขัน 16 คนสุดท้ายอย่างเป็นทางการตอนที่ 5 : การแข่งขันอย่างเป็นทางการตอนที่ 5 : การแข่งขันอย่างเป็นทางการ. - การแข่งกล่องปริศนา ครั้งที่ 1: ในรอบกล่องปริศนาในกล่องนั้น มีทั้งเครื่องปรุงไทยและเครื่องปรุงอาหารหวาน ซึ่งหลังจากเปิดกล่องออก ทำให้ผู้เข้าแข่งขันหลาย ๆ คน ถึงกับคิดเมนูไม่ออกเพราะมีส่วนผสมที่ไม่ค่อยเข้ากัน โดยต้องใช้เนื้อหมูดำ (คูโรบูตะ) ในการปรุงอาหารออกมา พลอย, โอ๊ก และเป่า เป็นสามจานที่ทำออกมาได้ดีที่สุด และพลอยก็คือผู้ชนะในรอบกล่องปริศนาคนแรก - ผู้ชนะกล่องปริศนา: พลอย - บททดสอบความคิดสร้างสรรค์ ครั้งที่ 1: จากการที่ พลอย ชนะในรอบกล่องปริศนา จึงมีสิทธิ์ในการเลือกวัตถุดิบหายากและแพงมาปรุงอาหารในรอบ Innovation Test โดยมีหอยโฮตาเตะ, ปูคิงแครบ และปลาคิงกิ พลอยได้เลือกใช้หอยโฮตาเตะในการทำอาหาร และทำให้ผู้เข้าแข่งขันหลาย ๆ คนรู้สึกกังวลกับการทำอาหารครั้งนี้ เพราะไม่รู้จักวัตถุดิบ พลอยได้สิทธิ์เข้าไปเลือกของ 5 นาที และผู้เข้าแข่งขันคนอื่น ๆ 3 นาที พลอยและนิคได้รับคำชมจากกรรมการว่าทำอาหารออกมาได้ดี และนิคคือผู้ชนะในรอบแข่งขันนี้ - ผู้ชนะ: นิค - ผู้ที่ตกเป็นสามอันดับอาหารไม่สร้างสรรค์: แบงค์ ข้าวโอ๊ต และชมพู่ - ผู้ที่ถูกคัดออก: ชมพู่ตอนที่ 6 : East meet Westตอนที่ 6 : East meet West. - บททดสอบภารกิจแบบทีม: โดยสัปดาห์นี้ได้แบ่งทีมเป็นสองทีม โดยผู้ที่ชนะจากรอบที่แล้ว คือ พลอยและนิค มาเป็นหัวหน้าทีมทั้งสองสี โดยผลัดกันเลือกลูกทีมทีละคนเข้าทีม และเหลือ แบงค์ เป็นคนสุดท้าย กรรมการให้ นิค เป็นคนตัดสินใจว่าจะให้เลือก แบงค์ เข้าทีมไหน และนิค ก็เลือกแบงค์เข้าทีมของตัวเอง โดยทั้งสองทีมต้องทำอาหารให้กับขบวนรถตุ๊กตุ๊กจำนวน 101 คัน โดยโจทย์ก็คือ East meet West ต้องทำอาหารที่ผสมผสานทั้งไทยและฝรั่ง โดยส่วนผสมของอาหารต้องมีโปรตีน 1 ส่วน แป้ง 1 ส่วนและผัก 1 ส่วน หลังจากทำการแจกอาหารให้กับคนขับรถตุ๊กตุ๊ก ทีมสีแดงก็เกิดปัญหาเรื่องข้าวหมด ทำให้พลอยแก้ไขสถานการณ์ด้วยการนำเส้นเล็กมาแทนข้าวที่หมดไป ทางด้านสีน้ำเงินก็เกิดข้อผิดพลาดเรื่องมันไม่สุก ด้วยเช่นกัน- ทีมที่ชนะ: ทีมสีแดง - รอบทดสอบความกดดัน: ในรอบทดสอบความกดดันทำให้ทั้งทีมสีน้ำเงินต้องมาเผชิญกับการแข่งขันทดสอบความละเอียด และความแม่นยำ โดยกรรมการให้หัวหน้าทีมก็คือ นิค ได้เลือกผู้เข้าแข่งขันคนหนึ่งที่จะให้ผ่านเข้ารอบต่อไป นิค ได้เลือก แก้ว ให้ได้รับสิทธิ์คุ้มกัน และผู้เข้าแข่งขันที่เหลือต้องทำอาหารจากโจทย์ที่กำนดให้ คือ ทำเมนูไข่ ได้แก่ ไข่ต้มยางมะตูม, ไข่ตุ๋น, ไข่ดาว และไข่คน โดยมีเวลา 25 นาที ในการทำเมนูไข่ทั้ง 4 แบบ โดยที่ทุกคนจะได้ไข่เพียง 5 ฟองเท่านั้น- ผู้ที่ตกเป็นสามอันดับอาหารแย่ที่สุด: นิค, จำลอง และแบงค์ - ผู้ที่ถูกคัดออก: แบงค์ตอนที่ 7 : การแข่งขันทำอาหารพื้นบ้านตอนที่ 7 : การแข่งขันทำอาหารพื้นบ้าน. - การแข่งกล่องปริศนา ครั้งที่ 2: รอบกล่องปริศนาครั้งนี้ผู้เข้าแข่งขันต้องเจอกับกุ้งล็อบสเตอร์และวัตถุดิบอื่น ๆ อย่างทุเรียน เต้าเจี้ยว และแป้งสาลี และระหว่างการแข่งขัน นิคได้เกิดอาการแพ้กุ้ง แต่นิคก็ยังทนอาการแพ้ไปจนจบทำอาหารในรอบนี้ โดยน้ำฝนเป็นผู้เข้าแข่งขันที่นำเต้าเจี้ยวมาทำอาหารออกแนวทางจีน กรรมการชมมาร์คว่า สามารถนำวัตุดิบออกมาใช้ได้อย่างเป็นประโยชน์ และกรรมการก็ได้ชิมและเลือกอาหารสามจานที่ทำออกมาดีที่สุดคือ น้ำฝน, มาร์ค และพลอย และน้ำฝนก็เป็นผู้ชนะกล่องปริศนาในสัปดาห์นี้ - ผู้ชนะกล่องปริศนา: น้ำฝน - บททดสอบความคิดสร้างสรรค์ ครั้งที่ 2: โดยโจทย์รอบนี้คือ ทำอาหารพื้นบ้านให้ออกมาทันสมัย จากที่น้ำฝนชนะในรอบกล่องปริศนา น้ำฝนก็ได้เป็นผู้ที่จะเลือกวัตถุดิบให้กับผู้เข้าแข่งขัน โดยวัตุดิบอาหารพื้นบ้านที่ทางรายการได้เตรียมาไข่ปลาเรียวเซียว ปูทะเล และกุ้งฝอย โดยน้ำฝนได้เลือกใช้ไข่ปลาเรียวเซียวเป็นวัตถุที่น้ำฝนถนัด และน้ำฝนก็ได้เลือกกุ้งฝอยให้กับผู้เข้าแข่งขันโดยมุ่งที่ไปที่เป่าโดยเฉพาะ เพราะน้ำฝนคิดว่ากุ้งฝอยนี้อาจจะทำให้เป่าตกรอบได้ น้ำฝนได้ใช้เวลาในการเลือกวัตถุดิบ 5 นาทีและผู้เข้าแข่งขันคนอื่น ๆ 3 นาทีเหมือนกับรอบที่แล้ว นิคก็ถูกนำตัวส่งโรงพยาบาลไปเพื่อรักษา หลังจากกลับมาจากโรงพยาบาล นิค ก็ยังไม่สามารถที่จะลงทำการแข่งขันได้ ทำให้ผู้เข้าแข่งขันคนอื่น ๆ ไม่เห็นด้วยที่ให้ นิค ผ่านเข้ารอบต่อไป แต่กรรมการได้ตัดสินใจแล้วว่า การแข่งขันก็ยังดำเนินต่อไป มาร์ค เกิดปัญหาเพราะสับสนกับวัตถุดิบและคิดไม่ออกว่าจะทำอย่างไร แก้ว จึงนำส่วนผสมที่ทำส่งให้มาร์ค เพราะต้องการช่วย กรรมการเข้ามาบอกว่าการกระทำเช่นนี้ ส่งผลต่อการแข่งขันซึ่งสามารถทำให้ออกจากการแข่งขันได้ และอาหารที่กรรมการชื่นชอบ นั่นก็คือข้าวคลุกน้ำพริกของจำลอง และอาหารของออฟ ที่ทำข้าวซอยออกมาในรูปแบบที่ไม่เหมือนข้าวซอย ซึ่งเป็นเมนูที่สร้างสรรค์ และอาหารสามจานที่ออกมาไม่ได้สร้างสรรค์ นั่นก็คืออาหารของโอ๊ก ซึ่งได้ให้เหตุผลว่า เขาไม่เคยทำอาหารไทยและอาหารไทยเป็นเมนูที่เขาไม่ถนัด เป่าทำอาหารได้ออกมาธรรมดาและแย่กว่าที่เป็นตัวเขามาก และหนึ่งชั่วโมงของมาร์คทำได้แค่เพียงการทอดกุ้งฝอยเท่านั้น และเป็นผู้เข้าแข่งขันที่ถูกตัดสินให้ออกจากรายการ แต่กรรมการได้บอกตอนมาร์คจะเดินออกว่า เนื่องจากนิคเกิดอาการป่วยกะทันหันและกรรมการได้ตัดสินใจตั้งแต่แรกแล้วว่า สัปดาห์นี้จะไม่มีใครออกไปจากการแข่งขัน และผู้ชนะสัปดาห์นี้ ซึ่งได้แก่ ออฟและจำลอง จะได้เป็นหัวหน้าทีมในสัปดาห์หน้า และต้องมีผู้เข้าแข่งขันถอดผ้ากันเปื้อนถึง 2 คน- ผู้ชนะ: ออฟ - ผู้ที่ตกเป็นสามอันดับอาหารไม่สร้างสรรค์: โอ๊ก มาร์ค และเป่า - ผู้ที่ถูกคัดออกแต่ไม่ถูกคัดออก: มาร์คตอนที่ 8 : การแข่งขันทำอาหารไทยโบราณตอนที่ 8 : การแข่งขันทำอาหารไทยโบราณ. - บททดสอบภารกิจแบบทีม: โดยสัปดาห์นี้ได้แบ่งทีมเป็นสองทีม โดยผู้ที่ชนะจากรอบที่แล้ว คือ จำลองและออฟ มาเป็นหัวหน้าทีมทั้งสองสี โดยผลัดกันเลือกลูกทีมทีละคนเข้าทีม หลังจากผู้เข้าแข่งขันทั้ง 14 ได้ทำการแบ่งทีมโดยต้องทำอาหารให้กับผู้รักรถยนต์คลาสสิกทั้ง 129 คน โดยโจทย์ของการทำอาหารคือ อาหารไทยโบราณ โดยทำอาหารคาวหนึ่งจาน และอาหารหวานหนึ่งจาน โดยต้องทำรสชาติอาหารแบบดั้งเดิม โดยมีเวลาเตรียมอาหาร 60 นาที โดยทีมสีน้ำเงินได้เลือกทำแกงระแวง พร้อมกับข้าวผัดลิ้นจี่ และขนมหวานคือทับทิมกรอบ โดยอาหารของทีมสีแดงคือพระรามลงสรงและขนมปลากริมไข่เต่า โดยหัวหน้าทั้งสองทีมก็ได้แบ่งหน้าที่ให้ทำอาหารกันเรียบร้อย ทีมสีน้ำเงินออฟไม่สามารถควบคุมทีมได้เท่าไรนัก โดยมีลิซ่าและน้ำฝนช่วยควบคุมทีมอีกแรง ถึงเวลาที่ต้องเสิร์ฟอาหารให้กับกรรมการทั้ง 129 คน ทีมสีน้ำเงินได้เกิดปัญหาในการตักอาหารได้ช้า ทำให้พิธีกรรายการต้องมาช่วยย้ายผู้ที่ต่อแถว โดยแก้สถานการณ์ให้ผู้ที่ต่อแถวเข้าไปนั่งรอข้างใน ด้วยสถานการณ์ที่ออฟวางแผนผิดพลาดทำให้หลาย ๆ เมนูหมดก่อน และออฟไม่สามารถควบคุมทีมได้ จนหมดเวลาก็มีนักสะสมรถไม่ได้กินอาหารของทีมสีน้ำเงินถึง 30 คน- ทีมที่ชนะ: สีน้ำเงิน - รอบทดสอบความกดดัน: ในรอบทดสอบความกดดันทำให้ทั้งทีมสีแดงต้องมาเผชิญกับการแข่งขันทดสอบความละเอียดและความแม่นยำ โดยบททดสอบในรอบนี้ได้ให้ทำอาหารที่สามารถหากินได้ทั่วไปนั่นก็คือผัดไทย - ผู้ที่ตกเป็นสี่อันดับอาหารแย่ที่สุด: นิค จำลอง โอ๊ก และข้าวโอ๊ต - ผู้ที่ถูกคัดออก 2 คน: โอ๊กและข้าวโอ๊ตตอนที่ 9 : การแข่งขันทำอาหารหวานตอนที่ 9 : การแข่งขันทำอาหารหวาน. - การแข่งกล่องปริศนา ครั้งที่ 3: รอบกล่องปริศนาครั้งนี้ผู้เข้าแข่งขันต้องเจอกับหัวหมู โดยพลอย แก้ว และลิซ่า เป็น 3 จานที่ดีที่สุดในการแข่งขันรอบบนี้ - ผู้ชนะกล่องปริศนา: ลิซ่า - บททดสอบความคิดสร้างสรรค์ ครั้งที่ 3: ลิซ่าชนะรอบกล่องปริศนา จึงไม่ต้องแข่งรอบความคิดสร้างสรรค์ และผ่านเข้ารอบทันที โดยโจทย์รอบนี้คือ ทำอาหารหวาน โดยมีวัตถุดิบ ได้แก่ รวงผึ้ง, ผลไม้ตระกูลเบอร์รี่ และ พริก โดยลิซ่า ได้เลือกพริกให้นิก และผลไม้ตระกูลเบอร์รี่ให้กับเพื่อนที่เหลือ ซึ่งมีเวลาทำอาหาร 90 นาที และ 3 นาทีในซูเปอร์มาร์เก็ต- ผู้ชนะ: แก้ว - ผู้ที่ตกเป็นสามอันดับอาหารไม่สร้างสรรค์: บัว นิก และมิ้ง - ผู้ที่ถูกคัดออก: มิ้งตอนที่ 10 : การแข่งขันทำอาหารเด็กตอนที่ 10 : การแข่งขันทำอาหารเด็ก. - บททดสอบภารกิจแบบทีม: โดยสัปดาห์นี้ได้แบ่งทีมเป็นสองทีม โดยผู้ที่ชนะจากรอบที่แล้ว คือเป่าเและแก้ว มาเป็นหัวหน้าทีมทั้งสองสี โดยผลัดกันเลือกลูกทีมทีละคนเข้าทีม และหลังจากเลือกลูกทีมเสร็จแล้ว กรรมการให้หัวหน้าทีมทั้งสอง สลับผ้ากันเปื้อน ซึ่งได้ลูกทีม ดังนี้ ซึ่งทั้ง 2 ทีม ต้องทำอาหารกลางวันให้นักเรียนประถมศึกษาอายุ 6-9 ปี โรงเรียนคอนคอร์เดียน โดยต้องทำของหวานและของคาวอย่างละ 1 จาน จำนวน 101 คน และการแข่งขันนี้ มีนักโภชนาการมาตรวจสอบอาหารด้วย ซึ่งมีเวลาทำอาหาร 90 นาที และอีก 60 นาทีเพื่อเสิร์ฟ และต้องนำไปเสิร์ฟเองที่โต๊ะด้วย ซึ่งสีแดงทำคะแนนได้ 64 คะแนน แต่สีน้ำเงินทำคะแนนได้เพียง 37 คะแนน ทัมสีแดงจึงเป็นฝ่ายชนะไป- ทีมที่ชนะ: สีแดง - รอบทดสอบความกดดัน: ผู้เข้าแข่งขันทีมสีน้ำเงิน ต้องทำเมนูพาสตา มา 1 จาน โดยที่ต้องทำเส้นพาสต้าและซอสด้วยตัวเอง ซึ่งมีเวลาทำอาหารทั้งหมด 90 นาที- ผู้ที่ตกเป็นสามอันดับอาหารที่ออกมาดีน้อยที่สุด: บัว, น้ำฝน และพลอย - ผู้ที่ถูกคัดออก: บัวตอนที่ 11 : การแข่งขันทำอาหารจากเครื่องในตอนที่ 11 : การแข่งขันทำอาหารจากเครื่องใน. - การแข่งกล่องปริศนา ครั้งที่ 4: รอบกล่องปริศนาครั้งนี้ผู้เข้าแข่งขันต้องเจอกับวัตถุดิบหลักเป็นมัสซึซากะ วากิว A5 และวัตถุดิบอื่นๆ ได้แก่ ไข่, ขนมปังปอนด์, เชดด้าชีส, กะหล่ำปลี, แยมสตรอเบอร์รี่, กล้วยหอม, แครอท, ต้นหอม, พริกขี้หนูแห้ง และมะเขือเทศราชินี ซึ่งมีเวลาทำอาหาร 60 นาที แก้ว, เป่า และมาร์ค ทำอาหารได้ดีที่สุดในการแข่งขันครั้งนี้ - ผู้ชนะกล่องปริศนา: เป่า - บททดสอบความคิดสร้างสรรค์ ครั้งที่ 4: โดยโจทย์รอบนี้คือ เครื่องใน วัตถุดิบมีให้เลือกทั้งหมด 3 อย่าง คือ กึ๋นไก่ ผ้าขี้ริ้ว และตับห่าน ผู้ชนะรอบกล่องปริศนา คือ เป่า ไม่ต้องแข่งขันในรอบนี้และได้รับสิทธิ์เลือกวัตถุดิบให้ผู้เข้าแข่งขันทุกคน เป่าได้เลือกกึ๋นไก่ให้ น้ำฝน ออฟ และหญิงอ๊อด และได้เลือกผ้าขึ้ริ้วให้นิก แก้ว และมาร์ค และได้เลือกตับห่านให้พลอย ลิซ่า และต้องการจะแกล้งจำลองกับอาหารที่ไม่เคยทำมาก่อน ในการแข่งขันต้องมีคนออกถึง 2 คน- ผู้ชนะ: ลิซ่า - ผู้ที่ตกเป็นสามอันดับอาหารไม่สร้างสรรค์: น้ำฝน พลอย และนิค - ผู้ที่ถูกคัดออก: น้ำฝน และนิคตอนที่ 12 : อาหารระดับภัตตาคารหรู (fine dining)ตอนที่ 12 : อาหารระดับภัตตาคารหรู (fine dining). - บททดสอบภารกิจแบบทีม: โดยสัปดาห์นี้ได้แบ่งทีมเป็นสองทีม โดยผู้ที่ชนะจากรอบที่แล้ว คือลิซ่าเและออฟ มาเป็นหัวหน้าทีมทั้งสองสี โดยผลัดกันเลือกลูกทีมทีละคนเข้าทีม โดยทั้งทั้ง 2 ทีมทำอาหารระดับภัตตาคารหรู ให้กรรมการทั้ง 25 ท่านที่มาเป็นแขกรับเชิญในครั้งนี้โดยมีหมูสันนอกเป็นอาหารจานหลัก และอาหารหวาน 1 อย่างโดยจัดเตรียมไว้ในห้องครัวให้ทีมทั้งสองได้ทำ และทีมสีน้ำเงินชนะไปด้วยคะแนน 14 ต่อ 11 คะแนน ทำให้ทีมสีแดงต้องไปแข่งในรอบทดสอบความกดดัน- ทีมที่ชนะ: สีน้ำเงิน - รอบทดสอบความกดดัน: ผู้เข้าแข่งขันทั้ง 4 คนต้องทำเมนู ในบททดสอบความละเอียดและความแม่นยำ คือ เค้กช็อกโกแลตเยอรมัน 4 ชั้น (four-layered German chocolate cake) ต้นแบบจากปิยธิดา มิตรธีรโรจน์ โดยจะมีสูตรการทำเค้กและเวลาให้ทำ 2 ชั่วโมง โดยผู้เข้าแข่งขันที่มีปัญหามากที่สุดก็คือลิซ่า ลิซ่าได้ลืมใส่ส่วนผสมของนมเข้าไปในการทำ ทำให้เค้กออกมาไม่นุ่มและเหนียวมาก - ผู้ที่ถูกคัดออก: ลิซ่าตอนที่ 13 : การแข่งขันทำพายมัสมั่นตอนที่ 13 : การแข่งขันทำพายมัสมั่น. - การแข่งกล่องปริศนา ครั้งที่ 5: รอบกล่องปริศนาครั้งนี้ผู้เข้าแข่งขัน 7 คนสุดท้ายได้สิทธิ์ผ่านเข้ารอบต่อไปทันที โดยเป็นการแข่งขันของผู้แข่งขันที่ตกรอบไปแล้ว เพื่อคัดเลือกผู้แข่งขันเพียงแค่ 1 คนที่ตกรอบไป เพื่อที่จะได้สิทธ์กลับเข้ามาร่วมการแข่งขันอีกครั้ง โดยกล่องปริศนาครั้งนี้ผู้เข้าแข่งขันต้องเจอกับปลานิลและวัตถุดิบอื่น ๆ อย่างปลาร้า สะตอ และแป้งสาลี ในการปรุงอาหารออกมา น้ำฝน, ลิซ่า และนิค เป็นสามจานที่ทำออกมาได้ดีที่สุด และทั้งสามคนจะแข่งขันกันอีกครั้งในรอบทดสอบความกดดัน - ผู้เข้ารอบสามคนกล่องปริศนา: น้ำฝน ลิซ่า และนิค - รอบทดสอบความกดดัน: ผู้เข้าแข่งขันทั้ง 3 คนต้องทำเมนู ในบททดสอบความละเอียดและความแม่นยำ คือ พายมัสมั่น โดยจะสูตรการทำอาหารและมีเวลาให้ทำ 90 นาที โดยผู้เข้าแข่งขัน 7 คนสุดท้าย จะร่วมเป็นกรรมการในการตัดสินด้วย โดยในการเสิร์ฟอาหารนั้น จะไม่ระบุว่าอาหารจานไหนเป็นอาหารของผู้เข้าแข่งขันคนไหน โดยกรรมการแต่ละคนจะมี 1 คะแนน ผู้ที่ชนะและได้สิทธิ์เข้าร่วมแข่งขันอีกครั้งก็คือ ลิซ่า โดยได้รับ 10 คะแนนเต็มจากกรรมการ - ผู้ชนะ: ลิซ่าตอนที่ 14 : การแข่งขันทำซูชิตอนที่ 14 : การแข่งขันทำซูชิ. - การแข่งกล่องปริศนา ครั้งที่ 6: รอบกล่องปริศนาครั้งนี้ผู้เข้าแข่งขันต้องเจอกับไก่สดทั้งตัวและวัตถุดิบอื่น ๆ อย่างเช่น เมลอน รากบัว วาซาบิ เป็นต้น และกรรมการก็ได้ชิมและเลือกอาหารสามจานที่ทำออกมาดีที่สุดคือ มาร์ค, แก้ว และลิซ่า และลิซ่าก็เป็นผู้ชนะกล่องปริศนาในสัปดาห์นี้ - ผู้ชนะกล่องปริศนา: ลิซ่า - บททดสอบความคิดสร้างสรรค์ ครั้งที่ 5: โดยโจทย์รอบนี้คือ การทำซูชิ โดยมีเชฟบุญธรรม ภาคโพธิ์ มาสาธิตการแล่ปลาและการทำซูชิ ในรอบนี้จะแข่งขันกันเป็นคู่ โดยลิซ่าผู้ชนะในรอบกล่องปริศนาได้สิทธิ์เป็นผู้จับคู่ให้ผู้แข่งขัน โดยลิซ่าได้เลือก ลิซ่าคู่กับจำลอง เป่าคู่กับออฟ พลอยคู่กับแก้ว และหญิงอ๊อดคู่กับมาร์ค โดยสลับกันทำอาหารคนละ 15 นาที โดยคู่ระหว่างมาร์คกับหญิงอ๊อดมีปัญหาในการแล่ปลา และคู่ระหว่างเป่ากับออฟมีปัญหาทำอาหารไม่ทันเวลา - ทีมชนะ: ลิซ่าและจำลอง - ทีมที่อาหารไม่สร้างสรรค์: เป่าและออฟ - ผู้ที่ถูกคัดออก: ออฟตอนที่ 15 : การแข่งขันทำอาหารสตรีท ฟู้ด ไทยสู่สากลตอนที่ 15 : การแข่งขันทำอาหารสตรีท ฟู้ด ไทยสู่สากล. - บททดสอบภารกิจแบบทีม: โดยสัปดาห์นี้ได้แบ่งทีมเป็นสองทีม โดยผู้ที่ชนะจากรอบที่แล้ว คือลิซ่าเและจำลอง มาเป็นหัวหน้าทีมทั้งสองสี โดยในการเลือกทีมครั้งนี้ไม่ให้ผู้ชนะเป็นคนเลือกทีมแต่ให้ แต่ให้ผู้เข้าแข่งขันที่เหลือเป็นคนเลือกผู้เข้าแข่งขันเอง โดยมีมาร์ควิ่งเข้าไปหาจำลองเพียงคนเดียว กรรมการเลยให้ลิซ่าเลือกว่าจะให้ใครไปอยู่ทีมกับจำลอง แล้วลิซ่าก็ได้เลือกแก้วให้เข้าสู่ทีมจำลอง โดยในรอบ 7 คนสุดท้ายได้ไปแข่งนอกสถานที่อีกครั้ง ซึ่งครั้งนี้ไปแข่งขันกันที่สถานเอกอัครราชทูตอังกฤษประจำประเทศไทย ย่านชิดลม กับคอนเซ็ปต์ของการทำอาหาร “สตรีท ฟู้ด ไทยสู่สากล” เป็นการทำอาหารสตรีทฟู้ดที่ดูดี พร้อมเน้นความอร่อยระดับอินเตอร์ เพื่อเป็นการยกระดับอาหารสตรีทฟู้ดของไทยให้ชาวต่างชาติได้รู้จักมากยิ่งขึ้น ในการแข่งขันทั้งสองทีมในครั้งนี้ ได้รับเกียรติจากคุณมาร์กาเร็ต ทังก์ท่านอัครราชทูตอังกฤษประจำประเทศไทยเป็นผู้นำทีม พร้อมแขกรับเชิญอีก 63 คน ซึ่งอาหารที่จะต้องทำเสิร์ฟจะเป็นของคาวและของหวานอย่างละ 1 อย่าง- ทีมที่ชนะ: ทีมสีน้ำเงิน - รอบทดสอบความกดดัน: ผู้เข้าแข่งขันทั้ง 3 คนต้องทำเมนู ในบททดสอบความละเอียดและความแม่นยำ คือ เสต็กเนื้อสันใน โดยจะมีการทำเสต็กทั้งหมด 3 ระดับคือ มีเดียมแรร์ (Mediam Rare) การทำให้สุกแบบกลางๆหรือสุกๆดิบๆ ยังมีน้ำเลือดอยู่, มีเดียม (Mediam) การทำให้สุดแบบปานกลางมีน้ำเนื้อ ข้างในจะเป็นสีชมพู และเวลดัน (Well Done) สุกมาก ไม่มีน้ำเนื้อ โดยมีเวลาให้ 60 นาทีในการทำอาหาร - ผู้ที่ถูกคัดออก: มาร์คตอนที่ 16 : การแข่งขันทำอาหารจากวัตถุดิบจากท้องทะเลไทย (รอบ Semi-final)ตอนที่ 16 : การแข่งขันทำอาหารจากวัตถุดิบจากท้องทะเลไทย (รอบ Semi-final). - การแข่งกล่องปริศนา ครั้งที่ 7: รอบกล่องปริศนาครั้งนี้ผู้เข้าแข่งขันต้องเจอกับบัตรกิฟวอชเชอร์มูลค่า 1,000 บาท โดยให้ผู้เข้าแข่งขันเข้าไปเลือกซื้อวัตถุดิบ ที่จะนำมาทำอาหารตามต้องการได้ โดยให้เวลาเลือกวัตถุดิบเป็นเวลา 15 นาที เมื่อผู้เข้าแข่งขันขันกลับเข้ามาในรายการ กรรมการได้ให้ผู้เข้าแข่งขันสลับตะกร้ากัน โดยลิซ่าสลับกับจำลอง เป่าสลับกับหญิงอ๊อด และแก้วสลับกับพลอย โดยให้เวลาในการทำอาหารเป็นเวลา 60 นาที - ผู้ชนะกล่องปริศนา: จำลอง - ผู้ที่ตกเป็นสามอันดับอาหารไม่สร้างสรรค์: พลอย แก้ว และหญิงอ๊อด - ผู้ที่ถูกคัดออก: หญิงอ๊อด - บททดสอบความคิดสร้างสรรค์ ครั้งที่ 6: โดยโจทย์รอบนี้คือ วัตถุดิบจากท้องทะเล วัตถุดิบมีให้เลือกทั้งหมด 5 อย่าง คือ ปลาเก๋าดำ ปลาหมึก หอยนางรม ปูดำ และกุ้งมังกรเจ็ดสี ผู้ชนะรอบกล่องปริศนา คือ จำลอง ได้รับสิทธิ์เลือกวัตถุดิบให้ผู้เข้าแข่งขันทุกคน จำลองได้เลือกปลาเก๋าดำให้ตัวเอง เลือกปลาหมึกให้ลิซ่า เลือกหอยนางรมให้เป่า เลือกปูดำให้แก้ว และได้เลือกกุ้งมังกรเจ็ดสีให้พลอย โดยมีเวลาในการทำอาหารเป็นเวลา 60 นาที - ผู้ชนะ: แก้ว - ผู้ที่ตกเป็นสองอันดับอาหารไม่สร้างสรรค์: เป่า และพลอย - ผู้ที่ถูกคัดออก: เป่าตอนที่ 17 : การแข่งขัน (รอบ Final)ตอนที่ 17 : การแข่งขัน (รอบ Final). - การแข่งกล่องปริศนา ครั้งที่ 8 รอบกล่องปริศนาครั้งนี้ผู้เข้าแข่งขันต้องเจอกับปลาทูบลูฟิน และข้าวไทย โดยในรอบนี้เป็นการแข่งขันกัน 1 ต่อ 1 โดยแก้วผู้ชนะในครั้งก่อนได้สิทธิ์จับสลากเลือกคู่แข่ง และวัตถุดิบในการทำอาหาร โดยแก้วต้องแข่งกับจำลอง วัตถุดิบที่ได้คือ ปลาทูบลูฟิน และลิซ่าต้องแข่งกับพลอย วัตถุดิบที่ได้คือ ข้าวไทย โดยมีเวลาในการทำอาหารให้ 60 นาที โดยในรอบนี้แก้วชนะจำลอง และลิซ่าชนะพลอย ทำให้แก้วและลิซ่าผ่านเข้ารอบต่อไป - ผู้ชนะกล่องปริศนา: แก้ว, ลิซ่า - ผู้ที่ถูกคัดออก: จำลอง, พลอย - รอบไฟนอล ผู้เข้าแข่งขันต้องทำอาหาร 2 อย่าง คือ ของคาว และของหวาน โดยมีเวลาให้ 90 นาที - ผู้ชนะมาสเตอร์เชฟไทยแลนด์ ซีซั่น 1 : แก้ว</doc>
