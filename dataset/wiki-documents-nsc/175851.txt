<doc id="175851" url="https://th.wikipedia.org/wiki?curid=175851" title="ซูซูมุ ฮานากาตะ">ซูซูมุ ฮานากาตะ ซูซูมุ ฮานากาตะ () นักมวยสากลชาวญี่ปุ่น เกิดเมื่อ 21 มกราคม พ.ศ. 2489 ที่โยโกฮาม่า ประเทศญี่ปุ่น สถิติการชก 65 ครั้ง ชนะ 41 (น็อค 7) เสมอ 9 แพ้ 15ประวัติ ประวัติ. ฮานากาตะเริ่มชกมวยสากลอาชีพเมื่อ พ.ศ. 2506 จนกระทั่ง พ.ศ. 2512 จึงมีโอกาสได้ชิงแชมป์โลกรุ่นฟลายเวทของสภามวยโลกจากแอฟเฟรน ทอร์เรส เป็นครั้งแรกแต่ฮานากาตะเป็นฝ่ายแพ้คะแนนไป ฮานากาตะยังขึ้นชิงแชมป์โลกรุ่นฟลายเวทต่อมาอีก 3 ครั้ง แต่ไม่ประสบความสำเร็จทั้งสิ้น รวมทั้งมาชิงแชมป์โลกรุ่นฟลายเวทของสมาคมมวยโลก แพ้คะแนน ชาติชาย เชี่ยวน้อยที่ กทม. ด้วย หลังจากชกแพ้คะแนนชาติชายไปแล้ว ฮานากาตะรู้สึกข้องใจจึงขอแก้มือกับชาติชายอีกครั้งที่ญี่ปุ่น ซึ่งในการชกคราวนี้ ชาติชายถูกปลดออกจากตำแหน่งแชมป์โลกไปก่อนเพราะทำน้ำหนักตามพิกัดไม่ได้ เมื่อชกกัน ฮานากาตะเป็นฝ่ายชนะน็อค ชาติชายในยกที่ 6 ได้ครองแชมป์โลกสมใจ แต่แค่ป้องกันตำแหน่งครั้งแรกก็เสียแชมป์ให้เออร์บิโต ซาลาวาเรียไป หลังจากเสียแชมป์แล้ว ฮานากาตะยังขึ้นชิงแชมป์โลกรุ่นฟลายเวทอีกสองครั้ง คือ ชิงแชมป์แก้มือกับซาลาวาเรียอีกครั้ง แต่ก็แพ้คะแนนไปอีก จากนั้นหันไปชิงแชมป์โลกรุ่นฟลายเวทของสภามวยโลก แพ้คะแนนมิเกล คันโต้ อีกครั้ง จึงแขวนนวมไปในที่สุดเกียรติประวัติเกียรติประวัติ. - แชมป์ญี่ปุ่นรุ่นฟลายเวท (2512 - 2516) - แชมป์โลกรุ่นฟลายเวท WBA- ชิง 18 ตุลาคม 2517 ชนะน็อค ชาติชาย เชี่ยวน้อย ยก 6 ที่ ญี่ปุ่น - เสียแชมป์ 1 เมษายน 2518 แพ้คะแนน เออร์บิโต้ ซาลาวาเรีย ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC เมื่อ 28 พฤศจิกายน 2512 แพ้คะแนน แอฟเฟรน ทอร์เรส ที่ เม็กซิโก - ชิงแชมป์โลกรุ่นฟลายเวท WBC เมื่อ 30 เมษายน 2514 แพ้คะแนน เออร์บิโต ซาลาวาเรีย ที่ ฟิลิปปินส์ - ชิงแชมป์โลกรุ่นฟลายเวท WBA เมื่อ 4 มีนาคม 2515 แพ้คะแนน มาซาโอะ โอบะ ที่ ญี่ปุ่น - ชิงแชมป์โลกรุ่นฟลายเวท WBA เมื่อ 27 ตุลาคม 2516 แพ้คะแนน ชาติชาย เชี่ยวน้อย ที่ กทม. - ชิงแชมป์โลกรุ่นฟลายเวท WBA เมื่อ 7 ตุลาคม 2518 แพ้คะแนน เออร์บิโต ซาลาวาเรีย ที่ ญี่ปุ่น - ชิงแชมป์โลกรุ่นฟลายเวท WBC เมื่อ 15 พฤษภาคม 2519 แพ้คะแนน มิเกล คันโต ที่ เม็กซิโก</doc>
