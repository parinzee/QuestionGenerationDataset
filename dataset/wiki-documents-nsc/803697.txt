<doc id="803697" url="https://th.wikipedia.org/wiki?curid=803697" title="ฅนเหล็ก: มหาวิบัติจักรกลยึดโลก">ฅนเหล็ก: มหาวิบัติจักรกลยึดโลก ฅนเหล็ก: มหาวิบัติจักรกลยึดโลก () เป็นภาพยนตร์อเมริกันในปี 2015 แนวนิยายวิทยาศาสตร์ กำกับภาพยนตร์โดย อลัน เทย์เลอร์ ผู้กำกับจาก ภาพยนตร์เรื่องนี้เป็นภาค 5 ในภาพยนตร์ชุด เทอร์มิเนเตอร์ นำแสดงโดยเจสัน คาร์ค แสดงเป็นจอห์น คอนเนอร์ ผู้นำต่อต้านหุ่นยนต์ ไคล์ รีส แสดงโดย ไจ คอร์ทนีย์ ตัวเอกในภาพยนตร์ภาคแรก เดอะ เทอร์มิเนเตอร์ ในปี 1984 เป็นเรื่องราวกับการเล่าเรื่องต้นกำเนิดของจอห์น คอนเนอร์ หรือการรีบูตเรื่องราวในภาพยนตร์ภาคแรกขึ้นมาใหม่เนื้อเรื่องย่อ เนื้อเรื่องย่อ. ภาพยนตร์เรื่องนี้เริ่มเรื่องที่ “จอห์น คอนเนอร์” (รับบทโดย เจสัน คาร์ค) ซึ่งเป็นผู้นำกองกำลังต่อต้านของฝ่ายมนุษย์ได้ส่ง “ไคล รีส” (รับบท โดย ไจ คอร์ทนีย์) ย้อนเวลากลับไปสู่อดีตเมื่อปี 1984 เพื่อช่วยชีวิตและคุ้มครอง คุณแม่ของเขา นั่นก็คือ “ซาร่าห์ คอนเนอร์” (รับบทโดย เอมิเลีย คลาร์ก) ให้รอดพ้นจากเงื้อมมือของคนเหล็กที่ต้องการจะสังหารเธอก่อนที่เธอจะให้กำเนิด “จอห์น” แต่แล้วกลับเกิดเหตุการณ์ที่คาดไม่ถึง ทำให้ลำดับของกาลเวลาแตกสลายไป และ “ไคล รีส” ได้พบว่าตัวเขามีอดีตในรูปแบบใหม่ที่ไม่คุ้นเคย และต้องเผชิญหน้ากับหุ่นเทอร์มิเนเตอร์รุ่น T-1000 (รับบทโดย อีบยองฮุน) ผู้พิทักษ์ (รับบทโดย อาร์โนลด์ ชวาร์เซเน็กเกอร์) และศัตรูตัวใหม่ที่เหนือชั้นกว่ามนุษย์และหุ่นยนต์ รวมทั้งต้องพบกับภารกิจใหม่ที่สำคัญถึงขั้นเป็นการกำหนดอนาคตขึ้นใหม่เลยทีเดียวนักแสดงนักแสดง. - อาร์โนลด์ ชวาร์เซเน็กเกอร์ รับบท หุ่นเทอร์มิเนเตอร์ (ผู้พิทักษ์) T-800 - เอมิเลีย คาร์ค รับบท ซาราห์ คอนเนอร์ - เจสัน คาร์ค รับบท จอห์น คอนเนอร์ - ไจ คอร์ทนีย์ รับบท ไคลย์ รีส - อีบยองฮุน รับบท หุ่นเทอร์มิเนเตอร์ (หุ่นสังหาร) T-1000งานสร้างของ เทอร์มิเนเตอร์ ภาค 6 งานสร้างของ เทอร์มิเนเตอร์ ภาค 6. แม้จะทำเงินทั่วโลกไปถึง 440 ล้านเหรียญฯ แต่จากทุนสร้าง 150 ล้านบวกกับค่าการตลาดที่ใช้ไปไม่น้อย ก็ทำให้ ฅนเหล็ก: มหาวิบัติจักรกลยึดโลก เข้าข่ายหนังที่ทำเงินน่าผิดหวังอยู่ดี โดยเฉพาะรายได้ในสหรัฐฯ ที่หนังทำเงินไปได้แค่ 100 กว่าล้านเหรียญฯ เท่านั้น The Hollywood Reporter เชื่อว่าหนังทำให้ Paramount และ Skydance ขาดทุนไปนิดหน่อย จนโครงการที่เดิมทีผู้สร้างจะเปิดกล้อง Terminator 6 และ Terminator 7 ให้เร็วที่สุด เพื่อให้ฉายทันก่อนหมดลิขสิทธิ์ ต้องเลื่อนออกไปแบบไม่มีกำหนดเป็นที่เรียบร้อยแล้ว ตามแผนการเดิม Paramount หวังว่าจะเปิดกล้องหนังภาค 6 ให้เร็วที่สุดเพื่อให้เข้าฉายในปี 2017 และสร้างภาค 7 ตามออกมาเพื่อฉายในปี 2018 ทันที ก่อนที่ลิขสิทธิ์จะหมด และกลับไปอยู่ในมือของ เจมส์ แคเมรอน ในปี 2019 นั่นเอง</doc>
