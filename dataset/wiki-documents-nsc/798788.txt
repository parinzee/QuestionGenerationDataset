<doc id="798788" url="https://th.wikipedia.org/wiki?curid=798788" title="มหาวิทยาลัยตูรีบา">มหาวิทยาลัยตูรีบา มหาวิทยาลัยตูรีบา () มีชื่อเดิมว่า โรงเรียนบริหารธุรกิจตูรีบา () เป็นสถาบันระดับอุดมศึกษาเอกชนที่ใหญ่ที่สุดในประเทศลัตเวีย มหาวิทยาลัยได้รับการจัดตั้งขึ้นในปี พ.ศ. 2536 โดยมีวิทยาเขต 5 แห่งในรีกา, ลิเอปายา (Liepāja), เซซิส (Cēsis), ตัลซี (Talsi) และเยกับปิลส์ (Jēkabpils)คณะ คณะ. มหาวิทยาลัยประกอบไปด้วยคณะ 4 คณะ และหลักสูตร 25 หลักสูตร และมีการเรียนการสอนตั้งแต่ระดับปริญญาตรีจนถึงปริญญาเอกในสาขาบริหารธุรกิจ กฎหมาย การท่องเที่ยวระหว่างประเทศ การสื่อสาร- คณะบริหารธุรกิจ (คณบดี : ศ. ดร. Vita Zariņa) - คณะนิติศาสตร์ (คณบดี : รศ. ดร. Jānis Načisčionis) - คณะการท่องเที่ยวระหว่างประเทศ (คณบดี : Agita Doniņa) - คณะนิเทศศาสตร์ (คณบดี : รศ. ดร. Andris Pētersons)ความร่วมมือในระดับนานาชาติ ความร่วมมือในระดับนานาชาติ. หลักสูตรปริญญาตรีสาขาการจัดการการท่องเที่ยวและบริษัทผู้ให้บริการและหลักสูตรปริญญาโทสาขาการจัดการการท่องเที่ยวเชิงยุทธศาสตร์ได้รับใบรับรองคุณภาพการศึกษาด้านการท่องเที่ยว (TedQual certificate) ซึ่งรับรองวิทยฐานะโดยองค์การการท่องเที่ยวโลกของสหประชาชาติ ทำให้มหาวิทยาลัยตูรีบาเป็นมหาวิทยาลัยแห่งแรกในรัฐบอลติกและสแกนดิเนเวียที่ได้รับการรับรองวิทยฐานะจากหน่วยงานดังกล่าว นอกจากนี้มหาวิทยาลัยตูรีบายังเป็นสมาชิกของสมาคมวิทยาลัยธุรกิจขั้นสูง, สมาคมสถาบันอุดมศึกษายุโรป และสมาคมคณะนิติศาสตร์ยุโรปศิษย์เก่าที่มีชื่อเสียงศิษย์เก่าที่มีชื่อเสียง. - อิโลนา มาร์เฮเล (Ilona Marhele) นักวิ่งมาราธอนหญิง เข้าร่วมใน โอลิมปิกฤดูร้อน 2016</doc>
