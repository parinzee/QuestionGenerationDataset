<doc id="135541" url="https://th.wikipedia.org/wiki?curid=135541" title="สมพร หลงจิ">สมพร หลงจิ นายสมพร หลงจิ เกิดเมื่อวันที่ 19 กรกฎาคม พ.ศ. 2511 ที่ อ.กาญจนดิษฐ์ จ.สุราษฎร์ธานี ในครอบครัวชาวมุสลิม จบการศึกษาระดับปริญญาตรีจากคณะมนุษยศาสตร์ มหาวิทยาลัยรามคำแหง และได้รับประกาศนียบัตรหลักสูตรผู้ประกอบการใหม่ จากจุฬาลงกรณ์มหาวิทยาลัย มีประสบการณ์ทำงานเป็นสื่อมวลชนมาตลอด อยู่กับหลายสังกัด ทั้ง เดอะ เนชั่น, สยามโพสต์, พิมพ์ไทยและบิสิเนสไทย โดยเป็นสื่อที่วิพากษ์วิจารณ์การทำงานของรัฐบาลอย่างตรงไปตรงมา ในปี พ.ศ. 2544 ได้ลงรับสมัครเลือกตั้ง ในเขต 35 กรุงเทพมหานคร คือ เขตบางขุนเทียน สังกัดพรรคชาติไทย แต่ไม่ได้รับการเลือกตั้ง จากนั้นได้เข้าทำงานเป็นผู้จัดรายการวิทยุคลื่น เอฟ.เอ็ม. 92.25 เมกกะเฮิร์ซ ก่อนจะเข้าเป็นสมาชิกพรรคประชาราช ในปี พ.ศ. 2549 มีตำแหน่งเป็นรองโฆษกพรรคในระยะเริ่มต้นตั้งพรรค และย้ายเป็นสมาชิกพรรคมัชฌิมาธิปไตย ในปี พ.ศ. 2550 และในเลือกตั้งในปลายปี พ.ศ. 2550 ได้ลงรับสมัครอีกครั้ง สังกัดพรรคมัชฌิมาธิปไตย ในเขต 8 กรุงเทพมหานคร ซึ่งประกอบด้วย เขตสวนหลวง ประเวศ บางนา และพระโขนง แต่ไม่ได้รับการเลือกตั้ง ในปี พ.ศ. 2551 ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคชาติไทย ชีวิตส่วนตัว สมรสเมื่อวันที่ 21 ตุลาคม พ.ศ. 2550 ปัจจุบันได้กลับมาจัดรายการวิทยุที่คลื่น เอฟ.เอ็ม. 92.25 เมกกะเฮิร์ซ อีกครั้ง และยังได้จัดรายการที่คลื่นปกป้องสถาบัน เอฟ.เอ็ม. 90.25 เมกกะเฮิร์ซ อีกด้วย</doc>
