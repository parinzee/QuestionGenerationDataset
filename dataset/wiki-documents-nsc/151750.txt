<doc id="151750" url="https://th.wikipedia.org/wiki?curid=151750" title="ส่วนต้นของกระดูกเรเดียส">ส่วนต้นของกระดูกเรเดียส ส่วนต้นของกระดูกเรเดียส ประกอบด้วยหัวกระดูก คอกระดูก และปุ่มกระดูก- ส่วนหัวกระดูกเรเดียส (radial head) มีลักษณะเป็นทรงกระบอก พื้นผิวด้านบนเป็นถ้วยตื้นๆ หรือ โฟเวีย (fovea) สำหรับเป็นข้อต่อกับแคปปิทูลัม (capitulum) ของกระดูกต้นแขน เส้นรอบของหัวกระดูกมีลักษณะเรียบ ซึ่งด้านใกล้กลางลำตัวจะกว้างซึ่งเป็นข้อต่อกับรอยเว้าเรเดียสของกระดูกอัลนา (radial notch of the ulna) ส่วนที่เหลือจะแคบ ซึ่งโอบรอบด้วยเอ็นแอนนูลาร์ (annular ligament) จุดที่ลึกที่สุดของโฟเวียไม่ได้อยู่ในแกนสมมาตรเดียวกับแกนยาวของกระดูกเรเดียส ทำให้มีลักษณะเหมือนลูกเบี้ยว (cam effect) ขณะคว่ำหรือหงายปลายแขน- ส่วนหัวของกระดูกรองรับด้วยส่วนคอดที่มีลักษณะกลม เรียบ เรียกว่า คอกระดูกเรเดียส (neck of radius) ซึ่งด้านหลังจะมีสันเล็กๆ ซึ่งเป็นจุดเกาะปลายของส่วนของกล้ามเนื้อสุพิเนเตอร์ (supinator muscle)- ด้านใกล้กลางลำตัวใต้ต่อคอกระดูกเป็นปุ่มนูน เรียกว่า ปุ่มนูนเรเดียส (radial tuberosity) ซึ่งแบ่งพื้นผิวออกเป็นพื้นผิวด้านหลัง เป็นส่วนขรุขระซึ่งเป็นจุดเกาะปลายของเอ็นกล้ามเนื้อไบเซ็ปส์ เบรคิไอ (biceps brachii muscle) และพื้นผิวด้านหน้าซึ่งเป็นส่วนเรียบ ซึ่งมีถุงลดเสียดสี (bursa) อยู่ด้านบน แทรกระหว่างเอ็นกล้ามเนื้อและกระดูกภาพอื่นๆ</doc>
