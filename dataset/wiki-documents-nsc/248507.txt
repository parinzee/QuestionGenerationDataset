<doc id="248507" url="https://th.wikipedia.org/wiki?curid=248507" title="ทรานส์ฟอร์มเมอร์ส อภิมหาสงครามแค้น">ทรานส์ฟอร์มเมอร์ส อภิมหาสงครามแค้น ทรานส์ฟอร์มเมอร์ส อภิมหาสงครามแค้น () เป็นภาพยนตร์อเมริกันแนวนวนิยายวิทยาศาสตร์ โลดโผน ออกฉายวันที่ 19 มิถุนายน ค.ศ. 2009 ในสหราชอาณาจักรและในวันที่ 24 มิถุนายน ค.ศ. 2009 ในอเมริกาเหนือ เป็นภาคต่อของ ทรานส์ฟอร์มเมอร์ส มหาวิบัติจักรกลสังหารถล่มจักรวาล ที่ฉายเมื่อปีคริสต์ศักราช 2007 โดยไมเคิล เบย์และสตีเวน สปีลเบิร์ก กลับมารับหน้าที่เป็นผู้กำกับและผู้อำนวยการสร้าง ตามลำดับ ขณะที่ไชอา เลอบัฟก็รับบทเดิมคือ แซม วิทวิคกี้ มนุษย์ที่อยู่ภายใต้สงครามระหว่างออโต้บอทส์และดีเซปติคอนส์ ในภาพยนตร์ยังมีหุ่นใหม่ ๆ เพิ่มอีกหลายตัวและยังขยายอาณาเขตไปหลายประเทศ โดยเฉพาะที่เด่นชัดใน เซี่ยงไฮ้ ประเทศจีน ฝรั่งเศส และอียิปต์ อุปสรรคของภาพยนตร์ในขั้นตอนการผลิต คือการประท้วงของกลุ่มนักเขียนบทในสหรัฐอเมริการะหว่างปี 2007-2008 เช่นเดียวกับการประท้วงของของสมาคมผู้กำกับแห่งอเมริกาและสมาคมนักเขียนบท เบย์เสร็จสิ้นภาคผลิตทันเวลาจากความช่วยเหลือในการทำภาพร่างหนัง และเขียนบทภาพยนตร์โดย โรเบอร์โต ออร์ซิ, อเลกซ์ เคิร์สซแมน และเอห์เรน ครูเกอร์ ภาพยนตร์ถ่ายทำระหว่างเดือนพฤษภาคมถึงพฤศจิกายน 2008 สำหรับในประเทศไทย มีการจัดงานเปิดตัวภาพยนตร์เรื่องนี้ เมื่อวันที่ 22 มิถุนายน ค.ศ. 2009 ณ เซ็นทรัลเวิลด์สแควร์ ศูนย์การค้าเซ็นทรัลเวิลด์ ก่อนจะมีการฉายรอบสื่อมวลชน ทั้งในระบบฟิล์มปกติ ณ เอส เอฟ เวิลด์ ซีนีมา และในระบบไอแม็กซ์ ดีเอ็มอาร์ ณ กรุงศรี ไอแม็กซ์ เธียเตอร์ พารากอนซีนีเพล็กซ์ ศูนย์การค้าสยามพารากอนเนื้อเรื่อง เนื้อเรื่อง. สองปีผ่านไป นับแต่หนุ่มน้อย แซม วิทวิคกี้ (ไชอา เลอบัฟ) ได้ช่วยจักรวาลให้รอดพ้นจากศึกขั้นเด็ดขาดระหว่างหุ่นยนต์จากต่างดาวที่กำลังสู้รบกันอยู่ แม้จะสร้างวีรกรรมอันกล้าหาญสุดขั้วมาแล้ว แต่แซมยังคงเป็นวัยรุ่นธรรมดาที่มีปัญหาว้าวุ่นใจไม่เว้นแต่ละวัน ไม่ว่าจะเป็นเรื่องการต้องไปเรียนต่อมหาวิทยาลัย การต้องทิ้ง มิเคล่า (มีแกน ฟ็อกซ์) แฟนสาวของเขาเอาไว้ที่บ้านเกิด และต้องแยกห่างจากพ่อแม่ของเขา รอน และจูดี้ (เควิน ดันน์ และจูลี่ ไวท์) เป็นครั้งแรก แน่นอน ยังมีเรื่องหนักใจอื่นๆ อีกเมื่อแซมต้องพยายามอธิบายให้เพื่อนใหม่ของเขาฟังว่าทำไมเขาถึงต้องจากมา เพื่อนคนใหม่ที่ว่าก็คือหุ่นยนต์ที่คอยคุ้มครองดูแลเขาอย่างบัมเบิลบี สำหรับแซมแล้ว เป้าหมายของเขาก็คือการใช้ชีวิตในรั้วมหาวิทยาลัยอย่างเด็กนักศึกษาธรรมดาๆ แต่การจะทำตัวให้ธรรมดาได้ เขาต้องทำเป็นไม่สนโชคชะตาของตัวเขาเองเสียก่อน ในขณะเดียวกันอาจารย์ของเมกะทรอนหรือเดอะฟอลเล่น (The Fallen) ผู้ก่อตั้งดีเซ็ปติคอนส์ ต้องการให้เมกะทรอน(ที่ถูกแรงอัดของเดอะ คิ้วบ์ และนำซากไปโยนทิ้งลงทะเล )ฟื้นคืนชีพมาอีกครั้งจึงได้ส่งลูกน้องที่นำโดยแรฟเวจ (Ravage)ไปกู้เมกะทรอนคืน เมื่อพวกลูกน้องของเดอะฟอลเล่น (The Fallen)ไปถึงใต้ทะเล โวเบีย (Wobia)จึงบอกให้นำชิ้นส่วนของ สแครปเปอร์ (Scraper)มาเป็นชิ้นส่วนในการปลุกเมกะทรอน ซึ่งเมื่อเมกะทรอนฟื้นคืนชีพมา สงครามจึงอุบัติขึ้นอีกครั้ง ขณะที่แซม พยายามทำดีที่สุดเพื่อทิ้งปัญหาต่างๆ เอาไว้ที่มิสชั่นซิตี้ และกลับไปใช้ชีวิตประจำวันตามปกติ อย่างไรก็ดี สงครามระหว่างพวกออโต้บ็อทส์ กับดีเซ็ปติคอนส์ ซึ่งดำเนินไปอย่างลับๆ ได้ก่อให้เกิดการเปลี่ยนแปลงมากมาย เซ็คเตอร์ 7 ถูกยุบไป และเจ้าหน้าที่ซิมม่อนส์ (จอห์น เทอร์เทอร์โร่) นายทหารผู้ภักดีกับเซ็คเตอร์ 7 ถูกไล่ออก และที่ถูกตั้งขึ้นมาแทนที่ก็คือเนสท์ (NEST) องค์กรใหม่ ซึ่งเลือกใช้งานนายทหารผู้มีประสบการณ์ภาคสนามอย่างเลนน็อกซ์ (จอช ดูฮาเมล) และเอ็ปป์ส (ไทรีส กิ๊บสัน) พยายามหาวิธีทำงานเคียงข้างไปกับกลุ่มออโต้บ็อทส์ เพื่อหลีกเลี่ยงการเผชิญหน้ากับพวกดีเซ็ปติคอนส์ โชคร้ายที่ที่ปรึกษาด้านความมั่นคงแห่งชาติ ธีโอดอร์ กัลโลเวย์ (จอห์น เบ็นจามิน ฮิคกี้) เหมือนจะเล็งเห็นถึงอันตราย ด้วยความมุ่งมั่นที่จะยึดครองอำนาจควบคุมขององค์กรทุกหน่วยงานของกระทรวงกลาโหม รวมไปถึงอำนาจของแต่ละองค์กรเหล่านั้น ขณะเดียวกันก็จะได้กำจัดหน่วยงานรัฐบาลที่เขาเห็นว่าไม่มีความสำคัญทิ้งไป กัลโลเวย์ จึงพยายามปิดเนสท์ ทิ้ง โดยเขาเชื่อว่าภัยคุกคามจากสงครามที่สร้างความวอดวายของกลุ่มหุ่นยนต์ต่างดาวสองกลุ่มนี้ได้ผ่านพ้นไปแล้ว เขาเชื่อว่ามนุษย์ไม่สนใจในความขัดแย้งที่ออโต้บ็อทส์ มีต่อพวก ดีเซ็ปติคอนส์ เมื่อชีวิตของ แซม ในที่เรียนใหม่เริ่มเข้าที่เข้าทาง โดยเขาสามารถปรับตัวเข้ากับลีโอ (ราม่อน ร็อดริเกซ) เพื่อนร่วมห้องคนใหม่ที่เป็นจอมจุ้นจ้าน และอลิซ (อิซาเบล ลูคัส) เพื่อนสาวคนใหม่ที่จุ้นพอกัน แต่พอดีเป็นผู้หญิงเลยน่าสนใจกว่า จู่ๆ แซมก็เกิดความว้าวุ่นขึ้นอีกจนได้เมื่อเขาเห็นภาพที่แว่บขึ้นมาในหัวของเขาราวกับสายฟ้าแล่บ ด้วยความหวาดกลัวว่าเขาอาจกำลังวิกลจริตเหมือนปู่ของเขา แซมจึงเก็บภาพที่เขาเห็นในหัวเอาไว้เป็นความลับ จนกระทั่งเขาไม่อาจทนเมินเฉยต่อข้อความและสัญลักษณ์ที่แทรกซึมเข้าไปในความคิดของเขาได้ ถึงจะวางแผนมาเป็นอย่างดี แต่ แซม พบว่าเขาต้องไปติดอยู่กลางศึกระหว่าง ออโต้บ็อทส์ และ ดีเซ็ปติคอนส์ โดยมีชะตากรรมของจักรวาลเป็นเดิมพันอีกเช่นเคย แต่ที่แซมยังไม่รู้ก็คือเขาคือผู้กุมกุญแจที่จะไขไปสู่ผลลัพธ์ของการทำศึกระหว่างความชั่วและพลังแห่งความดี ด้วยความช่วยเหลือจากเพื่อนๆ รวมไปถึงเพื่อนที่เนสท์ และแม้กระทั่งพ่อกับแม่ของเขาเอง ในที่สุดแซม ก็ได้เรียนรู้ที่จะยอมรับความเป็นวิทวิคกี้ที่ติดตัวเขามาตั้งแต่เกิด เขาไม่จำเป็นต้องหลบซ่อนตัวเองจากคำขวัญประจำตระกูลที่ว่า “ไม่เสียสละ ชัยชนะก็ไม่เกิด!” อีกต่อไปตัวละครมนุษย์ตัวละคร. มนุษย์. - แซม วิทวิคกี้ (ให้เสียงภาษาไทยโดย กริน อักษรดี) ในภาคนี้แซมได้เข้าไปศึกษาในมหาวิทยาลัย และอยากจะไปให้พ้นจากวังวนระหว่างตัวเขากับออโต้บอทส์ แต่เหตุการณ์ที่ออพติมัส ถูกเมกะทรอนสังหารในป่าทำให้แซมต้องหาทางช่วยชุบชีวิตออพติมัสให้จงได้ - มิเคล่า (ให้เสียงภาษาไทยโดย อังคณา พานประทีป) แฟนของแซม ที่ร่วมทุกข์ร่วมสุขกับแซมมาตั้งแต่ภาคแรก - ลีโอ (ให้เสียงภาษาไทยโดย ศิริชัย เจริญกิจธนกุล) เพื่อนใหม่ของแซมที่มหาวิทยาลัย อุปนิสัยส่วนตัวเป็นคนขวัญอ่อน สติแตกได้ง่าย - เลนนิกซ์ (ให้เสียงภาษาไทยโดย จิราวัฒน์ วชิรศรัณย์ภัทร) ในภาคนี้ได้รับการแต่งตั้งให้เป็นผู้บัญชาการของหน่วยเนสท์ และคอยช่วยให้ออโต้บอทส์พ้นจากข้อกล่าวหาต่าง ๆ นานา - กัลโลเวย์ (ให้เสียงภาษาไทยโดย สกล รัตนพรหมมา) เป็นบุคคลหนึ่งที่ไม่เห็นด้วยกับการให้ออโต้บอทส์อาศัยอยู่ในโลก แต่ภายหลังถูกเลนนิกซ์จับกัลโลเวย์ไปทิ้งไว้ที่ส่วนหนึ่งของประเทศอียิปต์ - รอน วิทวิคกี้ (ให้เสียงภาษาไทยโดย พีรศักดิ์ เกษร) พ่อของแซม - จูดี้ วิทวิคกี้ (ให้เสียงภาษาไทยโดย เบญญาภา เพิ่มสุริยา) แม่ของแซม - ซีมัวร์ ซิมมอนส์ (ให้เสียงภาษาไทยโดย สามารถ เมฆะวิภาค) อดีตหัวหน้าหน่วยเซกเตอร์เซเว่น หลังจากหน่วยนี้ถูกยุบ เขาจึงกลายเป็นคนตกอับต้องไปเปิดร้านขายเนื้อสัตว์กับแม่ของเขา จนกระทั่งพวกของแซมมาขอความช่วยเหลือหลังจากออพติมัสสิ้นชีพไปไม่นาน และซิมมอนส์ตัดสินใจช่วยเหลือพวกเขาตามคำขอ จึงได้รับโอกาสให้เข้าทำงานในราชการอีกครั้ง - นายพลมอเชาว์เวอร์ (ให้เสียงภาษาไทยโดย บุญชนะ โชควิชาโกศล) เป็นผู้บัญชาการทหารที่ช่วยเลนนิกซ์คัดค้านความคิดของกัลโลเวย์ที่จะต่อต้านหุ่นยนต์ออโต้บอทส์ออโต้บ็อทส์ออโต้บ็อทส์. - ออพติมัส ไพรม์ (ให้เสียงภาษาไทยโดย ธงชัย ชาญชำนิ) ผู้นำของฝ่ายออโต้บอท แปลงร่างเป็นรถบรรทุกปีเตอร์บิลท์ สีน้ำเงินแดง ในภาคนี้ ออพติมัส และเหล่าออโต้บอทร่วมปฏิบัติการปราบปรามดีเซปติคอนส์กับหน่วยจู่โจมลับ นามว่า เนสท์(NEST)องค์กรที่รัฐบาลสหรัฐฯ ก่อตั้งขึ้นมาเพื่อทำงานร่วมกับออโต้บอทส์และกลุ่ม สหรัฐอเมริกา - บัมเบิ้ลบี หุ่นยนต์สีเหลือง เป็นหุ่นยนต์ที่คอยพิทักษ์ แซม วิทวิคกี้ และมิเคล่า - ไอรอนไฮด์ เป็นหุ่นยนต์นักรบแถวหน้า ของออพติมัส ไพรม์ ไอรอนไฮด์แปลงร่างเป็นรถจีเอ็มซี ท็อปคิก เขามักจะมีรอยแผลจากการรบมากที่สุดในหมู่พี่น้อง และช่ำชองในการใช้อาวุธหนัก - แร็ดเชต (ให้เสียงภาษาไทยโดย ศุภสรณ์ มุมแดง) หุ่นยนต์แพทย์แปลงร่างเป็นรถกู้ภัยสีเหลือง - สกิ๊ดส์และมัดแฟล็ปส์ (ให้เสียงสกิ๊ดส์ภาคภาษาไทยโดย โอม เปล่งขำ) หุ่นฝาแฝด แรกเริ่มเดิมทีทั้งคู่จะแปลงร่างเป็นรถขายไอศกรีมก่อน จนเมื่อสงครามที่เซียงไฮ้ยุติลง สกิ๊ดส์จึงแปลงร่างเป็นรถเชฟโรเล็ตบีทสีเขียว มัดแฟล็ปส์แปลงร่างเป็นรถเชฟโรเล็ต แทร็กซ์สีแดง ทั้งคู่ชอบคิดว่าตัวเองดีกว่าอีกตัวหนึ่ง - อาร์ชี หุ่นยนต์เพศหญิง สามารถแปลงร่างเป็นรถมอเตอร์ไซค์ได้ - โจลท์ หุ่นยนต์ที่มีแส้ไฟฟ้าเป็นอาวุธ สามารถแปลงร่างเป็นรถเชฟโรเล็ต โวลต์ สีน้ำเงิน เขาได้มีส่วนร่วมในการใช้ระบบเชื่อมสัญญาณเพื่อดึงร่างของเจ็ทไฟร์ไปรวมร่างกับออพติมัส ไพรม์ ด้วย - ไซด์สไวป์ เป็นผู้ที่เชี่ยวชาญในการต่อสู้ด้วยดาบ แปลงร่างเป็นรถเปิดประทุน ยี่ห้อเชฟโรเล็ตต์ คอร์เว็ตต์ สติงเกรย์ สีเงิน - เจ็ทไฟร์ (ให้เสียงภาษาไทยโดย เกรียงศักดิ์ เหรียญทอง) อดีตหุ่นยนต์ฝ่ายดีเซปติคอนส์ ที่กลับตัวกลับใจมาอยู่ฝ่ายออโต้บอทส์ เจ็ทไฟร์ แปลงร่างเป็นเครื่องบินแบล็คเบิร์ด เอสอาร์ 71 ในเหตุการณ์สงครามครั้งใหญ่ที่อียิปต์ เจ็ทไฟร์ได้รับบาดเจ็บจากการต่อสู้กับสกอร์โปนอค เขาตัดสินใจสละชีวิตตัวเองเพื่อให้ได้เข้ารวมร่างกับออพติมัส ไพรม์ และทำให้ออพติมัส ไพรม์ บินได้ดีเซปติคอนส์ดีเซปติคอนส์. - เมกะทรอน (ให้เสียงภาษาไทยโดย จักรรัตน์ ศรีรักษ์) เมื่อภาคที่แล้ว เมกะทรอนถูกแรงอัดของเดอะ คิ้วบ์ และนำซากไปโยนทิ้งลงทะเล ทำให้ในภาคนี้เขาถูกปลุกให้ฟื้นคืนชีพขึ้นมาอีกครั้ง แถมยังแข็งแกร่งกว่าเดิม ด้วยพลังงานจากออลสปาร์ค ที่ฝังอยู่ในตัวเขา - สตาร์สครีม สมุนเอกของเมกะทรอน แปลงร่างเป็นเครื่องบินแร็ปเตอร์ เอฟ-22 - สกอร์โปนอค หุ่นยนต์แมงป่องที่หางขาดในสงครามทรานส์ฟอร์มเมอร์สที่รัฐกาตาร์ ตะวันออกกลาง ถูกเจ็ทไฟร์ฆ่าตายในภายหลัง - ซาวด์เวฟ แปลงร่างเป็นยานไซเบอร์ทรอเนี่ยน ที่สามารถส่งสัญญาณดาวเทียมได้ - กรินดอร์ แปลงร่างเป็นเฮลิคอปเตอร์ มีลักษณะร่างกายคล้ายคลึงกับ แบล็คเอาท์ ในภาคแรก - ลอง ฮอลล์ หุ่นยนต์สีเขียว ซึ่งมีส่วนเกี่ยวข้องในการปลุกเมกะทรอนให้ฟื้นคีนชีพขึ้นมาอีกครั้ง และมีร่างกายโคลนนิ่งอีกร่างหนึ่งซึ่งไปรวมร่างกับดีวาสเตเตอร์ - แรเวจ หุ่นยนต์เสือจาร์กัวร์ตาเดียว ที่ทำหน้าที่ขโมยชิ้นส่วนออลสปาร์คซึ่งหน่วยเนสท์ทำการจัดเก็บเอาไว้ และเป็นกำลังสำคัญในสงครามครั้งใหญ่ที่อียิปต์ แต่ภายหลังก็ถูกบัมเบิลบีฆ่าตาย ในภาพยนตร์แรเวจจะอยู่ในโหมดหุ่นยนต์เสือจาร์กัวร์ตาเดียวตลอด ไม่ปรากฏว่ามีการแปลงร่างแต่อย่างใด - ไซด์เวย์ส หุ่นยนต์ที่ซ่อนตัวอยู่กับดีโมลิชเชอร์ในเซี่ยงไฮ้ จนกระทั่งกลุ่มออโต้บ็อทส์มาเจอตัวเขาเข้า - ดีวาสเตเตอร์ หุ่นยนต์ยักษ์สูง 46 ฟุต ซึ่งเกิดจากการรวมร่างกันของหุ่นยนต์หลาย ๆ ตัว ด้วยขนาดตัวใหญ่โตมโหฬารเช่นนี้ ทำให้ต้องเดินสี่ขาลักษณะเดียวกับลิงกอริลล่า - เดอะ ฟอลเลน (ให้เสียงภาษาไทยโดย จักรกฤษณ์ หาญวิชัย) หนึ่งในทรานส์ฟอร์สเมอร์สยุคโบราณ เขามีส่วนสำคัญที่สนับสนุนให้เมกะทรอน ก่อตั้งฝ่ายดีเซปติคอนส์ขึ้นมา - วิลลี่ (ให้เสียงภาษาไทยโดย คมสันชัย สุขพิพัฒน์มงคล) หุ่นยนต์นักวิทยาศาสตร์ของดีเซปติคอนส์ภายหลังโดนมิเคล่าใช้สายไฟฟ้าช๊อตเข้าที่ตาซ้ายแต่วิลลี่เกิดหลง(รัก)มิเคล่าจึงได้ย้ายข้างมาช่วยออโต้บอทส์และแซม วิทวิคกี้ - ดีโมลิชเชอร์ (ให้เสียงภาษาไทยโดย มาโนช ยิ้มแย้ม) มีชื่อรองว่า วีลบอท หุ่นยนต์ฝ่ายดีเซปติคอนส์ขนาดใหญ่ มีกายสีแดง ดีโมลิชเชอร์ได้ประจำการอยู่ ณ เซี่ยงไฮ้ ประเทศจีน โดยทำหน้าที่คุมกองทัพร่วมกับไซด์เวย์ส ภายหลังดีโมลิชเชอร์ถูก ออพติมัส ไพรม์ ฆ่าตาย อันเนื่องมาจากตัวดีโมลิชเชอร์เองที่ไม่ยอมจำนน - อลิซ (ให้เสียงภาษาไทยโดย รจนา สำราญรมย์) หุ่นยนต์เพศหญิงที่สามารถแปลงร่างเป็นมนุษย์ได้ และแฝงตัวไปเป็นนักศึกษาในมหาวิทยาลัยที่แซมเรียนอยู่ เพื่อจะลอบฆ่าแซมยามที่ได้โอกาส แต่ถูกมิเคล่าขับรถยนต์พุ่งเข้ามากระแทกร่างตายในภายหลังการสร้าง</doc>
