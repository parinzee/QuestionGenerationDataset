<doc id="151059" url="https://th.wikipedia.org/wiki?curid=151059" title="ฮิลดอล์ฟ">ฮิลดอล์ฟ YMT-05 ฮิลดอล์ฟ (ญี่ปุ่น:ヒルドルブ ;อังกฤษ:Hildolfr) เป็นหุ่นยนต์ของอาณาจักรซีอ้อนซึ่งมีบทบาทสำคัญในภาพยนตร์คอมพิวเตอร์กราฟิกส์ โมบิลสูทกันดั้มเอ็มเอสอิกลู : บันทึกลับสงครามหนึ่งปี โดยเป็นหุ่นตัวเอกในตอนที่สอง 遠吠えは落日に染まった และได้รับการออกแบบโดยฮาจิเมะ คาโทกิเนื้อเรื่อง เนื้อเรื่อง. ฮิลดอล์ฟเป็นหุ่นยนต์ที่เรียกว่า โมบิลแทงก์ ซึ่งเป็นอาวุธรูปแบบรถถังซึ่งพัฒนาด้วยเทคโนโลยีแบบเดียวกับโมบิลสูทและโมบิลอาเมอร์ที่ออกแบบมาเพื่อใช้ต่อสู้บนโลกโดยเฉพาะ เดิมทีนั้นโครงการฮิลดอล์ฟถูกซีอ้อนระงับไปในปี UC 0077 แต่ในช่วงสงครามหนึ่งปี เนื่องจากสถานการณ์ของการสู้รบบนโลกนั้นคืบหน้าน้อยมาก ฮิลดอล์ฟจึงถูกนำมาทดสอบอีกครั้งเพื่อผลทางจิตวิทยาให้แนวหน้าที่รบบนโลกมีกำลังใจมากขึ้น ฮิลดอล์ฟนับเป็นรถถังที่มีความคล่องตัวสูงมากทั้งที่มีความยาวกว่า35เมตร ปืนใหญ่30ซม.ที่เป็นอาวุธหลักนั้นสามารถเลือกบรรจุกระสุนได้หลายแบบ ทั้งหัวระเบิดแบบต่างๆ, กระสุนลูกปรายต่อต้านอากาศยานและกระสุนเจาะเกราะแบบสลัดฝาครอบ ฮิลดอล์ฟติดตั้งเซนเซอร์แบบโมโนอายไว้เหมือนโมบิลสูทและมีเครื่องปล่อยควันสำหรับอำพรางตัว ลักษณะเด่นอีกประการของฮิลดอล์ฟก็คือสามารถยกส่วนป้อมปืนขึ้นได้ โดยจะมีลำตัวคล้ายกับโมบิลสูทและมีแขนซึ่งสามารถใช้อาวุธมือถืออย่างปืนกล105มม.ได้ ส่วนการต่อสู้ในระยะประชิดตัวจะมีมือตักขนาดใหญ่สำหรับใช้ฟาดศัตรู แม้ว่าพลังในการต่อสู้ในสภาพนี้จะสูงขึ้น แต่ห้องควบคุมที่ยกสูงขึ้นมานี้อาจถูกโจมตีได้ นักบินทดสอบของฮิลดอล์ฟก็คือร้อยตรี เดเมเซล ซอนเนน อดีตทหารปืนใหญ่ของซีอ้อน แต่เมื่อลงไปบนโลกเพื่อทดสอบนั้น ฐานสเบียงที่67ในทะเลทรายอริโซนาซึ่งเป็นจุดทดสอบฮิลดอล์ฟก็ถูกทำลายโดยหน่วยรบของเฟเดริโก ซวาเรียโน ซึ่งสามารถยึดซาคุทูว์มาได้ถึงหกเครื่อง ในที่สุด แม้ซอนเนนจะสามารถทำลายซาคุทูว์ทั้งหกเครื่องได้ แต่ตัวเองก็เสียชีวิตพร้อมกับฮิลดอล์ฟที่พังไปด้วย</doc>
