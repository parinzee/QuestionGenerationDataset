<doc id="728524" url="https://th.wikipedia.org/wiki?curid=728524" title="เอสเอสซี แอโร">เอสเอสซี แอโร เอสเอสซี แอโร () เป็นรถยนต์นั่งสมรรถนะสูง เครื่องยนตร์กลางลำท้าย ขับเคลื่อน 2 ล้อหลัง (RWD) 2 ประตู 2 ที่นั่ง ผลิตโดยบริษัท เชลบี ซูเปอร์คาร์จากอเมริกา ตั้งแต่ปี ค.ศ. 2006 จนถึงปี ค.ศ. 2013 มีโฉมที่เป็นที่รู้จักกันมากที่สุดคือโฉม อัลติเมท แอโร (Ultimate Aero) ด้วยการเป็นรถที่เร็วที่สุดในโลก บันทึกโดยกินเนสส์บุ๊ค ในปี ค.ศ. 2007 ซึ่งสามารถทำความเร็วได้สูงสุดถึง 412.22 กม./ชม. (256.14 ไมล์/ชม.) จนในที่สุดสถิติก็ถูกลบลงโดย บูกัตติ เวย์รอน ซูเปอร์สปอร์ต ในปี 2010 แต่ถึงอย่างไรก็ตาม ในเดือนเมษายน ค.ศ. 2013 กินเนสบุ๊คก็ออกมาประกาศว่า ยังไม่ได้บันทึกเวลาที่เวย์รอนทำได้ จึงทำให้ อัลติเมท แอโร กลับได้รับชื่อเป็นรถที่เร็วที่สุดในโลกดังเดิม เอสเอสซี แอโร ไม่ได้จำหน่ายรถพร้อมกับระบบอิเล็กโทรนิกช่วยเหลือผู้ขับ (Driver aids) เช่น ระบบเบรกป้องกันล้อล็อก (ABS) และระบบป้องกันล้อหมุนฟรี (TRC) อ้างจากคำพูดของ เจรอด เชลบี (Jerod Shelby) ผู้ก่อตั้ง เชลบี ซูเปอร์คาร์ ที่กล่าวไว้ว่า "ปรัชญาการออกแบบรถเบื้องต้น คือการออกแบบและสร้างรถให้คนขับ ผมจึงต้องการให้คุณไม่เพียงแต่ใช้เท้าขวาเป็นอย่างเดียว แต่คุณต้องสามารถควบคุมพวงมาลัยพร้อมกับคันเร่งที่ประสานงานกันได้ดีด้วย"การพัฒนา</doc>
