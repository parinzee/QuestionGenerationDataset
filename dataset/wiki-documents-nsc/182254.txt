<doc id="182254" url="https://th.wikipedia.org/wiki?curid=182254" title="CLOVER">CLOVER CLOVER ผลงานของ CLAMP การ์ตูนแนวแฟนตาซีปนรักโรแมนติก 4 เล่มจบ ลิขสิทธิ์ญี่ปุ่นของสำนักพิมพ์ Kodansha Ltd. ส่วนลิขสิทธิ์ภาษาไทยเป็นของสำนักพิมพ์ เนชั่น เอ็ดดูเทนเมนท์เนื้อเรื่อง เนื้อเรื่อง. ณ อาณาจักรซึ่งถูกปกครองโดยซอเซอเรอร์หรือผู้มีพลังจิต เหล่าซอเซอเรอร์ที่ทรงอำนาจที่สุดในอาณาจักรนี้ก็คือ วิซาร์ดทั้งห้า สิบปีก่อน รัฐบาลได้ก่อตั้ง "โคลเวอร์ ลีฟ โปรเจกต์" ขึ้นมา เพื่อรวบรวม "เด็กที่ใช้เวทมนตร์ได้" หรือ "ผู้ใช้เวท" มาจากทั่วสารทิศ โดยเด็กที่มีพลังแก่กล้ามากเป็นพิเศษจะถูกรัฐนำมาเลี้ยงดู และตั้งชื่อว่า "โคลเวอร์สามแฉก" กับ "โคลเวอร์สี่แฉก" เด็กที่เป็น "โคลเวอร์สามแฉก" มีสามคน คือ A (อา) B (เบย์) และ C (เซย์) เด็กที่เป็น "โคลเวอร์สี่แฉก" มีเพียงคนเดียว คือ ซู โคลเวอร์สามแฉกฺ B (เบย์) ได้เสียชีวิตไปแล้ว ด้วยน้ำมือของ A (อา) ส่วน C (เซย์) ได้ออกมาอยู่ข้างนอกห้องขังเพื่อจะหนี A (อา) โคลเวอร์หนึ่งแฉก โคลเวอร์สองแฉก และโคลเวอร์สามแฉก สามารถออกมาข้างนอกได้ แต่โคลเวอร์สี่แฉกนั้นไม่สามารถออกมาจากที่คุมขังได้ เพราะพลังของโคลเวอร์สี่แฉกนั้นมีมากเกินกว่าที่วิซาร์ดทั้งห้า จะรับมือได้ เพื่อไม่ให้สนใจใครดังนั้นซูจึงต้องอยู่ "เพียงลำพัง" โดยห้ามติดต่อกับโลกภายนอกเด็ดขาด แต่ซูได้ละเมิดข้อห้ามโดยใช้พลังที่เธอมีแอบฟังเพลงที่ โอรุฮะ ขับร้องในไลฟ์ เฮ้าส์ ซูชอบเพลงของโอรุฮะมาก และอยากคุยกับโอรุฮะ เธอจึงแอบติดต่อไปหาโอรุฮะทางโทรศัพท์โดยใช้พลังของเธอเอง เธอกับโอรุฮะก็เริ่มสนิทกัน โอรุฮะเล่าเรื่อง คาสึฮิโกะ แฟนของเธอให้ซูฟัง โอรุฮะเป็น "โคลเวอร์หนึ่งแฉก" ที่ทำได้เพียงสามารถล่วงรู้วันตายของตัวเองได้ โอรุฮะรู้ว่าวันนั้นใกล้เข้ามาทุกที โอรุฮะได้ชวนให้ซูมาแต่งเพลงร่วมกัน เพลงนั้นชื่อว่า "CLOVER" ในวันที่โอรุฮะจะตาย เธอได้ขับร้องเพลงนี้ให้กับซูและคาสึฮิโกะ ผู้ที่เธอรักทั้งสองคน ก่อนที่เธอจะเสียชีวิตลง เมื่อโอรุฮะตาย คาสึฮิโกะ ได้ปลดประจำการจากการเป็นทหารเพื่อตามหาคนที่ฆ่าโอรุฮะให้เจอ ส่วนซู เธอได้ใช้พลังของเธอสร้างรูปปั้นนางฟ้าซึ่งเป็นตัวแทนของโอรุฮะ ร้องเพลงกระจายเสียงไปทั่วทั้งอาฌาจักร รูปปั้นของโอรุฮะตั้งอยู่ที่ "แฟร์รี่พาร์ค" นายพลโค หนึ่งในวิซาร์ดทั้งห้า รู้สึกเห็นใจซู เธอได้ตัดสินใจทำตามคำขอสุดท้ายของซู คือ พาเธอไปที่แฟร์รี่พาร์ค แล้วหลังจากนั้นเธอจะปลิดชีวิตตัวเอง นายพลโคได้เรียกตัว คาสึฮิโกะ อดีตนายทหารของกองทัพมาทำภารกิจนี้ คือ พาซูไปให้ถึงแฟร์รี่พาร์คให้ได้ ซู ซึ่งเป็นโคลเวอร์สี่แฉก เป็นสิ่งที่อาณาจักรอื่น ๆ ต้องการ เพราะฉะนั้นการเดินทางไปแฟร์รี่พาร์คจึงเต็มไปด้วยอุปสรรคมากมาย แต่สุดท้ายซูกับคาสึฮิโกะก็ไปถึงแฟร์รี่พาร์ค และซูก็ได้ทำตามสัญญาที่เธอให้ไว้คือปลิดชีพตนเองตัวละคร</doc>
