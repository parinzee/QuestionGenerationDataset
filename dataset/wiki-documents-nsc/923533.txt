<doc id="923533" url="https://th.wikipedia.org/wiki?curid=923533" title="ไทเก๊ก หมัดเล็กเหล็กตัน ภาค 2">ไทเก๊ก หมัดเล็กเหล็กตัน ภาค 2 ไทเก๊ก หมัดเล็กเหล็กตัน 2 ( ) เป็นภาพยนตร์ฮ่องกงแนวกังฟู-กำลังภายในจากปี ค.ศ. 2012 กำกับโดย สตีเฟ่น ฟุง ภาพยนตร์เรื่องนี้เป็นภาคต่อของ ไทเก๊ก หมัดเล็กเหล็กตัน นำแสดงโดย เหลียง เจียฮุย, เจย์เดน หยวน, แอนเจลล่าเบบี, เผิง อวี๋เยี่ยน, เฝิง เส้าเฟิงเนื้อเรื่องย่อ เนื้อเรื่องย่อ. หยางลู่เฉิน เกิดมาพร้อมกับพรสวรรค์พิเศษในตัว แต่กระนั้นเขาก็ถูกล้อเลียนว่าเป็นตัวตลกประจำเมือง แม่ของหยางจึงกระตุ้นให้เขาฝึกฝนวิชาการต่อสู้ โดยการเดินทางไกลไปหมู่บ้านเฉินอันเลื่องชื่อ เพื่อเรียนเพลงมวยไทเก๊ก ทว่าในหมู่บ้านเฉิน มีกฎเหล็กอยู่หนึ่งข้อคือห้ามเผยแพร่วิชาไทเก๊กแก่คนภายนอก ทันทีที่หยางเดินทางมาถึง เขาก็ถูกคนในหมู่บ้านท้าประลองฝีมือ นับตั้งแต่ผู้ชายแข็งแกร่ง, ผู้หญิงอ้อนแอ้น ไปจนถึงเด็กตัวเล็ก ๆ ทุกคนสามารถเอาชนะหยางได้หมด หลังจากผ่านการต่อสู้อันหนักหน่วง และพ่ายแพ้แก่ อู่เหนียง ลูกสาวคนสวยของ ปรมาจารย์เฉิน เจ้าหนุ่มหยางก็ยิ่งเลื่อมใสในวิชาไทเก๊ก และยิ่งอยากพบปรมาจารย์เฉินเพื่อขอฝากตัวเป็นศิษย์ แต่หยางหารู้ไม่ว่าชายแปลกหน้าซอมซ่อผู้ช่วยเขาไว้ในการประลองกับอู่เหนียง ก็คือปรมาจารย์เฉินนั่นเอง เฉินสัมผัสได้ถึงความพิเศษในตัวชายหนุ่มคนนี้ เขาจึงแอบถ่ายทอดเพลงมวยไทเก๊กให้หยางอย่างลับ ๆ จนกระทั่งวันหนึ่ง หมู่บ้านเฉินก็ถูกรุกรานโดยการมาเยือนของ ฟาง ซื่อจิ่ง เพื่อนในวัยเด็กของยื่อเหนียง ผู้นำคำสั่งราชการมาบอกให้คนในหมู่บ้านยอมรับว่า เขามีสิทธิ์สร้างทางรถไฟตัดตรงเข้ามายังหมู่บ้าน นั่นทำให้หยางต้องผนึกกำลังกับอู่เหนียง เพื่อขัดขวางไม่ให้ฟาง ซื่อจิ่งและเครื่องจักรพิฆาตของเขาทำงานสำเร็จ ในที่สุดความกล้าหาญของหยางก็สามารถเอาชนะใจอู่เหนียงและคนในหมู่บ้านได้นักแสดงนำนักแสดงนำ. - หยวน เหวินคัง รับบท เจ้าชายตุ้น - เจย์เดน หยวน รับบท หยาง ลู่เฉิน - แองเจล่าเบบี รับบท เฉิน อู่เหนียง - ซู ฉี รับบท แม่หยาง - สตีเฟ่น ฟุง รับบท อาหนาน - เซียง ซินซิน รับบท ลุงฉิน - เฉิน ซื่อ รับบท ลุงโทฟุ - เหว่ย ไอ้ซวน รับบท เจ้าตี้ - เผิง อวี๋เยี่ยน รับบท ฟาง ซื่อจิ่ง - เฝิง เส้าเฟิง รับบท เฉิน ไซ่หยาง - อู๋ ตี้ รับบท เฉิน โหยวซื่อ - เฉิน ซื่อเฉิง รับบท เฉิน เกิงหยุน - เซียง ไน่จิง รับบท ภรรยาของเฉิน เกิงหยุน - เหลียง เจียฮุย รับบท เฉิน จางซิ่ง - เฟิง ชุ้ยฟาน รับบท ลุงแกรนด์ - นิคกิ ชิน-หยิง เชย์ รับบท จิน นู๋เอ๋อ - แพรทริก สือ รับบท ปรมาจารย์คนที่ 10 - แดเนียล วู รับบท พระโฉด - ปีเตอร์ สตอร์แมร์ รับบท เฟลมมิ่ง - หยิง ต๊ะ รับบท ผู้ตรวจการ - ยฺเหวียน เปียว รับบท หลี่ เฉียนคุน</doc>
