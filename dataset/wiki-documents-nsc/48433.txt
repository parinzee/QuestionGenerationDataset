<doc id="48433" url="https://th.wikipedia.org/wiki?curid=48433" title="ชลธาร อ.พิริยะภิญโญ">ชลธาร อ.พิริยะภิญโญ ชลธาร อ.พิริยะภิญโญ นักมวยสากลชาวไทยในรุ่นเฟเธอร์เวท มีชื่อจริงว่า สุริยา ตาตะคุน มีชื่อเล่นว่า "กลาง" เกิดเมื่อวันที่ 25 มกราคม พ.ศ. 2528 ที่อำเภออำนาจเจริญ จังหวัดอุบลราชธานี (ปัจจุบันคือ จังหวัดอำนาจเจริญ) สังกัดอยู่กับค่ายมวยไพรอนันต์ ของวิชิต ไพรอนันต์ ที่จังหวัดชลบุรี ชลธารเคยเป็นแชมป์ ABCO และแชมป์ WBO เอเชียแปซิฟิก ในรุ่นเฟเธอร์เวท มาก่อน มีสถิติการชกป้องกันแชมป์ไว้ได้หลายครั้ง โดยที่ไม่เคยแพ้หรือเสมอมาก่อน โดยได้ชิงแชมป์โลกในรุ่นเฟเธอร์เวท ของสมาคมมวยโลก (WBA) กับคริส จอห์น แชมป์โลกชาวอินโดนีเซียที่ไม่เคยแพ้ใครมาก่อนเช่นเดียวกัน ในวันที่ 9 พฤศจิกายน พ.ศ. 2555 ที่โรงแรมมารีนาเบย์แซนส์ ประเทศสิงคโปร์ ผลปรากฏว่า ชลธารเป็นฝ่ายแพ้คะแนนไปอย่างเอกฉันท์ 117-111, 119-109, 119-109 ต่อมาในวันที่ 23 พฤศจิกายน พ.ศ. 2557 ชลธารได้มีโอกาสขึ้นชิงแชมป์โลกอีกครั้ง โดยเป็นการชกภาคบังคับ กับ วาซีล โลมาเชนโก เจ้าของตำแหน่งแชมป์โลกรุ่นเฟเธอร์เวท องค์กรมวยโลก (WBO) ชาวยูเครน ที่เวทีมวยชั่วคราว ภายในโคไทอารีนา เดอะเวเนเชี่ยนมาเก๊า มาเก๊า ร่วมรายการกับ แมนนี่ ปาเกียว ป้องกันตำแหน่งแชมป์โลกกับ คริส อัลเกรี ผลปรากฏว่าชลธารแพ้คะแนนไปอย่างขาดลอยเป็นเอกฉันท์ด้วยคะแนน 120-107 ทั้ง 3 เสียง โดยในปลายยกที่ 4 ชลธารถูกชกล้มไปให้กรรมการนับ 8 นับเป็นการถูกชกล้มครั้งแรกในชีวิตการชกมวยของชลธารด้วย และต่อมาในวันที่ 16 กรกฎาคม พ.ศ. 2559 (ตรงกับเวลาในประเทศไทย 17 กรกฎาคม) ก็ได้มีโอกาสชิงแชมป์อีกครั้ง ในการชิงแชมป์โลกรุ่นเฟเธอร์เวท WBO กับ มีเกิล เบอร์เชลล์ เจ้าของตำแหน่งชาวเม็กซิโก ที่ประเทศเม็กซิโก แต่ก็เป็นฝ่ายแพ้น็อกไปในยกที่ 4 จึงถือว่าเป็นนักมวยชาวไทยคนหนึ่งที่มีโอกาสชิงแชมป์โลกถึง 3 ครั้ง แต่ไม่ประสบความสำเร็จเลย หลังจากชิงแชมป์โลกไม่สำเร็จ ชลธารหันไปชกมวยไทยต่อ โดยะขึ้นชกในรายการศึกยอดมวยไทยรัฐ โดยการจัดของ ทรงชัย รัตนสุบรรณ โดยชกครั้งแรกในรายการศึกยอดมวยไทยรัฐ แพ้ทีเคโอในยกที่ 4 เรือนไทย นาย่าปาร์ควิว เมื่อวันที่ 11 มีนาคม พ.ศ. 2560เกียรติประวัติเกียรติประวัติ. - แชมป์ WBC Asia รุ่นเฟเธอร์เวท- ชิง 9 กรกฎาคม 2547 ชนะคะแนน โรแลนโด กีรองโก ( ฟิลิปปินส์) ที่ จังหวัดสงขลา - ป้องกันแชมป์ครั้งที่ 1, 15 ตุลาคม 2547 ชนะน็อคยกที่ 12 จูเอ็น ฮอนโน่ (ฟิลิปปินส์) ที่ ศูนย์การค้าเดอะมอลล์ ท่าพระ แขวงบุคคโล เขตธนบุรี กรุงเทพมหานคร - ป้องกันแชมป์ครั้งที่ 2, 24 ธันวาคม 2547 ชนะน็อคยกที่ 5 นาธาน บาร์เซโลน่า (ฟิลิปปินส์) ที่ บริษัท พิบูลย์ชัยน้ำพริกเผาไทยแม่ประนอม จำกัด แขวงทวีวัฒนา เขตทวีวัฒนา กรุงเทพมหานคร - ป้องกันแชมป์ครั้งที่ 3, 4 มีนาคม 2548 ชนะคะแนน เวนเน่ พาเดอร์น่า (ฟิลิปปินส์) ที่ ตลาดไทย ตำบลคลองหนึ่ง อำเภอคลองหลวง จังหวัดปทุมธานี - ป้องกันแชมป์ครั้งที่ 4, 28 เมษายน 2548 ชนะน็อคยกที่ 3 โมฮัมหมัด ซีฮู (อินโดนีเซีย) ที่ จังหวัดปทุมธานี - ป้องกันแชมป์ครั้งที่ 5, 17 มิถุนายน 2548 ชนะคะแนน จูเลียส ทาโรน่า (ฟิลิปปินส์) ที่ จังหวัดสมุทรสาคร - ป้องกันแชมป์ครั้งที่ 6, 20 ตุลาคม 2548 ชนะคะแนน โดดี้ อกราบิโอ (ฟิลิปปินส์) ที่ จังหวัดนนทบุรี - ป้องกันแชมป์ครั้งที่ 7, 5 ธันวาคม 2548 ชนะคะแนน เจฟฟรี่ โอนาเต้ (ฟิลิปปินส์) ที่ สนามหลวง แขวงพระบรมมหาราชวัง เขตพระนคร กรุงเทพมหานคร - ป้องกันแชมป์ครั้งที่ 8, 23 กุมภาพันธ์ 2549 ชนะน็อคยกที่ 3 มูฮัมหมัด อิลแฮม ( อินโดนีเซีย) ยก 3 ที่ จังหวัดอำนาจเจริญ - ป้องกันแชมป์ครั้งที่ 9, 20 มีนาคม 2549 ชนะน็อคยกที่ 3 รอดนีย์ อัลบา (ฟิลิปปินส์) ที่ จังหวัดศรีสะเกษ - ป้องกันแชมป์ครั้งที่ 10, 19 พฤษภาคม 2549 ชนะคะแนน ไฮเม่ บาร์เซโลนา (ฟิลิปปินส์) ที่ จังหวัดนนทบุรี - ป้องกันแชมป์ครั้งที่ 11, 25 กันยายน 2549 ชนะคะแนน ยอดดำรงค์ ศิษย์ยอดธง ที่ จังหวัดนครปฐม - ป้องกันแชมป์ครั้งที่ 12, 5 ธันวาคม 2549 ชนะน็อคยกที่ 7 วินวิน รูฟิโน่ (ฟิลิปปินส์) ที่ สนามหลวง แขวงพระบรมมหาราชวัง เขตพระนคร กรุงเทพมหานคร - ป้องกันแชมป์ครั้งที่ 13, 13 เมษายน 2550 ชนะคะแนน แจ็ค อาซิส (ฟิลิปปินส์) ที่ จังหวัดปทุมธานี - ป้องกันแชมป์ครั้งที่ 14, 15 มิถุนายน 2550 ชนะน็อคยกที่ 7 ยอดดำรงค์ ศิษย์ยอดธง ที่ จังหวัดร้อยเอ็ด - ป้องกันแชมป์ครั้งที่ 15, 31 สิงหาคม 2550 ชนะน็อคยกที่ 5 วินวิน รูฟิโน่ (ฟิลิปปินส์) ที่ จังหวัดพระนครศรีอยุธยา - ป้องกันแชมป์ครั้งที่ 16, 20 กุมภาพันธ์ 2551 ชนะน็อคยกที่ 5 อาร์มอร์ ทิโน่ (ฟิลิปปินส์) ที่ จังหวัดชัยภูมิ - ป้องกันแชมป์ครั้งที่ 17, 22 พฤษภาคม 2551 ชนะคะแนน ไฮเม่ บาร์เซโลนา (ฟิลิปปินส์) ที่ ต.คชสิทธิ์ อ.หนองแค จ.สระบุรี - ป้องกันแชมป์ครั้งที่ 18, 2 มกราคม 2552 ชนะคะแนน ไฮเม่ บาร์เซโลนา (ฟิลิปปินส์) ที่ ซอยแจ้งวัฒนะ 14 ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร - ป้องกันแชมป์ครั้งที่ 19, 3 เมษายน 2552 ชนะน็อคยกที่ 7 แจ็ค อาซิส (ฟิลิปปินส์) ที่ จังหวัดสมุทรสาคร - ป้องกันแชมป์ครั้งที่ 20, 5 มิถุนายน 2552 ชนะน็อคยกที่ 11 โจเนล อลีวิโอ (ฟิลิปปินส์) ที่ จังหวัดสกลนคร - ป้องกันแชมป์ครั้งที่ 21, 4 กันยายน 2552 ชนะน็อคยกที่ 7 เอ็ดการ์ คาร์บินจัน (ฟิลิปปินส์) ที่ โรงเรียนไม้เรียงประชาสรรค์ ต.ไม้เรียง อ.ฉวาง จ.นครศรีธรรมราช - ป้องกันแชมป์ครั้งที่ 22, 6 พฤศจิกายน 2552 ชนะน็อคยกที่ 2 จูน ทาลาเป้ (ฟิลิปปินส์) ที่ ซอยแจ้งวัฒนะ 14 ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร - ป้องกันแชมป์ครั้งที่ 23, 8 มกราคม 2553 ชนะน็อคยกที่ 6 ยูลิโอ โมโร่ (อินโดนีเซีย) ที่ อ.ภูกามยาว จ.พะเยา - ป้องกันแชมป์ครั้งที่ 24, 30 กรกฎาคม 2553 ชนะคะแนน อิริคสัน ออริกีเนส (ฟิลิปปินส์) ที่ อ.เขมราฐ จ.อุบลราชธานี - ป้องกันแชมป์ครั้งที่ 25, 4 มีนาคม 2554 ชนะคะแนน อีโดเนส อากูอีโล่ (ฟิลิปปินส์) ที่ จังหวัดอุตรดิตถ์ - ป้องกันแชมป์ครั้งที่ 26, 28 มิถุนายน 2554 ชนะน็อคยกที่ 10 รูเอล ลากูน่า (ฟิลิปปินส์) ที่ โรงเรียนสารวิทยา แขวงลาดยาว เขตจตุจักร กรุงเทพมหานคร - ป้องกันแชมป์ครั้งที่ 27, 1 มิถุนายน 2555 ชนะน็อคยกที่ 6 ริชาร์ด โอลิซ่า (ฟิลิปปินส์) ที่ สนามกีฬาจังหวัดสกลนคร - พ.ศ 2555 สละแชมป์ - แชมป์ WBO Asia pacific รุ่นเฟเธอร์เวท- ชิง 15 กันยายน 2553 ชนะน็อคยกที่ 8 ซอนนี่ กอนซาเลซ (ฟิลิปปินส์) ที่ จังหวัดจันทบุรี - ป้องกันแชมป์ครั้งที่ 1, 29 ธันวาคม 2553 ชนะน็อคยกที่ 5 วาซายูกิ วาคิโมโต้ ( ญี่ปุ่น) ที่ จังหวัดสุพรรณบุรี - ป้องกันแชมป์ครั้งที่ 2, 2 กันยายน 2554 ชนะน็อคยกที่ 6 รูเอล ลากูน่า (ฟิลิปปินส์) ที่ เวทีมวยบางลา ตำบลป่าตอง อำเภอกะทู้ จ้งหวัดภูเก็ต - ป้องกันแชมป์ครั้งที่ 3, 15 พฤศจิกายน 2554 ชนะน็อคยกที่ 3 เรียวตะ มิยากิ (ญี่ปุ่น) ที่ จังหวัดแม่ฮ่องสอน - ป้องกันแชมป์ครั้งที่ 4, 23 มกราคม 2555 ชนะน็อคยกที่ 4 อรีฟ แบลคเตอร์ (อินโดนีเซีย) ที่ มหาวิทยาลัยกรุงเทพธนบุรี แขวงทวีวัฒนา เขตทวีวัฒนา กรุงเทพมหานคร - ป้องกันแชมป์ครั้งที่ 5, 25 เมษายน 2555 ชนะน็อคยกที่ 6 แรนดี้ มิเกรโน่ (ฟิลิปปินส์) ที่ ศาลหลักเมืองนครบาลเพชรบูรณ์ ต.บุ่งน้ำเต้า อ.หล่มสัก จังหวัดเพชรบูรณ์ - ป้องกันแชมป์ครั้งที่ 6, 1 กุมภาพันธ์ 2556 ชนะ RTD ยกที่ 4 อรีฟ แบลคเตอร์ (อินโดนีเซีย) ที่ โรงเรียนพรานกระต่าย พิทยาคม ต.ถ้ำกระต่ายทอง อ.พรานกระต่าย จังหวัดกำแพงเพชร - ป้องกันแชมป์ครั้งที่ 7, 4 ตุลาคม 2556 ชนะน็อคยกที่ 3 ยอน อาร์เม็ด (อินโดนีเซีย) ที่ ศูนย์ฝึกนักศึกษาวิชาทหาร กองบังคับการจังหวัดทหารบกนครสวรรค์ กองบัญชาการมณฑลทหารบกที่ 31 ค่ายจิรประวัติ ต.นครสวรรค์ออก อ.เมืองนครสวรรค์ จังหวัดนครสวรรค์ - ป้องกันแชมป์ครั้งที่ 8, 11 เมษายน 2557 ชนะน็อคยกที่ 6 เนาดี้ มานากานี (อินโดนีเซีย) ที่ ท่าน้ำนนทบุรี ต.สวนใหญ่ อ.เมืองนนทบุรี จังหวัดนนทบุรี - ป้องกันแชมป์ครั้งที่ 9, 6 มีนาคม 2558 ชนะน็อคยกที่ 7 เจสัน เรดอนโด้ (ฟิลิปปินส์) ที่ โรงเรียนมัธยมวัดธาตุทอง แขวงพระโขนงเหนือ เขตวัฒนา กรุงเทพมหานคร - ป้องกันแชมป์ครั้งที่ 10, 5 มิถุนายน 2558 ชนะทีเคโอยกที่ 8 เฟรด ซายูนี่ ( แทนซาเนีย) ที่ ลานกีฬาอเนกประสงค์ มหาวิทยาลัยเวสเทิร์น วิทยาเขตวัชรพล ต.ลาดสวาย อำเภอลำลูกกา จังหวัดปทุมธานี - แชมป์ WBA ASIA รุ่นเฟเธอร์เวท- ชิง 22 มีนาคม 2556 ชนะน็อคยกที่ 5 นาธาน โบลซิโอ (ฟิลิปปินส์) ที่ ศูนย์โอท็อปเขี่องใน ต.เขื่องใน อ.เขี่องใน จ.อุบลราชธานี - ป้องกันแชมป์ครั้งที่ 1, 7 มิถุนายน 2556 ชนะน็อคยกที่ 6 โจวิล มารายัน (ฟิลิปปินส์) ที่ ตลาดนัดธีระชัย เมืองใหม่ ต.เจริญผล อำเภอบรรพตพิสัย จังหวัดนครสวรรค์ - แชมป์ WBO Oriental รุ่นเฟเธอร์เวท- ชิง 15 มกราคม 2559 ชนะน็อคยกที่ 3 ซาดิกิ มอมบา (แทนซาเนีย) ที่ มูลนิธิธนาคารเพิ่มบุญ ศาลเจ้าพ่อเสือ (ตั่วเหล่าเอี๊ย) แขวงหลักสอง เขตบางแค กรุงเทพมหานคร - เคยชิงแชมป์ต่อไปนี้แต่ไม่สำเร็จ- ชิงแชมป์โลก รุ่นเฟเธอร์เวท สมาคมมวยโลก WBA 9 พฤศจิกายน 2555 แพ้คะแนน คริส จอห์น (อินโดนีเซีย) ที่ โรงแรมมารีนาเบย์แซนส์ ประเทศสิงคโปร์ - ชิงแชมป์โลก รุ่นเฟเธอร์เวท องค์กรมวยโลก WBO 23 พฤศจิกายน 2557 แพ้คะแนน วาซีล โลมาเชนโก ( ยูเครน) ที่ โคไทอารีนา เดอะเวเนเชี่ยนมาเก๊า มาเก๊า - ชิงแชมป์โลก รุ่นเฟเธอร์เวท องค์กรมวยโลก WBO 16 กรกฎาคม 2559 แพ้น็อกยกที่ 4 มีเกิล เบอร์เชลล์ ( เม็กซิโก) ที่ ลอสรีเยส ลาปาซ ประเทศเม็กซิโกชื่ออื่นชื่ออื่น. - ชลธาร อ.อุกฤษณ์ - ชลธาร ศิษย์โสธร (ชื่อชกมวยไทย)</doc>
