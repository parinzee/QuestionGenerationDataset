<doc id="373957" url="https://th.wikipedia.org/wiki?curid=373957" title="วงศ์เอลิฟานติดี">วงศ์เอลิฟานติดี วงศ์เอลิฟานติดี (อังกฤษ: Elephant) เป็นวงศ์ตามการอนุกรมวิธาน ได้แก่สัตว์จำพวกช้าง คือ ช้างและแมมมอธ ใช้ชื่อวงศ์ว่า Elephantidae เป็นสัตว์บกเลี้ยงลูกด้วยน้ำนมขนาดใหญ่ที่มีงวงและงา สกุลและชนิดส่วนใหญ่ในวงศ์นี้ได้สูญพันธุ์ไปแล้ว เหลือเพียงสองสกุลเท่านั้นที่ยังมีชีวิตอยู่ ได้แก่ Loxodonta (ช้างแอฟริกา) และ Elephas (ช้างเอเชีย) เท่านั้น และเหลือเพียง 3 ชนิดเท่านั้น วงศ์ดังกล่าวได้รับการตั้งชื่อโดยจอห์น เอ็ดเวิร์ด เกรย์ นักสัตววิทยาชาวอังกฤษ ในปี ค.ศ. 1821 และในภายหลังถูกจัดเข้าสู่การจำแนกชั้นทางวิทยาศาสตร์ในอันดับ Proboscidea หรือ อันดับช้าง วงศ์เอลิฟานติดีได้ถูกทบทวนโดยนักอนุกรมวิธานหลายคนว่าจะนับรวมสกุลบรรพบุรุษของสัตว์มีงวงอื่นที่สูญพันธุ์ไปแล้วหรือไม่ แต่ปัจจุบันวงศ์นี้ถือเป็นวงศ์เดียวเท่านั้นของอันดับช้างที่ยังคงดำรงเผ่าพันธุ์อยู่ วงศ์เอลิฟานติดี ได้ถือกำเนิดขึ้นมาในกลางยุคไมโอซีน (16 ล้านปีมาแล้ว) เมื่อ Primelephas บรรพบุรุษของแมมมอธ ได้ปรากฏขึ้นประมาณ 3 ล้านปีที่ผ่านมาในทวีปแอฟริกา ต่อมา 120,000 ปีที่ผ่านมาก็เริ่มที่จะอพยพไปยุโรปเหนือและปรับให้เข้ากับสภาพภูมิอากาศที่หนาวเย็น ต่อมา เมื่อสกุล Loxodonta ได้แยกสายวิวัฒนาการขึ้นมาจากสกุล Elephas แมมมอธได้วิวัฒนาการแยกตัวออกจากสกุล Elephas เช่นเดียวกัน และได้แผ่กระจายไปยังเอเชียและส่วนของยุโรปอื่น ๆ ปัจจุบัน ช้างในวงศ์นี้ได้ถูกแบ่งออกเป็นทั้งหมด 3 ชนิด ด้วยผลจากการวิเคราะห์จากดีเอ็นเอ (จากเดิมมีแค่ 2 เท่านั้น)การจำแนกการจำแนก. - Primelephas - บรรพบุรุษของช้าง † - Mammuthus - แมมมอธ มีทั้งหมด 9 ชนิด † - Loxodonta africana - ช้างพุ่มไม้แอฟริกา - Loxodonta cyclotis - ช้างป่าแอฟริกา - Elephas maximus - ช้างเอเชีย</doc>
