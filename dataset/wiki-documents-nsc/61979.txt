<doc id="61979" url="https://th.wikipedia.org/wiki?curid=61979" title="ตัวละคร จิตวิญญาณแห่งนักรบ">ตัวละคร จิตวิญญาณแห่งนักรบตัวละครสาวน้อยลูน่า ตัวละคร. สาวน้อยลูน่า. เด็กสาวลูกครึ่งอเมริกัน-แอฟริกัน อายุประมาณ 15 ปี ใบหน้าสวยงาม ผมยาวสีดำถักเป็นเปียเดี่ยวอยู่ด้านหลัง เธอมีนิสัยร่าเริงสนุกสนาน เข้ากับผู้อื่นได้ง่าย ลูน่าอาศัยอยู่กับพี่ชายตามลำพังเพียงสองคนใน นครนิวยอร์ก สหรัฐอเมริกา พี่ชายของลูน่ามีอาชีพเป็น นักข่าว อิสระ ที่บังเอิญไปค้นพบปริศนาแห่งชุดเกราะโคริน เกราะเกียร์แห่งแสงสว่างของเหล่าซามูไรทรูปเปอร์ ที่ออกอาละวาดภายในเมืองนิวยอร์ก ทำให้เขาถูกฆ่าตายอย่างปริศนา ลูน่าพบโทมะในสถานที่เกิดเหตุฆาตกรรมพี่ชายของเธอ ทำให้เข้าใจผิดคิดว่าโทมะและเหล่าซามูไรทรูปเปอร์คือ ฆาตกร ที่สังหารพี่ชายของเธอ แต่เมื่อความจริงถูกเปิดเผยถึงฆาตกรตัวจริง ทำให้มิตรภาพของเธอและเหล่านักรบเกราะผูกสัมพันธ์กันยิ่งขึ้น แต่สุดท้ายลูน่าก็ไม่สามารถแก้แค้นให้แก่พี่ชายของเธอได้สำเร็จ เธอถูกฆ่าโดยชิไกเซ็นในระหว่างที่เข้าช่วยเหลือจุนให้ปลอดภัย ลูน่านั้นแอบปลื้มเรียวอยู่ในใจ แต่สุดท้ายก็ไม่ได้บอกความในใจแก่เรียวให้รับรู้เพราะเธอมาเสียชีวิตเสียก่อน พี่ชายสาวน้อยลูน่า พี่ชายสาวน้อยลูน่า. พี่ชายเพียงคนเดียวของลูน่าที่มีความผูกพันระหว่างพี่น้องอย่างแน่นแฟ้น อาศัยอยู่กับลูน่าผู้เป็นน้องสาวตามลำพังพี่น้องภายในห้องพักใน นิวยอร์ก สหรัฐอเมริกา พี่ชายของลูน่าเป็นผู้ให้ข้อมูลและภาพถ่ายของชุดเกราะโครินที่ออกอาละวาดทำร้ายผู้คนแก่บริษัท หนังสือพิมพ์ Time และนัดหมายกับฮาชิบะ โทมะ นักรบเกราะแห่งอากาศ เกี่ยวกับการให้ข้อมูลและรายละเอียดต่าง ๆ ของเกราะเกียร์โครินที่ออกอาละวาทั่วนครนิวยอร์ก สร้างความหวาดกลัวให้แก่ผู้คนเป็นอย่างมาก ซึ่งพี่ชายของลูน่านั้นเป็นผู้กุมข้อมูลความลับทั้งหมดที่เกี่ยวข้องกับชุดเกราะปริศนานั้น การล่วงรู้ความลับที่สำคัญของชุดเกราะปริศนานั้น ทำให้ชีวิตของเขาต้องมาสังเวยแก่ผู้ที่อยู่เบื้องหลังและเป็นผู้ชักใยของชุดเกราะที่ออกอาละวาด การตายอย่างเป็นปริศนาของเขาทำให้โทมะที่มาพบเพื่อกับพี่ชายของลูน่าเพื่อสืบหาข้อมูลและรายละเอียดต่าง ๆ เกี่ยวกับชุดเกราะโครินตามที่ได้นัดหมายกันไว้ทางโทรศัพท์ แต่ถูกลูน่าซึ่งเป็นน้องสาวเพียงคนเดียวเข้าใจผิดคิดว่าโทมะเป็นฆาตกรฆ่าพี่ชายของเธอถึงกับคิดล้างแค้นผู้ที่ฆ่าพี่ชายของเธอ ลุงจิ๋น ลุงจิ๋น. ชายร่างอ้วนชาว จีน ผู้มีอารมณ์ดีอยู่เป็นนิจ เขาคือลุงของชู นักรบเกราะแห่งปฐพีที่ทรงพลังของเหล่าซามูไรทรูปเปอร์ ที่มาปักหลักอาศัยอยู่ใน นิวยอร์ก สหรัฐอเมริกา จิ๋นทำธุรกิจร้านอาหารจีนใน ไชน่าทาวน์ ซึ่งเป็นอาหารจีนเลิศรสฝีมือระดับฮ่องเต้ และเป็นผู้ให้การต้อนรับข้บสู้เหล่าซามูไรทรูปเปอร์ซึ่งเป็นเพื่อนคนสำคัญของหลานชายของเขาในการให้ที่พักผ่อนซึ่งเปิดเป็น โรงแรม ในชั้นบนของร้านอาหาร จิ๋นเป็นคนร่าเริงและอารมณ์ดีที่ใจสู้เป็นเลิศที่แม้ว่าเขาจะไม่สามารถช่วยปกป้องจุนและนาสตี้ที่ถูกสมุนนินจาของชิไกเซ็นจับตัวไปไม่ได้ แต่เขาก็พยายามที่จะสู้จนสุดฝีมือ เพื่อปกป้องและป้องกันความปลอดภัยของคนทั้งสองที่มีความสำคัญกับหลานชายของเขา แต่เขาก็ไม่สามารถที่จะช่วยเหลือนาสตี้และจุนได้ ทำให้คนทั้งสองถูกสมุนนินจาของชิไกเซ็นจับไปเพื่อเป็นตัวประกันต่อรองในการให้เหล่านักรบเกราะซามูไรทรูปเปอร์มาพบเพื่อหวังแย่งชิงชุดเกราะในตำนานอีกสี่ชุด ชิไกเซ็น ชิไกเซ็น. จอมขมังเวทย์แห่ง โลกตะวันออก ที่มีความสามารถทางด้านเวทมนตร์เป็นอย่างสูงแต่นำไปใช้ในทางที่ผิด ชิไกเซ็นศึกษาข้อมูลต่าง ๆ เกี่ยวกับพลังอำนาจของชุดเกราะแห่งโลกตะวันออก ที่เปี่ยมล้นไปด้วยพลังแห่งการต่อสู้ เขาคือผู้ที่ชักใยอยู่เบื้องหลังชุดเกราะโครินที่เป็นปริศนาในการออกอาละวาดทั่วนครนิวยอร์ก พลังแสงสว่างและสายฟ้าพิฆาตที่เปี่ยมไปด้วยพลังแห่งการต่อสู้ของชุดเกราะโครินถูกชิไกเซ็นนำไปใช้เพื่อหวังครอบครองพลังอำนาจแห่งชุดเกราะเป็นของตนเอง เขาคิดค้นความสามารถด้าน ปัญญาประดิษฐ์ เพื่อผสมผสานกับ ไสยศาสตร์ แห่งโลกตะวันออกเพื่อควบคุมชุดเกราะภายใต้อำนาจการควบคุมของเขา ชิไกเซ็นคือผู้ที่ส่งสมุนนินจามาจับตัวนาสตี้และจุนที่ร้านอาหารจีนของลุงจิ๋น ลุงของชูในไชน่าทาวน์ นิวยอร์ก และคือผู้ที่ฆ่าลูน่า เด็กสาวที่หวังจะแก้แค้นชิไกเซ็นที่เป็นคนฆ่าพี่ชายของเธอ แต่สุดท้ายพลังแห่งชุดเกราะที่เขาศึกษาและหวังจะครอบครองเป็นของตนเองก็พ่ายแพ้แก่พลังของเกราะคิโคเทที่ทรงอำนาจ นักวิทยาศาสตร์สติเฟื่อง นักวิทยาศาสตร์สติเฟื่อง. นักวิทยาศาสตร์ ผู้ช่วยของชิไกเซ็น เขาคือนักวิทยาศาสตร์ที่มีความสามารถในการทดลองและศึกษาค้นคว้าเรื่องราวต่าง ๆ อย่างเป็นเลิศ ชิไกเซ็นและนักวิทยาศาสตร์ร่วมมือกันในการหลอกล่อเซจิจาก ญี่ปุ่น โดยใช้ ดาบ ของตระกูลดาเตะเป็นสิ่งชักนำ เพื่อจับตัวเขามาศึกษาพลังแห่งเกราะเกียร์โคริน โดยใช้ คอมพิวเตอร์ เป็นตัวประมวลผลข้อมูลต่าง ๆ และพลังอำนาจแห่งชุดเกราะ เขาคือผู้รับเอาความสามารถทางด้าน วิทยาศาสตร์ ของตนเองผสานเข้ากับความสามารถด้านไสยศาสตร์ของจอมขมังเวทย์แห่งโลกตะวันออก เซจินั้นถูกนักวิทยาศาสตร์สติเฟื่องศึกษาค้นคว้าและเก็บบันทึกข้อมูลต่าง ๆ เกี่ยวกับชุดเกราะรวมทั้งพยายามที่จะล้าง สมอง ของเซจิ เพื่อป้อนข้อมูลต่าง ๆ เกี่ยวกับความต้องการของตนเองเข้าสู่สมองของนักรบแห่งแสงสว่าง บังคับให้เขาควบคุมพลังแห่งชุดเกราะและแสดงพลังที่แท้จริงออกมา สุดท้ายเขาก็ต้องพ่ายแพ้ให้แก่พลังแห่งเกราะคิโคเทเช่นเดียวกับชิไกเซ็น หลังจากที่เขาและชิไกเซ็นรวมร่างเข้ากับเครื่องจักรเพื่อจัดการกับเหล่าซามูไรทรูปเปอร์</doc>
