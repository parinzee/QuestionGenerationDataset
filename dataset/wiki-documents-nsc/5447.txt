<doc id="5447" url="https://th.wikipedia.org/wiki?curid=5447" title="น.นพรัตน์">น.นพรัตน์ น.นพรัตน์ เป็นนามปากกาของนักแปลนิยายจีนชื่อดังสองพี่น้อง คือ "อานนท์" หรือชื่อในปัจจุบัน "ธนทัศน์ ภิรมย์อนุกูล" และ "อำนวย ภิรมย์อนุกูล" ปัจจุบันอานนท์เสียชีวิตแล้ว งานแปลชิ้นแรกใช้นามปากกาว่า อ.อภิรมย์ แต่เมื่อแปลสองเรื่องคู่กัน จึงต้องมีนามปากกาที่สอง คือ น.นพรัตน์ ( มีที่มาจากชื่อร้านเพชร) นามปากกาอื่นๆ คือ ไผ่ใบเขียว กับงานแปลชุดโคตรโกง ผลงานของ น.นพรัตน์ ที่มีชื่อเสียง มีมากมายหลากหลาย จนมาถึงเรื่องล่าสุดคือ จอมคนแผ่นดินเดือด ซึ่งเป็นนิยายที่มีความพิเศษ ก็คือเป็นนิยายแปลลำดับที่ 300 ของ น.นพรัตน์ นอกจากนี้ น.นพรัตน์ยังถือเป็นผู้บุกเบิกการนำนิยายละครมาลงตีพิมพ์ในหนังสือพิมพ์รายวัน เป็นประจำอย่างต่อเนื่องด้วย โดยเริ่มจากการทำงานกับหนังสือพิมพ์ไทยรัฐ ซึ่งในช่วงนั้นหนังสือพิมพ์ถูกจำกัดเสรีภาพในการเสนอข่าว ทำให้หนังสือพิมพ์ต้องหาทางออกโดยมอบหมายให้ น.นพรัตน์ เขียนเรื่องนิยายจีน โดยนำเค้าโครงมาจาก นิยายกำลังภายในทางโทรทัศน์ มาลงเป็นตอนๆ และ ต่อเนื่องมาจนปัจจุบันที่กลายเป็นสูตรสำเร็จของหนังสือพิมพ์รายวันของไทย แทบจะทุกฉบับ ที่ต้องมีการลงตีพิมพ์นิยายจากละครโทรทัศน์ จุดเด่นที่เป็นที่จดจำอย่างหนึ่งของน.นพรัตน์ สำหรับแฟนๆ นิยายกำลังภายในจีน นั้นก็คือ ลายเซ็นที่ดูไม่ต่างกับการเขียนลายมือตามปกติ ซึ่ง น.นพรัตน์ มักจะมาแจกลายเซ็น ในงาน สัปดาห์หนังสือแห่งชาติและ งานๆอื่นๆ เป็นประจำทุกปี</doc>
