<doc id="460117" url="https://th.wikipedia.org/wiki?curid=460117" title="บราซาวีล">บราซาวีล บราซาวีล () เป็นเมืองหลวงและเมืองที่ใหญ่ที่สุดของสาธารณรัฐคองโก ตั้งอยู่ริมฝั่งแม่น้ำคองโก เชื่อมต่อกับชายฝั่งมหาสมุทรแอตแลนติก จากการสำรวจประชากรในปี ค.ศ. 2001 มีประชากร 1,018,541 คน และราว 1.5 ล้านคนหากรวมกับเขตชานเมือง ตั้งอยู่ฝั่งตรงข้ามของกรุงกินชาซา เมืองหลวงของสาธารณรัฐประชาธิปไตยคองโก กรุงบราซาวีลมีประชากรอาศัยอยู่ราว 1 ใน 3 ของประชากรประเทศ ยังเป็นเมืองศูนย์กลางการบริหารและเศรษฐกิจของประเทศ เมืองนี้ก่อตั้งโดยนักสำรวจชาวฝรั่งเศสชื่อ ปีแยร์ บราซา เมื่อ ค.ศ. 1883 และเป็นฐานที่มั่นของฝรั่งเศสในการยึดครองพื้นที่อันกว้างขวางไปทางตะวันออกเฉียงเหนือ ซึ่งเคยเป็นดินแดนที่เรียกว่า เฟรนช์อิเควทอเรียลแอฟริกา โดยมีบราซาวีลเป็นเมืองหลวง</doc>
