<doc id="52348" url="https://th.wikipedia.org/wiki?curid=52348" title="หม่อมหลวงอภิมงคล โสณกุล">หม่อมหลวงอภิมงคล โสณกุล หม่อมหลวงอภิมงคล โสณกุล (30 เมษายน พ.ศ. 2521 — ) อดีตสมาชิกสภาผู้แทนราษฎรกรุงเทพมหานคร รองโฆษกพรรคประชาธิปัตย์ประวัติ ประวัติ. เป็นบุตรชายของ หม่อมราชวงศ์จัตุมงคล โสณกุล อดีตผู้ว่าการธนาคารแห่งประเทศไทย กับคุณหญิงบูลย์วิภา โสณกุล ณ อยุธยา (สกุลเดิม ทองไข่มุกข์) หม่อมหลวงอภิมงคล มีชื่อเล่นว่า "ภิ" เคยทำงานเป็น เจ้าหน้าที่วิเคราะห์นโยบายและแผน 6ว. สำนักงานนโยบายและแผนพลังงาน กระทรวงพลังงาน และเคยได้รับการประเมินให้เป็น ข้าราชการผู้มีผลสัมฤทธิ์สูง (Fast Track) คนเดียวของสำนักงานอีกด้วย ในชีวิตส่วนตัว หม่อมหลวงอภิมงคลชอบการแข่งรถ โดยมีทีมของตัวเองในชื่อว่า "หม่อมเต่าเรสซิ่ง" และสมรสกับ นาเดีย นิมิตรวานิช พิธีกรและนักแสดงสาว ในวันที่ 18 กรกฎาคม พ.ศ. 2554 ที่โรงแรมโอเรียนเต็ล หลังจากคบหากันมาได้ระยะหนึ่ง หม่อมหลวงอภิมงคล โสณกุล ได้รับฉายาจากสื่อมวลชนว่า "หล่อจิ๋ว" จากหน้าตาที่หล่อเหลา น่าเอ็นดู นอกจากนั้นหม่อมหลวงอภิมงคล โสณกุล ยังมีศักดิ์เป็นพระนัดดาในพระเจ้าวรวงศ์เธอ พระองค์เจ้าจุไรรัตนศิริมาน และพระปนัดดาในสมเด็จพระเจ้าบรมวงศ์เธอ เจ้าฟ้ากรมพระนครสวรรค์วรพินิต พระราชโอรสในพระบาทสมเด็จพระจุลจอมเกล้าเจ้าอยู่หัว กับสมเด็จพระนางเจ้าสุขุมาลมารศรี พระอัครราชเทวีการศึกษาการศึกษา. - ระดับปริญญาโท คณะวิศวกรรมศาสตร์ เกียรตินิยมอันดับสอง มหาวิทยาลัยอ๊อกซฟอร์ด (University of Oxford) ประเทศอังกฤษ - ระดับปริญญาโท คณะ เศรษฐศาสตร์การบริหารและการจัดการ คณะเศรษฐศาสตร์ จุฬาลงกรณ์มหาวิทยาลัยผลงานทางการเมือง ผลงานทางการเมือง. หม่อมหลวงอภิมงคล เป็น อดีต ส.ส.กรุงเทพมหานคร เขต 6 (เขตสัมพันธวงศ์ เขตบางรัก และเขตสาทรบางแขวง) ในสังกัด พรรคประชาธิปัตย์ ได้รับคะแนนเสียง 34,931 เสียง จากการเลือกตั้งสมาชิกสภาผู้แทนราษฎรในประเทศไทย พ.ศ. 2548 ชนะนางอรทัย ฐานะจาโร ผู้สมัครจากพรรคไทยรักไทยไปได้ ต่อมาได้รับตำแหน่งรองโฆษกพรรคประชาธิปัตย์ และผู้อำนวยการสำนักงานกิจการเยาวชนของพรรคประชาธิปัตย์ ในการเลือกตั้งสมาชิกสภาผู้แทนราษฎรในประเทศไทย พ.ศ. 2550 ได้รับเลือกเป็น ส.ส.กรุงเทพมหานคร เขต 1 (เขตดุสิต เขตพระนคร เขตป้อมปราบศัตรูพ่าย เขตสัมพันธวงศ์ เขตบางรัก เขตปทุมวัน เขตราชเทวี) สังกัด พรรคประชาธิปัตย์ อีกครั้ง คู่กับ นางสาวอรอนงค์ กาญจนชูศักดิ์ และ นางเจิมมาศ จึงเลิศศิริ ซึ่งได้รับเลือกตั้งทั้ง 3 คน ต่อมาในการเลือกตั้งใน พ.ศ. 2554 ที่กลับมาใช้การเลือกตั้งแบบเขตเดียว เบอร์เดียวอีกครั้ง หม่อมหลวงอภิมงคลได้ลงสมัครรับเลือกตั้งในเขต 3 กรุงเทพมหานคร คือ เขตยานนาวา และเขตบางคอแหลม ก็ได้รับการเลือกตั้งอีกครั้ง หลังจากเดิมที่เคยตั้งใจว่าจะในเขต 2 คือ เขตปทุมวัน เขตบางรัก และเขตสาทรชีวิตครอบครัว ชีวิตครอบครัว. ด้านชีวิตครอบครัวหม่อมหลวงอภิมงคล ได้สมรสกับนาเดีย นิมิตรวานิช นักแสดงหญิงชาวไทย ซึ่งมีพิธีแต่งงานไปเมื่อวันที่ 18 กรกฎาคม พ.ศ. 2554 ที่โรงแรมโอเรียนเต็ล ทั้งสองมีบุตรชาย 1 คน ชื่อ นพมงคล โสณกุล ณ อยุธยา (ชื่อเล่น นพ)เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)ลำดับสาแหรก</doc>
