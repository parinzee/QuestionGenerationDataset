<doc id="414953" url="https://th.wikipedia.org/wiki?curid=414953" title="พิชัย เกียรติวินัยสกุล">พิชัย เกียรติวินัยสกุล นายพิชัย เกียรติวินัยสกุล (เกิด 3 ธันวาคม พ.ศ. 2498) สมาชิกสภาผู้แทนราษฎรจังหวัดลพบุรี เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. พิชัย เกียรติวินัยสกุล เกิดเมื่อวันที่ 3 ธันวาคม พ.ศ. 2498 เป็นบุตรของนายเตี๊ยกกู่ แซ่โง้ว และนางฮุ้น สุภาพัตร์ มีพี่น้อง 7 คน หนึ่งในนั้นคือนายพูนศักดิ์ เกียรติวินัยสกุล ส.อบจ.ลพบุรี ซึ่งเคยถูกลอบสังหาร แต่สามารถรอดชีวิตมาได้ และเป็นญาติของนายณัฐพล เกียรติวินัยสกุล อดีต ส.ส.ลพบุรี พรรคไทยรักไทย ที่ปัจจุบันย้ายไปสังกัดพรรคภูมิใจไทย สำเร็จการศึกษาปริญญาตรี สาขานิติศาสตร์ มหาวิทยาลัยรามคำแหง สมรสกับนางพรรณอร มีบุตร 3 คนงานการเมือง งานการเมือง. อดีตเป็นสมาชิกสภาจังหวัด สมาชิกสภาองค์การบริหารส่วนจังหวัด รองนายกองค์การบริหารส่วนจังหวัด และนายกองค์การบริหารส่วนจังหวัดลพบุรี ตามลำดับ รวมทั้งเป็นประธานแนวร่วมประชาธิปไตยต่อต้านเผด็จการแห่งชาติจังหวัดลพบุรี ปี พ.ศ. 2554 ลงสมัครสมาชิกสภาผู้แทนราษฎรในสังกัดพรรคเพื่อไทย และได้รับการเลือกตั้งเป็นครั้งแรก โดยสามารถเอาชนะนางผ่องศรี ธาราภูมิ อดีต ส.ส.พรรคประชาธิปัตย์ และนายรังสรรค์ สละชีพ จากพรรคภูมิใจไทยสมาชิกสภาผู้แทนราษฎร สมาชิกสภาผู้แทนราษฎร. พิชัย เกียรติวินัยสกุล ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดลพบุรี สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
