<doc id="509676" url="https://th.wikipedia.org/wiki?curid=509676" title="ณัฐเดช วชิรรัตนวงศ์">ณัฐเดช วชิรรัตนวงศ์ ณัฐเดช วชิรรัตนวงศ์ เกิดวันที่ 9 ตุลาคม พ.ศ. 2530 เป็นโปรโมเตอร์มวยไทย ซึ่งเป็นบุตรชายของวิรัตน์ วชิรรัตนวงศ์ โปรโมเตอร์แห่งสนามมวยเวทีลุมพินี ณัฐเดชมีผลงานการจัดคู่มวยในศึกใหญ่หลายรายการ และเป็นที่ยอมรับของผู้ชม เขาเป็นผู้ดูแลการฝึกซ้อมของนักมวยไทยที่ค่ายไก่ย่างห้าดาว รวมถึงได้รับมอบหมายจาก ดร.พงษ์ วิเศษไพฑูรย์ ให้เป็นผู้ดูแลรายการศึกมวยดีวิถีไทย ทางช่อง 11 และในวันที่ 1 มกราคม พ.ศ. 2556 ทางผู้บริหารของเวทีมวยราชดำเนินได้แต่งตั้งให้ณัฐเดช วชิรรัตนวงศ์ ได้เป็นโปรโมเตอร์อย่างเป็นทางการ ขณะมีอายุได้ 25 ปี นับเป็นโปรโมเตอร์ที่มีอายุน้อยที่สุด ที่ซึ่งเขาได้เตรียมจัดการแข่งขันรายการศึกเพชรวิเศษขึ้นในวันที่ 7 กุมภาพันธ์ โดยมีคู่มวยอย่างสมรักษ์ คำสิงห์ และจอมโหด เกียรติอดิศักดิ์ โคจรมาพบกันเป็นครั้งที่สองประวัติ ประวัติ. ณัฐเดช วชิรรัตนวงศ์ เป็นบุตรชายแท้ ๆ โดยสายเลือดของวิรัตน์ วชิรรัตนวงศ์ กับภาวิณี วชิรรัตนวงศ์ และมีน้องสาวชื่อ ฐานิต เขาติดตามพ่อของเขาเข้าสนามมวยและมีความชื่นชอบในมวยไทยตั้งแต่เด็ก ในภายหลัง ณัฐเดชก็ได้สำเร็จการศึกษาจากมหาวิทยาลัยอัสสัมชัญ และครั้งหนึ่ง เขายังเคยเป็นผู้เสนอแนวคิดให้มีการแข่งขันมวยไทยแบบสองรุมหนึ่ง โดยจัดให้แสนชัย ส.คิงสตาร์ พบกับคู่ชกอย่างเพชรบุญชู เอฟ.เอ.กรุ๊ป กับสะเก็ดดาว เพชรพญาไท ซึ่งแนวคิดดังกล่าวได้รับการชื่นชมจากทรงชัย รัตนสุบรรณ และทำยอดเข้าชมรายการดังกล่าวที่ 3 ล้านบาท นอกจากนี้ ณัฐเดช ยังเคยมีผลงานจัดคู่มวยในการแข่งขันมวยไทย อาทิ ศึกจ้าวมวยไทย ที่เวทีมวยอ้อมน้อย และศึกเพชรยินดี ที่สนามมวยเวทีลุมพินี ในวันที่ 1 มกราคม พ.ศ. 2556 เขาได้รับการแต่งตั้งจากเวทีมวยราชดำเนินให้เป็นโปรโมเตอร์มวยไทยขณะที่มีอายุได้ 25 ปี นับเป็นโปรโมเตอร์ที่มีอายุน้อยที่สุด ซึ่งในวันที่ 7 กุมภาพันธ์ เขาได้จัดรายการศึกเพชรวิเศษ โดยมีสมรักษ์ คำสิงห์ ขึ้นชกกับจอมโหด เกียรติอดิศักดิ์ และมีคู่ชกสามเอ ไก่ย่างห้าดาวยิม พบโพธิ์แก้ว ฝนจางชลบุรี, แสงมณี ส.เทียนโพธิ์ พบวันชนะ อ.บุญช่วย, น้องโอ๋ ไก่ย่างห้าดาวยิม พบมงคลชัย เพชรสุภาพรรณ, เพชรพนมรุ้ง ว.สังข์ประไพ พบเป็นเอก ศิษย์หนุ่มน้อย รวมถึงยอดวิชา ภ.บุญสิทธิ์ กับสิงห์ดำ เกียรติหมู่ 9 ในรายการเดียวกันนี้ผลงานพิธีกรผลงานพิธีกร. - รายการ ศึกยอดมวยไทย ทุกวันพุธ เวลา 21.00 - 23.00 น. ทาง3 SD - รายการ ศึกมวยมันส์วันศุกร์ ทุกวันศุกร์ เวลา 18.00 - 20.00 น. ทางช่องTrue4U - รายการ ศึกมวยสากลอาชีพชิงแชมป์โลก จัดในวันจันทร์ถึงวันศุกร์ เวลา 14.00 - 16.00 น. ทางช่อง 7ผลงานผู้จัดรายการมวยไทยผลงานผู้จัดรายการมวยไทย. - รายการ ศึกมวยมันส์วันศุกร์ ทุกวันศุกร์ เวลา 18.00 - 20.00 น. ทางช่องTrue4U - รายการ ศึกมวยไทย ททบ.5 ทุกวันอาทิตย์ เวลา 16.05 - 18.00 น. ทางช่อง 5พิธีกรรายการมวยไทยในอดีตพิธีกรรายการมวยไทยในอดีต. - รายการ ศึกมวยดีลุมพินีทีสปอร์ต ทุกวันศุกร์ เวลา 21.00 - 23.00 น. ทางช่องT-Sports Channelรางวัลที่ได้รับรางวัลที่ได้รับ. - รางวัลโปรโมเตอร์ดาวรุ่งยอดเยี่ยมแห่งปี วันนักกีฬายอดเยี่ยมปี 2559</doc>
