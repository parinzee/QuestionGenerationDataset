<doc id="55151" url="https://th.wikipedia.org/wiki?curid=55151" title="ตามล่านักฆ่าแอนดรอยด์">ตามล่านักฆ่าแอนดรอยด์ ตามล่านักฆ่าแอนดรอยด์ () , () ในชื่อภาษาญี่ปุ่นว่า พลูโต เป็นการ์ตูนญี่ปุ่นวาดโดยนาโอกิ อุราซาว่า ซึ่งการ์ตูนเรื่องนี้นำเนื้อหาจากผลงานของปรมาจารย์แห่งวงการการ์ตูนญี่ปุ่นเท็ตสึกะ โอซามุ เรื่อง "เจ้าหนูอะตอม ตอนหุ่นยนต์ที่ยิ่งใหญ่ที่สุดในโลก"(Astro Boy : The World's Strongest Robot ) มาเรียบเรียงตีความใหม่ โดยให้ เกซิกต์ หนึ่งใน 7 หุ่นยนต์ที่ทรงประสิทธิภาพที่สุดในโลก เป็นตัวดำเนินเรื่อง ซึ่ง เนื้อหาในตอนหุ่นยนต์ที่ยิ่งใหญ่ที่สุดในโลกนั้น เป็นเพียงส่วนหนึ่ง จากเนื้อหาทั้งหมดในการ์ตูนเรื่องเจ้าหนูอะตอมเนื้อเรื่อง เนื้อเรื่อง. เกิดคดีฆาตกรรมต่อเนื่องลึกลับกับหุ่นยนต์ และมนุษย์ผู้ที่เกี่ยวข้องกับโครงการต่างๆเกี่ยวกับหุ่นยนต์อย่างลึกซึ้ง โดยในสถานที่เกิดเหตุฆาตกรรม จะมีสัญลักษณ์ "เขาสัตว์" ถูกวางไว้บริเวณศีรษะของเหยื่อทุกครั้ง เกซิกต์ หุ่นยนต์ตำรวจประสิทธิภาพสูงจากยูโรโปล มีส่วนเกี่ยวพันกับเนื้อเรื่องในฐานะตำรวจเจ้าของคดี ในการสืบสวนเขาพบเงื่อนงำที่น่าตกใจ เพราะนอกจากร่างเหยื่อแล้วไม่มีร่องรอยของฆาตกรที่เป็นมนุษย์อยู่ในที่เกิดเหตุเลย จึงอาจเป็นไปได้ว่าผู้ก่อคดีอาจเป็นหุ่นยนต์ ซึ่งถือเป็นเรื่องร้ายแรง และไม่น่าเชื่อ เพราะหุ่นยนต์ถูกจำกัดด้วยโปรแกรมตั้งแต่ตอนถูกผลิตว่า ห้ามฆ่ามนุษย์ คดีนี้จึงไม่น่าเป็นไปได้ และนอกจากนี้ จากการสืบสวน เกซิกต์ยังได้ค้นพบว่า เป้าหมายของฆาตกรจากคดีนี้ คือหุ่นยนต์ที่ทรงประสิทธิภาพที่สุดในโลก ทั้งหมด 7 ตน ซึ่งหุ่นยนต์ทั้ง 7 นี้รวมถึงตัวเกซิกต์เอง และ อะตอม หุ่นยนต์เด็กที่มีชื่อเสียงของญี่ปุ่นด้วยตัวละครตัวละคร. - เกซิกต์ (Gesicth) : ตัวละครหลักที่ใช้ในการดำเนินเรื่อง หุ่นยนต์ตำรวจเยอรมันประสิทธิภาพสูงแห่งยูโรโปล มีลักษณะหน้าตาท่าทางเหมือนมนุษย์ ถูกสร้างขึ้นมาเพื่อใช้ในงานสืบสวนด้วยงบประมาณมหาศาล ร่างกายของเขาสร้างขึ้นจากวัสดุที่เรียกว่าเซโรเนียมซึ่งแข็งแกร่งมาก เคยถูกส่งไปรบในสงครามเอเชียกลางครั้งที่ 39- มองบลังค์ (Mont-Blanc) : หุ่นยนต์ผู้ดูแลภูเขาแห่งหนึ่งในประเทศสวิสเซอแลนด์และยังเป็นที่รักและชื่นชมของผู้คนไปทั่วโลก เคยถูกส่งไปรบในสงครามเอเชียกลางครั้งที่39- นอร์ธ no.2 (North #2) : หุ่นยนต์รบสก็อตแลนด์ มีแขนกลหกแขนติดตั้งไว้สำหรับใช้เป็นอาวุธสงคราม เป็นหุ่นยนต์ที่มีสมรรถภาพในการรบสูงมาก แต่ตัวเขาไม่ต้องการที่จะสู้อีกต่อไป จึงเลือกที่จะไปรับหน้าที่เป็นพ่อบ้านของนักดนตรีตาบอดคนหนึ่งแทน- บรันโด้ (Brando) : หุ่นยนต์ตุรกีผู้รักครอบครัว เขาเป็นนักมวยปล้ำที่มีชื่อเสียงที่สุด เคยร่วมรบในสงครามเอเชียกลางครั้งที่39 กับมองบลังค์และเฮอคิวลิส- เฮอคิวลิส (Heracles) : หุ่นยนต์นักรบกรีก ที่ทั้งแข็งแกร่งและกล้าหาญ เขากับบรันโด้เป็นทั้งเพื่อนและคู่แข่งคนสำคัญของกันและกันตั้งแต่สมัยร่วมรบในสงครามเอเชียกลางครั้งที่39- อะตอม (Atom) : หุ่นยนต์เด็กที่มีชื่อเสียงโด่งดังของญี่ปุ่น ในสงครามเอเชียกลางครั้งที่ 39 อะตอมถูกส่งไปมีส่วนร่วมในฐานะทูตสันติภาพ มีลักษณะที่ใกล้เคียงกับมนุษย์มาก ไม่ใช่เพียงแต่ร่างกาย แต่ยังเป็นความคิดจิตใจของเขาด้วย เป็นตัวแทนของเจ้าหนูอะตอม จากผลงานที่มีชื่อเสียงมากของอาจารย์โอซามุ- เอพซิลอน (Epsilon) : หุ่นยนต์ออสเตรเลียผู้ใช้พลังงานโฟตอน เขามีลักษณะเหมือนกับมนุษย์ผู้ชายรูปร่างบอบบาง รักความสงบและความสันติ มีความสามารถสูง และเก่งกาจในการต่อสู้มาก แต่เจ้าตัวปฏิเสธการเจ้าร่วมรบในสงครามเอเชียกลางครั้งที่ 39 เขาเป็นผู้ก่อตั้งสถานรับเลี้ยงเด็กที่รับดูแลเด็กกำพร้าจากสงคราม- พลูโต (Pluto) : หุ่นยนต์ลึกลับที่เป็นผู้ต้องสงสัยว่าก่อคดีทำลายหุ่นยนต์และสังหารมนุษย์รายชื่อตอนรางวัลที่ได้รับรางวัลที่ได้รับ. - รางวัลยอดเยี่ยม จากงาน Media Arts ครั้งที่ 9 ของทบวงวัฒนธรรมญี่ปุ่น - รางวัลเท็ตสึกะโอซามุ ปี 2005 (Grand Prize)</doc>
