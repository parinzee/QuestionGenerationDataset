<doc id="195319" url="https://th.wikipedia.org/wiki?curid=195319" title="สภาคริสตจักรในประเทศไทย">สภาคริสตจักรในประเทศไทย สภาคริสตจักรในประเทศไทย () เป็นองค์การทางศาสนาคริสต์นิกายโปรเตสแตนต์ในประเทศไทย ปัจจุบันแบ่งการปกครองออกเป็น 19 ภาคประวัติ ประวัติ. มีการเผยแพร่ศาสนาคริสต์นิกายโปรเตสแตนต์ในประเทศไทยมาก่อนการก่อตั้งสภาคริสตจักรอยู่แล้ว โดยคณะมิชชันนารีเริ่มเข้ามาเผยแพร่ครั้งแรกในสมัยรัชกาลที่ 3 ต่อมาในช่วงคริสต์ศตวรรษที่ 19 เหล่าศาสนาจารย์จากคณะอเมริกันเพรสไบทีเรียนเริ่มเข้ามาเผยแพร่ศาสนาอย่างเป็นกิจลักษณะ ขยายไปยังจังหวัดอื่น ๆ เช่น เชียงใหม่ รวมถึงขยายไปยังประเทศลาวด้วย ในปี ค.ศ. 1928 ซึ่งครบรอบวาระ 100 ปีโปรเตสแตนต์ในประเทศไทยมีการเสนอให้จัดตั้งสภาคริสตจักรแห่งชาติขึ้น และในปี ค.ศ. 1930 ได้มีการจัดตั้ง "สยามคริสตสภา" ขึ้นเป็นครั้งแรก แต่ยังอยู่ภายใต้การกำกับควบคุมดูแลของมิชชันนารีชาวต่างประเทศ ต่อมาเมื่อมีการเปลี่ยนชื่อประเทศจึงเปลี่ยนเป็น "สภาคริสตจักรในประเทศไทย" และในปี ค.ศ. 1957 มิชชันนารีคณะเพรสไบทีเรียนสลายตัว มอบความรับผิดชอบการเผยแพร่ศาสนาให้แก่สภาคริสตจักรไทยโดยตรงหลักข้อเชื่อ หลักข้อเชื่อ. สภาคริสตจักรในประเทศไทยยึดถือหลักข้อเชื่อจาก 3 แหล่ง คือคัมภีร์ไบเบิล หลักข้อเชื่อของอัครทูต และหลักข้อเชื่อไนซีนวัตถุประสงค์ วัตถุประสงค์. วัตถุประสงค์ขององค์การมีอยู่สามประการด้วยกันคือ1. เพื่อรวบรวมชาวคริสต์นิกายโปรเตสแตนต์ทั้งหลายในประเทศไทยเข้าด้วยกัน 2. เพื่อให้มีความสัมพันธ์ในการเผยแพร่พระกิตติคุณ และรับใช้พระเจ้าและชุมชนตามน้ำพระทัยของพระเจ้า ด้วยวิธีการเลี้ยงตนเอง ปกครองตนเอง และสร้างเสริมกิจกรรมทั้งปวงให้เจริญเติบโตมั่นคงยิ่งขึ้น 3. เพื่อกระทำตนให้เป็นประโยชน์ต่อส่วนรวมในการพัฒนาสังคมและประเทศชาติการทำงานเพื่อสังคม การทำงานเพื่อสังคม. สภาคริสตจักรได้ก่อตั้งโรงพยาบาลและสถานศึกษาต่าง ๆ เช่น โรงพยาบาลกรุงเทพคริสเตียน มหาวิทยาลัยคริสเตียน มหาวิทยาลัยพายัพ ตลอดจนบรรเทาสาธารณภัย ช่วยเหลือผู้ด้อยโอกาสในเขตสลัมโรงเรียนในสังกัด โรงเรียนในสังกัด. มูลนิธิแห่งสภาคริสตจักรในประเทศไทย มีโรงเรียนในเครือ 28 แห่ง และมีมหาวิทยาลัย 2 แห่ง คือ มหาวิทยาลัยคริสเตียน และมหาวิทยาลัยพายัพ โรงเรียนในสังกัด ได้แก่- โรงเรียนกรุงเทพคริสเตียนวิทยาลัย - โรงเรียนกุญแจคริสเตียนวิทยา - โรงเรียนคริสเตียนเยอรมันเชียงใหม่ - โรงเรียนเคนเน็ตแม็คเคนซี - โรงเรียนเจริญราษฎร์ - โรงเรียนเชียงรายวิทยาคม - โรงเรียนเชียงใหม่คริสเตียน - โรงเรียนดาราวิทยาลัย - โรงเรียนตรังคริสเตียนศึกษา - โรงเรียนน่านคริสเตียนศึกษา - โรงเรียนนานาชาติเชียงใหม่ - โรงเรียนศรีธรรมราชศึกษา (เดิมชื่อโรงเรียนอเมริกันสกูลฟอร์บอย) - โรงเรียนบำรุงวิทยา - โรงเรียนปรินส์รอยแยลส์วิทยาลัย- โรงเรียนผดุงราษฎร์ - โรงเรียนเยนเฮส์เม็มโมเรียล - โรงเรียนรังษีวิทยา - โรงเรียนวัฒนาวิทยาลัย - โรงเรียนวิชชานารี - โรงเรียนสว่างวิทยา - โรงเรียนสหคริสเตียนศึกษา - โรงเรียนสหบำรุงวิทยา - โรงเรียนสัจจพิทยา - โรงเรียนสามมุกคริสเตียนวิทยา - โรงเรียนอนุบาลแสงประเสริฐ - โรงเรียนอรุณประดิษฐ - โรงเรียนอุดรคริสเตียนวิทยา - โรงเรียนสุริยวงศ์ จ.ราชบุรี</doc>
