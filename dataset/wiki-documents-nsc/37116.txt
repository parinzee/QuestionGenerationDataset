<doc id="37116" url="https://th.wikipedia.org/wiki?curid=37116" title="ตลาดนัดจตุจักร">ตลาดนัดจตุจักร ตลาดนัดจตุจักร เป็นตลาดนัดในกรุงเทพมหานคร มีจำนวนแผงค้าทั้งหมดมากกว่า 8,000 แผงค้า แบ่งเป็น 27 โครงการ มีสินค้า 8 ประเภท ได้แก่ ผักและผลไม้ เสื้อผ้า สัตว์เลี้ยง ต้นไม้ อาหารปรุง อาหารสำเร็จรูป อาหารสด และเบ็ดเตล็ดความเป็นมาของตลาดนัดจตุจักร ความเป็นมาของตลาดนัดจตุจักร. ปี พ.ศ. 2491 จอมพล ป. พิบูลสงคราม อดีตนายกรัฐมนตรี มีนโยบายให้จัดตั้งตลาดนัดขึ้นในทุกจังหวัด สำหรับกรุงเทพมหานครนั้นได้เลือกสนามหลวงเป็นสถานที่จัดตลาดนัด แต่เพียงไม่ถึงปีรัฐบาลก็ย้ายตลาดนัด ไปอยู่ในพระราชอุทยานสราญรมย์แล้วจึงย้ายออกไปตั้งอยู่บริเวณสนามไชย และย้ายตลาดนัดกลับไปอยู่ที่สนามหลวงในปี พ.ศ. 2501 ต่อมาในปี พ.ศ. 2521 พลเอกเกรียงศักดิ์ ชมะนันท์ อดีตนายกรัฐมนตรี ได้มีนโยบายใช้สนามหลวงเป็นที่พักผ่อนหย่อนใจ และจัดงานสมโภชกรุงรัตนโกสินทร์ 200 ปี การรถไฟแห่งประเทศไทยจึงได้มอบที่ดินย่านพหลโยธิน โดยการดำเนินการโดยนายเชาวน์วัศ สุดลาภา อดีตผู้ว่าราชการกรุงเทพมหานคร จึงจัดที่ดินสวนจตุจักรด้านทิศใต้ให้แก่ กรุงเทพมหานครเพื่อใช้ในกิจการสาธารณประโยชน์ และกรุงเทพมหานครได้ปรับพื้นที่เพื่อให้ผู้ค้าหาบเร่แผงลอยและขณะเดียวกันก็พยายามย้ายผู้ค้าจากสนามหลวงมาด้วย จนกระทั่งดำเนินการสำเร็จ เมื่อปี พ.ศ. 2525 โดยใช้ชื่อว่าตลาดนัดย่านพหลโยธิน ต่อมาเปลี่ยนชื่อใหม่เป็น “ตลาดนัดจตุจักร” ให้สอดคล้องกับสวนสาธารณะจตุจักรในบริเวณใกล้เคียง ตั้งแต่ปี พ.ศ. 2530 จนถึงปัจจุบัน ในปัจจุบัน ตลาดนัดสวนจตุจักรได้เปลี่ยนอำนาจการดูแลจากกรุงเทพมหานคร สู่การรถไฟแห่งประเทศไทย โดยเริ่มตั้งแต่วันที่ 2 มกราคม พ.ศ. 2555 ซึ่งก็มีผู้ค้าขายแบ่งออกเป็น 2 ส่วน คือ ทั้งเห็นด้วย และไม่เห็นด้วยการค้าสัตว์ป่าผิดกฎหมาย การค้าสัตว์ป่าผิดกฎหมาย. มีการศึกษาระบุว่าตลาดนัดจตุจักรเป็นศูนย์กลางการค้าสัตว์ป่าผิดกฎหมาย ในการสำรวจเมื่อวันที่ 28–29 มีนาคม 2558 นักวิจัยพบนก 1,271 ตัว 117 ชนิดขายในร้านค้าหรือแผงลอย 45 ร้าน มี 9 ชนิดอยู่ในรายการ "เสี่ยงต่อการสูญพันธุ์" ของบัญชีแดงของสหภาพเพื่อการอนุรักษ์ธรรมชาติ และอีกแปดชนิดอยู่ใน "เกือบอยู่ในข่ายสูญพันธุ์"27 โครงการในตลาดนัดจตุจักร27 โครงการในตลาดนัดจตุจักร. - โครงการ 1- ของเก่าและของสะสม - ศิลปะ - หนังสือ - สินค้าหัตถกรรม- โครงการ 2- สินค้าหัตถกรรม- โครงการ 3- ต้นไม้และอุปกรณ์สวน - เสื้อผ้าและเครื่องประดับ - เฟอร์นิเจอร์และของตกแต่งบ้าน - อาหารและเครื่องดื่ม- โครงการ 4- ต้นไม้และอุปกรณ์สวน - เฟอร์นิเจอร์และของตกแต่งบ้าน - อาหารและเครื่องดื่ม- โครงการ 5- เสื้อผ้ามือสองและสินค้าเบ็ดเตล็ด- โครงการ 6- เสื้อผ้ามือสองและสินค้าเบ็ดเตล็ด- โครงการ 7- ศิลปะ- โครงการ 8- สินค้าหัตถกรรม - สัตว์เลี้ยงและอุปกรณ์สำหรับสัตว์เลี้ยง - เฟอร์นิเจอร์และของตกแต่งบ้าน- โครงการ 9- สินค้าหัตถกรรม - สัตว์เลี้ยงและอุปกรณ์สำหรับสัตว์เลี้ยง- โครงการ 10- อาหารและเครื่องดื่ม - สินค้าหัตถกรรม- โครงการ 11- สินค้าหัตถกรรม - สัตว์เลี้ยงและอุปกรณ์สำหรับสัตว์เลี้ยง- โครงการ 12- เสื้อผ้าและเครื่องประดับ- โครงการ 13- สินค้าหัตถกรรม - สัตว์เลี้ยงและอุปกรณ์สำหรับสัตว์เลี้ยง - เครื่องปั้นดินเผาและเซรามิค- โครงการ 14- เสื้อผ้าและเครื่องประดับ- โครงการ 15- สินค้าหัตถกรรม - เครื่องปั้นดินเผาและเซรามิค- โครงการ 16- เสื้อผ้าและเครื่องประดับ- โครงการ 17- สินค้าหัตถกรรม - เครื่องปั้นดินเผาและเซรามิค- โครงการ 18- เสื้อผ้าและเครื่องประดับ- โครงการ 19- สินค้าหัตถกรรม - เครื่องปั้นดินเผาและเซรามิค- โครงการ 20- เสื้อผ้าและเครื่องประดับ - สินค้าหัตถกรรม - เครื่องปั้นดินเผาและเซรามิค- โครงการ 21- เสื้อผ้าและเครื่องประดับ- โครงการ 22- เสื้อผ้าและเครื่องประดับ- โครงการ 23- เสื้อผ้าและเครื่องประดับ- โครงการ 24- สินค้าหัตถกรรม- โครงการ 25- สินค้าหัตถกรรม - เครื่องปั้นดินเผาและเซรามิค - ผ้าไหม- โครงการ 26- อาหารและเครื่องดื่ม - ของเก่าและของสะสม- โครงการ 27- เสื้อผ้าและเครื่องประดับ - หนังสือ - อาหารและเครื่องดื่มหอนาฬิกาตลาดนัดจตุจักร หอนาฬิกาตลาดนัดจตุจักร. หอนาฬิกาเป็นจุดนัดพบยอดนิยมที่ในตลาดนัดจตุจักร สร้างขึ้นเมื่อปี พ.ศ. 2530 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในวโรกาสเจริญพระชนมายุ 60 พรรษา ในวันที่ 5 ธันวาคม พ.ศ. 2530 โดยความร่วมมือของกองอำนวยการตลาดนัดกรุงเทพมหานคร และ สมาคมพ่อค้า ไทย - จีนบริการต่างๆ ภายในตลาดนัดจตุจักรบริการต่างๆ ภายในตลาดนัดจตุจักร. - ศูนย์ประชาสัมพันธ์ ให้บริการตามหาญาติ สอบถามร้านค้า หาของสูญหาย- เปิดบริการวันพุธ ถึง อาทิตย์ เวลา 8.00 - 20.00 น.- ซุ้มประชาสัมพันธ์ (ประตู 1) ให้บริการสอบถามร้านค้า แผนที่ตลาดนัด- เปิดบริการวันเสาร์ - อาทิตย์ เวลา 08.00 - 20.30 น.- ธนาคารต่างๆ ให้บริการแลกเปลี่ยนเงินตราต่างประเทศ ฝากเงิน เปิดบัญชี สินเชื่อ- ธนาคารทหารไทย (อาคารกองอำนวยการฯ) - ธนาคารกรุงเทพ (อาคารกองอำนวยการฯ) - ธนาคารออมสิน (ข้างๆ ฝ่ายปฏิบัติการ) - ธนาคารไทยพาณิชย์ (ใกล้ประตู 1 ถ.กำแพงเพชร 2) - ธนาคารกสิกรไทย (ตรงข้ามโครงการ 11) - รถไฟฟ้ารอบๆ ตลาดนัดจตุจักร- ให้บริการเวลาวันเสาร์ - อาทิตย์ เวลา 10.00 - 17.00 น. - ห้องน้ำ - ห้องพยาบาล (หลังอาคารกองอำนวยการฯ โครงการ 27)สถานที่ใกล้เคียงสถานที่ใกล้เคียง. - จตุจักรพลาซ่า - จตุจักรตลาดนัดติดแอร์ (JJ Mall) - จตุจักร เดย์ แอนด์ ไนท์ - จตุจักร สแควร์ - ร้านอาหาร ชมรมมังสวิรัติ จตุจักร - ตลาด อ.ต.ก. - ซันเดย์ มอลล์ - พิพิธภัณฑ์เด็ก กรุงเทพมหานคร - สวนจตุจักร - สวนสมเด็จพระนางเจ้าสิริกิติ์ฯ - สวนวชิรเบญจทัศ - ลานจอดรถจอดแล้วจร (โบเบ๊จตุจักร) - สถานีขนส่งสายเหนือและสายตะวันออกเฉียงเหนือ (หมอชิต 2) - ศูนย์การค้า อินสแควร์การเดินทาง การเดินทาง. มีหลายรูปแบบทั้งรถยนต์ส่วนตัวซึ่งต้องนำไปจอดที่ลานจอดรถตลาดนัดจตุจักรหรือ Park & Ride และมีรถรับส่งระหว่างลานจอดรถกับตลาดนัดจตุจักร (ประตู 2) หรือนั่งรถประจำทางซึ่งมีหลายสายผ่าน และที่สะดวกมากก็คือโดยสารรถไฟฟ้าบีทีเอส ลงที่สถานีหมอชิต หรือรถไฟฟ้าใต้ดิน ลงที่สถานีกำแพงเพชร นอกจากนี้ก็ยังมีรถแท็กซี่ และรถตู้หลายสายให้บริการจุดเชื่อมต่อการเดินทาง จุดเชื่อมต่อการเดินทาง. กะสว่างสิ่งสืบเนื่อง สิ่งสืบเนื่อง. ในปี พ.ศ. 2548 คาราบาวได้แต่งเพลงชื่อ สวนจตุจักร อยู่ในอัลบั้มชุด "สามัคคีประเทศไทย" โดยมีเนื้อหาประชาสัมพันธ์ถึงตลาดนัดจตุจักร และมีเนื้อร้องบางท่อนเป็นแร็ปภาษาอังกฤษด้วยประกาศการจัดระเบียบตลาดนัดจากตลาดนัดจตุจักรประกาศการจัดระเบียบตลาดนัดจากตลาดนัดจตุจักร. - กรุณาอย่าให้เงินกับขอทาน - ไม่มีนโยบายให้ขายของแบกับดิน (ยกเว้นตลาดนัดจตุจักรกลางคืนวันศุกร์ซึ่งจัดที่บริเวณลานอเนกประสงค์หน้าธนาคารออมสิน และลานส่งเสริมการขายหน้าอาคารที่ทำการตลาดนัด) - อย่านำสินค้ามาวางขายล้ำริมฝาระบายน้ำ (เฉพาะผู้ค้าริมถนนภายในตลาดนัดจตุจักร) - สำหรับผู้ค้ารถเข็น หาบเร่ แผงลอย สามารถขายอาหาร สินค้าได้จนถึง at 9:00</doc>
