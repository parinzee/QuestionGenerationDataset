<doc id="185637" url="https://th.wikipedia.org/wiki?curid=185637" title="แนนซี เรแกน">แนนซี เรแกน แนนซี เดวิส เรแกน (ชื่อเดิม แอนน์ ฟรานเชส รอบบินส์; 6 กรกฎาคม พ.ศ. 2464 – 6 มีนาคม พ.ศ. 2559) เป็นภริยาของประธานาธิบดีคนที่ 40 แห่งสหรัฐอเมริกา คือ ประธานาธิบดีโรนัลด์ เรแกน และเป็นสุภาพสตรีหมายเลขหนึ่งของสหรัฐอเมริกา เสียชีวิตจากภาวะหัวใจล้มเหลว แนนซี่ เรแกน เกิดในวันที่ 6 กรกฎาคม พ.ศ. 2464 ที่นิวยอร์กซิตี้ เป็นบุตรีของ เคเนท ซีมัวร์ โรบินและอีดิท ลักเกตต์ จบการศึกษาที่สมิทธ์คอลเลจในแมสซาชูเซตส์ในปีค.ศ. 1943 ในด้านภาษาอังกฤษและการแสดง ต่อมาเป็นนักแสดงที่มีผลงานหลากหลายเรื่องเช่น Lute Song (1946), The Doctor and the Girl (1949), Shadow on the wall (1950), Donovan's Brain (1953) เป็นต้น ต่อมาได้พบกับโรนัลด์ เรแกนซึ่งในขณะนั้นยังเป็นนักแสดง และแต่งงานในวันที่ 4 มีนาคม ค.ศ. 1952 มีลูก 2 คนคือ แพทตี้ เดวิส และรอน เรแกน ต่อมาในปี 1967 เธอได้มีส่วนช่วยโรนัลด์ เรแกนในการหาเสียงจนได้ตำแหน่ง เธอจึงได้รับตำแหน่งไปโดยปริยาย จนหนังสือพิมพ์ลอสแอนเจลิสไทมส์ยกย่องให้เธอเป็นผู้หญิงแห่งปี และเธอช่วยทำให้โรนัลด์ เรแกนชนะในสมัยที่ 2 ในปีค.ศ. 1970 และหมดวาระในปีค.ศ. 1975 หลังจากที่โรนัลด์ เรแกน หมดวาระจากตำแหน่งผู้ว่าการรัฐแคลิฟอร์เนียแล้ว ก็เข้าสู่การสมัครชิงตำแหน่งประธานาธิบดีแห่งสหรัฐอเมริกาในปี 1976 โดยในการแข่งขันภายในพรรครีพับลิกัน โรนัลด์ เรแกนต้องแข่งกับเจอรัลด์ ฟอร์ด โดยในการเลือกตั้งปีนั้นเธอและเบ็ตตี ฟอร์ดซึ่งเป็นภริยาของเจอรัลด์ ฟอร์ด ต่างช่วยกันหาเสียงให้กับสามีของตน และผลคือปีนั้นเรแกนแพ้ให้กับเจอรัลด์ ฟอร์ดเป็นตัวแทนพรรคแข่งกันกับจิมมี่ คาร์เตอร์จากพรรคเดโมแครต ต่อมาในปีค.ศ. 1980 ในการลงสมัครชิงตำแหน่งประธานาธิบดีในครั้งที่ 2 โรนัลด์ เรแกนชนะเป็นประธานาธิบดีคนที่ 40 และแนนซี่ เรแกนเป็นสุภาพสตรีหมายเลขหนึ่งแห่งสหรัฐอเมริกา และสามารถรักษาตำแหน่งในสมัยที่ 2 ได้ในปีค.ศ. 1984 ในระหว่างตำแหน่งแนนซี่ เรแกนมีส่วนสำคัญในการปรับปรุงส่วนต่างๆ ทำเนียบขาว, จัดตั้งแคมเปญ "" รณรงค์ต่อต้านยาเสพติดในวัยรุ่นซึ่งทำให้อัตราการติดยาเสพติดในวัยรุ่นลดลงอย่างเห็นได้ชัด เป็นต้น ในเดือนตุลาคม ปีค.ศ. 1987 เธอตรวจพบมะเร็งเต้านมข้างซ้ายจากการตรวจแมมโมแกรม และเข้ารับการผ่าตัดในวันที่ 17 ตุลาคมในปีเดียวกัน หลังจากนั้น 10 วันแม่ของเธอเสียชีวิตจากโรคหลอดเลือดสมอง หลังจากการผ่าตัด ทำให้ผู้หญิงหลายคนทั่วสหรัฐฯ เข้าตรวจมะเร็งเต้านมเช่นเดียวกับเธอ หลังจากหมดวาระในปีค.ศ. 1989 เธอได้ก่อตั้งมูลนิธีแนนซี่ เรแกน โรนัลด์ เรแกนตรวจพบว่าเป็นโรคอัลไซเมอร์ ในปีค.ศ. 1994 แนนซี่ได้มีส่วนร่วมก่อตั้งสถาบันวิจัยโรนัลด์และแนนซี่ เรแกนในปีค.ศ. 1995</doc>
