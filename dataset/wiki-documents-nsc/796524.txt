<doc id="796524" url="https://th.wikipedia.org/wiki?curid=796524" title="แฮกกาธอน">แฮกกาธอน แฮกกาธอน () นอกจากนี้ยังเป็นที่รู้จักในชื่อ แฮกเดย์, แฮกเฟสต์ หรือ โค้ดเฟสต์ เป็นอีเวนต์ที่นักเขียนโปรแกรมและอื่น ๆ ที่เกี่ยวข้องในการพัฒนาซอฟต์แวร์ รวมไปถึงนักออกแบบกราฟิก, นักออกแบบส่วนต่อประสานกับผู้ใช้ และผู้จัดการโครงการ มาช่วยเหลือกันอย่างคร่ำเคร่งในโครงการซอฟต์แวร์ ในบางโอกาส ก็มีฮาร์ดแวร์มาเป็นส่วนเสริมเช่นกัน ซึ่งงานแฮกกาธอน มักจะมีอายุระหว่างหนึ่งวันหรือหนึ่งสัปดาห์ บางงานแฮกกาธอนมีจุดมุ่งหมายเพียงเพื่อการศึกษาหรือวัตถุประสงค์ทางสังคม แม้ว่าในหลายกรณีเป้าหมายคือการสร้างซอฟต์แวร์ที่ใช้งานได้ แฮกกาธอนมีแนวโน้มที่จะมุ่งเน้นแบบเจาะจง ซึ่งอาจรวมถึงภาษาโปรแกรมที่ใช้, ระบบปฏิบัติการ, แอพพลิเคชัน, เอพีไอ หรือประเด็นและกลุ่มผู้เข้าชมของโปรแกรมเมอร์ ในกรณีอื่น ๆ อาจไม่มีข้อจำกัดอยู่กับชนิดของซอฟแวร์ที่ถูกสร้างขึ้นจุดกำเนิดและความเป็นมา จุดกำเนิดและความเป็นมา. คำว่า "แฮกกาธอน" เป็นคำผสมระหว่างคำว่า "แฮก" และ "มาราธอน" ซึ่งคำว่าแฮกได้รับการนำมาใช้ในความหมายของการเขียนโปรแกรมสำรวจตรวจค้น โดยไม่ได้มีความหมายอ้างอิงถึงอาชญากรรมทางคอมพิวเตอร์ คำนี้ดูเหมือนว่าจะได้รับการทำให้เกิดขึ้นอย่างเป็นอิสระโดยนักพัฒนาของโอเพนบีเอสดี และทีมการตลาดของซัน ซึ่งการใช้นี้เกิดขึ้นครั้งแรกในปี ค.ศ. 1999</doc>
