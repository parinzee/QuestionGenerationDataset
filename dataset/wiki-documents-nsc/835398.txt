<doc id="835398" url="https://th.wikipedia.org/wiki?curid=835398" title="โคตรไอ้เข้เงินล้าน">โคตรไอ้เข้เงินล้าน โคตรไอ้เข้เงินล้าน (; ; พินอิน: Bǎi wàn jù è–คำแปล;จระเข้ยักษ์เงินล้าน) ภาพยนตร์สัตว์ประหลาดตลกสัญชาติจีน ออกฉายในปี ค.ศ. 2012เนื้อเรื่อง เนื้อเรื่อง. ที่หมู่บ้านหวังเจี๋ย เมืองหางโจว จระเข้ยักษ์เพศเมียตัวหนึ่งความยาว 8 เมตร ชื่อ "อาเหมา" ที่ถูกจับมาจากป่าจังหวัดลำปางในประเทศไทย ตั้งแต่ปี ค.ศ. 1990 ถูกขายออกจากฟาร์มจระเข้ที่กำลังเลิกกิจการของอาหลิว (ฉี เจ้าควี) ไปยังร้านขายเนื้อสัตว์ป่าของอาเจา (หลิน เซียะ) ที่กวางตง เกิดหลุดออกมา และกินกระเป๋าหนังที่ข้างในเงินจำนวนกว่า 8 แสนยูโร ของ อาหยัน (ต้าเอส) สาวชาวกรุง ที่เพิ่งเลิกกับแฟนหนุ่มเจ้าชู้ (ผู่ ปาเจีย) มา ทั้งที่กำลังอกหัก แต่เธอไล่ล่ามันไม่ลดละ จึงไปแจ้งความกับ อาหว่อง ขี้แพ้ (กัว เถา) นายตำรวจท้องถิ่น ทั้งหมดจึงออกตามล่า ท่ามกลางความเสียใจของเสี่ยวซิง ลูกชายของอาหว่องที่ผูกพันกับอาเหมาเหมือนเพื่อนการออกฉาย การออกฉาย. Million Dollar Crocodile หรือชื่อสำหรับฉายในต่างประเทศคือ Croczilla นับเป็นภาพยนตร์แนวสัตว์ประหลาดผสมด้วยความตลกเรื่องแรกของจีน ด้วยทุนสร้าง 4.7 ล้านดอลลาร์สหรัฐ โดยเปิดฉายที่งานเทศกาลภาพยนตร์นานาชาติคานส์ ในเดือนพฤษภาคม ค.ศ. 2012 และฉายทั่วไปในจีนเมื่อวันที่ 8 มิถุนายน ปีเดียวกัน และเข้าฉายในงานเปิดเทศกาลภาพยนตร์โลกมอนทรีออลครั้งที่ 36 สำหรับในประเทศไทยมิได้มีการฉายในโรงภาพยนตร์ แต่ออกอากาศทางช่อง 7 ในช่วงยอดภาพยนตร์นานาชาติ ในเช้าวันเสาร์ที่ 28 มกราคม ค.ศ. 2017 เวลา 09:45 น. รับเทศกาลตรุษจีน</doc>
