<doc id="121307" url="https://th.wikipedia.org/wiki?curid=121307" title="มหาวิทยาลัยกลาสโกว์ คาเลโดเนียน">มหาวิทยาลัยกลาสโกว์ คาเลโดเนียน มหาวิทยาลัยกลาสโกว์ คาเลโดเนียน () เป็นมหาวิทยาลัยที่ใหญ่ที่สุดแห่งหนึ่งของสกอตแลนด์ สหราชอาณาจักร ตั้งอยู่ในเมืองกลาสโกว์ ที่เป็นเมืองใหญ่ที่สุดของสกอตแลนด์ กลาสโกว์ คาเลโดเนียน เป็นมหาวิทยาลัยที่ตั้งอยู่ใจกลางเมืองกลาสโกว์ ซึ่งเป็นศูนย์กลางเศรษฐกิจและอุตสาหกรรมที่สำคัญที่สุดแห่งหนึ่งในสหราชอาณาจักร เนื่องจากกำเนิดขึ้นจากวิทยาลัยช่าง มหาวิทยาลัยนี้จึงเน้นภาคปฏิบัติเป็นหลัก เน้นการเรียนวิชาที่นำไปใช้ประโยชน์ได้ในชีวิตการทำงานที่แท้จริง ทำให้นักเรียนที่จบการศึกษาจากที่นี่ล้วนแต่ได้รับการยอมรับเป็นอย่างดีจากบรรดานายจ้าง มหาวิทยาลัยกลาสโกว์ คาเลโดเนียน มีความสัมพันธ์ที่ดีกับภาคธุรกิจเป็นอย่างมาก ซึ่งนอกจากจะทำให้มหาวิทยาลัยได้รับทุนทรัพย์สำหรับพัฒนางานวิจัยแล้ว ยังเปิดโอกาสให้นักศึกษาได้ศึกษาหาความรู้ในทางปฏิบัติได้อย่างเต็มที่ จึงเป็นการช่วยให้นักศึกษาที่จบจากมหาวิทยาลัยมีความสามารถที่จะนำไปใช้ในเชิงธุรกิจได้ มหาวิทยาลัยกลาสโกว์ คาเลโดเนียน เป็นมหาวิทยาลัยใหม่ที่มีความสัมพันธ์แน่นแฟ้นกับภาคอุตสาหกรรมมาโดยตลอด เมื่อไม่นานมานี้ มหาวิทยาลัยได้มีการปรับปรุงบูรณะตัววิทยาเขตจนกลายเป็นมหาวิทยาลัยที่ทันสมัยที่สุดแห่งหนึ่งของสหราชอาณาจักร และมีอุปกรณ์การทำวิจัยและการเรียนการสอนที่ทันสมัยมาก โดยเฉพาะอย่างยิ่งทางด้านการแพทย์ วิทยาศาสตร์ วิศวกรรม และบริหารธุรกิจ กลาสโกว์ คาเลโดเนียน ยังเป็นมหาวิทยาลัยแห่งเดียวในสกอตแลนด์ที่เน้นทางด้านผู้ประกอบการและการบริหารความเสี่ยง ซึ่งเป็นสาขาสำคัญทางการเงิน นอกจากนี้ GCAL ยังมีหลักสูตรสมัยใหม่ที่เน้นเฉพาะสาขาที่นอกจากเป็นที่นิยมแล้ว ยังหาเรียนได้ยากในมหาวิทยาลัยอื่นอีกด้วย เช่น การท่องเที่ยว แฟชั่น การจัดการอีเวนต์ และการคุ้มครองผู้บริโภค</doc>
