<doc id="634742" url="https://th.wikipedia.org/wiki?curid=634742" title="อ็องตวน หลุยส์">อ็องตวน หลุยส์ อ็องตวน หลุยส์ (; 13 กุมภาพันธ์ ค.ศ. 1723 – 20 พฤษภาคม ค.ศ. 1792) เกิดที่เมืองแม็ส เป็นศัลยแพทย์และนักสรีรวิทยาชาวฝรั่งเศส หลุยส์ได้รับการอบรมด้านวิชาการแพทย์จากพ่อของเขาซึ่งเป็นศัลยแพทย์ ณ โรงพยาบาลทหารในท้องถิ่น ในขณะเป็นหนุ่มเขาได้ย้ายไปอยู่ที่กรุงปารีสโดยรับหน้าที่เป็น ณ โรงพยาบาลซาลแปเทรียร์ () ใน ค.ศ. 1750 เขาได้รับตำแหน่งเป็นศาสตราจารย์ด้านสรีรวิทยาซึ่งเขาได้ดำรงตำแหน่งนี้เป็นเวลา 40 ปี หลังจากนั้นก็ได้รับแต่งตั้งให้เป็นเลขาธิการของราชบัณฑิตยสถานศัลยศาสตร์ () โดยมีวาระตลอดชีพ หลุยส์ตีพิมพ์บทความจำนวนมากในด้านการผ่าตัดรวมถึงชีวประวัติของแพทย์ผ่าตัดที่เสียชีวิตในช่วงที่หลุยส์ยังมีชีวิตอยู่ นอกจากนี้เขายังตีพิมพ์ถ้อยคำเกี่ยวกับศัลยกรรมที่แฮร์มันน์ บูร์ฮาเฟอ (ค.ศ. 1668–1738) แพทย์ชาวดัตช์ได้เคยกล่าวไว้ด้วย หลุยส์ได้ชื่อว่าเป็นผู้สร้างต้นแบบของกิโยตีน อุปกรณ์นี้มีชื่อเรียกว่า "ลูยแซ็ต" () อยู่ช่วงหนึ่งหลังจากที่เขาออกแบบมันขึ้นมา อย่างไรก็ตาม ภายหลังอุปกรณ์ดังกล่าวถูกเปลี่ยนชื่อตามชื่อของโฌแซ็ฟ-อีญัส กียอแต็ง (ค.ศ. 1738–1814) แพทย์ชาวฝรั่งเศสผู้เสนอให้สร้างเครื่องประหารที่ถูกหลักมนุษยธรรมมากขึ้นกว่าเดิม "มุมกระดูกหลุยส์" (angle of Louis) เป็นอีกชื่อหนึ่งของมุมกระดูกสันอกซึ่งเชื่อมส่วนบนกับส่วนกลางของกระดูกสันอกเข้าด้วยกัน</doc>
