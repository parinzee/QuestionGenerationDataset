<doc id="80104" url="https://th.wikipedia.org/wiki?curid=80104" title="วอร์ด คันนิงแฮม">วอร์ด คันนิงแฮม เฮาวอร์ด จี. "วอร์ด" คันนิงแฮม (Howard G. "Ward" Cunningham - 26 พฤษภาคม พ.ศ. 2492 - ) นักเขียนโปรแกรมคอมพิวเตอร์ชาวอเมริกันผู้คิดสร้าง "วิกิ" ผู้บุกเบิกทั้งรูปแบบการออกแบบโปรแกรมและ "โปรแกรมเอ็กซ์ทรีม" (XP) วอร์ด คันนิงแฮมได้เริ่มงานเขียนโปรแกรมสำหรับซอฟต์แวร์ของ "วิกิวิกิเว็บ" (WikiWikiWeb) เมื่อ พ.ศ. 2537 และบรรจุเข้าเว็บไซต์ของบริษัทที่ปรึกษาซอฟต์แวร์ของตนเองคือ คันนิงแฮม & คันนิงแฮม (รู้จักในชื่อโดเมน c2.com)เมื่อวันที่ 25 มีนาคม พ.ศ. 2538 ในรูปแบบของ "แอด-ออน" ของพอร์ทแลนด์รีโพสิทอรี วอร์ด คันนิงแฮมได้รับปริญญาตรีด้านวิศวกรรมสหสาขา (วิศวกรรมไฟฟ้าและวิทยาศาสตร์คอมพิวเตอร์) และปริญญาโทด้านวิทยาศาสตร์คอมพิวเตอร์จากมหาวิทยาลัยเพอร์ดู วอร์ด คันนิงแฮมได้ริเริ่มธุรกิจด้านคอมพิวเตอร์หลายอย่างและหลายแห่งโดยเฉพาะด้านงานวิจัยและพัฒนาและเคยทำงานให้บริษัทไมโครซอฟระหว่างเดือนตุลาคม พ.ศ. 2546 - เดือนธันวาคม พ.ศ. 2548 ในการให้สัมภาษณ์ครั้งหนึ่งในปี พ.ศ. 2549 วอร์ด คันนิงแฮมรับว่าเคยคิดที่จะขอสิทธิบัตรแนวคิดของ "วิกิ" เมื่อแรกคิดขึ้นได้ ปัจจุบัน วอร์ด คันนิงแฮมอาศัยอยู่ที่เมืองบีเวอร์ตัน รัฐออริกอน</doc>
