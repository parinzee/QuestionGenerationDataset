<doc id="868664" url="https://th.wikipedia.org/wiki?curid=868664" title="จุนอิจิ อินะโมะโตะ">จุนอิจิ อินะโมะโตะ จุนอิจิ อินะโมะโตะ (ญี่ปุ่น: 稲本 潤一, อังกฤษ: Junichi Inamoto) เป็นนักฟุตบอลชาวญี่ปุ่น เล่นในตำแหน่งกองกลาง เกิดเมื่อวันที่ 18 กันยายน 1979 ปัจจุบันค้าแข้งอยู่กับสโมสรคอนซาโดเล ซัปโปะโระเส้นทางอาชีพ เส้นทางอาชีพ. อินะโมะโตะเริ่มเล่นฟุตบอลตั้งแต่ระดับเยาวชนกับกัมบะ โอซะกะก่อนจะเซ็นสัญญาอาชีพในปี 1997 และเริ่มมีชื่อเสียงในวงกว้างเมื่อได้เซ็นสัญญากับอาร์เซนอลในพรีเมียร์ลีกของอังกฤษในปี 2001 อินะโมะโตะยิงได้ 2 ประตูในรายการฟุตบอลโลก 2002 แต่ก็ไม่เพียงพอที่จะทำให้อาร์เซนอลเก็บตัวเอาไว้ และได้ปล่อยตัวออกมาก่อนที่ฤดูกาลต่อมาจะเริ่ม หลังจากนั้น อินะโมะโตะได้เซ็นสัญญากับทางฟูลัมด้วยสัญญายืมตัวระยะยาวจากกัมบะ โอซะกะ และเมื่อเริ่มปรับตัวเข้ากับการค้าแข้งที่ลอนดอนได้ มีชื่อเสียงด้านการเข้าบอลที่หนัก และมีสายตาที่แหลมคม อินะโมะโตะเริ่มมีชื่อเสียงมากขึ้นเมื่อทำได้ถึง 4 ประตูในการเจอกับสโมสรโบโลญญาในศึก Intertoto Cup โดยสามารถทำแฮตทริกได้ด้วย นอกจากนั้นยังยิงประตูให้ฟูลัมในการเจอกับ ทอตนัมฮอตสเปอร์ ซันเดอร์แลนด์ มิดเดิลส์เบรอ และ แมนเชสเตอร์ยูไนเต็ด ในเกมพรีเมียร์ลีก และ เอฟเวอร์ตัน ในเอฟเอคัพ จนกลายเป็นดาวเด่นในวงการฟุตบอลญี่ปุ่น แต่เมื่อโชคร้ายกระดูกแข้งหักในเกมอุ่นเครื่องกับทีมชาติอังกฤษ อินะโมะโตะจึงต้องเดินทางกลับกัมบะ โอซะกะ แม้ฟูลัมต้องการจะเซ็นสัญญาอีกครั้ง แต่สโมสรไม่แน่ใจว่าอินะโมะโตะจะสลัดอาการบาดเจ็บได้เป็นปลิดทิ้งหรือไม่ จึงตัดสินใจไม่เซ็นสัญญา ในที่สุด อินะโมะโตะได้เซ็นสัญญากับเวสต์บรอมมิชอัลเบียนด้ยค่าตัวเพียง 200,000 ปอนด์ แต่จะได้รับค่าจ้างก็ต่อเมื่อได้ลงสนามเท่านั้น อย่างไรก็ตาม เมื่อแกรี เม็กสัน ผู้จัดการทีมได้โบกมือลาไป ไบรอัน ร็อบสัน ที่เข้ามาแทนนั้นก็ไม่ค่อยมั่นใจในความสามารถของอินะโมะโตะ จึงได้ปล่อยให้คาร์ดิฟฟ์ซิตียืมตัวในช่วงหลังของฤดูกาล 2004-05 และทำผลานได้ประทับใจจนกระทั่งเวสต์บรอมมิชอัลเบียนเรียกตัวกลับมาเพื่อให้อยู่รอดในพรีเมียร์ลีก จนในฤดูกาล 2005-06 อินะโมะโตะได้ลงสนามอย่างสม่ำเสมอให้กับเวสต์บรอมฯ จนมีชื่อติดทีมชาติญี่ปุ่นลุยศึกฟุตบอลโลก 2006 และเป็นนักเตะคนแรกของเวสต์บรอมฯในรอบ 20 ปีที่ได้ลงเล่นรายการนี้ เมื่อวันที่ 31 สิงหาคม 2006 อินะโมะโตะได้เซ็นสัญญาสองปีกับกาลาตาซาราย และเมื่อวันที่ 29 พฤษภาคม 2007 ได้มีการประกาศว่าอินโมะโตะได้ร่วมทัพกับไอน์ทรัค แฟรงค์เฟิร์ตแบบไร้ค่าตัว โดยได้ผนึกกำลังกับนะโอะฮิโระ ทะคะฮะระ รุ่นน้องในทีมชาติ แต่ได้ถูกปล่อยตัวเมื่อวันที่ 30 มีนาคม 2009 ในวัย 29 ปี เมื่อวันที่ 19 มิถุนายน 2009 อินะโมะโตะย้ายไปค้าแข้งกับสโมสรแรนส์ในลีกเอิง ฝรั่งเศส ก่อนที่จะย้ายกลับมาค้าแข้งที่ญี่ปุ่นอีกครั้งกับ คะวะซะกิ ฟรอนตาเล ในวันที่ 11 มกราคม 2010 และเมื่อปี 2015 ได้ย้ายมาเล่นให้กับคอนซาโดเล ซัปโปะโระการติดทีมชาติการติดทีมชาติ. - เอเชียนคัพ ปี 2000 (ชนะเลิศ) - คอนเฟเดอเรชันส์คัพ ปี 2001 (รองชนะเลิศ) - ฟุตบอลโลก 2002 - คอนเฟเดอเรชันส์คัพ ปี 2003 - คอนเฟเดอเรชันส์คัพ ปี 2005 - ฟุตบอลโลก 2006 - ฟุตบอลโลก 2010การลงสนาม</doc>
