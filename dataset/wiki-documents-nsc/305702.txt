<doc id="305702" url="https://th.wikipedia.org/wiki?curid=305702" title="เรียลแอนด์ชัวร์">เรียลแอนด์ชัวร์ เรียลแอนด์ชัวร์ () เป็นค่ายเพลงร็อกในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่แยกออกมาในช่วงของการปรับรูปแบบธุรกิจเพลงของอาร์เอส ในช่วงปี 2545, 2546 - 2547 โดยมีกลุ่มเป้าหมายอยู่ที่แนวเพลงร็อก, เฮฟวี่เมทัล หรือเพลงเมทัลสมัยใหม่ ก่อตั้งโดย ปฐมพงศ์ สมบัติพิบูลย์ หรือ โป่ง หิน เหล็ก ไฟ นักร้องนำวง หิน เหล็ก ไฟ และ เดอะ ซัน โดย เรียลแอนด์ชัวร์ ในยุคแรกได้ปิดตัวลงเมื่อปี 2549 และต่อมาในปี 2558 ได้เปิดดำเนินการอีกครั้งในนามค่ายอิสระประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อย ๆ เพื่อแบ่งหน้าที่การผลิตเพลงตามแต่ละกลุ่มเป้าหมายของแนวเพลง โดยเริ่มต้นจากการปรับโครงสร้างของทีมผลิตเพลงในยุคนั้น ให้กลายมาเป็นรูปแบบบริษัทที่ดำเนินการบริหารจัดการได้ด้วยตัวเอง โดยทีมผลิตเพลงของค่ายอาร์เอสในขณะนั้นมีดังนี้ MP1 (ดูแลโดย สุทธิพงษ์ วัฒนจัง), MP2 (ดูแลโดย เทพนม สุวรรณบุณย์ และ อนุชา อรรจนาวัฒน์), MP3 (ดูแลโดย พิสุทธิ์ ทรัพย์วิจิตร และ ธีระศักดิ์ วดีศิริศักดิ์) รวมทั้งทีมเพลงใหม่ของ ปอนด์ ธนา ลวสุต พ.ศ. 2546 ปฐมพงศ์ สมบัติพิบูลย์ หรือ โป่ง หิน เหล็ก ไฟ นักร้องนำวง หิน เหล็ก ไฟ และ เดอะ ซัน วงดนตรีเฮฟวี่เมทัลที่เคยได้รับความนิยมของค่าย ได้กลับมาทำงานกับอาร์เอสอีกครั้ง จึงมีแนวคิดที่จะสร้างทีมผลิตเพลงของตัวเองบ้าง เพื่อที่จะผลิตผลงานในแนวทางที่ตัวเองถนัด ซึ่งต่อมาได้กลายเป็นค่ายเพลงย่อยชื่อ เรียลแอนด์ชัวร์ และมีการปล่อยผลงานเดี่ยวของเจ้าของค่ายในนาม โป่ง ปฐมพงศ์ อัลบั้ม Sexperience ออกมาในช่วงกลางปีเพื่อเป็นการเปิดตัวบริษัท และตามมาด้วยศิลปินเบอร์แรกคือ เอ-ม็อบ อัลบั้ม พลสันต์ ในเดือนธันวาคม 2546 พ.ศ. 2547 ทางค่ายได้เปิดตัว 2 ศิลปินใหม่ที่มาจากวงร็อกใต้ดินคือ เอาท์โทร (Outro) และ โกรวอิ้ง เพน (Growing Pain) ซึ่งเรียกเสียงฮือฮาให้กับวงการเพลงเมทัลในประเทศพอสมควร จึงทำให้มีวงดนตรีร็อคจากใต้ดินหลายวงสนใจเข้ามาร่วมงานกับทางค่ายในขณะนั้น พ.ศ. 2548 ได้มีการรีฟอร์มวง หิน เหล็ก ไฟ กลับมาออกอัลบั้มอีกครั้งหลังจากห่างหายไปกว่า 10 ปี จึงได้มีการจัดคอนเสิร์ตใหญ่ครั้งแรกของค่ายในชื่อ Trilogy Rock Concert โดยเป็นการรวมวงดนตรีในอดีต 3 วงที่เจ้าของค่ายเคยเป็นนักร้องนำมาก่อนมาเล่นคอนเสิร์ตร่วมกัน อนึ่งถึงแม้จะประสบความสำเร็จกับ หิน เหล็ก ไฟ แต่ทางค่ายกลับไม่ประสบความสำเร็จกับศิลปินเบอร์อื่นมากนัก เนื่องจากตลาดแนวเพลงเมทัลบนดินไม่ขยายตัวตามที่ทางบริษัทวาดหวังไว้ จึงเริ่มมีการปรับแนวทางการทำเพลงของค่ายให้เป็นแนวซอฟต์ร็อกมากขึ้นในช่วงปลายปี พ.ศ. 2549 ถึงจะมีการปรับแนวทางของค่ายให้ทำเพลงเข้าหาตลาดมากขึ้น แต่ก็ไม่ประสบความสำเร็จนัก ดังนั้นหลังจากส่งศิลปิน 2 กลุ่มสุดท้ายคือ ไฟท์ (Fight) และ สเนล (Snail) ในช่วงกลางปี ทางผู้บริหารของค่ายจึงได้ตัดสินใจยุบค่ายเพลง เรียลแอนด์ชัวร์ ลง และทั้งทีมงานรวมทั้งศิลปินก็ได้ลาออกจากค่ายอาร์เอสไปด้วย ในปี พ.ศ. 2558 โป่ง หิน เหล็ก ไฟ ได้เปิดค่าย เรียลแอนด์ชัวร์ ขึ้นมาอีกครั้ง โดยจัดตั้งเป็นค่ายเพลงอิสระ และในวันที่ 1 มิถุนายนได้เริ่มด้วยการเปิดโครงการ Super Rock Project โครงการค้นหาร็อกเลือดใหม่ เพื่อร่วมงานและผลิตผลงานแนวร็อกและเมทัลในสังกัดต่อไป เดือนพฤษภาคม พ.ศ. 2560 ออกอัลบั้มรวมผลงานร็อกเลือดใหม่ ชื่อว่า Born to Be ประกอบด้วย 9 วงร็อกจากเวทีประกวด Super Rock Project ได้แก่ เซเว่น เซ็ท (Seven Set), โคม่า (Coma), ซันไลท์ (Sunlight), ดึกดำบรรพ์ (Dickdumbbuns), ออนฮาร์ด (Onhard), ซุปเปอร์ กรุ๊ป (Super Group), จ๊อ สแครมเบิ้ล (Jor Scramble), เดอะ ร็อท (The Rot) และ อันโคฟเวอรส์ (Uncoverz) จัดทำเป็นซีดีแผ่นคู่ รวม 18 เพลง เดือนตุลาคม พ.ศ. 2560 เรียลแอนด์ชัวร์ ได้นำอัลบั้ม ถนนพระอาทิตย์ ของ เดอะ ซัน ที่เคยออกกับค่าย เบเกอรี่มิวสิก เมื่อ พ.ศ. 2543 (โดยตั้งแต่ พ.ศ. 2558 อัลบั้ม ถนนพระอาทิตย์ ได้เป็นลิขสิทธิ์โดยสมบูรณ์ของ เรียลแอนด์ชัวร์) มารีมาสเตอร์และจัดทำซีดีออกมาอีกครั้ง โดยเปลี่ยนปกใหม่ พร้อมเพิ่มเพลงใหม่ที่ชื่อว่า สิทธิ เข้ามาด้วย และใช้ชื่ออัลบั้มนี้ว่า ถนนพระอาทิตย์ Extended Edition 18 มีนาคม พ.ศ. 2561 โป่ง หิน เหล็ก ไฟ สร้างปรากฏการณ์ครั้งใหม่ ปล่อยมิวสิกวิดีโอเพลง ก้าวหนึ่งในทะเล โดยได้ร่วมเข้าฉากจริงกับหน่วยปฏิบัติการของกำลังรบกองทัพเรือ นับเป็นมิวสิกวิดีโอที่ยิ่งใหญ่อลังการที่สุด ที่ไม่เคยเกิดขึ้นมาก่อนกับวงการเพลงของไทย และเพลงนี้ได้ ป๊อป เดอะ ซัน มารับหน้าที่โซโล่กีตาร์อีกด้วยศิลปินในสังกัดระหว่างปี พ.ศ. 2546 - 2549ศิลปินในสังกัด. ระหว่างปี พ.ศ. 2546 - 2549. - หิน เหล็ก ไฟ - โป่ง ปฐมพงศ์ - เอ-ม็อบ - เอาท์โทร - โกรวอิ้ง เพน - นกแสก - เพียว ฟีล - มิลิทารี่ - โคลน - โมทีฟ - ซาแนก - โกลว์ - เควก - ฟอร์แมท - แกงเนื้อ - ไฟท์ - สเนล - คานิวอร่า - สการ์ - คอฟ - อาละดินระหว่างปี พ.ศ. 2558 - ปัจจุบันระหว่างปี พ.ศ. 2558 - ปัจจุบัน. - เดอะ ซัน (The Sun) - โป่ง หิน เหล็ก ไฟ - โป่ง หิน เหล็ก ไฟ และ ป๊อป เดอะ ซัน - ก้อ นพอนันต์ (Kor Nopanan) - เซเว่น เซ็ท (Seven Set) - สแครมเบิ้ล (Scramble) - ซันไลท์ (Sunlight) - โคม่า (Coma) - ดึกดำบรรพ์ (Dickdumbbuns) - ออนฮาร์ด (Onhard) - เดอะร็อท (The Rot) - จ๊อ สแครมเบิ้ล (Jor Scramble) - ซุปเปอร์ กรุ๊ป (Super Group) - อันโคฟเวอรส์ (Uncoverz)ผลงานของศิลปินยุคแรก (พ.ศ. 2546 - 2549)ผลงานของศิลปิน. ยุคแรก (พ.ศ. 2546 - 2549). - อัลบั้ม Sexperience ศิลปิน โป่ง ปฐมพงศ์ ในรูปแบบซีดี วางจำหน่าย พ.ศ. 2546 - อัลบั้ม พลสันต์ ศิลปิน เอ-ม็อบ ในรูปแบบซีดี วางจำหน่าย พ.ศ. 2546 - อัลบั้ม Outro ศิลปิน เอาท์โทร ในรูปแบบซีดี วางจำหน่าย พ.ศ. 2547 - อัลบั้ม drive A ศิลปิน เอ-ม็อบ ในรูปแบบซีดี วางจำหน่าย พ.ศ. 2547 - อัลบั้ม เปิดกะโหลก ศิลปิน โกรวอิ้ง เพน ในรูปแบบซีดี วางจำหน่าย พ.ศ. 2547 - อัลบั้ม นกแสก ศิลปิน นกแสก ในรูปแบบซีดี วางจำหน่าย พ.ศ. 2547 - อัลบั้ม Pure Feel ศิลปิน เพียว ฟีล ในรูปแบบซีดี วางจำหน่าย พ.ศ. 2547 - อัลบั้ม Military ศิลปิน คานิวอร่า, คอฟ, เควก, สการ์ และ อาละดิน ในรูปแบบซีดี วางจำหน่าย พ.ศ. 2547 - อัลบั้ม AGGRESSION POWER ศิลปิน โคลน ในรูปแบบซีดี วางจำหน่าย พ.ศ. 2547 - อัลบั้ม Rock Blood ศิลปิน โมทีฟ ในรูปแบบซีดี วางจำหน่าย พ.ศ. 2548 - อัลบั้ม After Shock ศิลปิน เควก ในรูปแบบซีดี วางจำหน่าย พ.ศ. 2548 - อัลบั้ม เปิดหม้อ ศิลปิน แกงเนื้อ ในรูปแบบซีดี วางจำหน่าย พ.ศ. 2548 - อัลบั้ม NINE ศิลปิน เอ-ม็อบ ในรูปแบบซีดี วางจำหน่าย พ.ศ. 2548 - อัลบั้ม Never Say Die ศิลปิน หิน เหล็ก ไฟ ในรูปแบบซีดี วางจำหน่าย 12 พฤษภาคม พ.ศ. 2548 - อัลบั้ม แสกหน้า ศิลปิน ซาแนก ในรูปแบบซีดี วางจำหน่าย พ.ศ. 2548 - อัลบั้ม Format ศิลปิน ฟอร์แมท ในรูปแบบซีดี วางจำหน่าย พ.ศ. 2549 - อัลบั้ม Acoustique ศิลปิน หิน เหล็ก ไฟ ในรูปแบบซีดี วางจำหน่าย 23 มีนาคม พ.ศ. 2548 - อัลบั้ม Fight ศิลปิน ไฟท์ ในรูปแบบซีดี วางจำหน่าย พ.ศ. 2549 - อัลบั้ม Run ศิลปิน สเนล ในรูปแบบซีดี วางจำหน่าย พ.ศ. 2549ยุคที่สอง (พ.ศ. 2558 - ปัจจุบัน)ยุคที่สอง (พ.ศ. 2558 - ปัจจุบัน). - เพลง รักของเธอไม่มีจริง ศิลปิน เซเว่น เซ็ท เผยแพร่ 2 กันยายน พ.ศ. 2559 - เพลง ดีที่สุดแล้ว ศิลปิน ดึกดำบรรพ์ เผยแพร่ 29 พฤศจิกายน พ.ศ. 2559 - เพลง สำนึกในพระมหากรุณาธิคุณ ศิลปิน โป่ง หิน เหล็ก ไฟ และ ป๊อป เดอะ ซัน เผยแพร่ 1 ธันวาคม พ.ศ. 2559 - เพลง เล็กกว่าโลง ศิลปิน โคม่า เผยแพร่ 6 มกราคม พ.ศ. 2560 - เพลง ไม่ ศิลปิน ดึกดำบรรพ์ เผยแพร่ 29 มกราคม พ.ศ. 2560 - เพลง ก็เป็นคนยังเงี้ยะ ศิลปิน ออนฮาร์ด เผยแพร่ 18 กุมภาพันธ์ พ.ศ. 2560 - เพลง เกินทน ศิลปิน สแครมเบิ้ล เผยแพร่ 17 มีนาคม พ.ศ. 2560 - เพลง คิด : ถึง ศิลปิน ก้อ นพอนันต์ เผยแพร่ 17 เมษายน พ.ศ. 2560 - อัลบั้ม Born to Be โดยศิลปินร็อกเลือดใหม่ 9 วง ได้แก่ เซเว่น เซ็ท (Seven Set), โคม่า (Coma), ซันไลท์ (Sunlight), ดึกดำบรรพ์ (Dickdumbbuns), ออนฮาร์ด (Onhard), ซุปเปอร์ กรุ๊ป (Super Group), จ๊อ สแครมเบิ้ล (Jor Scramble), เดอะ ร็อท (The Rot) และ อันโคฟเวอรส์ (Uncoverz) รูปแบบดิจิทัล เผยแพร่ 20 เมษายน พ.ศ. 2559 / รูปแบบซีดี วางจำหน่าย 1 พฤษภาคม พ.ศ. 2560 - เพลง คำพูดวินาทีสุดท้าย ศิลปิน ซุปเปอร์ กรุ๊ป เผยแพร่ 3 มิถุนายน พ.ศ. 2560 - เพลง รัสปูติน (Rasputin) ศิลปิน ซันไลท์ เผยแพร่ 4 สิงหาคม พ.ศ. 2560 - อัลบั้ม ถนนพระอาทิตย์ Extended Edition ศิลปิน เดอะ ซัน รูปแบบดิจิทัล เผยแพร่ 26 ธันวาคม พ.ศ. 2558 / รูปแบบซีดี (ปกใหม่ เพิ่มเพลงใหม่ สิทธิ) วางจำหน่าย 24 ตุลาคม พ.ศ. 2560 - เพลง ก้าวหนึ่งในทะเล (Official Lyric) ศิลปิน โป่ง หิน เหล็ก ไฟ (ร่วมกับกองทัพเรือ) เผยแพร่ 27 มกราคม พ.ศ. 2561 - เพลง ก้าวหนึ่งในทะเล (Music Video) ศิลปิน โป่ง หิน เหล็ก ไฟ (ร่วมกับกองทัพเรือ) เผยแพร่ 18 มีนาคม พ.ศ. 2561</doc>
