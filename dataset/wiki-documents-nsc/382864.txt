<doc id="382864" url="https://th.wikipedia.org/wiki?curid=382864" title="ตราแผ่นดินของเซาท์ซูดาน">ตราแผ่นดินของเซาท์ซูดาน ตราแผ่นดินของสาธารณรัฐเซาท์ซูดาน มีการประกาศใช้ในเดือนกรกฎาคม พ.ศ. 2554 หลังได้รับเอกราชจากสาธารณรัฐซูดาน โดยก่อนหน้าได้รับเอกราช เซาท์ซูดานเป็นเขตปกครองตนเองของซูดาน แบบของตราแผ่นดินนั้นได้รับการอนุมัติโดยคณะรัฐมนตรีของรัฐบาลปกครองตนเองเซาท์ซูดานในเดือนเมษายน พ.ศ. 2554 โดยก่อนหน้านี้ได้รับการเห็นชอบโดยสภานิติบัญญัติเซาท์ซูดานในเดือนพฤษภาคม พ.ศ. 2554 ตราแผ่นดินเป็นรูปนกอินทรีแม่น้ำแอฟริกันยืนพิงกับโล่และหอก ตัวนกอินทรีนั้นวาดให้เหมือนกำลังมองไปทางไหล่ขวาและปีกสยายออกไป ในกรงเล็บถือม้วนกระดาษซึ่งมีชื่อของรัฐ นกอินทรีนั้นหมายถึงความแข็งแกร่ง ความยืดหยุ่นและวิสัยทัศน์ ส่วนโล่และหอกนั้นสะท้อนถึงการคุ้มครองรัฐใหม่นี้ประวัติศาสตร์ ประวัติศาสตร์. รัฐบาลปกครองตนเองเซาท์ซูดานมีขึ้นตั้งแต่ปี พ.ศ. 2548 เป็นต้นมา และใช้ตราสัญลักษณ์ซึ่งประกอบด้วยตราแผ่นดินของซูดานล้อมรอบด้วยคำว่า "GOVERNMENT OF SOUTHERN SUDAN" และ "GOSS" ตราแผ่นดินของซูดานเป็นภาพนกเลขานุการแบกโล่โบราณ มีม้วนกระดาษสองม้วนปรากฏอยู่บนตราอาร์ม ม้วนที่อยู่ด้านบนแสดงคำขวัญประจำชาติ "ชัยชนะของเรา" และม้วนที่อยู่ด้านล่างแสดงชื่อรัฐ "สาธารณรัฐซูดาน" ในภาษาอังกฤษ ตราสัญลักษณ์อีกตราหนึ่งใช้โดยบางองค์กรและหน่วยงานของรัฐบาลปกครองตนเองเซาท์ซูดาน ตราแผ่นดินนี้คล้ายกับตราอาร์มของรัฐเครือจักรภพเพื่อนบ้าน เคนยาและยูกันดา เป็นภาพโล่แอฟริกันโบราณและแบบของธงชาติเซาท์ซูดาน และมีหลาวไขว้ ตัวโล่ถูกพยุงโดยนกชูบิลและแรดอย่างละตัว ส่วนกั้นแยกแสดงธัญชาติท้องถิ่นและแม่น้ำไนล์ และมีม้วนกระดาษเขียนคำขวัญ "ความยุติธรรม ความเสมอภาค ความสง่างาม"</doc>
