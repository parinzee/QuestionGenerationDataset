<doc id="207437" url="https://th.wikipedia.org/wiki?curid=207437" title="ซิกู">ซิกู ZGMF-515 ซิกูหรือซีก (ญี่ปุ่น:シグー ; อังกฤษ:CGUE) เป็นโมบิลสูทซึ่งมีบทบาทในโมบิลสูทกันดั้มซี้ด ได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. ซิกูเป็นโมบิลสูทรุ่นจ่าฝูงของซาฟท์สำหรับใช้งานในอวกาศคู่กับจินน์ ซึ่งซิกูตัวแรกที่มีบทบาทสำคัญคือเครื่องของราอู เลอ คลูเซ่ซึ่งใช้ต่อสู้กับโมเบียสซีโร่ของมู ลา ฟลาก้าที่เฮลิโอโพลิสและถูก GAT-X105 สไตรค์ของคิระ ยามาโตะยิงแขนขาดจนต้องล่าถอยไป เมื่อเทียบกับจินน์แล้วซิกูมีรูปร่างที่เพรียวกว่า แต่ใช้ท่อขับดันที่มีกำลังมากกว่า จึงมีการขับเคลื่อนที่สูงกว่ามาก ด้านอาวุธจะใช้ปืนกลและดาบเหมือนจินน์ แต่ได้เพิ่มโล่ติดตั้งปืนวัลแคนเอาไว้ด้วย เดิมทีนั้นซาฟท์ได้มีแผนผลิตซิกูเป็นจำนวนมาก แต่หลังจากที่ได้เทคโนโลยีใหม่จาก GAT-X ซีรีส์ที่ยึดมาได้จึงได้ยุติแผนการผลิต เพื่อเตรียมการผลิต ZGMF-600 เกซ ซึ่งกำลังอยู่ระหว่างการพัฒนาแทน จึงเป็นโมบิลสูทที่มีจำนวนน้อย ในนิยายประกอบภาพ กันดั้มซี้ด เฟรมแอสเทรย์ มีซิกูสีแดงซึ่งเป็นเครื่องประจำตัวของลูกครึ่งโคออร์ดิเนเตอร์ ซิสท์ เอลเวสZGMF-515AS ซิกูแอสซอล์ท ZGMF-515AS ซิกูแอสซอล์ท. ปรากฏตัวในนิยายประกอบภาพ กันดั้มซี้ด เฟรมแอสเทรย์ เป็นซิกูที่ติดตั้งเกราะแอสซอล์ทเชราด์เพื่อเพิ่มความสามารถในการต่อสู้ เกราะแอสซอล์ทเชราด์ของซิกูแตกต่างจากที่จินน์และดูเอลกันดั้มใช้ โดยเป็นเกราะที่เสริมความแข็งแกร่งเป็นบางจุดและติดท่อขับดันเสริมเพื่อไม่ให้การขับเคลื่อนของซิกูลดลง ส่วนอาวุธนั้นจะเพิ่มโล่ติดปืนวัลแคนอีกอันและสามารถติดเพิ่มไว้ที่ไหล่ได้อีกข้างละอัน เกราะแอสซอล์ทเชราด์นี้สามารถปลดทิ้งได้ซิกูดีพอาร์มส์ ซิกูดีพอาร์มส์. ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดย BEE-CRAFT เป็นรุ่นย่อยของซิกูทีพัฒนาขึ้นเพื่อใช้ทดสอบเทคโนโลยีอาวุธบีมขนาดเล็กที่ศึกษาจาก GAT-X ซีรีส์ ชื่อ D.E.E.P. Arms เป็นตัวย่อของ Directional Energy Emission exPerimental Arms มีอาวุธหลักเป็นปืนพลังงานความร้อนสูงรุ่นทดลองขนาดใหญ่ที่ไหล่ทั้งสองข้าง แบ็คแพ็คของซิกูดีพอาร์มส์เป็นระบบหล่อเย็นของปืนทั้งสองกระบอก เนื่องจากปืนนี้ยังเป็นอาวุธที่ไม่สมบูรณ์จึงเกิดความร้อนสูงหลังจากที่ยิงแต่ละนัด ทำให้ไม่สามารถยิงอย่างต่อเนื่องได้ ซิกูดีพอาร์มส์ยังใช้ดาบเลเซอร์ซึ่งคล้ายกับชเวอร์ทเกเวอร์ของซอร์ดสไตรค์กันดั้มเป็นอาวุธระยะประชิดตัว เนื่องจากเป็นโมบิลสูทสำหรับทดลองจึงมีการสร้างซิกูดีพอาร์มส์เพียงสี่เครื่องเท่านั้น ชิโฮะ ฮาเนนฟุส สมาชิกหน่วยจูลล์ซึ่งเป็นผู้ร่วมพัฒนาซิกูดีพอาร์มส์ได้ใช้เป็นโมบิลสูทประจำตัวในการต่อสู้ที่ยาคินดูเอ้ ซิกูดีพอาร์มส์ยังปรากฏตัวในอะนิเมะสำหรับโปรโมทกันดั้มแอสเทรย์ เรดเฟรม และในฉบับมังงะของ เดสทินีแอสเทรย์ ชิโฮะยังใช้ซิกูดีพอาร์มส์นำทัพของซาฟท์เข้าช่วยเหลือสาธารณรัฐอเมริกาใต้ในการแยกตัวออกจากกลุ่มพันธมิตรโลกด้วย</doc>
