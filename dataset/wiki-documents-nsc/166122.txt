<doc id="166122" url="https://th.wikipedia.org/wiki?curid=166122" title="อานิส โรกา">อานิส โรกา อานิส โรก้า (Anis Roga) นักมวยสากลชาวอินโดนีเซีย เกิดเมื่อ 13 พฤศจิกายน พ.ศ. 2514 ที่เมืองเอนเดอ สถิติการชก 20 ครั้ง ชนะ 16 (น็อค 8) เสมอ 3 แพ้ 1ประวัติ ประวัติ. โรกาขึ้นชกมวยสากลครั้งแรกเมื่อ 1 เมษายน พ.ศ. 2538 ชนะน็อค พยัคฆ์ นครหลวงโปรโมชั่น ยก 9 จากนั้นขึ้นชิงแชมป์เงารุ่นไลท์ฟลายเวท IBF ชนะคะแนน เอกวิทย์ สิงห์ชัชวาล เมื่อ 24 มีนาคม พ.ศ. 2539 และป้องกันตำแหน่งได้ 1 ครั้ง ชนะน็อค ชัยเดช จ.เจริญ ยก 11 แล้วโรกาก็ขึ้นชิงแชมป์โลกรุ่นจูเนียร์ฟลายเวท IBF เมื่อ 30 สิงหาคม พ.ศ. 2540 แต่ทำได้เพียงเสมอกับ มานูเอล เฮซุส เออร์รีรา ที่ อินโดนีเซีย โรกามีโอกาสได้ชิงแชมป์โลกอีกครั้งในอีก 8 เดือนต่อมา ที่สหรัฐ แต่คราวนี้เป็นฝ่ายแพ้น็อค เมาริซิโอ พาสตรานา ยก 4 ไม่ได้ครองแชมป์โลก หลังจากชิงแชมป์โลกไม่สำเร็จ โรกาขยับขึ้นมาชกในรุ่นฟลายเวท และได้ครองแชมป์เงารุ่นฟลายเวท IBF เมื่อ 27 กุมภาพันธ์ พ.ศ. 2543 ชนะน็อค ปราบปราม ป.ปรีชา ยก 6 แต่ต่อมาก็ลดรุ่นลงไปชิงแชมป์เงารุ่นไลท์ฟลายเวท IBF เมื่อ 22 สิงหาคม พ.ศ. 2543 ชนะน็อค โทเนลิซี มเยเกนี ยก 3 ที่อินโดนีเซีย และชกป้องกันตำแหน่งไว้ได้ 1 ครั้ง โรกาขึ้นชกชนะอย่างต่อเนื่องจนถึง พ.ศ. 2545 รวมทั้งเคยชนะคะแนนลิงลม พ.ธวัชชัย เมื่อ พ.ศ. 2544 ด้วย โรกาหยุดชกไปสองปี กลับมาชกอีกสองครั้งใน พ.ศ. 2547 – 2548 หลังจากที่เสมอกับยีโต อาร์มันโดเมื่อ 18 มกราคม พ.ศ. 2548 แล้ว โรกาก็แขวนนวมไปเกียรติประวัติเกียรติประวัติ. - แชมป์เงารุ่นจูเนียร์ฟลายเวท IBF- ชิง 24 มีนาคม 2539 ชนะคะแนน เอกวิทย์ สิงห์ชัชวาลย์ ที่ อินโดนีเซีย - ป้องกันแชมป์ครั้งที่ 1, 7 ธันวาคม 2539 ชนะน็อค ชัยเดช จ.เจริญ ยก 11 ที่ อินโดนีเซีย - ป้องกันแชมป์ครั้งที่ 2, 22 สิงหาคม 2543 ชนะน็อค โมเนลิซี่ มฮิกิซา มเยเกนี ยก 3 ที่ อินโดนีเซีย - แชมป์เงารุ่นฟลายเวท IBF- ชิง 27 กุมภาพันธ์ พ.ศ. 2543 ชนะน็อค ปราบปราม ป.ปรีชา ยก 6 ที่ อินโดนีเซีย - สละแชมป์ - แชมป์เงารุ่นจูเนียร์ฟลายเวท IBF- ชิง 22 สิงหาคม พ.ศ. 2543 ชนะน็อค โทเนลิซี มเยเกนี ยก 3 ที่อินโดนีเซีย - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์ฟลายเวท IBF เมื่อ 30 สิงหาคม 2540 เสมอกับ มานูเอล เฮซุส เฮอร์รีร่า ที่ อินโดนีเซีย - ชิงแชมป์โลกรุ่นจูเนียร์ฟลายเวท IBF เมื่อ 30 เมษายน 2541 แพ้น็อค มัวริซิโอ พาสตรานา ยก 4 ที่ สหรัฐ</doc>
