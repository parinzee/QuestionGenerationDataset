<doc id="704345" url="https://th.wikipedia.org/wiki?curid=704345" title="หนึ่งมิตรชิดใกล้">หนึ่งมิตรชิดใกล้ หนึ่งมิตรชิดใกล้ เป็นละครโทรทัศน์ไทยที่ออกอากาศในปีพ.ศ. 2549 แนวละคร คอมเมดี้ บทโทรทัศน์ ศุภกร เหรียญสุวรรณ, พิมพ์มาดา พัฒนอลงกรณ์, สกล วงษ์สิทธุ์วิเสส, สมประสงค์ เจียมบุญสม กำกับการแสดง สิริวิทย์ อุปการ, วิศเวศ บูรณะวิทยาวุฒิ ออกอากาศ ทุกวันอาทิตย์ เวลา 17.00 น. ทางโมเดิร์นไนน์ทีวี (เริ่มวันอาทิตย์ที่ 5 กุมภาพันธ์ พ.ศ. 2549)เรื่องย่อ เรื่องย่อ. เรื่องของคู่กัดคู่หนึ่งในออฟฟิศที่ผลิตรายการทางคลื่นวิทยุ รวมมิตรเรดิโอ ฝ่ายแรกคือ "แก้มบุ๋ม" (อรจิรา แหลมวิไล) สาวนักเรียนนอกจบใหม่ที่ได้รับมอบหมายให้มาบริหารบริษัทของครอบครัว ส่วนอีกฝ่ายหนึ่งคือ "นาย" (ณวัฒน์ กุลรัตนรักษ์) ผู้จัดการทั่วไป ซึ่งเป็นหัวแรงหลักในการผลิตรายการวิทยุแห่งนี้ ทั้งแก้ม และ นาย ไม่ได้เพิ่งเจอกันเป็นครั้งแรก ทั้งสองเคยเรียนอยู่ห้องเดียวกันสมัยมัธยม โดยนายจะเป็นเด็กนั่งหลังห้อง เป็นนักกีฬาและเดือนประจำโรงเรียน ส่วนแก้มเป็นเด็กสาวที่ตั้งใจเรียน หน้าตกกระ ใส่เหล็กดัดฟัน นั่งอยู่หน้าห้อง ด้วยความที่เป็นคนคนละแบบจึงทำให้เกิดการเขม่นกัน อีกทั้งแต่ละคนยังเคยทำให้ต่างฝ่ายต่างขายหน้ากัน จึงเป็นความไม่ถูกโฉลกที่ฝังใจกันมานาน ไม่เพียงแต่ทะเลาะกันในออฟฟิศเท่านั้น เรื่องราวยิ่งวุ่นไปอีก เมื่อแก้มย้ายเข้าไปอยู่คอนโดห้องตรงข้ามกับนาย ทั้งคู่จึงกลายเป็นคู่กัดทั้งในออฟฟิศและที่บ้าน เวลาที่ทั้งสองคนกัดกันจะเหมือนคนที่ทันกัน ภาษามวยเรียกว่ามวยถูกคู่ คือไม่มีใครยอมใคร จนบางครั้งก็อดคิดไม่ได้ว่า สองคนนี้จะมีความรู้สึกลึกซึ้งต่อกัน แต่นั่นคงเป็นได้แค่ความคิดเท่านั้น เพราะความจริงแล้วทั้งสองต่างก็มีแฟนกันอยู่แล้ว "วี" (ตรีพล พรมสุวรรณ) นักธุรกิจไฮโซเป็นแฟนที่แสนดีจะคอยดูแลแก้มบุ๋มตลอดวเลา ส่วน "อ้อแอ้" (เมย์ เฟื่องอารมณ์) คือแฟนสาวของนาย นิสัยขี้อ้อน รักและเชื่อฟังทุกอย่างที่นายบอก และนอกจากคนทั้ง 4 คนแล้ว ออฟฟิศแห่งนี้ยังเต็มไปด้วยคนที่ต่างแบบต่างสไตล์มารวมตัวกันแบบไม่น่าเชื่อว่าจะมาอยู่ในที่แห่งนี้ได้ ซึ่งพอมารวมตัวกันแล้วกลับเกิดเป็นส่วนผสมที่น่าสนใจอย่างคาดไม่ถึง "ป้าอุษา" (พิสมัย วิไลศักดิ์) ผู้ก่อตั้งคลื่นวิทยุแห่งนี้ แม้ว่าจะวางมือให้หลานสาวมาบริหารแล้ว แต่แกก็ยังมาคอยป้วนเปี้ยนที่ออฟฟิศเสมอ โดยมี "ลุงอูฐ" (โย่ง เชิญยิ้ม) ดีเจเก่าแก่ที่ถึงจะหมดไฟในการทำงาน แต่ก็ยังคงสร้างสีสันให้กับคนในออฟฟิศ "จูดี้" ตุ้ยตุ่ย พุทธชาด) ดีเจรุ่นพี่ที่ชอบแทะเล็มเด็กหนุ่มๆ เสมอ โดยเฉพาะกับ "ธนา" (ป๊อบ คำเกษม) ดีเจรุ่นใหม่ที่ทั้งหล่อและเป็นที่หมายปองของสาวๆ รวมทั้ง "โก้" (มารุต ยุปานันท์) น้องชายของแก้มบุ๋มซึ่งเป็นดีเจเหมือนกัน แต่มีนิสัยกระล่อน เจ้าชู้ เอาตัวรอดเก่ง และสุดท้าย "ซัน" (สนธยา ชิตมณี) ฝ่ายประสานงานออฟฟิศ นิสัยดี ขี้เล่น จริงใจ ใสซื่อแบบชาวบ้านนักแสดง</doc>
