<doc id="581032" url="https://th.wikipedia.org/wiki?curid=581032" title="จิรายุ รักษาแก้ว">จิรายุ รักษาแก้ว จ่าอากาศเอก จิรายุ รักษาแก้ว เกิดวันที่ 3 สิงหาคม พ.ศ. 2530 เป็นนักกีฬาวอลเลย์บอลชายทีมชาติไทย และได้รับการทาบทามให้เป็นผู้ถือธงชาติไทยนำขบวนนักกีฬาทีมชาติไทย เข้าสู่พิธีเปิดของการแข่งซีเกมส์ 2011 ที่ประเทศอินโดนีเซีย รวมถึงในกีฬามหาวิทยาลัยโลกฤดูร้อน 2013 ที่จัดขึ้น ณ เมืองคาซาน ประเทศรัสเซีย ในการแข่งขันวอลเลย์บอลไทยแลนด์ลีก 2012 จิรายุซึ่งอยู่สังกัดทีมชลบุรี-อี.เทค-แอร์ฟอร์ซ เป็นผู้ได้รับรางวัลบุคคลถึง 4 รางวัล ซึ่งได้แก่ ทำคะแนนยอดเยี่ยม, ตบยอดเยี่ยม, เสิร์ฟยอดเยี่ยม และผู้เล่นทรงคุณค่า จากการพิจารณาโดยคณะกรรมการจัดการแข่งขัน ส่วนใน พ.ศ. 2556 จิรายุ รักษาแก้ว ได้รับการทาบทามจากสโมสรวอลเลย์บอลโออิตะมิโยะชิไวส์เซออัดเลอร์จากประเทศญี่ปุ่นให้เข้าร่วมทีม แต่ทางต้นสังกัดของจิรายุได้ปฏิเสธต่อข้อเสนอดังกล่าวประวัติ ประวัติ. ในการแข่งขันวอลเลย์บอลไทยแลนด์ลีก ครั้งที่ 5 ประจำปี 2553 จิรายุซึ่งอยู่สังกัดทีมแชมป์ชากังราว-ทหารอากาศ ได้รับรางวัลนักกีฬายอดเยี่ยม สาขาทำคะแนนสูงสุด วันที่ 11 กรกฎาคม พ.ศ. 2555 ในการแข่งขันวอลเลย์บอลประชาชนชาย ก. ชิงชนะเลิศแห่งประเทศไทย ประจำปี 2555 จิรายุ รักษาแก้ว ได้มีส่วนช่วยให้ทีมทหารอากาศ-ทีเอ็มบี เป็นฝ่ายชนะทีมราชนาวี 3-0 เซต รวมถึงจิรายุ ยังได้รับรางวัลสตาร์ออฟเดอะแมตช์จากการแข่งขันนัดดังกล่าว จากนั้น ในวันที่ 14 กรกฎาคม เขาได้มีส่วนช่วยทีมทหารอากาศ-ทีเอ็มบี เป็นฝ่ายชนะทีมมหาวิทยาลัยราชภัฏสวนดุสิต 3-0 เซต โดยสามารถเข้าสู่รอบชิงชนะเลิศได้สำเร็จ เดือนกรกฎาคม พ.ศ. 2556 จิรายุ รักษาแก้ว เป็นผู้นำทีมวอลเลย์บอลชายทีมชาติไทยเข้าแข่งขันวอลเลย์บอลในกีฬามหาวิทยาลัยโลกฤดูร้อน 2013 ที่จัดขึ้น ณ เมืองคาซาน ประเทศรัสเซีย ส่วนในเดือนตุลาคมของปีเดียวกันนี้ เขาเป็นผู้ทำคะแนนหลักให้แก่ทีมชาติไทยในการแข่งวอลเลย์บอลชายชิงแชมป์เอเชีย 2013 ที่จัดขึ้น ณ ดูไบ สหรัฐอาหรับเอมิเรตส์ อย่างไรก็ตาม ทีมของเขาได้เป็นฝ่ายแพ้ทีมชาติญี่ปุ่นในรอบ 8 ทีมสุดท้าย จิรายุได้รับเลือกให้เป็นหนึ่งในนักวอลเลย์บอลทีมชาติไทยในการแข่งขันซีเกมส์ 2013 ที่จัดขึ้น ณ ประเทศพม่า โดยมีเป้าหมายคือการป้องกันตำแหน่งแชมป์ชีวิตส่วนตัว ชีวิตส่วนตัว. ด้านงานราชการทหารอากาศ จิรายุ รักษาแก้ว ดำรงตำแหน่งรองผู้บัญชาการหมู่ 1 หมวด 2 กองร้อยสนับสนุน กรมทหาอากาศโยธินรักษาพระองค์ เดือนมิถุนายน พ.ศ. 2555 จิรายุสมรสกับ พรรณราย หาญอาวุธ และมีลูกชายชื่อ กิตติกวิน รักษาแก้ว นอกจากนี้ จิรายุมีแผนที่จะเป็นครู หรือผู้ฝึกสอนวอลเลย์บอลต่อไปในอนาคตสโมสรสโมสร. - ชากังราว-ทหารอากาศ (2552–2553) - ชลบุรี-อี.เทค-แอร์ฟอร์ซ (2554–2559) - โลซาน ยูซี (2557–2558) - มัลดีเวียนสปอร์ตแอนด์เรครีเอชันคลับ (2559) - เกาะกูดคาบาน่า ราชบุรี (2559–2560) - วิสาขา (2560–ปัจจุบัน)รางวัลที่ได้รับบุคคลรางวัลที่ได้รับ. บุคคล. - "ทำคะแนนยอดเยี่ยม" วอลเลย์บอลชายไทยแลนด์ลีก ฤดูกาล 2009-10 - "ตบยอดเยี่ยม" วอลเลย์บอลชายไทยแลนด์ลีก ฤดูกาล 2009-10 - "เสิร์ฟยอดเยี่ยม" วอลเลย์บอลชายไทยแลนด์ลีก ฤดูกาล 2010-11 - "ผู้เล่นทรงคุณค่า" วอลเลย์บอลชายไทยแลนด์ลีก ฤดูกาล 2011-12 - "ทำคะแนนยอดเยี่ยม" วอลเลย์บอลชายไทยแลนด์ลีก ฤดูกาล 2011-12 - "ตบยอดเยี่ยม" วอลเลย์บอลชายไทยแลนด์ลีก ฤดูกาล 2011-12 - "เสิร์ฟยอดเยี่ยม" วอลเลย์บอลชายไทยแลนด์ลีก ฤดูกาล 2011-12 - "ทำคะแนนยอดเยี่ยม" วอลเลย์บอลชายไทยแลนด์ลีก ฤดูกาล 2012-13สโมสรสโมสร. - วอลเลย์บอลชายไทยแลนด์ลีก ฤดูกาล 2009-10 - แชมป์, ร่วมกับชากังราว-ทหารอากาศ - วอลเลย์บอลชายไทยแลนด์ลีก ฤดูกาล 2010-11 - แชมป์, ร่วมกับชลบุรี วีซี - วอลเลย์บอลชายไทยแลนด์ลีก ฤดูกาล 2011-12 - แชมป์, ร่วมกับชลบุรี วีซี - วอลเลย์บอลชายไทยแลนด์ลีก ฤดูกาล 2012-13 - อันดับ 3, ร่วมกับชลบุรี วีซี</doc>
