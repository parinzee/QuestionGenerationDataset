<doc id="298485" url="https://th.wikipedia.org/wiki?curid=298485" title="รีว มุระกะมิ">รีว มุระกะมิ ริว มูราคามิ (村上 龍) เกิดเมื่อวันที่ 19 กุมภาพันธ์ 1952 ในซาเซโบะ, นางาซากิ เป็นนักเขียนนวนิยายและนักสร้างหนัง เขาถูกยกย่องว่าเป็น 'มาราโดนาแห่งวงวรรณกรรมญี่ปุ่น'ประวัติ ประวัติ. ชื่อจริง ริวโนะซุเกะ มูราคามิ (村上 龍之介)ผลงาน ผลงาน. ผลงานชิ้นแรกของมูราคามิเป็นนิยายขนาดสั้นชื่อ Almost Transparent Blue เขียนขึ้นขณะที่เขายังเป็นนักศึกษามหาวิทยาลัยศิลปะมุซาชิโนะ เนื้อหาเกี่ยวกับความสำส่อนทางเพศและการเสพยาในหมู่เยาวชนวัยรุ่นญี่ปุ่น นิยายเรื่องนี้ได้รับเสียงชื่นชมว่าเป็นวรรณกรรมรูปแบบใหม่ และได้รับรางวัลผลงานนักเขียนหน้าใหม่ยอดเยี่ยมในปี 1976 ถึงแม้จะมีคนวิพากษ์วิจารณ์ว่าเป็นนักประพันธ์แห่งยุคเสื่อมทราม ต่อมาในปีเดียวกัน Almost Transparent Blue ได้รับรางวัลอะคุตะกะวะ ส่งผลให้มูราคามิเป็นนักเขียนระดับเบสเซลเลอร์ขึ้นมาทันที ในปี 1980 เขาตีพิมพ์นิยายที่มีขนาดยาวกว่ามากชื่อ Coin Locker Babies และเป็นอีกครั้งที่ผลงานของเขาได้รับคำชื่นชม นิยายเรื่อง Audition ถูกดัดแปลงเป็นภาพยนตร์โดยผู้กำกับหนังเลือดสาด ทาคาชิ มิอิเกะ มูราคามิชื่นชอบเป็นอย่างมาก และอวยพรให้มิอิเกะประสบความสำเร็จในการสร้างภาพยนตร์ที่ดัดแปลงมาจากนิยายอีกเรื่องของเขาชื่อ Coin Locker Babies บทภาพยนตร์ถูกส่งต่อไปให้ผู้กำกับ จอร์แดน กัลแลนด์ ดำเนินการ อย่างไรก็ตาม มิอิเกะไม่อาจหาทุนมาทำโครงการนี้ได้ ปัจจุบัน บทดัดแปลงที่กำกับโดย มิเชล ซิเว็ตต้า อยู่ระหว่างการถ่ายทำ นอกจากนี้ มูราคามิยังเล่นกลองในวงดนตรีร็อกที่เรียกว่า ซีลาแคนท์ (Coelacanth) และเป็นพิธีกรรายการโทรทัศน์รายชื่อหนังสือโดยสังเขปรายชื่อภาพยนตร์โดยสังเขป</doc>
