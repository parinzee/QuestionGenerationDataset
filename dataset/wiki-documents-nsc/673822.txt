<doc id="673822" url="https://th.wikipedia.org/wiki?curid=673822" title="แฮบิตส์ (เพลงทูเว ลู)">แฮบิตส์ (เพลงทูเว ลู) "แฮบิตส์" () เป็นเพลงของนักร้องชาวสวีเดน ทูเว ลู จากอีพี ทรูธซีรัม และอัลบั้มเปิดตัวชื่อ ควีนออฟเดอะคลาวส์ ออกจำหน่ายวันที่ 25 มีนาคม ค.ศ. 2013 เป็นซิงเกิลที่สอง และออกจำหน่ายซ้ำในวันที่ 6 ธันวาคม ค.ศ. 2013 โดยใช้ชื่อว่า "แฮบิตส์ (สเตย์ฮาย)" เพลงออกจำหน่ายในสหรัฐอเมริกาวันที่ 14 เมษายน ค.ศ. 2014 เป็นซิงเกิลเปิดตัวจากอีพี ทรูธซีรัม และอัลบั้ม ควีนออฟเดอะคลาวส์ ในด้านดนตรี "แฮบิตส์" เป็นเพลงป็อปที่มีเนื้อเรื่องว่าตัวเอกพยายามลืมคนสำคัญคนก่อนโดยการดื่มและความพึงพอใจแบบคติสุขารมณ์ "แฮบิตส์" ใช้เวลานานจนกลายเป็นเพลงที่รับความนิยม (sleeper hit) ขึ้นอันดับสามบนชาร์ตบิลบอร์ดฮอต 100 ในสหรัฐอเมริกา เป็นซิงเกิลแรกของเธอที่ขึ้นชาร์ตดังกล่าว ทูเว ลูเป็นนักร้องชาวสวีเดนที่มีเพลงขึ้นชาร์ตดังกล่าวสูงที่สุดนับตั้งแต่เพลง "เดอะไซน์" จากเอซออฟเบส ที่ขึ้นอันดับหนึ่งเมื่อปี ค.ศ. 1994 เพลงประสบความสำเร็จมากขึ้นในรูปแบบเวอร์ชันทำใหม่โดยฮิปปี ซาบอทาจ ขึ้นสิบอันดับแรกในออสเตรเลียและสหราชอาณาจักร และประเทศต่าง ๆ ในยุโรป</doc>
