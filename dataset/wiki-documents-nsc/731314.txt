<doc id="731314" url="https://th.wikipedia.org/wiki?curid=731314" title="วันชัยเหนือญี่ปุ่น">วันชัยเหนือญี่ปุ่น วันชัยเหนือญี่ปุ่น () หรือวันชัยในแปซิฟิก () เป็นวันที่ประเทศญี่ปุ่นยอมจำนนในสงครามโลกครั้งที่สอง ส่งผลให้ยุติสงคราม คำนี้ใช้กับวันที่มีการประกาศการยอมจำนนของญี่ปุ่นในขั้นต้น คือ บ่ายวันที่ 15 สิงหาคม ค.ศ. 1945 ในประเทศญี่ปุ่น และด้วยข้อแตกต่างของเขตเวลา จึงหมายถึงวันที่ 14 สิงหาคม ค.ศ. 1945 (เมื่อมีการประกาศในสหรัฐอเมริกาและทวีปอเมริกาและหมู่เกาะแปซิฟิกตะวันออกที่เหลือ) เช่นเดียวกับวันที่ 2 กันยายน ค.ศ. 1945 ซึ่งมีการลงนามตราสารยอมจำนนอันยุติสงครามโลกครั้งที่สองอย่างเป็นทางการ วันที่ 15 สิงหาคมเป็น V-J Day อย่างเป็นทางการสำหรับสหราชอาณาจักร ขณะที่พิธีฉลองอย่างเป็นทางการของสหรัฐ คือ วันที่ 2 กันยายน ในประเทศญี่ปุ่น วันที่ 15 สิงหาคมปกติเรียก "วันอนุสรณ์การยุติสงคราม" () ทว่า ชื่ออย่างเป็นทางการของวันดังกล่าว คือ "วันอาลัยผู้เสียชีวิตในสงครามและภาวนาเพื่อสันติภาพ" () ชื่ออย่างเป็นทางการดังกล่าวมีมติเห็นชอบใน ค.ศ. 1982 โดยพระราชกฤษฎีกาของรัฐบาลญี่ปุ่น</doc>
