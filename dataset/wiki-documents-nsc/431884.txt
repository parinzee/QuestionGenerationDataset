<doc id="431884" url="https://th.wikipedia.org/wiki?curid=431884" title="ธนทัต ชัยอรรถ">ธนทัต ชัยอรรถ ธนทัต ชัยอรรถ (เกิด 30 มีนาคม พ.ศ. 2535) ชื่อเล่น แกงส้ม เป็นนักร้อง นักแสดงและเจ้าของค่ายเพลงชาวไทย มีชื่อเสียงจากรายการเรียลลิตี้โชว์ เดอะสตาร์ ค้นฟ้าคว้าดาว ปี 8 ได้รับตำแหน่งรองชนะเลิศ ซึ่งก่อนหน้านี้ เขายังเคยเข้าประกวดรายการ “ซีซ่า กำลัง 2” ขณะอายุ 16 ปี และได้เข้ารอบชิงชนะเลิศอีกด้วย แกงส้มเริ่มเป็นที่รู้จักจากเพลง “รักเธอ 24 ชั่วโมง” ซึ่งเป็นซิงเกิลแรกในฐานะนักร้องอาชีพและได้มีอัลบั้ม “Kangsom 24.7” ตามมาในภายหลัง แกงส้มมีความถนัดและชื่นชอบในการร้องเพลงแนวฮิปฮอป อาร์แอนด์บีมากเป็นพิเศษ และได้เป็นที่รู้จักอย่างกว้างขวางมากขึ้นจากเพลง “คุณและคุณเท่านั้น” ซึ่งสามารถอยู่ในอันดับหนึ่งของชาร์ทวิทยุทั่วประเทศได้นานกว่า 10 สัปดาห์ เขายังได้มีคอนเสิร์ตใหญ่ เช่น หล่อมากมากคอนเสิร์ต ร่วมกับซุปเปอร์สตาร์ชายหลายคน และคอนเสิร์ต 7 มหัศจรรย์ ร่วมกับศิลปินชายจากเวทีเดอะสตาร์ถึงอีกหกคน นอกจากงานเพลงแล้ว แกงส้มได้มีผลงานการแสดงอย่างต่อเนื่อง โดยเขาได้เริ่มมีผลงานละครทีวีเรื่องแรกคือละครเรื่อง บ่วงรัก ทาง ช่อง 5 และผลงานละครทีวีและซีรีส์ทาง ช่องวัน ทั้งในบทสมทบและบทนำในเวลาต่อมา อาทิ ฝันเฟื่อง ขอโทษที่รักเธอ และซีรีส์ รักฝุ่นตลบ เป็นต้น เขายังได้รับโอกาสให้แสดงละครเวทีในบทนำอย่างละครเวทีเรื่อง เลือดขัตติยา เดอะมิวสิคัล วันสละโสดกับโจทก์เก่า ๆ เดอะมิวสิคัลคอมเมดี้ และ ลอดลายมังกร เดอะมิวซิคัล ปัจจุบันแกงส้มมีผลงานละครซิทคอมคือเรื่อง เสือ ชะนี เก้ง ทาง ช่องวัน ในบท ตั้ม ซึ่งได้รับการตอบรับเป็นอย่างดีและสามารถก้าวขึ้นเป็นละครซิทคอมที่เรทติ้งสูงที่สุดของช่องวันในไม่กี่ตอนที่ออกอากาศ นอกจากนี้ยังได้มีผลงานเพลงในยูทูบที่มีชื่อช่องชื่อว่า OGME ENTERTAINMENT หรือชื่อเต็ม Original Me ที่ ทำร่วมกับเพื่อน ๆ ของเขา ซึ่งภายหลังได้เปลี่ยนมาเป็นค่ายเพลงในชื่อ OGME Entertainment มีแกงส้มเป็นเจ้าของค่ายเพลงที่ผลิตเพลงให้แก่ศิลปินหน้าใหม่และผลิตเพลงให้ตัวเองไปด้วยประวัติ ประวัติ. ธนทัต ชัยอรรถ เกิดที่ กรุงเทพมหานคร เป็นบุตรชายของนักแสดง สุรศักดิ์ ชัยอรรถ และ ดวงกมล ชัยอรรถ ที่มาของชื่อแกงส้มนั้น เนื่องจากพ่อและแม่เคยเปิดร้านข้าวแกง จึงตั้งชื่อลูกทั้ง 3 คนเป็นชื่ออาหาร พี่สาวชื่อข้าวสวย น้องชายชื่อขนมจีน (ปัจจุบันเป็นทีมงานของ Bearhug Production) ธนทัตจบการศึกษาระดับมัธยมศึกษาจาก โรงเรียนบดินทรเดชา (สิงห์ สิงหเสนี) พร้อมได้รับมอบพระเกี้ยวเกียรติยศจากโรงเรียนเนื่องจากผลการเรียนดีตลอด 6 ปีที่ศึกษา นอกจากนี้ แกงส้มยังเคยเข้ารอบ 30 คนสุดท้ายในค่ายเพลง วายจีเอ็นเตอร์เทนเมนต์ ของ ประเทศเกาหลีใต้ อีกด้วย แกงส้มเริ่มสนใจดนตรีตั้งแต่เด็ก ประกอบกับการสนับสนุนเต็มที่ของพ่อแม่ ทำให้เขามีความสามารถทางด้านดนตรีหลายอย่างเช่น เปียโน กีตาร์ กลอง การเต้นแบบป็อปปิ้ง และ บีบอย นอกจากนี้ แกงส้มยังสามารถ บีทบ็อกซ์ และ แร็ป ได้อีกด้วย เนื่องจากเป็นคนที่รักเสียงเพลงจึงทำให้แกงส้มสามารถร้องเพลงได้หลายแนว แต่แนวที่ถนัดที่สุดคือ อาร์แอนด์บี และ ฮิปฮอป เขายังมีงานอดิเรกคือการแต่งเพลงและการร้องคัพเวอร์ ซึ่งเขาได้นำเพลงที่เขาแต่งและคัพเวอร์ลง ยูทูบ ซึ่งได้รับความสนใจอย่างล้นหลาม เพลงที่ได้รับความสนใจมากที่สุดคือเพลง “หัวใจจะวาย” มีผู้ชมมากกว่า 5 ล้านวิว ซึ่งเขาได้ยืมดนตรีเพลง Strip ของ คริส บราวน์ มาใช้และแต่งเนื้อร้องและทำนองใหม่ เรียกว่าการ Fixtape หลังจากเข้าเรียนระดับมหาวิทยาลัยที่ สถาบันเทคโนโลยีพระจอมเกล้าเจ้าคุณทหารลาดกระบัง แกงส้มเริ่มหารายได้เสริมด้วยการเป็นครูสอนร้องเพลงให้กับสถาบันดนตรี เคพีเอ็น มิวสิก สาขา ฟิวเจอร์พาร์ค รังสิต โดยสอนเฉพาะวันเสาร์ ภายหลังแกงส้มตัดสินใจเข้าประกวดเดอะสตาร์ ค้นฟ้าคว้าดาว ปี 8 รอบภาคกลาง หลังจากเคยพลาดหวังโดยการตกรอบแรก ไปในปี 6 โดยสามารถผ่านเข้ารอบเป็น 8 คนสุดท้ายได้สำเร็จเข้าสู่วงการบันเทิง เข้าสู่วงการบันเทิง. ปี 2555 แกงส้มได้เข้าประกวดร้องเพลงในรายการ เดอะสตาร์ 8 จนสามารถได้ตำแหน่งรองชนะเลิศเดอะสตาร์ ค้นฟ้าคว้าดาวปี 8 ซิงเกิลแรกในชีวิตของเขาคือ “รักเธอ 24 ชั่วโมง” นอกจากนี้ ยังมีผลงานการแสดงละครเรื่องแรกคือ บ่วงรัก คู่กับ เต็มฟ้า กฤษณายุธ ร่วมด้วย สินจัย เปล่งพานิช และ สันติสุข พรหมศิริ ซึ่งเพลงประกอบละครอย่างเพลง “เต็มใจ” ยังเป็นเพลงที่แกงส้มแต่งขึ้นเองอีกด้วย และจากการตอบรับด้านงานเพลงที่ดีทำให้เขามีอัลบั้มแรก “Kangsom 24.7” วางจำหน่ายในวันที่ 31 มกราคม พ.ศ. 2556 มีเพลงฮิตอย่างเพลง “I Love Your Smile” และ “รักแท้ในใจเธอ” ผลงานเพลงของแกงส้มได้รับผลตอบรับที่ดีอย่างต่อเนื่อง โดยเฉพาะเพลง “คุณและคุณเท่านั้น” ซึ่งสามารถติดชาร์ตอันดับ 1 บนคลื่นหน้าปัดวิทยุทั่วประเทศยาวนานถึง 10 สัปดาห์ โดยขึ้นอันดับ 1 ภายใน 3 สัปดาห์หลังจากที่เพลงปล่อยออกมา ในปลายปี 2556 เขามีผลงานละครเวทีครั้งแรกในบทบาท อโณทัย ใน เลือดขัตติยา เดอะมิวสิคัล จากปลายปากกาของ ลักษณวดี คู่กับ หนึ่งธิดา โสภณ ในบทเจ้าฟ้าหญิงทิพยรัตน์ดารากุมารี กำกับโดย ถกลเกียรติ วีรวรรณ โดยเปิดการแสดงไปทั้งหมด 40 รอบ ปี 2557 เขาได้มีผลงานเพลงพิเศษชื่อว่าเพลง “ความรักสวยงามเสมอ” ในอัลบั้ม “10 Years of Love” บทเพลงรักจากเดอะสตาร์ เนื่องในโอกาสครบรอบ 10 ปี รายการ “เดอะสตาร์ ค้นฟ้าคว้าดาว” ซึ่งสามารถตืดชาร์ตอันดับ 1 บทชาร์ตวิทยุทั่วประเทศได้นานกว่า 7 สัปดาห์ และภายหลังเพลงนี้ได้ถูกเลือกเป็นหนึ่งในเพลงประกอบละคร แอบรักออนไลน์ อีกด้วย ในปลายปี 2557 แกงส้มได้มีผลงานละครเรื่อง ฝันเฟื่อง รับบทเป็น อาทิตย์ ออกอากาศทาง ช่องวัน และมีผลงานเพลงประกอบละคร “เธอโดนใจ” ต่อมาในปี 2558 เขาได้มีผลงานคอนเสิร์ตใหญ่อย่าง หล่อมากมาก คอนเสิร์ต ร่วมกับพระเอกจากช่อง 3 และศิลปินจากจีเอ็มเอ็มแกรมมี่ และ 7 Wonders Concert คอนเสิร์ต 7 มหัศจรรย์ รวมศิลปินชาย 7 คนจากเวทีเดอะสตาร์ ที่จัดขึ้นที่ อิมแพ็ค อารีน่า เมืองทองธานี ซึ่งก็ได้กระแสตอบรับเป็นอย่างดี ในกลางปีก็ได้มีผลงานละครเวทีเรื่อง วันสละโสดกับโจทก์เก่า ๆ เดอะมิวสิคัลคอมเมดี้ รับบทเป็น นพ ร่วมด้วย อ๊อฟ ปองศักดิ์ , รัดเกล้า อามระดิษ เป็นต้น โดยเปิดการแสดงไปทั้งสิ้น 35 รอบ ในส่วนของผลงานโฆษณา แกงส้มได้มีผลงานโฆษณาและการรับหน้าที่เป็นแบรนด์แอมบาสเดอร์มากมาย โดยมีผลงานโฆษณาแรกคืองานโฆษณากับยาสีฟันฟลูโอคารีล และไม่ว่าจะเป็นการรับหน้าที่เป็นแบรนด์บาสเดอร์ให้กับ เบียร์สิงห์ ในโปรเจกต์ SINGHA Discovers 500 Galapagos นอกจากนี้ยังผลยังมีผลงานโฆษณาให้กับ เดลี่ควีน ลูกอมสเตร็ปซิล รวมไปถึงดูเม็กซ์ ชุด Hi-Q UHT Dream Discovery ที่แกงส้มได้รับโอกาสให้ร้องเพลงประกอบโฆษณาในเพลง “กล้าคิด พิชิตฝัน” ปี 2559 แกงส้มได้มีผลงานการแสดงหลายผลงาน ทั้งผลงานละครโทรทัศน์ ซีรีส์ ละครเวที รวมไปถึงละครซิทคอม ในส่วนของของละครเวทีเขาได้รับบทนำในละครเรื่อง ขอโทษที่รักเธอ ซึ่งเป็นการได้ร่วมแสดงกับ นก สินจัย อีกครั้งหลังละครเรื่อง บ่วงรัก นอกจกานี้ยังมีผลงานซีรีส์เรื่อง รักฝุ่นตลบ ซึ่งเขารับบทนำคู่กับ วิว วรรณรท และ ยิปซี คีรติ ออกอากาศทาง ช่องวัน ช่วงกลางปี แกงส้มได้มีผลงานละครซิทคอมเรื่องแรกในชีวิตเรื่อง เสือ ชะนี เก้ง ในบท “ตั้ม” หรือ “เสือตั้ม” ร่วมกับ อ๊อฟ ปองศักดิ์ และ หญิง รฐา โดยละครซิทคอมเรื่องนี้ได้ถูกพัฒนาบทมาจากละครเวที “วันสละโสดกับโจทก์เก่า ๆ เดอะมิวสิคัลคอมเมดี้” ที่ทั้งสามคนเคยร่วมแสดงด้วยกัน ภายหลังการออกอากาศไม่นาน เสือ ชะนี เก้ง ก็ได้รับกระแสตอบรับในแง่บวกเป็นอย่างสูงและสามารถทำเรทติ้งเป็นละครซิทคอมที่เรทติ้งสูงที่สุดของช่องวันได้ในเวลาไม่นาน ด้วยเรทติ้งกว่า 4.1 ในช่วงปลายปีแกงส้มได้พลิกบทบาทการแสดงเป็นครั้งแรก โดยรับบทเป็น ชาญชัย ตัวร้ายของละครเวทีเรื่อง ลอดลายมังกร เดอะมิวซิคัล ที่เปิดและปิดการแสดงในช่วงปลายปี 2559 ก่อนจะได้กลับมาแสดงอีกครั้งในช่วงต้นปี 2560เปิดค่ายเพลง เปิดค่ายเพลง. ในช่วงปี 2560 แกงส้มได้มีผลงานละครชุดเสน่หา Diary ตอน แสบเสน่หา และได้ร้องเพลงประกอบละครจำนวนสองเพลง อย่างไรก็ตาม แกงส้มได้เริ่มมีผลงานเพลงส่วนตัวกับช่อง OGME ในยูทูบมากขึ้น ก่อนที่จะตัดสินใจไม่ต่อสัญญาเพลงกับทางค่ายเอ็กแซ็กท์ และเปิดค่ายเพลงของตัวเองในนาม OGME Entertainment ในปี 2561 ซึ่งค่าย OGME Entertainment นั้นเป็นค่ายเพลงที่แกงส้มเปิดขึ้นเพื่อผลักดันศิลปินหน้าใหม่ควบคู่ไปกับการทำเพลงให้ตัวเองและผลิตรายการค้นหาศิลปินหน้าใหม่ผ่านช่องทางออนไลน์ แม้จะมีค่ายเพลงและงานเพลงเป็นของตัวเอง แต่ในส่วนของงานแสดงนั้นแกงส้มยังคงมีผลงานกับค่ายเอ็กแซ็กท์อย่างต่อเนื่อง ในซิทคอมเสือ ชะนี เก้ง และได้รับบทเป็น นพพร ในมิวสิคัลโชว์ชุด Ladies of the Stage ตอน ข้างหลังภาพ เดอะมิวสิคัลผลงานละครโทรทัศน์และซีรีส์ละครซิทคอมละครเวทีเพลงซิงเกิลผลงาน. เพลง. ซิงเกิล. - “รักเธอ 24 ชั่วโมง” - “เพื่อดาวดวงนั้น” ร้องร่วมกับ เดอะสตาร์ 8  - “คนไหนโสด” ร้องร่วมกับ โดม เดอะสตาร์ - “แม่ของคนไทย” ร้องร่วมกับศิลปินจากค่ายจีเอ็มเอ็ม แกรมมี - “เต็มใจ” อัลบั้มเพลงประกอบละคร บ่วงรัก - “I Love Your Smile” - “รักแท้ในใจเธอ” - “คุณและคุณเท่านั้น” - “ปาฏิหาริย์” เพลงประกอบละครเวที เลือดขัตติยา เดอะมิวสิคัล ร้องร่วมกับ หนึ่งธิดา โสภณ - “เส้นขนาน” เพลงประกอบละครเวที เลือดขัตติยา เดอะมิวสิคัล - “รักของฉันนั้นคือเธอ” อัลบั้ม “10 Years of Love บทเพลงรักจากเดอะสตาร์” รวมศิลปินเดอะสตาร์ - “ความรักสวยงามเสมอ” อัลบั้ม “10 Years of Love บทเพลงรักจากเดอะสตาร์” - “เธอโดนใจ” อัลบั้มเพลงประกอบละคร ฝันเฟื่อง - “Another Love” เพลงธีมของเกม “Gworld” - “กล้าคิด พิชิตฝัน” เพลงพิเศษของแคมเปญไฮคิว ยูเอชที ดรีม ดิสคัฟเวอรี่ - “ขอโทษที่รักเธอ” อัลบั้มเพลงประกอบละคร ขอโทษที่รักเธอ - “คนที่ไปกับเธอ” อัลบั้มเพลงประกอบซีรีส์ รักฝุ่นตลบ - “รักแท้หรือแพ้ใจ” อัลบั้มเพลงประกอบละคร เสน่หา Diary - “แพ้เธอ” อัลบั้มเพลงประกอบละคร แสบเสน่หา - “ข้าน้อยสมควรตาย” เพลงประกอบซีรีส์ เมืองมายา Live ตอน เกมกลมายาผลงานเพลงกับค่าย OGME Entertainmentผลงานเพลงกับค่าย OGME Entertainment. - “พระรอง” - “สวย” - “ยืด” - “อมยิ้ม”อัลบั้มเดี่ยวอัลบั้มเดี่ยว. - อัลบั้มแกงส้ม 24.71. I Love Your Smile 2. รักแท้ในใจเธอ 3. คนไหนโสด ร้องร่วมกับ โดม เดอะสตาร์ 4. รักเท่าเดิม 5. รักเธอ 24 ชั่วโมง 6. เต็มใจ เพลงประกอบละคร บ่วงรัก 7. หัวใจจะวาย 8. MR. Romantic 9. คนเลิกกันไม่ทำแบบนี้ 10. ซ้ำ ๆ คำนี้อัลบั้มรวมอัลบั้มรวม. 1. อัลบั้ม The Star 8 2. อัลบั้ม รวมเพลงจากละครเวที “เลือดขัตติยา เดอะ มิวสิคัล” 3. อัลบั้ม 10 Years of Love บทเพลงรักจากเดอะสตาร์มิวสิกวีดีโอมิวสิกวีดีโอ. - “เพื่อดาวดวงนั้น” ร่วมร้องกับ เดอะสตาร์ 8 - “รักเธอ 24 ชั่วโมง” - “คนไหนโสด” ร่วมร้องกับ โดม เดอะสตาร์ - “เต็มใจ” - “I Love You Smile” - “รักแท้ในใจเธอ” - “คุณและคุณเท่านั้น” - “ปาฏิหาริย์” ร่วมร้องกับ หนึ่งธิดา โสภณ - “เส้นขนาน” - “รักของฉันนั้นคือเธอ” ร่วมร้องกับ เดอะสตาร์ - “ความรักสวยงามเสมอ” - “เธอโดนใจ” - "กล้าคิด พิชิตฝัน” - “ปัจจุบัน” - “ขอโทษที่รักเธอ” - “คนที่ไปกับเธอ” - “อย่าชะล่าใจ” ร่วมร้องกับ อ๊อฟ ปองศักดิ์ และ หญิง รฐา - “รักแท้หรือแพ้ใจ” - “แพ้เธอ”ผลงานอื่นผลงานอื่น. - Fluocaril Mouth Spray - WeChat ร่วมกับ ฮั่น เดอะสตาร์ และ เต็มฟ้า กฤษณายุธ - โอรีโอ บลิซซาร์ด Dairy Queen - ชาเขียว อัลมอนด์ บลิซซาร์ด Dairy Queen - โอวัลติน ภูเขาไฟ บลิซซาร์ด Dairy Queen - สเตร็ปซิล น้ำผึ้งมะนาว - Singha Discovers 500 Galapagos แค่คุณเปิด โลกก็เปลี่ยน - Hi-Q UHT Dream Discovery กล้าคิด พิชิตฝัน - Dumex - Dapper Starคอนเสิร์ตคอนเสิร์ตร่วมกับศิลปินอื่นคอนเสิร์ต. คอนเสิร์ตร่วมกับศิลปินอื่น. - กันแมนโชว์คอนเสิร์ต (2556) - ดีเจเอไทม์ปะทะเดอะสตาร์ (2556) - เทนเยียส์ออฟเลิฟเดอะสตาร์อินคอนเสิร์ต (2557) - หล่อมากมากคอนเสิร์ต (2558) - คอนเสิร์ต 7 มหัศจรรย์ (2558) - All Their Hits All Time Hits (2561) - คอนเสิร์ต 7 มหัศจรรย์ : 7 Wonders Concert 2018 (2561)รางวัล</doc>
