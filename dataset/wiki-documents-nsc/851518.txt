<doc id="851518" url="https://th.wikipedia.org/wiki?curid=851518" title="บิลล์ อิงกลิช">บิลล์ อิงกลิช ไซมอน วิลเลียม "บิลล์" อิงกลิช (; 30 ธันวาคม พ.ศ. 2504 — ) เป็นนายกรัฐมนตรีคนที่ 39 ของนิวซีแลนด์และเป็นหัวหน้าพรรคชาติ ดำรงตำแหน่งระหว่างวันที่ 12 ธันวาคม พ.ศ. 2559 ถึง 26 ตุลาคม พ.ศ. 2560 ในอดีตเคยดำรงตำแหน่งรองนายกรัฐมนตรีตั้งแต่ปี พ.ศ. 2551 ถึง พ.ศ. 2560 อิงกลิชเคยเป็นชาวนาและข้าราชการก่อนเข้าสู่วงการการเมือง อิงกลิชได้รับเลือกตั้งเป็นสมาชิกสภาในปีพ.ศ. 2533 ใน ฐานะผู้สมัครจากพรรคชาติในเขตเลือกตั้งของวอลเลซ เขาได้รับตำแหน่งในคณะรัฐมนตรี เมื่อปีพ.ศ. 2539 และในปีพ.ศ. 2542 เป็นรัฐมนตรีว่าการกระทรวงการคลัง แม้ว่าเขาจะทำหน้าที่เป็นเวลาไม่ถึงหนึ่งปีเนื่องจากความพ่ายแพ้ของพรรคในการเลือกตั้งทั่วไปในปีพ.ศ 2542 ในเดือนตุลาคม พ.ศ. 2544 อิงกลิชได้รับเลือกให้แทนเจนนี่ ชิพลีย์ในฐานะหัวหน้าพรรคชาติ (และในฐานะผู้นำฝ่ายค้าน) พรรคพ่ายแพ้ในการเลือกตั้งทั่วไปในปีพ.ศ. 2545 และในเดือนตุลาคม 2546 เขาถูกแทนที่ในตำแหน่งหัวหน้าโดยดอน บราช ในเดือนพฤศจิกายน 2549 หลังจากการลาออกของดอน บราช อิงกลิชจึงได้เป็นรองหัวหน้าพรรคภายใต้จอห์น คีย์ หลังจากชัยชนะพรรคชาติในการเลือกตั้งทั่วไปในปี พ.ศ. 2551 อิงกลิชได้เป็นรองนายกรัฐมนตรีและเป็นรัฐมนตรีว่าการกระทรวงการคลังอีกเป็นครั้งที่สอง เขาดำรงตำแหน่งเป็นสมาชิกสภาแบบบัญชีรายชื่อเพียงอย่างเดียวในเดือนธันวาคมปีพ. ศ. 2556 จอห์น คีย์ประกาศเจตนารมณ์ที่จะลาออกจากตำแหน่งนายกรัฐมนตรี เขาได้รับการรับรองเป็นนายกรัฐมนตรีแทน</doc>
