<doc id="80312" url="https://th.wikipedia.org/wiki?curid=80312" title="วิลอซิแรปเตอร์">วิลอซิแรปเตอร์ วิลอซิแรปเตอร์ () เป็นไดโนเสาร์กินเนื้อที่ฉลาดและว่องไว อยู่ในวงศ์โดรเมโอซอร์ (Dromaeosauridae) มีการออกล่าเหยื่อเป็นกลุ่มเหมือนหมาป่า อาวุธคือเล็บเท้าแหลมคมเหมือนใบมีดที่พับเก็บได้และฟันที่คมกริบ เป็นไดโนเสาร์ที่มีชีวิตอยู่บนโลกช่วงประมาณ 83-70 ล้านปีก่อนในยุคครีเทเชียสตอนปลาย มีหลักฐานพบเป็นฟอสซิลในบริเวณเอเชียกลาง (เคยมีการค้นพบฟอสซิลว่าต่อสู้กับโปรโตเซอราทอปส์ด้วย)มันยังถูกเข้าใจว่าคือ ไดโนนีคัส ของเอเชีย จึงแยกประเภทใหม่เพราะมันมีรูปร่างคล้ายกันและไดโนนีคัส ยังถูกเข้าใจผิดว่าคือ วิลอซิแรปเตอร์ ของอเมริกา วิลอซิแรปเตอร์มีไดโนเสาร์ที่มีลักษณะใกล้เคียงกัน คือ ยูทาห์แรปเตอร์, ไดโนนีคัส และโดรมีโอซอรัส วิลอซิแรปเตอร์ เป็นที่รู้จักอย่างกว้างขวางในภาพยนตร์ไซไฟฮอลลีวุดเรื่อง Jurassic Park ในปี ค.ศ. 1993 The Lost World Jurassic Park ในปี ค.ศ. 1997 Jurassic Park 3 ในปี ค.ศ.2001 และ Jurassic World ในปี ค.ศ.2015 ในเรื่อง วิลอซิแรปเตอร์ปรากฏกายเสมือนตัวละครเอกตัวหนึ่งในเรื่อง โดยในเรื่อง วิลอซิแรปเตอร์ ถูกเรียกสั้น ๆ ว่า "แรปเตอร์" (หมายถึง นกล่าเหยื่อ) ซึ่งในภาพยนตร์ทั้ง 4 ภาคนั้น แม้จะใช้ชื่อว่า เวโลซีแร็พเตอร์ แต่ความจริงนั้น น่าจะเป็นไดโนนีคัสหรือดาโกต้าแร็พเตอร์มากกว่า(เพราะมีหน้าตาคล้ายกัน แต่ขนาดต่างกันนิดหน่อย) ส่วนวิลอซิแรปเตอร์ตัวจริงนั้น มีขนาดเท่ากับสุนัขขนาดกลางๆ และว่ากันว่ามีขนปกคลุมลำตัว โดยเฉพาะช่วงขาหน้าเสมือนปีก วิลอซิแรปเตอร์ ถูกพบเป็นซากดึกดำบรรพ์ในแถบทะเลทรายโกบีในมองโกเลียและ ยังถูกพบในอเมริกาบางส่วนอีก</doc>
