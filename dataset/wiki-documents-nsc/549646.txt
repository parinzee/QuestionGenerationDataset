<doc id="549646" url="https://th.wikipedia.org/wiki?curid=549646" title="เสือสั่งฟ้า">เสือสั่งฟ้า เสือสั่งฟ้า ละครโทรทัศน์แนวแอ๊คชั่นทางช่อง 7 ในปี พ.ศ. 2554เนื้อเรื่อง เนื้อเรื่อง. ในปีพุทธศักราช 2500 หลังสงครามโลกครั้งที่สอง เศรษฐกิจตกต่ำขนานใหญ่ ผู้คนเดือดร้อนกันทั่วแผ่นดิน โจรผู้ร้ายชุกชุมยิ่งกว่ายุง ชุมโจรของเสือเมฆ บ้านพญาไฟ เป็นอีกชุมหนึ่งที่มีขนาดใหญ่ในภาคกลาง เสือเมฆ เป็นโจรที่มีคุณธรรม ปล้นแต่เฉพาะคนรวย รู้กตัญญูต่อผู้มีพระคุณ และไม่รังแกข่มเหงคนจน โดยมีเสือหาญ พันธุ์สิงห์ เป็นเสมือนมือขวา ผู้คอยคุมกฏของชุมโจร เสือหาญ ในวัยเยาว์เคยเป็นเพื่อนสนิทกับ พล.ต.ต.ยิ่งยศ ไพรีพ่าย นายตำรวจมือปราบแห่งกรมตำรวจ ด้วยเคยเรียนวิชาอาคมมาด้วยกัน พล.ต.ต.ยิ่งยศ แม้ภายนอกจะดูดี แต่ที่จริงแล้วเป็นตำรวจที่ทุจริต ทำทุกอย่างด้วยความอธรรม ผู้การยิ่งยศมีลูกชายเพียงคนเดียวชื่อ ร.ต.ต.เพชร ไพรีพ่าย ที่เกิดกับเกศินี ภรรยาที่เคยเป็นคนรักเดิมของเสือหาญ ร.ต.ต.เพชร เป็นนายตำรวจหนุ่มไฟแรง ต้องการจะปราบชุมโจรเสือเมฆให้ได้ แม้จะอ่อนประสบการณ์ก็ตาม วันหนึ่งเสือหาญสามารถจับเพชรได้ และได้พบกับตะกรุดสามกษัตริย์ที่ห้อยคอเพชร จึงทราบว่าแท้ที่จริงแล้ว เพชรเป็นลูกชายของตนกับเกศินี อีกด้าน กระเต็น เด็กสาวผู้ช่ำชองการหลอกลวงคนอื่นหากิน ก็พยายามจะฝึกอาคมเช่นเดียวกัน จึงเข้าร่วมมือกับเพชร การปะทะกันระหว่างโจรกับตำรวจจึงบังเกิดขึ้น โดยการใช้วิชาอาคม สามารถสั่งฟ้าดินได้นักแสดงความนิยมและเข้าชิงรางวัล ความนิยมและเข้าชิงรางวัล. เมื่อออกฉาย ได้รับความนิยมเป็นอย่างยิ่ง โดยเฉพาะอย่างยิ่งในตอนจบมีเรตติ้งถึง 21.8 นับว่าสูงสุดของปี พ.ศ. 2554 และครองอันดับ 1 ตลอด 9 สัปดาห์ของการออกอากาศ และมีรายชื่อชิงรางวัลนาฏราช ครั้งที่ 3 หลายสาขา ได้แก่ กำกับภาพยอดเยี่ยม โดย อนุวัฒน์ ถนอมรอด, ลำดับภาพยอดเยี่ยม โดย จรงค์ สิทธิศักดิ์ และ ประเวศ ทาหอม, เครื่องแต่งกายยอดเยี่ยม โดย อกฤษณ์ กาญจนกันติกะ, ดารุณี ภานุวงค์ และคุนวลปราง จูนสันเทียะ, บทโทรทัศน์ยอดเยี่ยม โดย ดาวเหนือ (ละลิตา ฉันทศาสตร์โกศล), ลลิดา พรหมสาขา ณ สกลนคร, ทินน์ ติชิลันธ์ และภาดล บุญมาเลิศ, ทีมนักแสดงยอดเยี่ยม, ผู้กำกับยอดเยี่ยม โดย อนุวัฒน์ ถนอมรอด และละครยอดเยี่ยม อีกทั้งยังได้รับการโหวตให้เป็นละครโทรทัศน์ยอดเยี่ยมอันดับ 8 แห่งปีจากเว็บไซต์พันทิป และมีการสร้างต่อเป็นภาค 2 ออกอากาศในปี พ.ศ. 2556 ในชื่อ "เสือสั่งฟ้า 2 พยัคฆ์ผยอง"เพลงประกอบเพลงประกอบ. - เสือสั่งฟ้า โดย รังสิโรจน์ พันธุ์เพ็ง - ความรักเจ้าขา โดย ศรัณย่า ส่งเสริมสวัสดิ์ - เชื่อในความรัก โดย กัญญาพัชญ์ ธนันต์ชัยกานต์</doc>
