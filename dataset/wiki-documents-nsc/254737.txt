<doc id="254737" url="https://th.wikipedia.org/wiki?curid=254737" title="กาลักตีโกส">กาลักตีโกส กาลักตีโกส () เป็นคำในภาษาสเปน มีความหมายตรงตัวว่า "ที่เกี่ยวข้องกับดาราจักร" หรือ "ผู้มาจากดาราจักร" แต่ในวงการฟุตบอลนำมาใช้เรียกบรรดานักเตะที่มีค่าตัวแพงและมีชื่อเสียงระดับโลกของสโมสรฟุตบอลเรอัลมาดริด ซึ่งก็คือ "ดารา" หรือ "ซูเปอร์สตาร์" ในดาราจักรนั่นเอง คำนี้ยังใช้สื่อถึงนโยบายของเรอัลมาดริดภายใต้การบริหารของประธานสโมสรโฟลเรนตีโน เปเรซด้วย โดยในช่วงนั้นเขาจะซื้อตัวผู้เล่นจากสโมสรอื่นอย่างน้อยหนึ่งคนในฤดูร้อนของทุกปี สรุปคือ "กาลักตีโกส" ซึ่งเป็นรูปพหูพจน์ของ "กาลักตีโก" () สื่อความหมายถึงนโยบายซื้อนักเตะและบรรดานักเตะที่ถูกซื้อตัวมาตามนโยบายนั้น ในปัจจุบัน กาลักตีโกสมีนัยความหมายทั้งในแง่บวกและแง่ลบ โดยในช่วงแรกนิยมใช้เพื่อเน้นความยิ่งใหญ่ของเหล่านักเตะซูเปอร์สตาร์และการสร้างทีมระดับโลกของเรอัลมาดริด แต่ภายหลังคำนี้เริ่มมีความหมายแฝงในเชิงลบมากขึ้น โดยใช้เป็นคำเยาะหยันนโยบายซื้อตัวนักเตะของสโมสร หลังจากที่สื่อต่าง ๆ ได้รับรู้ว่า ท้ายที่สุด (ของกาลักตีโกสยุคแรก) นโยบายดังกล่าวไม่สามารถพาทีมไปสู่ความสำเร็จในระดับที่คาดหวังได้เลยนะกาลักตีโกสยุคแรก กาลักตีโกสยุคแรก. เกิดขึ้นในปี ค.ศ. 2000-2006 สร้างขึ้นโดยโฟลเรนตีโน เปเรซ โดยการใช้เงินซื้อเหล่านักฟุตบอลชื่อดังมารวมตัวกัน เช่น- ลูอิช ฟีกู (38.7 ล้านปอนด์ จากบาร์เซโลนา) เข้าร่วมในปี ค.ศ. 2000 - ซีเนดีน ซีดาน (46 ล้านปอนด์ จากยูเวนตุส) เข้าร่วมในปี ค.ศ. 2001 - โรนัลโด (26 ล้านปอนด์ จากอินเตอร์มิลาน) เข้าร่วมในปี ค.ศ. 2002 - เดวิด เบคแคม (25 ล้านปอนด์ จากแมนเชสเตอร์ยูไนเต็ด) เข้าร่วมในปี ค.ศ. 2003 - ไมเคิล โอเวน (8 ล้านปอนด์ พ่วงอันโตเนียว นูเญซจากลิเวอร์พูล) เข้าร่วมในปี ค.ศ. 2004 และส่วนที่เหลือเป็นเด็กปั้นทีมเยาวชนของเรอัลมาดริดที่แจ้งเกิดจนกลายมาเป็นซูเปอร์สตาร์ชื่อดังระดับโลก- ราอุล กอนซาเลซ - อีเกร์ กาซียัส กาลักตีโกสยุคแรกสิ้นสุดลงเนื่องจากเปเรซพ้นจากตำแหน่งเก้าอี้ประธานสโมสร และรามอน กัลเดรอน ประธานที่รับงานต่อจากเปเรซก็ปล่อยตัวนักเตะชื่อดังเหล่านั้นออกไป ไม่ว่าจะเป็นโรนัลโด, ลูอิช ฟีกู, เดวิด เบคแคม ส่วนซีเนดีน ซีดานได้แขวนสตั๊ดไปหลังจากเล่นฟุตบอลโลก 2006 และพ่ายให้กับอิตาลี โดยกัลเดรอน ประธานในปี ค.ศ. 2007-2008 ได้ประกาศผ่านสื่อว่า เรอัลมาดริดได้หมดยุคของกาลักตีโกสแล้ว ยุคกาลักตีโกสยุคแรกจึงหมดไปกาลักตีโกสยุคที่ 2 กาลักตีโกสยุคที่ 2. ในสมัยที่รามอน กัลเดรอนเข้ามารับตำแหน่งประธานสโมสร เรอัลมาดริดทำผลงานได้แย่กว่าที่คิด และทำให้สโมสรฟุตบอลบาร์เซโลนาซึ่งเป็นคู่แข่งก้าวขึ้นมาเป็นสโมสรที่เก่งที่สุดในลาลีกา เขาจึงพ้นจากตำแหน่งประธานสโมสรไป และอดีตประธานโฟลเรนตีโน เปเรซก็ได้รับเลือกเข้ามานั่งแท่นเป็นประธานสโมสรอีกครั้ง หลังจากที่บาร์เซโลนาคว้า 3 แชมป์ในปี ค.ศ. 2008-2009 ทำให้เรอัลมาดริดจากที่เคยยิ่งใหญ่มาก่อนนั้น ดูเหมือนจะเป็นรองบาร์เซโลนามากขึ้นเรื่อย ๆ ดังนั้นทางเรอัลมาดริดจึงหาวิธีที่จะกลับมายิ่งใหญ่อีกครั้ง และการกลับมาของเปเรซก็ทำให้แฟนบอลเรอัลมาดริดต้องตกตะลึงกับการสร้างกาลักตีโกสรุ่นที่ 2 โดยการใช้เงินมหาศาลนำนักเตะซูเปอร์สตาร์ในยุคนี้มารวมตัวในสโมสรอีกครั้ง ได้แก่- กาก้า (65 ล้านยูโร จากเอซีมิลาน) เข้าร่วมในปี ค.ศ. 2009 - คริสเตียโน โรนัลโด (94 ล้านยูโร จากแมนเชสเตอร์ยูไนเต็ด) เข้าร่วมในปี ค.ศ. 2009 - คาริม เบนเซมา (41 ล้านยูโร จากโอลิมปิกลียง) เข้าร่วมในปี ค.ศ. 2009 - ชาบี อาลอนโซ (34 ล้านยูโร จากลิเวอร์พูล) เข้าร่วมในปี ค.ศ. 2009 - แกเร็ธ เบล (91 ล้านยูโร จากสเปอร์ส) เข้าร่วมในปี ค.ศ. 2013</doc>
