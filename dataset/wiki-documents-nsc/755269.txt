<doc id="755269" url="https://th.wikipedia.org/wiki?curid=755269" title="สโมสรฟุตบอลสระบุรี ทีอาร์ยู">สโมสรฟุตบอลสระบุรี ทีอาร์ยู สโมสรฟุตบอลสระบุรี ทีอาร์ยู หรือชื่อเต็มคือ สโมสรฟุตบอลสระบุรี มหาวิทยาลัยราชภัฏเทพสตรี เป็นสโมสรฟุตบอลในประเทศไทย ตั้งอยู่ที่จังหวัดสระบุรี ก่อตั้งขึ้นเมื่อปี พ.ศ. 2558 ในชื่อสโมสร แก่งคอย ทีอาร์ยู ก่อนจะเปลี่ยนชื่อสโมสรเป็นสระบุรี ทีอาร์ยู ในปี พ.ศ. 2559 ปัจจุบันลงแข่งขันในระดับลีกภูมิภาค ดิวิชัน 2 โซนภาคกลาง โดยสโมสรฟุตบอลสระบุรี ทีอาร์ยู เปลี่ยนแปลงมาจาก สโมสรฟุตบอลมหาวิทยาลัยราชภัฏเทพสตรี (ทีอาร์ยู เอฟซี) ซึ่งมีที่ตั้งอยู่ที่อำเภอเมืองลพบุรี จังหวัดลพบุรี โดยสามารถคว้ารองแชมป์ฟุตบอลถ้วยพระราชทาน ประเภท ข. ประจำปี 2557 ได้สำเร็จทำให้ได้เลื่อนชั้นขึ้นสู่ลีกภูมิภาค ดิวิชัน 2 เป็นครั้งแรก แต่กลับไม่ได้สามารถหาสนามเหย้าที่ได้มาตรฐานในระดับลีกได้ ทำให้ต้องหาสนามเหย้าแห่งใหม่ โดยสโมสรเลือกใช้สนามกีฬาเทศบาลเมืองทับกวาง ตั้งอยู่ที่อำเภอแก่งคอย, จังหวัดสระบุรี เป็นสนามเหย้าสำหรับแข่งขันในลีกภูมิภาค ดิวิชัน 2 ฤดูกาล 2558 และเปลี่ยนมาใช้ชื่อสโมสรในการแข่งขันว่า สโมสรฟุตบอลแก่งคอย ทีอาร์ยู ต่อมา ฤดูกาล 2559 สโมสรได้ย้ายมาใช้สนามกีฬาองค์การบริหารส่วนจังหวัดสระบุรี อำเภอเมืองสระบุรี จังหวัดสระบุรี เป็นสนามเหย้าในฤดูกาล 2559 และเปลี่ยนชื่อสโมสรเป็น สโมสรฟุตบอลสระบุรี ทีอาร์ยูประวัติมหาวิทยาลัยราชภัฏเทพสตรี ลพบุรี ประวัติ. มหาวิทยาลัยราชภัฏเทพสตรี ลพบุรี. มหาวิทยาลัยราชภัฏเทพสตรี จังหวัดลพบุรี ได้เริ่มต้นส่งทีมฟุตบอลลงแข่งขันในรายการสมัครเล่นอย่างฟุตบอลชิงถ้วยพระราชทานประเภท ง. และสามารถคว้าแชมป์ได้ในปี พ.ศ. 2544 ทำให้ได้เลื่อนขึ้นมาแข่งขันในฟุตบอลชิงถ้วยพระราชทานประเภท ค. ปี พ.ศ. 2546 สโมสรสามารถคว้าแชมป์ถ้วยพระราชทาน ประเภท ค. ได้ ทำให้ได้เลื่อนชั้นขึ้นมาแข่งขันในฟุตบอลชิงถ้วยพระราชทานประเภท ข. โดยในการแข่งขันฟุตบอลถ้วยพระราชทานประเภท ข. ประจำปี พ.ศ. 2557 สโมสรภายใต้การคุมทีมของ ณัฐพงศ์ ประนิธิ สามารถเอาชนะสโมสร บางนา เอฟซี ได้ในรอบรองชนะเลิศ ทำให้ได้เข้าไปชิงชนะเลิศกับสโมสรฟุตบอลกรมสวัสดิการทหารบก โดยการแข่งขันในนัดชิงชนะเลิศเมื่อวันที่ 20 ตุลาคม พ.ศ. 2557 ที่สนามศุภชลาศัย สโมสรมหาวิทยาลัยราชภัฏเทพสตรี เป็นฝ่ายแพ้ต่อสโมสรฟุตบอลกรมสวัสดิการทหารบก ไป 1–3 คว้าตำแหน่งรองชนะเลิศไปครอง พร้อมได้สิทธิ์เลื่อนชั้นขึ้นไปสู่ลีกภูมิภาค ดิวิชัน 2 ซึ่งเป็นลีกระดับอาชีพเป็นครั้งแรกแก่งคอย ทีอาร์ยู แก่งคอย ทีอาร์ยู. ฤดูกาล 2558 สโมสรฟุตบอลมหาวิทยาลัยราชภัฏเทพสตรี ลพบุรี ที่ได้เลื่อนชั้นขึ้นมาเล่นในลีกอาชีพเป็นฤดูกาลแรก ประสบกับปัญหาไม่สามารถหาสนามเหย้าภายในจังหวัดลพบุรีที่ผ่านมาตรฐานของลีกภูมิภาค ดิวิชัน 2ได้ จึงได้เช่าสนามกีฬาเทศบาลเมืองทับกวาง ซึ่งตั้งอยู่ที่อำเภอแก่งคอย จังหวัดสระบุรี เป็นสนามเหย้าสำหรับแข่งขันในลีกภูมิภาค ดิวิชัน 2 ฤดูกาล 2558 และเปลี่ยนชื่อสโมสรเป็น แก่งคอย ทีอาร์ยู เอฟซี หรือชื่อเต็มคือ สโมสรฟุตบอลแก่งคอย มหาวิทยาลัยราชภัฏเทพสตรี โดยลงแข่งขันในโซนภาคกลางและตะวันออก และลงแข่งขันในลีกอาชีพเป็นนัดแรกเมื่อวันที่ 15 กุมภาพันธ์ พ.ศ. 2558 ในดิวิชัน 2 นัดที่เสมอกับสโมสรฟุตบอลมาบตาพุด นาวิกโยธิน 2–2 ที่สนามกีฬาเทศบาลเมืองทับกวาง และจบฤดูกาลด้วยอันดับที่ 6สระบุรี ทีอาร์ยู สระบุรี ทีอาร์ยู. ต่อมา ฤดูกาล 2559 สโมสรได้ย้ายมาใช้สนามกีฬาองค์การบริหารส่วนจังหวัดสระบุรี อำเภอเมืองสระบุรี จังหวัดสระบุรี เป็นสนามเหย้าในฤดูกาล 2559 และเปลี่ยนชื่อสโมสรเป็น สโมสรฟุตบอลสระบุรี ทีอาร์ยู ก่อนจะจบฤดูกาลด้วยอันดับ 8 ในโซนภาคกลาง หลังจบการแข่งขันในฤดูกาล 2559 ได้มีการเปลี่ยนโครงสร้างของระบบฟุตบอลลีกในประเทศไทย โดยลีกภูมิภาคดิวิชั่น 2 ได้เปลี่ยนมาเป็น ไทยลีก 4 และสโมสรไม่ผ่านเกณฑ์ที่จะได้รับใบอนุญาตสโมสรฟุตบอล (Club Lincensing) ทำให้ไม่สามารถลงแข่งขันในระดับ ไทยลีก 4 ได้ผู้ทำประตูสูงสุดในลีกประจำฤดูกาลผู้ทำประตูสูงสุดในลีกประจำฤดูกาล. - สถิติถึง 21 สิงหาคม 2559ชุดแข่งขันและผู้สนับสนุนทำเนียบผู้ฝึกสอนยุคมหาวิทยาลัยราชภัฏเทพสตรียุคสโมสรฟุตบอลสระบุรี ทีอาร์ยูความสำเร็จในยุคมหาวิทยาลัยราชภัฏเทพสตรีความสำเร็จ. ในยุคมหาวิทยาลัยราชภัฏเทพสตรี. - ฟุตบอลชิงถ้วยพระราชทานประเภท ง.- แชมป์ : ปี 2544 - ฟุตบอลชิงถ้วยพระราชทานประเภท ค.- แชมป์ : ปี 2546 - ฟุตบอลชิงถ้วยพระราชทานประเภท ข.- รองแชมป์ : ปี 2557สัญลักษณ์ทีม</doc>
