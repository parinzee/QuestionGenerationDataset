<doc id="66650" url="https://th.wikipedia.org/wiki?curid=66650" title="จอร์จ ไมเคิล">จอร์จ ไมเคิล จอร์จ ไมเคิล (; 25 มิถุนายน ค.ศ. 1963 – 25 ธันวาคม ค.ศ. 2016) เป็นนักร้องชาวอังกฤษที่มีชื่อเสียงในยุค 80s-90s และมีอัลบั้มที่มียอดขายมากถึง 80 ล้านชุด จอร์จ ไมเคิลเป็นเจ้าของรางวัลทางดนตรีมากมาย ไม่ว่าจะเป็น รางวัลแกรมมี (รวมทั้ง รางวัลอัลบั้มแห่งปี จาก Faith) รางวัลอเมริกัน มิวสิก อวอร์ดส, Ivor Novellos, MTV Awards, และ บริทอวอร์ดส และยังมี ซิงเกิลอันดับ 1 ถึง 11 เพลง และอัลบั้มอันดับ 1 รวมทั้งหมด 6 อัลบั้มในอังกฤษ จอร์จ ไมเคิลเสียชีวิตที่บ้านเมื่อวันที่ 25 ธันวาคม ค.ศ. 2016 ขณะมีอายุได้ 53 ปีประวัติ ประวัติ. ในยุคที่เป็นสมาชิกของ Wham! ในต้นยุคคริสต์ทศวรรษ จนกลายมาเป็นศิลปินนักร้อง – นักแต่งเพลงที่มีอิทธิพลมากที่สุดอีกคนหนึ่งในคริสต์ทศวรรษ 1990 จอร์จ ไมเคิล คือศิลปินที่ประสบความสำเร็จทั้งด้านยอดขาย มีซิงเกิ้ลแรกในชีวิตอย่าง ‘Wham! Rap’ ออกมาเมื่อปี 1981 และยังมีเพลงฮิตอีกมากมายอย่าง "Bad Boys", "Club Tropicana", "Wake Me Up Before You Go Go", "Freedom", "Last Christmas/Everything She Wants", "I'm Your Man" และเพลงฮิตที่ลงเครดิต ว่า จอร์จ ไมเคิล กับ Wham! "Careless Whisper" (1984) และ "A Different Corner" (1986) จอร์จ ไมเคิลมีเพลงฮิตก่อนอัลบั้มเดี่ยว ร้องคู่กับอารีธา แฟรงคลิน‎เพลง "I Knew You Were Waiting (For Me)" Faith (1987) อัลบั้มเดี่ยวชุดแรก ขึ้นอันดับ 1 ในอัลบั้มชาร์ททั้งฝั่งอังกฤษและอเมริกา มีซิงเกิ้ลอันดับ 1 ถึง 6 เพลงในบิลบอร์ดและขายได้มากถึง 16 ล้านก๊อปปี้ทั่วโลก อัลบั้มเดี่ยวชุดที่ 2 Listen Without Prejudice, Vol. 1 มีเพลงอันดับ 1 ในอเมริกา คือ "Praying For Time" ในปี 1991 จอร์จได้ร้องเพลงคู่กับเอลตัน จอห์นเพลง Don't Let The Sun Go Down On เพลงนี้อันดับ 1 ทั้งในอเมริกาและอังกฤษ เขายังได้ร่วมคอนเสิร์ตกับควีนเป็นการไว้อาลัยการจากไปของ Freddie Mercury ออกผลงานเป็น EP ชื่อ Five Live EP อัลบั้ม ‘Older’ (1996) งานแรกที่ออกขายภายใต้สังกัด Virgin Records ขายได้มากถึง 5 รางวัลแผ่นเสียงทองคำขาว (Platinum) ในอังกฤษ และแผ่นเสียงทองคำ(Gold) และทองคำขาวในอีก 35 ประเทศทั่วโลก มีเพลงฮิตอย่าง "Jesus To A Child" และ "Fastlove" อัลบั้ม ‘Ladies & Gentlemen…’ รวมฮิตชุดแรก (1998) อยู่อันดับ 1 ใน UK Album Chart นานถึง 8 สัปดาห์ติดต่อกัน และขายได้ 8 รางวัลแผ่นเสียงทองคำขาว George Michael ได้แสดงในงานสำคัญมากมาย ไม่ว่าจะเป็นงานแสดงดนตรี Live Aid / Nelson Mandela Freedom Tribute Concert เขาได้ทำงานร่วมกับศิลปินที่ยิ่งใหญ่มากมายอย่างเช่น แมรี เจ ไบลจ์ และ วิทนีย์ ฮูสตัน อัลบั้มที่ 5 Patience มีเพลงฮิตอย่าง "Amazing" ต่อมาออกผลงานอัลบั้มชุด Twenty Five เป็นอัลบั้มชุดแรกที่รวบรวมผลงานของจอร์จ ไมเคิล ตั้งแต่เมื่อสมัยเขาเป็น Wham! และเพลงฮิตจากอัลบั้มเดี่ยวของเขาทั้งหมด พร้อมเพลงใหม่ 2 เพลง คือ ‘An Easier Affair’ และ ‘This Is Not Real Love’ผลงานอัลบั้มเดี่ยวผลงาน. อัลบั้มเดี่ยว. - Faith (1987) - Listen without Prejudice, Vol. 1 (1990) - Older (1996) - Songs from the Last Century (1999) - Patience (2004)อัลบั้มรวมฮิตอัลบั้มรวมฮิต. - Ladies & Gentlemen: The Best of George Michael (1998) - Twenty Five (2006)อีพีอีพี. - Five Live (EP) (1993)</doc>
