<doc id="624345" url="https://th.wikipedia.org/wiki?curid=624345" title="พรรณนภา หาญสุจินต์">พรรณนภา หาญสุจินต์ พรรณนภา หาญสุจินต์ เกิดวันที่ 14 กันยายน พ.ศ. 2540 นักเทควันโดหญิงทีมชาติไทย เป็นนักกีฬาเทควันโดจากกรุงเทพมหานคร สร้างผลงานยอดเยี่ยมด้วยการคว้าเหรียญทอง จากการแข่งขันเทควันโด รายการ "โคเรีย โอเพ่น 2013" รุ่นไม่เกิน 49 กก.หญิง ที่เมืองชุนชอน ประเทศเกาหลีใต้ เหรียญทองจากการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2013" รุ่นไม่เกิน 52 กก.หญิง ที่กรุงจาการ์ตา ประเทศอินโดนีเซีย และเหรียญทองจากกีฬาเทควันโด รุ่นไม่เกิน 49 กก.หญิง ในการแข่งขัน "ซีเกมส์ ครั้งที่ 27" ที่ประเทศเมียนมาร์ ซึ่งเป็นการเข้าร่วมแข่งขันซีเกมส์ครั้งแรกประวัติ ประวัติ. พรรณนภาสำเร็จการศึกษาระดับชั้นมัธยมศึกษาตอนปลายจากโรงเรียนสตรีศรีสุริโยทัย กรุงเทพมหานคร และศึกษาต่อระดับปริญญาตรีที่คณะบริหารธุรกิจ สาขาการจัดการกีฬา มหาวิทยาลัยกรุงเทพธนบุรี เรียนและฝึกซ้อมเทควันโดที่ณัฐกรยิม เคยมีผลงานการแข่งขันเทควันโดในระดับประเทศ เช่น เหรียญทองจากการแข่งขันเทควันโด รุ่นไม่เกิน 44 กก.หญิง "กีฬาเยาวชนแห่งชาติ ครั้งที่ 27" หรือ "อุตรดิตถ์เกมส์" เหรียญทองจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2554 รุ่นไม่เกิน 44 กก.หญิง เหรียญทองจากการแข่งขัน รายการ "GH BANK" เทควันโดชิงชนะเลิศแห่งประเทศไทย ประจำปี 2555 รุ่นไม่เกิน 53 กก.หญิง โดยสามารถเตะเอาชนะสริตา ผ่องศรี ในรอบรองชนะเลิศ ก่อนที่จะคว้าชัยชนะเป็นแชมป์ประเทศไทยได้สำเร็จ และเหรียญทองจากการแข่งขันเทควันโด รุ่นไม่เกิน 53 กก.หญิง "กีฬาแห่งชาติ ครั้งที่ 42" หรือ "สุพรรณบุรีเกมส์"นักกีฬาเทควันโดรุ่นเยาวชนพ.ศ. 2555 นักกีฬาเทควันโดรุ่นเยาวชน. พ.ศ. 2555. ในปี 2555 พรรณนภาเป็นตัวแทนนักกีฬาเทควันโดเยาวชนทีมชาติไทย เข้าร่วมการแข่งขันเทควันโดเยาวชนชิงแชมป์โลก รายการ "WTF World Junior Taekwondo Championships 2012" รุ่นไม่เกิน 52 กก.หญิง ที่เมืองชาร์มเอลชีค ประเทศอียิปต์ โดยเข้าร่วมการแข่งขันกับนักกีฬาเทควันโดทีมชาติไทยรุ่นเยาวชน จำนวน 16 คน แบ่งเป็นเยาวชนหญิง จำนวน 8 คน ประกอบด้วย สันฐิกานต์ จันทรมณี พาณิภัค วงศ์พัฒนกิจ ภิญญาพัชญ์ ไชยพงศ์จรัญ สุชาดา กาญจนจิตติ ธนาภา แซ่เล้า รัชนีพร เงินบำรุง ปภาภัทร จันทร์เกตุ กาญจนา สุขีวาส แบ่งเป็นเยาวชนชาย จำนวน 8 คน ประกอบด้วย รามณรงค์ เสวกวิหารี พีรพัฒน์ เกียรติกมลวงศ์ สุทธิศักดิ์ จานทอง คฤพล เอี่ยมศรี ติณณภพ ผดุงธรรม ดนุนัย ราชวงษา เชษฐรพี ต่างใจ ณัฐภัทร ตันตรามาตย์ และเข้าร่วมการแข่งขันเทควันโด รายการ "โคเรีย โอเพ่น 2012" ที่ประเทศเกาหลีใต้ คว้าเหรียญทอง รุ่นไม่เกิน 52 กก.หญิงพ.ศ. 2556 พ.ศ. 2556. ในปี 2556 เข้าร่วมการแข่งขันเทควันโด รายการ "เทรลเลบอร์ก โอเพ่น 2013" ที่เมืองเทรลเลบอร์ก ประเทศสวีเดน คว้าเหรียญทอง รุ่นไม่เกิน 52 กก.หญิง ต่อมาเข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2013" ที่กรุงจาการ์ตา ประเทศอินโดนีเซีย รอบชิงชนะเลิศเป็นฝ่ายชนะคะแนนหลี ฮูน หยู นักกีฬาดาวรุ่งจากจีน 5-2 คว้าเหรียญทอง รุ่นไม่เกิน 52 กก.หญิง และเข้าร่วมการแข่งขันเทควันโด รายการ "โคเรีย โอเพ่น 2013" ที่เมืองชุนชอน ประเทศเกาหลีใต้ รอบชิงชนะเลิศเป็นฝ่ายชนะคะแนนอิม ทา ฮีน นักกีฬาจากเกาหลีใต้ 11-4 คว้าเหรียญทอง รุ่นไม่เกิน 49 กก.หญิง ซึ่งเป็นการคว้าแชมป์สมัยที่ 2 จากรายการนี้ และเป็นเหรียญทองเหรียญที่ 3 ให้กับทีมเทควันโดไทยในการแข่งขันครั้งนี้ ในเดือนธันวาคมปีเดียวกัน พรรณนภาเป็นหนึ่งในนักกีฬาเทควันโดรุ่นเยาวชนที่มีโอกาสได้เข้าร่วมการแข่งขัน "ซีเกมส์ ครั้งที่ 27" ที่ประเทศเมียนมาร์ รอบชิงชนะเลิศเป็นฝ่ายชนะคะแนนนักกีฬาจากเวียดนาม 10-7 คว้าเหรียญทอง รุ่นไม่เกิน 49 กก.หญิง เป็นอีกหนึ่งเหรียญทองให้กับเทควันโดทีมชาติไทยพ.ศ. 2557 พ.ศ. 2557. ในปี 2557 เข้าร่วมการแข่งขันเทควันโด รายการ "เทรลเลบอร์ก โอเพ่น 2014" ที่เมืองเทรลเลบอร์ก ประเทศสวีเดน รอบแรกเป็นฝ่ายชนะคะแนนนักกีฬาจากโปแลนด์ 3-0 รอบสองชนะคะแนนนักกีฬาจากกรีซ 11-0 รอบสามชนะคะแนนนักกีฬาจากโครเอเชีย 4-1 รอบรองชนะเลิศ ชนะคะแนนนักกีฬาจากตุรกี 3-1 รอบชิงชนะเลิศ พ่ายคะแนนนักกีฬาจากสวีเดน 3-4 คว้าเหรียญเงิน รุ่นไม่เกิน 52 กก.หญิง และเข้าร่วมการแข่งขันเทควันโด รายการ "2014 Nanjing YOG Qualification Tournament" หรือ กีฬาโอลิมปิกเยาวชนรอบคัดเลือก รุ่นไม่เกิน 49 กก.หญิง ที่ประเทศไต้หวัน เป็นการแข่งขันเพื่อคว้าโควต้าไปเล่นรอบสุดท้ายในมหกรรมกีฬายูธโอลิมปิกเกมส์ ครั้งที่ 2 ซึ่งจัดขึ้นที่เมืองหนานจิง สาธารณรัฐประชาชนจีน โดยเข้าร่วมการแข่งขันกับนักกีฬาเทควันโดทีมชาติไทยรุ่นเยาวชน จำนวน 5 คน ประกอบด้วย พาณิภัค วงศ์พัฒนกิจ รุ่นไม่เกิน 44 กก.หญิง อิศรินทร์ ทวีปถาวรวงศ์ รุ่นไม่เกิน 55 กก.หญิง เทวินทร์ หาญปราบ รุ่นไม่เกิน 48 กก.ชาย ณัฐวุฒิ เจริญรักษ์ รุ่นไม่เกิน 55 กก.ชาย ณชพล เฉลิมลักษณ์ รุ่นไม่เกิน 63 กก.ชาย พรรณนภาเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นเยาวชนหญิง ไม่เกิน 52 กก. รอบชิงชนะเลิศเป็นฝ่ายชนะคะแนนซู โพ ย่า นักกีฬาจากไต้หวัน 6-4 คว้าเหรียญทองเหรียญที่ 9 ให้กับเทควันโดทีมชาติไทย เมื่อวันที่ 7 พ.ย. 2557นักกีฬาเทควันโดรุ่นประชาชนพ.ศ. 2558 นักกีฬาเทควันโดรุ่นประชาชน. พ.ศ. 2558. ในปี 2558 พรรณนภาเข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2015" รุ่นไม่เกิน 53 กก.หญิง ที่ประเทศรัสเซีย โดยเข้าร่วมการแข่งขันกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง รังสิญา นิสัยสม รุ่นไม่เกิน 57 กก.หญิง รามณรงค์ เสวกวิหารี รุ่นไม่เกิน 54 กก.ชาย ณัฐวีร์ กล่อมพงษ์ รุ่นไม่เกิน 58 กก.ชาย อัครินทร์ กิจวิจารณ์ รุ่นไม่เกิน 63 กก.ชาย พีระเทพ ศิลาอ่อน รุ่นไม่เกิน 74 กก.ชาย นอกจากนี้ยังมีรายชื่อเป็นหนึ่งในนักกีฬาเทควันโดที่เข้าร่วมการแข่งขัน "ซีเกมส์ ครั้งที่ 28" รุ่นไม่เกิน 53 กก.หญิง ที่ประเทศสิงคโปร์ ซึ่งเป็นการเข้าร่วมแข่งขันซีเกมส์ครั้งที่ 2 ของพรรณนภา ผลการแข่งขันในรอบรองชนะเลิศ ชนะคะแนนนักกีฬาจากเมียนมาร์ 14-1 รอบชิงชนะเลิศ พ่ายคะแนนนักกีฬาจากอินโดนีเซีย 8-6 คว้าเหรียญเงิน รุ่นไม่เกิน 53 กก.หญิง และเข้าร่วมการแข่งขันเทควันโด รายการ "โคเรีย โอเพ่น 2015" รุ่นไม่เกิน 53 กก.หญิง ที่เมืองชุนชอน ประเทศเกาหลีใต้ ซึ่งเป็นการแข่งขันเพื่อเก็บสะสมคะแนนในการจัดอันดับโลก หรือ G2พ.ศ. 2559 พ.ศ. 2559. ในปี 2559 เข้าร่วมการแข่งขันเทควันโด รายการ "US Open Taekwondo Championships 2016" รุ่นไม่เกิน 57 กก.หญิง ที่รัฐเนวาดา ประเทศสหรัฐอเมริกา ร่วมกับนักกีฬาเทควันโดทีมชาติไทย จำนวน 4 คน ประกอบด้วย พาณิภัค วงศ์พัฒนกิจ รุ่นไม่เกิน 49 กก.หญิง ชนาธิป ซ้อนขำ รุ่นไม่เกิน 53 กก.หญิง เทวินทร์ หาญปราบ รุ่นไม่เกิน 58 กก.ชาย ณัฐวีร์ กล่อมพงษ์ รุ่นไม่เกิน 63 กก.ชาย ผลการแข่งขันรอบ 64 คน ชนะคะแนนนักกีฬาจากแคนาดา 10-5 รอบ 32 คน ชนะคะแนนนักกีฬาจากสหรัฐอเมริกา 11-2 รอบ 16 คน ชนะคะแนนนักกีฬาจากไต้หวัน 8-3 รอบ 8 คน ชนะคะแนนนักกีฬาจากแคนาดา 1-0 ในยกซัดเดนเดธ รอบรองชนะเลิศ ชนะคะแนนนักกีฬาจากอาร์เจนติน่า 6-2 รอบชิงชนะเลิศ พ่ายคะแนนนักกีฬาจากเบลเยี่ยม 7-13 คว้าเหรียญเงิน รุ่นไม่เกิน 57 กก.หญิง ต่อมาเข้าร่วมการแข่งขันเทควันโด รายการ "Fujairah Open 2016" รุ่นไม่เกิน 57 กก.หญิง ที่รัฐฟูไจราห์ ประเทศสหรัฐอาหรับเอมิเรตส์ รอบ 16 คน ชนะคะแนนนักกีฬาจากเบลเยี่ยม 6-4 รอบก่อนรองชนะเลิศ ชนะคะแนนนักกีฬาจากนอร์เวย์ 12-0 รอบรองชนะเลิศ พ่ายคะแนนนักกีฬาจากเวียดนาม 2-3 คว้าเหรียญทองแดง รุ่นไม่เกิน 57 กก.หญิง พรรณนภาเป็นหนึ่งในนักกีฬาเทควันโดที่เดินทางไปเก็บตัวฝึกซ้อมที่ประเทศเกาหลีใต้เป็นเวลา 1 เดือน ร่วมกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ ชนาธิป ซ้อนขำ รังสิญา นิสัยสม เทวินทร์ หาญปราบ ณัฐวีร์ กล่อมพงษ์ อัครินทร์ กิจวิจารณ์ พีระเทพ ศิลาอ่อน ต่อมาเข้าร่วมการแข่งขันกีฬาโอลิมปิกเกมส์รอบคัดเลือกโซนเอเชีย รายการ "Asian Qualification Tournament for Rio 2016 Olympic Games" รุ่นไม่เกิน 57 กก.หญิง ที่เมืองปาไซ ประเทศฟิลิปปินส์ เพื่อคว้าโควต้าเข้าร่วมการแข่งขัน "โอลิมปิกเกมส์ 2016" ที่กรุงรีโอเดจาเนโร ประเทศบราซิล ผลการแข่งขันรอบก่อนรองชนะเลิศ ชนะคะแนนนักกีฬาจากกัมพูชา 14-0 รอบรองชนะเลิศ ชนะคะแนนนักกีฬาจากฟิลิปปินส์ 5-2 รอบชิงชนะเลิศ พ่ายคะแนนนักกีฬาจากอิหร่าน 3-2 คว้าโควต้าเข้าร่วมการแข่งขัน "โอลิมปิกเกมส์ 2016" ได้สำเร็จ จากนั้นเข้าร่วมการแข่งขันเทควันโด รายการ "Austrian Open 2016" รุ่นไม่เกิน 57 กก.หญิง ที่เมืองอินส์บรุค ประเทศออสเตรีย คว้าเหรียญทอง รุ่นไม่เกิน 57 กก.หญิงพ.ศ. 2560 พ.ศ. 2560. ในปี 2560 พรรณนภาเข้าร่วมการแข่งขันเทควันโด รายการ "US Open Taekwondo Championships 2017" คว้าเหรียญทองแดง รุ่นไม่เกิน 57 กก.หญิง ที่เมืองลาสเวกัส ประเทศสหรัฐอเมริกา รอบรองชนะเลิศพ่ายคะแนนนักกีฬาจากญี่ปุ่น 8-22 การแข่งขันครั้งนี้พรรณนภาได้รับเหรียญรางวัลร่วมกับรามณรงค์ เสวกวิหารี เหรียญทอง รุ่นไม่เกิน 54 กก.ชายเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เหรียญทองดิเรกคุณาภรณ์ (ร.ท.ภ.)</doc>
