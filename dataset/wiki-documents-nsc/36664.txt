<doc id="36664" url="https://th.wikipedia.org/wiki?curid=36664" title="กัณหา เคียงศิริ">กัณหา เคียงศิริ กัณหา เคียงศิริ (26 กุมภาพันธ์ 2454 - 23 มิถุนายน 2542) นักเขียนหญิงที่มีชื่อเสียงของไทย ศิลปินแห่งชาติ สาขาวรรณศิลป์ ปีพ.ศ. 2529 มีนามปากกาว่า ก.สุรางคนางค์ กัณหา เคียงศิริ เดิมชื่อ ชื้น วรรธนะภัฎ เขียนในแนวสัจนิยม ยึดถือความสมจริง มีผลงานเขียน 200 เรื่อง คือ นวนิยายเรื่องสั้น 100 เรื่อง นวนิยายเรื่องยาว 45 เรื่อง เรื่องแปล 1 เรื่อง บทละคร 3 เรื่อง บทร้อยกรอง 1 ชิ้น และสารคดีหลายเรื่อง นอกจากเป็นนักเขียนนวนิยายแล้ว ก.สุรางคนางค์ยังเป็นนักเขียนคอลัมน์และนักไขปัญหา เคยเป็นบรรณาธิการหนังสือพิมพ์"เมืองทอง"รายวัน และผู้อำนวยการ"นารีนารถ"รายสัปดาห์ เจ้าของสำนักพิมพ์รสมาลิน ราชวิถี ได้รับพระราชทานเครื่องราชอิสริยาภรณ์เบญจมาภรณ์มงกุฏไทย และเบญจมาภรณ์ช้างเผือก ใน ปี พ.ศ. 2495 และ 2497 ตามลำดับ และเคยเป็นกรรมการฝ่ายจรรยามารยาทของสภาวัฒธรรมแห่งชาติประวัติ ประวัติ. ก.สุรางคนางค์ เกิด ณ คลองบางกอกใหญ่ ปากคลองนางลำเจียก จังหวัดนนทบุรี (ปัจจุบันเป็นเขตหนึ่งของกรุงเทพมหานคร) เป็นบุตรีของขุนตำรวจโทพระยาสุริยะภักดี (บุญช่วย วรรธนะภัฎ) ข้าราชการในสำนักตำรวจหลวง และนางสุริยะภักดี (หวั่น) เป็นบุตรคนแรกในจำนวน 3 คน น้องชายชื่อชาลี น้องสาวชื่อดารา ชื่อ "กัณหา" พระบาทสมเด็จพระมงกุฏเกล้าเจ้าอยู่หัวทรงพระกรุณาโปรดเกล้าพระราชทานให้เมื่อวันที่ 24 พฤษภาคม พ.ศ. 2462 ระหว่างอายุ 15-16 ปี เคยเข้าไปอยู่ในวังสวนสุนันทา ก.สุรางคนางค์ได้รับการศึกษาจากโรงเรียนเซนต์ฟรังซิสซาเวียร์คอนแวนต์ และสำเร็จระดับมัธยมปีที่ 8 จากโรงเรียนราชินีบน เคยเรียนภาษาอังกฤษกับแหม่ม และเรียนภาษาฝรั่งเศสกับพระเรี่ยมวิรัชพากย์ สำเร็จแล้วเป็นครูโรงเรียนราชินี สอนภาษาไทยประจำชั้น ม. 6 อยู่ 3 ปี และเคยถวายพระอักษรสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ก.สุรางคนางค์ ชอบการประพันธ์ตั้งแต่อยู่ ม.6 เขียนเรื่องสั้นเรื่องแรก ชื่อ "มาลินี" โดยใช้นามปากกาจากชื่อย่อตามด้วยคำประพันธ์ที่ชอบ เกิดเป็นนามปากกา "ก.สุรางคนางค์" ลงในเดลิเมล์วันจันทร์ นวนิยายเรื่องแรก คือ "กรองกาญจน์" โด่งดังในหมู่นักอ่านด้วยเรื่อง "หญิงคนชั่ว" ในปี พ.ศ. 2480 ช่วงระยะสงครามโลกครั้งที่สอง "บ้านทรายทอง"เป็นที่นิยม จนสร้างเป็นละครและภาพยนตร์ ตามมาด้วย "ดอกฟ้า" และ"โดมผู้จองหอง" จนกระทั่ง ถึง "เขมรินทร์-อินทิรา" ก.สุรางคนางค์ สมรสกับ ป.บูรณปกรณ์ (ปกรณ์ บูรณปกรณ์ หรือนามเดิม ป่วน บูรณศิลปิน) เมื่อ 23 ธันวาคม พ.ศ. 2479 มีหม่อมเจ้าพิจิตรจิรภา เทวกุล ประทานงานสมรสให้ เนื่องจากบิดาไม่ยอมให้แต่งงานเพราะรังเกียจอาชีพนักเขียนไส้แห้งของป.บูรณปกรณ์ มีธิดาและบุตร 2 คน คือ นุปกรณ์ (ตุ๊ดตู่) และกิติปกรณ์ (ติ๊ดตี่) เมื่อ ป.บูรณปกรณ์ถึงแก่กรรม(พ.ศ. 2495)แล้ว ต่อมาจึงสมรสใหม่ กับเล็ก เคียงศิริ ก.สุรางคนางค์ถึงแก่กรรมด้วยโรคชรา เมื่อเช้าวันที่ 23 มิถุนายน พ.ศ. 2542 ที่บ้านซอยอ่อนนุชผลงานที่พิมพ์เผยแพร่แล้วผลงานที่พิมพ์เผยแพร่แล้ว. - กรองกาญจน์ (พ.ศ. 2479) - กุหลาบแดง (พ.ศ. 2498) - เกิดมาชั่ว (ชุดนิยายเรื่องสั้น) - เขมรินทร์ - อินทิรา (นำมาสร้างเป็นละครโทรทัศน์ ในปี พ.ศ.2540) - คนรักของข้าพเจ้า (ชุดนิยายเรื่องสั้น - พ.ศ. 2498) - ความคิดคำนึง - ความสุขครั้งสุดท้าย - ค่าชีวิตสาว (พ.ศ. 2492) - ค่าทางใจ - คุณครูอินทิรา (พ.ศ. 2504) - คุณหญิงพวงแข - คู่ครอง (พ.ศ. 2483) - จอมเทียน - จุดหมายปลายทาง - ชั่วชีวิตหนึ่ง (พ.ศ. 2489) - ชุมทางรัก (พ.ศ. 2507 และนำมาสร้างเป็นละครโทรทัศน์ ในปี พ.ศ. 2547) - ดอกฟ้า (พ.ศ. 2496 และสร้างเป็นภาพยนตร์ครั้งแรก พ.ศ. 2499) - ดาวประดับเกียรติ (ชุด 1 -11 ชุดนิยายเรื่องสั้น - โดมผู้จองหอง (พ.ศ. 2497) - ถ่านไฟเก่า - ทางสายเปลี่ยว(พ.ศ. 2494 และนำมาสร้างเป็นละครโทรทัศน์ 2 ครั้ง) - เทพราช - ธารโศก - นี่แหละรัก (พ.ศ. 2502) - บ้านทรายทอง (พ.ศ. 2493 และสร้างเป็นภาพยนตร์ครั้งแรก พ.ศ. 2499) - บ้านและการสมรส- ปราสาททราย(พ.ศ. 2500) - ปราสาทรัก - ปลายเนิน (ชุดนิยายเรื่องสั้น) - ปัทมา วรารักษ์ - ปิ่นไพร (พ.ศ. 2499) - พจมาน สว่างวงศ์ (พ.ศ. 2493) - พวงร้อย (ชุดนิยายเรื่องสั้น) - พันทิพา - เพื่อนบ้าน - ภายใต้ดวงดาว - ภูชิชย์-นริศรา - ยอดปรารถนา (ชุดนิยายเรื่องสั้น) - รอยจารึก - รักประกาศิต (พ.ศ. 2509 และนำมาสร้างเป็นละครโทรทัศน์ 4 ครั้ง) - รักอันสุนทร - ราชาวดีสีม่วง - รุ่งอรุณ (พ.ศ. 2496) - เรวดี (พ.ศ. 2484) - แรงอธิษฐาน - ลูกรักลูกชัง (พ.ศ. 2478) - วสันต์พิศวาส - สะใภ้ท่านข้าหลวง - สุภาพบุรษชาวดิน (พ.ศ. 2505) - หญิงคนชั่ว (พ.ศ. 2480 และสร้างเป็นภาพยนตร์ พ.ศ. 2498) - หมอภัคพงศ์นามปากกานามปากกา. 1. ก.สุรางคนางค์ ใช้เขียนนวนิยาย เรื่องสั้นและเรื่องยาว 2. รสมาลิน เขียนคอลัมน์ 3. นคร สุรพันธ์ เขียนสารคดี 4. มลฤดี ใช้เขียนคอลัมน์ตอบปัญหาประจำนิตยสารสกุลไทย ต่อมา คุณหญิงกุลทรัพย์ เกษแม่นกิจ ใช้นามปากกานี้ตอบปัญหาในคอลัมน์แทนเครื่องราชอิสริยาภรณ์</doc>
