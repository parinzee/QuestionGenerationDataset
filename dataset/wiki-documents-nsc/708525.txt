<doc id="708525" url="https://th.wikipedia.org/wiki?curid=708525" title="ลักกีสไตรก์ (เพลง)">ลักกีสไตรก์ (เพลง) "ลักกีสไตรก์" () เป็นเพลงของวงดนตรีอเมริกัน มารูนไฟฟ์ จากสตูดิโออัลบั้มลำดับที่สี่ โอเวอร์เอกซ์โพสด์ (2012) เพลงเขียนโดยแอดัม เลอวีน ร่วมกับไรอัน เท็ดเดอร์ และโนล ซานคาเนลลา ซึ่งทำหน้าที่เป็นโปรดิวเซอร์ให้ด้วย "ลักกีสไตรก์" เป็นเพลงแนวฟังก์ที่รวมกับดั๊บสเตป และโซลร็อก ในด้านเนื้อร้อง บอกเล่าประเด็นเกี่ยวกับการร่วมเพศ เพลงได้รับคำวิจารณ์ด้านบวกจากนักวิจารณ์ซึ่งพบว่าเพลงติดหู และเรียกว่าเป็นหนึ่งในเพลงที่ดีที่สุดในอัลบั้ม โอเวอร์เอกซ์โพสด์ หลังจากออกจำหน่ายอัลบั้ม เนื่องจากยอดดาวน์โหลดที่สูง ทำให้เพลงขึ้นถึงอันดับที่สองในชาร์ตซิงเกิลของเกาหลีใต้ และอันดับเก้าบนชาร์ตบับบลิงอันเดอร์ฮอต 100 "ลักกีสไตรก์" ถูกบรรจุในรายชื่อเพลงสำหรับเล่นคอนเสิร์ต (set list) ในทัวร์คอนเสิร์ตทั่วโลกครั้งที่สี่ โอเวอร์เอกซ์โพสด์ทัวร์ (2012-13)เบื้องหลัง เบื้องหลัง. "ลักกีสไตรก์" เขียนโดยแอดัม เลอวีน นักร้องนำวงมารูนไฟฟ์ ร่วมกับไรอัน เท็ดเดอร์ และโนล ซานคาเนลลา ที่ทำหน้าที่เป็นโปรดิวเซอร์เพลง เท็ดเดอร์และซานคาเนลลายังร่วมเขียนและผลิตเพลง "เลิฟซัมบอดี" จากอัลบั้มโอเวอร์เอกซ์โพสด์ "ลักกีสไตรก์" ปรับแต่งเสียงโดยสมิธ คาร์ลสันที่แพตทริออตสตูดิโอส์ในเดนเวอร์ และโนอาห์ "เมล์บ็อกซ์" พาสโซวอยที่คอนเวย์สตูดิโอส์ในลอสแอนเจลิส เอริก อายแลนส์รับหน้าที่เป็นผู้ช่วยวิศวกรเสียง เซอร์แบน เกเนียผสมเสียงที่มิกซ์สตาร์สตูดิโอส์ในเวอร์จิเนียบีช จอห์น เฮนส์ รับหน้าที่เป็นวิศวกรเสียงคอยผสมเสียง ขณะที่ฟิล ซีฟอร์ด รับหน้าที่เป็นผู้ช่วยวิศวกรเสียง เท็ดเดอร์และซานคาเนลลาใช้โปรแกรมปรับแต่งเสียงและคีย์ของเพลงการวางองค์ประกอบเพลง การวางองค์ประกอบเพลง. "ลักกีสไตรก์" เป็นเพลงแนวฟังก์ที่มีคุณสมบัติของดั๊บสเตปและโซล และมีความยาวสามนาทีห้าวินาที ดนตรีประกอบด้วยเปียโน กีตาร์ บรรเลงพร้อมกับเสียงร้องของเลอวีน "ลักกีสไตรก์" เขียนในคีย์บีไมเนอร์ (B minor) ด้วยเทมโป 144 จังหวะต่อนาที ช่วงเสียงของเลอวีน จากโน้ตต่ำ A ถึงโน้ตสูง B โรเบิร์ต คอปซีย์จากเว็บไซต์ดิจิทัลสปาย กล่าวว่า ในเพลงมี "ลูกเล่นส่งเสริม" (bells-and-whistles template) แบบเดียวกับที่นำเสนอในซิงเกิล "มูฟส์ไลก์แจกเกอร์" ชัก อาร์โนลด์ จากนิตยสารพีเพิล เห็นด้วยกับคอปซีย์และบรรยายถึงเพลงว่า "เร็วดุจสายฟ้าแลบ" (lightning-paced) ในด้านเนื้อร้อง เพลงเล่าเรื่องราวเกี่ยวกับการร่วมเพศที่เห็นได้จากท่อนที่ร้องว่า "Your body rockin', keep me up all night/One in a million, my lucky strike."การตอบรับ การตอบรับ. แอดัม มาร์โควิตซ์ จากเอนเตอร์เทนเมนต์วีกลี เรียกเพลง "ลักกีสไตรก์" และ "เพย์โฟน" ว่าเป็นเพลงที่ดีที่สุดในอัลบั้มโอเวอร์เอกซ์โพสด์ และพูดถึงเพลงแรกว่า "มีโครงแบบฟังก์อย่างชัดเจน" (funk-spiked strut) คล้าย ๆ กับมาร์โควิตซ์ ซูซาน เบิร์น จาก RTÉ.ie เขียนว่าเพลง "ลักกีสไตรก์" "เดย์ไลต์" "เดอะแมนฮูเนเวอร์ลายด์" และ "เลิฟซัมบอดี" อาจได้เป็นซิงเกิล โรเบิร์ต คอปซีย์ จากดิจิทัลสปาย ตั้งชื่อเพลงนี้กับเพลง "วันมอร์ไนต์" และ "เลดีคิลเลอร์" ว่าคุ้มค่าต่อการดาวน์โหลดดิจิตอล คริส เพย์น จากนิตยสารบิลบอร์ดเขียนว่าในเพลงนี้ "ที่สุดแล้ว กีตาร์ของมารูนไฟฟ์ก็ได้ออกมาเล่นในบาร์เปิดแห่งนี้ แม้โดยสภาพจะไม่ใช่เพลงร็อก แต่มันมีกลิ่นอายจากงานเพลงเก่า ๆ ที่มีความเป็นมารูนไฟฟ์มากกว่า" คาเมรอน แอดัมส์ จากหนังสือพิมพ์เฮรัลด์ซัน พูดถึงเพลงว่า "แสดงความเป็นมิตรแบบผิดเอกลักษณ์" (uncharacteristically clubby) อเล็กซ์ ไล จากคอนแทกต์มิวสิกเขียนว่าเลอวีนแลก "เสียงร้องไพเราะกับท่อนสร้อยที่เป็นสากลขึ้น" เช่น "กลับไปที่นักเต้นรำดิสโกเพลง 'ลักกีสไตรก์'" อีวาน ซอว์ดีย์ จากป็อปแมตเทอส์ เรียกเพลงนี้ว่าเป็น "สำเนาคาร์บอนที่ชวนเต้น" ของเพลง "เซกันด์ชานซ์" (จากอัลบั้มกิมมีซัม ค.ศ. 2011) ของปีเตอร์, บียอร์น แอนด์ จอห์น เขากล่าวว่า "ลักกีสไตรก์" เลียนแบบ "โทนเสียงกีตาร์" และแทนที่ด้วยการเพิ่มจังหวะชวนเต้นบนชาร์ตเพลงและการแสดงสด บนชาร์ตเพลงและการแสดงสด. หลังออกจำหน่ายอัลบั้มโอเวอร์เอกซ์โพสด์ เนื่องจากยอดดาวน์โหลดสูง ทำให้เพลง "ลักกีสไตรก์" เปิดตัวบนแกออนชาร์ตของเกาหลีใต้ ที่อันดับที่สอง เมื่อวันที่ 24 มิถุนายน ค.ศ. 2012 ด้วยยอดขาย 53,090 ชุด สัปดาห์ต่อมา เพลงตกลงมาอันดับที่สี่ ด้วยยอดขาย 39,392 ชุด จนวันที่ 9 กุมภาพันธ์ ค.ศ. 2013 เพลงยังอยู่อันดับที่ 78 และอยู่บนแกออนชาร์ตยาวนาน 34 สัปดาห์ติดต่อกัน เมื่ออัลบั้มออกจำหน่ายแล้ว เพลงไม่ได้เข้าชาร์ตบิลบอร์ดฮอต 100 แต่ขึ้นสูงสุดที่อันดับเก้าบนชาร์ตบับบลิงอันเดอร์ฮอต 100 "ลักกีสไตรก์" ถูกบรรจุในรายชื่อเพลง (set list) สำหรับทัวร์คอนเสิร์ตครั้งที่สี่ ในชื่อ โอเวอร์เอกซ์โพสด์ทัวร์ (2012—13) ด้วยผู้มีส่วนร่วมทำเพลงผู้มีส่วนร่วมทำเพลง. - การปรับแต่งเสียงและผสมเสียง - ปรับแต่งเสียงที่แพตทริออตสตูดิโอส์ เดนเวอร์ รัฐโคโลราโด และคอนเวย์สตูดิโอส์ ลอสแอนเจลิส รัฐแคลิฟอร์เนีย - ผสมเสียงที่มิกซ์สตาร์สตูดิโอส์ เวอร์จิเนียบีช- คณะทำงาน - แต่งเพลง&nbsp;– แอดัม เลอวีน ไรอัน เท็ดเดอร์, โนล ซานคาเนลลา - ผลิตเพลง&nbsp;– ไรอัน เท็ดเดอร์, โนล ซานคาเนลลา - ปรับแต่งเสียง&nbsp;– สมิธ คาร์ลสัน, โนอาห์ "เมล์บ็อกซ์" พาสโซวอย - ผู้ช่วยปรับแต่งเสียง&nbsp;– เอริก อายแลนส์- ผสมเสียง&nbsp;– เซอร์แบน เกเนีย - ปรับแต่งเสียง ผสมเสียง&nbsp;– จอห์น เฮนส์ - ผู้ช่วยผสมเสียง&nbsp;– ฟิล ซีฟอร์ด - โปรแกรมและคีย์&nbsp;– ไรอัน เท็ดเดอร์, โนล ซานคาเนลลา คณะทำงานปรับปรุงจากโน้ตในอัลบั้มโอเวอร์เอกซ์โพสด์ สังกัดเอแอนด์เอ็ม/อ็อกโทนเรเคิดส์ชาร์ตการรับรอง</doc>
