<doc id="285923" url="https://th.wikipedia.org/wiki?curid=285923" title="แดร๊กคูล่าต๊อก">แดร๊กคูล่าต๊อก แดร๊กคูล่าต๊อก เป็นภาพยนตร์ตลกที่ออกฉายในปี พ.ศ. 2522 กำกับ เขียนบท และนำแสดงโดยล้อต๊อก เป็นภาพยนตร์ที่ล้อต๊อกรับบทนำ และสร้างชื่อเสียง และสร้างภาพเป็นที่จดจำเรื่องหนึ่งให้กับตัวเขา เนื้อเรื่องสร้างล้อเลียนผีฝรั่ง คือ แดรกคูลา นำมาผสมผสานกับผีไทย คือ กระสือและกระหัง ในแนวตลกขบขัน ภาพยนตร์ได้รางวัลพิเศษ ในงานประกาศผลรางวัลสุพรรณหงส์ทองคำ ครั้งที่ 1 พ.ศ. 2521 โล่เกียรติคุณผู้แสดงตลกยอดเยี่ยม แก่ สีเทา มีภาคต่อ หักเหลี่ยมแดร๊กคูล่า ออกฉายในปี พ.ศ. 2529 นำแสดงโดยล้อต๊อก เทพ เทียนชัย และสินจัย หงส์ไทย บทภาพยนตร์โดย "วดีวงศ์" มีเนื้อเรื่องต่อจากภาคแรก โดยแดร๊กคูล่าต๊อกโอนสัญชาติมาเป็นผีไทย และล้อเลียนเหตุการณ์สำคัญในขณะนั้น เช่น การเปิดทรัสต์เถื่อน การส่งคนไทยไปทำงานในตะวันออกกลางเรื่องย่อ เรื่องย่อ. ในปี พ.ศ. 2522 บ้านเมืองเจริญก้าวหน้าขึ้น พื้นที่ป่าช้าถูกรุกล้ำไปสร้างศูนย์การค้าและห้องแถว ชาวบ้านก็ทำบุญน้อยลง ทำให้ผีไทยประสบความแร้นแค้น จึงพากันมาประชุมหาทางแก้ปัญหา นำโดย ผีกระสือ (รับบทโดย ชูศรี มีสมมนต์) และผีกระหัง (รับบทโดย สมพงษ์ พงษ์มิตร) และได้ติดต่อผ่านดาวเทียม เชิญผีฝรั่ง คือ ด๊อกเตอร์แดร๊กคูล่าต๊อก (รับบทโดย ล้อต๊อก) มาร่วมประชุมด้วย แดร๊กคูล่าต๊อก เป็นผีฉลาดปราชญ์เปรื่อง เจ้าเล่ห์แสนกล ทั้งยังมีคารมคมคาย มีเสน่ห์เย้ายวนจนได้สาวไทยมาเป็นเมียถึงสองคน (วิยะดา อุมารินทร์ จนถูกเขม่นโดยผีไทย นำกระเทียมมาปราบ แต่ปรากฏว่าแดร๊กคูล่าต๊อกกลับคว้ามากินหน้าตาเฉยแอนิเมชัน แอนิเมชัน. ภาพยนตร์เป็นที่มาของแอนิเมชันและหนังสือการ์ตูน "แดร็กคูล่า ต๊อก โชว์" ผลงานบริษัท บี.บอย คาแรคเตอร์ จำกัด ของ บอย โกสิยพงษ์ สร้างจากบุคลิกของนักแสดงตลกไทยอาวุโส คือ ล้อต๊อก, ท้วม ทรนง, เทิ่ง สติเฟื่อง และ สีเทา</doc>
