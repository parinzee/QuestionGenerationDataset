<doc id="730993" url="https://th.wikipedia.org/wiki?curid=730993" title="คาบสมุทรคิอิ">คาบสมุทรคิอิ คาบสมุทรคิอิ () เป็นคาบสมุทรที่ใหญ่ที่สุดของเกาะฮนชู ประเทศญี่ปุ่น ตั้งชื่อตามจังหวัดคิอิ ซึ่งเป็นจังหวัดในอดีตของญี่ปุ่น จังหวัดวะกะยะมะ เป็นจังหวัดที่กินพื้นที่ส่วนมากของคาบสมุทรคิอิ ซึ่งทิศตะวันตกเฉียงเหนือของจังหวัดวะกะยะมะ เป็นที่ตั้งของจังหวัดโอซะกะที่พื้นที่ตอนใต้ของจังหวัดตั้งอยู่บนคาบสมุทรด้วยเช่นเดียวกัน ทางตะวันออกของจังหวัดโอซะกะคือจังหวัดนะระที่ไม่มีพื้นที่ติดกับทะเล และถัดจากจังหวัดนะระไปคือจังหวัดมิเอะ ทางตะวันตกของคาบสมุทรคิอิ มีทะเลเซะโตะในตั้งอยู่ ซึ่งทอดตัวยาวออกไปทางตะวันตก และทางตะวันออกของคาบสมุทรเป็นมหาสมุทรแปซิฟิก ทางเหนือของคาบสมุทรเป็นที่ตั้งของสามแม่น้ำคิโซะและอ่าวอิเซะ คาบสมุทรคิอิเป็นที่ตั้งของแหล่งศักดิ์สิทธิ์และเส้นทางจาริกแสวงบุญในทิวเขาคิอิ ซึ่งเป็นมรดกโลกโดยยูเนสโก นอกจากนี้ ในปี พ.ศ. 2547 ยูเนสโกยังได้ขึ้นทะเบียนสถานที่ 3 แห่งในคาบสมุทรคิอิเป็นมรดกโลก ซึ่งประกอบด้วย- อำเภอโยะชิโนะและโอมิเนะซัง - พื้นที่ภูเขาทางเหนือของคาบสมุทร - ศาลเจ้าคุมะโนะ - หนึ่งในสามศาลเจ้าชินโตบริเวณแหลมทางใต้ของคาบสมุทร - โคยะซัง - ภูเขาทางตะวันตกของคาบสมุทร</doc>
