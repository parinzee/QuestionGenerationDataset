<doc id="2629" url="https://th.wikipedia.org/wiki?curid=2629" title="ฮิคารุเซียนโกะ">ฮิคารุเซียนโกะ ฮิคารุเซียนโกะ หรือ ฮิคารุ : เซียนโกะ เกมอัจฉริยะ () เป็นการ์ตูนญี่ปุ่นที่ได้รับความนิยมสูงเรื่องหนึ่ง มีเนื้อหาเกี่ยวกับเกมหมากกระดานที่ในญี่ปุ่นเรียกว่า โกะ แต่งเรื่องโดยยุมิ ฮตตะ และวาดภาพโดยทะเกะชิ โอะบะตะ และการ์ตูนชุดดังกล่าวได้รับรางวัลโชกาคุคังมังงะอะวอร์ด (Shogakukan Manga Award) สาขา โชเน็น (Shōnen) ใน พ.ศ. 2542 ในญี่ปุ่น ฮิคารุเซียนโกะ เคยตีพิมพ์ในนิตยสารโชเน็นจัมป์รายสัปดาห์ของสำนักพิมพ์ชูเอชะ ส่วนในประเทศไทย ผู้ได้รับสิทธิ์ในการตีพิมพ์ได้แก่ เนชั่น เอ็ดดูเทนเมนท์ โดยลงตีพิมพ์เป็นรายสัปดาห์ในนิตยสารบูม ตั้งแต่ตอนแรกจนกระทั่งจบชุด และตีพิมพ์ในรูปแบบฉบับรวมเล่ม รวม 23 เล่มจบ ส่วนฉบับอะนิเมะ ออกจำหน่ายในรูปแบบ VCD ลิขสิทธิ์โดย ไทก้า และเคยออกอากาศทางช่อง 3 ช่วงบ่ายโมงทุกวันเสาร์ โดยบริษัท ฮาวคัม เอ็นเตอร์เทนเม้นท์ จำกัด ของพานทองแท้ ชินวัตร หนังสือการ์ตูนชุดดังกล่าวสร้างยอดจำหน่ายกว่า 22,000,000 เล่มในญี่ปุ่น ในเดือนมกราคม พ.ศ. 2554 หนังสือการ์ตูนเล่มที่ 22 ได้วางจำหน่ายในสหรัฐอเมริกา และเล่ม 23 ซึ่งเป็นเล่มสุดท้าย กำหนดวางจำหน่ายในเดือนพฤษภาคมที่สหรัฐอเมริกาเนื้อเรื่อง เนื้อเรื่อง. ฮิคารุ ชินโด (進藤ヒカル, ชินโด ฮิคารุ) นักเรียนชั้น ป.6 ได้พบกระดานโกะเก่าแก่ที่ห้องเก็บของที่บ้านคุณตาโดยบังเอิญ วินาทีนั้นวิญญาณของ ฟุจิวาระ โนะ ซาอิ ครูสอนโกะของจักรพรรดิสมัยเฮอันที่สิงอยู่ในกระดานนั้นได้ปรากฏกายขึ้นและย้ายเข้ามาอาศัยอยู่ยังซอกมุมหนึ่งในจิตใต้สำนึกของฮิคารุแทน ด้วยความฝังใจอันลึกซื้งของซาอิที่มุ่งมั่นเข้าสู่ความเป็น "หัตถ์เทวะ" ทำให้ซาอิต้องผลักดันให้ฮิคารุก้าวเข้าสู่เส้นทางแห่งโกะจนได้มาพบกับ โทยะ อากิระ นักเรียนชั้นป.6 ผู้มีความสามารถในเชิงโกะเทียบเท่ามืออาชีพและได้เล่นโกะด้วยกัน ซาอิในคราบของฮิคารุได้แสดงฝีมืออันน่าทึ่งจนทำให้ฮิคารุกลายเป็นเป้าหมายของอากิระ ส่วนความมุ่งมั่นของอากิระก็ได้จุดประกายและกลายเป็นเป้าหมายของฮิคารุ ด้วยความมุ่งมั่นที่จะตามอากิระให้ทันฮิคารุจึงปฏิเสธที่จะเดินหมากกับอากิระต่อไป แต่ได้ฝึกฝนตัวเองด้วยการเข้ามาอยู่ในชมรมโกะ โรงเรียน "ฮาเซะ" ตอนม.ต้นในทีมมี ซึซึอิ มิทานิ คาเนโกะ และ อาคาริ และจะลงแข่งขันในการแข่งขันใหญ่ระหว่างโรงเรียน ฝ่ายอากิระเมื่อทราบว่าฮิคารุปฏิเสธที่จะเดินหมากกับตนแต่จะลงแข่งใหญ่ จึงเข้าร่วมเป็นสมาชิกชมรมโกะโรงเรียนไคโอเพื่อต้องการเดินหมากกับฮิคารุ แต่เมื่อได้เดินหมากด้วยกัน อากิระผิดหวังจนถึงขนาดล้มเลิกความคิดว่าฮิคารุเป็นเป้าหมายในเส้นทางโกะเนื่องจากฮิคารุเองก็ต้องการทราบระยะห่างของฝีมือระหว่างตนกับอากิระ จากนั้นอากิระก็ได้สอบเป็นมืออาชีพและเลิกสนใจฮิคารุ วันหนึ่งฮิคารุได้มาพบกับประธานชมรมโกะโรงเรียนไคโอโดยบังเอิญ หลังจากได้เดินกับฮิคารุหนึ่งกระดานเพื่อรับทราบระดับของฮิคารุแล้ว ได้ทำให้ฮิคารุตระหนักถึงเส้นทางที่อากิระกำลังก้าวเดิน เมื่อฮิคารุทราบถึงระยะห่างระหว่างตนเองและความแตกต่างในความมุ่งมั่นที่จะไปให้ถึงจุดหมายกับอากิระแล้ว ทำให้ฮิคารุไปสอบอินเซย์ (ที่ฝึกโกะให้เป็นมืออาชีพ) และในที่สุดก็ได้เป็นมืออาชีพและได้ประลองกับอากิระอีกครั้งในฐานนะชินโด ฮิคารุ ไม่ใช่ซาอิในคราบของฮิคารุตัวละครตัวละคร. - ชินโด ฮิคารุ () - ตัวเอกของเรื่อง เกิดวันที่ 20 กันยายน ฮิคารุมักจะถูกออกแบบให้ใส่เสื้อที่แสดงเลข 5 ซึ่งเลขห้าในภาษาญี่ปุ่นออกเสียงว่าโกะ- ฟูจิวาระ โนะ ซาอิ () - วิญญาณครูสอนโกะให้จักรพรรดิ์สมัยเฮอัน วันหนึ่งมีการประลองกันระหว่างครูสอนโกะสองคนขององค์จักรพรรดิ์ ระหว่างการแข่งขันอีกฝ่ายกระทำการโกง แต่ซาอิกลับถูกโยนความผิดให้ ทำให้จิตใจว้าวุ่นและพ่ายแพ้จึงโดนไล่ออกจากเมืองหลวง ด้วยความอับอายซาอิจึงปลิดชีพตนเอง แต่ความรู้สึกต้องการเล่นโกะมีมากนัก วิญญาณของซาอิจึงเข้าสิงในกระดานโกะ จนได้พบกับโทะระจิโร หรือ "ฮงอินโบ ชูซะกุ" และเล่นโกะเรื่อยมา จนในที่สุดชูซะกุได้จากไป ซาอิจึงสิงอยู่ในกระดานโกะต่อ จวบจนกระทั่งฮิคารุเข้าไปพบกับกระดานเก่าแก่ในห้องเก็บของ ซาอิจึงได้ปรากฏตัวอีกครั้ง- ฟูจิซากิ อาคาริ () - เพื่อนในวัยเด็กของฮิคารุ แม่ของเธอกับแม่ของฮิคารุเป็นเพื่อนกัน- โทยะ อากิระ () - คู่ปรับตลอดกาลของฮิคารุและลูกชายคนเดียวของ โทยะเมย์จิน (โทยะ โคโย) (โทยะ อากิโกะ) พ่อแม่ของอากิระ- โค ยงฮา () - นักหมากล้อมตัวแทนทีมชาติเกาหลีใต้ - อิสึมิ ชินอิจิโร่ รุ่นพี่อิเซย์ของฮิคารุ เสียสมาธิในการแข่งจนทำให้เดินผิดพลาดแล้วต้องเป็นฝ่ายพ่ายแพ้ต่อฮิคารุไป เหตุการณ์ครั้งนั้นทำให้อิสึมิเสียความมั่นใจเป็นอย่างมาก พร้อมกับการสอบไม่ผ่านมืออาชีพ แต่อิสึมิก็สามารถสอบผ่านได้ในปีถัดมาโดยไม่ได้รับความพ่ายแพ้แม้แต่ครั้งเดียว - วายะ โยชิทากะ เพื่อนอินเซย์ของฮิคารุ สามารถสอบผ่านมืออาชีพพร้อมฮิคารุด้วยการชนะ ฟูคุ ที่ตนเองแพ้ทางตั้งแต่เรียนอินเซย์ - โอจิ โคสึเกะ อินเซย์ฝีมือในระดับแนวหน้า สอบมืออาชีพผ่านด้วยการชนะทุกกระดาน แต่ก็ต้องมาแพ้กระดานสุดท้ายให้กับฮิคารุ - โทยะ โคโย พ่อของโทยะอากิระ เคยครองตำแหน่งในมืออาชีพถึง 5 ตำแหน่ง (เมย์จิน โอสะ เท็นเง็น จูดัง โกะเซย์) ผู้ชายที่ซาอิคิดว่าฝีมือของเขาเข้าใกล้หัตถ์เทวะที่สุดในยุคนี้ ทั้งสองได้เผชิญหน้ากันในโกะทางอินเทอร์เน็ต ฝ่ายซาอิเป็นผู้ชนะ โทยะ โคโย เขาจึงประกาศลาออกจากวงการหมากล้อมมืออาชีพตามที่ได้ลั่นวาจาไว้รายชื่อตอน</doc>
