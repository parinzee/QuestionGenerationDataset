<doc id="654353" url="https://th.wikipedia.org/wiki?curid=654353" title="อิริเดสเซนต์">อิริเดสเซนต์ "อิริเดสเซนต์" () เป็นเพลงของวงดนตรีร็อกชาวอเมริกัน ลิงคินพาร์ก เป็นซิงเกิลที่สี่และเป็นซิงเกิลสุดท้ายจากสตูอัลบั้มชุดที่สี่ของวง อะเทาซันด์ซันส์ ซึ่งออกจำหน่ายในวันที่ 14 กันยายน พ.ศ. 2553 มิวสิกวิดีโอของเพลงนี้กำกับโดย โจ ฮาห์น นักเทิร์นเทเบิลของวง "อิริเดสเซนต์" เป็นเพลงประกอบภาพยนตร์ ทรานส์ฟอร์มเมอร์ส 3 เป็นเพลงที่ทำขึ้นมาต่อเนื่องจากเพลงประกอบภาพยนตร์ทรานส์ฟอร์มเมอร์สในภาคก่อนๆ ได้แก่ วอตไอฟ์ดัน และนิวดิไวด์ โดยเพลงนี้ได้รับการวิจารณ์ และการตอบรับที่ดี และกลายเป็นเพลงที่ประสบความสำเร็จในระดับที่ดีพอสมควรมิวสิกวิดีโอ มิวสิกวิดีโอ. มิวสิกวิดีโออย่างเป็นทางการของเพลงนี้กำกับโดย โจ ฮาห์น ซึ่งเป็นนักเทิร์นเทเบิลและมือคีย์บอร์ดของวง ไมค์ ชิโนะดะให้สัมภาษณ์กับเอ็มทีวีว่า "เท่าที่ผมรู้เกี่ยวกับแนวคิดนี้ก็คือ โจ ฮาห์นได้ส่งอีเมลล์มาให้ผมเกี่ยวกับ 'ในหุบเขาแห่งความมืดมิด มีชายตาเดียวเป็นราชา' หรืออะไรประมาณนั้น และอีกอย่างที่ผมรู้คือ ผมมีเขางอกออกมาจากไหล่ของผม และผมมีตาบอดหนึ่งข้าง และก็มีสุนัขขาวกับงูบนบัลลังก์ที่ทำจากเขากวาง ผมคิดว่าคุณจะต้องถามโจว่ามันหมายถึงอะไร" ในเบื้องหลังการถ่ายทำมิวสิกวิดีโอเพลง "อิริเดสเซนต์" ซึ่งออกเผยแพร่ในวันที่ 31 พฤษภาคม พ.ศ. 2554 โจได้กล่าวว่าเขาต้องการที่จะผสมผสาน"ความบริบูรณ์ไปด้วยดวงวิญญาณ"ของทรานส์ฟอร์มเมอร์ส 3: ดาร์กออฟเดอะมูน ตลอดจนส่วนสำคัญที่หุ่นยนต์นั้นมีส่วนเกี่ยวข้องผูกติดอยู่กับการดำรงชีวิตของมนุษย์ ในวิดีโอพิเศษเบื้องหลังการถ่ายทำ ซึ่งออกเผยแพร่ในวันที่ 11 กรกฎาคม พ.ศ. 2554 แสดงให้เห็นว่าไมค์ได้รับบทให้อยู่กับงูเหลือมคาร์เพตลายข้าวหลามตัด มิวสิกวิดีโอของ "อิริเดสเซนต์" ออกเมื่อวันที่ 3 มิถุนายน พ.ศ. 2554 ในเอ็มทีวีและวีเอชวัน วิดีโอแสดงให้เห็นว่าไมค์ ชิโนะดะเป็นกษัตริย์ตาเดียว โดยมีเขาที่ยื่นออกมาจากไหล่ของเขา ปกครองประชาชนแห่งดินแดนหลังพยากรณ์ ประชาชนจำนวนมากของโลกนี้สวมเสื้อผ้าขาดรุ่ย ซึ่งรวมถึงสมาชิกของวงคนอื่นๆ ด้วย บางฉากยังแสดงให้เห็นถึงสมาชิกในวงนั่งอยู่ด้วยกันในงานเลี้ยง สะท้อนให้เห็นถึงภาพวาดของเลโอนาร์โด ดา วินชี "พระกระยาหารมื้อสุดท้าย" มีหลายฉากจากทรานส์ฟอร์มเมอร์ส 3 มาอยู่ในวิดีโอนี้ด้วย โจได้กล่าวว่า "วิดีโอนี้ทำให้เห็นว่าการดำรงชีวิตของมนุษย์นั้นอาจจะมีการเกี่ยวโยงกับเหล่าจักรกลทรานส์ฟอร์มเมอร์สและภัยคุกคามของเหล่าดีเซปติคอน" ในวันที่ 28 มิถุนายน พ.ศ. 2554 ลิงคินพาร์กได้ประกาศว่าวิดีโอสามารถชมได้ในระบบสามมิติ ในโรงภาพยนตร์บางแห่งหลังจบเครดิตของภาพยนตร์ วันต่อมา ซึ่งเป็นวันเดียวกันกับวันที่ภาพยนตร์ออกฉายในสหรัฐอเมริกาและแคนาดา วิดีโอสามมิตินี้ได้ออกเผยแพร่ทางอินเทอร์เน็ตรายชื่อเพลง รายชื่อเพลง. เพลงทั้งหมดแต่งโดยลิงคินพาร์กอันดับชาร์ต</doc>
