<doc id="303262" url="https://th.wikipedia.org/wiki?curid=303262" title="อิบุกิ">อิบุกิ อิบุกิ (; ) เป็นตัวละครจากเกม สตรีทไฟท์เตอร์ ซึ่งเป็นนินจาสาวชาวญี่ปุ่น ผู้ใช้วิชานินจึตสึในการต่อสู้ มีความคล่องแคล่วในการต่อสู้แบบหลอกล่อ และโจมตีแบบต่อเนื่อง เธอปรากฏตัวครั้งแรกใน สตรีทไฟท์เตอร์ ภาค 3 และหวนกลับมามีบทบาทอีกครั้งในภาค ซุปเปอร์สตรีทไฟท์เตอร์ IV ให้เสียงพากย์เวอร์ชันภาษาอังกฤษโดยแคท สตีล และให้เสียงพากย์เวอร์ชันภาษาญี่ปุ่นโดยยูริ อามาโน่ประวัติตามท้องเรื่อง ประวัติตามท้องเรื่อง. อิบุกิ คือหญิงสาวผู้เริ่มออกแววฉายแสงที่มาจากหมู่บ้านนินจา ที่ซ่อนตัวอยู่ห่างจากสังคม ที่แห่งนี้ เธอได้ฝึกฝนวิชานินจึตสึอย่างหนักตั้งแต่เยาว์วัย หลังจากปฏิบัติกิจวัตรประจำวันอย่างต่อเนื่อง เมื่อเธอเดินทางสู่โรงเรียนที่อยู่นอกหมู่บ้าน ก็เป็นการเริ่มต้นในการติดต่อไปมาระหว่างโรงเรียนกับวิถีชีวิตจากชุมชนของเธอ ในซุปเปอร์สตรีทไฟท์เตอร์ IV เธอได้แอบหนีออกจากค่ายฝึกภาคฤดูร้อนเพื่อเข้าร่วมแข่งขันศึก S.I.N. ทัวร์นาเมนท์ โดยหวังว่าจะได้พบกับชายที่หล่อเหลาและฝีมือเก่งกาจ เมื่อการแข่งขันเสร็จสิ้น เธอได้ตระหนักว่ากลับเข้าค่ายฝึกนั้นเป็นเวลาที่สายไป และพยายามที่จะแอบกลับโดยให้ดูเหมือนกับว่าไม่มีอะไรเกิดขึ้น อย่างไรก็ตาม เธอได้ถูกจับโดยอาจารย์ผู้ฝึกสอนประจำค่ายข้อมูลจำเพาะข้อมูลจำเพาะ. - ชื่อ : อิบุกิ (いぶき) - สัญชาติ : - วันเดือนปีเกิด : 6 ธันวาคม - ส่วนสูง : 157 ซม. (ภาค III) 162 ซม. (ภาค ซูเปอร์ IV) - น้ำหนัก : 46 กก. - กรุ๊ปเลือด : A - สิ่งที่ชอบ : มันเผาญี่ปุ่น ,เด็กผู้ชาย กับทานูกิที่เธอเลี้ยง ซึ่งมีชื่อว่า ดอน - สิ่งที่เกลียด : ข้อสอบ</doc>
