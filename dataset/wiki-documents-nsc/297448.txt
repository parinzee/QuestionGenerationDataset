<doc id="297448" url="https://th.wikipedia.org/wiki?curid=297448" title="เบนิซิโอ เดล โตโร">เบนิซิโอ เดล โตโร เบนิซิโอ มอนเซร์ราเต ราฟาเอล เดล โตโร ซานเชซ () หรือเบนิซิโอ เดล โตโร นักแสดงและผู้จัดภาพยนตร์ชาวปวยร์โตรีโก เคยได้รับรางวัลออสการ์, รางวัลลูกโลกทองคำ, รางวัลสมาคมนักแสดงภาพยนตร์และโทรทัศน์ และรางวัลบาฟต้ามาแล้ว เป็นที่โด่งดังในบทบาทของจาเวียร์ โรดริเกวซจาก Traffic (คนไม่สะอาด อำนาจ อิทธิพล), แจ็ค 'แจ็คกี้ บอย' ราฟเฟอร์ตี้จาก Sin City (เมืองคนตายยาก), เช เกบาราจาก Che และลอเรนซ์ ทัลบอท หรือมนุษย์หมาป่าจาก The Wolfman (มนุษย์หมาป่า ราชันย์อำมหิต)ประวัติ ประวัติ. เบนิซิโอ เดล โตโรเกิดที่เมืองซานตุส ประเทศปวยร์โตรีโก เป็นบุตรคนโตของนายกุสตาโว อดอลโฟ เดล โตโร เบอมิวเดซ กับนางฟัสต้า จีโนเวว่า ซันเชซ ริเวร่า บรรพบุรุษเป็นชาวสเปน และอิตาลี บิดาเป็นกุมารแพทย์ สมัยเด็กเดล โทโร่มีชื่อเล่นว่า "Skinny Benny" หรือ "Beno" เป็นคนคริสตัง เมื่ออายุได้ 9 ขวบมารดาของเขาก็เสียชีวิตด้วยโรคตับอักเสบ เมื่ออายุ 13 ปีก็ย้ายถิ่นฐานมาอยู่ที่เมืองเมอร์เซิร์สเบิร์ก รัฐเพนซิลเวเนีย ประเทศสหรัฐอเมริกา และศึกษาที่โรงเรียนเมอร์เซิร์สเบิร์กจนจบมัธยมปลาย หลังจากจบการศึกษามัธยมปลาย เขาได้ศึกษาต่อมหาวิทยาลัยแห่งแคลิฟอร์เนีย ที่ซานดิเอโก้ ในสาขาบริหารธุกิจตามคำแนะนำของบิดา แต่ต่อมาเขาได้เรียนการแสดงกับสเตลล่า แอดเลอร์กับอาร์เธอร์ เมนโดซ่าที่ลอสแอนเจลิส และโรงเรียนการแสดงที่นิวยอร์กรางวัลออสการ์ รางวัลออสการ์. ในปี พ.ศ. 2544 เบนิซิโอ เดล โตโรได้รับรางวัลออสการ์ สาขานักแสดงสมทบชายยอดเยี่ยม จากภาพยนตร์เรื่อง Traffic (คนไม่สะอาด อำนาจ อิทธิพล) เป็นนักแสดงคนที่ 4 ที่ได้รับรางวัลออสการ์ในบทบาทที่พูดภาษาอื่นที่ไม่ใช่ภาษาอังกฤษ (ในภาพยนตร์เดล โตโรรับบทเป็นจาเวียร์ โรดริเกวซ โรดริเกวซ ตำรวจเม็กซิโก ต้องพูดภาษาสเปน) ซึ่งก่อนหน้านี้ 3 คนคือ โซเฟีย โลเรน, โรเบิร์ต เดอ นีโรและโรเบอโต เบนิกนิ ทั้งนี้เดล โทโร่ยังเป็นชาวเปอร์โตริโก้คนที่ 3 ที่ได้รับรางวัลออสการ์ต่อจากโจเซ่ เฟอร์เรอร์และริต้า โมเรโน่ อีก 3 ปีต่อมาเขาได้เข้าชิงรางวัลออสการ์ สาขานักแสดงสมทบชายยอดเยี่ยมอีกครั้งจากภาพยนตร์เรื่อง 21 กรัม น้ำหนัก/รัก/แค้น/ศรัทธา แต่คนที่ได้ในปีนั้นคือทิม รอบบิ้นส์จากภาพยนตร์เรื่อง Mystic River (ปมเลือดฝังแม่น้ำ)เดล โตโรกับเทศกาลภาพยนตร์เมืองคานส์ เดล โตโรกับเทศกาลภาพยนตร์เมืองคานส์. ใน พ.ศ. 2553 เดล โทโร่ได้รับเกียรติเป็นคณะกรรมการตัดสินภาพยนตร์ เทศกาลภาพยนตร์เมืองคานส์ ครั้งที่ 63 ซึ่งภาพยนตร์เรื่อง ลุงบุญมีระลึกชาติ ผลงานโดย อภิชาติพงษ์ วีระเศรษฐกุล ผู้กำกับภาพยนตร์ชาวไทย ได้รับรางวัลปาล์มทองคำอันเป็นรางวัลสูงสุดของงาน เป็นที่น่าสังเกตว่า ในคราวที่อภิชาติพงศ์เป็นคณะกรรมการตัดสินเมื่อปี พ.ศ. 2551 เดล โทโร่ก็ได้รับรางวัลนักแสดงนำชายยอดเยี่ยมจาก Che เช่นกันผลงานการแสดงภาพยนตร์ภาพยนตร์สั้นละครโทรทัศน์</doc>
