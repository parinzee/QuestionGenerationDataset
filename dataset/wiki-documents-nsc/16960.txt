<doc id="16960" url="https://th.wikipedia.org/wiki?curid=16960" title="อายะตุลลอหฺ">อายะตุลลอหฺ อายะตุลลอหฺ การสะกดอื่น ๆ อายะตุลลอห์ อายะตุลลอฮฺ อายะตุลลอฮ์ อายาตุลลอห์ อายาตุลลาห์ เป็นตำแหน่งสูงสุดที่มอบให้แก่ผู้นำศาสนาอิสลามนิกาย(มัซฮับ)ชีอะหฺ เป็นคำภาษาอาหรับ آيةالله แปลว่า สัญลักษณ์แห่งอัลลอหฺ (อายะตุ สัญลักษณ์ และ อัลลอหฺ นามของพระเจ้า) บุคคลที่จะได้รับตำแหน่งนี้ต้องเป็น "อะอฺลัม อะอฺละมีน" คือ สุดยอดผู้รู้ของบรรดาสุดยอดผู้รู้ หรือปรมาจารย์ นั่นคือจะต้องผ่านการศึกษาจนกระทั่งบรรลุขั้นสูงสุด ในวิทยาการอัลกุรอาน ตัฟซีร ฮะดีษ ฟิกหฺ อุศูลุลฟิกหฺ ภาษาอาหรับ ตรรกวิทยา และอื่น ๆ จนบรรลุขั้น อิจญ์ติฮาด สามารถวินิจฉัยบทบัญญัติอิสลามได้ หลังจากนั้นจึงเป็นอาจารย์สอนนักศึกษาศาสนาอิสลามและเป็นผู้นำของบรรดาผู้บรรลุอิจญ์ติฮาด เมื่อเป็นที่ยอมรับของบรรดาผู้บรรลุอิจญ์ติฮาดแล้ว จึงได้รับตำแหน่งนี้</doc>
