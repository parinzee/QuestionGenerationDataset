<doc id="157135" url="https://th.wikipedia.org/wiki?curid=157135" title="1 ต่อ 100">1 ต่อ 100 1 ต่อ 100 รายการเกมโชว์ ที่ผลิตโดย บริษัท บีอีซี เทโร เอ็นเตอร์เทนเมนท์ จำกัด (มหาชน) ออกอากาศครั้งแรกเมื่อวันที่ 5 เมษายน พ.ศ. 2551 ในเวลา 14.15 น. ถึง 15.00 น. ทุกวันเสาร์ ทางสถานีโทรทัศน์ไทยทีวีสีช่อง 3 ดำเนินรายการโดย ทิน โชคกมลกิจ 1 ต่อ 100 เป็นรายการเกมโชว์ ที่ได้รับความนิยมจากหลายประเทศ ซึ่งเป็นลิขสิทธิ์ของบริษัท Endemol ของประเทศเนเธอร์แลนด์ เจ้าของเดียวกับรายการ Deal or no deal "เอาหรือไม่เอา" ที่สร้างความฮือฮามาแล้วเมื่อปี พ.ศ. 2548 รูปแบบของรายการ ผู้เข้าแข่งขันต้องตอบคำถามร่วมกับผู้ร่วมแข่งขัน 100 คน โดยเรียกกลุ่มบุคคลเหล่านี้ว่า MOB โดยการตอบคำถามในแบบปรนัย ถ้าคนใดคนหนึ่งในกลุ่ม MOB ตอบคำถามผิด จะถูกออกจากการแข่งขันโดยทันทีจุดประสงค์ของเกม จุดประสงค์ของเกม. จะให้ผู้เข้าแข่งขันกำจัดกลุ่ม MOB ให้หมดจนเหลือคนสุดท้ายเพราะยิ่งลดจำนวน สมาชิกของฝ่ายตรงข้ามให้ได้มากเท่าไหร่ ก็จะได้เงินรางวัลเพิ่มมากขึ้นเท่านั้น คำถามแต่ละคำถามจะมีมูลค่าเพิ่มขึ้น หากผู้เล่นสามารถกำจัดกลุ่ม MOB ได้ทั้งหมด 100 คน ผู้เข้าแข่งขัน จะได้รับเงินรางวัล 5 แสนบาท ตราบใดที่ผู้เข้าแข่งขันสามารถตอบคำถามได้อย่างถูกต้อง และ ผู้เข้าแข่งขันยังอยู่ในการแข่งขัน หลังจากที่ตอบคำถามได้ถูกต้องทุกครั้ง ผู้เล่นจะได้รับสิทธิ์ในการขอหยุดเกมและรับเงินรางวัลเท่าที่สะสมไว้ หรือเลือกกลุ่ม MOB เพื่อตอบคำถามในข้อต่อไปและเพิ่มเงินรางวัลที่มากขึ้น แต่ถ้าตอบคำถามผิด จะถูกออกจากการแข่งขันโดยทันทีและไม่ได้รับเงินรางวัลใดๆ เลย ซึ่งเงินรางวัลสะสมที่ผ่านมาทั้งหมดจะหารกับจำนวน MOB ที่เหลืออยู่จากการตอบคำถามถูกต้องในข้อนั้นๆ เงินรางวัลที่ได้รับในแต่ละข้อ จะได้มาจากจำนวน MOB ที่ตอบคำถามผิดในแต่ละข้อคูณกับจำนวนขั้นเงินรางวัลของแต่ละข้อ ซึ่งดูได้จากตารางด้านล่างความช่วยเหลือ ความช่วยเหลือ. มีทั้งหมด 3 ความช่วยเหลือ ในระหว่างการแข่งขัน ซึ่งผู้เข้าแข่งขัน สามารถใช้ความช่วยเหลือมากกว่า 1 ความช่วยเหลือในข้อเดียวกัน ได้ด้วยเช่นกัน ซึ่งความช่วยเหลือทั้ง 3 ความช่วยเหลือ ประกอบด้วย- โพล MOB: ผู้เข้าแข่งขันสามารถเลือกดูคำตอบไหนก็ได้จาก 3 คำตอบ แล้วทางรายการจะบอกจำนวน MOB ที่ตอบ คำตอบนั้นว่าตอบทั้งหมดกี่คน ซึ่งตัวแทนที่ผู้เข้าแข่งขันเลือกดูคำตอบนั้น จะอธิบายเหตุผลว่าทำไมจึงตอบคำตอบข้อนี้ และผู้เข้าแข่งขันมีสิทธิ์ถามคำถามได้อีก 1 คำถาม - ถาม MOB: ทางรายการจะทำการสุ่มตัวแทนกลุ่ม MOB ที่เลือกคำตอบถูกต้อง 1 คน และตัวแทนกลุ่ม MOB ที่เลือกคำตอบผิด 1 คน ซึ่งตัวแทนแต่ละกลุ่ม MOB ทั้งที่เลือกคำตอบถูกและคำตอบผิด จะอธิบายเหตุผลว่าทำไมจึงตอบคำตอบข้อนี้ และผู้เข้าแข่งขันมีสิทธิ์ถามคำถามทั้งตัวแทนกลุ่ม MOB ที่เลือกคำตอบถูกต้องและคำตอบผิดได้อีก 1 คำถาม อีกคำตอบที่ไม่ถูกเลือกออกมา จะถูกตัดทิ้งโดยอัตโนมัติ และถูกแยกไป 2 กรณีดังนี้- ในกรณีที่ MOB ทุกคนตอบผิดหมดในข้อนั้นทางรายการจะสุ่มมาแค่ 1 คนและแจ้งให้ทราบว่าทุกคนตอบผิดหมดและจะตัดข้อที่ผิดนั้นออกให้ นั่นหมายความว่าการใช้ตัวช่วยนี้ก็คือการตัดตัวที่ผิดออกไป 1 ตัวนั่นเอง - ในกรณีที่ MOB ทุกคนตอบถูกหมด คนที่เล่นเป็น 1 จะไม่ได้สิทธิ์ในการถาม MOB แต่จะได้ทราบคำตอบที่ถูกและตอบข้อเดียวกันกับ MOB เป็นการผ่านข้อนั้นทันที - ไว้ใจ MOB: ทางรายการจะบอกว่าคำตอบไหนที่มีจำนวน MOB เลือกตอบมากที่สุด และผู้เข้าแข่งขันก็ต้องเชื่อคำตอบนั้นโดยอัตโนมัติทันทีรายละเอียดการออกอากาศ</doc>
