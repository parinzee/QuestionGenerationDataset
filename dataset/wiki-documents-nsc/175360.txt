<doc id="175360" url="https://th.wikipedia.org/wiki?curid=175360" title="โรงเรียนจุฬาภรณราชวิทยาลัย ปทุมธานี">โรงเรียนจุฬาภรณราชวิทยาลัย ปทุมธานี โรงเรียนจุฬาภรณราชวิทยาลัย ปทุมธานี ตั้งอยู่ เลขที่ 51 หมู่ 6 ตำบลบ่อเงิน  อำเภอลาดหลุมแก้ว  จังหวัดปทุมธานีโรงเรียนจุฬาภรณราชวิทยาลัย ปทุมธานี เป็นโรงเรียนที่เน้นการสอนด้านวิทยาศาสตร์ เทคโนโลยีและสิ่งแวดล้อม ประกาศจัดตั้งโดยฯพณฯ สุขวิช รังสิตพล รัฐมนตรีว่าการ. กระทรวงศึกษาธิการ เมื่อ 31 กรกฎาคม 2538 โดยเป็นหนึ่งในโรงเรียนที่จัดตั้งขึ้นเพื่อเฉลิมพระเกียรติ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เนื่องในวโรกาสที่พระองค์มีพระชนมายุครบ 3รอบ (36 พรรษา)เมื่อปี พ.ศ. 2536ความหมายของชื่อโรงเรียนความหมายของชื่อโรงเรียน. - จุฬาภรณ หมายถึง พระนามของสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี - ราช หมายถึง สถาบันของพระมหากษัตริย์ - วิทยา หมายถึง วิชาความรู้ - อาลัย หมายถึง สถานที่หรือความระลึกถึง รวมคำว่า จุฬาภรณราชวิทยาลัย จึงหมายถึงสถานที่แห่งวิชาความรู้ที่สร้างขึ้นด้วยความระลึกถึงพระกรุณาธิคุณของสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารีปรัชญาประจำโรงเรียน ปรัชญาประจำโรงเรียน. ปญฺา ยตฺถํ วิปสฺสติ คนย่อมเห็นเนื้อความด้วยปัญญา หมายความว่า ปัญญาเกิดได้ด้วยเหตุ 3 ประการ ดังนี้- สุตฺตมยปัญฺญา ปัญญาที่สำเร็จได้ด้วยการฟัง - จินฺตมยปัญฺญา ปัญญาที่สำเร็จได้ด้วยการนึกคิด - ภาวนามยปัญฺญา ปัญญาที่สำเร็จได้ด้วยการฝึกวันสถาปนาโรงเรียน วันสถาปนาโรงเรียน. ชาวจุฬาภรณราชวิทยาลัย กำหนดให้วันที่ 4 กรกฎาคม ซึ่งเป็นวันคล้ายวันประสูติของสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ของทุกปีเป็นวันคล้ายวันสถาปนาโรงเรียนคำขวัญประจำโรงเรียน คำขวัญประจำโรงเรียน. รักศักดิ์ศรี มีคุณธรรม นำวิชาการ สืบสานงานพระราชดำริสีและดอกไม้ประจำโรงเรียน สีและดอกไม้ประจำโรงเรียน. สีประจำโรงเรียนคือ สีนำเงิน-แสด- สีน้ำเงิน หมายถึง สถาบันกษัตริย์ - สีแสด หมายถึง สีประจำวันประสูติของสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ดอกไม้ประจำโรงเรียนคือ ดอกแคแสดการยกฐานะขึ้นเป็นโรงเรียนวิทยาศาสตร์ภูมิภาค การยกฐานะขึ้นเป็นโรงเรียนวิทยาศาสตร์ภูมิภาค. เมื่อวันที่ 25 พฤศจิกายน พ.ศ. 2553 คณะรัฐมนตรีได้เห็นชอบ ข้อเสนอของกระทรวงศึกษาธิการ ให้ยกฐานะของโรงเรียนจุฬาภรณราชวิทยาลัย ทั้ง 12 แห่ง ขึ้นเป็นโรงเรียนวิทยาศาสตร์ภูมิภาค เพื่อเพิ่มโอกาสให้กับผู้มีความสามารถพิเศษด้านคณิตศาสตร์และวิทยาศาสตร์ซึ่งมีกระจายอยู่ในทุก ภูมิภาคทั่วประเทศ โดยเน้นการให้โอกาสกับผู้มีความสามารถพิเศษที่ขาดแคลนทุนทรัพย์ในภูมิภาค โดยมีการพัฒนา ปรับปรุง ส่งเสริม ให้โรงเรียนจุฬาภรณราชวิทยาลัยทั้ง 12 แห่ง มีมาตรฐานเทียบเท่าโรงเรียนวิทยาศาสตร์ชั้นนำของโลก</doc>
