<doc id="55742" url="https://th.wikipedia.org/wiki?curid=55742" title="อำเภอโคกโพธิ์">อำเภอโคกโพธิ์ อำเภอโคกโพธิ์ เป็นอำเภอหนึ่งในจังหวัดปัตตานีที่ตั้งและอาณาเขต ที่ตั้งและอาณาเขต. อำเภอโคกโพธิ์ตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอหนองจิก - ทิศตะวันออก ติดต่อกับอำเภอแม่ลาน - ทิศใต้ ติดต่อกับอำเภอเมืองยะลา (จังหวัดยะลา) และอำเภอสะบ้าย้อย (จังหวัดสงขลา) - ทิศตะวันตก ติดต่อกับอำเภอสะบ้าย้อยและอำเภอเทพา (จังหวัดสงขลา)ประวัติ ประวัติ. เมื่อประมาณ ร.ศ. 119 อำเภอโคกโพธิ์ขึ้นอยู่กับเมืองหนองจิกซึ่งเป็น 1 ใน 7 หัวเมืองที่แยกออกมาจากเมืองปัตตานีเดิม ได้แก่ ปัตตานี หนองจิก ยะหริ่ง สายบุรี ยะลา ระแงะ และรามัน ต่อมา ร.ศ. 125 ได้สถาปนาเป็นมณฑลปัตตานีขึ้น โคกโพธิ์ได้ยกฐานะเป็นอำเภอแยกจากอำเภอหนองจิกเป็นอำเภอใหม่ มีชื่อว่า อำเภอเมืองเก่า ตั้งอยู่ที่หมู่ที่ 1 บ้านนาเกตุ ตำบลมะกรูด ต่อมาจึงได้เปลี่ยนชื่อเป็น อำเภอมะกรูด ตามชื่อตำบลที่ตั้งที่ว่าการอำเภอ ปี พ.ศ. 2472 พระบาทสมเด็จพระปกเกล้าเจ้าอยู่หัว (รัชกาลที่ 7) ได้เสด็จมาทอดพระเนตรสุริยุปราคา จึงได้พิจารณาหาสถานที่เป็นที่ประทับ และตั้งกล้องดูดาวทรงเห็นว่าหลังสถานีรถไฟโคกโพธิ์ซึ่งเป็นที่ว่าการอำเภอในปัจจุบัน มีสภาพเหมาะสมได้สร้างพลับพลาและที่พักสำหรับเจ้าหน้าที่ และเมื่อเสร็จการรับเสด็จ ที่ก่อสร้างนั้นมีอาคารหลายหลังที่สามารถใช้เป็นที่ว่าการอำเภอและบ้านพักจึงได้ย้ายมาสถานที่แห่งนี้ และปี พ.ศ. 2482 ได้เปลื่ยนชื่อจากอำเภอมะกรูดมาเป็น อำเภอโคกโพธิ์ ตามชื่อของตำบลของอำเภอโคกโพธิ์จนปัจจุบันมีอายุถึง 97 ปีการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโคกโพธิ์แบ่งเขตการปกครองออกเป็น 12 ตำบล 82 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอโคกโพธิ์ประกอบด้วยองค์กรปกครองส่วนท้องถิ่น 14 แห่ง ได้แก่- เทศบาลตำบลโคกโพธิ์ ครอบคลุมพื้นที่บางส่วนของตำบลโคกโพธิ์ - เทศบาลตำบลนาประดู่ ครอบคลุมพื้นที่บางส่วนของตำบลนาประดู่ - เทศบาลตำบลมะกรูด ครอบคลุมพื้นที่ตำบลมะกรูดทั้งตำบล - องค์การบริหารส่วนตำบลโคกโพธิ์ ครอบคลุมพื้นที่ตำบลโคกโพธิ์ (เฉพาะนอกเขตเทศบาลตำบลโคกโพธิ์) - องค์การบริหารส่วนตำบลบางโกระ ครอบคลุมพื้นที่ตำบลบางโกระทั่งตำบล - องค์การบริหารส่วนตำบลป่าบอน ครอบคลุมพื้นที่ตำบลป่าบอนทั้งตำบล - องค์การบริหารส่วนตำบลทรายขาว ครอบคลุมพื้นที่ตำบลทรายขาวทั้งตำบล - องค์การบริหารส่วนตำบลนาประดู่ ครอบคลุมพื้นที่ตำบลนาประดู่ (เฉพาะนอกเขตเทศบาลตำบลนาประดู่) - องค์การบริหารส่วนตำบลปากล่อ ครอบคลุมพื้นที่ตำบลปากล่อทั้งตำบล - องค์การบริหารส่วนตำบลทุ่งพลา ครอบคลุมพื้นที่ตำบลทุ่งพลาทั้งตำบล - องค์การบริหารส่วนตำบลท่าเรือ ครอบคลุมพื้นที่ตำบลท่าเรือทั้งตำบล - องค์การบริหารส่วนตำบลนาเกตุ ครอบคลุมพื้นที่ตำบลนาเกตุทั้งตำบล - องค์การบริหารส่วนตำบลควนโนรี ครอบคลุมพื้นที่ตำบลควนโนรีทั้งตำบล - องค์การบริหารส่วนตำบลช้างให้ตก ครอบคลุมพื้นที่ตำบลช้างให้ตกทั้งตำบลประชากรประชากร. - เชื้อชาติ ส่วนใหญ่เป็นชาวไทยเชื้อสายมลายูและชาวไทย - ศาสนา ศาสนาอิสลามร้อยละ 77 ศาสนาพุทธร้อยละ 22.04 และอื่น ๆ ร้อยละ 0.96 - อาชีพ ส่วนใหญ่ประชากรทำอาชีพทำนา ทำไร่ยางพารา และทำสวนผลไม้สถานที่สำคัญสถานที่สำคัญ. - วัดราษฎร์บูรณะหรือวัดช้างให้ ตำบลควนโนรี - อุทยานแห่งชาติน้ำตกทรายขาว ตำบลทรายขาว</doc>
