<doc id="479263" url="https://th.wikipedia.org/wiki?curid=479263" title="รีม คีน">รีม คีน รีม คีน (; ) เป็นนักเขียนชาวกัมพูชาที่มีบทบาทสำคัญในแวดวงวรรณกรรมสมัยใหม่ในกัมพูชา เกิดเมื่อ 8 พฤศจิกายน พ.ศ. 2454 ที่จังหวัดกำปงสปือ ในวัยเด็กเริ่มเรียนที่วัดสวายฎงคุม ต่อมาจึงเข้าเรียนในโรงเรียนรัฐที่ฝรั่งเศสตั้งขึ้น จนจบการศึกษาจากอนุวิทยาลัยศรีสวัสดิ์ และทำงานเป็นครูในระดับประถมศึกษาที่พระตะบองและพนมเปญ ผลงานที่สำคัญของท่านคือนิยายเรื่องสูผาตหรือโสพาต (Sophat: សូផាត) ซึ่งเป็นนวนิยายเรื่องแรกของกัมพูชาที่ได้ตีพิมพ์เมื่อ พ.ศ. 2481 และได้กลายเป็นภาพยนตร์เมื่อ พ.ศ. 2507 นอกจากนั้น ยังเขียนเรื่องสั้นลงนิตยสารราตรีวันเสาร์ (រាត្រីថ្ងៃសៅរ៍) และยังมีบทละครและคำกาพย์อีกหลายเรื่อง เมื่อมีการจัดตั้งสมาคมนักเขียนเขมร คีนได้เป็นประธานคนแรกระหว่าง พ.ศ. 2498 – 2500 เสียชีวิตเมื่อ พ.ศ. 2502 รวมอายุได้ 48 ปี</doc>
