<doc id="429278" url="https://th.wikipedia.org/wiki?curid=429278" title="ยูยูฮาคุโช (ซูเปอร์ฟามิคอม)">ยูยูฮาคุโช (ซูเปอร์ฟามิคอม) ยูยูฮาคุโช (; ) เป็นวิดีโอเกมที่ผลิตโดยนัมโค ซึ่งได้รับการเปิดตัวในวันที่ 22 ธันวาคม ค.ศ. 1993 ซึ่งจัดทำขึ้นสำหรับระบบซูเปอร์ฟามิคอม และได้รับการตอบรับในเชิงบวกจากเว็บไซต์เกมสปอท โดยกล่าวว่าคล้ายราวกับว่ากำลังชมอะนิเมะอยู่ รวมถึงเป็นเกมจากอะนิเมะที่ยอดเยี่ยมเกมหนึ่งของนัมโครูปแบบการเล่น รูปแบบการเล่น. ยูยูฮาคุโช หรือ คนเก่งฟ้าประทาน เป็นวิดีโอเกมที่อิงมาจากมังงะและอนิเมะซีรีส์ ยูยูฮาคุโช ซึ่งได้รับการตีพิมพ์อย่างต่อเนื่องในนิตยสารจัมพ์รายสัปดาห์ โดยเกมชุดนี้มีรูปแบบคล้ายกับเกมแอ็คชั่น จำพวกเกมต่อสู้ 2 มิติ ซึ่งมีส่วนที่ต่างออกไปจากกระแสหลักที่ได้รับความนิยมในช่วงนั้น โดยเป็นรูปแบบ วิฌวลแบทเทิล ซึ่งเป็นรูปแบบที่ไม่ซ้ำกับเกมต่อสู้ที่ได้กล่าวถึงก่อนหน้านี้ และสามารถควบคุมโดยการกดปุ่มทิศทางร่วมกับปุ่มคำสั่งทางขวามือ ซึ่งจะส่งผลให้ตัวละครมีการกระทำในรูปแบบต่างๆ โดยมีทางเลือกที่กำหนดไว้และเป็นการบังคับที่เรียบง่ายหากแต่มีกลศึกที่แยบยล นอกจากนี้ ยังได้มีการเชิญนักพากย์มาร่วมให้เสียงพากย์ตัวละครต่างๆ ตลอดจนภาพแอนิเมชันและเสียงประกอบได้ถูกนำมาใช้อย่างล้นเหลือ ซึ่งเกมชุดนี้ได้รับการเปิดตัวก่อนที่จะมี ยูยูฮาคุโช โทคุเบ็ทสุเฮ็น เป็นภาคต่อในเวลาต่อมาโหมดเกม โหมดเกม. เกมสามารถเล่นได้โดยใช้พาสเวิร์ดประกอบการเล่นในโหมดเนื้อเรื่องได้ ซึ่งเกมประกอบด้วยโหมดต่างๆดังต่อไปนี้:- โหมดเนื้อเรื่อง - โหมดฟรีเพลย์ตัวละคร ตัวละคร. เกมนี้มีตัวละครทั้งสิ้น 18 ตัว รวมตัวละครพิเศษอีก 1 ตัว ซึ่งมีตัวละครหลักดังต่อไปนี้:- อุราเมชิ ยูสึเกะ - คุวาบาระ คาซึมะ - คุราม่า - ฮิเอ - ปรมาจารย์เก็นไค</doc>
