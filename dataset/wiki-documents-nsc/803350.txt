<doc id="803350" url="https://th.wikipedia.org/wiki?curid=803350" title="พรรคคอมมิวนิสต์ยูเอสเอ">พรรคคอมมิวนิสต์ยูเอสเอ พรรคคอมมิวนิสต์สหรัฐอเมริกา (; อักษรย่อ: ) เป็นพรรคการเมืองและพรรคคอมมิวนิสต์ของสหรัฐอเมริกา ก่อตั้งในปี ค.ศ. 1919 หลังจากที่แยกตัวจาก พรรคสังคมนิยมอเมริกา โดยเป็นการร่วมกลุ่มของขบวนการแรงงานในสหรัฐอเมริกา พรรคคอมมิวนิสต์สหรัฐอเมริกามีประวัติศาสตร์อันยาวนานและซับซ้อนซึ่งเชื่อมโยงกันอย่างใกล้ชิดกับขบวนการแรงงานอเมริกันและประวัติศาสตร์ของพรรคคอมมิวนิสต์ทั่วโลก พรรคมีอิทธิพลในการเมืองอเมริกันในช่วงครึ่งแรกของคริสต์ศตวรรษที่ 20 และมีบทบาทสำคัญในขบวนการแรงงานจากยุคคริสต์ทศวรรษ 1920 ผ่านยุคคริสต์ทศวรรษ 1940 กลายเป็นที่รู้จักสำหรับการต่อต้านแนวคิตแบ่งแยกเชื้อชาติและการเหยียดผิว สมาชิกของพรรคเพิ่มขึ้นในช่วงภาวะเศรษฐกิจตกต่ำครั้งใหญ่ แต่สมาชิกของพรรคคอมมิวนิสต์สหรัฐอเมริกาก็ลดลงเนื่องจากเหตุการณ์เช่น Red Scare และอิทธิพลของลัทธิมักคาร์ที ขณะที่การสนับสนุนสหภาพโซเวียตทำให้พรรคคอมมิวนิสต์ห่างเหินสหรัฐในช่วงคริสต์ทศวรรษที่ 1960 พรรคคอมมิวนิสต์สหรัฐอเมริกาต่อต้านแนวคิดกลัสนอสต์ และ เปเรสตรอยคา ในสหภาพโซเวียต และเป็นผลจากเงินทุนสนับสนุนจากพรรคคอมมิวนิสต์แห่งสหภาพโซเวียตที่สิ้นสุดลงในปี 1989 พรรคคอมมิวนิสต์สหรัฐอเมริกายังคงมุ่งมั่นที่จะสานอุดมการณ์มาร์กซิสต์-เลนินนิสต์</doc>
