<doc id="51719" url="https://th.wikipedia.org/wiki?curid=51719" title="ลำยอง วิศุภกาญจน์">ลำยอง วิศุภกาญจน์ ครูลำยอง วิศุภกาญจน์ เกิดเมื่อ พ.ศ. 2459 เป็นบุตรของนายแดง นางย้อย วิศุภกาญจน์ ภูมิลำเนา เดิมเป็นชาวจังหวัดภูเก็ตการศึกษา การศึกษา. ครูลำยองเรียนชั้นประถมที่โรงเรียนปลูกปัญญา และเริ่มเรียนชั้นมัธยมที่โรงเรียนภูเก็ตวิทยาลัย จังหวัดภูเก็ต จนจบชั้นมัธยมปีที่ 8 ต่อจากนั้นได้เข้ากรุงเทพฯ ศึกษาต่อวิชาครูประกาศนียบัตรครูประโยคประถม (ป.ป.) และได้เริ่มรับราชการครั้งแรกที่จังหวัดกระบี่ต่อมาได้รับการแต่งตั้งให้มาดำรงตำแหน่งครูโรงเรียนสุราษฎร์ธานีเหตุการณ์ประวัติศาสตร์ เหตุการณ์ประวัติศาสตร์. ในปี พ.ศ. 2484 ซึ่งเป็นช่วงสงครามโลกครั้งที่ 2 ในวันที่ 8 ธันวาคม 2484 กองทัพเรือญี่ปุ่นได้มุ่งตรงเข้าสู่อ่าว บ้านดอนและบุกขึ้นตลาดบ้านดอน ในวันนั้นได้มีประชาชนจำนวนมากประกอบพิธีวันฉลองรัฐธรรมนูญที่หน้าศาลากลางจังหวัดสุราษฎร์ธานีเมื่อทราบข่าวการบุกขึ้นตลาดบ้านดอนจึงเกิดความวุ่นวายขึ้น บางคนได้หนีเอาตัวรอดแต่บางคนก็พร้อมที่จะสู้ศึก ทางด้านคลังแสงได้แจกจ่ายอาวุธแก่บรรดาผู้รักชาติในครั้งนี้ ในกลุ่มนี้ครูลำยอง วิศุภกาญจน์ เป็นผู้หนึ่งรวมอยู่ด้วยโดยได้รับแจกปืนพระรามหกพร้อมกระสุนออกสู้รบต้านทานทหารญี่ปุ่น ก่อนมีการสู้รบได้มีการเจรจาระหว่างเจ้าหน้าที่ของฝ่ายไทยกับญี่ปุ่น แต่ไม่สามารถตกลงกันได้ จึงเกิดการสู้รบกันขึ้น ครูลำยองซึ่งประจำแนวรบทางด้านปีกขวา ได้ใช้รั้วสังกะสีเป็นที่กำบังใช้ปืนยิงทหารญี่ปุ่นเสียชีวิตหลายคน เมื่อทหารญี่ปุ่นบุกหนักทางปีกซ้ายครูลำยองหาทางออกไม่ได้ เพราะมีรั้วสังกะสีกั้นอยู่จึงโผล่ศีรษะขึ้นขณะประทับปืนบนไหล่ทำให้ทหารญี่ปุ่นยิงท่านถูกที่หน้าผาก และท่านก็ได้ถึงแก่กรรมเมื่อเวลา 11.15 นาฬิกาของวันเดียวกันการรำลึก การรำลึก. การสู้รบของครูลำยองอย่างกล้าหาญครั้งนี้ทางราชการได้นำความกราบบังคมทูล จึงทรงพระกรุณาโปรดเกล้าฯ พระราชทานเหรียญชัยสมรภูมิ นอกจากนี้ยังได้รับยศเป็นทหารยศจ่าสิบเอกอีกด้วย ครูลำยองเป็นครูที่สุขุมเยือกเย็น มีความเอื้อเฟื้อเผื่อแผ่ มีความเอาจริงเอาจังความกล้าหาญความเสียสละของท่าน ครั้งนั้นเป็นที่ประจักษ์แก่ชาวสุราษฎร์ธานีโดยถ้วนทั่ว ขุนวิชาการพิศิษฐ์ อาจารย์ใหญ่โรงเรียนสุราษฎร์ธานีในขณะนั้นจึงได้ ขนานนามวันที 8 ธันวาคมว่า “วันวิญญาณ” ซึ่งในวันนี้ โรงเรียนสุราษฎร์ธานี จะมีการประกอบพิธีสักการะดวง วิญญาณของครูลำยองในทุกๆปี โดยเป็นการรวมศิษย์เก่า ศิษย์ปัจจุบัน และชาวจังหวัดสุราษฎร์ธานี เพื่อรำลึกถึงคุณงามความดีของท่านสืบมาจนกระทั่งปัจจุบัน โดยขณะทำพิธีจะต้องมีการท่องบทวิญญาณสดุดี พร้อมทั้งมีการวางพวงมาลาที่หน้าอนุสาวรีย์คุณครูลำยองอีกด้วยบทวิญญาณสดุดี บทวิญญาณสดุดี. แปดธันธ์แปดสี่นั้น ดัสกร ญี่ปุ่นยกทัพรอน รุกบ้าน ไทยชาติมาดหมายทอน ทัพหยุด อยู่ฤๅ จึ่งร่วมฤทธิ์แรงต้าน ตื่นทั้ง ชายหญิง รักชาติศาสน์กษัตริย์ปอง ปกาสสู้ เลิศชายชื่อลำยอง วิศุภ-กาญจน์ เฮย พลีชีพชูชาติกู้ เกียรติไว้ กลางสมร ต่างมอบกายพจี จิตพร้อม กตัญญูกตเวที เทิดเกียร-ติคุณเฮย มุ่งแผ่กุศลน้อม ระลึกเบื้อง แปดธนู ผู้ประพันธ์ คุณครูแผ้ว พรหมสวัสดิ์</doc>
