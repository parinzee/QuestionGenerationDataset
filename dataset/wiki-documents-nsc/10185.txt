<doc id="10185" url="https://th.wikipedia.org/wiki?curid=10185" title="ฟรีด้อมกันดั้ม">ฟรีด้อมกันดั้ม ฟรีด้อมกันดั้ม () ;) เป็นโมบิลสูทตัวเอกเครื่องที่สองในการ์ตูนญี่ปุ่น อะนิเมะ โมบิลสูทกันดั้มซี้ดและมีบทบาทสำคัญต่อมาในโมบิลสูทกันดั้มซี้ดเดสทินี ออกแบบโดยคุนิโอะ โอคาวาระ ฟรีด้อมกันดั้มเป็นหนึ่งในโมบิลสูทที่ซาฟท์พัฒนาขึ้นด้วยเทคโนโลยีที่จำลองมาจากGAT-Xซีรีส์ โมบิลสูทเหล่านี้มีเทคโนโลยีนิวตรอนแจมเมอร์แคนเซลเลอร์ซึ่งทำให้ไม่ได้รับผลจากนิวตรอนแจมเมอร์ จึงใช้เตาปฏิกรณ์นิวเคลียร์ฟิชชั่นเป็นแหล่งพลังงานแทนที่จะเป็นแบตเตอรีเหมือนโมบิลสูททั่วๆไป ทำให้สามารถปฏิบัติการได้เป็นเวลานาน ฟรีด้อมกันดั้มนั้นเป็นโมบิลสูทที่ติดตั้งอาวุธที่มีอานุภาพรุนแรงไว้ ในส่วนปีกจะมีบีมพลาสม่าแคนน่อนแฝด"บาลาเอน่า"ซึ่งเวลายิงจะตั้งไว้บนไหล่ทั้งสองข้าง แล้วก็เรลกันติดเอวสองกระบอก"ซีเฟียส" นอกนั้นก็เป็นอาวุธพื้นฐานคือ วัลแคน"ปิคัส" 76มม.,บีมเซเบอร์"ลาเซอร์ต้า"และบีมไรเฟิล"ลูพัส" ฟรีด้อมกันดั้มมีรูปแบบการเคลื่อนไหวที่เรียกว่าไฮแมท (Hi-MAT High-Mobility Aerial Tactical) ซึ่งฟรีด้อมจะกางปีกเพื่อเพิ่มการขับเคลื่อนและบาลาเอน่ากับซีเฟียสจะอยู่ในสภาพเตรียมยิง ทำให้ฟรีด้อมกันดั้มสามารถเคลื่อนไหวพร้อมๆกับโจมตีศัตรูได้อย่างรวดเร็ว คิระ ยามาโตะได้รับฟรีด้อมกันดั้มจากซาฟท์โดยความช่วยเหลือของลักส์ ไคลน์และเข้าสมทบกับหน่วยอาร์คแองเจิ้ลในการรบที่อลาสก้า ซึ่งภายหลังคิระและหน่วยอาร์คแองเจิ้ลที่เหลือไปเข้ากับอาณาจักรออร์บ ต่อมายังได้รับการสมทบจากลักส์ ไคลน์ซึ่งได้ขโมยยานเอเธอนัลมาด้วย ในยานลำนี้มีอาวุธซึ่งใช้ประกบกับจัสติสกันดั้มและฟรีด้อมกันดั้มอยู่ นั่นก็คือเมเทีย (METEOR = Mobile suit Embedded Tactical EnfORcer) ซึ่งเมื่อประกอบกับฟรีด้อมกันดั้มแล้วจะทำให้ฟรีด้อมกันดั้มมีพลังสูงขึ้นด้วยอาวุธหลากชนิดของเมเทีย ฟรีด้อมกันดั้มได้รับความเสียหายอย่าหนักในการต่อสู้กับโปรวิเดนซ์กันดั้มของ ราอู เลอ คลูเซ่ ในการต่อสู้ที่ยาคินดูเอ แต่ได้รับการซ่อมแซมจนสมบูรณ์โดยอาณาจักรออร์บในภายหลัง จนกระทั่งถูกอิมพัลส์กันดั้มของชิน อาสึกะทำลายสไตรค์ฟรีด้อมกันดั้ม สไตรค์ฟรีด้อมกันดั้ม. ZGMF-X20A สไตรค์ฟรีด้อมกันดั้ม (ญี่ปุ่น:ストライクフリーダムガンダム ;lang-en|Strike Freedom Gundam) เป็นโมบิลสูทตัวเอกเครื่องที่สามในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ สไตรค์ฟรีด้อมกันดั้มเป็นโมบิลสูทของกลุ่มผู้ภักดีต่อลักส์ ไคลน์ที่พัฒนาให้คิระ ยามาโตะใช้แทนฟรีด้อมกันดั้มที่ถูกทำลายโดยดัดแปลงมาจากที่ซาฟท์ออกแบบไว้ ชื่อสไตรค์ฟรีด้อมมาจากโมบิลสูทตัวเดิมทั้งสองของคิระคือสไตรค์กันดั้มและ ฟรีด้อมกันดั้ม ส่วนปีกของสไตรค์ฟรีด้อมออกแบบให้ใช้เป็นดรากูน (DRAGOON = Disconnected Rapid Armament Group Overlook Operation Network) 8ยูนิตซึ่งเป็นอาวุธควบคุมจากระยะไกลด้วยระบบส่งสัญญาณแบบควอนตัมที่ไม่ได้รับผลกระทบจากนิวตรอนแจมเมอร์ ที่ลำตัวมีบีมแคนน่อน"คาลิดัส" ซึ่งเป็นแบบเดียวกับของอบีสกันดั้ม ส่วนเอวติดตั้งเรลกัน"ซิเฟียส3"เอาไว้ บีมไรเฟิลกำลังสูงสองกระบอกของสไตรค์ฟรีด้อมสามารถเอามาประกอบกันเพื่อเพิ่มพลังทำลายได้เหมือนปืนของ GAT-X103 บัสเตอร์กันดั้ม ส่วนหัวติดวัลแคน31มม.และใช้บีมเซเบอร์"ซูเปอร์ลาเซอร์ต้า"เป็นอาวุธระยะประชิดและมีบีมชิลด์ไว้ป้องกันตัว สไตรค์ฟรีด้อมยังคงความสามารถในการประกอบกับเมเทียไว้ เครื่องกำเนิดพลังงานของสไตรค์ฟรีด้อมเป็นแบบเตาปฏิกรณ์นิวเคลียร์และติดตั้งระบบขับเคลื่อนด้วยแสง "วอทูร์ลูมิเอล"ซึ่งดัดแปลงมาจากของสตาร์เกเซอร์ ข้อต่อสีทองของสไตรค์ฟรีด้อมกันดั้มนั้น คู่มือของโมเดลมาสเตอร์เกรดระบุว่าเป็นพลังงานของเกราะเฟสชิฟท์ที่กระจายไปยังส่วนข้อต่อเพื่อให้ทนแรงกระแทกที่เกิดจากการควบคุมที่เร็วกว่าปกติของคิระซึ่งทำให้ส่วนข้อต่อต้องรับภาระมากกว่าปกติ แต่ต่อมาข้อมูลส่วนนี้ได้รับการแก้ไขว่าข้อต่อสีทองนี้เกิดจากพลังงานส่วนเกินที่ไหลออกมาจากสไตรค์ฟรีด้อมกันดั้ม</doc>
