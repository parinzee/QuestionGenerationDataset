<doc id="531114" url="https://th.wikipedia.org/wiki?curid=531114" title="พรชัย เค้าแก้ว">พรชัย เค้าแก้ว สิบเอก พรชัย เค้าแก้ว เกิดวันที่ 24 สิงหาคม พ.ศ. 2524 ที่จังหวัดขอนแก่น เป็นนักกีฬาเซปักตะกร้อทีมชาติไทย เป็นบุตรชายของบุญถิ่น เค้าแก้ว และบุญชัยมีพี่น้องสองคนโดยเป็นบุตรชายคนโต สำเร็จการศึกษาระดับประถมจากโรงเรียนบ้านโสกกระหนวน ก่อนที่จะเข้าศึกษาต่อระดับมัธยมที่โรงเรียนเมืองพลพิทยาคม และเข้ารับการศึกษาต่อที่วิทยาลัยบริหารธุรกิจ คณะบริหารการตลาดประวัติ ประวัติ. พรชัยเริ่มเล่นเซปักตะกร้ออย่างจริงจังเมื่ออายุได้ 12 ปี และพัฒนาฝีมือเรื่อยมาจากการหาประสบการณ์จากการแข่งขัน พรชัยจัดได้ว่าเป็นกำลังสำคัญในการช่วยให้ทีมชาติไทยรับรางวัลเหรียญทองจากการแข่งขันซีเกมส์ 2001 ที่ประเทศมาเลเซีย ก่อนที่จะช่วยให้ทีมชาติไทยได้รับรางวัลเหรียญทอง ทั้งในประเภททีมชุดและทีมเดี่ยวจากการแข่งเอเชียนเกมส์ 2002 ที่จัดขึ้น ณ ปูซาน ประเทศเกาหลีใต้ รวมถึงเหรียญทองจากการแข่งขันประเภททีมเดี่ยวในการแข่งขันซีเกมส์ 2011 ณ ปาเลมบัง ประเทศอินโดนีเซียชีวิตส่วนตัว ชีวิตส่วนตัว. พรชัย เค้าแก้ว สมรสกับ ปนัดดา บุตรสาธรรม (ชื่อเล่น พู่กัน) หลังจากคบหาดูใจ 9 ปี และมีบุตรชายชื่อ ตะกร้อเกียรติประวัติเกียรติประวัติ. - พ.ศ. 2554 - รางวัลสยามกีฬาอะวอร์ด ครั้งที่ 5 - พ.ศ. 2557 - เป็นนักกีฬาไทยที่ทำสถิติคว้าเหรียญทองเอเชียนเกมส์มากที่สุด คือ 8 เหรียญ จากเอเชียนเกมส์ทั้งหมด 4 ครั้ง โดยทำได้จากเอเชียนเกมส์ 2014 และถือเป็นการทำลายสถิติเดิมของสืบศักดิ์ ผันสืบ ซึ่งเคยทำไว้ที่ 7 เหรียญ</doc>
