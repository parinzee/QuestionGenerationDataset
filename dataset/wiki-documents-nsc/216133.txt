<doc id="216133" url="https://th.wikipedia.org/wiki?curid=216133" title="ชาร์ลอตต์แห่งเมคเลินบวร์ค-ชเตรลิทซ์">ชาร์ลอตต์แห่งเมคเลินบวร์ค-ชเตรลิทซ์ โซฟี ชาร์ลอตต์ ฟอน เมคเลินบวร์ค-ชเตรลิทซ์ () เป็นเจ้าหญิงเยอรมันจากเมคเลินบวร์ค-ชเตรลิทซ์ พระนางเป็นคู่อภิเษกสมรสในพระเจ้าจอร์จที่ 3 แห่งสหราชอาณาจักร ทำให้พระนางมียศเป็นสมเด็จพระราชินีแห่งบริเตนใหญ่และไอร์แลนด์หลังการสมรสในปีค.ศ. 1761 หลังมีการตราพระราชบัญญัติสหภาพ ค.ศ. 1800 พระนางก็มียศเป็นสมเด็จพระราชินีแห่งสหราชอาณาจักร นอกจากนี้ พระนางยังมียศในจักรวรรดิโรมันอันศักดิ์สิทธิ์เป็นพระราชินีแห่งราชอาณาจักรฮันโนเฟอร์ หลังพระเจ้าจอร์จที่ 3 ซึ่งเป็นเจ้าผู้ครองฮันโนเฟอร์ทรงขึ้นครองราชย์เป็นกษัตริย์แห่งฮันโนเฟอร์ในค.ศ. 1814 พระองค์ทรงมีความสนใจในเรื่องดนตรี ทรงให้การสนับสนุนคีตกวีอย่างโยฮันน์ เซบาสเตียน บาค เป็นอย่างดี นอกจากนั้นพระองค์ยังได้อุปถัมภ์โวล์ฟกัง อะมาเดอุส โมซาร์ท ขณะที่เขามีอายุได้ 8 ขวบอีกด้วย พระองค์ยังได้สนพระทัยเกี่ยวกับพฤกษศาสตร์ จนเมื่อมีการค้นพบดอกไม้ชนิดใหม่ ดอกไม้ชนิดนี้ก็ได้ชื่อว่า "ปักษาสวรรค์" พระองค์มีพระชันษาห่างจากพระนางมารี อ็องตัวแน็ต 11 ปีทั้งสองพระองค์มีความสนใจดนตรีเป็นอย่างดี ทั้งสองพระองค์ไม่เคยพบหน้ากันแต่ทรงติดต่อสื่อสารกันทางจดหมาย เมื่อเกิดการปฏิวัติฝรั่งเศส พระองค์ก็ทรงเตรียมที่พักลี้ภัยไว้ให้กับพระนางมารี อ็องตัวแน็ตกับครอบครัว แต่พระนางอ็องตัวแน็ตและครอบครัวทรงหลบหนีออกจากฝรั่งเศสไม่ทัน และโดนประหารในท้ายที่สุด</doc>
