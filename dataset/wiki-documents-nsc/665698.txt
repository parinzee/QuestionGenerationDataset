<doc id="665698" url="https://th.wikipedia.org/wiki?curid=665698" title="ยงอิน">ยงอิน ยงอิน เป็นเมืองในจังหวัดคย็องกี ประเทศเกาหลีใต้ เป็นเมืองสำคัญในเขตเมืองหลวงโซล มีประชากรเกือบ 1 ล้านคน เมืองยงอินมีการพัฒนาขึ้นอย่างรวดเร็วในศตวรรษที่ 21 วัดได้จากการที่เมืองนี้มีประชากรเพิ่มขึ้นมากที่สุดในเกาหลีใต้ ทั้งยงอินยังเป็นที่ตั้งของเอเวอร์แลนด์และสวนน้ำแคริปเบี่ยนเบย์ ซึ่งเป็นสวนน้ำและสวนสนุกที่ได้รับความนิยมมากที่สุดในเกาหลีใต้ และยังมีหมู่บ้านเกาหลีโบราณที่ใหญ่ที่สุดตั้งอยู่ด้วย ยงอินมีพื้นที่ใกล้เคียงกับโซล โดยประกอบไปด้วยย่านชุมชนเมืองหนาแน่นอย่างเขตซูจีและเขตคีฮึง และพื้นที่ชนบทกึ่งเมืองอย่างเขตชออิน พื้นที่เขตเมืองยงอินตั้งอยู่ใกล้กับเมืองหลวง และสามารถเดินทางโดยใช้รถยนต์จากใจกลางเมืองโซลโดยใช้เวลาประมาณ 30 ถึง 40 นาทีโดยประมาณผ่านทางพิเศษคย็องบูหรือทางพิเศษโซล-ยงอิน, รถไฟสายบุนดัง, รถไฟสายซินบุนดัง หรือรถบัสมหานครโซล รถไฟสายซินบุนดังซึ่งมีความเร็ว 110 กิโลเมตรต่อชั่วโมงจะขยายไปถึงเขตซูจีในปลายปี พ.ศ. 2558 ซึ่งจะทำให้ชาวเมืองยงอินสามารถเดินทางไปสถานีคังนัมได้ภายในเวลา 20 ถึง 30 นาที รถไฟสายบุนดังได้ขยายไปทางใต้ถึงสถานีคีฮึง เมื่อเดือนธันวาคม พ.ศ. 2554 เพื่อเชื่อมสายเอเวอร์ไลน์ที่จะขยายไปสู่สวนสนุกเอเวอร์แลนด์ ในเดือนธันวาคม พ.ศ. 2556 รถไฟสายบุนดังได้ขยายสู่สถานีซูว็อนซึ่งอยู่ในรถไฟใต้ดินโซล สาย 1 เมืองยงอินเป็นที่ตั้งของหลายมหาวิทยาลัย ที่มีชื่อเสียงเช่น มหาวิทยาลัยยงอิน ซึ่งมีชื่อเสียงทางด้านกีฬา, มหาวิทยาลัยมย็องจี (วิทยาเขตยงอิน), มหาวิทยาลัยฮันกุกและกิจการต่างประเทศ (วิทยาเขตยงอิน), มหาวิทยาลัยตำรวจ, มหาวิทยาลัยคังนัม (ชื่อมาจากสถานที่ตั้งเก่าซึ่งอยู่ เขตคังนัม, โซล), วิทยาลัยยงอินซงดัมและมหาวิทยาลัยดันกุก ส่วนโรงเรียนเช่น โรงเรียนนานาชาติคย็องกีซูว็อน และ โรงเรียนเวิร์ลไอบี ซึ่งมีหลักสูตรสำหรับนักศึกษาต่างชาติตั้งอยู่ระหว่างเขตเมืองซูว็อนกับยงอินประวัติ ประวัติ. ถึงแม้จะมีหลักฐานทางประวัติศาสตร์ว่ามีมนุษย์มาตั้งถิ่นฐานที่เมืองยงอินตั้งแต่คริสศตวรรษที่ 5 แต่เมืองยงอินพึ่งได้รับการยกสถานะเป็นเมืองเมื่อเดือนมีนาคม พ.ศ. 2539เขตการปกครอง เขตการปกครอง. ยงอินแบ่งการปกครองออกเป็น 3 คู (เขต) :- เขตชออิน - เขตคีฮึง - เขตซูจีการคมนาคม การคมนาคม. รถไฟของเมืองยงอินเป็นส่วนหนึ่งของรถไฟใต้ดินโซล ส่วนรถไฟสายบุนดังก็ขยายเข้าสู่เมืองยงอิน มี สถานีจุ๊กจ็อน, สถานีโบจ็อง, สถานีคูซ็อง, สถานีซินกัน, สถานีคิฮึง และสถานีซังกัล โดยขยายโดยตรงเข้าสู่สถานีซูว็อน ตั้งแต่เดือนพฤษภาคม พ.ศ. 2556 สายเอเวอร์ไลน์ ซึ่งเป็นทางรถไฟสายใหม่ได้เปิดดำเนินการ โดยเชื่อมกับสายบุนดังที่สถานีคิฮึง ตั้งแต่ปี 2559 เป็นต้นไปพื้นที่เขตซูจีจะมีสถานีจากสายซินบุนดังเพิ่มอีก 4 สถานี ซึ่งจะทำให้ผู้ที่พักอาศัยในเขตซูจีสามารถเดินทางถึงสถานีคังนัมโดยใช้เวลาน้อยกว่า 30 นาที ยงอินมีสถานีขนส่งรถโดยสารระหว่างเมืองโดยตั้งอยู่ที่ใจกลางเมือง แต่ชาวเมืองยงอินที่อาศัยอย่างหนาแน่นทางตอนเหนือของเมืองมักจะไปใช้บริการสถานีขนส่งที่แขวงยาทัพ ซ็องนัม ซึ่งสะดวกมากกว่าเมืองพี่เมืองน้องสถานที่ท่องเที่ยวสถานที่ท่องเที่ยว. - สวนสนุกเอเวอร์แลนด์ - หมู่บ้านเกาหลีโบราณ - ยงอินเอ็มบีซีดราเมียของเอ็มบีซี ตั้งอยู่ที่เขตชออิน,เป็นสถานที่ถ่ายทำ ละครแนวประวัติศาสตร์เช่น จันทราโอบอาทิตย์, จูมง มหาบุรุษกู้บัลลังก์, ซอนต็อก มหาราชินีสามแผ่นดิน และ ทงอี จอมนางคู่บัลลังก์ โดยมีโปรแกรมทัวร์สถานที่ ซึ่งประกอบไปด้วยการเล่นพื้นบ้านโบราณ, การแต่งกายชุดโบราณและการยิงธนูรูปภาพ</doc>
