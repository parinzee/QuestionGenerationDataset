<doc id="519004" url="https://th.wikipedia.org/wiki?curid=519004" title="สุรสิทธิ์ ตรีทอง">สุรสิทธิ์ ตรีทอง นายสุรสิทธิ์ ตรีทอง เป็นอดีตสมาชิกสภาผู้แทนราษฎรแบบสัดส่วน สังกัดพรรคประชาธิปัตย์ เป็นอดีตนายกองค์การบริหารส่วนจังหวัดแม่ฮ่องสอน และเป็นหลานชายของนายบุญชู ตรีทอง อดีต ส.ส.ลำปางประวัติ ประวัติ. สุรสิทธิ์ ตรีทอง เกิดเมื่อวันที่ 3 กันยายน พ.ศ. 2503 จบการศึกษาชั้นมัธยมปลายจาก กศน. ได้รับปริญญารัฐประศาสนศาสตรมหาบัณฑิตกิตติมศักดิ์ สาขาการปกครองท้องถิ่น จากมหาวิทยาลัยราชภัฏเชียงใหม่การทำงาน การทำงาน. สุรสิทธิ์ ตรีทอง เป็นสมาชิกสภาจังหวัดแม่ฮ่องสอน 2 สมัย ตั้งแต่ พ.ศ. 2538 ถึง พ.ศ. 2545 เขาได้รับตำแหน่งรองนายกองค์การบริหารส่วนจังหวัดฯ ในปี พ.ศ. 2543 เป็นนายกองค์การบริหารส่วนจังหวัด ในปี พ.ศ. 2545 และเขาได้รับเลือกตั้งเป็นนายกองค์การบริหารส่วนจังหวัดแม่ฮ่องสอน ในการเลือกตั้ง พ.ศ. 2547 ซึ่งเป็นการเลือกตั้งโดยตรงครั้งแรก แต่ต่อมาถูกคณะกรรมการการเลือกตั้ง ให้ใบเหลืองเนื่องจากไม่ได้ส่งรายการบัญชีค่าใช้จ่ายในการหาเสียงเลือกตั้ง ต่อมาได้ลงสมัครรับเลือกตั้งอีกครั้งในการเลือกตั้งแทนตำแหน่งที่ว่าง เมื่อวันที่ 24 ธันวาคม พ.ศ. 2549 แต่เขาไม่ได้รับเลือกตั้ง โดยแพ้ให้กับนายอัครเดช วันไชยธนวงศ์ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 เขาได้รับเลือกตั้งเป็นสมาชิกสภาผู้แทนราษฎรระบบสัดส่วน กลุ่ม 1 สังกัดพรรคประชาธิปัตย์ ต่อมาในการเลือกตั้ง พ.ศ. 2554 เขาได้ลงสมัครรับเลือกตั้งระบบบัญชีรายชื่อ ลำดับที่ 56 แต่ไม่ได้รับเลือกตั้ง เนื่องจากพรรคประชาธิปัตย์ได้รับเลือกตั้ง 44 ที่นั่งเครื่องราชอิสริยาภรณ์เครื่องราชอิสริยาภรณ์. - ประถมาภรณ์มงกุฎไทย - ทวีติยาภรณ์ช้างเผือก</doc>
