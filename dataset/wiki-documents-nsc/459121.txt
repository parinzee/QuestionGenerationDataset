<doc id="459121" url="https://th.wikipedia.org/wiki?curid=459121" title="ฟูซาโกะ คิตาชิรากาวะ">ฟูซาโกะ คิตาชิรากาวะ ฟุซะโกะ คิตะชิระกะวะ (, 28 มกราคม ค.ศ. 1890 — 11 สิงหาคม ค.ศ. 1974) หรือพระนามเดิม เจ้าหญิงฟุซะโกะ เจ้าหญิงคะเนะ () เป็นพระราชธิดาในจักรพรรดิเมจิ ประสูติแต่พระสนมซะชิโกะ (สกุลเดิม: โซะโนะ) เสกสมรสกับเจ้าชายนะรุฮิซะ คิตะชิระกะวะ แต่ในปี ค.ศ. 1947 เจ้าหญิงถูกถอดฐานันดรศักดิ์เป็นสามัญชนเช่นเดียวกับเชื้อพระวงศ์ญี่ปุ่นหลายพระองค์ประวัติ ประวัติ. ฟุซะโกะ คิตะชิระกะวะ เกิดเมื่อวันที่ 28 มกราคม ค.ศ. 1890 เป็นพระราชธิดาองค์ที่สิบเอ็ดของจักรพรรดิเมจิ กับพระสนมซะชิโกะ และมีพระอิสริยยศเดิมคือ เจ้าหญิงคะเนะ มีพระพี่น้อง 15 พระองค์ ในจำนวนนี้เป็นพระพี่น้องร่วมพระมารดาแปดพระองค์ เมื่อวันที่ 29 เมษายน ค.ศ. 1909 เจ้าคะเนะได้เสกสมรสกับเจ้าชายนะรุฮิซะ คิตะชิระกะวะ พระโอรสของเจ้าชายโยะชิฮิซะ คิตะชิระกะวะ กับเจ้าหญิงโทะมิโกะ ทั้งพระภัสดาถือเป็นผู้สืบทอดตระกูลคิตะชิระกะวะต่อจากพระบิดา เจ้าหญิงคะเนะและเจ้าชายนะรุฮิซะ มีพระโอรส-ธิดา ด้วยกันสี่พระองค์คือ1. เจ้าชายนะงะฮิซะ คิตะชิระกะวะ (1910–1940) เสกสมรสกับซะชิโกะ โทะกุงะวะ มีพระโอรสธิดาด้วยกันสองพระองค์ 2. นางมิเอะโกะ ทะชิบะนะ (1910-1970) สมรสกับไวเคานต์ทะเนะกะสึ ทะชิบะนะ 3. นางซะวะโกะ ฮิงะชิโซะโนะ (1913-2001) สมรสกับไวเคานต์โมะโตะฟุมิ ฮิงะชิโซะโนะ 4. นางทะเอะโกะ โทะกุงะวะ (1920-1954) สมรสกับโยะชิฮิซะ โทะกุงะวะ เมื่อวันที่ 1 เมษายน ค.ศ. 1923 ได้เกิดเหตุลอบสังหารในชานกรุงปารีส เป็นเหตุให้เจ้าชายนะรุฮิซะ พระสวามีสิ้นพระชนม์ ส่วนพระองค์และเจ้าชายยะซุฮิโกะ อะซะกะ ได้รับบาดเจ็บสาหัส ในช่วงที่สหรัฐอเมริกายึดครองญี่ปุ่นนั้น พระองค์และเชื้อพระวงศ์ทั้งหลายที่อยู่สายหลักของราชวงศ์เบญจมาศถูกถอดพระอิสริยยศเป็นสามัญชนเมื่อวันที่ 14 ตุลาคม ค.ศ. 1947 ในช่วงปัจฉิมวัยอดีตเจ้าหญิงฟุมิโกะได้ทำหน้าที่เป็นนักบวชหญิงของศาลเจ้าอิเซะ ก่อนที่จะเสียชีวิตเมื่อวันที่ 11 สิงหาคม ค.ศ. 1974 สิริอายุได้ 84 ปีพระเกียรติยศพระอิสริยยศพระเกียรติยศ. พระอิสริยยศ. - เจ้าหญิงฟุซะโกะ เจ้าหญิงคะเนะ (28 มกราคม 1890 – 29 เมษายน 1909) - เจ้าหญิงฟุซะโกะ พระชายาในเจ้าชายนะรุฮิซะ (29 เมษายน 1909 – 14 ตุลาคม 1947) - ฟุซะโกะ คิตะชิระกะวะ (14 ตุลาคม 1947 – 11 สิงหาคม 1974)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ</doc>
