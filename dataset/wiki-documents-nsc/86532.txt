<doc id="86532" url="https://th.wikipedia.org/wiki?curid=86532" title="บุญเสริม วิทยชำนาญกุล">บุญเสริม วิทยชำนาญกุล ศาสตราจารย์ นายแพทย์ บุญเสริม วิทยชำนาญกุล เกิดวันที่ 26 ตุลาคม พ.ศ. 2493 ที่กรุงเทพมหานคร นักวิทยาศาสตร์ชาวไทย สาขากายวิภาคศาสตร์ และ ชีววิทยาระบบสืบพันธุ์ เป็นผู้บุกเบิกงานวิจัยเพื่อปรับปรุงและพัฒนาการเลี้ยงกุ้งกุลาดำในประเทศไทย โดยใช้วิทยาศาสตร์และเทคโนโลยีในการพัฒนาวิธีตรวจเชื้อและศึกษาหาวิธีป้องกันโรคไวรัสในกุ้งกุลาดำ จนได้รับรางวัล "กุ้งทองคำเกียรติยศ" จากชมรมผู้เลี้ยงกุ้งสุราษฎร์ธานี เป็นนักวิจัยในกลุ่มพัฒนาเทคโนโลยีเพื่ออุตสาหกรรมผลิตกุ้งกุลาดำ ที่ได้รับรางวัลนักเทคโนโลยีดีเด่น ของมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ ประจำปี 2546 และรางวัลวิทยาศาสตร์และเทคโนโลยี มูลนิธิโทเรเพื่อการส่งเสริมวิทยาศาสตร์ประเทศไทย ประจำปี พ.ศ. 2543ประวัติการศึกษาประวัติ. การศึกษา. - พ.ศ. 2512 - ปริญญาตรี (เกียรตินิยม) สาขาวิทยาศาสตร์การแพทย์ คณะวิทยาศาสตร์ มหาวิทยาลัยมหิดล - พ.ศ. 2516 - ปริญญาแพทยศาสตรบัณฑิต จากคณะแพทยศาสตร์โรงพยาบาลรามาธิบดี มหาวิทยาลัยมหิดล - พ.ศ. 2518-2521 - ปริญญาเอก สาขา Neuroendocrinology จากมหาวิทยาลัยรอเชสเตอร์ สหรัฐอเมริกา โดยทุนมูลนิธิร็อกกี้เฟลเลอร์ - Post Doctoral Training จากมหาวิทยาลัยอินดีแอนา และมหาวิทยาลัยเท็กซัส สหรัฐอเมริกาประวัติการทำงาน ประวัติการทำงาน. ตำแหน่งวิชาการ- พ.ศ. 2516 - บรรจุเข้าเป็นอาจารย์ ที่ภาควิชากายวิภาคศาสตร์ คณะวิทยาศาสตร์ มหาวิทยาลัยมหิดล - พ.ศ. 2543 - ศาสตราจารย์ ภาควิชากายวิภาคศาสตร์ คณะวิทยาศาสตร์ มหาวิทยาลัยมหิดล - ปัจจุบัน เป็นนักวิจัยหลัก ของหน่วยวิจัยเพื่อความเป็นเลิศเทคโนโลยีชีวภาพกุ้ง (Centex Shrimp) คณะวิทยาศาสตร์ มหาวิทยาลัยมหิดล ตำแหน่งบริหาร- เคยดำรงตำแหน่งรองคณบดี คณะวิทยาศาสตร์ มหาวิทยาลัยมหิดล - พ.ศ. 2536-2544 - เป็นผู้อำนวยการโครงการผลิตอาจารย์แพทย์ มหาวิทยาลัยมหิดล (ตั้งแต่เริ่มก่อตั้ง) - พ.ศ. 2541 - หัวหน้าภาควิชากายวิภาคศาสตร์ คณะวิทยาศาสตร์ มหาวิทยาลัยมหิดล ตำแหน่งในสมาคมและองค์กรต่างๆ- พ.ศ. 2536 - ได้รับเชิญให้เป็นที่ปรึกษางานวิจัยเกี่ยวกับกุ้ง ของบริษัทเจริญโภคภัณฑ์ จำกัดเกียรติคุณและรางวัลเกียรติคุณและรางวัล. - พ.ศ. 2532-2535 - ได้รับรางวัลอนันทมหิดล (King Anatamahidol Award) สำหรับผู้อุทิศตนให้การสอนนักศึกษาแพทย์ - พ.ศ. 2540 - รางวัลสภาวิจัยแห่งชาติ : รางวัลผลงานประดิษฐ์คิดค้น ของสำนักงานคณะกรรมการวิจัยแห่งชาติ รางวัลชมเชย ประเภททั่วไป จากผลงาน "ชิ้นส่วนชีวภาพกำซาบด้วยสารพลาสติก เพื่อการเรียนการสอนในทางการแพทย์" - พ.ศ. 2543 - รางวัลวิทยาศาสตร์และเทคโนโลยี มูลนิธิโทเรเพื่อการส่งเสริมวิทยาศาสตร์ประเทศไทย (คณะผู้วิจัยเรื่องกุ้งกุลาดำ) - พ.ศ. 2546 - รางวัลนักเทคโนโลยีดีเด่น ของมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ (กลุ่มพัฒนาเทคโนโลยีเพื่ออุตสาหกรรมผลิตกุ้งกุลาดำ)ผลงานทางวิชาการที่สำคัญผลงานทางวิชาการที่สำคัญ. - ทำการศึกษาวิจัยเกี่ยวกับการทำงานของระบบต่อมไร้ท่อ ต่อมไพเนียล - เป็นผู้บุกเบิกงานวิจัยด้านการกำซาบพลาสติกเข้าสู่ชิ้นส่วนอวัยวะมนุษย์ในประเทศไทย เพื่อผลิตอุปกรณ์ประกอบการเรียนการสอนวิชากายวิภาคศาสตร์ ซึ่งเป็นประโยชน์ต่อนักศึกษาแพทย์และวิทยาศาสตร์การแพทย์สาขาต่างๆ และเป็นหัวหน้าโครงการศูนย์ผลิตชิ้นส่วนสมองกำซาบด้วยสารพลาสติก เพื่อผลิตชิ้นส่วนสมองกำซาบด้วยสารพลาสติกควบคู่กับสื่อการสอนแบบ CAI ของชิ้นส่วนสมอง ให้แก่โรงเรียนแพทย์ต่างๆ ทั่วประเทศ รวมทั้งเพื่อศึกษาวิจัยด้านกายวิภาคศาสตร์ของสมองของคนไทย - เป็นผู้บุกเบิกงานวิจัยเพื่อปรับปรุงและพัฒนาการเลี้ยงกุ้งกุลาดำในประเทศไทย การพัฒนาวิธีตรวจเชื้อและศึกษาหาวิธีป้องกันโรคติดเชื้อไวรัสในกุ้งกุลาดำ โดยเฉพาะ โรคตัวแดงดวงขาว และโรคหัวเหลือง ที่ก่อให้เกิดความเสียหายในการเพาะเลี้ยงกุ้งกุลาดำในประเทศไทยเป็นอันมากเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรพรรดิมาลา (ร.จ.พ.)</doc>
