<doc id="463827" url="https://th.wikipedia.org/wiki?curid=463827" title="ไลท์เฮฟวี่เวท">ไลท์เฮฟวี่เวท ไลท์เฮฟวี่เวท () พิกัดน้ำหนักมวยรุ่นหนึ่ง ในรุ่นใหญ่ เป็นพิกัดที่อยู่ระหว่างรุ่นซูเปอร์มิดเดิลเวท (168 ปอนด์) กับครุยเซอร์เวท (190 ปอนด์) โดยนักมวยที่จะชกในพิกัดนี้ ต้องมีน้ำหนักตัวมากกว่า 168 ปอนด์ (ประมาณ 76.374 กิโลกรัม) และไม่เกิน 175 ปอนด์ (79.379 กิโลกรัม) ซึ่งพิกัดนี้มีทั้งในมวยสากลสมัครเล่นและมวยสากลอาชีพ และทุกสถาบันเรียกชื่อนี้เหมือนกันหมด ไลท์เฮฟวี่เวท เป็นพิกัดที่ได้รับความนิยมมากอีกพิกัดหนึ่ง โดยถือเป็นรุ่นใหญ่ที่รองก็เพียงเฮฟวี่เวท อันเป็นรุ่นที่ใหญ่ที่สุด มีนักมวยที่มีชื่อเสียงหลากหลายคนชกหรือเคยชกในพิกัดนี้ ก่อนที่จะทำน้ำหนักขึ้นไปชกในรุนที่ใหญ่กว่าต่อไป เช่น มูฮัมหมัด อาลี (มวยสากลสมัครเล่นในโอลิมปิก), เบอร์นาร์ด ฮอปกินส์, อีแวนเดอร์ โฮลีฟิลด์, ดาริอุซ มิคาลเชฟสกี, เวอร์จิล ฮิลล์, รอย โจนส์ จูเนียร์ เป็นต้น</doc>
