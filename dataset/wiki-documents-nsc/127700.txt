<doc id="127700" url="https://th.wikipedia.org/wiki?curid=127700" title="กำธร สุวรรณปิยะศิริ">กำธร สุวรรณปิยะศิริ กำธร สุวรรณปิยะศิริ (16 กันยายน พ.ศ. 2478 - 27 กุมภาพันธ์ พ.ศ. 2553) จบการศึกษาจากโรงเรียนเซนต์คาเบรียล และ คณะพาณิชยศาสตร์และการบัญชี มหาวิทยาลัยธรรมศาสตร์ ช่วงที่เป็นนักศึกษา ได้เล่นดนตรี เป็นมือกลองอยู่กับวงดนตรีของมหาวิทยาลัย ( TU Band ) เป็นนักแสดงอาวุโส พระเอกละครโทรทัศน์ และนักพากย์ภาพยนตร์ เป็นนักแสดงละครโทรทัศน์รุ่นแรกของช่อง 4 บางขุนพรหม และต่อมามักได้รับบทคู่พระ-นาง กับ อารีย์ นักดนตรี มีชื่อเสียงจากเรื่อง ขุนศึก ช่วง พ.ศ. 2502 - 2504 ในระยะหลัง มีผลงานเป็นที่จดจำจากการพากย์ภาพยนตร์โทรทัศน์ ส่วนใหญ่มักเป็นบทพ่อ ปู่ ตาของตัวละครเอก หรือหัวหน้าฝ่ายผู้ร้าย และตัวละครที่มีความตลกมากขึ้น ผลงานเด่นคือ เสียงเปาบุ้นจิ้น ซีรีส์จากไต้หวัน ฉายทางช่อง 3 ได้รับรางวัลเกียรติยศคนทีวี ในพิธีประกาศผลรางวัลโทรทัศน์ทองคำ ครั้งที่ 19 ประจำปี พ.ศ. 2547 ร่วมกับ จรัล เพ็ชรเจริญ และอารีย์ นักดนตรี สมรสกับ นันทวัน เมฆใหญ่ นางเอกละครช่อง 4 บางขุนพรหม ที่เคยแสดงคู่กัน เมื่อวันที่ 25 เมษายน 2512 ที่สโมสรองค์การทหารผ่านศึก และใช้ชีวิตร่วมกันมา มีบุตรชายด้วยกัน 1 คน คือ นายแพทย์ชลธวัช สุวรรณปิยะศิริ ก่อนถึงแก่กรรม ต้องฟอกเลือดบ่อยครั้ง จนเสียชีวิตด้วยเกิดอาการติดเชื้อในกระแสเลือด ที่โรงพยาบาลราชวิถี เวลาบ่ายของวันที่ 27 กุมภาพันธ์ พ.ศ. 2553 มีพิธีพระราชทานน้ำหลวงอาบศพวันที่ 1 มีนาคม วัดมกุฏกษัตริยาราม และสวดพระอภิธรรมศพถึงวันที่ 7 มีนาคม พ.ศ. 2553 ต่อมาสมเด็จพระเทพรัตนราชสุดา สยามบรมราชกุมารี เสด็จพระราชดำเนินพระราชทานเพลิงศพ เมื่อวันที่ 20 มีนาคม พ.ศ. 2554ผลงานละครโทรทัศน์ ผลงาน. ละครโทรทัศน์. ช่อง 4 บางขุนพรหม- มาร์โคโปโลกับคุบไบลข่าน (กาญจนาคพันธุ์) ปี 2502 - ขุนศึก (ไม้ เมืองเดิม) ปี 2502-04 แสดงเป็น เสมา - ดอกฟ้าจำปาศักดิ์ - ทหารเอกพระบัณฑูร - ออกญายามาดา - น้ำเซาะทราย (กฤษณา อโศกสิน) ปี 2506 แสดงเป็น ภีม - ลูกทาส (รพีพร) ปี 2507 แสดงเป็น แก้ว - เพียงแค่ขอบฟ้า รับบท ขุนบรม - แผลเก่า (ไม้ เมืองเดิม) ปี 2510 แสดงเป็น ไอ้ขวัญ - คมพยาบาท (สุข หฤทัย) ปี 2512 แสดงเป็น อุทัย - บันไดเมฆ (กฤษณา อโศกสิน) ปี 2514 - ขุนศึกมหาราช (รพีพร) เรื่องสุดท้ายของ อารีย์ นักดนตรี เรื่องแรกของ กนกวรรณ ด่านอุดม และ นันทวัน เมฆใหญ่ - พันท้ายนรสิงห์ (พล.ต.พระเจ้าวรวงศ์เธอ พระองค์เจ้าภาณุพันธ์ยุคล) - ถนนนี้ชั่ว - สายใจ ช่อง 9 อสมท.- ร่มฉัตร ปี 2522 - สาวแก่ ปี 2524 - เงามฤตยู ปี 2524 - ปูนปิดทอง ปี 2525 - บนถนนสายเดียวกัน ปี 2528 - เทวดาตกสวรรค์ ปี 2529 - เดชแม่ยาย ปี 2541 ช่อง 7- อุบัติเหตุ (กนกเรขา) ปี 2526-27 แสดงเป็น พ่อนางเอก ช่อง 5- จ้อนกับแดง (ก. ศยามานนท์) ปี 2523-25 แสดงเป็น พ่อจ้อนกับแดง - สกุลกา (บุษยมาส) ปี 2526 แสดงเป็น พ่อนางเอก - เปลวไฟในดวงดาว ปี 2527 - ทัดดาวบุษยา ปี 2527 - ฝันสลาย ปี 2532 ช่อง 3- ไฟพ่าย ปี 2519 - นานา(โรค)จิตตัง ปี 2520 - สาวสืบสาว ปี 2521 - รัศมีจันทร์ ปี 2524 - หลิวลู่ลม ปี 2525 - เขี้ยวพิษ ปี 2525 - นิทรา สายัณห์ (อิงอร – ศักดิ์เกษม หุตาคม) ปี 2526 - น้ำตาลไหม้ (ช่อลัดา) ปี 2526 แสดงเป็น น้าเขยพระเอก - ชั่วฟ้าดินสลาย (เรียมเอง – ครูมาลัย ชูพินิจ) ปี 2526 แสดงเป็น พะโป้ - พ่อปลาไหล ปี 2526 - คลื่นเสน่หา ปี 2526 - ทหารเสือพระเจ้าตาก ปี 2527 แสดงเป็น พระเจ้าตาก - คุณหมอช่วยด้วย ปี 2527 - ความรักสีดำ ปี 2527 - เบญจรงค์ห้าสี ปี 2528 (รับเชิญ) - ทาสอารมณ์ ปี 2528 - ไร้เสน่หา ปี 2528 - บ้านขนนก (กฤษณา อโศกสิน) ปี 2528 - รักในสายหมอก (โสภาค สุวรรณ) ปี 2528 แสดงเป็น ตานางเอก - กุหลาบไร้หนาม (ศรีฟ้า ลดาวัลย์) ปี 2529 - เคหาสน์ภูต ปี 2529 - แก้วราหู ปี 2529 - ทะเลเลือด ปี 2529 - ละครคน ปี 2530 - เลขานินทานาย ปี 2530 - แรงหึง (นันทนา วีระชน) ปี 2531 - นายจ๋าเลขาขอโทษ ปี 2531 - ระบำไฟ ปี 2531 - สามีตีตรา ปี 2531 - กฤตยา ปี 2532 - ทรายล้อมมุก ปี 2533 - ใครกำหนด ปี 2533 - แม่ลาวเลือด ปี 2533 (รับเชิญ) - วิมานไฟ (กฤษณา อโศกสิน) ปี 2533-34 - ปาก ปี 2534 - แก้วขนเหล็ก (ตรี อภิรุม) ปี 2534 - ในฝัน (โรสลาเรน) ปี 2535 แสดงเป็น พระราชา (พ่อนางเอก) - หนึ่งในทรวง (บุษยมาส) ปี 2535 - ฉุยฉาย ปี 2536 - เงารัก ปี 2536 - บาดาลใจ ปี 2536 - โสมส่องแสง ปี 2537 - ไม่สิ้นไร้ไฟสวาท ปี 2537 (รับเชิญ) - สามใบไม่เถา (อาริตา) ปี 2538 - อีแตน (พระเจ้าวรวงศ์เธอ พระองค์เจ้าอนุสรมงคลการ) ปี 2541 - กัลปังหา ปี 2541 (รับเชิญ) - สลักจิต (บุษยมาส) ปี 2542 แสดงเป็น ท่านทูต - ปลาร้าทรงเครื่อง ปี 2543 - ขอหยุดหัวใจไว้เพียงเธอ ปี 2544 - สามีเงินผ่อน ปี 2544 - กิเลสมาร ปี 2546 - สู่ฝันนิรันดร์ (รัตนสยาม) ปี 2551 แสดงเป็น เจ้าสัวเจิมศักดิ์งานพากย์ภาพยนตร์งานพากย์ภาพยนตร์. - RED DRAGON - กำเนิดอำมหิต - Hulk - มนุษย์ยักษ์จอมพลัง - Up - อัพ ปู่ซ่าบ้าพลัง ให้เสียง ชาร์ลส มัดด์ส - The Sum Of All Fears วิกฤต นิวเคลียร์ถล่มโลกแสดงภาพยนตร์แสดงภาพยนตร์. - แว่วเสียงซึง (2514) - แคนลำโขง (2515) - ขวัญใจลูกทุ่ง (2515) ... ไทร - ตามรักตามล่า (2515) - รักต้องห้าม (2515) - ลูกชู้ (2515) - แม่อายสะอื้น (2515) - ทับนางรอ (2516) - บ้า (2516) - สาวภูไท (2516) - ไม่มีสวรรค์สำหรับคุณ (2516) - ไม่มีคำตอบจากสวรรค์ (2516) - มัจจุราชสีน้ำผึ้ง (2517) - ไม่รักไม่สน (2517) - วังน้ำค้าง (2517) - ตะวันรอนที่หนองหาร (2517) ... คร้าว - นักเลงเทวดา (2518) - สวรรค์ไม่มีวันรู้ (2519) - ท้ามฤตยู (2519) - เหมือนหนึ่งในฝัน (2519) - ลูกขวาน (2520) - ปล้นอเมริกา (2520) - แหย่หนวดเสือ (2520) - พ่อม่ายทีเด็ด (2520) - มหาภัยพันหน้า (2521) - ถล่มวังข่า (2521) - ฆ่าอย่างเดียว (2521) - สายัณห์พิศวาส (2521) - เจ้าสาวคืนเดียว (2521) - แสนแสบ (2521) - หัวใจห้องที่ 5 (2521) - สตรีหมายเลข 0 (2521) - นักสู้ภูธร (2521) - กัปตันเรือปู (2521) - จ่ากำแพงดิน (2521) - นักฆ่าตะกรุดโทน (2521) - รักริษยา (2522) - รอยลิขิต (2522) - แม่ค้าขายผัก (2522) ... ยิ่ง - ชีวิตนี้เพื่อเธอ (2522) - สลักจิต (2522) - พลิกล๊อกค์ (2522) - หยาดพิรุณ (2523) ... สมพล - นักฆ่ามหาประลัย (2523) - สุดรักสุดอาลัย (2523) - อาอี๊ (2523) - บัวสีน้ำเงิน (2523) - ดาวพระศุกร์ (2524) ... พ่อเลี้ยงดาวพระศุกร์ - นักบุญทรงกลด (2525) - พ่อดอกรัก (2525) - นางสิงห์แก้มแดง (2526) ... พูนลาภ - ครั้งหนึ่งเราเคยรักกัน (2526) - 10 คงกระพัน (2527) - คนขวางโลก (2527) - สาวลมกรด (2528) - ไปรษณีย์สื่อรัก (2529) - ด้วยรักและผูกพัน (2529) - กว่าจะรู้เดียงสา (2530) - เท่ แต่ห้าแต้ม (2531) - คนกลางเมือง (2531) - ทหารเกณฑ์กิ๊บก๊าบ (2532) - สมปรารถนา (2537) - ฯลฯกำกับภาพยนตร์กำกับภาพยนตร์. - ลูกทาส (2522) ร่วมกับ รพีพร</doc>
