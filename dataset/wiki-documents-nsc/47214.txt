<doc id="47214" url="https://th.wikipedia.org/wiki?curid=47214" title="สด จิตรลดา">สด จิตรลดา สด จิตรลดา มีชื่อจริงว่า เชาวลิต วงศ์เจริญ (ชื่อเล่น: เชาว์) เป็นแชมป์โลกชาวไทยคนที่ 8 โดยเป็นแชมป์ในรุ่นฟลายเวท (112 ปอนด์) ของสภามวยโลก (WBC) และแชมป์เดอะริง เกิดเมื่อวันที่ 5 พฤษภาคม พ.ศ. 2505 ที่ตำบลแสนสุข อำเภอเมือง จังหวัดชลบุรี มีสถิติการชกทั้งหมด 29 ครั้ง ชนะ 23 ครั้ง แพ้ 4 ครั้ง เสมอ 1 ครั้ง (ชนะน็อก 14 ครั้ง)ชกมวยไทย ชกมวยไทย. สด จิตรลดา เริ่มชีวิตการชกมวยจากการชกมวยไทยโดยใช้ชื่อว่า "เชาวลิต ศิษย์พระพรหม" มีประวัติการชกมวยไทยอย่างโชกโชน ก่อนเบนเข็มมาชกมวยสากลอาชีพ สด เคยชกมวยสากลสมัครเล่นมาก่อน และเคยครองแชมป์ประเทศไทยในรุ่นฟลายเวทด้วยในปี พ.ศ. 2523 ที่จังหวัดขอนแก่น ชื่อของ สด จิตรลดา มาจากการตั้งชื่อผู้จัดการ "บึ๊กอึ่ง" สหสมภพ ศรีสมวงศ์ (ชื่อเดิม สมภพ ศรีสมวงศ์ -ปัจจุบันเสียชีวิตไปแล้ว) โดยขณะนั้น สหสมภพ กำลังปั้นนักมวยคนหนึ่งชื่อ มันส์ ส.จิตรพัฒนา และชื่อของมันส์ ติดอยู่ในอันดับของสภามวยโลก แต่ มันส์ ชกแพ้อดีตแชมป์โลก เนตรน้อย ศ.วรสิงห์ เข้า ทำให้กลุ่มผู้สนับสนุนเริ่มไม่มั่นใจในฝีมือ ประกอบกับมันส์จะเลิกชกมวยไป แต่ชื่อยังคงติดอันดับโลกอยู่ สหสมภพที่ได้ตัว เชาวลิต ศิษย์พระพรหม มาจึงสวมชื่อ มันส์ ลงไป และได้เปลี่ยนชื่อหลังจาก ส.จิตรพัฒนา เป็น ส.จิตรลดาแทน กลายเป็น มันส์ ส.จิตรลดา และต่อมาชื่อนี้ จากการจัดอันดับของ WBC ได้เปลี่ยนไปเหลือเพียง ส.จิตรลดา ทางฝ่ายผู้สนับสนุนจึงขอเปลี่ยนอีกทีเป็น สด จิตรลดา ในที่สุดได้ชิงแชมป์โลก ได้ชิงแชมป์โลก. สด จิตรลดาชกมวยสากลอาชีพเพียง 3 ครั้ง ก็มีชื่อติดอันดับของรุ่นไลท์ฟลายเวท WBC และได้รับการติดต่อจาก "ไอ้เหยี่ยว" ชาง จูง กู แชมป์โลกชาวเกาหลีใต้ ให้ชิงแชมป์โลก ในการชกครั้งนี้ สด จิตรลดา ที่มีสถิติการชกเพียงไม่กี่ครั้ง กลับชกได้ดีกว่าแชมป์โลกมากประสบการณ์อย่าง ชาง จุง กู โดยเดินไล่ถล่มในยกสุดท้ายจนหน้าตาแตกและเทะ กรรมการจึงถ่วงเวลาแกล้งล้มขาแพลงบนเวที ทำให้รอดพ้นการโดนสดน็อคเอ๊าท์ไปอย่างหวุดหวิด แม้ผลคะแนนออกมาจะแพ้ไปก็ตาม แต่ก็ได้สร้างความมั่นใจต่อกลุ่มผู้สนับสนุนว่า มีโอกาสจะประสบความสำเร็จในการชกมวยสากลอาชีพได้ จากนั้นการสนับสนุน สด จิตรลดา อย่างจริงจังจึงได้เริ่มขึ้นแชมป์โลกคนที่ 8 แชมป์โลกคนที่ 8. ภายหลังจากการอุ่นเครื่องสร้างประสบการณ์อีก 2 ครั้ง สด จิตรลดา จึงได้มีโอกาสชิงแชมป์โลกอีกครั้งในรุ่นฟลายเวท สภามวยโลก WBC จาก กาเบรียล เบอร์นัล นักมวยชาวเม็กซิกัน ที่อาคารกีฬานิมิบุตร สนามกีฬาแห่งชาติ ซึ่งคราวนี้ สดทำได้ โดยชนะคะแนน 12 ยกไป สด จิตรลดา นับว่าเป็นนักมวยแชมป์โลกขวัญใจชาวไทยอีกคนหนึ่ง เป็นมวยชกสนุก มีลีลาฟุตเวิร์คสวยงาม หมัดแย๊ปคม กล้าแลกกล้าชนแม้หมัดจะไม่หนักก็ตาม แต่ก็ถือว่าชนะใจคนดู ระหว่างเป็นแชมป์โลก สดได้เดินทางไปต่างประเทศชกป้องกันตำแหน่งหลายครั้ง ได้แก่ อังกฤษ ญี่ปุ่น เกาหลีใต้ จาไมก้า และกลางทะเลทรายในประเทศคูเวต เกือบทุกครั้งจบลงด้วยความสวยสดงดงาม และด้วยในยุคนั้นที่กีฬามวยสากลอาชีพได้รับความนิยมสุดขีด เมืองไทยมีแชมป์โลกพร้อมกันถึง 3 คน คือ สด จิตรลดา, เขาทราย แกแล็คซี่ และสามารถ พยัคฆ์อรุณ  การชกมวยสากลอาชีพในสมัยนั้น พลเอกเปรม ติณสูลานนท์ นายกรัฐมนตรีจะเป็นประธานในการชก และมอบเข็ดขัดด้วยตัวท่านเอง พลเอกเปรมจะพูดคุยกับนักมวยอย่างเป็นกันเองเหมือนพ่อ ลูก และจะมีคำถามหลังการชกซึ่งเป็นที่รู้จักกันดีว่า "เจ็บไหมลูก" สด จิตรลดา ป้องกันตำแหน่งไว้ได้ 6 ครั้ง และได้เสียตำแหน่งแก่ คิม ยอง กัง นักมวยเกาหลีใต้ ที่โซล ประเทศเกาหลีใต้ แต่ในปีต่อมา สดได้มีโอกาสแก้มืออีกครั้ง และสามารถเอาชนะไปได้ จึงกลายเป็นแชมป์โลก 2 สมัย ในเวลาต่อมา สด ได้มีโอกาสป้องกันตำแหน่งกับนักมวยรุ่นน้อง ซึ่งเป็นถึงอดีตแชมป์โลกเช่นเดียวกัน คือ เมืองชัย กิตติเกษม ซึ่งหลายฝ่ายคาดว่า สดน่าจะเอาชนะเมืองชัยได้ไม่ยาก ด้วยประสบการณ์และฝีมือที่เหนือกว่า แต่เนื่องจากสดเป็นมวยที่เก่ง หาคู่ชกด้วยยาก นาน ๆ ถึงได้ขึ้นชกที จึงเรื้อเวที ทำให้เมื่อได้ชกกันจริงแล้ว สดกลับเป็นฝ่ายแพ้น็อกไป และเมื่อมีการแก้มืออีกครั้งก็แพ้ไปในแบบเดิมอีก เพราะสภาพร่างกายของสด ไม่สดดังชื่ออีกแล้ว โดยเฉพาะอย่างยิ่งสายตา ซึ่งมีปัญหามานาน สด จิตรลดา จึงได้แขวนนวมไปภายหลังการชกครั้งที่สองกับเมืองชัย กิตติเกษม นั่นเองชีวิตส่วนตัวและชีวิตหลังแขวนนวม ชีวิตส่วนตัวและชีวิตหลังแขวนนวม. สด จิตรลดา เป็นชาวมุสลิมโดยกำเนิด ภายหลังแขวนนวมสดได้ศึกษาต่อจนกระทั่งจบการศึกษาปริญญาตรีจากคณะมนุษยศาสตร์ เอกภาษาอังกฤษ มหาวิทยาลัยหอการค้าไทย นับว่าเป็นนักมวยเพียงไม่กี่คนที่จบการศึกษาถึงระดับอุดมศึกษา และได้เปิดกิจการร้านอาหารใช้ชื่อว่า "ครัวสด" แต่ไม่ประสบความสำเร็จ ต่อมาได้สมัครรับเลือกตั้งเป็นสมาชิกสภาเขตคลองเตย  (ส.ข.) ในสังกัดพรรคประชาธิปัตย์ และได้รับความไว้วางใจจากประชาชนให้ได้รับการเลือกตั้ง ต่อมาสดได้เข้าทำงานอยู่ฝ่ายประชาสัมพันธ์ บริษัทการบินไทย จำกัด (มหาชน) อยู่พักหนึ่ง จึงลาออกและเดินทางไปสอนมวยไทยที่ประเทศสหรัฐอเมริกาและแคนาดาเป็นระยะเวลา 3-4 ปี ปัจจุบันได้กลับมาเปิดค่ายมวยไทยเพื่อสอนมวยให้เด็กและเยาวชนตลอดจนผู้สนใจในศิลปะมวยไทยที่บ้านพักซอยทานสัมฤทธิ์ ติวานนท์ 38 จังหวัดนนทบุรี สถานภาพสมรสกับ ทัศนีย์ สีดาสมุทร นักแสดงช่อง 7 และมีลูกสาวคนเดียวคือ ณัฐณิชา วงศ์เจริญ (สตางค์)สถิติการชกสถิติการชก. - ชกอุ่นเครื่อง และ ชกนอกรอบ- 5 ธันวาคม พ.ศ. 2526 : ชนะน็อกยก 4 ศรีธัญญา ศิษย์เสน่ห์ ที่ เวทีมวยช่อง 7 สี - 23 มกราคม พ.ศ. 2526 : ชนะคะแนน 6 ยก สุริยะ ปทุมวดี ที่ เวทีมวยช่อง 7 สี - 18 ธันวาคม พ.ศ. 2526 : ชนะน็อกยก 3 นิพนธ์ยุทธ ศักดิ์อาดัม ที่เวทีมวยช่อง 7 สี - 30 มกราคม พ.ศ. 2526 : ชนะน็อกยก 2 เจ้าเณรน้อย จอมคาถา ที่เวทีมวยช่อง 7 สี - 6 พฤษภาคม พ.ศ. 2527 : ชนะน็อกยก 7 วิค เพนแกรม () ที่ เวทีมวยช่อง 7 สี - ไม่ทราบวัน เดือน พ.ศ. 2527 : ชนะน็อกยก 7 รูดี้ พาลิเกา (ฟิลิปปินส์) ที่ เวทีมวยช่อง 7 สี - ชกนอกรอบ 30 สิงหาคม พ.ศ. 2529 : ชนะน็อกยก 9 แช มุนจิน () ที่ เวทีมวยชั่วคราวสวนสยาม กรุงเทพฯ - 9 พฤศจิกายน พ.ศ. 2531 : ชนะน็อกยก 8 รอนนี่ เบอร์ลาโน่ (ฟิลิปปินส์) ที่ เวทีมวยราชดำเนิน - 30 ธันวาคม พ.ศ. 2531 : ชนะทีเคโอยก 9 เนลสัน คาบิ๊ก (ฟิลิปปินส์) ที่ สนามมวยเวทีลุมพินี - 28 กุมภาพันธ์ พ.ศ. 2532 : ชนะน็อกยก 6 บอย เซลโรดา นักมวยชาวฟิลิปปินส์ ที่สนามมวยเวทีลุมพินี - 27 กันยายน พ.ศ. 2532 : ชนะคะแนน 10 ยก เวลจี้ ลิโอโนร่า นักมวยชาวฟิลิปปินส์ ที่เวทีมวยราชดำเนิน - 6 กรกฎาคม พ.ศ. 2534 : ชนะน็อกยก 6 ปาร์ค ชอง พิล (เกาหลีใต้) ที่ เวทีมวยช่อง 7 สี - 28 สิงหาคม พ.ศ. 2534 : ชนะน็อกยก 5 ทาโรน่า มาลูส (ฟิลิปปินส์) ที่ เวทีมวยช่อง 7 สี- แชมป์โลกรุ่นฟลายเวท WBC (สมัยที่ 1), เดอะริง- ชิง 22 มิถุนายน พ.ศ. 2527 : ชนะคะแนน 12 ยก กาเบรียล เบอร์นัล () ที่ อาคารกีฬานิมิบุตร สนามกีฬาแห่งชาติ - ป้องกันตำแหน่งครั้งที่ 1 : 20 กุมภาพันธ์ พ.ศ. 2528 ชนะน็อกยก 5 ชาร์ลี มากรี () ที่ พระราชวังอเล็กซานเดรีย วู๊ดกรีน กรุงลอนดอน - ป้องกันตำแหน่งครั้งที่ 2 : 22 มิถุนายน พ.ศ. 2528 เสมอ 12 ยก กาเบรียล เบอร์นัล (เม็กซิโก) ที่ อาคารกีฬานิมิบุตร สนามกีฬาแห่งชาติ - ป้องกันตำแหน่งครั้งที่ 3 : 22 กุมภาพันธ์ พ.ศ. 2529ชนะคะแนน 12 ยก เฟร็ดดี้ คัสติญโญ่ (เม็กซิโก) ที่เมืองอัล อาราบี ประเทศคูเวต - ป้องกันตำแหน่งครั้งที่ 4 : 10 ธันวาคม พ.ศ. 2529 ชนะคะแนน 12 ยก กาเบรียล เบอร์นัล (เม็กซิโก) ที่ อินดอร์ สเตเดียม หัวหมาก - ป้องกันตำแหน่งครั้งที่ 5 : 5 กันยายน พ.ศ. 2530 ชนะน็อกยก 5 อันห์ เรกี (เกาหลีใต้) ที่ อินดอร์สเตเดียม หัวหมาก - ป้องกันตำแหน่งครั้งที่ 6 : 31 มกราคม พ.ศ. 2531ชนะน็อกยก 8 ฮิเดอากิ คามิชิโร่ () ที่ คาสเทล ฮอลล์ เมืองโอซาก้า - เสียแชมป์ : 24 กรกฎาคม พ.ศ. 2531 แพ้คะแนน 12 ยก คิม ยอง กัง (เกาหลีใต้) ที่ ศูนย์กีฬาในร่ม เมืองโปฮัง- แชมป์โลกรุ่นฟลายเวท WBC (สมัยที่ 2)- ชิง : 3 มิถุนายน พ.ศ. 2532 ชนะคะแนน 12 ยก คิม ยอง กัง (เกาหลีใต้) ที่ เวทีมวยชั่วคราว จังหวัดตรัง - ป้องกันตำแหน่งครั้งที่ 1 : 30 มกราคม พ.ศ. 2533 ชนะคะแนน 12 ยก ริค ซิโอโดร่า (ฟิลิปปินส์) ที่ สนามมวยเวทีลุมพินี - ป้องกันตำแหน่งครั้งที่ 2 : 1 พฤษภาคม พ.ศ. 2533 ชนะคะแนน 12 ยก คาร์ลอส กาเบรียล ซาลาซ่าร์ () ที่ สนามกีฬากองทัพบก ถ.วิภาวดีรังสิต - ป้องกันตำแหน่งครั้งที่ 3 : 7 กันยายน พ.ศ. 2533 ชนะน็อกยก 11 ริชาร์ด คลาร์ก () ที่ สนามกีฬาแห่งชาติ กรุงคิงส์ตัน - ป้องกันตำแหน่งครั้งที่ 4 : 24 พฤศจิกายน พ.ศ. 2533 ชนะคะแนน 12 ยก ชาง จุงกู (เกาหลีใต้) ที่ ศูนย์กีฬาในร่ม โอลิมปิคปาร์ก ยิมเนเซียม โซล - เสียแชมป์ : 15 กุมภาพันธ์ พ.ศ. 2534 แพ้ทีเคโอยก 6 เมืองชัย กิตติเกษม ที่เวทีมวยชั่วคราว จังหวัดพระนครศรีอยุธยา- เคยชิงแชมป์ต่อไปนี้แต่ไม่สำเร็จ- 31 มีนาคม พ.ศ. 2527 ชิงแชมป์โลกรุ่นไลท์ฟลายเวท WBC แพ้คะแนน 12 ยก ชาง จุงกู (เกาหลีใต้) ที่ ปูซาน - 28 กุมภาพันธ์ พ.ศ. 2535 ชิงแชมป์โลกฟลายเวท WBC แพ้ทีเคโอยก 9 เมืองชัย กิตติเกษม ที่เวทีมวยชั่วคราว ฟาร์มจระเข้ สมุทรปราการ รวมสถิติการชกทั้งหมด 29 ครั้ง ชนะ 23 ครั้ง แพ้ 4 ครั้ง เสมอ 1 ครั้ง (ชนะน็อก 14 ครั้ง)</doc>
