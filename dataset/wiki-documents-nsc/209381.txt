<doc id="209381" url="https://th.wikipedia.org/wiki?curid=209381" title="หอสมุดรัฐสภา">หอสมุดรัฐสภา หอสมุดรัฐสภา () สถาบันด้านวัฒนธรรมที่เก่าแก่ที่สุดของสหรัฐอเมริกาและเป็นหอสมุดแห่งชาติ ก่อตั้งเมื่อปี ค.ศ. 1800 ตามกฎหมายของรัฐสภาอเมริกัน เป็นหน่วยงานที่แต่งตั้งโดยประธานาธิบดีภายใต้ความเห็นชอบของสภาสูงเพื่อให้เป็นแหล่งข้อมูลด้านกฎหมายของรัฐบาล ตั้งอยู่ในพื้นที่อาคาร 3 หลังในวอชิงตันดีซี ถือเป็นหอสมุดที่ใหญ่ที่สุดในโลกว่าด้วยชั้นหนังสือและจำนวนหนังสือที่มากที่สุดมีหัวหน้าคนปัจจุบันคือ คาร์ลา เฮย์เดน ในยุคแรกหอสมุดรวบรวมข้อมูลเอกสารส่วนใหญ่เป็นของรัฐสภา ต่อมาเมื่อเกิดเหตุการณ์เพลิงไหม้ในปี ค.ศ. 1814 ทำให้เอกสารถูกทำลายไป ในปี ค.ศ. 1815 รัฐสภาอเมริกันได้ซื้อห้องสมุดของโทมัส เจฟเฟอร์สัน อดีตประธานาธิบดี ซึ่งมีขนาดใหญ่เป็น 2 เท่าของหอสมุดรัฐสภาอเมริกัน และเปลี่ยนรูปแบบจากข้อมูลเฉพาะรัฐสภาเป็นห้องสมุดข้อมูล ค้นคว้า อ้างอิงทั่ว ๆ ไป ในปี ค.ศ. 1897 ได้ปรับปรุงห้องสมุดและจัดระบบใหม่โดยได้ย้ายไปอยู่ตึกใหม่ที่อยู่ใกล้ ๆ กัน ในศตวรรษที่ 20 ให้บริการแก่ห้องสมุดต่าง ๆ ได้จัดห้องใหม่ให้เป็นสากล และได้มาตรฐานทั้งขอบเขตและเนื้อหา ในสงครามโลกครั้งที่ 2 จัดทุนรางวัลและการบริจาคสำหรับกิจกรรมทางวัฒนธรรม ต่อมาปี 1939 เปิดตึกที่เป็นสาขา ต่อมาค.ศ. 1981 ข้อมูลข่าวสารต่าง ๆ เพิ่มมากขึ้นเป็น 2 เท่า จึงได้เพิ่มตึกที่ 3 ขึ้น ในปี ค.ศ. 1990 จำนวนวัสดุห้องสมุด ได้เพิ่มขึ้นในอัตรา 7,000 รายการต่อวัน มีวัสดุทุกรูปแบบ และเกือบทุกภาษามากกว่า 90 ล้านชิ้น หนังสือ 15 ล้านเล่ม 37 ล้านต้นฉบับตัวเขียน (รวมต้นฉบับตัวเขียนลายมือของประธานาธิบดี สหรัฐอเมริกา 23 คน) แผนที่ 4 ล้านแผ่น เครื่องดนตรี 7 ล้านชิ้น ซึ่งรวมวัสดุที่เกี่ยวข้องด้วย ภาพถ่าย 2 ล้านภาพ ภาพยนตร์ 125,000 ม้วน แถบบันทึกเสียง/บันทึกภาพ/ โปสเตอร์ ระบบคอมพิวเตอร์ และฐาน ข้อมูลหลายสิบล้าน</doc>
