<doc id="361718" url="https://th.wikipedia.org/wiki?curid=361718" title="โรงเรียนคณะราษฎร์บำรุงปทุมธานี">โรงเรียนคณะราษฎร์บำรุงปทุมธานี โรงเรียนคณะราษฎร์บำรุงปทุมธานี เป็นโรงเรียนรัฐบาลในสังกัดสำนักงานเขตพื้นที่การศึกษามัธยมศึกษา เขต 4 (ปทุมธานี สระบุรี) (สังกัดเดิมคือสำนักงานเขตพื้นที่การศึกษาปทุมธานี เขต 1) โรงเรียนมัธยมศึกษาขนาดใหญ่ เปิดสอนในระดับชั้นมัธยมศึกษาตอนต้นและตอนปลายแบบสหศึกษา(รับนักเรียนชายเฉพาะห้องเรียนพิเศษ)ห้องเรียนธรรมดารับนักเรียนชายในส่วนเฉพาะมัธยมปลาย และเป็นโรงเรียนสตรีประจำจังหวัดปทุมธานี ตั้งอยู่เลขที่ 85 หมู่ 5 ตำบลบ้านกลาง อำเภอเมืองปทุมธานี จังหวัดปทุมธานี ตั้งอยู่ริมแม่น้ำเจ้าพระยาใกล้กับวิทยาลัยเทคนิคปทุมธานีและวัดโบสถ์ประวัติ ประวัติ. โรงเรียนคณะราษฎร์บำรุงปทุมธานี มีชื่อเดิมว่า โรงเรียนสตรีปทุมธานี มีนางสาวอรุณ พิศลยบุตรเป็นครูใหญ่คนแรก แต่เดิมโรงเรียนตั้งอยู่ที่ทำการเทศบาลเมืองปทุมธานีในปัจจุบันเป็นเรือนไม้ชั้นเดียวมีบริเวณแคบมากไม่มีพื้นที่ที่จะขยายได้ และอยู่ใกล้สถานีตำรวจภูธรมาก ไม่เหมาะสมที่จะใช้เป็นสถานศึกษา นายวิโรจน์ กมลพันธ์ ศึกษาธิการจังหวัดจึงดำริที่จะสร้างโรงเรียนใหม่ แต่ยังไม่ทันจะดำเนินการ นายวิโรจน์ กมลพันธ์ ได้ย้ายไปเสียก่อน ขุนศึกษาการพิสิษฐ์ มาดำรงตำแหน่งแทน จึงได้ดำเนินการต่อไปโดยขอความร่วมมือจากพระครูบวรธรรมกิจ เจ้าอาวาสวัดโบสถ์เชียงราก ใช้ที่ธรณีสงฆ์เนื้อที่ 7 ไร่ 7 ตารางวาให้เป็นสถานที่สร้างโรงเรียนเมื่อวันที่ 28 มกราคม พ.ศ. 2478 แต่เนื่องจากสถานที่ตั้งของโรงเรียนเป็นที่ลุ่ม น้ำท่วมในฤดูน้ำหลากทุกปี ทำให้ไม่สะดวกในการเดินเข้าโรงเรียนซึ่งมีระยะห่างจากริมแม่น้ำมาก โรงเรียนจึงของบประมาณทำถนนให้สูงพ้นน้ำ พ.ศ. 2499 โรงเรียนได้ปรับพื้นที่สนามหน้าโรงเรียน และทำถนนด้านหน้าอาคารตลอดตามแนวริมคลอง วัดโบสถ์ ด้วยเงินบำรุงการศึกษากับเงินงบประมาณค่าใช้สอย พ.ศ. 2500 โรงเรียนได้รับเงินงบประมาณด้านพลศึกษาจากจังหวัดมาปรับปรุงสนามและขุดคลองด้านหลังโรงเรียน ด้วยเงินบำรุงการศึกษาและเงินยืมทดรองจ่าย พ.ศ. 2505 สร้างอาคารเรียนเป็นอาคาร 2 ชั้น มี 4 ห้องเรียน และได้สร้างห้องครัวให้นักเรียนฝึกหัดประกอบอาหาร โดยใช้เงินบำรุงการศึกษา พ.ศ. 2509 ถมสระและบริเวณหน้าโรงเรียนทำสนามกีฬาและที่พักผ่อนหย่อนใจ พ.ศ. 2513 สร้างอาคารเรียนเป็นตึก 4 ชั้นมี 16 ห้องเรียนและมีห้องพิเศษอีก 8 ห้องรวมเป็น 24 ห้องและนำเงินที่เหลือมาจัดสร้างบ้านพักครู 1 หลังและซื้อดินมาถมสนาม พ.ศ. 2527 สร้างบ้านพักครูแบบตึก 2 ชั้น ปีละ 1 หลังจำนวน 10 หลัง บ้านพักภารโรง 3 หลัง ส้วม 6 หลัง จำนวน 36 ที่ และซื้อรถบรรทุกเล็ก 1 คัน พ.ศ. 2529 สร้างโรงฝึกงานแบบ 406/27 จำนวน 1 หลัง ชื่ออาคารปัทมา พ.ศ. 2535 สร้างอาคารเรียนอเนกประสงค์แบบพิเศษ 4 ชั้น จำนวน 1 หลัง ชื่ออาคารกุมุทมาศ พ.ศ. 2536 สร้างบ่อบำบัดน้ำเสีย และต่อเติมอาคารจงกลณี พ.ศ. 2539 ซ่อมแซมถนนคอนกรีตเสริมเหล็กเข้าโรงเรียน ปรับปรุงทางเท้าถนนทางเข้าโรงเรียน ซ่อมแซมถนนลาดยาง ซ่อมแซมเขื่อนกั้นน้ำและได้รับเงินบริจาคเพื่อพัฒนาห้องสมุดเฉลิมพระเกียรติกาญจนาภิเษกและได้รับบริจาคเครื่องคอมพิวเตอร์ 1 เครื่อง เพื่อใช้ในงานห้องสมุด พ.ศ. 2540 ได้รับเงินบริจาค ดำเนินการจัดสร้าง จัดสร้างซุ้มพระท่าน้ำหอพระทิศตะวันตก พ.ศ. 2542 ปรับปรุงโรงอาหารอาคาร 3 (ปูกระเบื้อง) พ.ศ. 2545 จัดสร้างหลังคาสะพานท่าน้ำโรงเรียน จัดทำรั้วแปลงเกษตร ปรับปรุงโรงยิมส์ฯ และสนามกีฬา อาคาร 5 พ.ศ. 2546 จัดทำป้อมยามใหม่ จำนวน 1 หลัง ปรับปรุงซ่อมแซมพื้นหอประชุมและทำหินขัด พ.ศ. 2547 จัดสร้างโรงเก็บวัสดุ จำนวน 1 หลัง ปรับปรุงลานจอดรถหน้าโรงเรียนและหลังคาโรงรถ พ.ศ. 2549 ก่อสร้างอาคารเรียนแบบอาคาร คสล. 4 ชั้น จำนวน 1 หลัง พ.ศ. 2550 ปรับปรุงศาลา 8 เหลี่ยมสัญลักษณ์ของโรงเรียน สัญลักษณ์ของโรงเรียน. ตราสัญลักษณ์ ตราประจำโรงเรียน: บัวสัตตบงกช เหนือน้ำในโล่ ปรัชญา : วินัย สามัคคี ซื่อสัตย์ พัฒนาตนเอง คำขวัญ: อ่อนน้อม ยิ้มง่าย ไหว้เก่ง คติธรรม: ธมฺโม หเว รกฺขติ ธมฺมจารึ (ธรรมย่อมรักษาผู้ประพฤติธรรม) สีประจำโรงเรียน: น้ำเงิน-ขาว- อัตลักษณ์ วินัยดี มีคุณธรรมนำใจ ใฝ่เรียนรู้ เชิดชูสถาบัน"เกียรติประวัติเกียรติประวัติ. - รางวัลเกียรติคุณ สัญญา ธรรมศักดิ์ (ดีเด่น) ระดับมัธยมศึกษา ประจำปี ๒๕๕๑ - โรงเรียนรางวัลพระราชทานประเภทมัธยมศึกษาขนาดใหญ่ ประจำปี ๒๕๕๓ - ถูกจัดเป็นโรงเรียนมาตรฐานสากลที่สร้างเสริมให้ผู้เรียนมีศักยภาพเป็นพลโลก (World Class Standard School)เขตพื้นที่บริการของโรงเรียนเขตพื้นที่บริการของโรงเรียน. - จังหวัดปทุมธานี- อำเภอเมืองปทุมธานี ตำบลบ้านกลาง (หมู่ 1-5) ตำบลบางปรอก ตำบลบ้านกระแชง (หมู่ 1-4) ตำบลบางพูน ตำบลบางกะดี ตำบลบางขะแยง (หมู่ 3-4) ตำบลบ้านฉาง ตำบลบ้านใหม่ ตำบลบ้านเดื่อ (หมู่ 1-3,6-7) - อำเภอสามโคก ตำบลเชียงรากใหญ่ (หมู่ 7) ตำบลบางโพธิ์เหนือ (หมู่ 1)</doc>
