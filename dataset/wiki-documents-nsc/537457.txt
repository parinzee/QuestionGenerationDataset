<doc id="537457" url="https://th.wikipedia.org/wiki?curid=537457" title="เร็ว..แรงทะลุนรก 6">เร็ว..แรงทะลุนรก 6 เร็ว..แรงทะลุนรก 6 () รู้จักในอีกชื่อว่า Fast Six หรือ Furious 6 เป็นภาพยนตร์โลดโผน/ระทึกขวัญลำดับที่ 6 ในชุดเดอะฟาสต์แอนด์เดอะฟิวเรียส เขียนบทโดยคริส มอร์แกน และกำกับโดยจัสติน ลิน นำแสดงโดย วิน ดีเซล, พอล วอล์กเกอร์, ดเวย์น จอห์นสัน และ มิเชลล์ ร็อดริเกซ เข้าฉายเมื่อปี ค.ศ. 2013เรื่องย่อ เรื่องย่อ. หลังการปล้นครั้งใหญ่ในรีโอเดจาเนโร โดมินิค "ดอม" ทอเร็ตโตและลูกทีมต่างแยกย้ายกันไปใช้ชีวิตอย่างที่ต้องการ ดอมอยู่กับเอเลนา ไบรอันอยู่กับมีอาและแจ็ค ลูกชาย จีเซลอยู่กับฮานที่ฮ่องกง ส่วนโรมันและเทจใช้ชีวิตอย่างหรูหรา ในขณะเดียวกัน เจ้าหน้าที่หน่วย DSS ลุค ฮ็อบส์และไรลีย์ ฮิคส์ ได้ตรวจสอบเหตุโจมตีขบวนรถทหารรัสเซีย พวกเขาพบว่าเป็นฝีมือของอดีตหน่วยรบพิเศษอังกฤษ โอเว่น ชอว์ ฮ็อบส์เดินทางไปพบดอมและให้ดอมดูรูปของเลตตี โอติซ แฟนเก่าของดอม พร้อมกับร้องขอให้ดอมช่วยเพื่อแลกกับการได้รับอภัยโทษ ดอมยอมช่วยและเรียกไบรอัน, โรมัน, เทจ, ฮานและจีเซลมา ทั้งหมดเดินทางไปที่ลอนดอนและบุกไปยังที่ซ่อนของชอว์ แต่กลับพบว่าเป็นแผนของชอว์เพื่อล่อตำรวจมา ในขณะที่ลูกทีมของชอว์ทำการจารกรรมในสำนักงานตำรวจสากล ชอว์ขับรถหลบหนีโดยมีทีมของดอมไล่ตาม ดอมตามไปจนพบกับเลตตีและถูกเลตตียิง เมื่อกลับไปยังศูนย์บัญชาการ ฮ็อบส์บอกดอมว่าชอว์วางแผนขโมยชิ้นส่วนต่าง ๆ เพื่อนำไปสร้างเป็นอุปกรณ์อันตรายและนำไปขายในราคาสูง ในเวลาเดียวกันชอว์พบว่าเลตตีเคยมีความสัมพันธ์กับดอม แต่เลตตีบอกว่าตนจำเรื่องนั้นไม่ได้ ทีมของดอมสืบจนพบว่าชอว์มีความเกี่ยวข้องกับอาร์ทูโร บรากา นักค้ายาเสพติดที่ถูกไบรอันจับ ไบรอันจึงเดินทางไปที่สหรัฐฯ ในฐานะนักโทษเพื่อเข้าหาบรากา บรากาบอกไบรอันว่าเลตตีรอดตายจากรถที่ระเบิด แต่ทำให้เธอความจำเสื่อมและชอว์มาพาตัวเธอไป ดอมไปพบเลตตีและท้าเธอแข่งรถพร้อมกับคืนสร้อยคอของเธอ หลังเลตตีกลับไป ชอว์ได้เข้ามาเสนอให้ดอมถอนตัวและขู่ว่าจะทำร้ายครอบครัวเขาหากไม่ยอมทำตาม แต่ดอมปฏิเสธ เทจ ลูกทีมคนหนึ่งของดอมสืบพบว่าก้าวต่อไปของชอว์คือการโจมตีฐานทัพ NATO ในสเปน ดอม ไบรอันและโรมันจึงเข้าไปขัดขวาง แต่พบว่าชอว์ใช้รถถังในการตอบโต้ ไบรอันและโรมันทำให้รถถังคว่ำ ส่วนดอมเสี่ยงชีวิตช่วยเลตตีไว้ได้ ชอว์และลูกทีมถูกจับแต่บอกว่าตอนนี้เขาส่งคนไปลักพาตัวมีอา ภรรยาของไบรอัน ฮ็อบส์จึงสั่งให้ปล่อยตัวชอว์และลูกทีม ชอว์หนีออกมาพร้อมกับไรลีย์ ซึ่งเป็นพวกของชอว์มาตลอด ส่วนเลตตียังอยู่กับดอม ทีมของชอว์ใช้เครื่องบินในการหลบหนี ส่วนทีมของดอมไล่ตามไปแล้วใช้ตะขอยิงที่ปีกเครื่องบินเพื่อไม่ให้เครื่องบินบินขึ้นได้ เลตตีฆ่าไรลีย์ ส่วนจีเซลสละชีวิตตัวเองเพื่อช่วยฮาน ดอมและชอว์สู้กันก่อนฝ่ายหลังจะถูกเหวี่ยงลงจากเครื่องบิน ดอมขับรถออกมาก่อนเครื่องบินจะตกและนำชิปไปให้ฮ็อบส์ ในที่สุด ดอมและลูกทีมก็ได้กลับมาที่บ้านเก่าในลอสแอนเจลิส ฮ็อบส์และเอเลนา คู่หูคนใหม่ตามมาบอกว่าดอมและลูกทีมทุกคนได้รับการอภัยโทษ เมื่อทั้งคู่กลับไป โรมันกล่าวขอบคุณพระเจ้าก่อนทุกคนทานอาหารร่วมกัน ในฉากหลังเครดิต ฮานได้ขับรถหลบหนีไปตามถนนในโตเกียว ก่อนจะถูกรถคันหนึ่งชน คนขับลงมาจากรถและโทรหาดอม เมื่อรถฮานระเบิด เขาได้บอกดอมว่า "นายไม่รู้จักฉัน แต่เดี๋ยวรู้แน่"นักแสดงนักแสดง. - วิน ดีเซล รับบท โดมินิค ทอเร็ตโต - พอล วอล์กเกอร์ รับบท ไบรอัน โอคอนเนอร์ - ดเวย์น จอห์นสัน รับบท ลุค ฮ็อบส์ - จอร์ดาน่า บรูว์สเตอร์ รับบท มีอา ทอเร็ตโต - ไทรีส กิบสัน รับบท โรมัน เพียร์ซ - มิเชลล์ ร็อดริเกซ รับบท เลตตี้ โอติซ - ซ็อง คัง รับบท ฮาน - คริส บริจส์ รับบท เทจ ปาร์คเกอร์ - ลุค อีแวนส์ รับบท โอเว่น ชอว์ - จีนา คาราโน รับบท ไรลีย์ ฮิคส์ - กัล กาด็อต รับบท จีเซล ยาชาร์ - โจ แทซลิม รับบท จาห์ - เอลซ่า พาตากี้ รับบท เอเลน่า เนเวสการตอบรับและรางวัล การตอบรับและรางวัล. เร็ว..แรงทะลุนรก 6 ทำรายได้กว่า 780 ล้านดอลลาร์สหรัฐ เป็นภาพยนตร์ที่ทำรายได้สูงสุดเป็นอันดับที่ 2 ในชุด เดอะฟาสต์แอนด์เดอะฟิวเรียส และเป็นภาพยนตร์ที่ทำรายได้สูงสุดเป็นอันดับที่ 6 ในปี ค.ศ. 2013รางวัลค.ศ. 2013รางวัล. ค.ศ. 2013. - รางวัลโกลเดนเทรเลอร์ (Golden Trailer Awards)- Best Action TV Spot (Breathe (Super Bowl Trailer)) - Best Summer Blockbuster 2013 TV Spot (Breathe (Super Bowl Trailer)) - รางวัลทีนชอยส์ (Teen Choice Awards)- Choice Summer Movie: Action/Adventure - รางวัลสมาคมนักวิจารณ์ภาพยนตร์ฟีนิกซ์ (Phoenix Film Critics Society Award)- Best Stuntsค.ศ. 2014ค.ศ. 2014. - รางวัล IGN (IGN's Best of 2013 Movie Awards)- ภาพยนตร์แอ็กชันยอดเยี่ยม - รางวัลภาพยนตร์เอ็มทีวี (MTV Movie Awards)- Best On-Screen Duo (Vin Diesel & Paul Walker) - รางวัลแซทเทิร์น (Saturn Award)- ภาพยนตร์แอ็กชันหรือผจญภัยยอดเยี่ยม - รางวัลพรีมีออส ฮูเวนตุส (Premios Juventud)- ภาพยนตร์ยอดเยี่ยมภาคต่อ ภาคต่อ. จัสติน ลิน ประกาศว่าเขาจะไม่กลับมากำกับภาคต่อของภาพยนตร์เรื่องนี้ โดยผู้ที่จะมาทำหน้าที่ผู้กำกับในภาคต่อไปคือ เจมส์ วาน ด้านวิน ดีเซลก็ระบุว่า Furious 7 จะเริ่มถ่ายทำในช่วงเดือนสิงหาคม 2013 และมีกำหนดฉายวันที่ 11 กรกฎาคม 2014 แต่เนื่องจากการเสียชีวิตของพอล วอล์กเกอร์ ทำให้วันออกฉายของภาพยนตร์เรื่องนี้ถูกเลื่อนออกไปเป็นเดือนเมษายน 2015</doc>
