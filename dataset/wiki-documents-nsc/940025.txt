<doc id="940025" url="https://th.wikipedia.org/wiki?curid=940025" title="บรูนู โมเรย์รา">บรูนู โมเรย์รา บรูนู แดเนียล เปเรย์รา คัสตรู โมเรย์รา (เกิดวันที่ 6 กันยายน ค.ศ. 1987) เป็นนักฟุตบอลชาวโปรตุเกส ปัจจุบันลงเล่นตำแหน่งกองหน้าให้กับสโมสร Paços de Ferreiraสโมสรอาชีพ สโมสรอาชีพ. โมเรย์ราเกิดที่หมู่บ้าน Landim และจบหลักสูตรเยวาชนจากบรากา เขาลงเล่นชุดใหญ่ครั้งแรกกับสโมสรสมัครเล่น GD Joane จากนั้นเขาย้ายไปเล่นในเซกุนดาดีบีซีออน 5 ฤดูกาล กับสโมสร Varzim และ Moreirense ช่วงฤดูร้อน 2012 โมเรย์ราย้ายไปร่วมทีม C.D. Nacional ในปรีไมราลีกา การลงเล่นนัดแรกของเขาเกิดขึ้นเมื่อวันที่ 26 สิงหาคม โดยเขาลงมาเป็นตัวสำรองในนาทีที่ 75 นัดที่แพ้ 1−3 ต่อ Moreirense สโมสรเก่าของเขา ประตูแรกของเขาเกิดขึ้นเมื่อวันที่ 17 กุมภาพันธ์ ค.ศ. 2013 นัดที่เสมอ Paços de Ferreira 1−1 ต่อมาเขาถูกปล่อยยืมตัวให้กับ PFC CSKA Sofia สโมสรจากบัลแกเรีย ในเดือนมกราคม ค.ศ. 2014 และย้ายไป Chaves วันที่ 16 มิถุนายน ค.ศ. 2014 โมเรย์ราย้ายไป Paços Ferreira ด้วยสัญญาสองปี เขามักจะเป็นผู้ทำประตูสูงสุดของสโมสรขณะลงเล่นบนลีกสูงสุด วันที่ 17 พฤษภาคม ค.ศ. 2016 โมเรย์ราย้ายไปร่วมทีมบุรีรัมย์ ยูไนเต็ด สโมสรในไทยลีก เขาลงเล่นนัดแรกให้กับสโมสรเมื่อวันที่ 26 มิถุนายน นัดที่บุรีรัมย์เปิดบ้านเสมอแบงค็อก ยูไนเต็ด 0-0 และทำประตูแรกให้กับสโมสรเมื่อวันที่ 17 กรกฎาคม นัดที่บุรีรัมย์เปิดบ้านเอาชนะพัทยา ยูไนเต็ด 4-2 จบฤดูกาล 2016 เขาทำประตูให้กับบุรีรัมย์ได้ทั้งหมด 6 ประตู แบ่งเป็นในลีก 5 ประตู และในเอฟเอคัพอีก 1 ประตู อย่างไรก็ตาม เขาแยกทางกับสโมสรในฤดูกาลถัดมา</doc>
