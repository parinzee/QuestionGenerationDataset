<doc id="246547" url="https://th.wikipedia.org/wiki?curid=246547" title="เบน คิงสลีย์">เบน คิงสลีย์ เซอร์ เบน คิงสลีย์, ซีบีอี () ( ภาษาคุชราต:કૃષ્ણા પંડિત ભાનજી ) นักแสดงชาวอังกฤษเชื้อสายอินเดีย เจ้าของรางวัลการแสดงทั้งรางวัลออสการ์ รางวัลบาฟตา รางวัลลูกโลกทองคำ และรางวัลของสมาคมนักแสดงอาชีพแห่งอเมริกา มีชื่อเสียงจากการรับบท มหาตมะ คานธี ในภาพยนตร์เรื่อง Ghandhi ในปี 1982 ของริชาร์ด แอทเทนบอโร และบท อิตซัก สเติร์น ในภาพยนตร์ Schindler’s List ปี 1993 ของสตีเวน สปีลเบิร์ก เบน คิงสลีย์ เดิมมีชื่อว่า "กฤษณะ บัณฑิต พานจิ" () เกิดในประเทศอังกฤษ บิดาเป็นแพทย์ชาวอังกฤษเชื้อสายอินเดียที่นับถือศาสนาฮินดู ซึ่งเกิดที่ประเทศเคนยา และเติบโตที่แซนซิบาร์ ประเทศแทนซาเนีย ส่วนมารดาเป็นนางแบบและนักแสดงชาวอังกฤษเชื้อสายยิว-รัสเซีย เขาเปลี่ยนชื่อเป็น เบน คิงสลีย์ ตั้งแต่ประมาณปี 1977 เมื่อเริ่มอาชีพการแสดง เพื่อหลีกเลี่ยงการเหยียดผิวหากใช้ชื่อในภาษาต่างด้าว</doc>
