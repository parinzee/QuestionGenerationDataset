<doc id="874729" url="https://th.wikipedia.org/wiki?curid=874729" title="น้ำตกอิเทอร์นัลเฟลม">น้ำตกอิเทอร์นัลเฟลม น้ำตกอิเทอร์นัลเฟลม () เป็นน้ำตกขนาดเล็กในสวนสาธารณะเชสต์นัตริดจ์ รัฐนิวยอร์ก ความพิเศษของน้ำตกแห่งนี้คือบริเวณฐานหลังม่านน้ำตกจะมีการลุกไหม้ของดวงไฟซึ่งเกิดจากการทับถมของแก๊สธรรมชาติ โดยดวงไฟนั้นสามารถลุกไหม้ได้ตลอดปีและสามารถดับได้ในบางครั้งแต่หลังจากดับได้ไม่นานมันก็จะกลับมาลุกไหม้ใหม่อีกครั้ง น้ำตกอิเทอร์นัลเฟลมยังได้รับการกล่าวถึงในหนังสือ Secret Places ของนักสิ่งแวดล้อมนามว่าบรูซ เคิร์ชเนอร์สภาพปัจจุบัน สภาพปัจจุบัน. น้ำตกแห่งนี้เป็นสถานที่ได้รับความสนใจจากประชาชนและสื่อมวลชนจำนวนมากจึงได้มีการปรับปรุงเส้นทางที่ใช้ในการเดินทางเพื่อรองรับนักท่องเที่ยวจำนวนมากซึ่งทำให้มีผลกระทบตามมาคือการลอบทิ้งขยะ มลพิษ และผลกระทบต่าง ๆ ที่มาพร้อมกับนักท่องเที่ยว รวมไปถึงมีการวางแผนสร้างสนามกอล์ฟใน ค.ศ. 2012 จนทำให้เกิดมีการประท้วงอีกด้วย ใน ค.ศ. 2014 น้ำตกแห่งนี้ได้เป็นจุดสนใจของสถานที่ท่องเที่ยวที่ยังไม่ได้รับการตั้งชื่อ ซึ่งได้มีการถ่ายทอดลงในช่องเกี่ยวกับการท่องเทียวโดยทอรี เบลเลกีองค์ประกอบและแหล่งที่มาของแก๊ส องค์ประกอบและแหล่งที่มาของแก๊ส. นักธรณีวิทยาจากมหาวิทยาลัยอินดีแอนา บลูมมิงตัน สถาบันธรณีฟิสิกส์แห่งชาติอิตาลี และสถาบันธรณีฟิสิกส์และภูเขาไฟแห่งชาติได้เข้าทำการศึกษาใน ค.ศ. 2013 เพื่อทำการศึกษาว่าแก๊สธรรมชาติที่มาจากไฮโดรคาร์บอนที่เกิดขึ้นเองตามธรรมชาติส่งผลต่อแก๊สเรือนกระจกในชั้นบรรยากาศอย่างไร และพวกเขาได้ค้นพบว่า "macro seep" ที่น้ำตกแห่งนี้มีค่าอีเทนและโปรเพนมากกว่าแก๊สธรรมชาติอื่น ๆ ประมาณร้อยละ 35 ซึ่งมันจะทำให้มีสัดส่วนของแก๊สมีเทนมากขึ้น อีกทั้งพวกเขายังค้นพบอีกว่าน้ำตกแห่งนี้จะมีการปล่อยแก๊สมีเทนถึง 1 กิโลกรัมต่อวัน นักวิจัยได้ตั้งข้อสังเกตว่า "micro seeps" น่าจะมาจากชั้นหินดินดานที่อยู่ใต้ดินลึกประมาณ 400 เมตร และคาดว่าแก๊สเหล่านี้สามารถซึมออกมาบนผิวดินได้ก็เพราะเกิดจากการมีกิจกรรมทางธรณีวิทยาต่าง ๆ ในบริเวณนั้น</doc>
