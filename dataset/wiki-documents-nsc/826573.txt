<doc id="826573" url="https://th.wikipedia.org/wiki?curid=826573" title="ผลงานเพลงของมารูนไฟฟ์">ผลงานเพลงของมารูนไฟฟ์ มารูนไฟฟ์ วงดนตรีป็อปร็อกอเมริกันออกสตูดิโออัลบั้มมาแล้ว 5 อัลบั้ม อัลบั้มบันทึกการแสดงสด 3 อัลบั้ม อัลบั้มรวมเพลง 2 อัลบั้ม อัลบั้มรีมิกซ์ 1 อัลบั้ม อีพี 3 ชุด ซิงเกิล 19 ซิงเกิล ซิงเกิลวิทยุ 4 ซิงเกิล และมิวสิกวิดีโอ 23 เรื่อง วงก่อตั้งขึ้นในปี ค.ศ. 1994 ในชื่อคาราส์ฟลาวเออส์ขณะกำลังเรียนชั้นไฮสกูล สมาชิกวงขณะนั้น ได้แก่ แอดัม เลอวีน เจสซี คาร์ไมเคิล มิกกี แมดเดน และไรอัน ดูซิก ออกอัลบั้มสังกัดอิสระชื่อ วีไลก์ดิกกิง ในปี ค.ศ. 1995 จากนั้นในปี ค.ศ. 1998 พวกเขาเซ็นสัญญารีพรีซเรเคิดส์ และออกอัลบั้มเดอะโฟร์ธเวิลด์ในปี ค.ศ. 1997 หลังจากอัลบั้มมีการตอบรับที่ไม่ดี วงแยกทางกันและเข้าเรียนระดับวิทยาลัย ในปี ค.ศ. 2000 วงกลับมารวมตัวกันและเพิ่มสมาชิก เจมส์ วาเลนไทน์ และเริ่มวงดนตรีอีกครั้งในชื่อ มารูนไฟฟ์ มารูนไฟฟ์เซ็นสัญญากับสังกัดอ็อกโทนเรเคิดส์ และออกอัลบั้มแรกในปี ค.ศ. 2002 ชื่อซองส์อะเบาต์เจน ออกเมื่อเดือนมิถุนายน ซิงเกิลแรกจากอัลบั้มชื่อ "ฮาร์ดเดอร์ทูบรีด" ถูกเปิดบ่อยครั้ง และทำให้อัลบั้มขึ้นถึงอันดับที่ 6 บนชาร์ตบิลบอร์ด 200 ซิงเกิลที่สองและสาม "ดิสเลิฟ" และ "ชีวิลบีเลิฟด์" เป็นซิงเกิลยอดนิยมทั่วโลกในปี ค.ศ. 2004 อัลบั้มมีซิงเกิล 5 ซิงเกิล หลังจากนั้นสองสามปี วงทัวร์สนับสนุนอัลบั้มซองส์อะเบาต์เจน และออกอัลบั้มบันทึกการแสดงสดสองจน ได้แก่ 1.22.03.อะคูสติก (2004) และไลฟ์ – ฟรายเดย์เดอะเทอร์ทีนธ์ (2005) ในปี ค.ศ. 2006 มือกลอง ไรอัน ดูซิก ลาออกจากวงและแทนที่ตำแหน่งดังกล่าวด้วย แมตต์ ฟลินน์ และบันทึกอัลบั้มที่สอง อิตโวนต์บีซูนบีฟอร์ลอง ในต้นปี ค.ศ. 2007 อัลบั้มออกจำหน่ายในเดือนพฤษภาคม และขึ้นอันดับ 1 บนชาร์ตบิลบอร์ด 200 อัลบั้มมีซิงเกิล 5 ซิงเกิล ซิงเกิลแรก "เมกส์มีวันเดอร์" กลายเป็นซิงเกิลอันดับหนึ่งเพลงแรกของวงบนชาร์ตบิลบอร์ดฮอต 100 อัลบั้มที่สามชื่อ แฮนส์ออลโอเวอร์ ออกจำหน่ายในเดือนกันยายน ค.ศ. 2010 ขึ้นอันดับ 2 บนชาร์ตบิลบอร์ด 200 ซิงเกิลแรก "มีเซอรี" เป็นซิงเกิลติด 15 อันดับแรกบนชาร์ตบิลบอร์ดฮอต 100 ขณะที่ซิงเกิลที่สี่ "มูฟส์ไลก์แจกเกอร์" เป็นซิงเกิลอันดับหนึ่งบนชาร์ตบิลบอร์ดฮอต 100 เพลงที่สองของวง วงออกสตูดิโออัลบั้มที่สี่ โอเวอร์เอกซ์โพสด์ ในเดือนมิถุนายน ค.ศ. 2012 อัลบั้มขึ้นอันดับที่สองบนชาร์ตบิลบอร์ด 200 ซิงเกิล 2 ซิงเกิลแรก "เพย์โฟน" และ "วันมอร์ไนต์" ติดสองอันดับแรกบนชาร์ตบิลบอร์ดฮอต 100 และเป็นที่นิยมในต่างประเทศ เพลง "วันมอร์ไนต์" ขึ้นอันดับหนึ่งเป็นเพลงที่สามของวง ซิงเกิลที่สาม "เดย์ไลต์" เป็นซิงเกิลติดสิบอันดับแรกในสหรัฐอเมริกาและแคนาดา และขึ้นสี่สิบอันดับแรกในหลายประเทศทั่วโลก ในเดือนกันยายน ค.ศ. 2014 วงออกอัลบั้มที่ห้า ไฟฟ์ ขึ้นอันดับหนึ่งบนชาร์ตบิลบอร์ด 200 ซิงเกิลแรก "แม็ปส์" ติดอันดับที่ 6 บนชาร์ตบิลบอร์ดฮอต 100 ซิงเกิลที่สอง "แอนิมัลส์" ขึ้นอันดับที่ 3 และซิงเกิลที่สาม "ชูการ์" ขึ้นอันดับที่ 2 อัลบั้มไฟฟ์ยังออกจำหน่ายในรูปแบบไซน์แพ็กแบบจำกัดจำนวนด้วยอัลบั้มเพลงสตูดิโออัลบั้มอัลบั้มบันทึกการแสดงสดอัลบั้มรวมเพลงอัลบั้มรีมิกซ์อีพี</doc>
