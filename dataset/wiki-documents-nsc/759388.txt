<doc id="759388" url="https://th.wikipedia.org/wiki?curid=759388" title="สหภาพฟุตบอลอเมริกากลาง">สหภาพฟุตบอลอเมริกากลาง สหภาพฟุตบอลอเมริกากลาง (; ) หรือที่นิยมเรียกแบบย่อว่า อุงกัฟ/อันแคฟ (UNCAF) คือองค์กรฟุตบอลที่เกิดจากการรวมตัวกันของสมาคมฟุตบอลในภูมิภาคอเมริกากลาง ได้แก่ คอสตาริกา, ฮอนดูรัส, เบลีซ, เอลซัลวาดอร์, กัวเตมาลา, นิการากัว และปานามา โดยจัดเป็นองค์กรย่อยของคอนคาแคฟ มีอำนาจบริหารสมาคมฟุตบอลในภูมิภาคอเมริกากลาง โดยมีสำนักงานใหญ่อยู่ที่กรุงกัวเตมาลาซิตี ประเทศกัวเตมาลา สหภาพฟุตบอลอเมริกากลางจัดการแข่งขันฟุตบอลในระดับภูมิภาค 2 รายการคือ โกปาเซนโตรอาเมรีกานา และ โกปาอินเตร์กลูเบสอุงกัฟ โดยรายการโกปาเซนโตรอาเมรีกานาจะเป็นการแข่งขันของทีมชาติซึ่งจัดขึ้นทุก ๆ 2 ปี เริ่มตั้งแต่ปี ค.ศ. 1991 โดยผู้ชนะรายการนี้จะได้แข่งขันในรายการคอนคาแคฟโกลด์คัพซึ่งเป็นการแข่งขันในระดับทวีป ส่วนรายการโกปาอินเตร์กลูเบสอุงกัฟเป็นการแข่งขันของสโมสร ซึ่ง 3 สโมสรจากรายการนี้จะได้สิทธิเข้าแข่งขันในรายการคอนคาแคฟแชมเปียนส์ลีก โดยในปี ค.ศ. 2007 สหภาพฟุตบอลอเมริกากลางได้ยุบรายการโกปาอินเตร์กลูเบสอุงกัฟ ทำให้ในปัจจุบันเหลือแต่เพียงการจัดการแข่งขันระหว่างชาติคือรายการโกปาเซนโตรอาเมรีกานาสถิติการเข้าร่วมการแข่งขันรายการต่างๆของสมาชิก</doc>
