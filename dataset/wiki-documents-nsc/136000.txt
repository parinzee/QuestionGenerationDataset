<doc id="136000" url="https://th.wikipedia.org/wiki?curid=136000" title="อะเวิลด์ทูบีลีฟอิน">อะเวิลด์ทูบีลีฟอิน "อะเวิลด์ทูบีลีฟอิน" () เป็นเพลงของเซลีน ดิออน นักร้องสาวชาวแคนาดา ต่อมาเซลีนได้ขับร้องเพลงนี้ร่วมกับยูนะ อิโตะ นักร้องชาวญี่ปุ่น และได้ออกจำหน่ายรูปแบบซิงเกิล ในชื่อเพลงใหม่ว่า "อะนะตะ กะ อิรุ คะงิริ~อะเวิลด์ทูบีลีฟอิน~" () อันเป็นบทเพลงที่มีคำร้องผสมระหว่างภาษาอังกฤษจากต้นฉบับเดิมของเพลงนี้ในอัลบั้ม เทกกิงแชนเซส และคำร้องภาษาญี่ปุ่นซึ่งมีการประพันธ์ขึ้นใหม่ นอกจากนี้ยังมีฉบับคำร้องภาษาญี่ปุ่นซึ่งยูนะขับร้องเองทั้งหมดบรรจุภายในซิงเกิล ในปี พ.ศ. 2551 เพลง "อะเวิลด์ทูบีลีฟอิน" ได้นำมาปรับคำร้องใหม่เป็นภาษาญี่ปุ่นทั้งหมด เพื่อประกอบภาพยนตร์เรื่อง มะโบะโระชิโนะยะมะตะอิโกะกุ (โรมะจิ: Maboroshi no Yamataikoku) อันเป็นผลงานการขับร้องโดยเซลีน ดิออน และได้ออกเผยแพร่เพลงนี้ในรูปแบบซิงเกิล เมื่อวันที่ 22 ตุลาคม พ.ศ. 2551อะนะตะ กะ อิรุ คะงิริ~อะเวิลด์ทูบีลีฟอิน~ข้อมูลเพลง อะนะตะ กะ อิรุ คะงิริ~อะเวิลด์ทูบีลีฟอิน~. ข้อมูลเพลง. "อะนะตะ กะ อิรุ คะงิริ~อะเวิลด์ทูบีลีฟอิน~" (/Anata Ga Iru Kagiri~A World To Believe In~/; () เป็นซิงเกิลที่สองของเซลีน ดิออน จากอัลบั้ม เทกกิงแชนเซส  อัลบั้มภาษาอังกฤษของเธอ ขับร้องร่วมกับนักร้องชาวญี่ปุ่น ยูนะ อิโตะ (Yuna Ito) ซิงเกิลนี้วางจำหน่ายในประเทศญี่ปุ่นเท่านั้น โดยชื่อภาษาญี่ปุ่นหมายความว่า "ตราบเท่าที่เธออยู่ที่นี้" เพลงนี้ประพันธ์โดยทิโนะ อิสโซะ (Tino Izzo) และ โรซานนา ซีซิโอลา () ทิโนะเคยทำงานร่วมกับเซลีนใน พ.ศ. 2550 สำหรับอัลบัม แดล โดยเป็นผู้อำนวยเพลง"องเซแอมเมอาโกส" () ทั้งนี้ ทิโนะยังเคยอำนวยการเพลง"ตูแปรดูบอเนอร์" () และเพลงปลือ โอ เกอ มัว () อีกด้วย อนึ่ง เพลง "อะเวิลด์ทูบีลีฟอิน" ยังมีจอห์น แชงส์ () ผู้ได้รับรางวัลแกรมมี ร่วมอำนวยเพลงเช่นเดียวกับเพลงอื่น ๆ ในอัลบัมเทกกิงแชนเซส เพลงนี้แต่เดิมเป็นเพลงที่เซลีนร้องเดี่ยวในอัลบัมดังกล่าว แต่หลังจากที่เซลีนได้สดับเพลง "มายฮาร์ตวิลโกออน" () อันเป็นเพลงของเธอที่ยูนะ อิโตะนำไปขับร้องใหม่ในอัลบัมทริบิวต์ทูเซลีน ดิออน () อันผลิตขึ้นเพื่อเฉลิมวาระที่เซลีนประกอบอาชีพนักร้องครบยี่สิบห้าปีใน พ.ศ. 2550 เซลีนจึงเชิญยูนะมาขับร้องเพลง "อะเวิลด์ทูบีลีฟอิน" ด้วยกันในภาคภาษาอังกฤษและภาษาญี่ปุ่น บันทึกเสียงที่ จังหวัดลาสเวกัส สหรัฐอเมริกา อนึ่ง ยูนะ อิโตะ ได้ร่วมการแสดงหนึ่งใน คอนเสิร์ตทัวร์เทกกิงแชนเซส ของเซลีน ดิออน ในวันที่ 8 มีนาคม พ.ศ. 2551 ที่ประเทศญี่ปุ่นด้วย ซิงเกิลนี้เปิดตัวในอันดับที่ 8 ชาร์ตออริกอนของประเทศญี่ปุ่น ด้วยยอดขาย 11,778 ชุด ในสัปดาห์ต่อมาตกมาอยู่ในอันดับที่ 22 ด้วยยอดขาย 5,399 ชุด และมียอดขายทั้งสิ้น 24,105 ชุด ในเวลา 8 สัปดาห์ "อะนะตะ กะ อิรุ คะงิริ~อะเวิลด์ทูบีลีฟอิน~" (U.S.A. mix) ได้บรรจุในอัลบั้มรวมเพลง คอมพลีตเบสต์ () อีกด้วยมิวสิกวิดีโอ มิวสิกวิดีโอ. มิวสิกวิดีโอบันทึกที่ลาส เวกัส ในเดือนตุลาคม พ.ศ. 2550 และนำออกเผยแพร่ตั้งแต่วันที่ 6 ธันวาคม พ.ศ. 2550รายชื่อเพลง รายชื่อเพลง. ซิงเกิลซีดีสี่เพลง (ประเทศญี่ปุ่น)1. "あなたがいる限り ～A World to Believe In～" 2. "あなたがいる限り ～A World to Believe In～" (U.S.A. mix) 3. "あなたがいる限り ～A World to Believe In～" (Yuna Ito solo version) 4. "あなたがいる限り ～A World to Believe In～" (instrumental)ชาร์ตอะเวิลด์ทูบีลีฟอิน: ฮิมิโกะแฟนทาเชีย อะเวิลด์ทูบีลีฟอิน: ฮิมิโกะแฟนทาเชีย. มีการปรับทำนองใหม่และแต่งเนื้อร้องใหม่เป็นภาษาญี่ปุ่นทั้งหมดให้แก่เพลงอะเวิลด์ทูบีลีฟอินข้างต้น ให้ชื่อใหม่ว่า "อะเวิลด์ทูบีลีฟอิน: ฮิมิโกะแฟนทาเชีย" () ซึ่งฉบับใหม่นี้เซลีนได้ขับร้องเพื่อใช้ประกอบภาพยนตร์ญี่ปุ่นเรื่อง มะโบะโระชิโนะยะมะตะอิโกะกุ (โรมะจิ: Maboroshi no Yamataikoku) ออกฉายเมื่อวันที่ 1 พฤศจิกายน พ.ศ. 2551 ซิงเกิลดังกล่าวจะออกวางจำหน่ายในรูปแบบซิงเกิลซีดีในประเทศญี่ปุ่นในวันที่ 22 ตุลาคม พ.ศ. 2551รายชื่อเพลงรายชื่อเพลง. 1. "อะเวิลด์ทูบีลีฟอิน: ฮิมิโกะแฟนทาเชีย" (A World to Believe In: Himiko Fantasia) (ฉบับภาษาญี่ปุ่น) 2. "อะเวิลด์ทูบีลีฟอิน" (A World to Believe In) (ฉบับอัลบัมเทกกิงแชนเซส) 3. "มายเลิฟ" (My Love) 4. "แดร์คัมส์อะไทม์" (There Comes a Time）ชาร์ต</doc>
