<doc id="274634" url="https://th.wikipedia.org/wiki?curid=274634" title="บรรจง ปิสัญธนะกูล">บรรจง ปิสัญธนะกูล บรรจง ปิสัญธนะกูลหรือ โต้ง เป็นผู้กำกับภาพยนตร์ชาวไทยที่โด่งดังจากภาพยนตร์เรื่อง ชัตเตอร์ กดติดวิญญาณที่เขาร่วมงานกับภาคภูมิ วงศ์ภูมิ ซึ่งเป็นผลงานที่แจ้งเกิดบรรจงในฐานะผู้กำกับภาพยนตร์สยองขวัญหน้าใหม่ของไทยเนื่องภาพยนตร์เรื่อง ชัตเตอร์ กดติดวิญญาณทำรายได้มากถึง 120 ล้านบาท ทำให้บรรจงและภาคภูมิก้าวสู่วงการหนังสยองขวัญอย่างเต็มตัว หลังจากนั้นบรรจงได้มีภาพยนตร์สยองขัวญอีกมากมายที่เขาร่วมกำกับได้แก่ แฝด สี่แพร่งตอนคนกลาง ห้าแพร่งตอนคนกอง ซึ่งแต่ละเรื่องล้วนทำรายได้มากมายทั้งสิ้นประวัติ ประวัติ. บรรจง ปิสัญธนะกูล จบการศึกษาจากคณะนิเทศศาสตร์ จุฬาลงกรณ์มหาวิทยาลัย สาขาภาพยนตร์และภาพนิ่ง หลังจากนั้นบรรจงได้ทำงานในเป็นครีเอฟของรายการTeen Talk ภายหลังบรรจงได้เริ่มงานกำกับโดยเขาได้ทำงานกำกับโฆษณาและได้มีผลงานภาพยนตร์สั้นเรื่อง Color Blind หลังจากนั้นบรรจงได้ก้าวสู่อาชีพผู้กำกับอย่างเต็มตัวโดยการกำกับภาพยนตร์เรื่อง ชัตเตอร์ กดติดวิญญาณซึ่งเขาร่วมกำกับกับภาคภูมิ วงศ์ภูมิซึ่งในภาพยนตร์สร้างกระแสและทำรายได้เป็นประวัติกาล และทำให้ภาพผีขี่คอยังติดตาคนดูหลายคนและมีหนังหลายเรื่องนำไปล้อเลียนอีกด้วย เช่น บุปผาราตรี 3.1 เป็นต้น หลังจากความสำเร็จของชัตเตอร์ บรรจงและภาคภูมิได้รับการชื่นชมและได้เป็นที่รู้จักกันอย่างกว้างขวางในฐานะผู้กำกับหน้าใหม่ไฟแรง ซึ่งภาพยนตร์เรื่องนี้สามารถขายได้ในหลายประเทศนอกจากนั้นยังได้มีคนซื้อลิขสิทธิไปรีเมคเป็นจำนวนมากรวมถึงฮอลลีวู้ดด้วย หลังจากนั้นบรรจงได้มีผลงานกำกับเรื่องใหม่นั่นก็คือ แฝดภาพยนตร์สยองขัวญที่ออกฉายในปี 2550 ซึ่งเขาร่วมกำกับกับภาคภูมิอีกครั้ง แฝดทำรายได้ไปกว่า 70 ล้านบาทเฉพาะในประเทศไทยและยังขายได้ในอีกหลายประเทศ ในปี 2551 บรรจงได้มีผลงานการกำกับเรื่องใหม่เรื่อง สี่แพร่งซึ่งเป็นภาพยนตร์สยองขวัญที่รวมเรื่องสั้นทั้งหมดสี่เรื่องไว้ในหนังเรื่องเดียวโดยบรรจงได้กำกับในตอน คนกลางซึ่งมีเนื้อหาที่สยองขวัญปนตลก มีการล้อเลียนและเสียดสีหนังต่างประเทศรวมถึงหนังของบรรจงเองอีกด้วย หลังจากสี่แพร่งเข้าฉายก็ทำรายได้มากถึง 80ล้านบาทและขายได้ในอีกหลายประเทศและได้รับรางวัลสุพรรณหงษ์อีกด้วย นอกจากนั้นสี่แพร่งยังได้รับคำชื่นชมอีกมากทำให้มีการสานต่อโดยเปลี่ยนจากสี่แพร่งเป็นห้าแพร่ง ห้าแพร่งเป็นภาพยตร์ที่รวมเรื่องสั้นห้าเรื่องไว้ในเรื่องเดียวซึ่งบรรจงได้ร่วมกำกับในตอนคนกองและได้สร้างกระแสวิจารณ์มากมายเนื่องจากเนื้อหาที่ยังคงสยองขวัญปนตลกที่ยังคงล้อเลียนและเสียดสีทั้งวงการบันเทิง วงการภาพยนตร์ ภาพยนตร์เรื่องห้าแพร่งได้ทำสถิติคือภาพยนตร์สยองขวัญเปิดตัววันแรกสูงสุดโดยทำรายได้ไปถึง15ล้านบาทในวันแรกและขณะนี้ก็ทำรายได้ไปมากกว่า100ล้านบาทและยังคงทำรายได้ต่อไป ในปี พ.ศ. 2553 เขามีผลงานการกำกับหนังรักเรื่องแรกคือเรื่อง กวน มึน โฮ โดยได้รับแรงบันดาลใจจากหนังสือ สองเงาในเกาหลี ของ ทรงกลด บางยี่ขัน ผลงานกำกับภาพยนตร์เรื่องต่อมาคือเรื่อง พี่มาก..พระโขนง ทำรายได้รวมทั่วประเทศกว่า 1,000 ล้านบาท ถือเป็นภาพยนตร์ที่สร้างรายได้มากที่สุดของจีทีเอช ในปี พ.ศ. 2559 เขามีผลงานการกำกับหนังรักเรื่องที่สองและเป็นหนังเรื่องแรกของค่ายจีดีเอช ห้าห้าเก้า โดยมีชื่อเรื่องว่า"แฟนเดย์..แฟนกันแค่วันเดียว"ผลงานโฆษณา โฆษณา. โฆษณาชุด สองพี่น้อง กับความหมายที่ยิ่งใหญ่ของเส้นผม จาก สถาบันมะเร็งแห่งชาติ โฆษณา Heartbeat...จังหวะจะรัก จาก Central70years โฆษณา อาย จาก สถาบันมะเร็งแห่งชาติ โฆษณา คนเคยฮอต จาก กสิกรไทย</doc>
