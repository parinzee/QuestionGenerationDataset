<doc id="134232" url="https://th.wikipedia.org/wiki?curid=134232" title="รัชดา ธนาดิเรก">รัชดา ธนาดิเรก ผู้ช่วยศาสตราจารย์ รัชดา ธนาดิเรก สมาชิกสภาผู้แทนราษฎร กรุงเทพมหานคร เขต 33 (บางพลัด บางกอกน้อย) พรรคประชาธิปัตย์ อดีตอาจารย์ประจำ คณะสังคมศาสตร์และมนุษยศาสตร์ มหาวิทยาลัยมหิดลประวัติ ประวัติ. ผศ.รัชดา ธนาดิเรก หรือ ผศ.ดร.รัชดา ธนาดิเรก เกิดเมื่อวันที่ 18 สิงหาคม พ.ศ. 2518ที่ กรุงเทพมหานคร เป็นธิดาของ นายเทอดศักดิ์ ธนาดิเรก นักธุรกิจเกี่ยวกับน้ำมันเชื้อเพลิง และสารหล่อลื่น และนางเพลินจิต ธนาดิเรก มีชื่อเล่นว่า กานต์ สำเร็จปริญญาตรี สาขาบริหารธุรกิจ จาก มหาวิทยาลัยมหิดล ปริญญาโท 2 สาขา จาก สหราชอาณาจักร คือ สาขากลยุทธ์องค์กรและบรรษัทภิบาล มหาวิทยาลัยกลาสโกว์ และ สาขาการจัดการบัญชีและการเงินระหว่างประเทศ มหาวิทยาลัยน็อตติงแฮม และสำเร็จปริญญาเอก ด้านธุรกิจระหว่างประเทศ จาก สถาบันเทคโนโลยีแห่งเอเชีย (เอไอที)การทำงานงานด้านการศึกษา การทำงาน. งานด้านการศึกษา. ผศ.ดร.รัชดา ธนาดิเรก เคยเป็นอาจารย์ประจำหลักสูตรศิลปศาสตรมหาบัณฑิต สาขาวิชารัฐประศาสนศาสตร์ คณะสังคมศาสตร์และมนุษยศาสตร์ มหาวิทยาลัยมหิดล และเป็นอาจารย์พิเศษอีกหลายสถาบัน ในช่วง วิกฤตการณ์การเมืองในประเทศไทย พ.ศ. 2548-2550 ผศ.ดร.รัชดา ธนาดิเรก เป็นหนึ่งใน 50 คณาจารย์มหาวิทยาลัยมหิดล ที่ร่วมลงชื่อคัดค้านการดำรงตำแหน่งนายกรัฐมนตรี ของ พ.ต.ท.ทักษิณ ชินวัตร เมื่อวันที่ 15 กุมภาพันธ์ พ.ศ. 2549งานการเมือง งานการเมือง. ผศ.ดร.รัชดา เริ่มเข้าสู่งานการเมืองในการเลือกตั้งในปลายปี พ.ศ. 2550 ลงสมัครรับเลือกตั้งเป็น ส.ส. กรุงเทพมหานคร เขต 12 (เขตบางกอกน้อย, ตลิ่งชัน, บางพลัด, ทวีวัฒนา) ในสังกัด พรรคประชาธิปัตย์ และได้รับการเลือกตั้ง พร้อมกับ นายองอาจ คล้ามไพบูลย์ และ นายชนินทร์ รุ่งแสง ภายหลังการจัดตั้ง รัฐบาลนายสมัคร สุนทรเวช ทำให้ พรรคประชาธิปัตย์ มีสถานะเป็นพรรคฝ่ายค้านเพียงพรรคเดียวในสภาผู้แทนราษฎร พรรคประชาธิปัตย์จึงประกาศจัดตั้ง คณะรัฐมนตรีเงา หรือ ครม.เงา ขึ้น เมื่อเดือนกุมภาพันธ์ พ.ศ. 2551 เพื่อติดตามตรวจสอบ และเสนอแนะการบริหารงานของรัฐบาล ตามรูปแบบที่มีในต่างประเทศ ดร.รัชดาได้รับเลือกจากทางพรรคให้ทำหน้าที่ รองโฆษกรัฐบาลเงา หรือเท่ากับต้องทำงานประกบกับ รองโฆษกประจำสำนักนายกรัฐมนตรี ด้านการทำงานในสภาผู้แทนราษฎร ดร.รัชดา ธนาดิเรก ได้ปฏิบัติหน้าที่ในคณะกรรมาธิการและอนุกรรมาธิการหลายคณะ เช่น กรรมาธิการและโฆษกกรรมาธิการการต่างประเทศ กรรมาธิการแก้ไขปัญหาหนี้สินแห่งชาติ อนุกรรมาธิการพิจารณาศึกษาความสัมพันธ์ระหว่างประเทศไทยกับกลุ่มประชาชาติมุสลิม กรรมาธิการเพื่อพิจารณาศึกษาปัญหาโครงการแท็กซี่เอื้ออาทร กรรมาธิการและโฆษกคณะกรรมาธิการวิสามัญพิจารณาร่างรัฐธรรมนูญแห่งราชอาณาจักรไทย ตลอดจนเป็นกรรมาธิการวิสามัญพิจารณาร่างพระราชบัญญัติหลายฉบับ เช่น พรบ.จัดหาและคุ้มครองคนหางาน พรบ.การศึกษาแห่งชาติ พรบ.ประชาชาติแห่งเอเชียตะวันออกเฉียงใต้ และ พรบ.มหาวิทยาลัยกรุงเทพมหานคร ผศ.ดร.รัชดา ธนาดิเรก ได้รับเลือกตั้งเป็นสมาชิกสภาผู้แทนราษฎร เขตบางพลัด บางกอกน้อย (แขวงศิริราช อรุณอมรินทร์ บางขุนนนท์) ในการเลือกตั้ง 3 กรกฎาคม พ.ศ. 2554 และได้รับมอบหมายให้ทำหน้าที่ รองโฆษกคณะรัฐมนตรีเงา ของพรรคประชาธิปัตย์ ในช่วงรัฐบาลของนางสาวยิ่งลักษณ์ ชินวัตรเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - ประถมาภรณ์มงกุฏไทย (ป.ม.) - พ.ศ. 2551 - ทวีติยาภรณ์ช้างเผือก (ท.ช.)ข้อมูลอื่นๆข้อมูลอื่นๆ. - อดีตนักกีฬาเทนนิสเยาวชนทีมชาติ - เหรียญทองเทนนิส กีฬามหาวิทยาลัย 2 สมัย (ครั้งที่ 19 และ 20)</doc>
