<doc id="372625" url="https://th.wikipedia.org/wiki?curid=372625" title="โรงเรียนทองผาภูมิวิทยา">โรงเรียนทองผาภูมิวิทยา โรงเรียนทองผาภูมิวิทยา (ท.ว.) เป็นโรงเรียนมัธยมศึกษาประจำอำเภอทองผาภูมิขนาดกลาง สังกัดสำนักงานเขตพื้นที่การศึกษากาญจนบุรีเขต 3 ก่อตั้งเมื่อวันที่ 17 กุมภาพันธ์ พ.ศ. 2517 ตามนโยบายให้จัดตั้งโรงเรียนมัธยมศึกษาประจำอำเภอของกรมสามัญศึกษา เดิมใช้ชื่อว่าโรงเรียนวิสุทธรังษี สาขาทองผาภูมิ ภายหลังเมื่อ พ.ศ. 2518 จึงได้เปลี่ยนชื่อเป็นโรงเรียนทองผาภูมิวิทยา ปัจจุบันมีจำนวนนักเรียนทั้งสิ้น 639 คนข้อมูลทั่วไปประวัติการก่อตั้งโรงเรียน ข้อมูลทั่วไป. ประวัติการก่อตั้งโรงเรียน. เมื่อวันที่ 13 มกราคม พ.ศ. 2515 กรมสามัญศึกษามีนโยบายจัดตั้งโรงเรียนมัธยมประจำอำเภอ จึงได้ส่งหนังสือของจังหวัดไปยังอำเภอทองผาภูมิหนังสือของจังหวัดที่ กจ. 23/14668 ลงวันที่ 30 ธันวาคม 2514 ให้ทางอำเภอจัดหาที่ดินจำนวนหนึ่งเตรียมไว้เพื่อเป็นที่ก่อตั้งสถานศึกษา ดังนั้นนายสุพล มีคุณ ศึกษาธิการอำเภอทองผาภูมิในขณะนั้นจึงได้นำเสนอเรื่องต่อนายพล สุดลาภา นายอำเภอทองผาภูมิ แล้วให้นัดประชุมครูใหญ่โรงเรียนทองผาภูมิ รวมทั้งกรรมการศึกษา และกรรมการสุขาภิบาลทองผาภูมิ เพื่อปรึกษาถึงเรื่องการจัดหาที่ดินไว้ตั้งโรงเรียนมัธยมศึกษาประจำอำเภอจำนวน 50 - 100 ไร่แต่ผลการประชุมไม่มีข้อสรุป เมื่อวันที่ 9 กุมภาพันธ์ พ.ศ. 2515 ทางจังหวัดได้เตือนให้ทางอำเภอรีบรายงานเรื่องที่ดินเพื่อจะใช้จัดตั้งโรงเรียนมัธยมศึกษาโดยด่วน นายสุพล มีคุณจึงได้ติดต่อขอที่ดินจากนายโปร่ง จันทร์ขจร จำนวน 16 ไร่ นางเจริญ ปรีชากุล จำนวน 8 ไร่ นางแดง พัฒนภักดี จำนวน 8 ไร่ รวมเป็นที่ดินทั้งสิ้น 32 ไร่แล้วจึงแจ้งให้ทราบตามหนังสือที่ กจ. 55/256 ลงวันที่ 10 กุมภาพันธ์ พ.ศ. 2515 เมื่อวันที่ 22 กุมภาพันธ์ พ.ศ. 2516 นายสุพล มีคุณได้เชิญ นายศุภรัตน์ สุทธิศิริ นายอำเภอคนใหม่ นายล้อม แม้นเดช หัวหน้าหมวดการศึกษาและนายทวี ประเสริฐศักดิ์ รักษาการแทนครูใหญ่โรงเรียนทองผาภูมิพร้อมทั้งเจ้าของที่ดินทุกคน รวมทั้งกรรมการศึกษาของโรงเรียนทองผาภูมิวิทยามาประชุมพร้อมกัน เพื่อปรึกษาขอความเห็นในการจัดตั้งโรงเรียนมัธยมศึกษาประจำอำเภอ ซึ่งที่ประชุมมีมติเป็นเอกฉันท์ให้จัดตั้งโรง เรียนมัธยมศึกษาประจำอำเภอขึ้นและให้รีบดำเนินการขออนุญาตเปิดสอนชั้น ม.ศ. 1 ตั้งแต่ปี พ.ศ. 2517 เสนอนายอำเภอเพื่อรายงานจังหวัด เรื่องขอเปิดโรงเรียนมัธยมศึกษาประจำอำเภอขึ้น ภายในปีการศึกษา 2517 เปิดรับสมัครคัดเลือกนักเรียนที่จบชั้นประถมศึกษาปีที่ 7 เพื่อเข้าเรียนในชั้น ม.ศ. 1 ระหว่างวันที่ 6 – 12 ธันวาคม 2516 มีนักเรียนเข้าสอบคัดเลือกทั้งสิ้น 19 คน เมื่อวันที่ 17 กุมภาพันธ์ พ.ศ. 2517 กรมสามัญศึกษาอนุญาตให้อำเภอทองผาภูมิเปิดโรงเรียนมัธยมศึกษาประจำอำเภอ โดยเปิดสอนชั้น ม.ศ. 1 ได้จำนวน 1 ห้องเรียน รับนัก เรียนได้ไม่เกิน 50 คนสังกัดสาขาของโรงเรียนวิสุทธรังษี จังหวัดกาญจนบุรี โดยใช้ชื่อโรงเรียนว่า “โรงเรียนวิสุทธรังษี สาขาทองผาภูมิ" และให้คณะครูอาจารย์โรงเรียนวิสุทธรังษี เป็นผู้ดูแลกิจการของโรงเรียนนี้อีกแห่งหนึ่งด้วย ดรงเรียนเปิดทำการสอนวันแรกเมื่อวันที่ 17 พฤษภาคม พ.ศ. 2517 มีนักเรียนเข้าเรียนทั้งหมด 8 คน เป็นชาย 4 คนและหญิง 4 คน แต่เนื่องด้วยนักเรียนทั้งหมดมามอบตัวไม่ครบทางโรงเรียนได้รับความอนุเคราะห์จากทางโรงเรียนทองผาภูมิ (โรงเรียนอนุบาลทองผาภูมิในปัจจุบัน) ให้อาศัยห้องเรียนจำนวน 3 ห้อง เพื่อเปิดทำการสอนชั้น ม.ศ. 3 มีนักเรียนทั้งสิ้น 53 คน เป็นชาย 33 คน และหญิง 20 คน มีครูทั้งสิ้น 5 คน โดยมีนายนพเกียรติ กองเกตุใหญ่ รักษาการในตำแหน่งครูใหญ่ แต่ว่านายนพเกียรติ กองเกตุใหญ่กำลังศึกษาต่ออยู่ที่มหาวิทยาลัยศรีนครินทรวิโรฒ วิทยาเขตพิษณุโลก (ปัจจุบันได้ยกฐานะขึ้นจากวิทยาเขตเป็นมหาวิทยาลัยนเรศวร) ทางจังหวัดจึงมีคำสั่งให้ นายนคร ไคลมี รักษาการในตำแหน่งครูใหญ่แทนนายนพเกียรติ กองเกตุใหญ่ชั่วคราว เมื่อปี พ.ศ. 2518 โรงเรียนได้เปลี่ยนชื่อจากเดิมเป็น “โรงเรียนทองผาภูมิวิทยา” โดยมีนายนพเกียรติ กองเกตุใหญ่ครูใหญ่ซึ่งไปศึกษาต่อได้กลับมาปฏิบัติหน้าที่ราชการตามเดิมแทนที่นายนคร ไคลมี รักษาการในตำแหน่งครูใหญ่ชั่วคราว เมื่อวันที่ 30 มีนาคม พ.ศ. 2520 กรมสามัญศึกษา จัดสรรงบประมาณ จำนวน 90,000 บาท เพื่อก่อสร้างอาคารเรียนชั่วคราว 3 ห้องเรียน จำนวน 1 หลัง และเมื่อ พ.ศ. 2521 จัดสรรงบประมาณ จำนวน 1,150,000 บาท เพื่อก่อสร้างอาคารเรียนถาวร แบบ 216 ค. แต่ไม่มียื่นประมูล จึงขอจ้างเป็นกรณีพิเศษโดยทางบริษัทขอ เสนอราคา 1,602,000 บาท ทางโรงเรียนได้ติดต่อกรมสามัญศึกษาและสำนักงบประมาณเพื่อขออนุมัติเงินเหลือจ่ายเท่ากับจำนวนที่ยังขาดอยู่ และได้รับการอนุมัติดำเนินการก่อสร้างอาคารเรียนแบบ 216 ค. ครึ่งหลัง แล้วเสร็จเมื่อเดือนกันยายน พ.ศ. 2521 และในวันที่ 1 พฤศจิกายน พ.ศ. 2521 ได้ย้ายนักเรียนจากโรงเรียนทองผาภูมิ (โรงเรียนอนุบาลทองผาภูมิ) มาเรียนที่อาคารแห่งใหม่ดำเนินการเรียนการสอนถึงปัจจุบันอาคารและสถานที่ต่างๆ ภายในโรงเรียนอาคารและสถานที่ต่างๆ ภายในโรงเรียน. - อาคาร 1 (อาคารตึก 2 ชั้นหน้าเสาธง)- ห้องเรียนวิทยาศาสตร์ - ห้องเรียนทั่วไป - อาคาร 2 (ตรงข้ามอาคารสุขารมณ์)- ห้องสมุด - ห้องปฏิบัติการทางภาษา (ห้องซาวด์แล็บ) - ห้องโสตทัศนศึกษา - ห้องเรียนทั่วไป - อาคาร 3 (อาคารสุขารมณ์)- ห้องผู้อำนวยการ - ห้องวิชาการ - ห้องธุรการ - ห้องแนะแนว - ห้องภาษาไทย - ห้องคอมพิวเตอร์ - ห้องดนตรี ศาสนาและวัฒนธรรม - ห้องเรียนทั่วไป - อาคารคหกรรม การงานอาชีพ- ห้องปฏิบิติการด้านคหกรรม - ห้องปฏิบัติการด้านการงานอาชีพ - อาคารเกษตร - อาคารหอประชุม - อาคารเรียนเก่าสำหรับจัดเก็บพัสดุ - โรงอาหารและสหกรณ์ - สระว่ายน้ำ - สนามฟุตบอล - สนามบาสเก็ตบอล - ศาลาประดิษฐ์หลวงพ่อสาย (พระครูสุวรรณเสลาภรณ์)ทำเนียบผู้บริหาร ทำเนียบผู้บริหาร. ตารางแสดงทำเนียบผู้บริหารโรงเรียนทองผาภูมิวิทยา</doc>
