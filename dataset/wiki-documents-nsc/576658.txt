<doc id="576658" url="https://th.wikipedia.org/wiki?curid=576658" title="แฟนผม! เป็นจิ้งจอกครับ">แฟนผม! เป็นจิ้งจอกครับ แฟนผม! เป็นจิ้งจอกครับ (ฮันกึล:내 여자친구는 구미호, แน ยอจาชินกูนึน กูมิโฮ; อังกฤษ:My Girlfriend Is a Nine-Tailed Fox) เป็นละครโทรทัศน์แนวโรแมนติกคอมเมดี้ และแฟนตาซี เขียนโดยสองพี่น้องตระกูลฮง คือฮง จองอึน และฮง มีรัน ซึ่งโด่งดังจากผลงานหลายเรื่อง เช่น My girl และ You are Beautifull เป็นต้น กำกับโดยบู ซองชอล ออกอากาศทางสถานีโทรทัศน์ SBS ต่อจากเรื่อง Bad guy ทุกวันพุธและพฤหัสบดี เวลา 21.55 น. ตั้งแต่วันพุธที่ 11 สิงหาคม ถึงวันพฤหัสบดีที่ 30 กันยายน พ.ศ. 2553 มีความยาว 16 ตอน ส่วนในประเทศไทยออกอากาศทางสถานีโทรทัศน์สีกองทัพบกช่อง 7 ทุกวันพุธถึงวันศุกร์ เริ่มตั้งแต่วันพุธที่ 30 ตุลาคม 2556 เวลา 08.30 - 10.00 น. ละครเรื่องนี้ได้รับความนิยมเป็นอย่างมากในเกาหลี และยังได้ออกอากาศในประเทศญี่ปุ่น จีน ไต้หวัน อินโดนีเซีย และฟิลิปปินส์ด้วย โดยนักแสดงนำทั้ง อี ซึงกี และซิน มินอา ได้รับรางวัล Excellence in Acting , Best Couple Award และ Top 10 Stars Award ในปี 2010เนื้อเรื่องย่อ เนื้อเรื่องย่อ. กูมิโฮเป็นจิ้งจอกเก้าหางที่มีความปรารถนาอย่างแรงกล้าที่จะเป็นมนุษย์ เธอลงมาที่โลกมนุษย์ ผู้ชายทุกคนที่เห็นเธอต่างตกตะลึงและหลงใหลในความงามจนไม่เป็นอันทำอะไร ได้แต่ติดตามกูมิโฮทั้งวัน ทำให้ผู้หญิงในเมืองต่างวุ่นวาย เพียงไม่นานก็เกิดข่าวลือกันว่าถ้าเธอกินตับผู้ชายครบ 100 คนเธอจะกลายเป็นมนุษย์ พวกผู้หญิงจึงพากันไปหาคุณยายสามเพื่อขอความช่วยเหลือ คุณยายสามจึงตัดหางของเธอทิ้งทั้ง 9 หางและกักขังเธอไว้ในรูปภาพเพื่อไม่ให้เธอออกมาที่โลกอีก 500 ปีผ่านไป ชา แทอุง หลานชายเศรษฐีที่ใช้ชีวิตอย่างไม่มีแก่นสาร หลบหนีปู่ของเขาหลงทางไปที่วัดจนพบกับเสียงประหลาด เขาถูกกูมิโฮบังคับให้วาดหางของสุนัขจิ้งจอกในรูปภาพจนครบเก้าหาง ทำให้กูมิโฮหลุดออกมาจากรูปภาพได้ เธอคอยติดตามแทอุงไปทุกที่ จนทั้งคู่เข้ามาอาศัยอยู่ในบ้านเดียว เธอได้พบหมอดงจูผู้ที่คอยช่วยเหลือทุกเรื่องรวมถึงเรื่องที่จะทำให้เธอกลายเป็นมนุษย์ได้อย่างสมบูรณ์ โดยที่กูมิโฮต้องนำลูกปัดที่อยู่ในตัวของเธอไว้ในตัวของแทอุงและให้เขาเก็บรักษาไว้จนครบ 100 วัน แต่แล้วกูมิโฮต้องเจออุปสรรคขัดขวางมากมาย ทั้งหมอดงจูที่ไม่ต้องการปล่อยเธอไป และฮเยอิน แฟนสาวของแทอุงที่ล่วงรู้ความลับของเธอ จนในที่สุดเหตุการณ์ก็กลับพลิกผันไปนักแสดงนักแสดง. - อี ซึง-กี แสดงเป็น ชา แทอุง - ซิน มินอา แสดงเป็น กูมิโฮ - โน มินอู แสดงเป็น พัค ดงจู - พัค ซูจิน แสดงเป็น อึน ฮเยอิน - ซอง ดงอิล แสดงเป็น บัน ดูฮง - ยุน ยูซอน แสดงเป็น ชา มินซุก - บยอน ฮีบง แสดงเป็น ชา พุง - คิม โฮชาง แสดงเป็น คิม บยองซู - ฮโยมิน แสดงเป็น บัน ซอนนยอเพลงประกอบเพลงประกอบ. - Losing my mind (정신이 나갔었나봐) - อี ซึง-กี - Fox rain (여우비) - อี ซอนฮี - The person I will love (내가 사랑할 사람) - อี ซึลบี - Ooh Lala (울랄라) - คิม กอนโม - Two as one (둘이 하나) - Lyn - Sha la la (샤랄라) - ซิน มินอา - Trap (덫) - โน มินอู - Look at me (나를 바라봐) - พัค บง - I can give you all (다 줄 수 있어) - ซิน มินอา - Fox rain (여우비) (Acoustic ver.) - อี ซอนฮี - Starting now I love you (지금부터 사랑해) - อี ซึง-กี</doc>
