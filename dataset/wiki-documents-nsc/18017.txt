<doc id="18017" url="https://th.wikipedia.org/wiki?curid=18017" title="นิโคล เทริโอ">นิโคล เทริโอ นิโคล เทริโอ () นักร้องสาวมีชื่อเสียงจากผลงานเพลง กะ-โป-โล-คลับ และ บุษบาหน้าเป็น ปัจจุบันในปี 2557 นิโคลมีซิงเกิ้ลใหม่ภายใต้สังกัดใหม่ สหภาพดนตรี เปลี่ยนชื่อจาก นิโคล เทริโอ เป็น นิกกี้ เทริโอ ชื่อเพลง "อีกครั้งนึง" และเปลี่ยนกลับมาใช้ชื่อ นิโคล เทริโอ เช่นเดิมในเพลง "ตัวติดกัน"ประวัติ ประวัติ. นิโคลเกิดวันที่ 23 มิถุนายน พ.ศ. 2515 เป็นลูกครึ่งไทย-อเมริกัน เป็นบุตรของนางพรทิพย์ และนายโรเบิร์ต เทริโอ เกิดและเติบโตที่ รัฐแคลิฟอร์เนีย สหรัฐอเมริกา เธอและครอบครัวนับถือศาสนาคริสต์นิกายโรมันคาทอลิก นิโคลเริ่มเข้าเรียนที่โรงเรียนอนุบาลทวิงเคิลสตาร์ จบการศึกษาระดับเกรด 1 ถึงเกรด 3 ที่ Ruamrudee International School แล้วไปศึกษาต่อที่อเมริกาที่โรงเรียน Preparatory School ในระดับเกรด 4 ถึงเกรด 6 จากนั้นกลับมาเมืองไทยอีกครั้ง และเรียนต่อที่โรงเรียนนานาชาติร่วมฤดีจนจบมัธยมปลาย แล้วศึกษาต่อในระดับอุดมศึกษาที่มหาวิทยาลัยอัสสัมชัญ อยู่ช่วง 2 ปีแรก และได้ไปศึกษาต่อที่ประเทศ สหรัฐอเมริกา ในช่วง 2 ปีหลังที่วิทยาลัยแฟรมิงแฮม (Framingham College) รัฐแมสซาชูเซตส์ และวิทยาลัยโคลัมเบีย (Columbia College) เมืองชิคาโก รัฐอิลลินอยส์ สำเร็จการศึกษาในระดับปริญญาตรีมาถึง 2 ใบ คือ B.A. In Art จากวิทยาลัยเฟรมิงแฮม และ B.A. Business จากวิทยาลัยโคลัมเบีย นิโคลเข้าสู่วงการบันเทิงตอนอายุ 14-15 ปี โดยเริ่มจากงานถ่ายแบบเสื้อผ้าวัยรุ่น ลงในนิตยสารเธอกับฉัน วัยหวาน วัยน่ารัก แพรวสุดสัปดาห์ และงานโฆษณาสินค้าอีกมากมาย ด้านการร้องเพลง นิโคลเริ่มประกวดร้องเพลงของ สตาร์เซิร์ช ในปี พ.ศ. 2539 และได้ออกอัลบั้มแรกในปี พ.ศ. 2541 นิโคล ยังมีผลงานการแสดงที่ผ่านมา ทั้งละครทีวี (รัน! รักอันตราย) ละครเวที (อโรคา จอมยากับยาใจ) และภาพยนตร์ (คืนไร้เงา ONE NIGHT HUSBAND) ด้านชีวิตครอบครัว เคยแต่งงานกับแมว-จีระศักดิ์ ปานพุ่ม นักร้องชาวไทย เมื่อวันที่ 24 มกราคม พ.ศ. 2547 มีบุตรชาย 1 คน ชื่อ อชิระ เทริโอ หรือ ทิกเกอร์ ปัจจุบันแยกทางกันแล้วตั้งแต่วันที่ 15 กุมภาพันธ์ พ.ศ. 2551 ปัจจุบันคบหาดูใจกับ ศรราม เทพพิทักษ์ผลงานเพลงสตูดิโออัลบั้มอัลบั้มแรก: "กะ-โป-โล-คลับ" (2541)ผลงานเพลง. สตูดิโออัลบั้ม. อัลบั้มแรก: "กะ-โป-โล-คลับ" (2541). - วางแผง 26 กุมภาพันธ์ พ.ศ. 2541 - สังกัด แกรมมี่ แกรนด์ อัลบั้มชุดแรกของเธอที่ใช้ชื่อว่า "กะโปโลคลับ" งานทีมีแนวดนตรีป็อปทันสมัย แนวเพลง สดใส สื่อออกมาตามสไตล์ของตัวเธอ งานเพลงในอัลบั้มแรกของเธอนี้ ได้รับการต้อนรับอย่างมากมายจากเพียงไม่นาน เธอก็ขยับขึ้นไปอยู่ใน ระดับแถวหน้า ของนักร้องหน้าใหม่ มิวสิควิดีโอ เพลง "กะโปโล" ของเธอได้รับเลือกเป็นตัวแทนประเทศไทย ไปการประกวดงาน MTV Video Music Awards Asian Viewers Choice 1998 ด้วย และที่ถือเป็นเซอร์ไพรส์กว่ายอดขายคือ ตอนที่เธอบอกว่าอายุ 26 !! ณ ตอนนั้นใคร ๆ ตกใจว่าทำไมหน้าเด็กจัง และเป็นไปตามคาด อัลบั้มชุดนี้ยอดขายถึง 1.1 ล้านตลับโดยปริยายอัลบั้มที่สอง: "บุษบาหน้าเป็น" (2542)อัลบั้มที่สอง: "บุษบาหน้าเป็น" (2542). - วางแผง 28 ตุลาคม พ.ศ. 2542 - สังกัด แกรมมี่ แกรนด์ งานในอัลบั้มที่สองนี้ ดูเหมือนจะเป็นการตอกย้ำความสดใส และความเป็น นิโคลมากขึ้น ชื่อบุษบา จากเพลง "บุษบา" กลายเป็น คำเรียกติดปากแทนตัวเธอ เพลงอีกหลายเพลง ในอัลบั้มขึ้นสู่อันดับ เพลงยอดนิยมอย่างรวดเร็ว ไม่ว่าจะเป็น "ทำไมเป็นคนแบบนี้" "ใจร้าย" "เปรี้ยวใจ" "ไมใช่ ไม่ใช่" "ใต้แสงตะวัน" "ดอกไม้ที่ทำตก" "อยู่ที่ใจ" "วันหนึ่ง...จะทำเพื่อเธอ"งานในอัลบั้มนี้ ของเธอ เรียกได้ว่า เพราะทุกเพลง เมื่อเทียบกับอัลบั้มแรก ปลายปี เดียวกัน นิโคลมี งานอัลบั้มพิเศษ "บุษบาหน้าเป็น อะคูสติกเวอร์ชัน" ออกมา ซึ่งได้ รับการตอบรับอย่างดีอีกเช่นเคย โพลล์สำรวจความนิยม หลายแห่ง ยกให้เธอเป็นนักร้องหญิงวัยรุ่นยอดนิยม ในช่วงปีที่ผ่านมา และการได้รับเป็นพรีเซนเตอร์ให้กับเครือข่ายโทรศัพท์เคลื่อนที่ GSM2WATT จึงส่งผลให้ยอดขายในอัลบั้มชุดนี้ทะยานเกิน 2 ล้านตลับ และเป็นการปิดฉาก 2 ล้านตลับของแกรมมี่เป็นคนสุดท้ายอีกด้วยอัลบั้มที่สาม: "พันธุ์ดุ" (2544)อัลบั้มที่สาม: "พันธุ์ดุ" (2544). - วางแผง 9 ตุลาคม พ.ศ. 2544 - สังกัด แกรมมี่ แกรนด์ อัลบั้มเพลงที่เปลี่ยนภาพลักษณ์ของนิโคลให้ดูเข้มขึ้น และมีเพลงที่ใช้ประกอบละคร รัน...รักอันตราย ถึง 3 เพลงด้วยกัน ได้แก่ "ฉันก็สู้คน" "คนที่ไม่มีใครต้องการ และ "เพิ่งรู้" โดยมีเพลง "ฉันก็สู้คน" ซึ่งแทบจะเรียกได้ว่าเป็นเดียวที่ตรงคอนเซ็ปท์ของอัลบั้ม แนวเพลงเป็นแบบพังค์ร็อค ส่วนเพลงอื่น ๆ ยังคงไม่แตกต่างจากความเป็นนิโคลในอัลบั้มก่อน ๆ นัก โดยแนวเพลงยังคงเป็นป็อป และแฝงด้วยเครื่องดนตรีแบบอะคูสติกในบางเพลงอัลบั้มที่สี่: "หัวใจเดินทาง" (2546)อัลบั้มที่สี่: "หัวใจเดินทาง" (2546). - วางแผง 4 เมษายน พ.ศ. 2546 - สังกัด จีเอ็มเอ็ม แกรมมี่ ชีวิตคือการเดินทาง การทำงานคือชีวิต ทั้งหมดนี้คือสิ่งที่รักและเป็นที่มาของอัลบั้มชุดที่ 4 ที่ทำงานไปพร้อมกับการเดินทางของ นิโคล เทริโอ การทำงานในอัลบั้มนี้เป็นการร่วมงานกับทีมโปรดิวเซอร์ใหม่ โดยได้ อพิสิษฏ์ ณ ตะกั่วทุ่ง, บุญฤทธิ์ สุขเสรีทรัพย์ และ จักราวุธ แสวงผล เป็นแกนนำ ในด้านดนตรีจะมีลูกเล่นเป็นของตัวเอง เช่น จะมีการใช้ Loop Drum มาเพิ่มจังหวะเพลงเร็ว นำเอากลิ่นของ เร้กเก้ และ ฮิพฮอพ มาผสม รวมถึงร็อกหนัก ๆ มารวมไว้ วิธีการร้องของ นิโคล มีการพัฒนาให้เข้ากับแนวดนตรี เช่น เพลงเร็วแนวร็อกก็ร้องให้หนัก ไม่เน้นลูกเอื้อน ส่วนเพลงเร้กเก้ ฮิพฮอพ ก็ร้องแบบกึ่งพูดกึ่งแร็พ นอกจากนี้ อัลบั้มนี้นิโคลยังร้องคอรัสเองอีกด้วยอัลบั้มรวมเพลงฮิตอัลบั้มรวมเพลงฮิต. - 2543 - อัลบั้ม รวมฮิต บิวตี้โฟร์ - 2545 - อัลบั้ม The Best Selected - 2542 - อัลบั้ม Grammy Hot Hit Vote 2000 - 2555 - อัลบั้ม Forever Love Hits by Nicoleอัลบั้มพิเศษอัลบั้มพิเศษ. - 2541 - อัลบั้ม Super Network Super Star (ร้อยใจเราเป็นหนึ่งเดียว, พรจากดวงดาว, OH OH, อยากมีภาระ) - 2542 - อัลบั้ม บุษบาหน้าเป็น Acoustic Version - 2543 - อัลบั้ม Another Part Of Me - 2544 - อัลบั้ม Playtime Vol.1 - 2544 - อัลบั้ม Playtime Vol.2 - 2545 - อัลบั้ม Two Faces Of Love - 2550 - อัลบั้ม Beautiful Lifeอัลบั้มร่วมกับศิลปินอื่นอัลบั้มร่วมกับศิลปินอื่น. - 2543 - อัลบั้ม Seven - 2545 - อัลบั้ม ยินยอม พี่น้องร้องเพลง อัสนี - วสันต์ 2 (เพลง ยินยอม) - 2545 - อัลบั้ม We Love Carpentersซิงเกิลการแสดง Concertการแสดง Concert. - 2550 - คอนเสิร์ต 25 ปี นิติพงษ์ ห่อนาค (รอบวันเสาร์) - 2553 - Bam's Love Song - 2553 - บริษัทสร้างสุข - 2556 - คอนเสิร์ต Seven Returnผลงานภาพยนตร์ผลงานภาพยนตร์. - 2546 - คืนไร้เงา รับบทเป็น สิปาง - 2552 - ห้าแพร่ง (ตอน รถมือสอง) - 2555 - รักแรกกระแทกจิ้นผลงานละครเวทีผลงานละครเวที. - 2543 - แบบ เบิร์ด เบิร์ด โชว์ ครั้งที่ 7 ตอน อโรคา จอมยากับยาใจ - 2552 - ลมหายใจ เดอะมิวสิคัล - 2556 - ลัดดาแลนด์ผลงานละครโทรทัศน์ผลงานโฆษณาผลงานโฆษณา. - โฟมล้างหน้า - ผ้าอนามัยลีเบรส - ถุงเท้าคาร์สัน - ฟิลม์สีฟูจิ - ซุปไก่คนอร์ - โทนเนอร์มาซาซ่า - ครีมอาบน้ำ สครูเพิลส์ (พ.ศ. 2531) - ยาสีฟัน ใกล้ชิด คู่กับ อำพล ลำพูน - จีเอสเอ็ม 2 วัตต์ (พ.ศ. 2541 - 2543) - มันฝรั่ง เลย์ ร่วมกับ ธงไชย แมคอินไตย์ และนัท มีเรีย (พ.ศ. 2543) - ทีทรี เฟเชียล โฟม (พ.ศ. 2543 - 2545) - นมเปรี้ยว ดัชมิลล์ (พ.ศ. 2551 - 2552) คู่กับน้อง ทิกเกอร์ - จีเอสเอ็ม แอดวานซ์ (พ.ศ. 2550 - 2551)ผลงานคอนเสิร์ตผลงานคอนเสิร์ต. - ปี2559 คอนเสิร์ตล้านตลับ วันที่7-9/10/59 (3รอบ) รอยัลพารากอนฮอลล์ จัดร่วมกับ คริสติน่า อากีล่าร์ ใหม่ เจริญปุระ ทาทา ยัง นัท มีเรีย สุนิตา ลีติกุลรางวัลที่ได้รับรางวัลที่ได้รับ. - ชนะเลิศการประกวดร้องเพลง Star Search รุ่นที่ 1 - นักร้องเดี่ยวยอดเยี่ยม จากงานประกาศรางวัล ท็อปอวอร์ด 2000 - นักแสดงหญิงยอดเยี่ยม คมชัดลึกอวอร์ด คืนไร้เงา</doc>
