<doc id="679418" url="https://th.wikipedia.org/wiki?curid=679418" title="เจสซี คาร์ไมเคิล">เจสซี คาร์ไมเคิล เจสซี รอยัล คาร์ไมเคิล (; เกิด 2 เมษายน ค.ศ. 1979) เป็นมือคีย์บอร์ด กีตาร์ให้จังหวะ และนักร้องเบื้องหลังของวงดนตรีป็อปร็อกอเมริกัน มารูนไฟฟ์ เขายังมีผลงานเดี่ยวในชื่อ 1863 ด้วย คาร์ไมเคิล เกิดที่โบลเดอร์ รัฐโคโลราโด สหรัฐอเมริกา พ่อของเขาชื่อ บ็อบ คาร์ไมเคิล เป็นช่างภาพ คอยถ่ายภาพมารูนไฟฟ์ขณะทัวร์คอนเสิร์ตด้วย เจสซียังมีน้องสาวหนึ่งคนชื่อ แอนนี เริ่มเล่นกีตาร์ขณะเรียนระดับจูเนียร์ไฮ มิใช่คีย์บอร์ดอย่างที่เห็นในวง ต่อมา คาร์ไมเคิล อดัม เลวีน มิกกี แมดเดน และไรอัน ดูซิก เริ่มตั้งวงชื่อคาราส์ฟลาวเออส์ และเซ็นสัญญากับค่ายรีพรีซเรเคิดส์ ในปี ค.ศ. 1997 พวกเขาออกอัลบั้มเปิดตัว เดอะโฟร์ธเวิลด์ อัลบั้มแทบจะไม่ประสบความสำเร็จ หลังจากยุบวง คาร์ไมเคิล และเลวีนเข้าเรียนที่วิทยาลัยไฟฟ์ทาวส์คอลเลจ คาร์ไมเคิลเริ่มเล่นคีย์บอร์ดตั้งแต่ตอนนั้น แต่ในสองปีต่อมา เลวีนและคาร์ไมเคิลก็ลาออกและกลับไปที่แคลิฟอร์เนีย ในที่สุด สมาชิกวงคาราส์ฟลาวเออส์กลับมาพบกันอีกครั้งและตั้งวงมารูนไฟฟ์ และได้มือกีตาร์เพิ่มหนึ่งคนคือ เจมส์ วาเลนไทน์ วันที่ 9 มีนาคม ค.ศ. 2012 คาร์ไมเคิลประกาศขอพักงานดนตรีโดยไม่ระบุระยะเวลาเพื่อไปศึกษาวิชา "ดนตรีและศิลปะการเยียวยา" แต่หลังจากนั้นสองปี เขากลับมาร่วมวงและบันทึกเสียงอัลบั้มที่ห้า ไฟฟ์</doc>
