<doc id="102131" url="https://th.wikipedia.org/wiki?curid=102131" title="วนิดา พึ่งสุนทร">วนิดา พึ่งสุนทร วนิดา พึ่งสุนทร (5 ธันวาคม 2480 - ) สถาปนิกหญิงแห่งชาติ ได้รับเกียรติคุณให้เป็นผู้อนุรักษ์มรดกไทยดีเด่นด้านสถาปัตยกรรม จากสำนักนายกรัฐมนตรี ศิลปินดีเด่น กรุงเทพมหานคร สาขาศิลปะสถาปัตยกรรม ศิลปินแห่งชาติ สาขาศิลปะสถาปัตยกรรม (แบบประเพณี) ประจำปี 2546 ท่านเป็นอาจารย์ที่เมตตา แนะนำและพร่ำสอนลูกศิษย์ ให้มีความรู้ ความสามารถ รักและเข้าใจในงานสถาปัตยกรรมไทย โดยมีเจตนารมณ์ที่ว่า "สถาปัตยกรรมไทยนั้นสามารถสืบสานและสร้างสรรค์ได้"ประวัติ ประวัติ. อาจารย์ วนิดา พึ่งสุนทร (แม่นิด) สำเร็จการศึกษาศิลปบัณฑิต (สถาปัตยกรรมไทย) จากมหาวิทยาลัยศิลปากรเมื่อปี พ.ศ. 2505 และเริ่มเป็นอาจารย์ในคณะสถาปัตยกรรมศาสตร์ มหาวิทยาลัยศิลปากร หลังจากนั้นได้ศึกษาในระดับประกาศนียบัตรชั้นสูง (สถาปัตยกรรมไทย) จนสำเร็จการศึกษาในปี พ.ศ. 2519 ในปี พ.ศ. 2527 ดำรงตำแหน่ง ประธานสภาคณาจารย์ มหาวิทยาลัยศิลปากร และเป็นหัวหน้าภาควิชาศิลปสถาปัตยกรรมไทย คณะสถาปัตยกรรมศาสตร์ มหาวิทยาลัยศิลปากร ในปี พ.ศ. 2528 เป็นประธานกรรมการร่างหลักสูตร สถาปัตยกรรมศาสตรบัณฑิต (สถาปัตยกรรมไทย) คณะสถาปัตยกรรมศาสตร์ มหาวิทยาลัยศิลปากร ในปี พ.ศ. 2537 อาจารย์ วนิดา พึ่งสุนทรเกษียณอายุราชการในตำแหน่งอาจารย์ระดับ 7 ภาควิชาศิลปสถาปัตยกรรม ในปี พ.ศ. 2541 ผลงานที่สำคัญของอาจารย์ วนิดา พึ่งสุนทร ได้แก่- หอพระเทพรัตน์ มหาวิทยาลัยนเรศวร จังหวัดพิษณุโลก - พระมหาธาตุเฉลิมราชย์ศรัทธา (ในพระบาทสมเด็จพระเจ้าอยู่หัวฯ) - วัดไทยกุสินาราเฉลิมราชย์ สาธารณรัฐอินเดีย - พระมหาธาตุเจดีย์ศรีจันเสนและห้องสมุดเฉลิมราชกุมารี วัดจันเสน จังหวัดนครสวรรค์ - พิพิธภัณฑ์บ้านวัดม่วง จังหวัดราชบุรี - โรงเรียนพระปริยัติธรรมและพระตำหนักสมเด็จพระสังฆราชฯ - วัดนาควัชรโสภณ (วัดช้าง) จังหวัดกำแพงเพชร - เมรุลอยเพื่อพระราชทานเพลิงพระญาณสิทธาจารย์ (หลวงปู่สิม พุทธาจาโร) - สำนักสงฆ์ถ้ำผาปล่อง จังหวัดเชียงใหม่ - และสถาปัตยกรรมแบบประเพณีอื่น ๆ อีกมากมายเกียรติคุณที่ได้รับเกียรติคุณที่ได้รับ. - 2540: ประกาศเกียรติคุณผู้อนุรักษ์มรดกไทยดีเด่น สำนักนายกรัฐมนตรี - 2542: ศิลปินดีเด่น กรุงเทพมหานคร สาขาศิลปะสถาปัตยกรรม - 2546: ศิลปินแห่งชาติ สาขาศิลปะสถาปัตยกรรม (แบบประเพณี) - 2546: นักศึกษาเก่ายอดเยี่ยม มหาวิทยาลัยศิลปากรเครื่องราชอิสริยาภรณ์ เครื่องราชอิสริยาภรณ์. พ.ศ. 2547 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
