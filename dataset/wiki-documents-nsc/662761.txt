<doc id="662761" url="https://th.wikipedia.org/wiki?curid=662761" title="ความคิด (เพลงอภิวัชร์ เอื้อถาวรสุข)">ความคิด (เพลงอภิวัชร์ เอื้อถาวรสุข) "ความคิด" เป็นซิงเกิลจากอีพีอัลบั้ม มิลเลียนเวส์ทูไรท์พาร์ต 1 ขับร้องและประพันธ์โดย อภิวัชร์ เอื้อถาวรสุข (แสตมป์) นักร้อง นักแต่งเพลงและสถาปนิกชาวไทย ซึ่งเป็นอีพีอัลบั้มแรกของแสตมป์ สังกัดค่ายเลิฟอีส ดูแลการจัดจำหน่ายโดยโซนี่มิวสิค (ประเทศไทย) ออกจำหน่ายเมื่อวันที่ 12 กุมภาพันธ์ พ.ศ. 2552 เป็นเพลงที่ประสบความสำเร็จอย่างมาก เพลง "ความคิด" เป็นเพลงรักเศร้าๆ บรรยายถึงความรักที่ต้องลาจากกันไป ซึ่งได้นำไปใช้ประกอบภาพยนตร์เรื่อง ณ ขณะรัก (A Moment in June) อีกด้วย ส่วนเพลง "คนที่คุณก็รู้ว่าใคร" เป็นการร้องขอจากภาณุพล เอกเพชร (โจ้) ที่ขอให้แต่งคำร้องให้ แต่ทว่าไม่ได้นำไปใช้ จึงนำมารวมเข้ากับอัลบั้มนี้ เพลงนี้สามารถขึ้นสู่ชาร์ตอันดับหนึ่งในหลายคลื่นวิทยุของประเทศไทย อาทิ ซี้ดเอฟเอ็ม กรีนเวฟ แฟทเรดิโอ เป็นต้น ทำให้เขาได้รับการเสนอชื่อเข้าชิงรางวัล "ซี้ดอะวอร์ดส์" ครั้งที่ 5 ใน 3 สาขา คือ "ศิลปินชายยอดเยี่ยม" จากอัลบั้ม มิลเลียนเวส์ทูไรท์พาร์ต 1 "เพลงยอดนิยมสุดซี้ดประจำปี" และ "เพลงยอดเยี่ยมประจำปี" จากเพลง "ความคิด"การตอบรับ การตอบรับ. เพลง "ความคิด" ติดอันดับสูงสุดที่ 1 จากการจัดอันดับของแฟตเรดิโอ ในชาร์ต แฟต 104.5 ชาร์ตท็อป 40 ประจำวันที่ 1 กุมภาพันธ์ พ.ศ. 2552 และได้อันดับสูงสุด 2 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 11 มีนาคม พ.ศ. 2552ชาร์ต</doc>
