<doc id="87463" url="https://th.wikipedia.org/wiki?curid=87463" title="สเตลล่า มาลูกี้">สเตลล่า มาลูกี้ สเตลล่า มาลูกี้ () เป็นนักแสดงลูกครึ่งอิตาลี-โคลัมเบีย มีชื่อเสียงจากบท รำเพย ในภาพยนตร์เรื่อง ฟ้าทะลายโจรประวัติ ประวัติ. สเตลล่า มาลูกี้เป็นชาวอิตาลีแต่เกิดและเติบโตในประเทศไทย ครอบครัวมีกิจการบริษัทนำเข้าเครื่องหนัง วัตถุดิบสำหรับการทำรองเท้า และกระเป๋า นอกจากภาษาไทย เธอสามารถใช้ภาษาอิตาลี, สเปน และอังกฤษ เบื้องต้นสเตลล่ามีผลงานจากการถ่ายแบบ แสดงภาพยนตร์โฆษณา แสดงมิวสิกวิดีโอ และสะดุดตาวิศิษฏ์ ศาสนเที่ยงซึ่งกำลังมองหานางเอกสำหรับผลงานภาพยนตร์เรื่องแรกของเขาอยู่ วิศิษฏ์ให้สัมภาษณ์ในภายหลังว่า บทบาทของนางเอกภาพยนตร์ ฟ้าทะลายโจร นั้น ทำให้เขานึกถึงภาพของเอลิซาเบธ เทย์เลอร์ หลังจากนั้นเธอได้แสดงภาพยนตร์เรื่อง องคุลีมาล เธอกล่าวว่าเธอไม่ชอบงานแสดงเพราะเป็นคนขี้อาย และถนัดถ่ายแบบโฆษณามากกว่าจึงเลือกงาน และภายหลังจึงออกจากวงการบันเทิงไป ต่อมาเธอได้ออกจากวงการบันเทิงและกลับไปทำธุรกิจเปิดร้านขายอุปกรณ์แต่งรถแข่งนำเข้าจากอิตาลีและงานบริหารงานบริษัทของครอบครัว ซึ่งนำเข้าวัตถุดิบและอุปกรณ์เครื่องหนังจากอิตาลีมาขายต่อให้กับโรงงานในประเทศไทย และได้สมรสกับจานนี แบร์กามิน (Gianni Bergamin) ชาวลูกครึ่งชิลี-อิตาลีในปี พ.ศ. 2549 มีบุตรชายคนหนึ่งชื่ออเล็กซิโอ ในปี พ.ศ. 2553 สเตลล่าต้องตัดขาข้างขวาทิ้ง เนื่องจากป่วยเป็นโรคแคลเซียมในปอดสูงผิดปกติ ซึ่งโรคนี้ทั้งโลกมีผู้ป่วยแค่ 5 คน และเธอเป็นคนที่ 2 ที่หายป่วยจากโรคนี้กิจกรรม กิจกรรม. พ.ศ. 2559 สเตลล่าและอเล็กซีโอบุตรชาย ได้ร่วมเดินแบบให้แก่เสื้อผ้ายี่ห้อหนึ่ง รายได้ส่วนหนึ่งจากการจัดงานมอบให้กับมูลนิธิเวชดุสิตฯ ในพระอุปถัมภ์สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ผลงานภาพยนตร์มิวสิกวิดีโอรางวัล</doc>
