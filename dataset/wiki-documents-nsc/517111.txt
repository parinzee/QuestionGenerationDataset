<doc id="517111" url="https://th.wikipedia.org/wiki?curid=517111" title="My Man Can แฟนฉันเก่ง">My Man Can แฟนฉันเก่ง My Man Can แฟนฉันเก่ง เป็นรายการเกมโชว์ที่มีรูปแบบจากรายการ Mein Mann kann ของบริษัท Red Arrow International ประเทศเยอรมนี และบริษัท เวิร์คพอยท์ เอ็นเทอร์เทนเมนท์ จำกัด (มหาชน) ทำการซื้อลิขสิทธิ์มาผลิตในรูปแบบภาษาไทย โดยเริ่มออกอากาศตั้งแต่วันที่ 4 มีนาคม พ.ศ. 2556 ทุกวันจันทร์-อังคาร เวลา 18:05–19:00 น. (ตั้งแต่เดือนพฤษภาคม 2557 - ธันวาคม 2557 รายการมาออกอากาศทุกวันจันทร์ - อังคาร เวลา 18.20 - 19.10 น. ทาง(สถานีโทรทัศน์โมเดิร์นไนน์)และได้งดออกอากาศตั้งแต่เดือนมกราคม 2558 เป็นเวลา 1 เดือน และล่าสุดรายการได้ย้ายมาออกอากาศที่ ช่อง 1 เวิร์คพอยท์ และเปลี่ยนวันเวลาออกอากาศมาเป็นทุกวันเสาร์ - อาทิตย์ เวลา 17.30 - 18.30 น. เริ่ม 21 กุมภาพันธ์ 2558 เป็นต้นไป และ 9 พฤษภาคม 2558 จะย้ายเวลาจาก 17.30-18.30 น. เป็น 16.00-17.00 น. เปลี่ยนเวลาใหม่ เป็น 13.30-14.30 น. 4 กรกฎาคม 1 พฤศจิกายน พ.ศ. 2558 เปลี่ยนวันใหม่ เพียงวันเดียว ทุกวันอาทิตย์ เวลาเดิม 13.30-14.30 น. ก่อนรายการ ชิงร้อยชิงล้าน ว้าว ว้าว ว้าว เริ่ม 8 พฤศจิกายน พ.ศ. 2558 ปัจจุบัน พ.ศ. 2559 เปลี่ยนวันออกอากาศใหม่ เป็น ทุกวันเสาร์ 13.30 - 14.30 น. เริ่ม 9 มกราคม - 6 กุมภาพันธ์ 2559 (ซึ่งออกอากาศเป็น My Man Can ตอนเก่าทั้งหมด) ก่อนที่จะมีรายการใหม่ชื่อ Honey Hero คู่รักนักสู้ ออกอากาศเวลาเดียวกันกับ My Man Can เริ่มในวันที่ 13 กุมภาพันธ์ 2559กติกาปี 2556-2557 กติกา. ปี 2556-2557. ใน 1 สัปดาห์จะมีผู้เข้าแข่งขันซึ่งเป็นสามี-ภรรยาทั้งหมด 4 คู่ แต่ละคู่จะมีชิพรูปหัวใจทั้งหมด 100 ดวงไว้สำหรับใช้ในเกม ซึ่งจะมีทั้งหมด 7 เกม แต่ละเกมจะใช้ทักษะในด้านต่าง ๆ ที่แตกต่างกันไป โดยภรรยาจะเป็นผู้ลงหัวใจ ส่วนสามีจะต้องอยู่ในตู้เก็บเสียงด้านหลังและรอรับคำสั่งจากภรรยาให้ออกมาเล่นเกม โดยไม่มีสิทธิ์ออกเสียงหรือความคิดเห็นใด ๆ ทั้งสิ้น ในเกมที่ 1-6 ก่อนที่จะทราบรายละเอียดของเกม ผู้เข้าแข่งขันทุกคู่จะต้องลงหัวใจกองกลางไปก่อนเป็นตัวตั้งต้นดังตามตารางนี้ แต่เกมที่ 7 จะไม่มีกองกลางตั้งต้น โดยผู้เข้าแข่งขันทั้ง 2 คู่สามารถลงหัวใจได้สูงสุดตามที่กำหนดให้ เมื่อจบเกมที่ 4 คู่ที่มีหัวใจน้อยที่สุด1คู่จะตกรอบทันที เหลือเพียงสามคู่ในเกมที่ 5-6 ซึ่งในเกมที่ 5 คู่ไหนที่สามารถทำภารกิจสำเร็จ นอกจากจะได้หัวใจกองกลางที่ทุกคู่ลงไว้ ก็จะได้หัวใจจากคู่ที่ตกรอบด้วย เมื่อจบเกมที่ 6 คู่ที่มีหัวใจน้อยที่สุดอีก 1คู่จะตกรอบทันที เหลือเพียงสองคู่ในเกมที่ 7 ซึ่งในเกมสุดท้ายนี้ หัวใจทั้งหมดที่สะสมมาจะถูกลบทิ้งไป ผู้เข้าแข่งขันที่เหลือทั้ง 2 คู่จะได้ชิพจำนวนเท่า ๆ กัน (ขึ้นอยู่กับเกมนั้นๆ) โดยคู่ที่มีหัวใจสะสมมากกว่าจาก 6 เกมที่ผ่านมาจะมีสิทธิ์เลือกว่าจะให้ใครเป็นผู้ลงหัวใจก่อน คู่ที่ลงหัวใจมากที่สุดจะได้สิทธิ์เล่นเกม หากสามารถทำภารกิจสำเร็จจะได้รับเงินรางวัล 100,000 บาท แต่ถ้าทำไม่สำเร็จ เงินรางวัลจะตกเป็นของอีกคู่หนึ่งปี 2558 ปี 2558. ใน 1 สัปดาห์จะมีผู้เข้าแข่งขันซึ่งเป็นสามี-ภรรยาทั้งหมด 4 คู่ แต่ละคู่จะมีชิพรูปหัวใจทั้งหมด 100 ดวงไว้สำหรับใช้ในเกม ซึ่งจะมีทั้งหมด 6 เกม แต่ละเกมจะใช้ทักษะในด้านต่าง ๆ ที่แตกต่างกันไป โดยภรรยาจะเป็นผู้ลงหัวใจ ส่วนสามีจะต้องอยู่ในตู้เก็บเสียงด้านหลังและรอรับคำสั่งจากภรรยาให้ออกมาเล่นเกม โดยไม่มีสิทธิ์ออกเสียงหรือความคิดเห็นใด ๆ ทั้งสิ้น ในเกมที่ 1-5 ก่อนที่จะทราบรายละเอียดของเกม ผู้เข้าแข่งขันทุกคู่จะต้องลงหัวใจกองกลางไปก่อนเป็นตัวตั้งต้นดังตามตารางนี้ โดยหากผ่านครบ4เกมคู่ที่สะสมหัวใจน้อยที่สุดจะมีสิทธ์ได้ลงหัวในในเกมที่5ก่อนเป็นคู่แรก แต่เกมที่ 6 จะไม่มีกองกลางตั้งต้น โดยผู้เข้าแข่งขันทั้ง 2 คู่สามารถลงหัวใจได้สูงสุดตามที่กำหนดให้ หลังจากพิธีกรเปิดเผยรายละเอียดของเกมนั้นแล้ว ภรรยาจะต้องประเมินความสามารถของสามีว่าจะทำได้แค่ไหน โดยสามารถลงหัวใจได้สูงสุดตามที่เกมกำหนด โดยจำนวนหัวใจที่ภรรยาลงนั้นจะมีผลต่อเงื่อนไขในเกมที่สามีต้องทำให้สำเร็จ ภรรยาสามารถสละสิทธิ์การลงหัวใจ(ไม่ใจ)ในเกมนั้นได้หากไม่มั่นใจในความสามารถของสามี แต่ถ้ามีการลงหัวใจเพิ่มไปในกองกลางแล้ว และกลับมา"ไม่ใจ"ในภายหลัง จะไม่สามารถนำหัวใจที่ลงเพิ่มไปนั้นกลับคืนมาได้ ภรรยาของคู่ใดลงหัวใจไปในกองกลางมากที่สุดโดยที่คู่อื่นไม่ลงต่อ(ไม่ใจ) หรือเป็นคู่แรกที่ลงหัวใจเต็มจำนวนที่เกมกำหนด สามีของคู่นั้นจะได้ออกมาเล่นเกม หากสามีทำสำเร็จตามเงื่อนไขก็จะได้รับหัวใจกองกลางไปทั้งหมด แต่หากสามีทำไม่สำเร็จ หัวใจกองกลางทั้งหมดก็จะถูกแบ่งไปให้คู่อื่น ๆ ในจำนวนเท่า ๆ กัน (เศษของจำนวนหัวใจกองกลางที่แบ่งไม่ลงตัว จะถูกยกยอดนำไปรวมในเกมต่อไป) ตัวอย่างเช่น เกมที่ 1 คู่ A ลงหัวใจจนได้สิทธิ์เล่นเกม โดยมีการลงหัวใจกองกลางรวม 20 ดวง หากคู่ A ทำสำเร็จก็จะได้หัวใจ 20 ดวงนั้นไป แต่ถ้าหากทำไม่สำเร็จ หัวใจ 20 ดวงก็จะถูกแบ่งให้คู่ B , คู่ C และคู่ D ไปคู่ละ 6 ดวง และยกยอดหัวใจ 2 ดวงที่แบ่งไม่ลงตัวไปรวมในเกมที่ 2 เมื่อจบเกมที่ 5 คู่ที่มีหัวใจน้อยที่สุด2คู่จะตกรอบทันที เหลือเพียงสองคู่ในเกมที่ 6 ซึ่งในเกมสุดท้ายนี้ หัวใจทั้งหมดที่สะสมมาจะถูกลบทิ้งไป ผู้เข้าแข่งขันที่เหลือทั้ง 2 คู่จะได้ชิพจำนวนเท่า ๆ กัน (ขึ้นอยู่กับเกมนั้นๆ) โดยคู่ที่มีหัวใจสะสมมากกว่าจาก 5 เกมที่ผ่านมาจะมีสิทธิ์เลือกว่าจะให้ใครเป็นผู้ลงหัวใจก่อน คู่ที่ลงหัวใจมากที่สุดจะได้สิทธิ์เล่นเกม หากสามารถทำภารกิจสำเร็จจะได้รับเงินรางวัล 100,000 บาท แต่ถ้าทำไม่สำเร็จ เงินรางวัลจะตกเป็นของอีกคู่หนึ่ง</doc>
