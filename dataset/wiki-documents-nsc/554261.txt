<doc id="554261" url="https://th.wikipedia.org/wiki?curid=554261" title="ออริคอน">ออริคอน ออริคอน (; ) หรือชื่อเดิมคือ ออริจินัลคอนฟิเดนซ์ (; ) เป็นบริษัทผู้ถือหุ้นใหญ่สัญชาติญี่ปุ่นซึ่งให้ข้อมูลข่าวสารและสถิติเกี่ยวกับเพลงและอุตสาหกรรมเพลงในประเทศ โซโก โคะอิเกะ (Sōkō Koike) ก่อตั้งขึ้นเมื่อเดือนพฤศจิกายน 2510 และเริ่มสร้างชื่อเสียงด้านการจัดทำผังดนตรี บริษัทออริคอนทำผังดนตรีโดยอาศัยข้อมูลซึ่งรับมาจากร้านขายปลีก 39,700 แห่ง (จำนวนเมื่อเดือนเมษายน 2554) ทั้งยังจัดอันดับยอดขายซีดีและดีวีดีเพลง เกมอิเล็กทรอนิกส์ และผลิตภัณฑ์อื่นในทางบันเทิง เป็นรายสัปดาห์ แล้วให้ออริคอนเอนเตอร์เทนเมนต์ (Oricon Entertainment) ซึ่งเป็นบริษัทลูก นำออกเผยแพร่ทุกวันอังคารทางเว็บไซต์บริษัทและทางนิตยสาร ออริคอนสไตล์ (Oricon Style) นอกจากนี้ บริษัทออริคอนยังสำรวจความนิยมโฆษณาทางโทรทัศน์ แล้วจัดอันดับเผยแพร่ลงเว็บไซต์ของตนด้วย</doc>
