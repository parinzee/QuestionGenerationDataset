<doc id="211241" url="https://th.wikipedia.org/wiki?curid=211241" title="ห้างไนติงเกล">ห้างไนติงเกล ห้างไนติงเกล หรือชื่อเต็ม ไนติงเกล-โอลิมปิก เป็นห้างสรรพสินค้าที่มีอายุยาวนานที่สุด ที่ยังเปิดดำเนินกิจการอยู่ในประเทศไทย ตัวอาคารมีทั้งหมด 3 คูหา 7 ชั้น ตั้งอยู่ที่บริเวณแยกพาหุรัด แขวงวังบูรพาภิรมย์ เขตพระนคร เริ่มเปิดกิจการตั้งแต่ปี พ.ศ. 2473 โดยมี นายนัติ นิยมวานิช เป็นผู้ก่อตั้ง จากกิจการร้านค้าเล็ก ๆ เพียงคูหาเดียว ใกล้กับ ศาลาเฉลิมกรุง ในยุคเริ่มแรกก็ได้ขยับขยายจนเปิดกิจการภายใต้ชื่อ ห้างไนติงเกล-โอลิมปิก อย่างเป็นทางการ เมื่อวันที่ 5 สิงหาคม พ.ศ. 2509 สินค้าที่จัดจำหน่าย คือ เครื่องเขียน เครื่องดนตรี อุปกรณ์กีฬา เครื่องสำอางและน้ำหอม เสื้อผ้าแฟชั่นวัยรุ่นในยุคนั้น ไปจนถึงแสตมป์ต่างประเทศจากทั่วโลกการโฆษณาประชาสัมพันธ์และคำขวัญของห้าง การโฆษณาประชาสัมพันธ์และคำขวัญของห้าง. ห้างไนติงเกลได้ใช้การโฆษณาทางโทรทัศน์เพื่อประชาสัมพันธ์ห้างเป็นเจ้าแรก ๆ ในประเทศไทย รวมไปถึงกิจกรรมอื่น ๆ ที่จัดเพื่อดึงดูดลูกค้าวัยรุ่น ซึ่งเป็นกลุ่มเป้าหมายในยุคนั้น มีคำขวัญหรือสโลแกนของห้างว่า “คลังแห่งเครื่องกีฬา ราชาเครื่องดนตรี ราชินีเครื่องสำอาง”ฟิตเนส และ สถานเสริมความงามแห่งแรกของไทย ฟิตเนส และ สถานเสริมความงามแห่งแรกของไทย. ห้างไนติงเกล ยังเป็นเสมือนฟิตเนสแห่งแรกของประเทศไทย โดยเมื่อเริ่มแรกทางห้างจะมี จักรยานปั่นออกกำลังกาย, ลู่วิ่ง, ดรัมเบลไว้บริการลูกค้า โดยคิดราคาชั่วโมงละ 100 บาท ส่วนแผนกเครื่องสำอางก็มีโต๊ะเครื่องแป้ง อุปกรณ์แต่งหน้า-ทำผม ซึ่งเป็นเสมือนสถานเสริมความงามเพื่อให้บริการลูกค้าในยุคนั้น</doc>
