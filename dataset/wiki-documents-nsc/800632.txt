<doc id="800632" url="https://th.wikipedia.org/wiki?curid=800632" title="คาร์มิเน ตอมมาโซเน">คาร์มิเน ตอมมาโซเน คาร์มิเน ตอมมาโซเน (Carmine Tommasone) เกิดเมื่อ 30 มีนาคม พ.ศ. 2527 ที่ อิตาลี เขาเป็นนักมวยสากลอาชีพที่ผ่านรอบคัดเลือกเข้าแข่งขันในกีฬาโอลิมปิกฤดูร้อน พ.ศ. 2559 ที่บราซิลในรุ่นไลท์เวท แต่ตกรอบ 16 คนสุดท้าย ก่อนมาแข่งขันในกีฬาโอลิมปิก ตอมมาโซเนขึ้นชกมวยสากลอาชีพตั้งแต่ พ.ศ. 2553 ได้เป็นแชมป์มวยสากลประเทศอิตาลีรุ่นเฟเธอร์เวทเมื่อ พ.ศ. 2557 และเป็นแชมป์เงารุ่นเฟเธอร์เวทของสมาคมมวยโลกและแชมป์มวยสากลสหภาพยุโรปเมื่อ พ.ศ. 2558 ในรุ่นเฟเธอร์เวท เมื่อไอบาเปลี่ยนกฏให้นักมวยสากลอาชีพเข้าแข่งขันกีฬาโอลิมปิกได้ และจัดการแข่งขันรอบคัดเลือกในเดือนกรกฎาคม พ.ศ. 2559 ตอมมาโซเนเข้าร่วมการแข่งขันและผ่านการคัดเลือกได้สำเร็จ</doc>
