<doc id="391501" url="https://th.wikipedia.org/wiki?curid=391501" title="เฮนดริค เวด โบดี">เฮนดริค เวด โบดี เฮนดริค เวด โบดี (; 24 ธันวาคม ค.ศ. 1905 – 21 มิถุนายน ค.ศ. 1982) เป็นวิศวกร นักวิจัย นักประดิษฐ์ นักเขียน และนักวิทยาศาสตร์ชาวอเมริกันเชื้อสายดัทช์ เป็นผู้บุกเบิกทฤษฎีระบบควบคุมยุคใหม่และระบบโทรคมนาคมทางอิเล็กทรอนิกส์ ซึ่งได้ปฏิวัติทั้งเนื้อหาและกระบวนวิธีในการทำวิจัย ผลงานวิจัยของเขาส่งผลกระทบอย่างมากต่อสาขาวิชาทางวิศวกรรมจำนวนมาก และเป็นรากฐานให้แก่นวัตกรรมยุคใหม่ เช่น คอมพิวเตอร์ หุ่นยนต์ และโทรศัพท์เคลื่อนที่ เป็นต้น โบดีเป็นหนึ่งในนักปรัชญาวิศวกรรมที่ยิ่งใหญ่ที่สุดในยุคของเขา ได้รับความยกย่องในแวดวงวิชาการทั่วโลกมาอย่างยาวนาน เขายังมีชื่อเสียงในหมู่นักศึกษาวิศวกรรมยุคใหม่ โดยเฉพาะในการพัฒนาวิธีวิเคราะห์ขนาดและมุมแบบอะซิมโทติก ซึ่งตั้งชื่อตามชื่อของเขาว่า โบดีพล็อต</doc>
