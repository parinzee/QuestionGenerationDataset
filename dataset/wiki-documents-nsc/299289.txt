<doc id="299289" url="https://th.wikipedia.org/wiki?curid=299289" title="คริสเตน เบลล์">คริสเตน เบลล์ คริสเตน แอน เบลล์ (; เกิดเมื่อวันที่ 18 กรกฎาคม ค.ศ. 1980) เป็นนักแสดงชาวอเมริกัน ถึงแม้ผลงานแสดงภาพยนตร์เรื่องแรกของเธอ Polish Wedding ไม่ได้รับเครดิต แต่ก่อนหน้านี้เธอก็แสดงในละครเวทีและละครเพลงมาก่อน ในปี 2001 เธอเปิดตัวครั้งแรกในละครบรอดเวย์เรื่อง The Adventures of Tom Sawyer ในบทเบ็กกี แทตเชอร์ หลังจากนั้นเธอย้ายมาอยู่ลอสแอนเจลิส เบลล์แสดงเป็นแขกรับเชิญในการแสดงทางโทรทัศน์หลายครั้ง ก่อนที่จะมีชื่อเสียงเพิ่มขึ้นจากซีรีส์ที่ได้รับเสียงวิจารณ์อย่าง Veronica Mars ที่ออกอากาศตั้งแต่กันยายน 2004 ถึง พฤษภาคม 2007 ในช่วงที่แสดงใน Veronica Mars เธอยังรับบทเป็นแมรี เลนในภาพยนตร์ ซึ่งในละครเวทีเธอก็ได้ร่วมแสดงเช่นกัน เธอยังรับบทนำในเรื่อง Pulse ภาพยนตร์สยองขวัญทำใหม่ของญี่ปุ่น ต่อมาในปี 2007 เธอร่วมแสดงในซีรีส์ Heroes รับบทเป็นเอล บิชอป และให้เสียงบรรยายใน Gossip Girl นอกจากนี้เธอยังแสดงภาพยนตร์ตลกใน Forgetting Sarah Marshall เบลล์ได้รับรางวัลแซตเทลไลต์และรางวัลแซตเทิร์น เธอยังได้รับการเสนอชื่อเข้าชิงรางวัลสมาคมวิจารณ์โทรทัศน์และรางวัลทีนชอยซ์อยู่หลายครั้ง ในปี 2009 เธอแสดงใน Couples Retreat และยังพากย์เสียงตัวละครโครา ใน Astro Boy และในปี 2013 เธอได้พากย์เสียงเป็นเจ้าหญิงอันนาในภาพยนตร์เรื่อง ผจญภัยแดนคำสาปราชินีหิมะ</doc>
