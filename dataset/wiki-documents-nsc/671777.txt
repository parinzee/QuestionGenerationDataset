<doc id="671777" url="https://th.wikipedia.org/wiki?curid=671777" title="ปลากระโทงลาย">ปลากระโทงลาย ปลากระโทงลาย หรือ ปลาอินทรีขาว (; ) เป็นปลาชนิดหนึ่งในวงศ์ปลากระโทง (Istiophoridae) เป็นปลากระโทงชนิดหนึ่ง พบกระจายพันธุ์ในน่านน้ำแถบอินโด-แปซิฟิก เป็นปลาที่นิยมตกกันเป็นเกมกีฬา มีสถิติบันทึกไว้ในปี ค.ศ. 1982 ว่ามีน้ำหนักเต็มที่ 190 กิโลกรัม (420 ปอนด์) และความยาวเต็มที่ 4.2 เมตร (13.8 ฟุต) แต่ขนาดโดยเฉลี่ย คือ เกือบ ๆ 3 เมตร มีลักษณะคล้ายกับปลากระโทงสีน้ำเงินอินโด-แปซิฟิก (Makaira mazara) ที่มีลักษณะใกล้เคียงกัน เพียงแต่มีครีบหลังครีบแรกสูงน้อยกว่า ตามลำตัวมีสีขาวเป็นเส้นพาดในแนวตั้งเป็นบั้งจากส่วนหลังถึงด้านท้องเห็นชัดเจน เป็นปลาหากินตามผิวน้ำ โดยล่าเหยื่อในเวลากลางวัน เนื่องจากเป็นปลาใช้สายตาเป็นหลักในการล่า อาหารที่ชอบ คือ ปลาซาร์ดีน ในการล่าเหยื่อแต่ละครั้งอาจใช้เวลานานหลายชั่วโมง และอาจลงไปหาอาหารได้ลึกถึง 100 เมตรการประมง</doc>
