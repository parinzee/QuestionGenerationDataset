<doc id="801894" url="https://th.wikipedia.org/wiki?curid=801894" title="จักรพรรดิโกะ-ซังโจ">จักรพรรดิโกะ-ซังโจ จักรพรรดิโกะ-ซังโจ ( , 3 กันยายน ค.ศ. 1034 - 15 มิถุนายน ค.ศ. 1073) จักรพรรดิองค์ที่ 71 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิโกะ-ซังโจทรงครอง ราชบัลลังก์ดอกเบญจมาศ ระหว่างปี ค.ศ. 1068 - ค.ศ. 1073 โดยพระนามของพระองค์นำมาจากพระนามของ จักรพรรดิซังโจ จักรพรรดิในช่วง คริสต์ศตวรรษที่ 11 ผู้เป็นพระอัยกา (ตา) ของพระองค์เองโดยเมื่อใส่คำว่า โกะ เข้าไปพระนามของพระองค์จึงมีความหมายว่า จักรพรรดิซังโจยุคหลัง หรือ จักรพรรดิซังโจที่ 2พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิโกะ-ซังโจทรงมีพระนามเดิมว่า เจ้าชายทะกะฮิโตะ ( , ) เจ้าชายทะกะฮิโตะทรงเป็นพระราชโอรสองค์ที่ 2 ใน จักรพรรดิโกะ-ซุซะกุ ที่ประสูติแต่ พระราชธิดาองค์ที่ 3 ใน จักรพรรดิซังโจ ทำให้จักรพรรดิโกะ-ซังโจทรงเป็นจักรพรรดิองค์แรกในรอบ 170 ปีนับตั้งแต่ จักรพรรดิอุดะ ที่พระราชบิดาและพระราชมารดามิได้มาจาก ตระกูลฟุจิวะระ ทางฝั่งบิดาโดยพระราชบิดาและพระราชมารดาของพระองค์นั้นสืบเชื้อสายจาก ฟุจิวะระ โนะ มิชินะงะ อดีตขุนนางผู้ทรงอำนาจในราชสำนักเหตุการณ์ในพระชนม์ชีพของจักรพรรดิโกะ-ซังโจเหตุการณ์ในพระชนม์ชีพของจักรพรรดิโกะ-ซังโจ. - 22 พฤษภาคม ค.ศ. 1068 (วันที่ 19 เดือน 4 ปี จิยะกุ ที่ 4) : ปีที่ 23 ในรัชสมัยจักรพรรดิโกะ-เรเซสวรรคตโดยไร้รัชทายาททำให้ราชบัลลังก์มาอยู่ที่เจ้าชายทะกะฮิโตะพระราชอนุชาต่างพระราชมารดาที่รัชทายาทพระชนมายุ 33 พรรษาขึ้นสืบราชบัลลังก์ต่อมาเป็น จักรพรรดิโกะ-ซังโจ หลังจากนั้นไม่นานจึงได้มีการประกอบพระราชพิธีราชาภิเษกจักรพรรดิโกะ-ซังโจที่ พระราชวังหลวงเฮอัง - 18 มกราคม ค.ศ. 1073 (วันที่ 8 เดือน 12 ปี เอ็งคิว ที่ 4) : ปีที่ 4 ในรัชสมัยพระองค์สละราชบัลลังก์ให้กับพระราชโอรสองค์โปรดคือ เจ้าชายซะดะฮิโตะ ขึ้นสืบราชบัลลังก์ต่อมาเป็น จักรพรรดิชิระกะวะ - 8 กุมภาพันธ์ ค.ศ. 1073 (วันที่ 29 เดือน 12 ปี เอ็งคิว ที่ 4) : จักรพรรดิชิระกะวะประกอบพระราชพิธีราชาภิเษกที่ พระราชวังหลวงเฮอัง - พฤษภาคม ค.ศ. 1073 (เดือน 4 ปี เอ็งคิว ที่ 5) : อดีตจักรพรรดิโกะ-ซังโจออกผนวชได้รับฉายาทางธรรมว่า คงโง-เกียว - 15 มิถุนายน ค.ศ. 1073 (วันที่ 7 เดือน 5 ปี เอ็งคิว ที่ 5) : อดีตจักรพรรดิโกะ-ซังโจหรือท่านคงโง-เกียวสวรรคตอย่างกะทันหันเมื่อพระชนมายุเพียง 38 พรรษาแผนผัง</doc>
