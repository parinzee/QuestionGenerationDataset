<doc id="646542" url="https://th.wikipedia.org/wiki?curid=646542" title="ณัฐวุฒิ วงศ์เนียม">ณัฐวุฒิ วงศ์เนียม ดร.ณัฐวุฒิ วงศ์เนียม ( 2 ธันวาคม พ.ศ. 2519 ที่ระยอง) เป็นนักกฎหมายชาวไทย ปัจจุบันดำรงตำแหน่งอัยการประจำกอง สำนักงานอัยการสูงสุด อดีตประธานผู้บริหารสำนักงานกฎหมายทนายความ(อินเตอร์) อดีตผู้สมัครสมาชิกสภาผู้แทน ราษฏร(ส.ส.)ระยอง เขต 2 พรรคประชาราชและอดีตสมาชิกพรรคเพื่อไทย อดีตรักษาการประธานทนายความจังหวัดระยองและอดีตกรรมการสภาทนายความ ภาค 2 มีชื่อเสียงในช่วงทำคดีพ่อค้าเนื้อระยองโดนยัดข้อหาฆ่าคนตาย และคดีตรวจสอบน้ำมันภายในถังหลังถูกเจ้าหน้าที่ตรวจยึดเพราะสงสัยว่าจะเป็นน้ำมันเตาที่ไม่ได้เสียภาษี เป็นต้นและปัจจุบันการศึกษา การศึกษา. เริ่มแรกในการศึกษาระดับปริญญาตรีด้านกฎหมาย สำเร็จปริญญาตรี นิติศาสตรบัณฑิต(น.บ.) จาก มหาวิทยาลัยศรีปทุม และศึกษาด้านการเมืองการปกครอง จนสำเร็จปริญญาตรีรัฐศาสตร์บัณฑิต(ร.บ.) มหาวิทยาลัยรามคำแหง จากนั้นศึกษาเพิ่มเติมภาคบัณฑิต สำเร็จปริญญาตรี นิติศาสตรบัณฑิต(น.บ.) จากมหาวิทยาลัยธรรมศาสตร์ และสอบไล่ได้ความรู้ชั้นเนติบัณฑิต สมัย ๕๗ เป็น เนติบัณฑิตไทย (น.บ.ท.) จากสำนักอบรมศึกษากฎหมายแห่งเนติบัณฑิตยสภา รุ่นเดียวกับพระเจ้าหลานเธอ พระองค์เจ้าพัชรกิติยาภา สำเร็จการศึกษาในระดับปริญญาโทด้านกฎหมาย นิติศาสตรมหาบัณฑิตสาขากฎหมายธุรกิจ(น.ม.) จากมหาวิทยาลัยศรีปทุม จบปริญญาโทด้านการเมืองการปกครอง รัฐศาสตรมหาบัณฑิตสาขาการเมืองการปกครอง(ร.ม.) มหาวิทยาลัยธรรมศาสตร์ และจบปริญญาโทด้านบริหารรัฐกิจและกฎหมายมหาชน ศิลปศาสตรมหาบัณฑิตสาขาบริหารรัฐกิจและกฎหมาย (ศ.ศ.ม.) มหาวิทยาลัยรามคำแหง ศึกษาระดับปริญญาเอกสาขาการเมือง รุ่น 1 คณะรัฐศาสตร์ มหาวิทยาลัยรามคำแหง ร่วมรุ่นกับพลเอกสนธิ บุญยรัตกลิน อดีตประธานคมช.และรองนายรัฐมนตรี และ วิทวัส บุญญสถิตย์ อดีตสว.และสนช. ปี พ.ศ. 2556 สำเร็จปริญญาสูงสุดทางด้านรัฐศาสตร์ ปรัชญาดุษฎีบัณฑิตสาขาการเมือง( Ph.D Political) มหาวิทยาลัยรามคำแหง เข้ารับพระราชทานปริญญาบัตรกับสมเด็จพระเทพ ฯเมื่อวันที่ 6 มีนาคม 2557 สำเร็จการศึกษาปริญญาสูงสุดด้านกฎหมาย DOCTOR OF LAWS นิติศาสตรดุษฎีบัณฑิต (LL.D) มหาวิทยาลัยปทุมธานี เมื่อวันที่ 24 กรกฎาคม 2557 ทั้งยังผ่านการอบรมศึกษาในหลักสูตรนักบริหารระดับสูง ดังนี้ ประกาศนียบัตรชั้นสูงหลักสูตรการบริหารงานภาครัฐและกฎหมายมหาชน รุ่น 12 (ปรม.12) สถาบันพระปกเกล้า ประกาศนียบัตรชั้นสูงหลักสูตรการบริหารเศรษฐกิจสาธารณะสำหรับนักบริหารระดับสูงรุ่น 13 (ปศส.13) สถาบันพระปกเกล้า ผ่านหลักสูตรนักบริหารระดับสูงธรรมศาสตร์เพื่อสังคม รุ่น 4 (นมธ.) สมาคมมหาวิทยาลัยธรรมศาสตร์ประวัติการทำงาน ประวัติการทำงาน. เริ่มประกอบอาชีพเป็นทนายความ บริษัท เทเวศประกันภัย จำกัด(มหาชน) จากนั้นลาออกมาประกอบวิชาชีพเป็น “ทนายความอาชีพ” เป็นทนายความประจำที่สำนักงานสหนนท์กฎหมายและการบัญชี จังหวัดนนทบุรี เจริญก้าวหน้าเติบโตในหน้าที่การงาน ขยับเป็นหัวหน้าสำนักงานเนติวุฒิและเพื่อนทนายความ ต่อมาได้ดำรงตำแหน่งประธานผู้บริหารสำนักกฎหมายฯ สำนักงานณัฐวุฒิ วงศ์เนียม ทนายความ(อินเตอร์) จังหวัดระยอง ทั้งยังดำรงตำแหน่งฝ่ายบริหารสภาทนายความ ในปี พ.ศ. 2553 ในช่วงประธานทนายความคนเดิมหมดวาระลง ทำหน้าที่ รักษาการตำแหน่งประธานทนายความจังหวัดระยองและดำรงตำแหน่งสำคัญ เป็น กรรมการสภาทนายความภาค 2 ทำคดีจนมีชื่อเสียงโด่งดังระดับประเทศ ทั้งยังใช้เวลาว่างบรรยายพิเศษและเป็นอาจารย์สอนพิเศษด้านกฎหมายและด้านการ เมืองการปกครองในมหาวิทยาลัยของรัฐและเอกชน ขณะดำรงตำแหน่งอัยการประจำกอง ยังได้รับเชิญจากสำนักงานคณะกรรมการการเลือกตั้ง(ก.ก.ต.) เป็นอาจารย์ที่ปรึกษางานวิจัย ตามคำสั่งแต่งตั้งที่ 174/2557 ลงวันที่ 11 เมษายน 2557 หลักสูตรการพัฒนาการเมืองและการเลือกตั้งระดับสูง รุ่น 5 (พตส.5) ซึ่งเป็นหลักสูตรนักบริหารระดับสูง ที่ระดับบิ๊กๆเนมแนวหน้ารวมทั้งนักการเมืองระดับชาติอบรมศึกษา ด้านธุรกิจ ดำรงตำแหน่งประธานกรรมการบริหาร บริษัทเอ็นแอลแพ็คกิ้งวูด จำกัด ซึ่งเป็นเจ้าของโรงงานประกอบธุรกิจด้านไม้ยางพารา และยังดำรงตำแหน่งประธานกรรมการบริษัทศิริวัฒนาพร๊อพเพอร์ตี้ จำกัด ประกอบธุรกิจด้านอสังหาริมทรัพย์ ด้านการเมือง ครั้งแรกเปิดตัวลงในพรรคชาติไทย มีนายบรรหาร ศิลปอาชา เป็นหัวหน้าพรรค แต่ยังไม่ทันได้ลงสนาม เกิดรัฐประหาร เมื่อ 19 กันยายน 2549 หลังจากนั้นได้ย้ายพรรคมาสังกัดพรรคประชาราช มีนายเสนาะ เทียนทอง เป็นหัวหน้าพรรค ส่งลงสมัครสมาชิกสภาผู้แทนราษฎร จังหวัดระยอง เขต 2 แต่สอบตก ต่อมาย้ายพรรคสังกัดพรรคเพื่อไทย หลังสอบตกได้ดำรงตำแหน่ง เลขานุการประจำกรรมาธิการการศึกษา สภาผู้แทนราษฎร ที่ปรึกษารัฐมนตรีว่าการกระทรวงมหาดไทย(นายยงยุทธ วิชัยดิษฐ์) ที่ปรึกษากรรมาธิการศาสนา คุณธรรม จริยธรรม ศิลปะและวัฒนธรรม วุฒิสภา ที่ปรึกษาประธานกรรมาธิการแก้ไขปัญหาหนี้สินแห่งชาติ สภาผู้แทนราษฎร ต่อมาได้สอบบรรจุในตำแหน่งอัยการผู้ช่วย(สนามใหญ่)ประจำปี พ.ศ. 2555 สอบได้ เมื่อวันที่ 1 สิงหาคม 2555 ได้เข้ารับบรรจุรับราชการในตำแหน่งอัยการผู้ช่วย สถาบันพัฒนาข้าราชการฝ่ายอัยการ ได้มีคำสั่งอัยการสูงสุดมีคำสั่งให้ช่วยราชการและปฏิบัติหน้าที่ราชการตำแหน่งอัยการผู้ช่วย สำนักงานอัยการพิเศษฝ่ายคดีอาญา 10 สำนักงานอัยการสูงสุด ต่อมาพระบาทสมเด็จพระเจ้าอยู่หัวทรงมีพระบรมราชโองการโปรดเกล้า เลื่อนตำแหน่งจากอัยการผู้ช่วยมาเป็นอัยการประจำกอง และได้เข้าเฝ้าถวายสัตย์ปฏิญาณ ณ.พระราชวังไกลกังวล เมื่อวันที่ 12 มีนาคม 2557 โดยให้มีผลย้อนหลังดำรงตำแหน่งอัยการประจำกอง ในวันที่ 1 สิงหาคม 2556 หลังจากโปรดเกล้า ฯ ดำรงตำแหน่งอัยการประจำกอง สำนักงานอัยการพิเศษฝ่ายคดีอาญา 10 สำนักงานอัยการสูงสุด จนครบวาระ 2 ปี ต่อมาเมื่อวันที่ 1 สิงหาคม 2557 มีคำสั่งอัยการสูงสุดให้ไปช่วยราชการสำนักงานอัยการจังหวัดนครพนมนับตั้งแต่วันที่ 18 สิงหาคม 2557 เป็นต้นไปผลงานวิจัยผลงานวิจัย. - บทบาทคณะกรรมการการเลือกตั้งในการสร้างความเป็นธรรมต่อกระบวนการการเลือกตั้ง ในประเทศไทย ดุษฎีนิพนธ์ปริญญาเอกสาขาการเมือง คณะรัฐศาสตร์ มหาวิทยาลัยรามคำแหง- แนวทางในการพัฒนามาตรการทางกฎหมายเกี่ยวกับบทบาทและหน้าที่ในการสืบสวนสอบ สวนฟ้องร้องดำเนินคดีของพนักงานอัยการ ดุษฎีนิพนธ์ปริญญาเอกนิติศาสตรดุษฎีบัณฑิต มหาวิทยาลัยปทุมธานี- การแปรรูปวิสาหกิจชุมชน งานวิจัยหลักสูตร ปรม.12 สถาบันพระปกเกล้ารางวัลเกียรติยศรางวัลเกียรติยศ. - ศิษย์เก่าดีเด่นโล่ห์รางวัลเกียรติยศผู้สำเร็จเป็นเนติบัณฑิตไทย 2547 มหาวิทยาลัยศรีปทุม - โล่ห์เกียรติยศรางวัลบุคคลแห่งปี 2556 สาขาผู้ทำคุณประโยชน์ต่อสังคมและประเทศชาติดีเด่น “รางวัลระฆังทอง”ประกาศนียบัตรประกาศนียบัตร. - ผ่านหลักสูตรประกาศนียบัตรวิชาว่าความทนายความ สภาทนายความ - ผ่านหลักสูตรประกาศนียบัตรกฎหมายทรัพยสินทางปัญญา รุ่น 2 เนติบัณฑิตยสภา - ผ่านหลักสูตรการรับรองเอกสารต่างประเทศ(โนตาลีปับลิค) รุ่น 14 สภาทนายความ - ผ่านหลักสูตรภาวะผู้นำนักบริหารระดับสูง รุ่น 1 มหาวิทยาลัยธรรมศาสตร์</doc>
