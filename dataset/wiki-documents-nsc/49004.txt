<doc id="49004" url="https://th.wikipedia.org/wiki?curid=49004" title="อ้วนสุด">อ้วนสุด อ้วนสุด (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ยุคสามก๊ก น้องชายของอ้วนเสี้ยว อ้วนสุดเป็นคนที่นิสัยเหมือนกับอ้วนเสี้ยวญาติผู้พี่ คือ โลเลเหลาะแหละ ชอบแต่คนประจบสอพลอ ซ้ำยังมีความละโมบโลภมากกว่า เมื่อซุนเซ็กนำตราหยกมาจำนำเพื่อยืมทหาร จึงยึดเป็นของตนเอง ก่อนจะสถาปนาตนเป็นฮ่องเต้ ทรงพระนามว่า "ต๋องซือ" ในการปราบตั๋งโต๊ะร่วมกับหลายเมือง อ้วนสุดเกรงว่าซุนเกี๋ยนจะนำทัพเข้าตีเข้าเมืองลกเอี๋ยงได้ จะได้ความดีความชอบ จึงแกล้งไม่ส่งเสบียงให้ เป็นต้นเหตุให้กองทัพของเมืองเตียงสาต้องแพ้ ทั้ง ๆ ที่กำลังจะได้ชัยชนะอยู่แล้วประวัติ ประวัติ. อ้วนสุดเป็นเจ้าเมืองเมืองลำหยง ซึ่งเป็นเมืองที่สภาพแวดล้อมไม่ค่อยจะดีนัก พืชผลปลูกไม่ค่อยได้ จนครั้งหนึ่ง อ้วนสุดต้องขอยืมข้าวสารจากอ้วนเสี้ยวผู้เป็นพี่ แต่ถูกปฏิเสธกลับมา จึงแค้นมากพยายามจะล้างแค้นพี่ แต่ตอนท้ายก็มาร่วมมือกันพยายามกำจัดเล่าปี่ และเมื่อซุนเซ็กนำตราหยกมาจำนำ ก็สถาปนาตนเองเป็นฮ่องเต้ ทรงพระนามว่า "ต๋องซือ" เมื่อเล่าปี่รับราชการกับโจโฉจึงขอพระบรมราชโองการปราบอ้วนสุด กองทัพเล่าปีตีกองทัพอ้วนสุดแตก และระหว่างเสด็จหนีได้ถูกโจรป่าดักปล้นชิงทรัพย์สมบัติไปอีกมากมาย อ้วนสุดกับอ้วนอิ๋นผู้เป็นหลาน จึงกอดคอเดินกันไปตามแสงแดด โดยถามชาวบ้านว่า "มีน้ำผึ้งให้ดื่มไหม" ชาวบ้านตอบว่า "มีแต่น้ำล้างชามจะเอารึเปล่า" ทำให้อ้วนสุดกระอักเลือดตาย ความทะเยอทะยานของอ้วนสุดจึงจบลง ในปี พ.ศ. 742</doc>
