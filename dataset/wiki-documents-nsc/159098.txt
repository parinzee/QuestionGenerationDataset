<doc id="159098" url="https://th.wikipedia.org/wiki?curid=159098" title="สยิว">สยิว สยิว เป็นภาพยนตร์ที่ออกฉายในปี พ.ศ. 2546 ผลงานกำกับและเขียนบทชิ้นแรกของ คงเดช จาตุรันต์รัศมี และเกียรติ ศงสนันทน์ อำนวยการสร้างโดย ปรัชญา ปิ่นแก้ว และทำดนตรีประกอบโดย สี่เต่าเธอ เป็นเรื่องเกี่ยวกับเด็กหญิงทอมบอย นักศึกษามหาวิทยาลัย ที่ทำงานเสริมเป็นนักเขียนเรื่องประโลมโลก ลงในนิตยสารปลุกใจเสือป่า เป็นหนังสะท้อนสังคมในยุคปี พ.ศ. 2535 ซึ่งเป็นยุคทองของหนังสือโป๊ใต้ดิน บทภาพยนตร์เรื่องสยิว ฉบับดั้งเดิมเขียนโดยคงเดช และ เกียรติ เพื่อเข้าประกวดโครงการประกวดบทภาพยนตร์ขนาดสั้น "โครงการส่งฝันสู่ฟิล์ม" เมื่อ พ.ศ. 2541 จัดโดยนิตยสารซีเนแมกซ์ ซึ่งได้ซื้อลิขสิทธิ์บทภาพยนตร์ไว้ เพื่อนำไปสร้างภาพยนตร์ขนาดยาว และต่อมาได้ตัดสินใจให้ คงเดช และ เกียรติ ซึ่งเป็นผู้เขียนบทดั้งเดิม เป็นผู้กำกับภาพยนตร์นั้นเสียเอง ภาพยนตร์ได้ร่วมฉายในเทศกาลภาพยนตร์นานาชาติหลายแห่งในปี พ.ศ. 2546 เช่นที่ แวนคูเวอร์ สตอกโฮล์ม ซีแอทเทิลนักแสดงนักแสดง. - พิมพาภรณ์ ลีนุตพงษ์ รับบท เต่า - นันทวัฒน์ อาศิรพจนกุล รับบท จ้อน - อานนท์ สายแสงจันทร์ (ปู แบล็คเฮด) รับบท หนุ่ม - นิรุธ วิจิตรวงศ์เจริญ รับบท เฮียกังฟู - จุฑารัตน์ อัตถากร รับบท หมอชไมพร - พินทุ์สุดา ตันไพเราะห์ รับบท หมวย - จักรพงศ์ สิริริน รับบท ม้า สไตลิสต์ - เพชร ดาราฉาย รับบท ขจร - ฉันทนา กิตติยพันธ์ รับบท ป้าของเต่า - วิยะดา อุมารินทร์ รับบท อุ๊ - ธนา สินประสาธน์ รับบท สารวัตรมือดำ - นรเศรษฐ หมัดคง รับบท ซี้ด - นทีพร เชื้อบัณฑิตย์ รับบท คุณนายอาทรเพลงประกอบเพลงประกอบ. - "ใจสยิว" - สี่เต่าเธอ (ต้นฉบับ แมคอินทอช) - "แม่มด" - Bear Garden (ต้นฉบับ แสงระวี อัศวรักษ์) - "หนึ่งเดียวคนนี้" - Groove Riders (ต้นฉบับ อัญชลี จงคดีกิจ) - "แมงมุม" - Kidnappers (ต้นฉบับ แสงระวี อัศวรักษ์) - "อยู่ไปวันๆ" - Holly Berry (ต้นฉบับ อัญชลี จงคดีกิจ) - "ผู้ชายในฝัน" - DJ Seed นรเศรษฐ หมัดคง (ต้นฉบับ พุ่มพวง ดวงจันทร์) - "ผมรักคุณ" - Day Tripper (ต้นฉบับ เมทะนี บูรณะศิริ) - "กล้าได้กล้าเสีย" - C.A.D. feat.ชนกมาศ พืชผลทรัพย์ (ต้นฉบับ มะลิลา บราซิลเลียน) - "ฝันกลางวัน" - Homesick feat.พิมภาภรณ์ ลีนุตพงษ์ - "มนุษย์ค้างคาว" - MON D NEY (ต้นฉบับ ติ๊ก ชีโร่) - "โธ่เอ๊ย" - Stylish Nonsense (ต้นฉบับ ปานามา) - "ไม่อยากเป็นแปรงสีฟัน" - P.R.D. (ต้นฉบับ ปานามา)</doc>
