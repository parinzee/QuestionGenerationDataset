<doc id="483085" url="https://th.wikipedia.org/wiki?curid=483085" title="เดอะเลตเตอร์ เขียนเป็นส่งตาย">เดอะเลตเตอร์ เขียนเป็นส่งตาย ระวังสับสนกับ เดอะเลตเตอร์ จดหมายรัก เดอะเลตเตอร์ เขียนเป็นส่งตาย () ภาพยนตร์ไทยแนวสยองขวัญ ออกฉายในปี พ.ศ. 2549เนื้อเรื่อง เนื้อเรื่อง. เสรี ชายหนุ่มพูดน้อย บุคลิกเงียบขรึม ได้รับเชิญไปงานเลี้ยงรุ่นเพื่อน ๆ ชั้นประถม เมื่อไปถึงเสรีต้องตะลึงในความสวยของ นาตยา เพื่อนร่วมรุ่นสาวที่ไม่ได้พบกันมานานเกือบ 20 ปี แต่ทั้งหมดได้รับจดหมายลูกโซ่แปลก ๆ ฉบับหนึ่ง ที่มีปริศนาคำทายและรูปของคนแขวนคอตัวเอง เรียกว่า "แฮงค์แมน" และมีข้อความขู่ว่าผู้ที่ได้รับต้องตาย หากจะรอด ต้องส่งต่อจดหมายฉบับนี้ไปยังคนที่ตนแค้นอีก 29 คนจึงจะรอด จากนั้นเพื่อน ๆ ชั้น ป.6/2 ของเสรีทะยอยตายไปเรื่อย ๆ ตามลำดับเลขที่ แรกเริ่มทุกคนไม่เชื่อ แต่เมื่อผ่านไป มีคนตายตามจดหมายนั้น 2-3 คน ทุกคนก็เริ่มเชื่อ เสรีจึงออกตามหาความจริง โดยมีนาตยาขอตามไปด้วย ก่อนจะพบว่า แท้ที่จริงแล้ว คนที่ส่งจดหมายนี้มาให้ เป็นเพื่อนเก่าที่พวกเขาชอบกลั่นแกล้งรังแก จนไม่สามารถออกไปพบปะผู้คนได้เหมือนคนทั่วไปชื่อ แว่น หรือ โชติธรรมนักแสดงนักแสดง. - มหาสมุทร บุณยรักษ์...เสรี - ชลลดา เมฆราตรี...นาตยา - แอนดี้ เขมพิมุก...พฤกษ์ - ตรีพล พรมสุวรรณ...ชัยวัฒน์ - แอนนา รีส...แพรไหม - ณหทัย เล็กบำรุง...เจน นักแสดงรับเชิญ- กรรชัย กำเนิดพลอย...รุ่นพี่ของเสรี - ศุภกิจ ตังทัตสวัสดิ์...คู่รักชาย - อโณมา ศรันย์ศิขริน...คู่รักหญิง - หรรษพลณ์ คงสิบ...ตวิษเบื้องหลังและคำวิจารณ์ เบื้องหลังและคำวิจารณ์. เดอะเลตเตอร์ เขียนเป็นส่งตาย เป็นภาพยนตร์จากการกำกับเรื่องแรกของ กพล ทองพลับ ดีเจชื่อดังในแนวเล่าเรื่องผีและเรื่องสยองขวัญมากว่า 20 ปี เมื่อเข้าฉายแล้ว ได้รับเสียงวิจารณ์ส่วนใหญ่ว่า ไม่สนุก ไม่น่ากลัวแต่ประการใด บทภาพยนตร์อ่อน สามารถเดาเนื้อเรื่องได้ง่าย ๆ ซ้ำนักแสดงยังแสดงได้แข็งมากในแต่ละคน อีกทั้งการโปรโมตภาพยนตร์ ทางผู้สร้างได้ทำจดหมายลูกโซ่ที่มีข้อความเหมือนในเรื่องส่งไปตามบ้านจริง ๆ ทำให้ผู้ที่ได้รับตกใจ ทำให้ทางผู้สร้างต้องออกมาขออภัย</doc>
