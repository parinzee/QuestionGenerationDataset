<doc id="10953" url="https://th.wikipedia.org/wiki?curid=10953" title="แก้วสรร อติโพธิ">แก้วสรร อติโพธิ นายแก้วสรร อติโพธิ สมาชิกวุฒิสภากรุงเทพมหานคร เกิดเมื่อวันที่ 24 สิงหาคม พ.ศ. 2494 ที่จังหวัดลำพูน นายแก้วสรรเป็นพี่น้องฝาแฝดกับ นายขวัญสรวง อติโพธิ บิดาคือ นาย ศิริ อติโพธิ อดีตปลัดกระทรวงยุติธรรม, ประธาน ปปป. นายแก้วสรร ลาออกจากตำแหน่งรักษาการสมาชิกวุฒิสภา ลงสมัครเป็นกรรมการการเลือกตั้งชุดที่ 3 แต่ไม่ได้รับการคัดเลือกจากที่ประชุมวุฒิสภา ในวันที่ 8 กันยายน พ.ศ. 2549 ต่อมาภายหลังการรัฐประหารในประเทศไทย พ.ศ. 2549 ได้รับการทาบทามจากคณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นประมุข (คปค.) ให้ดำรงตำแหน่งกรรมการป.ป.ช. แต่แล้วก็ไม่ได้รับการแต่งตั้ง โดยนายมีชัย ฤชุพันธุ์ ที่ปรึกษาฝ่ายกฎหมาย คปค.ให้เหตุผลว่า เนื่องจากคุณสมบัติของนายแก้วสรร ว่าไม่ได้เป็นศาสตราจารย์ ซึ่งอาจเป็นข้อโต้แย้งถึงคุณสมบัติในการดำรงตำแหน่ง ป.ป.ช. ในภายหลังได้ นายแก้วสรร อติโพธิ ได้รับการแต่งตั้งเป็นกรรมการ คตส. ตามประกาศ คปค. ฉบับที่ 30 เมื่อวันที่ 30 กันยายน พ.ศ. 2549 และได้รับเลือกเป็นเลขาธิการ คตส. นายแก้วสรร อติโพธิ เป็นผู้ดำเนินรายการโทรทัศน์ แกะรอยคอร์รัปชั่น ออกอากาศทางสถานีวิทยุโทรทัศน์กองทัพบกช่อง 5 ทุกวันเสาร์และวันอาทิตย์เวลา 19:30 - 20:00 น. เริ่มออกอากาศครั้งแรกในวันเสาร์ที่ 10 มีนาคม พ.ศ. 2550การศึกษาการศึกษา. - โรงเรียนเบ็ญจะมะมหาราช - โรงเรียนสวนกุหลาบวิทยาลัย (ส.ก. 83 รุ่นเดียวกับ ธีรยุทธ บุญมี) - นิติศาสตรบัณฑิต (เกียรตินิยมดี) มหาวิทยาลัยธรรมศาสตร์ - เนติบัณฑิต (สอบได้อันดับที่ 6 ของรุ่นที่ 27) สำนักอบรมศึกษากฎหมายแห่งเนติบัณฑิตยสภา - นิติศาสตร์มหาบัณฑิต มหาวิทยาลัยวิสคอนซิน แมดิสัน สหรัฐอเมริกาประวัติการทำงานประวัติการทำงาน. - อาจารย์ประจำคณะนิติศาสตร์ มหาวิทยาลัยธรรมศาสตร์ - รองอธิการบดี มหาวิทยาลัยธรรมศาสตร์ - พ.ศ. 2539 สมาชิกสภาร่างรัฐธรรมนูญ - พ.ศ. 2543 สมาชิกวุฒิสภา กรุงเทพมหานคร ดำรงตำแหน่ง ประธานกรรมาธิการสิ่งแวดล้อม - พ.ศ. 2549 - พ.ศ. 2551- ลาออกจาก รักษาการสมาชิกวุฒิสภา เพื่อสมัครเป็นกรรมการการเลือกตั้ง เข้ารอบ 10 คนแต่ไม่ได้รับเลือก - เลขานุการคณะกรรมการตรวจสอบ คณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) - เป็นผู้ดำเนินรายการโทรทัศน์ แกะรอยคอร์รัปชั่น ออกอากาศทางสถานีวิทยุโทรทัศน์กองทัพบกช่อง 5 - พ.ศ. 2551 - พ.ศ. 2552 ผู้สมัครรับเลือกตั้งผู้ว่าราชการกรุงเทพมหานครเบอร์ 12 สังกัดอิสระ ในนามกลุ่มกรุงเทพฯใหม่เครื่องราชอิสริยาภรณ์เครื่องราชอิสริยาภรณ์. - พ.ศ. 2550 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
