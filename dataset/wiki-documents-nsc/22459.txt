<doc id="22459" url="https://th.wikipedia.org/wiki?curid=22459" title="นกแอร์">นกแอร์ นกแอร์ (อังกฤษ: Nok Air) เป็นสายการบินราคาประหยัดของประเทศไทย เปิดตัวอย่างเป็นทางการเมื่อวันที่ 10 กุมภาพันธ์ พ.ศ. 2547 ภายใต้ชื่อบริษัท สกายเอเชีย จำกัด (Sky Asia Ltd.) เริ่มทำการบินครั้งแรกวันที่ 23 กรกฎาคม 2547 และเมื่อวันที่ 16 มกราคม 2549 ได้เปลี่ยนชื่อเป็น บริษัท สายการบินนกแอร์ จำกัด (Nok Airlines Co., Ltd.) ต่อมาได้เปลี่ยนชื่ออีกครั้งเป็น บริษัทสายการบินนกแอร์ จำกัด (มหาชน) (Nok Airlines Public Company Limited) เมื่อวันที่ 18 มกราคม 2556 เพื่อเตรียมนำบริษัทเข้าสู่ตลาดหลักทรัพย์แห่งประเทศไทย และเริ่มซื้อขายบนกระดานหลักทรัพย์ได้ในวันที่ 20 มิถุนายนปีเดียวกัน สายการบินนกแอร์ ก่อตั้งขึ้นโดยมีบริษัทร่วมทุนดังนี้ บริษัท การบินไทย จำกัด (มหาชน) (ถือหุ้น 49%) บริษัท นกแอร์แมนเนจเม้นท์ฮ่องกง จำกัด (25%) บริษัท ทุนลดาวัลย์ จำกัด (สำนักงานทรัพย์สินส่วนพระมหากษัตริย์) (6%) ธนาคารไทยพาณิชย์ จำกัด (มหาชน) (5%) บริษัท คิง เพาเวอร์ อินเตอร์เนชั่นแนลจำกัด (5%) ผู้ถือหุ้นรายอื่น ๆ (10%) โดยมีนายพาที สารสิน เป็นประธานเจ้าหน้าที่บริหาร ตั้งแต่ก่อตั้งสายการบิน จนกระทั่งนายพาทีลาออกจากตำแหน่งเมื่อวันที่ 14 กันยายน 2560 ที่ประชุมคณะกรรมการบริษัทจึงได้แต่งตั้งนายปิยะ ยอดมณี รองประธานเจ้าหน้าที่บริหาร เป็นประธานเจ้าหน้าที่บริหารแทนเส้นทางการบิน เส้นทางการบิน. สายการบินนกแอร์ได้ให้บริการไปยังจุดหมายดังต่อไปนี้- ประเทศไทย- กรุงเทพมหานคร - ท่าอากาศยานดอนเมือง ฐานการบินหลัก - เชียงใหม่ - ท่าอากาศยานเชียงใหม่ (Focus City) - เชียงราย - ท่าอากาศยานแม่ฟ้าหลวง เชียงราย - พิษณุโลก - ท่าอากาศยานพิษณุโลก - แม่สอด - ท่าอากาศยานแม่สอด - น่าน - ท่าอากาศยานน่านนคร - แพร่ - ท่าอากาศยานแพร่ - แม่ฮ่องสอน - ท่าอากาศยานแม่ฮ่องสอน - เพชรบูรณ์ - ท่าอากาศยานเพชรบูรณ์ - ลำปาง - ท่าอากาศยานลำปาง - เลย - ท่าอากาศยานเลย - ร้อยเอ็ด - ท่าอากาศยานร้อยเอ็ด - อุบลราชธานี - ท่าอากาศยานอุบลราชธานี - อุดรธานี - ท่าอากาศยานอุดรธานี ฐานการบินภูมิภาค - สกลนคร - ท่าอากาศยานสกลนคร - นครพนม - ท่าอากาศยานนครพนม - บุรีรัมย์ - ท่าอากาศยานบุรีรัมย์ - กระบี่ - ท่าอากาศยานกระบี่ - หาดใหญ่ - ท่าอากาศยานหาดใหญ่ - พัทยา - ท่าอากาศยานนานาชาติอู่ตะเภา ฐานการบินภูมิภาค - สุราษฎร์ธานี - ท่าอากาศยานสุราษฎร์ธานี - ตรัง - ท่าอากาศยานตรัง - ภูเก็ต - ท่าอากาศยานภูเก็ต - นครศรีธรรมราช - ท่าอากาศยานนครศรีธรรมราช - ชุมพร - ท่าอากาศยานชุมพร - ระนอง - ท่าอากาศยานระนอง - ขอนแก่น - ท่าอากาศยานขอนแก่น - ยะลา - ท่าอากาศยานเบตง เส้นทางบินในอนาคต- ประเทศพม่า- ย่างกุ้ง - ท่าอากาศยานนานาชาติย่างกุ้ง - ประเทศเวียดนาม- โฮจิมินห์ซิตี้ - ท่าอากาศยานนานาชาติเตินเซินเญิ้ต นอกจากนี้นกแอร์ยังมีบริการ Fly'n'Ferry Service สู่เกาะต่างๆในประเทศไทย และ บริการ Fly 'n' Ride สู่เวียงจันทน์ และ ปากเซ สปป.ลาว- เส้นทางที่ให้บริการ ไป-กลับ จากท่าอากาศยานอุดรธานี (ให้บริการโดยเครื่องบิน Dash Q400, ไม่รวมถึงเส้นทาง ดอนเมือง-อุดรธานี)- เชียงใหม่ - อุบลราชธานี- เส้นทางที่ให้บริการ ไป-กลับ จากท่าอากาศยานแม่สอด (ให้บริการโดยเครื่องบิน Dash Q400, ไม่รวมถึงเส้นทาง ดอนเมือง-แม่สอด)- ย่างกุ้งเส้นทางการบินในอดีตเส้นทางการบินในอดีต. - นราธิวาส - ท่าอากาศยานนราธิวาส - บังกาลอร์ - ท่าอากาศยานนานาชาติบังกาลอร์ - เมาะลำเลิง - ท่าอากาศยานเมาะลำเลิง - ฮานอย - ท่าอากาศยานนานาชาตินอยไบฝูงบิน ฝูงบิน. ณ วันที่ 15 มกราคม พ.ศ. 2561 สายการบินนกแอร์ มีเครื่องบินประจำการในฝูงบิน ดังนี้ฝูงบินปัจจุบันอดีตอดีต. - เอทีอาร์ 72-200 จำนวน 2 ลำ ได้แก่- HS-TRA - นกลำปาง (เช่าจากการบินไทย) (ปลดประจำการ) - HS-TRB - นกชัยนาท (เช่าจากการบินไทย) (ปลดประจำการ) - โบอิง 737-400 จำนวน 14 ลำ ได้แก่- HS-TDA - นกสงขลา (เช่าจากการบินไทย) (ปลดประจำการ) - HS-TDB - นกภูเก็ต (เช่าจากการบินไทย) (ปลดประจำการ) - HS-TDD - นกชุมพร (เช่าจากการบินไทย) (ปลดประจำการ) - HS-TDE - นกสุรินทร์ (เช่าจากการบินไทย) (ปลดประจำการ) - HS-TDF - นกศรีสะเกษ (เช่าจากการบินไทย) (ปลดประจำการ) - HS-DDH - นกสบาย (เช่าจาก GECAS Aircraft Leasing) (ปลดประจำการ) - HS-DDJ - นกสนุก (เช่าจาก GECAS Aircraft Leasing) (ปลดประจำการ) - HS-DDK - นกสดใส (เช่าจาก AerCo) (ปลดประจำการ) - HS-DDL - นกเขียวหวาน (เช่าจาก GECAS Aircraft Leasing) (ปลดประจำการ) - HS-DDM - นกสดชื่น (เช่าจาก GECAS Aircraft Leasing) (ปลดประจำการ) - HS-DDN - นกทองชมพู (เช่าจาก Ansett Worldwide (AWAS)) (ปลดประจำการ) - HS-DDO - นกฟ้าใส (เช่าจาก GECAS Aircraft Leasing) (ปลดประจำการ) - HS-DDP - นกสดใส (เช่าจาก Safair Lease Finance) (ปลดประจำการ) - HS-DDQ - นกกีวี่ (เช่าจาก GECAS Aircraft Leasing Netherlands BV) (ปลดประจำการ)- โบอิง 737-800 จำนวน 8 ลำ ได้แก่- G-XLAI - (เช่าจาก XL Airways) (หมดสัญญาเช่า) - G-OXLC - (เช่าจาก XL Airways) (หมดสัญญาเช่า) - HS-DBF - นกสดใส (เช่าจาก SMBC) (ยกเลิกสัญญาเช่า) - HS-DBL - นกสนุก (เช่าจาก BBAM) (ยกเลิกสัญญาเช่า) - HS-DBM - นกสุขใจ (เช่าจาก BBAM) (ยกเลิกสัญญาเช่า) - HS-DBN - นกใจดี (เช่าจาก SMBC) (ยกเลิกสัญญาเช่า) - HS-DBD - นกน่านฟ้า (เช่าจาก SMBC) (ยกเลิกสัญญาเช่า) - HS-DBH - นกการ์ตูน (เช่าจาก GECAS) (ยกเลิกสัญญาเช่า)อุบัติการณ์อุบัติการณ์. - 15 ธันวาคม 2550 – นกแอร์เที่ยวบินที่ 8715 เส้นทางเชียงราย-ดอนเมือง เครื่องบินโบอิง 737-400 ขณะบินผ่านอำเภอตาคลี จังหวัดนครสวรรค์ มีเครื่องบินแมคดอนเนลล์ดักลาส MD-82 ของสายการบินวัน-ทู-โก ที่บินสวนทิศทางมา เกิดผิดพลาดในการกำหนดหรือควบคุมเพดานบิน จนมาอยู่ในระดับเพดานบินเดียวกันกับเครื่องบินนกแอร์ ซึ่งจะทำให้ชนกันกลางอากาศได้ ทำให้ระบบแจ้งเตือนในห้องนักบินนกแอร์ทำงาน ว่ามีเครื่องบินอื่นพุ่งตรงเข้ามา นักบินจึงหลบหลีกโดยรีบลดระดับเพดานบินลงในทันที - 28 ตุลาคม 2553 – นกแอร์เที่ยวบินที่ 8326 เส้นทางดอนเมือง-เชียงใหม่ ขณะออกบินได้ไม่นานเกิดชนฝูงนก กัปตันได้แจ้งว่าเกิดเหตุขัดข้องต้องบินกลับมาลงจอดที่ท่าอากาศยานดอนเมือง แต่เมื่อตรวจสอบแล้วไม่พบปัญหาใด ๆ จึงออกบินใหม่อีกครั้งในอีกประมาณ 30 นาทีต่อมา - 30 พฤษภาคม 2556 – นกแอร์เที่ยวบินที่ 8714 เส้นทางดอนเมือง-เชียงราย เครื่องบินโบอิง 737-800 ทะเบียน HS-DBE ขณะลงจอดที่ท่าอากาศยานแม่ฟ้าหลวง เชียงราย ในระหว่างการเบรกเครื่องบินนั้นล้อหน้าได้หลุดออก 1 ล้อ เหลือเพียงล้อเดียว แต่นักบินยังคงสามารถขับไปจอดที่หลุมจอด เหตุการณ์นี้ไม่มีผู้ได้รับบาดเจ็บ มีเพียงต้องซ่อมเครื่องบิน - 6 สิงหาคม 2556 – นกแอร์เที่ยวบินที่ 7411 เส้นทางตรัง-ดอนเมือง เครื่องบินโบอิง 737-800 ทะเบียน HS-DBM ขณะเตรียมจะนำเครื่องขึ้น เกิดลื่นไถลตกรันเวย์ที่สนามบินตรัง ซึ่งเปียกลื่นเพราะฝนตกหนัก และล้อติดหล่ม สายการบินได้ใช้รถโดยสารพาผู้โดยสารไปขึ้นเครื่องบินอีกลำหนึ่งที่ท่าอากาศยานหาดใหญ่แทน จากเหตุการณ์นี้ท่าอากาศยานตรังได้ประกาศปิดถึง 2 วัน เพื่อให้สามารถกู้เครื่องบินจนแล้วเสร็จ - 23 มีนาคม 2557 – เครื่องบินใบพัดของนกแอร์ขัดข้องที่ท่าอากาศยานน่านนคร ทำให้เกิดปัญหาเที่ยวบินล่าช้าต่อเนื่องยาวนาน - 31 สิงหาคม 2557 – นกแอร์เที่ยวบินที่ 7805 เส้นทางนครศรีธรรมราช-ดอนเมือง เครื่องบินโบอิง 737-800 ทะเบียน HS-DBD ขณะออกบินได้ไม่นานเกิดชนฝูงนก ต้องลงจอดฉุกเฉินที่ท่าอากาศยานสุราษฎร์ธานีเนื่องจากเครื่องยนต์ขัดข้องจากเหตุดังกล่าว และได้เปลี่ยนเครื่องบินอีกลำหนึ่งบินแทน อย่างไรก็ตาม เหตุการณ์ลักษณะนี้เกิดขึ้นกับเครื่องบินที่นครศรีธรรมราชถึง 4 ครั้งในปีเดียวกัน ซึ่งรวมถึงของนกแอร์ในครั้งนี้ด้วยนั้น เกิดจากพื้นที่โดยรอบสนามบินมีนกอาศัยอยู่มาก และในขณะนั้นทางท่าอากาศยานนครศรีธรรมราชยังไม่สามารถแก้ไขปัญหานี้ได้อย่างถาวร - 28 ตุลาคม 2557 – นกแอร์เที่ยวบินที่ 7503 เส้นทางภูเก็ต-ดอนเมือง นักบินเบรกเครื่องบินกะทันหันขณะเทคออฟบนรันเวย์ และแจ้งว่าจำเป็นต้องนำเครื่องบินเข้าตรวจสอบความผิดปกติ ในที่สุดเที่ยวบินนี้ก็ต้องถูกยกเลิก - 1 กุมภาพันธ์ 2558 – นกแอร์เที่ยวบินที่ 9114 เส้นทางดอนเมือง-ร้อยเอ็ด หลังบินขึ้นได้ไม่นานมีสัญญาณเตือนขึ้นในห้องนักบิน จึงวนกลับมาจอดที่ท่าอากาศยานดอนเมืองเพื่อแก้ไข และเมื่อออกบินใหม่อีกครั้งกลับมีสัญญาณเดิมปรากฏขึ้นอีกจึงวนกลับมาจอดที่ท่าอากาศยานดอนเมืองอีก และเปลี่ยนเครื่องบินอีกลำหนึ่งบินแทน รวมเที่ยวบินล่าช้าไป 3 ชั่วโมง - 6 กุมภาพันธ์ 2558 – นกแอร์เที่ยวบินที่ 8505 เส้นทาง ลำปาง-ดอนเมือง เครื่องบินบอมบาเดีย แดช 8 คิว400 ทะเบียน HS-DQD กำหนดออกบินเวลา 10.15 น. เกิดระบบประตูเครื่องบินขัดข้อง จึงยกเลิกเที่ยวบินขากลับ และให้ช่างจากกรุงเทพฯ มาแก้ไข ด้านผู้โดยสารมีทั้งที่ได้รับการเปลี่ยนเป็นเที่ยวบินถัดไป, นั่งรถตู้เพื่อเปลี่ยนไปขึ้นเครื่องบินที่ท่าอากาศยานเชียงใหม่ และบางส่วนขอเงินคืนเพื่อไปโดยสารกับสายการบินบางกอกแอร์เวย์ เส้นทาง ลำปาง-ท่าอากาศยานสุวรรณภูมิ แทน และหลังจากช่างแก้ปัญหาประตูแล้วเสร็จ นักบินก็ได้นำเครื่องบินบินกลับดอนเมืองเมื่อเวลาประมาณ 19.00 น. ของวันเดียวกัน - 18 กุมภาพันธ์ 2558 – นกแอร์เที่ยวบินที่ 8819 เส้นทาง น่าน-ดอนเมือง เกิดระบบประตูเครื่องบินขัดข้อง ไม่สามารถปิดได้ สายการบินส่งเครื่องบินลำอื่นบินไปรับผู้โดยสารแทน เที่ยวบินล่าช้า 3 ชั่วโมง - 26 มีนาคม 2558 – นกแอร์เที่ยวบินที่ 7805 เส้นทางนครศรีธรรมราช-ดอนเมือง เครื่องบินโบอิง 737-800 เกิดกระจกหน้าแตกร้าว ต้องเปลี่ยนกระจกใหม่ก่อนจึงบินเที่ยวบินขากลับไปยังดอนเมืองได้ - 29 มีนาคม 2558 – นกแอร์เที่ยวบินที่ 7105 เส้นทางหาดใหญ่-ดอนเมือง เกิดระบบประตูเครื่องบินขัดข้อง ไม่สามารถปิดได้ จึงมีการแก้ไข เที่ยวบินล่าช้า 6 ชั่วโมง - 30 สิงหาคม 2558 – นกแอร์เที่ยวบินที่ 7805 เส้นทางนครศรีธรรมราช-ดอนเมือง เครื่องบินโบอิง 737-800 ทะเบียน HS-DBE ขณะออกบินได้ไม่นานเกิดชนฝูงนก ต้องลงจอดฉุกเฉินที่ท่าอากาศยานสุราษฎร์ธานี เนื่องจากเครื่องยนต์ขัดข้องจากเหตุดังกล่าว และต้องรอเครื่องบินอีกลำหนึ่งบินมาเปลี่ยนแทน รวมแล้วเที่ยวบินล่าช้าราว 4 ชั่วโมง - 17 มิถุนายน 2559 – นกแอร์เที่ยวบินที่ 7313 เส้นทางระนอง-ดอนเมือง เครื่องบินเอทีอาร์ 72-500 ทะเบียน HS-DRD หลังออกบินได้ไม่นานเกิดกระจกหน้าแตกร้าว จึงตัดสินใจลงจอดฉุกเฉินที่ท่าอากาศยานชุมพร และสายการบินได้ย้ายผู้โดยสารไปยังเครื่องบินอีกลำหนึ่งที่จะบินออกจากชุมพรไปดอนเมือง - 28 มิถุนายน 2559 – นกแอร์เที่ยวบินที่ 8506 เส้นทางลำปาง-ดอนเมือง เครื่องบินบอมบาเดีย แดช 8 คิว400 ก่อนออกบินพบว่ายางล้อเครื่องบินด้านซ้ายแบนและมีรอยฉีกขาด เบื้องต้นได้ประกาศระงับเที่ยวบินขากลับไปดอนเมือง ผู้โดยสารบางส่วนได้ขอย้ายไปขึ้นเครื่องบินที่ท่าอากาศยานเชียงใหม่แทน และผู้โดยสารบางส่วนตัดสินใจรอการเปลี่ยนยาง ซึ่งสายการบินได้ส่งช่างพร้อมเครื่องมือและอะไหล่จากดอนเมืองไปเปลี่ยนยาง เที่ยวบินนี้ล่าช้าราว 5 ชั่วโมง - 3 สิงหาคม 2559 – นกแอร์เที่ยวบินที่ 8722 เส้นทางดอนเมือง-เชียงราย เครื่องบินโบอิง 737-800 กัปตันพบสิ่งผิดปกติบางประการของระบบการทำงานเครื่องบิน จึงเบรกเครื่องบินกะทันหันขณะเทคออฟบนรันเวย์ และขับเครื่องบินกลับมาจอดเพื่อเปลี่ยนเครื่องบินลำอื่นบินแทน เป็นเหตุให้เที่ยวบินต้องล่าช้าออกไป - 25 สิงหาคม 2559 – นกแอร์เที่ยวบินที่ 8826 เส้นทางดอนเมือง-น่าน เครื่องบินบอมบาเดีย แดช 8 คิว400 ทะเบียน HS-DQE ขณะออกบินได้ไม่นานพบว่ายางล้อเครื่องบินด้านหนึ่งพังเสียหาย จึงตัดสินใจบินกลับท่าอากาศยานดอนเมืองและเปลี่ยนเครื่องบิน เที่ยวบินล่าช้าไป 1 ชั่วโมง 45 นาที - 5 ตุลาคม 2559 – นกแอร์เที่ยวบินที่ 8125 เส้นทางแม่สอด-ดอนเมือง เมื่อบินออกไปได้ประมาณ 10 นาที ได้บินกลับมายังท่าอากาศยานแม่สอดเนื่องจากระบบลมขัดข้อง - 30 มิถุนายน 2560 – เวลาประมาณ 22.55 น. เครื่องบินโบอิง 737-800 ทะเบียน HS-DBK ของนกแอร์ ขณะจอดอยู่ที่หลุมจอด 35 ท่าอากาศยานดอนเมือง ถูกรถบัสของสายการบินไทยแอร์เอเชียชนเข้าที่ส่วนหน้าของเครื่องบินจนได้รับความเสียหาย ต้องนำไปซ่อม - 12 ธันวาคม 2560 – นกแอร์เที่ยวบินที่ 8127 เส้นทางแม่สอด-ดอนเมือง เครื่องบินบอมบาเดีย แดช 8 คิว400 เกิดเหตุระบบไฟขัดข้อง ต้องแก้ไขก่อนจึงจะนำเครื่องบินขึ้นบินได้ - 18 กุมภาพันธ์ 2561 – นกแอร์เที่ยวบินที่ 9407 เส้นทางสกลนคร-ดอนเมือง เครื่องบินบอมบาเดีย แดช 8 คิว400 ทะเบียน HS-DQA ขณะออกบินได้ไม่นานเครื่องยนต์ด้านซ้ายเกิดขัดข้องขึ้น ต้องดับเครื่องยนต์ด้านซ้าย แล้วบินวนกลับมาลงจอดฉุกเฉินที่ท่าอากาศยานสกลนคร - 28 กุมภาพันธ์ 2561 – นกแอร์เที่ยวบิน ชุมพร-ดอนเมือง กำหนดออกบินเวลา 21.40 น. เกิดเหตุเครื่องบินขัดข้อง จนเวลาราว 2.00 น. สายการบินได้ส่งทีมช่างนั่งเครื่องบินอีกลำหนึ่งมา และเมื่อมาถึงชุมพรก็ได้ให้ลำที่บินมาใหม่นั้นรับผู้โดยสารแทน โดยออกบินจากชุมพรได้ในเวลาประมาณ 3.00 น. เที่ยวบินนี้ล่าช้ากว่า 5 ชั่วโมง - 6 มีนาคม 2561 – นกแอร์เที่ยวบินที่ 9214 เส้นทางดอนเมือง-อุดรธานี เครื่องบินโบอิง 737-800 ระบบไฟฟ้าขัดข้อง เบื้องต้นทีมช่างได้ลงมือแก้ไข แต่พบว่าต้องใช้เวลานานในการซ่อมให้แล้วเสร็จ จึงเปลี่ยนเครื่องบินเป็นลำอื่นแทน เที่ยวบินล่าช้าไปราว 3 ชั่วโมง เหตุการณ์นี้สร้างความไม่พอใจให้กับผู้โดยสารเป็นอันมาก โดยอ้างว่าต้องติดอยู่ภายในเครื่องบินที่ร้อนจัดนานเกือบ 2 ชั่วโมง - 2 เมษายน 2561 – นกแอร์เที่ยวบินที่ 9603 เส้นทางบุรีรัมย์-ดอนเมือง เกิดปัญหาขัดข้อง มีการรั่วซึมของน้ำมันไฮโดรลิก ทำให้ไม่สามารถขึ้นบินได้สำเร็จ และต้องจอดเสียขวางรันเวย์ตั้งแต่ช่วงเช้าของวันดังกล่าว ซึ่งท่าอากาศยานบุรีรัมย์ยังมีเพียงรันเวย์เดียว ทำให้เที่ยวบินอื่นของสายการบินต่าง ๆ ไม่สามารถบินขึ้นลงได้ในวันดังกล่าว ต้องใช้ท่าอากาศยานร้อยเอ็ดแทนโดยจัดรถรับส่งผู้โดยสาร จนกระทั่งสามารถเคลื่อนย้ายเครื่องบินออกพ้นรันเวย์ได้เมื่อเวลาประมาณ 20.00 น. จึงเปิดใช้รันเวย์ได้ - 15 เมษายน 2561 - นกแอร์เที่ยวบินที่ 9311 เส้นทางอุบลราชธานี-ดอนเมือง กำหนดออกบินเวลา 11.10 น. เกิดอุบัติการณ์ยางแตก จึงไม่นำเครื่องขึ้น และนำช่างมาเปลี่ยนยาง สร้างความไม่พอใจให้กับผู้โดยสารเนื่องจากเที่ยวบินล่าช้ายาวนานกว่า 5 ชั่วโมง</doc>
