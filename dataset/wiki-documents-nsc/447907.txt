<doc id="447907" url="https://th.wikipedia.org/wiki?curid=447907" title="โรงเรียนพิบูลประชาสรรค์">โรงเรียนพิบูลประชาสรรค์ โรงเรียนพิบูลประชาสรรค์ หรือเดิมมีชื่อว่า“วิทยาลัยพิบูลประชาสรรค์” เป็นสถานศึกษาในสังกัด กรมประชาสงเคราะห์ กระทรวงมหาดไทย วิทยาลัยพิบูลประชาสรรค์จัดตั้งขึ้นโดยคณะรัฐบาลซึ่งมี จอมพล ป. พิบูลสงคราม เป็นนายกรัฐมนตรี ได้มีมติให้จัดสร้างอาคารสงเคราะห์สำหรับประชาชน ที่พักอาศัยอยู่ในแหล่งเสื่อมโทรมในเขตดินแดงและห้วยขวาง เพื่อช่วยบรรเทาทุกข์ร้อนของประชาชน และยังช่วยแก้ปัญหาเศรษฐกิจและสังคมของชาติด้วย ต่อมาท่านผู้หญิงละเอียด พิบูลสงคราม ได้พิจารณาเห็นว่าควรที่จะจัดตั้งสถานศึกษาสำหนับลูกหลานของประชาชนเหล่านี้ด้วย จึงได้สถาปนาขึ้นเป็น “วิทยาลัยพิบูลประชาสรรค์” เมื่อวันที่ 14 กรกฎาคม 2495 โดยมีนางเอื้อนทิพย์ เปรมโยธิน เป็นผู้อำนวยการท่านแรก (พ.ศ. 2499 - พ.ศ. 2516) ในด้านการจัดการศึกษาเริ่มแรกนั้นวิทยาลัยพิบูลประชาสรรค์จัดการศึกษาแบบสหศึกษาแบ่งเป็น 4 แผนก คือ แผนกอนุบาล แผนกประถมศึกษา แผนกมัธยมศึกษา และแผนกอาชีวศึกษาสัญลักษณ์ประจำโรงเรียนสัญลักษณ์ประจำโรงเรียน. - อัตลักษณ์ " ลูกจอมพลเป็นคนดี " - อักษรย่อ พ.ป.ส. - คำขวัญและคติพจน์ ท.กขิยํ สูริยํ ปญ.ญา “ขยัน กล้า ปัญญา พารอด” ปรัชญา มีวินัย รับผิดชอบ ประกอบคุณธรรม - ดอกไม้ประจำโรงเรียน ดอกเฟื่องฟ้า - พระพุทธรูปประจำโรงเรียน พระพุทธพิบูลปรีดาประชานาถประวัติโรงเรียนประวัติโรงเรียน. - พ.ศ. 2500 เปิดโครงการสอนเด็กเรียนช้า I.Q. 70 - 90 ในระดับประถมศึกษา - พ.ศ. 2503 กระทรวงศึกษาธิการ ได้กำหนดแผนการศึกษาแห่งชาติขึ้นใหม่ โดยกำหนดให้สถานศึกษา ถือเป็นแนวปฏิบัติแนวทางเดียวกันวิทยาลัยพิบูลประชาสรรค์จึงได้โอนแผนกอาชีวศึกษาไปให้กับกรมแรงงาน และได้เปลี่ยนแปลงแผนกมัธยมศึกษา มาเป็นระดับมัธยมศึกษาตอนปลาย ฐานะของวิทยาลัยพิบูลประชาสรรค์ จึงเปลี่ยนมาเป็นโรงเรียน พิบูลประชาสรรค์ แต่ยังคงสังกัดในกรมประชาสงเคราะห์ กระทรวงมหาดไทยอยู่เช่นเดิม* พ.ศ. 2516 นางปรีดา จันทรุเบกษา ดำรงตำแหน่งผู้อำนวยการโรงเรียน ( พ.ศ. 2516-2533 ) - พ.ศ. 2519 โรงเรียนพิบูลประชาสรรค์ ได้รับอนุมัติจากกระทรวงศึกษาธิการ ให้เปิดการเรียนการสอน ในระดับมัธยมศึกษาตอนต้น และได้รับงบประมาณจัดสร้างอาคารเรียนถาวร 1 หลัง งบประมาณ 1 ล้านบาท และสร้างอาคารชั่วคราว 1 หลัง - พ.ศ. 2519-2524 โรงเรียนเปิดการสอนในโครงการทดลองการเรียนแบบไม่แบ่งชั้นของหน่วยศึกษานิเทศก์ กรมสามัญศึกษา กระทรวงศึกษาธิการ - 20 เม.ย. 2520 ได้รับอนุมัติจากกระทรวงมหาดไทยจัดตั้งมูลนิธิพิบูลประชาสรรค์ โดยมี ท่านผู้หญิงละเอียด พิบูลสงครามเป็นผู้อุปถัมภ์ และประธานมูลนิธิคนแรก คือ หม่อมอรุณ กาญจนะวิชัย ณ อยุธยา - 16 ม.ค. 2521 คณะรัฐมนตรีมีมติให้โอนโรงเรียนพิบูลประชาสรรค์ จากสังกัดกรมประชาสงเคราะห์ กระทรวงมหาดไทย ไปขึ้นสังกัดกองการศึกษาพิเศษ กรมสามัญศึกษา กระทรวงศึกษาธิการเมื่อโรงเรียนพิบูลประชาสรรค์ไม่ได้สังกัดกรมประชาสงเคราะห์แล้ว จึงจำเป็นต้องโอนที่ดินให้กับกรมประชาสงเคราะห์ และกระทรวงแรงงานและสวัสดิการสังคม จากเดิมมีเนื้อที่ 70 ไร่ ปัจจุบันโรงเรียนพิบูลประชาสรรค์มีเนื้อที่ทั้งหมด 35 ไร่ 2 งาน 16 ตารางวา - พ.ศ. 2522 ก่อตั้งสมาคมผู้ปกครองและครูโรงเรียนพิบูลประชาสรรค์ โดยมี นายเสนอ สิทธิวงษ์ เป็นนายกสมาคมคนแรก - พ.ศ. 2523 ได้รับคัดเลือกจากกระทรวงศึกษาธิการให้เป็นโรงเรียนผู้นำการใช้ หลักสูตรประถมศึกษา พุทธศักราช 2521 ได้สมัครเข้าเป็นสมาชิกโครงการศูนย์ความเข้าใจอันดี ระหว่างชาติของกองสัมพันธ์ ต่างประเทศ กระทรวงศึกษาธิการ - พ.ศ. 2524 เปิดโครงการเรียนร่วมของนักเรียนหูตึง ในระดับมัธยมศึกษาตอนต้น - พ.ศ. 2525 ได้รับงบประมาณในการจัดสร้างอาคารเรียน 1 หลัง (อาคาร 6) สร้างด้วยเงินงบประมาณจำนวน 5,050,000 บาท จัดสร้างเป็นอาคาร 4 ชั้น 15 ห้องเรียน - พ.ศ. 2526 โรงเรียนพิบูลประชาสรรค์ ร่วมกับ มูลนิธิพิบูลประชาสรรค์ได้จัดหาทุนในโครงการก่อสร้าง อนุสาวรีย์ ฯพณฯจอมพล ป.พิบูลสงคราม เพื่อรำลึกถึงพระคุณผู้ให้การสถาปนาโรงเรียน - 17 ส.ค. 2527 ประกอบพิธีเปิดอนุสาวรีย์ฯพณฯจอมพล ป.พิบูลสงคราม โดย พลเอกอาทิตย์ กำลังเอก ผู้บัญชาการทหารสูงสุดและผู้บัญชาการทหารบก สมเด็จพระญาณสังวร (เจริญ สุวฆฒโน ปธ.9) วัดบวรนิเวศวิหารประธานสงฆ์ - 25 พ.ย. 2527 โรงเรียนได้รับโล่ประกาศเกียรติคุณโรงเรียนประถมศึกษาดีเด่นจากกระทรวงศึกษาธิการ - พ.ศ. 2528 ได้รับงบประมาณจากกรมสามัญศึกษาในการจัดสร้างอาคารเรียน 1 หลัง (อาคาร 2) เพื่อขยายการจัดชั้นเรียน และห้องปฏิบัติการต่าง ๆ เป็นเงินทั้งสิ้น 4,800,000 บาท สมาคมผู้ปกครองและครูโรงเรียนพิบูลประชาสรรค์ได้จัดสร้างอาคาร เอนกประสงค์ บริเวณหน้าโรงเรียนเพื่อใช้ประโยชน์สำหรับการประชาสัมพันธ์ และการรักษาความปลอดภัย ให้กับโรงเรียนด้วยงบประมาณทั้งสิ้น 245,000 บาท ต่อเติมโรงอาหาร ใช้งบประมาณ 476,000 บาท - พ.ศ. 2529 โรงเรียนได้รับคัดเลือกจากกรมสามัญศึกษา กระทรวงศึกษาธิการ ให้เป็นโรงเรียนผู้นำการใช้หลักสูตรมัธยมศึกษาตอนต้น รุ่นที่ 3 - พ.ศ. 2530 ได้รับโล่ยกย่องว่าเป็นโรงเรียนที่นักเรียนมีความประพฤติดี และบำเพ็ญประโยชน์ต่อ สังคมมากที่สุดจากคณะกรรมการจัดฉลองวันเด็กแห่งชาติ ประจำปี พ.ศ. 2530 สมาคมผู้ปกครองและครูโรงเรียนพิบูลประชาสรรค์ ก่อสร้างสนามบาสเกตบอล 1 สนาม เป็นเงิน 260,000 บาท- 14 ก.ค. 2530 นายพะนอม แก้วกำเนิด ได้มาเป็นประธานในพิธี วันสถาปนาโรงเรียน และรับมอบศาลาสมาคมฯ โรงอาหารและสนามบาสเกตบอลเพื่อให้เป็นสมบัติของโรงเรียน - 17 ก.ย. 2530 กระทรวงศึกษาธิการ มอบเกียรติบัตรให้โรงเรียนพิบูลประชาสรรค์ที่ได้ดำเนินการใช้ หลักสูตรมัธยมศึกษาดีเด่น ปีการศึกษา 2530 - 14 ก.ค. 2531 พลเอกวันชัย เรืองตระกูล รองผู้บัญชาการทหารบก และรองผู้บัญชาการ กองกำลังรักษาพระนคร มอบอาคารธารน้ำใจ “เรืองจำรัสพัฒนา 3” ซึ่งท่านและคณะญาติก่อสร้างเป็นเงิน 250,000 บาท มอบให้เป็นสมบัติของโรงเรียน โดยอธิบดีกรมสามัญศึกษา นายพะนอม แก้วกำเนิด เป็นผู้รับมอบ เพื่อให้ใช้เป็นอาคารโครงการวิชาชีพแบบครบวงจรของนักเรียน - 17 ส.ค. 2533 ดร.โกวิท วรพิพัฒน์ อธิบดีกรมสามัญศึกษาเป็นประธานรับมอบเสาธงชาติ ซึ่งมูลนิธิพิบูลประชาสรรค์ก่อสร้างมอบให้เป็นสมบัติ ของโรงเรียนพิบูลประชาสรรค์ เป็นเงิน 170,000บาท ตั้งอยู่ที่สนามอาคาร 2 - 26 ก.ย. 2533 ได้ทำพิธีเบิกพระเนตรพระพุทธรูปประจำโรงเรียน ซึ่งสมเด็จพระญาณสังวรสมเด็จพระสังฆราชฯ ให้นามพระพุทธรูปประจำโรงเรียนว่า “พระพุทธพิบูลปรีดาประชานาถ” ประดิษฐาน ณ หน้าอาคาร 1 *พ.ศ. 2534 ได้รับคัดเลือกจากกรมสามัญศึกษาให้เป็น “โรงเรียนมัธยมศึกษาดีเด่น”เขตกรุงเทพมหานคร ปีการศึกษา 2533 - พ.ศ. 2537 ได้รับโล่เชิดชูเกียรตินักเรียนผู้กระทำความดีจากสำนักงาน ป.ป.ป. - พ.ศ. 2538 - ได้รับงบประมาณในการจัดสร้างโรงยิม 1หลัง สร้างด้วยเงินงบประมาณจำนวน14,975,059 บาท ก่อสร้างแล้วเสร็จเมื่อวันที่ 3 กุมภาพันธ์ 2538 - พ.ศ. 2540 โรงเรียนได้รับมอบหมายจากกลุ่มโรงเรียนมัธยมศึกษาส่วนกลางกลุ่มที่ 4 ให้เป็นศูนย์พลานามัย อีกทั้งกรมสามัญศึกษาตั้งให้โรงเรียนเป็นศูนย์พัฒนาคุณภาพการเรียนการสอน การเรียนร่วมการศึกษาพิเศษ กรมสามัญศึกษา (ศูนย์ที่ 20) - พ.ศ. 2541 โรงเรียนพิบูลประชาสรรค์ได้เปลี่ยนไปสังกัดกองการศึกษาสงเคราะห์ กรมสามัญศึกษา ได้รับงบประมาณในการจัดอาคารหอประชุมโรงเรียน 1หลัง สร้างด้วยเงินงบประมาณจำนวน 3,870,000 บาท ก่อสร้างแล้วเสร็จเมื่อวันที่ 25 มีนาคม 2541 ได้รับงบประมาณในการจัดอาคารเรียน1หลัง (อาคาร 8) สร้างด้วยเงินงบประมาณจำนวน 31,380,000 บาท - พ.ศ. 2542 * รางวัลชนะเลิศจินตลีลาประกอบเพลงนวมินทร์มหาราชา - รางวัลชนะเลิศอันดับที่ 2 วิชาพิมพ์ดีด ภาษาอังกฤษ จากกลุ่มโรงเรียน กลุ่ม 4 - พ.ศ. 2545 ได้รับคัดเลือกเป็นโรงเรียนแกนนำการใช้หลักสูตรการศึกษาขั้นพื้นฐานปีการศึกษา 2544 เกียรติบัตรโรงเรียนที่จัดระบบการดูแลช่วยเหลือนักเรียนได้ระดับมาตรฐานคุณภาพดีเด่นของกรมสามัญศึกษา - พ.ศ. 2546 เกียรติบัตรโรงเรียนปลอดยาเสพติด - 16 ก.ค.2546 โรงเรียนพิบูลประชาสรรค์ บริหารงานเป็นนิติบุคคล สังกัดสำนักงานเขตพื้นที่การศึกษา กรุงเทพมหานคร เขต 1 สำนักงานบริหารงานการศึกษาพิเศษ สำนักงานคณะกรรมการการศึกษาขั้นพื้นฐาน กระทรวงศึกษาธิการ - 6 ก.ย. 2546 สำนักงานเขตพื้นที่การศึกษากรุงเทพมหานคร เขต 1 มอบให้โรงเรียนพิบูลประชาสรรค์ เป็นศูนย์พัฒนาเด็กที่มีความต้องการพิเศษเรียนร่วม - พ.ศ. 2546 โรงเรียนพิบูลประชาสรรค์ได้เปลี่ยนไปสังกัดสำนักงานเขตพื้นที่การศึกษา กรุงเทพมหานคร เขต 1 ตั้งแต่วันที่ 7กรกฎาคม 2546 - พ.ศ. 2548 โรงเรียนพิบูลประชาสรรค์เป็นโรงเรียนแกนนำจัดการเรียนร่วมดีเด่นระดับประเทศ ของสำนักงานคณะกรรมการการศึกษาขั้นพื้นฐาน - 14 ก.ค.2550 ครบรอบ 55 ปี วันสถาปนา โรงเรียนพิบูลประชาสรรค์ และเปิดห้องพิพิธภัณฑ์จอมพล ป. พิบูลสงคราม - พ.ศ. 2552 โรงเรียนพิบูลประชาสรรค์ได้เปลี่ยนไปสังกัดสำนักบริหารงานการศึกษาพิเศษ</doc>
