<doc id="103589" url="https://th.wikipedia.org/wiki?curid=103589" title="ด้วยเกล้า">ด้วยเกล้า ด้วยเกล้า เป็นภาพยนตร์ไทยที่ออกฉายในปี พ.ศ. 2530 กำกับและเขียนบทโดย บัณฑิต ฤทธิ์ถกล เพื่อเทิดพระเกียรติพระบาทสมเด็จพระเจ้าอยู่หัว เนื่องในโอกาสฉลองสิริราชสมบัติครบ 40 ปี ในปี พ.ศ. 2529 และพระราชพิธีมหามงคลเฉลิมพระชนมพรรษา ๕ รอบ ๕ ธันวาคม พุทธศักราช ๒๕๓๐ นำแสดงโดย จรัล มโนเพ็ชร , จินตหรา สุขพัฒน์ , สันติสุข พรหมศิริ ได้รับรางวัลภาพยนตร์เกียรติยศแนวสร้างสรรค์ยอดเยี่ยม ประจำปี พ.ศ. 2530 และรางวัลเพลงนำภาพยนตร์ยอดเยี่ยม พ.ศ. 2530 ในปี พ.ศ. 2549 สมาคมผู้กำกับภาพยนตร์ไทย ร่วมกับ บริษัทไฟว์สตาร์ โปรดักชั่น จำกัด ได้นำภาพยนตร์เรื่อง “ด้วยเกล้า” กลับมาฉายอีกครั้งในโรงภาพยนตร์ โดยได้ปรับปรุงคุณภาพเสียงเป็นระบบดอลบี ดิจิตอล 5.1 และบันทึกเสียงใหม่บางส่วน การจัดฉายภาพยนตร์ครั้งนี้เพื่อเป็นส่วนหนึ่งในงานฉลองสิริราชสมบัติครบ ๖๐ ปี พุทธศักราช ๒๕๔๙ ตั้งแต่วันที่ 9 กันยายน พ.ศ. 2549 โดยรายได้ในสัปดาห์แรกทั้งหมด นำสมทบทุนมูลนิธิชัยพัฒนาเรื่องย่อ เรื่องย่อ. เสาคำ (จรัล มโนเพ็ชร) ชาวนาจากภาคเหนือเก็บเมล็ดข้าวพระราชทานได้ไป 1 กำเล็กๆ จากพระราชพิธีจรดพระนังคัลแรกนาขวัญในวันพืชมงคล ที่ท้องสนามหลวง ในปีแรกที่พระบาทสมเด็จพระเจ้าอยู่หัวรัชกาลที่ 9 พระราชทานข้าวเปลือกจากแปลงทดลองในวังสวนจิตรลดา (ในเหตุการณ์จริง ปีแรกที่พระบาทสมเด็จพระเจ้าอยู่หัวพระราชทานเมล็ดพันธุ์ข้าว อยู่ในช่วงประมาณ พ.ศ. 2505-2507) ด้วยความรักเทิดทูนและศรัทธาใน “ข้าวของพ่อ” เขาหว่านข้าวเหล่านั้นลงในผืนดินที่แห้งแล้ง ท่ามกลางความดูหมิ่นจากคนในครอบครัว ธรรมชาติที่โหดร้าย และความไร้น้ำใจของนายทุน ด้วย ฝนหลวง ซึ่งเปรียบเสมือน “น้ำพระทัยของในหลวง” เสาคำกลับมายืนหยัดได้ด้วยผลผลิตที่งดงาม ดวงตาที่เปี่ยมประกายความสุข และรวงข้าวสุกอร่ามเต็มอ้อมแขนนักแสดงนักแสดง. - จรัล มโนเพ็ชร รับบท เสาคำ - ? รับบท สะอาด ลูกชายคนโตของเสาคำ - จินตหรา สุขพัฒน์ รับบท เสาแก้ว ลูกสาวคนรองของเสาคำ - กฤษณ์ ศุกระมงคล รับบท อ้าง ลูกชายคนรองของเสาคำ ได้ทุนในหลวงไปเรียนการเกษตรที่เมืองนอก และกลับมาทำงานโครงการหลวง - โรม อิศรา รับบท สำอาง ลูกชายคนสุดท้องของเสาคำ หนีออกจากบ้านไปคบค้ากับชาวดอย คนขายฝิ่น ลูกน้องขุนส่า - ไกรลาศ เกรียงไกร รับบท คำปั๋น เพื่อนบ้านของเสาคำ - ศศิวิมล ศรีสง่า รับบท ติ๊บ เมียคำปั๋น - สันติสุข พรหมศิริ รับบท คำนึง น้องชายของคำปั๋น เป็นทหารพราน และชอบพอกับเสาแก้ว - นฤมล นิลวรรณ รับบท แม่เลี้ยงบัวเรียน นายทุนเงินกู้ เจ้าของบ่อน้ำประจำหมู่บ้าน - ต่อลาภ กำพุศิริ รับบท ประสิทธิ์ ลูกชายคนเดียวของแม่เลี้ยง และชอบพอกับเสาแก้ว - จิราภัทร์ สารภีเพชร รับบท นาจา สาวชาวเขา แฟนสาวของสำอาง - ชาลี อินทรวิจิตร - อนุชาต สุวรรณเนตร - วิศิษฏ์ เผ่าสุวรรณ - เรืองฤทธิ์ บัวลอยดนตรีประกอบ ดนตรีประกอบ. ภาพยนตร์เรื่องนี้ เป็นภาพยนตร์ไทยเพียงเรื่องเดียวที่ ทรงพระกรุณาโปรดเกล้าฯ พระราชทานเพลงพระราชนิพนธ์ จำนวน 9 เพลงมาใช้ในเรื่องคือ- สายฝน - ลมหนาว - ชะตาชีวิต - อาทิตย์อับแสง - ยามเย็น - แสงเดือน - แสงเทียน - ใกล้รุ่ง - ยิ้มสู้ เพลงพระราชนิพนธ์ในเรื่อง เรียบเสียงประสานโดย พระเจนดุริยางค์, หม่อมหลวงอัศนี ปราโมช และปราจีน ทรงเผ่า ดนตรีประกอบ แต่งโดย ดำรงค์ ธรรมพิทักษ์รางวัลรางวัล. - รางวัลพระราชทานพระสุรัสวดี- ภาพยนตร์เกียรติยศแนวสร้างสรรค์ยอดเยี่ยม - เพลงนำภาพยนตร์ยอดเยี่ยม - รางวัลสุพรรณหงส์ทองคำ ครั้งที่ 7 พ.ศ. 2530- ภาพยนตร์ยอดเยี่ยม - นักแสดงนำชายยอดเยี่ยม - จรัล มโนเพ็ชร - บทภาพยนตร์ยอดเยี่ยม - เพลงและดนตรีประกอบยอดเยี่ยม</doc>
