<doc id="381490" url="https://th.wikipedia.org/wiki?curid=381490" title="คูลดาวน์">คูลดาวน์ คูลดาวน์ ในการเล่นวิดิโอเกม มักหมายถึงกลไกอย่างหนึ่งของระบบการเล่นเกม ในรูปแบบของช่วงเวลาที่ผู้เล่นจะต้องรอ ก่อนที่จะสามารถเรียกใช้การกระทำเดิมได้อีกครั้ง ช่วงเวลาคูลดาวน์อาจแสดงออกได้ในหลายรูปแบบ เช่น เกมยิงปืน ช่วงคูลดาวน์อาจเป็นช่วงของการบรรจุกระสุนใหม่ของปืนชนิดนั้น ๆ (รีโหลด) หรือในเกมที่มีการใช้เวทมนตร์ ช่วงคูลดาวน์อาจอยู่ในรูปของระยะเวลาที่ต้องรอในการร่ายเวทมนตร์บทเดิม ในการออกแบบเกม ช่วงเวลาคูลดาวน์มีจุดประสงค์เพื่อให้เกมเกิดความสมดุล และทดแทนข้อดีข้อด้อยของการกระทำต่าง ๆ ในเกม โดยปกติแล้ว จะใช้หลักว่า "คูลดาวน์ต่ำ เร็ว แต่เบา คูลดาวน์สูง แรง แต่ช้า" ผู้เล่นจึงต้องเลือกว่าจะใช้พลังระดับสูงแต่ใช้ได้ไม่ต่อเนื่อง หรือใช้พลังระดับต่ำแต่ใช้ได้บ่อย ๆ สำหรับเกม บางครั้งในทางเทคนิค ช่วงเวลาคูลดาวน์ก็ถูกนำมาใช้เพื่อควบคุมทรัพยากรของระบบ ไม่ให้เกิดความอืดหรือแสดงผลผิดพลาด มักพบบ่อยในเกมออนไลน์ ซึ่งใช้การคูลดาวน์มาป้องกันไม่ให้ผู้เล่นทำการสแปมท่าโจมตีรัวๆ ซึ่งอาจก่อให้เกิดการแล็กของเซิร์ฟเวอร์ได้ wwwww __ไม่มีแก้เฉพาะส่วน__</doc>
