<doc id="91743" url="https://th.wikipedia.org/wiki?curid=91743" title="เอลตัน จอห์น">เอลตัน จอห์น เซอร์ เอลตัน เฮอร์คูลีส จอห์น () เกิดเมื่อวันที่ 25 มีนาคม พ.ศ. 2490 เป็นนักร้อง นักดนตรี นักแต่งเพลง ชาวอังกฤษ เอลตัน จอห์นอยู่ในวงการเพลงมานาน 4 ทศวรรษ ประสบความสำเร็จอย่างมากในช่วงยุค 70 มียอดขายรวม 550 ล้านชุด มีเพลง Top 40 ในอเมริกามากกว่า 200 เพลงรวมถึงมีอัลบั้มอันดับ 1 เจ็ดอัลบั้มติดต่อกัน มีเพลงติด Top 40 23 เพลง, มีเพลงติด Top 10 16 เพลง และเพลงอันดับ 1 หกเพลง เพลงดังที่เป็นที่รู้จักอย่าง ยัวร์ซอง (Your Song) และเพลงประกอบภาพยนตร์ “เดอะ ไลออนคิง” เพลง "Can you feel the love to night" ล่าสุดเอลตันจอห์นได้ เข้าพิธีวิวาห์กับนาย “เดวิด เฟอร์นิช” แฟนหนุ่มนักสร้างภาพยนตร์ชาวแคนาดา วัย 43 ปี เมื่อวันที่ 21 ธันวาคม ค.ศ. 2005 หลังอังกฤษเปิดโอกาส ให้คู่รักร่วมเพศจดทะเบียนรับรอง การครองชีวิตคู่ได้ตามกฎหมาย “ซีวิล พาร์ตเนอร์ชิป” ซึ่งมีผลบังคับใช้มาตั้งแต่ 5 ธันวาคม ค.ศ. 1997 เอลตัน จอห์น ได้ดัดแปลงเนื้อร้องของเพลง "Candle in the Wind" เพื่อเป็นการไว้อาลัยให้กับการจากไปของเจ้าหญิงไดอานา เขาได้แสดงเพลงนี้ในพิธีศพของเจ้าหญิง ณ วิหารเวสต์มินสเตอร์ หลังจากนั้น ซิงเกิล "Candle in the Wind 1997" ได้กลายเป็นซิงเกิ้ลที่ทำยอดขายได้เร็วที่สุดตลอดกาลด้วยยอดขายกว่า 30 ล้านก๊อปปี้ทั่วโลก รายได้ประมาณ 55 ล้านปอนด์จากการขายซิงเกิ้ลนี้ได้มอบให้กับกองทุน Diana, Princess of Wales Memorial Fund นอกจากนี้ เขายังได้รับรางวัลแกรมมี่สาขา Best Male Pop Vocal Performance จากซิงเกิลนี้อีกด้วย เอลตัน จอห์น ได้รับการจารึกชื่อไว้ในหอเกียรติยศศิลปินร็อกแอนด์โรลใน ค.ศ. 1994 ซึ่งเป็นปีแรกที่เขาได้รับการเสนอชื่อ เขาได้รับเชิญในภาพยนตร์เรื่อง"คิงส์แมน รวมพลังโคตรพยัคฆ์ "เมื่อปีค.ศ.2017 โดยรับบทเป็นตัวเขาเอง ที่ถูกลักพาตัวมาโดยป๊อปปี้ในช่วงที่เกิดเหตุชลมุนจากวาเลนไทน์รางวัลและเกียรติยศ รางวัลและเกียรติยศ. เมื่อปี 1992 เขากับเบอร์นี่ ทอพิน ได้รับการจารึกชื่อไว้ในหอเกียรติยศนักแต่งเพลง ในปี 1995 เอลตัน จอห์น ได้รับเครื่องราชอิสริยาภรณ์แห่งสหราชอาณาจักร และในวันที่ 24 กุมภาพันธ์ 1998 สมเด็จพระราชินีอลิซาเบธที่ 2 ได้ทรงแต่งตั้งให้เขาเป็นอัศวิน อีกทั้งยังพระราชทานยศให้เขาเป็นท่านเซอร์ ในวันที่ 9 ตุลาคม 2006 บริษัทวอลต์ ดีสนีย์ได้ประกาศให้เอลตัน จอห์น เป็นตำนานแห่งดีสนีย์ ซึ่งเป็นเกียรติประวัติสูงสุดที่ทางดีสนีย์มอบให้เขา ในฐานะที่เขาได้สร้างผลงานเพลงเลื่องชื่อมากมายให้กับภาพยนตร์และงานละครของดีสนีย์ เอลตัน จอห์น พิชิตบัลลังก์เพลงป็อปมาไว้ในมือได้แล้ว</doc>
