<doc id="759957" url="https://th.wikipedia.org/wiki?curid=759957" title="เจ้าหญิงลุยซา มาเรีย สจวร์ต">เจ้าหญิงลุยซา มาเรีย สจวร์ต เจ้าหญิงลุยซา มาเรีย เทเรซา สจวร์ต (; 28 มิถุนายน พ.ศ. 2235 – 18 เมษายน พ.ศ. 2255) เรียกอย่างลำลองว่า ลุยซา มาเรีย () หรือ หลุยส์ มารี () หรือที่กลุ่มจาโคไบต์ออกพระอิสริยยศว่า พระราชกุมารี () เป็นพระราชธิดาในพระเจ้าเจมส์ที่ 2 แห่งอังกฤษ ประสูติแต่แมรีแห่งโมดีนา โดยพระองค์ประสูติหลังพระราชชนกและชนนีทรงลี้ภัยเนื่องจากถูกโค่นราชบัลลังก์ ในเอกสารของราชสมาคมสจวร์ต () เรียกพระองค์ว่า "ฟ้าหญิงเหนือห้วงมหรรณพ" () ตามอย่างคำว่า "กษัตริย์เหนือห้วงมหรรณพ" () ที่ใช้เรียกผู้สืบราชสมบัติสายจาโคไบต์ ซึ่งไม่มีพระราชธิดาตามกฎหมายพระองค์ใดถูกเรียกเช่นนี้มาก่อน เจ้าหญิงลุยซา มาเรีย สิ้นพระชนม์เมื่อวันที่ 18 เมษายน พ.ศ. 2255 หลังประชวรด้วยโรคฝีดาษ สิริพระชันษา 19 ปี พระศพถูกฝังเคียงข้างหลุมฝังพระบรมศพพระราชชนก ณ คริสตจักรอังกฤษเบเนดิกไทนส์ () ในปารีส ครั้นเกิดการปฏิวัติฝรั่งเศส โบสถ์คริสต์หลายแห่งถูกทำลายเสียย่อยยับรวมทั้งคริสตจักรอังกฤษเบเนดิกไทนส์ ในงานเขียนของฌูลส์ ฌาแน็ง () เมื่อปี พ.ศ. 2387 ระบุว่าพระบรมศพของพระเจ้าเจมส์ที่ 2 และพระศพของเจ้าหญิงลุยซา มาเรียถูกเคลื่อนย้ายไปฝัง ณ โรงพยาบาลทหารวาล-เดอ-กรัซ ()</doc>
