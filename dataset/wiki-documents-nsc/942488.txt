<doc id="942488" url="https://th.wikipedia.org/wiki?curid=942488" title="หม่อมเจ้าตระนักนิธิผล ไชยันต์">หม่อมเจ้าตระนักนิธิผล ไชยันต์ หม่อมเจ้าตระนักนิธิผล ไชยันต์ เป็นพระโอรสองค์ที่ 7 ในพระเจ้าบรมวงศ์เธอ พระองค์เจ้าไชยันตมงคล กรมหมื่นมหิศรราชหฤทัย มีหม่อมเฮียะ ไชยันต์ ณ อยุธยา (สกุลเดิม ยุกตะเสวี) เป็นมารดา ประสูติเมื่อวันที่ 12 มิถุนายน พ.ศ. 2439 ได้รับพระราชทานพระนามจากพระบาทสมเด็จพระจุลจอมเกล้าเจ้าอยู่หัว รัชกาลที่ 5 เมื่อพระเจ้าบรมวงศ์เธอ กรมหมื่นมหิศรราชหฤทัย พระบิดาสิ้นพระชนม์เมื่อปี พ.ศ. 2450 สมเด็จพระเจ้าบรมวงศ์เธอ เจ้าฟ้าจิตรเจริญ กรมพระยานริศรานุวัดติวงศ์ ทรงรับหม่อมเจ้าตระนักนิธิผล ไปเลี้ยงดูร่วมกับพระโอรส-ธิดาของพระองค์ที่วังท่าพระ หม่อมเจ้าตระนักนิธิผล เข้ารับการศึกษาครั้งแรกที่โรงเรียนราชวิทยาลัย ต่อมาสมเด็จพระเจ้าบรมวงศ์เธอ เจ้าฟ้ากรมพระยานริศรานุวัดิตวงศ์ทรงส่งหม่อมเจ้าตระนักนิธิผลไปเรียนวิชากฎหมายที่ประเทศอังกฤษ ครั้นสำเร็จเป็นเนติบัณฑิตอังกฤษแล้ว จึงเสด็จกลับมารับราชการในกรมอัยการ หม่อมเจ้าตระนักนิธิผล ไชยันต์ สิ้นชีพิตักษัยด้วยอาการเป็นพระยอด (ฝี) เม็ดเล็ก ในวันคล้ายวันประสูติ วันที่ 12 มิถุนายน พ.ศ. 2473 สิริพระชันษา 34 ปี สมเด็จพระเจ้าบรมวงศ์เธอ เจ้าฟ้ากรมพระยานริศรานุวัดิตวงศ์ พระสัสสุระ ทรงตั้งศพไว้ที่วังท่าพระ และนำไปฝังไว้ที่วัดนรนารถสุนทริการาม และพระราชทานเพลิงที่วัดนั้นพระชายา พระโอรส-ธิดา พระชายา พระโอรส-ธิดา. หม่อมเจ้าตระนักนิธิผล ทรงเสกสมรสกับหม่อมเจ้าประโลมจิตร จิตรพงศ์ พระธิดาในสมเด็จพระเจ้าบรมวงศ์เธอ เจ้าฟ้ากรมพระยานริศรานุวัดิตวงศ์ มีพระโอรส-ธิดาดังนี1. หม่อมราชวงศ์เอก ไชยันต์ (เสียชีวิตแต่ยังเด็ก) 2. หม่อมราชวงศ์หญิงทวี ไชยันต์ 3. หม่อมราชวงศ์สำพันธ์ ไชยันต์ 4. หม่อมราชวงศ์หญิงวิสาขา ไชยันต์ 5. หม่อมราชวงศ์เฉลิม ไชยันต์ 6. หม่อมราชวงศ์สาฎก ไชยันต์ สมรสกับนางมนูญศิริ ไชยันต์ ณ อยุธยา (สกุลเดิม ลักษณสุต) มีบุตร-ธิดาคื1. หม่อมหลวงหญิงศิริพัตรา ไชยันต์ 2. หม่อมหลวงอนุวาต ไชยันต์ 7. หม่อมราชวงศ์หญิงวัน ไชยันต์</doc>
