<doc id="261497" url="https://th.wikipedia.org/wiki?curid=261497" title="ราชวงศ์โฮเอินโซลเลิร์น">ราชวงศ์โฮเอินโซลเลิร์น ราชวงศ์โฮเอินโซลเลิร์น () เป็นราชตระกูลเยอรมันและโรมาเนียของยุโรปที่ปกครองปรัสเซีย, เยอรมนี และ โรมาเนีย บริเวณดั้งเดิมของราชวงศ์อยู่ในบริเวณเมืองเฮ็คคิงเงิน (Hechingen) ในชวาเบินที่ก่อตั้งขึ้นในคริสต์ศตวรรษที่ 11 ชื่อราชวงศ์มาจากที่พำนักของตระกูลที่เรียกว่าปราสาทโฮเอินโซลเลิร์น (Burg Hohenzollern) คำขวัญของตระกูลคือ “Nihil Sine Deo” (ไม่มีสิ่งใดถ้าไม่มีพระเจ้า) ตราประจำตระกูลเริ่มใช้ในปี ค.ศ. 1192 ที่เป็นตราง่ายๆ แบ่งเป็นสี่ส่วน สีดำ และ เงิน ต่อมาก็มีการเพิ่มหัวและไหล่ของสุนัขในปี ค.ศ. 1317 by ฟรีดริชที่ 4 เบอร์กราฟแห่งเนิร์นแบร์ก. และต่อมาก็เพิ่มสัญลักษณ์จากสาขาของอีกตระกูลหนึ่ง ตระกูลแบ่งออกเป็นสองสาย สายโรมันคาทอลิกชวาเบีย และ สายโปรเตสแตนต์ฟรังโคเนีย สายชวาเบียปกครองบริเวณเฮ็คคิงเงินจนกระทั่งมาสิ้นสุดลงในปี ค.ศ. 1869 สายย่อยของฟรังโคเนียขึ้นครองอาณาจักรมาร์กราฟแห่งบรานเดนบวร์กในปี ค.ศ. 1415 และ อาณาจักรดยุคแห่งปรัสเซียในปี ค.ศ. 1525 การรวมสายย่อยสองสายของฟรังโคเนียในปี ค.ศ. 1618 เป็นการก่อตั้งราชอาณาจักรปรัสเซียต่อมาในปี ค.ศ. 1701 ซึ่งเป็นรัฐที่เป็นผู้นำในการรวมประเทศเยอรมนี (Unification of Germany) และการก่อตั้งจักรวรรดิเยอรมนีต่อมาในปี ค.ศ. 1871 ความระส่ำระสายของสังคมในปลายสงครามโลกครั้งที่ 1 ทำให้เกิดการปฏิวัติเยอรมันในปี ค.ศ. 1918 และการก่อตั้งสาธารณรัฐไวมาร์ต่อมาซึ่งเป็นการบีบบังคับให้ราชวงศ์โฮเอินโซลเลิร์นต้องสละราชบัลลังก์ ซึ่งเท่ากับเป็นการยุติระบอบจักรพรรดิเยอรมัน ในที่สุดสนธิสัญญาแวร์ซายของปี ค.ศ. 1919 ก็ทำให้จักรวรรดิเยอรมันล่มสลายบุคคลสำคัญที่จากราชวงศ์บุคคลสำคัญที่จากราชวงศ์. - ฟรีดริช วิลเฮล์ม ผู้คัดเลือกแห่งบรันเดินบวร์ค - พระเจ้าฟรีดริชที่ 1 แห่งปรัสเซีย - พระเจ้าฟรีดริช วิลเฮล์มที่ 1 แห่งปรัสเซีย - หลุยเซ่ อูลริเค่แห่งปรัสเซีย - จักรพรรดิวิลเฮล์มที่ 2 แห่งเยอรมนี - สมเด็จพระราชาธิบดีมีไฮที่ 1 แห่งโรมาเนียแผนผังราชวงศ์</doc>
