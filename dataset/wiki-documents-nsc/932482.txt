<doc id="932482" url="https://th.wikipedia.org/wiki?curid=932482" title="เร็วฟ้าผ่า">เร็วฟ้าผ่า เร็วฟ้าผ่า () ภาพยนตร์ฮ่องกงแนวแอ็คชั่นที่ออกฉายเมื่อวันที่ 1 กันยายน ค.ศ. 1995 นำแสดงโดย เฉินหลง และกำกับโดย ในช่วงต้นของการเข้าฉายที่อเมริกาเหนือเป็นที่รู้จักในชื่อ เรดฮีท ภาพยนตร์เรื่องเร็วฟ้าผ่าได้เซ็ทฉากให้มีการแข่งขันรถยนต์ทั่วโลกนอกจากนี้ในภาพยนตร์ยังใช้ภาษาในการสื่อสารถึง 3 ภาษาคือ จีนกวางตุ้ง ญี่ปุ่น และอังกฤษและเนื่องจากเฉินหลงได้รับบาดเจ็บที่ขาระหว่างถ่ายทำภาพยนตร์เรื่อง ใหญ่ฟัดโลก () ทำให้ต้องใช้สตั๊นท์แมนในบางฉากเช่นในฉากร้านปาจิงโกะที่ญี่ปุ่นเขาต้องใช้นักแสดงแทนในการถ่ายแบบมุมกว้างเนื้อเรื่องย่อ เนื้อเรื่องย่อ. เรื่องราวของ อาหัว หรือ อัลเฟร็ด (เฉินหลง) ช่างเครื่องที่มีอาชีพเสริมเป็นนักแข่งรถได้เข้ามาช่วยตำรวจฮ่องกงจัดการกับแก๊งรถซิ่งผิดกฎหมายของนักแข่งรถวายร้ายสุดอันตรายอย่าง คูการ์ (ทอร์สเท่น นิคเคิล) วันหนึ่งอาหัวทราบข่าวจากนักข่าวสาว เอมี่ (ยฺเหวียน หย่งอี๋) ว่ารถแข่งของเขาถูกขโมยไปเขาจึงติดตามไปจนทราบว่าเป็นฝีมือของคูการ์ทำให้คูการ์ไม่พอใจบุกไปทำลายอู่ซ่อมรถและทำร้ายพ่อของอาหัว (ฉู่ เยียน) จนได้รับบาดเจ็บพร้อมกับจับน้องสาวของเขา 2 คนคือ Dai Mui และ Sai Mui เป็นตัวประกันและได้ท้าอาหัวแข่งรถที่ญี่ปุ่น อาหัวพร้อมกับทีมงานรวมถึงเอมี่ต้องเดินทางไปแข่งรถที่ญี่ปุ่นตามคำท้าของคูการ์โดยได้ร่วมมือกับตำรวจอินเตอร์โพลอย่าง สตีฟ แคนนอน (ไมเคิล หว่อง) ในการจัดการกับวายร้ายอย่าง คูการ์</doc>
