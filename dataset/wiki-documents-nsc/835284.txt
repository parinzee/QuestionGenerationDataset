<doc id="835284" url="https://th.wikipedia.org/wiki?curid=835284" title="ทางหลวงแผ่นดินญี่ปุ่นหมายเลข 1">ทางหลวงแผ่นดินญี่ปุ่นหมายเลข 1 ทางหลวงแผ่นดินหมายเลข 1 ของประเทศญี่ปุ่น คือ ทางหลวงขนาดใหญ่บนเกาะฮนชู เชื่อมระหว่างเขตชูโอของโตเกียว ในภูมิภาคคันโต กับนครโอซะกะ จังหวัดโอซะกะ ในภูมิภาคคันไซ ตัวถนนทอดผ่านไปบนภูมิภาคจูบุ ถนนเส้นนี้มาจากเส้นทางตะวันตกถนนโทไกโดเดิม ที่เชื่อมจากโตเกียวไปยังเกียวโต และถนนเกียวไกโดเดิม ที่ไปยังโอซะกะ โดยช่วงระหว่างโตเกียวถึงจังหวัดไอชิ ถูกขนาบด้วยทางพิเศษโทเม จากจุดนั้นถึงจังหวัดมิเอะ ถูกขนาบด้วยทางพิเศษฮิกะชิเมฮัง และจากจังหวัดชิงะถึงโอซะกะ ถูกขนาบด้วยทางพิเศษเมชิง ทางหลวงสายนี้มีระยะทางรวม 565.4 กิโลเมตร ที่ปลายฝั่งตะวันออกในนิฮนบะชิ เขตชูโอ โตเกียว ทางหลวงนี้บรรจบกับทางหลวงแผ่นดินหมายเลข 4, 6, 14, 15, 17 และ 20 ที่ปลายฝั่งตะวันตกในอุเมะดะ เขตคิตะ โอซะกะ เชื่อมต่อกับทางหลวงหมายเลข 2, 25, 26 และทางหลวงอื่น ๆ ทางหลวงหมายเลข 1 นั้นเชื่อมโตเกียวกับเมืองหลักของจังหวัดที่สำคัญ ได้แก่ โยะโกะฮะมะ (จังหวัดคะนะงะวะ), ชิซุโอะกะ, นะโงะยะ (จังหวัดไอชิ), โอสึ (จังหวัดชิงะ), เกียวโต และโอซะกะข้อมูลถนนข้อมูลถนน. - ความยาว: 565.4 กิโลเมตร (351.3 ไมล์) - จุดกำเนิด: นิฮนบะชิ เขตชูโอ โตเกียว (จุดกำเนิดของทางหลวงแผ่นดินหมายเลข 4, 6, 14, 15, 17 และ 20) - ปลายทาง: อุเมะดะ เขตคิตะ โอซะกะ (สิ้นสุด ณ จุดกำเนิดของทางหลวงหมายเลข 2, 26, 163 และ 165 และปลายทางของทางหลวงหมายเลข 25 และ 176) - เมืองใหญ่: คะวะซะกิ, โยะโกะฮะมะ, โอะดะวะระ, นุมะซุ, ชิซุโอะกะ, ฮะมะมะสึ, นะโงะยะ, ยกกะอิชิ, โอสึ, เกียวโตประวัติศาสตร์ประวัติศาสตร์. - 4 ธันวาคม 2495: เป็นทางหลวงแผ่นดินระดับแรกหมายเลข 1 (จากโตเกียวถึงโอซะกะ) - 1 เมษายน 2508: เป็นทางหลวงแผ่นดินทั่วไปหมายเลข 1 (จากโตเกียวถึงโอซะกะ)ส่วนที่ทับซ้อนกันส่วนที่ทับซ้อนกัน. - ในชูโอ: ทางหลวงแผ่นดินหมายเลข 15 - จากจุดกำเนิดถึงเขตชิโยะดะ (สี่แยกซะกุระดะมง): ทางหลวงแผ่นดินหมายเลข 20 - ในนครโยะโกะฮะมะ จากสี่แยกทะกะชิมะ-ชู ถึงสี่แยกฮะมะมะสึชู: ทางหลวงแผ่นดินหมายเลข 16 - จากนครโอะดะวะระ ถึง ตำบลฮะโกะเนะ (สี่แยกมิยะโนะชิตะ): ทางหลวงแผ่นดินหมายเลข 138 - จากนครฮะมะมะสึ (สี่แยกชิโนะฮะระ) ถึง นครโคไซ (ทางแยกต่างระดับโอะคุระโดะ): ทางหลวงแผ่นดินหมายเลข 42ระเบียงภาพ</doc>
