<doc id="523411" url="https://th.wikipedia.org/wiki?curid=523411" title="ซูซูกิ จิมนี่">ซูซูกิ จิมนี่ ซูซูกิ จิมนี่ () เป็นรถยนต์เอนกประสงค์สมรรถนะสูงขนาดเล็กมาก (Subcompact SUV) ที่ผลิตโดย ซูซูกิ เริ่มผลิตเมื่อปี พ.ศ. 2513 เป็นรถยนต์ออฟโรดรุ่นแรกๆ ของซูซูกิ โดยมีที่มาจากการที่ซูซูกิ มอเตอร์ คอร์เปอเรชั่นเข้าไปซื้อกิจการบริษัท HopeStar ซึ่งใกล้จะล้มละลาย จึงผลิตรถยนต์ออฟโรดรุ่น HopeStar ON360 และพัฒนามาเป็นซูซูกิ จิมนี่ในปัจจุบันรุ่นที่ 1 (พ.ศ. 2513-2524) รุ่นที่ 1 (พ.ศ. 2513-2524). ซูซูกิ จิมนี่ รุ่นที่ 1 เปิดตัวเมื่อปี พ.ศ. 2513 โดยออกมาเพื่อทดแทนรุ่น HopeStar ON360 ใช้รหัส LJ10 ,LJ20 ,SJ10 และ SJ20 ตามลำดับ ใช้เกียร์ธรรมดา 4 สปีด มีเครื่องยนต์ 0.4 ,0.5 และ 0.8 ลิตร เป็นรถขับเคลื่อนสี่ล้อรุ่นแรกๆ ของซูซูกิรุ่นที่ 2 (พ.ศ. 2524-2541) รุ่นที่ 2 (พ.ศ. 2524-2541). ซูซูกิ จิมนี่ รุ่นที่ 2 เปิดตัวเมื่อปี พ.ศ. 2524 ใช้รหัส SJ30 ,SJ40 และ SJ413 ตามลำดับ รุ่นนี้เป็นรุ่นที่เริ่มมีความหลากหลายมากขึ้น มีตัวถังเอสยูวี 3 ประตูและคอนเวอร์เทเบิล 2 ประตู ใช้ระบบขับเคลื่อนล้อหลัง และระบบขับเคลื่อนสี่ล้อ ใช้เกียร์ธรรมดา 4 และ 5 สปีด ภายหลังได้มีการนำเกียร์อัตโนมัติ 3 สปีด เข้ามาใช้ในจิมนี่ด้วย มีเครื่องยนต์ 0.5 ,0.7 ,1.0 ,1.3 และ 1.9 ลิตร มีระยะฐานล้อ 2,030-2,375 มม. ความยาว 3,195-4,010 มม. ความกว้าง 1,395-1,535 มม. และความสูง 1,670-1,840 มม. มีฐานการประกอบอยู่ที่ประเทศญี่ปุ่น ,โคลอมเบีย ,อินเดีย ,อินโดนีเซีย ,เคนยา ,สเปนและไทย ในประเทศไทย เปิดตัวครั้งแรกเมื่อปี พ.ศ. 2531 ในชื่อ ซูซูกิ คาริบเบียน () โดยซูซูกิ มอเตอร์ ประเทศไทย (หรือสยามอินเตอร์เนชั่นแนล คอร์เปอเรชั่น) เนื่องจากซูซูกิ มอเตอร์ ประเทศไทยต้องการหารถมาประกอบในประเทศเพื่อเสริมกับรถยนต์นั่งขนาดเล็กอย่าง ซูซูกิ คัลตัส () และเคยเป็นรถสวัสดิการทหารอยู่ช่วงหนึ่ง จิมนี่รุ่นนี้ได้รับความนิยมอย่างมากในประเทศไทย เนื่องจากตอบสนองความต้องการของลูกค้าที่ต้องการใช้รถยนต์ขับเคลื่อนสี่ล้อ ในต่างประเทศอาจจะคิดว่าคาริบเบียนเป็นรถจี๊ปสองตอน แต่ในความจริงแล้วเป็นรถกระบะซึ่งได้รับการต่อเติมหลังคาไฟเบอร์ด้านหลัง ทำให้ทรงดูเป็นรถจี๊ปเล็กสองตอน ต่อมาไม่นานหลังจากผลิตและจำหน่ายในเวอร์ชันจี๊ปสองตอน ก็ถูกภาษีรถสเตชันวากอนกำหนดให้รถสเตชันวากอนดัดแปลงต้องเสียภาษีแพง ทำให้ซูซูกิต้องมาผลิตในเวอร์ชันรถกระบะเล็กแทนในปี พ.ศ. 2539 และนี่คือจุดเริ่มต้นของตลาดกลุ่มใหม่ คือ รถเอนกประสงค์ดัดแปลง (PPV) และขายมาเรื่อยๆ จนถึงปี พ.ศ. 2548รุ่นที่ 3 (พ.ศ. 2541-2561) รุ่นที่ 3 (พ.ศ. 2541-2561). ซูซูกิ จิมนี่ รุ่นที่ 3 เปิดตัวเมื่อปี พ.ศ. 2541 ซึ่งเป็นรุ่นที่ยังผลิตอยู่ในปัจจุบัน มีฐานการประกอบอยู่ที่ประเทศญี่ปุ่น ,โคลอมเบียและสเปน มีตัวถังเอสยูวี 2 ประตูและคอนเวอร์เทเบิล 2 ประตู มีเครื่องยนต์ 0.7 ,1.3 และ 1.5 ลิตร ใช้เกียร์ธรรมดา 5 สปีด และเกียร์อัตโนมัติ 4 สปีด ระยะฐานล้อ 2,030 มม. ความยาว 3,295-3,645 มม. ความกว้าง 1,395-1,600 มม. และความสูง 1,655-1,715 มม. ปัจจุบัน ซูซูกิ จิมนี่ ยังคงทำตลาดมาเรื่อยๆ ไม่หวือหวานัก เนื่องจากกระแสของ SUV ที่ใช้พื้นฐานจากรถกระบะเริ่มมีน้อยลง แต่ยังคงเน้นลูกค้าที่เน้นการใช้งานในเมือง แทนการลุยป่าฝ่าดงเหมือนในอดีต ทำให้ในขณะนี้ซูซูกิต้องคิดหนักว่าจะพัฒนาจิมนี่ใหม่ให้คุ้มทุนพัฒนาอย่างไรรุ่นที่ 4 (พ.ศ. 2561-ปัจจุบัน) รุ่นที่ 4 (พ.ศ. 2561-ปัจจุบัน). Suzuki Jimny 2018 ใหม่ มีภาพหลุดปรากฏออกมาให้เห็นกัน โดยยังคงเอาไว้ซึ่งดีไซน์คลาสสิกที่เราเคยคุ้นตากันดี มีลุ้นเปิดตัวที่โตเกียวมอเตอร์โชว์เดือนตุลาคม 2560 นี้ แม้ว่าบ้านเราจะคุ้นเคยกับ Suzuki Caribian มากกว่า แต่ Jimny ก็เป็นอีกรุ่นที่ได้รับความนิยมในตลาดโลก ซึ่งโฉมใหม่ที่ปรากฏออกมานับเป็นเจเนอเรชั่นที่ 4 แล้ว แต่ยังคงไว้ซึ่งดีไซน์ตัวถังแบบคลาสสิก ไฟหน้าและไฟเลี้ยวทรงกลม, กันชนหน้าสีดำ, เสริมซุ้มล้อสีดำ, ด้านท้ายติดตั้งล้ออะไหลบนประตูท้าย พร้อมไฟท้ายแนวนอนบริเวณกันชน เป็นต้น ภายในห้องโดยสารติดตั้งเครื่องเสียงหน้าจอสัมผัสขนาดใหญ่ ซึ่งมี Interface ใกล้เคียงกับ Ciaz RS ในบ้านเรา, ติดตั้งสวิตช์เครื่องปรับอากาศทรงกลม, พวงมาลัยแบบ 3 ก้าน, แผงคอนโซลฝั่งผู้โดยสารออกแบบให้มีที่จับในตัว เป็นต้น ปัจจุบันยังไม่มีรายละเอียดด้านขุมพลังของ Suzuki Jimny 2018 ใหม่ออกมา แต่โฉมปัจจุบันมีเครื่องยนต์ให้เลือกทั้งหมด 3 แบบ ได้แก่ เครื่องยนต์เบนซิน 660 ซีซีเทอร์โบชาร์จ เครื่องยนต์เบนซิน 1.0 ลิตร Boosterjet และเครื่องยนต์เบนซิน 1.2 ลิตร Dualjet ส่งกำลังด้วยเกียร์อัตโนมัติและเกียร์ธรรมดา พร้อมระบบขับเคลื่อนสี่ล้อ AllGrip Pro</doc>
