<doc id="947780" url="https://th.wikipedia.org/wiki?curid=947780" title="แพทริค ไคลเวิร์ต">แพทริค ไคลเวิร์ต แพทริค สเตฟาน ไคลเวิร์ต (; เกิด 1 กรกฎาคม พ.ศ. 2519) อดีตนักฟุตบอลทีมชาติเนเธอร์แลนด์ในตำแหน่งกองหน้าเป็นที่รู้จักจากการเป็นผู้ทำประตูชัยให้ อายักซ์ อัมสเตอร์ดัม ชนะ เอซี มิลาน ไปได้ 1–0 ใน ยูฟ่าแชมเปียนส์ลีก รอบชิงชนะเลิศเมื่อ ค.ศ. 1995 และตัวของไคลเวิร์ตก็ยังเป็นเจ้าของสถิติที่ยังคงอยู่จนถึงทุกวันนี้คือนักเตะอายุน้อยที่สุดที่ได้ลงเล่นและทำประตูได้ในนัดชิงชนะเลิศของฟุตบอลถ้วยยุโรปด้วยวัยเพียง 18 ปี 10 เดือน 23 วัน นอกจากนี้บุตรชายของแพทริค จัสติน ก็ได้เป็นกองหน้าของอายักซ์และทีมชาติเนเธอร์แลนด์ตามรอยผู้เป็นพ่อ</doc>
