<doc id="765163" url="https://th.wikipedia.org/wiki?curid=765163" title="สมิธสัน เทนแนนต์">สมิธสัน เทนแนนต์ สมิธสัน เทนแนนต์ (; 30 พฤศจิกายน ค.ศ. 1761 – 22 กุมภาพันธ์ ค.ศ. 1815) เป็นนักเคมีชาวอังกฤษ เกิดที่เมืองเซลบี เป็นบุตรของแคลเวิร์ต เทนแนนต์และแมรี ดอนต์ เทนแนนต์เรียนที่โรงเรียนเบฟเวอร์ลีย์แกรมมาร์และเรียนวิชาแพทย์ที่มหาวิทยาลัยเอดินบะระ ก่อนจะย้ายไปเรียนที่มหาวิทยาลัยเคมบริดจ์ เทนแนนต์ค้นพบว่าเพชรและแกรไฟต์ประกอบขึ้นจากคาร์บอนเหมือนกัน ในด้านการเกษตร เทนแนนต์แนะนำให้ใช้แคลเซียมคาร์บอเนตในการปัญหาดินเปรี้ยว ในปี ค.ศ. 1801 เทนแนนต์ร่วมมือกับวิลเลียม ไฮด์ วูลลาสตันในการทดลองสกัดสินแร่ของแพลตินัม จนค้นพบธาตุอิริเดียมและออสเมียมในปี ค.ศ. 1803 ต่อมาในปี ค.ศ. 1813 เทนแนนต์ดำรงตำแหน่งศาสตราจารย์ด้านเคมีที่มหาวิทยาลัยเคมบริดจ์ แต่สองปีต่อมา เทนแนนต์ประสบอุบัติเหตุเสียชีวิตใกล้เมืองบูลอน-ซู-แมร์ในฝรั่งเศส ต่อมาชื่อของเทนแนนต์ได้รับการนำไปตั้งเป็นชื่อแร่เทนแนนไทต์</doc>
