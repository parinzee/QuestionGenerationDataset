<doc id="87908" url="https://th.wikipedia.org/wiki?curid=87908" title="ชิเงะรุ มิยะโมะโตะ">ชิเงะรุ มิยะโมะโตะ ชิเงะรุ มิยะโมะโตะ () (เกิด 16 พฤศจิกายน พ.ศ. 2495) เป็นนักออกแบบเกมชาวญี่ปุ่น ผู้บริหารของนินเทนโด เป็นผู้คิดค้นเกม มาริโอ ดองกีคอง ตำนานแห่งเซลดา และเกมอื่นของนินเทนโด และเป็นผู้ควบคุมการผลิตเกมหลายเกม รวมถึงล่าสุดนินเทนโด วีประวัติ ประวัติ. มิยะโมะโตะเกิดวันที่ 16 พฤศจิกายน พ.ศ. 2495 ที่เมืองโซโนเบะ (ปัจจุบันเป็นเมืองนันตัง) จังหวัดเกียวโต ประเทศญี่ปุ่น ในวัยเด็กนั้นมิยะโมะโตะชอบการวาดภาพและระบายสี รวมถึงการวาดภาพสิ่งต่างๆ รอบตัว และในปี พ.ศ. 2513 เขาได้เขาเรียนที่วิทยาลัยศิลปะคานาซาวะ (金沢美術工芸大学) ในสาขาออกแบบอุตสาหกรรม ภายหลังจบการศึกษาเขาได้พบกับ ฮิโรชิ ยามาอุจิ ผู้บริหารของนินเทนโดในขณะนั้น ได้รับมิยะโมะโตะเข้ามาฝึกงานนินเทนโด นินเทนโด. ในช่วงที่เกมอาร์เคดชื่อเรดาร์สโคปได้รับความนิยมในญี่ปุ่น ทางนินเทนโดอเมริกาได้มีการสั่งเข้ามาเป็นจำนวนมาก แต่เมื่อเครื่องเกมได้ส่งไปถึงสหรัฐอเมริกานั้นความนิยมของเกมได้ลดลงจนทำให้เครื่องเกมเหลือค้างโกดังเป็นจำนวนมาก ทางนินเทนโดอเมริกาได้ขอให้ทางนินเทนโดญี่ปุ่นส่งนักออกแบบหาเกมใหม่มาแทนที่เกมเดิมภายในเครื่องด่วน ทางนินเทนโดญี่ปุ่นจึงได้ส่งมิยะโมะโตะในขณะนั้นที่ไม่มีหน้าที่ความรับผิดชอบเกมใด มิยะโมะโตะได้ออกแบบเกมดองกี้คองซึ่งเป็นเกมแรกของเขา รวมถึงได้แต่งเพลงในเกมเองจากคีย์บอร์ด ภายหลังจากเกมได้ออกแบบมาแล้วนั้น ทางโปรแกรมเมอร์ได้จัดการให้เครื่องเล่นเรดาร์สโคปมาใช้เกมดองกี้คองแทนที่ ซึ่งเกิดการประสบความสำเร็จเกินคาด ทำให้นินเทนโดอเมริกา ที่เป็นบริษัทเปิดใหม่ในขณะนั้น กลายมาเป็นส่วนหนึ่งในตลาดเกม นอกจากนี้ยังส่งผลต่อไปถึงตัวละครสองในสามนั้นได้รับความนิยม ได้แก่ ดองกีคอง และ จัมป์แมน (ซึ่งตอนหลังกลายมาเป็นมาริโอ) มาริโอได้กลายมาเป็นสัญลักษณ์ของนินเทนโดในปัจจุบัน โดยมีเกมที่ออกมาหลายเกมที่ใช้ตัวละครนี้เป็นหลัก และดองกีคองเองก็ได้มีเกมออกมาหลายเกมเช่นเดียวกันการเลื่อนการออกจำหน่ายเกม การเลื่อนการออกจำหน่ายเกม. เนื่องจากการที่มิยะโมะโตะต้องการให้เกมที่ออกมาสมบูรณ์แบบที่สุด ทำให้เกมของนินเทนโดมีหลายครั้งที่ออกตัวล่าช้ากว่าเวลาที่ได้กำหนดไว้- Twinkle Popo - มิยะโมะโตะได้ปรับเปลี่ยนรูปแบบเกมโดยได้ยกเลิกการสั่งจองล่วงหน้า 26,000 ตลับ ซึ่งภายหลังที่ออกมาภายใต้ชื่อ Kirby's Dream Land และได้ขายไปกว่า 5 ล้านตลับ - - เกมที่กำหนดการออกวันที่ 6 มิถุนายน พ.ศ. 2539 โดยกำหนดการภายหลังเครื่อง นินเทนโด 64 วางตลาดทันที แต่มิยะโมะโตะได้สั่งให้ปรับแก้เกมอยู่หลายครั้ง ทำให้มีกำหนดการวางตลาดเลื่อนออกไปเรื่อยหลายครั้ง จนในที่สุดได้กำหนดวางตลาดในสองปีต่อมา ในวันที่ 21 พฤศจิกายน พ.ศ. 2541 ซึ่งเกมนี้มียอดขาย 7.6 ล้านตลับ และได้ชื่อว่าเป็นหนึ่งในเกมยอดเยี่ยมที่สุดของเกมที่มีการวางขายรางวัลและเกียรติประวัติ รางวัลและเกียรติประวัติ. ในวันที่ 13 มีนาคม พ.ศ. 2549 มิยะโมะโตะได้รับเครื่องราชย์ฝรั่งเศสโดยได้ตำแหน่ง Chevalier ("อัศวิน") Ordre des Arts et des Lettres พร้อมกับนักออกแบบเกมคนอื่นได้แก่ Michel Ancel และ Frédérick Raynal ในวันที่ 28 พฤศจิกายน พ.ศ. 2549 มิยะโมะโตะได้ปรากฏชื่อในนิตยสารไทม์ เป็นบุคคลสำคัญในเอเชีย พร้อมกับ ฮายาโอะ มิยาซากิ มหาตมะ คานธี แม่ชีเทเรซา บรูซ ลี และ ดาไลลามะ และ เขาได้ถูกเสนอชื่อในฐานะบุคคลที่มีอิทธิพลสำคัญของโลกประจำปี 2550ชีวิตส่วนตัว ชีวิตส่วนตัว. มิยะโมะโตะแต่งงานกับ ยาซึโกะ (ผู้จัดการในบริษัทนินเทนโดเช่นเดียวกัน) ในปี 2520 และปัจจุบันมีลูกสองคน ถึงแม้ว่ามิยะโมะโตะจะมีผลงานมากมายรวมถึงโครงการหลายตัวที่เขามีส่วนร่วม มิยะโมะโตะได้ชื่อว่าเป็นคนที่ทำตัวสมถะเห็นได้จากที่เขามักจะขี่จักรยานมาทำงาน</doc>
