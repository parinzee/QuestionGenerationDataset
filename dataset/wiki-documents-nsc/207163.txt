<doc id="207163" url="https://th.wikipedia.org/wiki?curid=207163" title="มาทิลดาแห่งแฟลนเดิร์ส สมเด็จพระราชินีแห่งอังกฤษ">มาทิลดาแห่งแฟลนเดิร์ส สมเด็จพระราชินีแห่งอังกฤษ สมเด็จพระราชินีมาทิลดา แห่งฟลานเดอร์ () ประสูติเมื่อราว ค.ศ. 1028 และสิ้นพระชนม์ใน ค.ศ. 1083 เป็นพระชายาใน สมเด็จพระเจ้าวิลเลียมที่ 1 แห่งอังกฤษ อภิเษกสมรสในปี ค.ศ. 1052 และเป็นพระมารดาของสมเด็จพระเจ้าเฮนรีที่ 1 เป็นพระชายาเพียงพระองค์เดียวของสมเด็จพระเจ้าวิลเลียมที่ 1พระราชประวัติ พระราชประวัติ. พระนางเกิดมาในครอบครัวอันทรงอำนาจของบาลด์วิน ซึ่งเป็นผู้ปกครองฟรานเดอร์ พระนางถูกจับอภิเสกสมรสกับกับดยุกวิลเลียมแห่งนอร์มังดีในตอนแรกพระนางไม่โปรดที่จะอภิเษกสมรส โดยมีสาเหตุมาจากหลายประการคือข้อแรก พระนางค่อนข้างที่จะแน่ใจเหลือเกินว่าตนจะหาคู่ครองได้ดีกว่าดยุควิลเลียมซึ่งเป็นลูกนอกสมรส ถึงแม้ตัวเขาจะถูกสนับสนุนจากโรเบิร์ต จอมปีศาจทำให้ได้รับการยอมรับจากขุนนางก็ตาม และอีกสาเหตุคือพระนางในเวลานั้นมีคนอื่นที่หมายตาและโปรดไว้แล้วอีกด้วย เขาผู้นั้นเป็นชาวอังกฤษที่ชี่อว่า บริธทริค (มีฟ) เขาเป็นราชทูตของสมเด็จพระเจ้าเอ็ดเวิร์ด ผู้สารภาพ มาประจำอยู่ที่ราชสำนักบาลด์วิน ซึ่งร่ำรวยหากแต่เป็นคนที่ทื่อและตรงเกินไป เขาปฏิเสธและปัดไมตรีของพระนางในวัยเยาว์ แล้วลอบกลับไปที่อังกฤษอย่างเงียบๆ เดิมทีก่อนอภิเษกสมรสกันนั้น วิลเลียม (ซึ่งในเวลานั้นยังไม่ได้รับตำแหน่งดยุกแต่อย่างใด) กำลังอยู่ในช่วงที่กำลังชิงตำแหน่งทายาท และแล้วฐานะของวิลเลียมก็ดีขึ้นและมั่นคงขึ้นในปี ค.ศ. 1051 หลังจากที่เขากลับมาจากการเยือนประเทศอังกฤษ เขากลับมาที่นอร์มังดีพร้อมกับข่าวใหญ่ว่า กษัตริย์เอ็ดเวิร์ดผู้ไร้โอรสและธิดา สัญญาว่าจะยกมงกุฎกษัตริย์ให้แก่เขายามที่พระองค์เสด็จสวรรคต คราวนี้บาลด์วินหันมามองการจับคู่ด้วยความรู้สึกที่ดีกว่าเดิม แต่มาทิลดาก็ยังคงปฏิเสธและไม่ยอมรับอยู่ดี ซึ่งพระนางได้รับการสนับสนุนด้วยการที่สมเด็จพระสันตะปาปา ทรงประกาศการห้ามการสมรสของทั้งคู่โดยอ้างเหตุผลความผูกผันทางสายเลือด ทั้งๆ ที่ทุกคนต่างก็รู้กันว่าทั้งสองเป็นเพียงญาติห่างๆ กันเท่านั้น โดยพระนางมาทิลดานั้นสืบเชื้อสายทางฝ่ายมารดาจาก สมเด็จพระเจ้าอัลเฟรดมหาราช ส่วนทายาทดยุกวิลเลียมสามารถอ้างถึงความเกี่ยวดองกับ สมเด็จพระเจ้าเอ็ดเวิร์ด ผู้สารภาพ ซึ่งสืบเชื้อสายจาก สมเด็จพระเจ้าอัลเฟรดมหาราช เช่นกัน แต่แล้วเหตุการณ์ที่น่าทึ่งก็ได้เกิดขึ้น เรื่องที่บันทึกไว้ในประวัติศาสตร์แองโกล-แซกซัน มีอยู่ว่า หลังจากเหตุการณ์ครั้งนี้ปูมเล่าว่าเลดี้มาทิลดาตกลงใจจะเป็นภรรยาของวิลเลียม เรื่องราวที่บันทึกไว้นี้คาดว่าจะเกิดขึ้นจริงอภิเษกสมรส อภิเษกสมรส. ทั้งสองอภิเษกกันอย่างกะทันหันในปี ค.ศ.1053 ฝ่าฝืนคำคัดค้านจากพระสันตปาปา ซึ่งทำให้ทั้งคู่ต้องเผชิญกับสงครามรอบด้าน โดย สมเด็จพระเจ้าเฮนรีที่ 1 แห่งฝรั่งเศส ผู้เคยสนับสนุนดยุกวิลเลียมตื่นตระหนกในการรวมพลังของนอร์มังดีและฟรานเดอร์ พระองค์จึงทรงร่วมมือกับดยุกจอฟฟรีแห่งอองจูและเมน ซึ่งยกทัพโจมตีนอร์มองดีถึง 2 ครั้ง วิลเลียมก็เอาชนะได้ทั้ง 2 ครั้ง ต่อมาวิลเลียมได้ขยายอาณาเขต ด้วยการผนวกเอาแคว้นเมนไว้ใต้อำนาจ ใน ค.ศ. 1062 หลังจาก สมเด็จพระเจ้าเฮนรีที่ 1 แห่งฝรั่งเศส กับดยุกจอฟฟรีสิ้นพระชนม์ให้กำเนิดโอรสและธิดาและการไถ่บาป ให้กำเนิดโอรสและธิดาและการไถ่บาป. ทั้งสองได้พยายามกลับไปสร้างสัมพันธไมตรีกับศาสนจักร ใน ค.ศ. 1059 พระสันตปาปานิโคลัสที่ 2 ประกาศให้การสมรสของทั้งคู่เป็นข้อยกเว้นพิเศษ ซึ่งข้อแม้คือทั้งสองต้องไถ่บาป ส่วนหนึ่งของการไถ่บาปครั้งนี้คือ ทั้งสองต้องตกลงที่จะสร้างอาณาเขตสังฆมณฑลขึ้น 2 แห่ง เชื่อมกับโบสถ์เซนต์สตีเฟนและโบสถ์โฮลีทรินิตี ในเมืองเคน สมเด็จพระราชินีมาทิลดา แห่งฟลานเดอร์ทรงมีพระราชโอรส-ธิดาทั้งสิ้น 10 พระองค์ เป็นพระโอรส 4 พระองค์ และ พระธิดา 6 พระองค์</doc>
