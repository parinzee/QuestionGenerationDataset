<doc id="550243" url="https://th.wikipedia.org/wiki?curid=550243" title="ทับทิมเจ้าชายดำ">ทับทิมเจ้าชายดำ ทับทิมเจ้าชายดำ () หรือ ทับทิมแบล็กพรินซ์ คือ สปิเนลซึ่งเป็นรัตนชาติอันมีลักษณะคล้ายทับทิม หนักประมาณ 170 กะรัต (34 กรัม) ขนาดประมาณไข่ไก่ ทับทิมเจ้าชายดำในปัจจุบันประดับอยู่ตรงกลางกางเขนแพตตี เหนือเพชรคูลลิแนน 2 ที่มีขนาดถึง 317.40 กะรัต (63.48 กรัม) ซึ่งทั้งสองนี้ประดับอยู่บนตัวเรือน "มงกุฎอิมพีเรียลสเตต" ทับทิมเจ้าชายดำ ถือเป็นหนึ่งในเครื่องราชกกุธภัณฑ์ของสหราชอาณาจักรชิ้นหนึ่งที่มีความเก่าแก่ที่สุดทางประวัติศาสตร์ ซึ่งสามารถย้อนกลับไปได้ถึงช่วงกลางคริสต์ศตวรรษที่ 14 และยังอยู่ในความครอบครองของพระมหากษัตริย์อังกฤษตั้งแต่ได้ขึ้นทูลเกล้าถวายในปีค.ศ. 1367 แด่เอ็ดเวิร์ดแห่งวูดสตอก ("เจ้าชายดำ")สปิเนล กับทับทิม สปิเนล กับทับทิม. ในสมัยโบราณนั้น รัตนชาติส่วนใหญ่ที่มีสีแดงชาด จะถูกเรียกว่า "ทับทิม" จนกระทั่งในปัจจุบันซึ่งสามารถแยกทับทิม ซึ่งพบได้ยากกว่า"สปิเนล" ซึ่งทั้งสองรัตนชาตินี้สามารถแยกกันได้ตามคุณสมบัติของความแข็ง และความหนาแน่น ซึ่งทับทิมนั้นจะมีความแข็งกว่า (เล็กน้อย) และหนาแน่นกว่าสปิเนลเครื่องราชกกุธภัณฑ์ เครื่องราชกกุธภัณฑ์. สมเด็จพระเจ้าเจมส์ที่ 1 ได้มีพระบรมราชานุญาตให้ประดับทับทิมนี้ไว้บริเวณมงกุฎของพระองค์ในช่วงปลายคริสต์ศตวรรษที่ 16 ซึ่งยังคงอยู่จนกระทั่งสมัยภายใต้การปกครองของโอลิเวอร์ ครอมเวลล์ ซึ่งบัลลังก์เซนต์เอ็ดเวิร์ดนั้นเป็นส่วนน้อยที่รอดจากการทำลาย เครื่องราชกกุธภัณฑ์ส่วนใหญ่ถูกแยกชิ้นส่วนและทำลาย ส่วนเนื้อโลหะนั้นนำไปหลอมเป็นเหรียญกษาปณ์ ส่วนทับทิมเจ้าชายดำนั้น ผู้ค้าอัญมณีรายหนึ่งได้ซื้อเอาไว้ในสมัยเครือจักรภพแห่งอังกฤษ และต่อมาได้ถูกขายคืนให้กับราชสำนักในรัชสมัยของสมเด็จพระเจ้าชาลส์ที่ 2 ภายหลังการฟื้นฟูระบอบกษัตริย์ในปีค.ศ. 1660 ต่อมาในรัชสมัยของสมเด็จพระราชินีนาถวิกตอเรีย ได้ทรงมีพระบรมราชโองการให้สร้างมงกุฎอิมพีเรียลสเตตองค์ใหม่ขึ้นสำหรับพระราชพิธีบรมราชาภิเษกในปีค.ศ. 1838 ซึ่งมงกุฎนี้สร้างโดยช่างอัญมณีแห่งราชสำนัก (ห้างรันเดลล์แอนด์บริดจ์) ประกอบด้วยอัญมณีกว่า 3,093 เม็ด รวมถึง'ทับทิมเจ้าชายดำ ประดับบริเวณด้านหน้าของมงกุฎ ซึ่งต่อมาในปีค.ศ. 1937 ได้มีการสร้างมงกุฎอิมพีเรียลสเตตองค์ใหม่ที่มีน้ำหนักเบากว่าขึ้น ก็ได้มีการย้ายทับทิมเม็ดนี้มาประดับไว้ดังปัจจุบันบรรณานุกรมบรรณานุกรม. - Ryan Thompson's Famous Diamonds Page. "The Cullinan Diamonds". Retrieved April 17, 2005. - Gemcal: Gems from the Far East. "Spinel Story". Retrieved April 17, 2005. - The World of Famous Diamonds. "The Black Prince's Ruby on the front of the Imperial State Crown", bottom of page. - Elizabeth Orpen; "Famous Rubies" "The Black Prince's Ruby 27 pages long history.</doc>
