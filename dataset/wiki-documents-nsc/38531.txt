<doc id="38531" url="https://th.wikipedia.org/wiki?curid=38531" title="จีทีเคพลัส">จีทีเคพลัส จีทีเคพลัส () เป็นวิจิททูลคิทสำหรับพัฒนาส่วนต่อประสานกราฟิกกับผู้ใช้ (GUI) โปรแกรมในแพลตฟอร์มต่าง ๆ สำหรับระบบเอกซ์วินโดว์ จีทีเคพลัส เป็นหนึ่งในวิจิททูลคิทที่เป็นที่นิยมที่สุดสองตัว วิจิททูลคิทที่เป็นที่นิยมที่สุดอีกตัวหนึ่งสำหรับระบบเอกซ์วินโดว์ คือคิวที ปัจจุบันนี้ทั้งจีทีเคพลัสและคิวทีเข้ามาแทนที่โมทีฟซึ่งเคยเป็นวิจิททูลคิทที่นิยมใช้ที่สุดสำหรับระบบเอกซ์วินโดว์ ในช่วงตั้งต้น จีทีเคพลัส สร้างขึ้นเพื่อใช้ในโปรแกรมจัดการแก้ไขรูปภาพแรสเตอร์ชื่อกนูอิมเมจแมนนิพูเลชันโปรแกรม () ดังนั้นจีทีเคพลัสจึงมีชื่อเรียกอีกชื่อหนึ่งว่ากิมป์ทูลคิท () อย่างไรก็ตามคนส่วนมากรู้จักจีทีเคพลัสเพียงชื่อเดียว จีทีเคพลัส เป็นซอฟต์แวร์เสรี ส่วนหนึ่งในโครงการกนู เผยแพร่โดยใช้สัญญาอนุญาต LGPL ปัจจุบันดูแลการพัฒนาโดย มูลนิธิกโนม (GNOME Foundation)ภาษาโปรแกรม ภาษาโปรแกรม. จีทีเคพลัสใช้ภาษาซี อย่างไรก็ตามผู้ออกแบบจีทีเคพลัสใช้กระบวนทัศน์เชิงวัตถุ ที่ชื่อว่า GObject ในแพลตฟอร์มกโนม สามารถเรียกใช้จีทีเคพลัสจากภาษาอื่นนอกเหนือจากภาษาซีได้ดังเช่น- ภาษาซีพลัสพลัส (gtkmm) - ภาษาเพิร์ล (Gtk2-perl) - ภาษารูบี (ruby-gtk2) - ภาษาจาวา (java-gnome) - ภาษาไพทอน (PyGTK) โดยชื่อในวงเล็บคือซอฟต์แวร์ของภาษานั้นๆ สำหรับผูกเข้ากับจีทีเคพลัส นอกจากการผูกกับแพลตฟอร์มกโนมแล้ว ก็ยังมีการผูกจีทีเคพลัสเข้ากับภาษาอื่นๆ อีกมากมาย จีทีเคพลัสและคิวทีต่างจากวิจิททูลคิทอีกหลายๆ เช่น โมทีฟ ฯลฯ ที่ทำงานบนเอกซ์ทูลคิต (Xt) ซึ่งทำให้จีทีเคพลัสสามารถใช้งานบนระบบอื่นๆ นอกเหนือจาก ระบบเอกซ์วินโดว์ ได้และยังมีความคล่องตัวมากขึ้น ข้อเสียคือจีทีเคพลัสไม่ได้เข้าถึงฐานข้อมูลทรัพยากรณ์เอกซ์ซึ่งเป็นวิธีดั้งเดิมในการปรับแต่งโปรแกรมที่ทำงานบนระบบเอกซ์วินโดว์รูปลักษณ์และความรู้สึก รูปลักษณ์และความรู้สึก. ผู้ใช้สามารถปรับแต่งรูปลักษณ์และความรู้สึกของจีทีเคพลัสได้หลายแบบตามเครื่องประมวลผลที่มี เครื่องประมวลผลของจีทีเคพลัสสามารถเลียนแบบทูลคิทของแพลตฟอร์มอื่นๆที่เป็นที่นิยมได้ เช่น วินโดวส์ 95 โมทีฟ คิวที เน็กซ์สเตป เป็นต้น</doc>
