<doc id="872672" url="https://th.wikipedia.org/wiki?curid=872672" title="แอน อรดี">แอน อรดี แอน อรดี นักแสดง นักร้องลูกทุ่งหมอลำหญิงชาวไทย สังกัดคณะหมอลำประถมบันเทิงศิลป์ เป็นหมอลำสาวเน็ตไอดอลที่กำลังพูดถึงมากที่สุดในขณะนี้ประวัติ ประวัติ. แอน อรดี ชื่อเล่น แอน มีชื่อจริงว่า ณิชนันทน์ อินทรสอน มีชื่อเกิด คือ อรณี อินทรสอน เป็นบุตรธิดาของ คุณพ่ออำนวย อินทรสอน และ คุณแม่สุรินทรา เนื่องมัจฉา มีน้องชาย คือ นายอรรถชัย อินทรสอน (อาร์ต) จบชั้นมัธยมศึกษาตอนปลายจาก โรงเรียนศรีกระนวนวิทยาคม อ.กระนวน จ.ขอนแก่นและอุดมศึกษา สาขาวิทยุและโทรทัศน์ มหาวิทยาลัยรังสิต เริ่มต้นเข้าสู่วงการโดยการเข้าร่วมประกวดแข่งขันวงดนตรีลูกทุ่งชิงช้าสวรรค์ปีที่ 5 (ช่อง9) ทำให้เริ่มมีคนรู้จักเธอมากขึ้น ต่อมา ภู ศรีวิไล ได้ชักนำเธอเข้าสู่วงการเพลง โดยได้เริ่มทำเพลงกับค่ายเพลงนายพลเอนเตอร์เทนเมนท์ มีผลงานอัลบั้มเพลงชุด "ผู้หญิงคนนี้มีดีที่รักจริง" ผลงานเพลงที่สร้างชื่อเสียงคือ "โทรดู๋หลายอ้ายอย่าว่า" โดยใช้ชื่อในขณะนั้นว่า "แอน ชญาดา" แต่ก็ยังไม่ค่อยประสบความสำเร็จเท่าใดนัก การเข้าสู่วงการหมอลำของเธอ คือ เริ่มต้นจากการเป็นตัวแทนของจังหวัดขอนแก่นไปประกวดร้องเพลง และทำให้เธอได้รับรางวัลชนะเลิศการขับร้องเพลงไทยลูกทุ่ง และทางกระทรวงวัฒนธรรม จังหวัดขอนแก่น ได้มอบรางวัล " เยาวชนต้นแบบของการขับร้องเพลงไทยลูกทุ่ง 2553" ให้เธออีกด้วย และนั่นเป็นจุดเริ่มต้นที่ทำให้ พ่อสันติ (ดาบ ส.) เจ้าของวงประถมบันเทิงศิลป์มาชักชวนให้เธอไปร่วมวงด้วย จึงมีโอกาสไปฝึกร้อง ฝึกลำ ที่วงประถมบันเทิงศิลป์ และมีคนรู้จักเธอในด้านหมอลำตั้งแต่วันนั้นเป็นต้นมา ต่อมา ในช่วงปี พ.ศ. 2555 เธอได้มีโอกาสได้ร่วมงานกับวงศิลปินภูไท (วีระพงษ์ วงศ์ศิลป์) (หมอลำที่มีชื่อเสียงอีกคณะหนึ่ง) และได้ใช้ชื่อ "ฝ้าย ณิชนันทน์" เป็นชื่อในวงการช่วงนั้น เธอได้การตอบรับจากแฟนเพลงและแฟนหมอลำเป็นอย่างมาก จากบท "รจนา" ในลำเรื่องต่อกลอน เรื่อง "สังข์ทอง เงาะป่า" และผลงานอีกมากมาย จนกระทั่งถึงต้นปี 2558 เธอได้กลับมาสังกัดคณะประถมบันเทิงศิลป์อีกครั้ง กับบ้านหลังเดิม และเธอได้กลับมาใช้ชื่อ "แอน อรณี" และเปลี่ยนมาใช้เป็น "แอน อรดี" ในปัจจุบัน ด้วยหน้าตาที่สวยน่ารัก และกิริยามารยาทที่งดงามและเป็นกันเองของเธอทำให้มีแฟนคลับมาขอถ่ายรูปเธอทั้งหน้าและหลังเวทีอยู่ไม่ขาด จนได้รับฉายาว่า "หมอลำสาวเน็ตไอดอล"ผลงานเพลงผลงานอัลบั้มเดี่ยวชุดที่ 1 ผู้หญิงคนนี้มีดีที่รักจริงผลงานเพลง. ผลงานอัลบั้มเดี่ยว. ชุดที่ 1 ผู้หญิงคนนี้มีดีที่รักจริง. 1. ผู้หญิงคนนี้มีดีที่รักจริง 2. โทรดู๋หลายอ้ายอย่าว่า 3. บ่อยากเป็นกิ๊ก 4. สักคำได้ไหมก่อนไปจากกัน 5. ไม่รักก็บอกอย่าหลอกให้เจ็บ 6. นักร้องนักเรียน 7. เพราะเราคือเพื่อนกัน 8. ฮักคิดฮอดอ้ายเด้อ 9. คอยฮักสัญญาห่าง 10. ยังจำได้บ่น้อผลงานร่วมกับศิลปินอื่นผลงานเพลง Singel (2558) ผลงานร่วมกับศิลปินอื่น. ผลงานเพลง Singel (2558). ผลงานเพลง Singel ร่วมกับศิลปินอื่น สังกัดประถมบันเทิงศิลป์ ภายใต้การควบคุมของหน้าหน้าวง ดาบ ส. สันติ บุญถม ซึ่งไม่ได้ทำออกมาเป็นอัลบั้ม แต่ปล่อยออกทีละซิงเกิ้ล ผ่านทางยูทูบ1. นางฟ้าชาวดิน ศิลปิน แอน อรดี 2. แฟนคลับหาย ศิลปิน เอมอร พรประถม 3. น้ำตาหมาน้อย ศิลปิน เข้ม ภานุเดช 4. อยากลืมแฮ่งตื่มอัก ศิลปิน ตั้ม ต้องรัก 5. หมอจ๋าอยากฆ่าทรวง ศิลปิน เนตรนภา พยาแล 6. ผัวไผล่ามโซ่ไว้เด้อ ศิลปิน ใหม่ พัชรี 7. ดื้อแต่ปาก ศิลปิน ใหม่ พัชรี 8. เพื่อน้องอ้ายทนได้ ศิลปิน ต๊ะ อรรถชัย 9. มักคนเมา ศิลปิน เก๋ สุพัตรา 10. นาคาขอบวช ศิลปิน น้ำเพชร จันทร์เจ้า (เพลงประกอบลำเรื่องต่อกลอน) 11. เสียน้ำตาหน้าเวที ศิลปิน แอน อรดี 12. หลงฮักแฟนเขา ศิลปิน น้ำเพชร จันทร์เจ้าผลงานเพลง Singel (2559) ผลงานเพลง Singel (2559). สังกัดประถมบันเทิงศิลป์ ภายใต้การควบคุมของหน้าหน้าวง ดาบ ส. สันติ บุญถม ซึ่งไม่ได้ทำออกมาเป็นอัลบั้ม แต่ปล่อยออกทีละซิงเกิ้ล ผ่านทางยูทูบ1. บ่ปากแฮ่งอยากคัก ศิลปิน ใหม่ พัชรี 2. คำคิงให้น้องแหน่ ศิลปิน แอน อรดี 3. เหตุผลที่อ้ายบ่ยอม ศิลปิน ตั้ม ต้องรัก 4. เหตุผลหมาๆ ศิลปิน โหน่ง วิชิตชัย 5. สวยยันฮี ศิลปิน น้ำเพชร จันทร์เจ้า 6. กาแกมหงส์ ศิลปิน น้ำเพชร จันทร์เจ้า (เพลงประกอบลำเรื่องต่อกลอน)ผลงานเพลง Singel (2560) ผลงานเพลง Singel (2560). สังกัดประถมบันเทิงศิลป์ ภายใต้การควบคุมของหน้าหน้าวง ดาบ ส. สันติ บุญถม ซึ่งไม่ได้ทำออกมาเป็นอัลบั้ม แต่ปล่อยออกทีละซิงเกิ้ล ผ่านทางยูทูบ1. ฮักสลายอ้ายแตกสาว ศิลปิน แอน อรดี 2. รักเธอเสมอใจ ศิลปิน แอน อรดีผลงานการแสดงภาพยนตร์ผลงานการแสดง. ภาพยนตร์. - ผู้บ่าวไทบ้าน 2 ตอน แจกข้าวหาแม่ใหญ่แดง (2559)รางวัลรางวัล. - รางวัล " เยาวชนต้นแบบของการขับร้องเพลงไทยลูกทุ่ง 2553" จากกระทรวงวัฒนธรรม จังหวัดขอนแก่น</doc>
