<doc id="373805" url="https://th.wikipedia.org/wiki?curid=373805" title="แผ่นดินไหวในจังหวัดกือตาห์ยา พ.ศ. 2554">แผ่นดินไหวในจังหวัดกือตาห์ยา พ.ศ. 2554 แผ่นดินไหวในจังหวัดกือตาห์ยา พ.ศ. 2554 เป็นแผ่นดินไหวขนาดปานกลาง ความรุนแรง 5.8 โมเมนต์แมกนิจูด ที่เกิดขึ้นใกล้กับเขตประชากรอาศัยหนาแน่นทางตะวันตกของตุรกี เมื่อเวลา 23.15 น. ตามเวลาออมแสงยุโรปตะวันออก (20:15 UTC) ของวันที่ 19 พฤษภาคม พ.ศ. 2554 มีจุดศูนย์กลางอยู่ทางตะวันออกของเมืองซิมาฟ ลึกลงไปใต้ดิน 9.1 กิโลเมตร ซึ่งทำให้เกิดการสั่นสะเทือนอย่างรุนแรงในพื้นที่ส่วนใหญ่ของจังหวัดกือตาห์ยา แผ่นดินไหวดังกล่าวได้ก่อให้เกิดความตื่นตระหนกแก่ประชาชนท้องถิ่นเป็นอย่างมาก และไฟฟ้าถูกตัดขาดในพื้นที่ส่วนใหญ่ของซิมาฟ โรงพยาบาลแห่งหนึ่งในซิมาฟมีรายงานผู้ได้รับบาดเจ็บไม่ทราบจำนวน และอาคารบางหลังได้รับความเสียหายพอสมควร ตลอดจนมีรายงานว่ามีคนหนึ่งเสียชวิตจากการกระโดดออกนอกหน้าต่างเพราะความตื่นตระหนก แผ่นดินไหวดังกล่าวได้เกิดแผ่นดินไหวตามอ่อน ๆ อีกมากกว่า 450 ครั้ง โดยครั้งที่รุนแรงที่สุด วัดความรุนแรงได้ 4.6 แมกนิจูด</doc>
