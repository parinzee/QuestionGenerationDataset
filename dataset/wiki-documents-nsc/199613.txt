<doc id="199613" url="https://th.wikipedia.org/wiki?curid=199613" title="สามเหลี่ยมฤดูร้อน">สามเหลี่ยมฤดูร้อน สามเหลี่ยมฤดูร้อน เป็นแนวเส้นสมมุติบนท้องฟ้าซีกโลกเหนือที่ดูคล้ายรูปสามเหลี่ยม เชื่อมต่อระหว่างดาวสามดวงคือ ดาวดวงตานกอินทรี ดาวเดเน็บ และดาวเวกา ซึ่งอยู่ในกลุ่มดาวนกอินทรี กลุ่มดาวหงส์ และกลุ่มดาวพิณ ตามลำดับ คำนี้เป็นที่นิยมขึ้นมาเนื่องจากนักดาราศาสตร์ชาวอังกฤษ ชื่อ เซอร์แพทริก มัวร์ ในราวคริสต์ทศวรรษ 1950 แม้เขาจะไม่ได้เป็นคนคิดขึ้นก็ตาม ผู้ตั้งชื่อเป็นนักดาราศาสตร์ชาวออสเตรียคือ ออสวัลด์ โทมัส เรียกดาวสามดวงนี้ว่า "Grosses Dreieck" (หมายถึง สามเหลี่ยมใหญ่) ในช่วงปลายคริสต์ทศวรรษ 1920 ต่อมาในปี 1934 เขาเรียกมันว่า "Sommerliches Dreieck" (หมายถึง สามเหลี่ยมฤดูร้อน) ก่อนหน้านั้นในปี ค.ศ. 1816 โบเดได้รวบรวมดาวเหล่านี้เอาไว้ในแผนที่ดาวของเขาโดยไม่ได้ระบุชื่อ ตลอดช่วงเดือนในฤดูร้อนในซีกโลกเหนือ ดาวสามดวงนี้จะอยู่บริเวณเหนือศีรษะพอดีในเวลาใกล้เที่ยงคืน ส่วนในฤดูใบไม้ผลิจะสามารถเห็นได้บ้างในเวลาเช้าตรู่ ในฤดูใบไม้ร่วงจะทันเห็นในตอนเย็นจนกระทั่งถึงเดือนพฤศจิกายน ส่วนทางด้านซีกโลกใต้จะมองเห็นอยู่ค่อนข้างต่ำใกล้ขอบฟ้าทางเหนือในช่วงฤดูหนาว และมักเรียกว่า "สามเหลี่ยมทางเหนือ"ดาวฤกษ์ในสามเหลี่ยมฤดูร้อน</doc>
