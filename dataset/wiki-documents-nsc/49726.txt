<doc id="49726" url="https://th.wikipedia.org/wiki?curid=49726" title="กองบัญชาการผสมพลเรือน ตำรวจ ทหารที่ 43">กองบัญชาการผสมพลเรือน ตำรวจ ทหารที่ 43 กองบัญชาการผสมพลเรือน ตำรวจ ทหารที่ 43 หรือ พตท. 43 เป็นหน่วยงานในการแก้ไขปัญหาความไม่สงบในภาคใต้ของประเทศไทย ก่อตั้งขึ้นเมื่อ พ.ศ. 2524 ตามคำสั่งนายกรัฐมนตรีที่ 8/2524 ลงวันที่ 20 มกราคม 2524 ในรัฐบาลพลเอกเปรม ติณสูลานนท์ มีหน้าที่ดูแลด้านการปราบปราม และการข่าว ภายใต้การดูแลของกองทัพภาคที่ 4 โดยทำงานประสานกับ ศอ.บต. หรือ ศูนย์อำนวยการบริหารจังหวัดชายแดนภาคใต้ ซึ่งดูแลเรื่องการพัฒนา พตท. 43 ทำหน้าที่กำหนดแผนปฏิบัติการในการป้องกันและแก้ไขการก่อเหตุร้ายแรง หรือการก่อการร้ายทุกรูปแบบให้เกิดเอกภาพ รวมทั้งมีอำนาจสั่งการและ อำนวยการปฏิบัติของฝ่ายพลเรือน ตำรวจ ทหาร ให้มีการดำเนินงานไปตามแผนปฏิบัติการ ในรัฐบาล พ.ต.ท.ทักษิณ ชินวัตร ได้ปรับอำนาจหน้าที่ของ พตท. 43 ให้ไปดูแลงานด้านการพัฒนาโครงการตามพระราชดำริ ก่อนจะมีคำสั่งยุบ พตท. 43 พร้อมกับ ศอ.บต. เมื่อวันที่ 30 เมษายน พ.ศ. 2545 ตามข้อเสนอของสำนักงานตำรวจแห่งชาติ โดย พล.ต.อ.สันต์ ศรุตานนท์ ผู้บัญชาการตำรวจแห่งชาติ เมื่อวันที่ 30 มีนาคม พ.ศ. 2545</doc>
