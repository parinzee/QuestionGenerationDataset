<doc id="80531" url="https://th.wikipedia.org/wiki?curid=80531" title="สหภาพมวยโลก">สหภาพมวยโลก สหภาพมวยโลก (; ตัวย่อ: WBU) สถาบันมวยสากลระดับโลกสถาบันหนึ่ง ก่อตั้งขึ้นในปี พ.ศ. 2537 ที่ประเทศอังกฤษ โดยมี จอน ดับบลิว. โรบินสัน ชาวอังกฤษเป็นประธาน เป็นหนึ่งในสถาบันมวยโลกที่ไม่ได้รับการยอมรับจากบรรดาแฟนมวยทั่วโลก คล้ายกับสหพันธ์มวยโลก (WBF) เพราะนักมวยที่ได้แชมป์และขึ้นชิงแชมป์ของสถาบันนี้ มาตรฐานค่อนข้างต่ำกว่าสถาบันอื่น สำหรับในประเทศไทย สหภาพมวยโลกได้เข้ามาในปี พ.ศ. 2538 โดยมี พีระพงษ์ ธีระเดชพงษ์ หรือ ชุ้น เกียรติเพชร เป็นตัวแทน มีนักมวยชาวไทยจำนวนหนึ่งทยอยเป็นแชมป์ ได้แก่ หนึ่งเดียว ศักดิ์จารุพร, สุรชัย แสงมรกต, ศรพิชัย พิษณุราชันย์, ยอดชิงชัย ศรทองยิม, จ้าวสิงห์ทอง นครหลวงโปรโมชั่น, ศิริมงคล สิงห์มนัสศักดิ์, สุวัจชัย นครหลวงโปรโมชั่น และ พงษ์ศักดิ์เล็ก กระทิงแดงยิม แต่ปัจจุบัน สถาบันนี้ยังมีความเคลื่อนไหวอยู่โดยเฉพาะอย่างยิ่งในแถบภาคพื้นยุโรป แต่สำหรับในประเทศไทยได้หมดบทบาทไปจากวงการมวยของไทยเป็นที่เรียบร้อยแล้วเช่นเดียวกับสหพันธ์มวยโลก</doc>
