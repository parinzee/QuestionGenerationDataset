<doc id="292637" url="https://th.wikipedia.org/wiki?curid=292637" title="เจดเวิร์ด">เจดเวิร์ด จอห์นและเอ็ดเวิร์ด () หรือชื่อเกิด จอห์น พอล แดเนียล ริชาร์ด ไกร์มส และเอ็ดเวิร์ด ปีเตอร์ แอนโทนี เควิน แพทริก ไกร์มส () เกิดเมื่อวันที่ 16 ตุลาคม ค.ศ. 1991 หรือเป็นที่รู้จักในชื่อ เจดเวิร์ด () เป็นคู่ดูโอฝาแฝด กับจุดเด่นผมบลอนด์ตั้ง และการแสดงอันโดดเด่นของคู่แฝดที่มีชื่อเสียงอย่างมากในการปรากฏตัวในฤดูกาลที่ 6 ของรายการดิเอ็กซ์แฟกเตอร์ ในปี ค.ศ. 2009 จอห์นและเอ็ดเวิร์ด ได้รับเสียงวิจารณ์อย่างมากทั้งบวกและลบทั้งเว็บไซต์บริการเครือข่ายสังคม และตามสื่อต่าง ๆ. มีคนมีชื่อเสียงหลายคนต่างกล่าวถึงปรากฏการณ์เจดเวิร์ดนี้ แฟนของพวกเขารวมถึง แคลวิน แฮร์ริส แอนดี เมอร์เรย์พีชเชส เกลดอฟ พิกซี ลอตต์และร็อบบี้ วิลเลียมส์ นักการเมืองในสหราชอาณาจักรก็มีการเอ่ยถึงและ ผู้นำพรรคอนุรักษนิยมอย่าง เดวิด แคเมรอนเลือกที่จะซื้อเสื้อทีเชิร์ตพวกเขา นายกรัฐมนตรีแห่งไอร์แลนด์ ไบรอัน โคเวน ก็สนับสนุนพวกเขา, ขณะที่เลโอนา ลูอิสและร็อบบี้ วิลเลียมส์ ก็แสดงความเป็นห่วงพวกเขา ทั้งคู่ถูกคัดออกจาการแข่งขันรายการดิเอกซ์แฟกเตอร์เมื่อวันที่ 22 พฤศจิกายน ซิงเกิ้ลแรกของพวกเขาคือ "Under Pressure (Ice Ice Baby)" ที่ร่วมร้องกับวานิลลา ไอซ์ ออกขายวันที่ 31 มกราคม ค.ศ. 2010 พวกเขายังแสดงร่วมกับวานิลลา ไอซ์ในงานแจกรางวัลโทรทัศน์แห่งชาติ เมื่อวันที่ 20 มกราคม ค.ศ. 2010 ซิงเกิ้ลจัดจำหน่ายโดยโซนีมิวสิก และติดอันดับ 2 และอันดับ 1 ในชาร์ตซิงเกิ้ลสหราชอาณาจักรและไอร์แลนด์ ตามลำดับ</doc>
