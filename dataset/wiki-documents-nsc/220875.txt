<doc id="220875" url="https://th.wikipedia.org/wiki?curid=220875" title="ณรงค์ ยุทธวงศ์">ณรงค์ ยุทธวงศ์ พลเอก พลเรือเอก พลอากาศเอก ณรงค์ ยุทธวงศ์ อดีตผู้บัญชาการทหารสูงสุด (ต.ค.44 - ก.ย.45) เกิดเมื่อวันที่ 1 พฤศจิกายน 2484 ที่จังหวัดพระนคร เป็นบุตรของพันเอกสรรค์ และนางระเบียบ ยุทธวงศ์ จบการศึกษาจากโรงเรียนเซนต์คาเบียล และโรงเรียนนายเรือ เข้ารับราชการครั้งแรกเป็นนายทหารประจำเรือและใช้ชีวิตรับราชการในตำ แหน่งต่างๆในเรือร่วม 20 ปี ซี่งได้รับการเลื่อนชั้นยศและตำแหน่งตามลำดับ ตำแหน่งสำคัญของการรับราชการ อาทิ ผู้บังคับการเรือหลวงภูเก็ต(ลำเก่า), ผู้บังคับการเรือหลวงประแส, ผู้บังคับการเรือหลวงมกุฎราชกุมาร, ผู้บัญชาการกองเรือฟริเกตที่ 2, ผู้บัญชาการกองเรือยุทธการ, รองผู้บัญชาการทหารสูงสุด และผู้บัญชาการทหารสูงสุด โดยได้รับพระราชทานยศในอัตราจอมพล ชั้นยศ พลเอก พลเรือเอก และพลอากาศเอก นอกจากนี้ยังได้รับพระมหากรุณาธิกุลโปรดเกล้าโปรดกระหม่อมให้เป็นองครักษ์เวร และตุลาการศาลทหารสูงสุด ปัจจุบันเกษียณอายุราชการแล้ว ตำแหน่งสำคัญที่เคยดำรงตำแหน่งหลังเกษียณอายุราชการ คือ ประธานกรรมการ การรถไฟฟ้าขนส่งมวลชนแห่งประเทศไทย (รฟม.)และสมาชิกวุฒิสภา ปัจจุบันดำรงตำแหน่ง รองประธานสถาบันวิจัยจุฬาภรณ์การศึกษา การศึกษา. โรงเรียนเซนต์คาเบรียล, โรงเรียนนายเรือ, วิทยาลัยป้องกันราชอาณาจักร วปรอ.388ครอบครัว ครอบครัว. พลเรือเอก ณรงค์ ยุทธวงศ์ เป็นบุตรของ พันเอก สรรค์ ยุทธวงศ์ และ นางระเบียบ ยุทธวงศ์ (อึ้งภากรณ์) มีพี่น้องร่วมครรภ์มารดา รวม 4 คน ได้แก่ พลเรือตรี สุระ ยุทธวงศ์ พลเรือเอก ณรงค์ ยุทธวงศ์ ศาตราจารย์ ดร.ยงยุทธ ยุทธวงศ์ และ แพทย์หญิง กิติมา ยุทธวงศ์ แต่เนื่องจาก พันเอก สรรค์ ยุทธวงศ์ ซึ่งเป็นบิดา ได้ถึงแก่กรรมตั้งแต่ท่านยังเล็ก นางระเบียบ ยุทธวงศ์ ซึ่งเป็นมารดา จึงต้องรับภาระในการเลี้ยงดูท่านและพี่น้องแต่เพียงลำพัง โดย ดร.ป๋วย อึ้งภากรณ์ อดีตผู้ว่าการธนาคารแห่งประเทศไทย ผู้เป็นลุง (พี่ชายนางระเบียบ) เป็นผู้สนับสนุนด้านการศึกษามาโดยตลอด พลเรือเอก ณรงค์ ยุทธวงศ์ สมรสกับ คุณหญิง พันทิพา ยุทธวงศ์ (มากสมบูรณ์) มีบุตร-ธิดา 3 คน คือ นางบัญจรัตน์ สุหฤทดำรง นางพิจิณา วาสนะสมสิทธิ์ และ นาวาเอก พันณรงค์ ยุทธวงศ์ตำแหน่งที่สำคัญทางทหารในอดีตตำแหน่งที่สำคัญทางทหารในอดีต. - ผู้บังคับการ เรือหลวงภูเก็ต (ลำเก่า) - ผู้บังคับการ เรือหลวงประแส - ผู้บังคับการ เรือหลวงมกุฎราชกุมาร - นายทหารฝ่ายเสนาธิการประจำเสนาธิการทหารเรือ - นายทหารฝ่ายเสนาธิการประจำรองผู้บัญชาการทหารสูงสุด - เจ้ากรมข่าวทหารเรือ - ผู้บัญชาการกองเรือฟริเกตที่ 2 - ผู้ช่วยเสนาธิการทหารเรือฝ่ายการข่าว - ผู้บัญชาการกองเรือยุทธการ - รองผู้บัญชาการทหารสูงสุด - ผู้บัญชาการทหารสูงสุดเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญพิทักษ์เสรีชน ชั้นที่ 1 - เหรียญราชการชายแดน - เหรียญเงินดิเรกคุณาภรณ์ - เหรียญจักรมาลา - เหรียญรัตนาภรณ์รัชกาลที่ 9 ชั้นที่ 4 (ภ.ป.ร.4)</doc>
