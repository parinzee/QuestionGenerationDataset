<doc id="627015" url="https://th.wikipedia.org/wiki?curid=627015" title="โดชคอยน์">โดชคอยน์ โดชคอยน์ (Dogecoin, , code: DOGE, symbol: Ð and D) เป็นสกุลเงินแบบดิจิตัลที่ใช้รูปของสุนัขชื่อโดช(Doge)ที่เป็นอินเทอร์เน็ตมีมของสุนัขญี่ปุ่นพันธุ์ Shiba Inu เป็นโลโก้ของสกุลเงิน โดชคอยน์ถูกริเริ่มเมื่อวันที่ 8 ธันวาคม ค.ศ. 2013 เมื่อทำการเปรียบเทียบกับสกุลเงินดิจิตอลอื่น โดชคอยน์มีระยะเวลาการไมนิงจำนวนเหรียญเริ่มต้นเร็วกว่าสกุลเงินอื่น โดยจะมีเม็ดเงินที่เกิดจากการไมนิง 100 พันล้านเหรียญโดยประมาณภายในสิ้นปี 2014 และหลังจากนั้น 5.2 พันล้านเหรียญจะถูกสร้างทุกๆปี ทั้งนี้ในวันที่ 30 มีนาคม ค.ศ. 2014 โดชคอยน์จำนวนกว่า 65 พันล้านเหรียญได้ถูกไมนิงได้ ถึงแม้ว่าในขณะนี้จะมีแอปพลิเคชันสำหรับโดชคอยน์ไม่มากนัก แต่จำนวนการใช้โดชคอยน์ผ่านทางระบบการให้ทิปในอินเทอร์เน็ตกำลังเป็นที่นิยมเป็นอย่างมาก โดยระบบนี้ทำให้คนบนโลกโซเชียลมีเดียสามารถให้ทิปคนอื่นที่นำเสนอบนความที่น่าสนใจผ่านทางโดชคอยน์ ทั้งนี้สมาชิกในชุมชนโดชคอยน์และชุมชนอื่นๆใช้ประโยคที่ว่า "To the moon!" สำหรับเรียกเวลาราคาเหรียญกำลังสูงขึ้น.ประวัติ ประวัติ. โดชคอยน์ถูกสร้างโดยโปรแกรมเมอร์ชื่อบิลลี่ มาร์คัส(Billy Markus) จาก Portland, Oregon ในตอนเริ่มต้นนั้นบิลลี่ต้องการสร้างสกุลเงินดิจิตอลที่ตลกเพื่อที่จะเข้าถึงคนส่วนใหญ่ได้มากกว่าบิตคอยน์ (Bitcoin) นอกจากนี้เขายังต้องการใหโดชคอยน์มีความรู้สึกแตกต่างจากบิตคอยน์ ที่ในขณะนั้นมีภาพลักษณ์ไม่ดีจากการที่เข้าไปเป็นสกุลเงินกลางที่ใช้ในการซื้อขายใน Silk Road ตลาดยาเสพติดออนไลน์ในขณะนั้น ประจวบเหมาะกับในขณะนั้นเจ็คสัน พามเมอร์ (Jackson Palmer)ผู้ร่วมสร้างโดชคอย์นอีกคนถูกนักศึกษาจาก Front Range Community College สนับสนุนให้สร้างความคิดให้เป็นจริง หลังจากที่ได้รับการสนับสนุนจากหลายคนบน Twitter พามเมอร์ได้ซื้อโดเมนในชื่อ dogecoin.com และเริ่มใส่ข้อมูลคร่าวๆเกี่ยวกับโดชคอยน์ซึ่งมีทั้งโลโก้และคำที่กระจายไปอยู่ทั่วทั้งเว็บไซต์ด้วยฟอร์น Comic Sans หลังจากมาร์คัสได้เห็นเว็บไซต์ที่พามเมอร์ได้สร้างขึ้นผ่านทางห้องแชตบน IRC เขาได้ติดต่อพูดคุยกับพามเมอร์แล้วเริ่มต้นที่จะเริ่มสร้างโดชคอยน์ขึ้นมา มาร์คัสได้สร้างโดชคอยน์จากโค้ตของสกุลเงินอื่นที่มีอยู่แล้วนั่นคือ Luckycoin ที่ใช้หลักการสุ่มจำนวนเหรียญที่ได้รับจากการไมนิงในแต่ละบล็อก ถึงแม้ว่าหลังจากนี้วิธีการสุ่มแบบนี้ได้ถูกเปลี่ยนไปในภายหลังในเดือนมีนาคมปี 2014 ก็ตาม Luckycoin นั้นเป็นสกุลเงินดิจิตอลที่ถูกพัฒนาต่อมาจาก Litecoin ที่ใช้ scrypt เป็นการอัลกอริทึมในการ "ตรวจสอบงาน" (proof-of-work) ในการใช้ scrypt นั้นทำให้ไมเนอร์ (miner) ไม่สามารถใช้ฮาร์ดแวร์แบบ SHA-256 ที่ใช้ในการไมนิง Bitcoin ได้ ซึ่งทำให้อุปกรณ์แบบ FPGA และ ASIC ที่ใช้ในการไมนิงเหรียญแบบ scrypt สร้างได้ยากขึ้น โดชคอยน์ได้รับการประกาศใช้ในวันที่ 8 ธันวาคม ค.ศ. 2013 ในตอนแรกนั้นเครือข่ายของโดชคอยน์ได้ถูกออกแบบไว้ให้สร้างเหรียญทั้งหมด 100 พันล้านโดชคอยน์ แต่ในภายหลังได้มีการประกาศว่าเครือข่ายของโดชคอยน์จะสร้างเหรียญออกมาไม่มีจำนวนจำกัด ในวันที่ 19 ธันวาคม ค.ศ. 2013 ราคาของโดชคอยน์พุ่งสูงขึ้นเกือบ 300 เปอร์เซ็นต์ภายใน 72 ชั่วโมง จาก USD$0.00026 to $0.00095, ซึ่งคิดเป็นประมาณหลายร้อยโดชคอย์นต่อวัน ซึ่งในขณะนั้นเป็นช่วงเวลาเดียวกันกับที่ประเทศจีนกำลังพิจารณาที่จะห้ามไม่ให้ธนาคารภายในประเทศใช้ Chinese Yuan มาลงทุนใน Bitcoin และสกุลเงินดิจิตอลอื่นๆ ภายหลังจากนั้น 3 วัน ราคาของโดชคอยน์ได้ตกลงอย่างมากโดยคิดเป็น 80 เปอร์เซ็นต์ของมูลค่าเดิม ซึ่งเกิดจากแรงขายเพื่อทำกำไรของไมนิงพูล (mining pools) ขนาดใหญ่ที่ได้รับประโยชน์จากการไมนิงโดชคอยน์ในตอนนั้นซึ่งสามารถใช้คอมพิวเตอร์ที่มีกำลังไม่มากในการไมนิงโดชคอยน์ได้ ในวันที่ 24 ธันวาคม ค.ศ. 2013 ธนาคารแห่งชาติของประเทศอินเดียได้เตือนนักลงทุนในโดชคอยน์และสกุลเงินดิจิตอลอื่นๆให้ระวังความเสี่ยงที่ทำการซื้อขายค่าเงินดังกล่าว ในวันถัดมาวันที่ 25 ธันวาคม ค.ศ. 2013 ซึ่งเป็นวันคริสมาสต์ การโจรกรรมครั้งใหญ่ครั้งแรกได้เกิดขึ้นกับโดชคอยน์ เมื่อแฮกเกอร์ได้ขโมยโดชคอยน์จำนวนหลายล้านเหรียญจากเว็บไซต์กระเป๋าสตางค์ออนไลน์ของโดชคอยน์ (Dogewallet) โดยแฮกเกอร์ได้เข้าถึงไฟล์ระบบของเว็บไซต์กระเป๋าสตางค์ออนไลน์ดังกล่าวและทำการแก้ไขหน้ารับ/ส่งโดชคอยน์ของเว็บไซต์ให้ทำการส่งเงินที่มีอยู่ทั้งหมดไปยังที่อยู่ของแฮกเกอร์ ซึ่งเหตุการณ์ในครั้งนี้ทำให้โดชคอยน์เป็นสกุลเงินดิจิตอลทางเลือกที่ได้รับการกล่าวถึงมากที่สุดใน Twitter ในขณะนั้น เพื่อที่จะทำการช่วยเหลือคนที่ถูกขโมยเหรียญไปบน Dogewallet ทางชุมชนโดชคอยน์ได้ริเริ่มโครงการ "SaveDogemas" เพื่อรับบริจาคโดชคอยน์สำหรับคนที่ถูกขโมยเงินไป เพียงแค่เวลาประมาณหนึ่งเดือน เงินที่ได้รับจากการบริจาคก็เพียงพอที่จะจ่ายคืนให้กับผู้ที่สูยเสียเหรียญไป ในเดือนมกราคม ค.ศ. 2014 จำนวนการซื้อขายของโดชคอยน์ก็ได้สูงกว่าของ Bitcoin และสกุลเงินดิจิตอลอื่นๆรวมกัน ตลาดของโดชคอยน์มีมูลค่ากว่า USD$81 millionการระดมทุนโอลิมปิคฤดูหนาวปี 2014 การระดมทุน. โอลิมปิคฤดูหนาวปี 2014. ชุมชนและสมาคมของโดชคอยน์ได้ทำการระดมทุนเพื่อการกุศล โดยในวันที่ 19 มกราคม ค.ศ.2014 การระดมทุนซึ่งจัดขึ้นโดยชุมชนของโดชคอยน์ได้ระดมเงินทุน $50,000 เพื่อ Jamaican Bobsled Team ที่มีคุณสมัติพอที่จะเข้าร่วม Sochi Winter Olympics แต่ไม่มีเงินพอที่จะเข้าร่วมได้ หลังจากเปิดริจาค 2 วัน โดชคอยน์ที่มีมูลค่ากว่า $30,000 ได้ถูกบริจาคมา และอัตราแลกเปลี่ยนระหว่างโดชคอยน์และบิตคอยน์สูงขึ้น 50 เปอร์เซนต์ The Dogecoin community also raised funds for a second Sochi athlete Shiva Keshavan.Doge4Water Doge4Water. ซึ่งได้รับแรงบันดาลใจจากการระดมทุนเมื่อครั้งโอลิมปิคฤดูหนาวและการระดมทุนเพื่อการกุศลครั้งเล็กๆที่ประสบผลสำเร็จ สมาคมโดชคอยน์ซึ่งขณะนั้นนำโดยอีริค นาคาซาว่า Eric Nakagawa ได้ทำการเปิดรับการบริจาคสำหรับสร้างบ่อน้ำดื่นในแม่นํ้า Tana ในประเทศเคนย่าโดยได้รับความร่วมมือจาก โดยในครั้งนั้นมีเป้าหมายเพื่อที่จะรับบริจาคโดชคอยน์จำนวน 40,000,000 เหรียญหรือประมาณ $30,000 ในขณะนั้นก่อนวัน World Water Day (วันที่ 22 มีนาคม) ซึ่งการระดมทุนประสบผลสำเร็จตามเป้าหมายจากผู้บริจาคกว่า 4,000 คน ทั้งนี้รวมทั้งผู้บริจาคที่ไม่ประสงค์ออกนามที่บริจาคโดชคอยน์กว่า 14,000,000 เหรียญ (~ $11,000) ซึ่งได้รับการขนานนามจากข่าวว่าเป็น "the most valuable tweet in history"NASCAR NASCAR. วันที่ 25 มีนาคม ค.ศ. 2014 ชุมชนของโดชคอยน์ประสบความสำเร็จในการระดมทุน 67.8 ล้านโดชคอยน์ (ประมาณ $55,000 ในขณะนั้น) เพื่อที่จะสปอนเซอร์นักแข่ง NASCAR ชื่อจอร์จ วิช (Josh Wise) วิชขับรถที่มีโฆษณาของโดชคอยน์และ Reddit อยู่บนตัวรถที่ Aaron's 499 สนาม Talladega Superspeedway โดยในวันที่ 4 พฤษฏาคม ค.ศ. 2014 วิชและรถของเขาได้ถูกถ่ายทอดกว่าหนึ่งนาที เมื่อผู้บรรยายกล่าวถึงโดชคอยน์และเรื่องราวของความพยายามระดมทุนของชุมชน ในวันที่ 16 พฤษฏาคม ค.ศ. 2014 จอร์จ วิชได้รับรางวัลชนะเลิศ (Sprint All-Star Race) จากแฟนๆออนไลน์ ซึ่งชนะเจ้าบ้านอย่าง Danica Patrick เนื่องจากได้รับการสนับสนุนจากชุมชนโดชคอยน์ใน Reddit วิชได้เข้าเส้นชัยในอันดับที่ 15 ทั้งนี้ผู้สร้างเกมส์รถแข่ง NASCAR '14 ได้ประกาศว่าทางทีมงานได้มีแผนที่จะนำ Dogecar ไปใส่ไว้ในเกมส์ DLC ในภาคต่อไปด้วยการใช้และการแลกเปลี่ยน การใช้และการแลกเปลี่ยน. เว็บไซต์แลกเปลี่ยนหลายรายได้นำเสนอตลาดแลกเปลี่ยนแบบ DOGE/BTC and DOGE/LTC โดยสามตลาดแลกเปลี่ยนได้แก่ Mengmengbi, Bter และ BTC37 ได้นำเสนอตลาดแลกเปลี่ยนแบบ DOGE/CNY ทั้งนี้ในประเทศไทยเว็บไซต์ Thailand DOGE Exchange (TDE) ได้นำเสนอตลาด DOGE/THB ในวันที่ 8 มกราคม ค.ศ. 2014 AltQuick.co เป็นเว็บไซต์แรกที่ทำการเสนอตลาดแลกเปลี่ยนแบบ DOGE/USD ต่อมาในวันที่ 30 มกราคม ค.ศ. 2014 ตลาดแลกเปลี่ยนสัญชาติแคนาดาชื่อ "Vault of Satoshi" ได้ทำการเปิดตลาด DOGE/USD และ DOGE/CAD ด้วย ในเดือนกุมภาพันธ์ ค.ศ. 2014 ตลาดแลกเปลี่ยนสัญชาติฮ่องกง Asia Nexgen ได้ประกาศว่าจะทำการรองรับการซื้อขายโดชคอยน์ในทุกตลาดค่าเงินหลัก ต่อมาตลาดแลกเปลี่ยนสัญชาติจีนได้เพิ่มตลาดโดชคอยน์เข้ามาทำให้ตลาดของโดชคอยน์ขยายใหญ่ขึ้นภายในเวลา 24 ชั่วโมง ในช่วงของวันแรกที่มีการเปิดซื้อขายโดชคอยน์ โดชคอยน์ได้รับความนิยมซื้อขายเป็นอันดับสองถัดจาก BTC ในเว็บไซต์นี้ วันที่ 31 มกราคม ค.ศ. 2014 ปริมาณการซื้อขายของโดชคอยน์กับค่าเงินหลักอื่นๆมีมูลค่าถึง $1.05 ล้านดอลล่าสหรัฐ โดยมีมูลค่าตลาดทั้งหมดในตอนนั้นถึง $60 ล้านดอลล่าสหรัฐ ทั้งนี้การซื้อขายส่วนใหญ่เกิดขึ้นบน: Bter (คิดเป็น 60%), Cryptsy (คิดเป็น 23%) และ Vircurex (คิดเป็น 10%) โดยการซื้อขายส่วนใหญ่เป็นการซื้อขายระหว่าง DOGE/BTC (คิดเป็น 50%), DOGE/CNY (คิดเป็น 44%) and DOGE/LTC (6%). ทั้งนี้การซื้อขายโดยการนำสินค้ามาขายเพื่อแลกเป็นโดชคอยน์นั้นโดยส่วนใหญ่เกิดขึ้นบนชุมชนออนไลน์อย่างเช่น Reddit และ Twitter เป็นต้น On December 23, 2013, Tristan Winters of the online journal Bitcoin Magazine discussed what was needed for Dogecoin to replace Bitcoin. โดชคอยน์เอที่เอ็มเครื่องแรกสาธิตที่ Coinfest ในเมือง Vancouver ในเดือนกุมภาพันธ์ ค.ศ. 2014 ต่อมาบิตคอยน์เอทีเอ็มสองเครื่องที่รองรับโดชคอยน์และสกุลเงินดิจิตอลอื่นๆได้ถูกติดตั้งใน Tijuana, Mexico เมื่อวันที่ 17 มีนาคม ค.ศ. 2014 วันที่ 17 มีนาคม ค.ศ. 2014 ผู้บริจาคที่ไม่ประสงค์ออกนามได้บริจาคโดชคอยน์จำนวน 14 ล้านเหรียญให้กับโครงการสร้างบ่อน้ำดื่มในเคนย่าสำหรับวัน "World Water Day" ที่ตรงกับวันที่ 22 มีนาคมของทุกปี การบริจาคในครั้งนี้ได้ทำผ่านทางการให้ทิปบนทวิตเตอร์ซึ่งได้รับการขนานนามให้เป็น "most valuable tweet in history" ซึ่งเป็นเงินโดชคอยน์จำนวนกว่า 40,000,000 เหรียญ โดชคอยน์ยังถูกใช้สำหรับการขายบ้าน ใช้ในการเล่นโปคเกอร์ และยังถูกใช้ในวงการหนังผู้ใหญ่สำหรับค่าตัวของดาราอีกด้วยTransactions Transactions. เหมือนกันกับ Bitcoin และ Litecoin กระบวนการทำงานของโดชคอยน์ได้ใช้การเข้ารหัสกุญแจสาธารณะ (public-key cryptography) ที่ผู้ใช้สร้างกุญแจรหัสลับแบบสองกุญแจโดยอันหนึ่งเป็นกุญแจส่วนตัวและอีกอันหนึ่งเป็นกุญแจสาธารณะ โดยที่กุญแจส่วนตัวจะเป็นกุญแจเดียวที่สามารถไขข้อมูลที่ถูกเข้ารหัสในกุญแจสาธารณะได้ ทั้งนี้ผู้ถือกุญแจส่วนตัวสามารถเผยแพร่กุญแจสาธารณะให้ใครก็ได้โดยที่ไม่ต้องกลัวว่าใครจะสามารถอ่านข้อมูลข้างในได้ ซึ่งในโดชคอยน์นั้นที่อยู่ของกระเป๋าเงินเป็นกุญแจสาธารณะ โดชคอยน์นั้นมีความยาวของที่อยู่กระเป๋าเงินอยู่ที่ 34 ตัวอักษรที่ใช้ตัวหนังสือ (ทั้งตัวพิมพ์ใหญ่และตัวพิมพ์เล็ก)และตัวเลขผสมขึ้นมาเป็นที่อยู่ โดยขึ้นต้นที่อยู่ของกระเป๋าเงินด้วยตัว 'D' แตกต่างจากที่อยู่ของกระเป๋าเงิน Bitcoin ที่มีความยาว 27 ถึง 33 ตัวอักษรเท่านั้น ผู้ใช้โดชคอยน์สามารถเปิดเผยที่อยู่ของกระเป๋าเงินที่เป็นกุญแจสาธารณะได้ แต่สำหรับกุญแจส่วนตัวที่ใช้เข้าดูข้อมูลของกระเป๋าเงินของโดชคอยน์จำเป็นต้องถูกเก็บรักษาไว้อย่างดีMining parameters Mining parameters. การใช้งานของโดชคอยน์แตกต่างจาก Litecoin ในหลายๆพารมิเตอร์ โดยที่เวลาของการเกิดหนึ่งบล็อกในโดชคอยน์ใช้เวลา 1 นาทีในขณะที่ Litecoin ใช้เวลา 2.5 นาที และจะทำการปรับเวลาความยากของการเกิดหนึ่งบล็อกทุกๆบล็อก โดยที่จำนวนโดชคอยน์ที่ถูกสร้างมาต่อหนึ่งบล็อกจะมีจำนวนตามตารางที่แสดงข้างล่าง แต่อย่างไรก็ตามเพื่อโดชคอยน์ถูกสร้างขึ้นมาแรกๆ การปรับเวลาความยากเกิดขึ้นทุกๆ 4 ชั่วโมงแทนที่จะเป็นทุกๆบล็อกและจำนวนเหรียญที่ถูกสร้างก็สุ่มเกิดตั้งแต่ 0 ถึง จำนวนสูงสุดที่กำหนดในตาราง โดยการสุ่มของจำนวนเหรียญที่เกิดได้ใช้การคำนวณของ Mersenne Twister pseudo-random number generator ทั้งนี้ในการออกแบบในตอนต้นนั้นการเปิดของเหรียญหลังจากบล็อกที่ 600,001 จะถูกสร้างแค่ 10,000 เหรียญต่อหนึ่งบล็อกเท่านั้น แต่ในภายหลังได้มีการเปลี่ยนแปลงให้สร้าง 250,000 เหรียญคงที่ทุกๆบล็อกตั้งแต่บล็อก 145,000 จนถึงบล็อก 200,00 แทน ในวันที่ 12 มีนาคม ค.ศ. 2014 โดชคอยน์เวอร์ชัน 1.6 ได้ถูกประกาศใช้เพื่อที่จะแก้ให้สร้างเหรียญต่อบล็อกแบบคงที่ อีกทั้งยังแก้ไขวิธีการในส่วนของการปรับปรุงความยากใหม่โดยได้ใช้ DigiShield แทน โดยจุดมุ่งหมายหลักของวิธีการปรับปรุงการเกิดของเหรียญแบบใหม่ที่ถูกใช้ใน Digibyte altcoin นั้น มีจุดประสงค์เพื่อป้องกันปัญหาของราคาที่ตกลงจาก multipool ที่ไมนิงโดชคอยน์เพื่อทำกำไร หลังจากมีการเปลี่ยนแปลงวิธีการการปรับปรุงความยากเปลี่ยนแปลงตลอดเวลา ทำให้ multipool ที่ทำการไมนิงอยู่หยุดการไมนิงเนื่องจากค่าของความยากจะสูงขึ้นมากในบางครั้งทำให้ multipool ไม่ได้กำไรจากการไมนิงโดชคอยน์ตารางการเกิดของโดชคอย์Currency supply Currency supply. โดชคอยน์แตกต่างจากสกุลเงินดิจิตอลอื่นอย่างเช่น Bitcoin ในเรื่องของการลดค่าเงิน โดชคอยน์ไม่มีการจำกัดของจำนวนโดชคอยน์ที่จะถูกสร้างขึ้นซึ่งทำให้โดชคอยน์เหมือนกับสกุลเงินอื่นที่ใช้อยู่ในปัจจุบันที่ไม่มีการจำกัดจำนวนของธรบัตรที่จะถูกสร้างขึ้นมาเหมือนกัน โดยประมาณการโดชคอยน์จำนวนทั้งหมด 98 พันล้านเหรียญจะถูกสร้างขึ้นมาภายในเดือนมกราคม ค.ศ. 2015 เมื่อบล็อกที่ 600,000 ถูกขุดขึ้นมาและหลังจากนั้นโดชคอยน์ประมาณ 5.2 พันล้านเหรียญจะถูกสร้างขึ้นมาทุกปี ในช่วงเดือนธันวาคมปี 2014 ถึงเดือนมกราคมปี 2014 ผู้สร้างโดชคอยน์ได้ทำการพูดคุยในเวปบอร์ดสาธารณะเกี่ยวกับเรื่องที่ควรจะเปลี่ยนจำนวนเงินทั้งหมดที่จะถูกสร้างมั้ย ภายหลังจากนั้นในวันที่ 2 กุมภาพันธ์ ค.ศ. 2014 ผู้ร่วมสร้างโดชคอยน์เจ็คสัน พามเมอร์ ได้ประกาศว่าจำนวนสูงสุดของโจคอยน์จะยังคงไม่จำกัดเหมือนเดิม</doc>
