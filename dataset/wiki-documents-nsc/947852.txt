<doc id="947852" url="https://th.wikipedia.org/wiki?curid=947852" title="รัฐมนตรีว่าการกระทรวงกองทัพบกสหรัฐ">รัฐมนตรีว่าการกระทรวงกองทัพบกสหรัฐ รัฐมนตรีว่าการกระทรวงกองทัพบกสหรัฐ ( SECARM หรือ SECARMY) เป็นตำแหน่งข้าราชการพลเรือนอาวุโสในกระทรวงกลาโหมสหรัฐ มีความรับผิดชอบตามกฎหมายสำหรับทุกเรื่องที่เกี่ยวข้องกับกองทัพสหรัฐฯ ทรัพยากรบุคคล บุคลากร การกำลังสำรอง การแต่งตั้งกำลังพล ปัญหาด้านสิ่งแวดล้อม ระบบอาวุธ การครอบครองยุทธพันธ์ การสื่อสารและการจัดการทางการคลัง ตำแหน่งรัฐมนตรีกระทรวงกองทัพบก ได้รับการเสนอชื่อโดยประธานาธิบดีสหรัฐ และลงมติรับรองโดยวุฒิสภาสหรัฐ ตำแหน่งรัฐมนตรีนี้ไม่เทียบเท่ากับข้าราชการระดับรัฐมนตรี โดยอยู่ภายใต้สายบังคับบัญชาของรัฐมนตรีว่าการกระทรวงกลาโหมสหรัฐ ตำแหน่งนี้มาแทนที่รัฐมนตรีว่าการกระทรวงสงคราม ในวันที่ 18 กันยายน 1947 เมื่อกระทรวงการสงครามสหรัฐได้ลดฐานะไปเป็นกระทรวงกองทัพบกสหรัฐและอยู่ภายใต้กระทรวงกลาโหมสหรัฐ ในวันที่ 15 พฤศจิกายน 2017 มาร์ก เอสปีร์ ได้รับความยินยอมและเห็นชอบให้เข้าดำรงตำแหน่งรัฐมนตรี และในวันที่ 20 พฤศจิกายน 2017 ได้เข้าพิธีสาบานตนหน้าที่ความรับผิดชอบ หน้าที่ความรับผิดชอบ. ผู้นำอาวุโสของกองทัพบกสหรัฐ ประกอบด้วยพลเรือนสองคนคือรัฐมนตรีกระทรวงกองทัพบกและปลัดกระทรวงกองทัพบก และนายทหารสองนายคือ นายทหารระดับสี่ดาวเสนาธิการกองทัพบก และ รองเสนาธิการกองทัพบกสหรัฐ รัฐมนตรีกระทรวงกองทัพบก (10 U.S.C. § 3013) ถือเป็นประธานเจ้าหน้าที่บริหารของกระทรวง และเสนาธิการกองทัพบกมีหน้าที่ขึ้นตรงต่อรัฐมนตรีกระทรวงฯ รัฐมนตรีมีหน้าที่เสนอและชี้แจงนโยบายแผนงานรวมไปถึงงบประมาณของกองทัพบก แก่รัฐมนตรีว่าการกระทรวงกลาโหมสหรัฐ เจ้าหน้าที่ฝ่ายอื่นใด และกรรมาธิการร่วมความมั่นคงรัฐสภาสหรัฐ รัฐมนตรียังจะต้องสื่อสารไม่ว่าจะเป็น นโยบายกองทัพ แผนการโปรแกรมต่างๆ ความสามารถและขีดจำกัด อีกทั้งความสำเร็จต่างๆต่อสาธารณชน ในกรณีจำเป็น รัฐมนตรีกระทรวงฯ จะประชุมร่วมกับผู้นำอาวุโสของกองทัพเพื่ออภิปรายปัญหา ให้คำแนะนำและขอคำแนะนำ รัฐมนตรีกระทรวงกองทัพรบกถือเป็นกรรมาธิการจัดซื่อกลาโหมสหรัฐ รัฐมนตรีมีหน้าที่หลายอย่างภายใต้ประมวลจริยธรรมของผู้พิพากษาทางทหาร รวมถึงอำนาจในการสั่งชุมนุมศาลทหารทั่วไป หน้าที่อื่น ได้แก่ ช่วยในการปฏิบัติงานฝ่ายพลเรือนตามนโยบายของกระทรวงสำนักงานรัฐมนตรี สำนักงานรัฐมนตรี. สำนักงานรัฐมนตรีว่าการกระทรวง ประกอบไปด้วย ปลัดกระทรวง ผู้ช่วยรัฐมนตรีว่าการกระทรวง ผู้ช่วยผู้บริหารประจำสำนักงานรัฐมนตรีกระทรวง ที่ปรึกษาทั่วไปประจำกระทรวง ผู้ตรวจสอบภายในกองทัพ หัวหน้าผู้ประสานงานฝ่ายนิติบัญญัติ และคณะกรรมการนโยบายกองกำลังสำรองกองทัพบก สำนักงานอื่น ๆ อาจมีขึ้นตามกฎหมายหรือคำสั่งรัฐมนตรี ปัจจุบันมีนายทหารไม่เกิน 1,865 นายที่ได้รับแต่งตั้งให้ปฏิบัติหน้าที่ประจำในสำนักงานรัฐมนตรี หรือสำนักงานเสนาธิการกองทับบก- ปลัดกระทรวงกองทัพบก - ผู้ช่วยรัฐมนตรีฯ ฝ่ายเทคโนโลยี การจัดซื้อ และขนส่ง - ผู้ช่วยรัฐมนตรีฯ ฝ่ายกิจการพลเรือน - ผู้ช่วยรัฐมนตรีฯ ฝ่ายจัดการทางการคลัง และบัญชีกลาง - ผู้ช่วยรัฐมนตรีฯ ฝ่ายการสำนักงานอาคาร ,พลังงาน และสิ่งแวดล้อม - ผู้ช่วยรัฐมนตรีฯ ฝ่ายกำลังพลสำรองและทรัพยากรบุคคล - ที่ปรึกษาทั่วไปประจำกระทรวง - ผู้ช่วยผู้บริหารประจำสำนักงานรัฐมนตรีกระทรวง - ผู้ตรวจสอบภายในกองทัพ</doc>
