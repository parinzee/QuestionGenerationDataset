<doc id="229364" url="https://th.wikipedia.org/wiki?curid=229364" title="7 ประจัญบาน 2">7 ประจัญบาน 2 7 ประจัญบาน 2 เป็น ภาพยนตร์ไทย โดย สหมงคลฟิล์ม และ บาแรมยู ออกฉายเมื่อ 28 เมษายน พ.ศ. 2548 เป็นภาคต่อของ 7 ประจัญบาน กำกับภาพยนตร์โดย เฉลิม วงศ์พิมพ์ อำนวยการสร้างโดย สมศักดิ์ เตชะรัตนประเสริฐ ควบคุมสร้างโดย ปรัชญา ปิ่นแก้ว และ สุกัญญา วงศ์สถาปัตย์ บทภาพยนตร์โดย ก้องเกียรติ โขมศิริ กำกับภาพโดย สวน บุญหล้า กำกับศิลป์โดย สหรัฐ บุญสถิตย์ ลำดับภาพโดย เฉลิม วงค์พิมพ์ และ วิชิต วัฒนานนท์ ออกแบบงานสร้างโดย เกียรติชัย คีรีศรี ออกแบบกำกับคิวบู๊โดย สมใจ จันทร์มูนตรี ภาพยนตร์ทำรายได้ 37.42 ล้านบาทเรื่องย่อ เรื่องย่อ. ในช่วงระหว่างสงครามโลกครั้งที่ 2 เมื่อกองทัพญี่ปุ่นแพร่ขยายอำนาจและอิทธิพล ไปทั่วเอเชียอาคเนย์ ทำให้ทางการไทยมอบหมายงานชิ้นสำคัญผ่านมายัง ผู้กององอาจ (ประกาศิต โบสุวรรณ) ให้เหล่า 7 ประจัญบานปฏิบัติภารกิจลับ สำคัญระดับสุดยอดของประเทศ ตรวจสอบพฤติกรรมอันน่าสงสัยของ สุริยะ ที่คาดว่าอาจจะเป็นสายลับของทางการญี่ปุ่น ที่มาในคราบของนักธุรกิจที่เดินทางเข้ามาในเมืองไทย แต่กลับกลายเป็นว่า ภารกิจดังกล่าวหาได้สำเร็จลุล่วงง่ายดายอย่างที่คิดไม่ เมื่อผู้นำของ 7 ประจัญบานอย่าง จ่าดับ จำเปาะ (พงษ์พัฒน์ วชิระบรรจง) กลับพลาดพลั้งทำให้ ผู้พันทีเคดะ พ่อของสุริยะเสียชีวิตโดยอุบัติเหตุ ทำให้เหล่า 7 ประจัญบานกลายเป็นบุคคลต้องห้าม ที่ นายพลนากามูระ ผู้นำทัพของญี่ปุ่นโกรธแค้น และยื่นคำขาดให้ทางการไทย ส่งตัวจ่าดับและพรรคพวกทั้ง 7 มาสำเร็จโทษประหารชีวิต เป็นเหตุให้ประจัญบานทั้ง 7 ต้องรับมือกับทั้งทางการไทย และเหล่าทหารญี่ปุ่น รวมทั้งกลุ่มมือสังหารที่ถูกส่งตรงมาจากดินแดนอาทิตย์อุทัย ซึ่งเป็นที่รู้จักกันในนามของ 7 เซียนซามูไร จนต้องระหกระเหินไปร่วมกับกลุ่มพี่น้องไทยจีน ที่ร่วมกันต่อต้านญี่ปุ่น ซึ่งมีหน้าฉากคือคณะนักแสดงงิ้วที่มีชื่อเสียงของเตี่ยตังกวย เกิดเป็นจุดเริ่มต้นของการผจญภัยครั้งใหม่ของ 7 ประจัญบาน ที่ครั้งนี้ต้องทาหน้าขาวแต่งชุดงิ้ว รำพลองตะลุยกองทัพญี่ปุ่น เหินขึ้นฟ้าเผชิญหน้ากับกองบินกามิกาเซ่ของญี่ปุ่น ภายใต้ฉากไฮไลท์สุดอลังการ กับการเนรมิตสะพานข้ามแม่น้ำแควขึ้นมาอีกครั้ง ในฉากไคลแม็กซ์สำคัญ พร้อมทั้งเปิดเผยที่มา ของกางเกงแดงเชือกกล้วยอันลือลั่นของจ่าดับ รวมถึงเรื่องราวความรักครั้งก่อนของจ่าดับที่มีต่อ โฉม (อภิรดี ภวภูตานนท์) และตัวละครสุดคลาสสิก ที่เกิดมาแล้วย่อมไม่แคล้วที่อาจจะกลายเป็น 'คู่กรรม' ของกันอย่าง อังศุมาลย์ (มินท์ - อาทิตยา ดิถีเพ็ญ) และ โกโบต้า (ก้อง - อรรฆรัตน์ นิติพน)นักแสดงนักแสดง. - พงษ์พัฒน์ วชิระบรรจง รับบท จ่าดับ จำเปาะ - สามารถ พยัคฆ์อรุณ รับบท เหมาะ เชิงมวย - ทศพล ศิริวิวัฒน์ รับบท ตังกวย แซ่ลี้ - อัมรินทร์ นิติพน รับบท อัคคี เมฆยันตุ์ - พิเศก อินทรครรชิต รับบท ดั่น มหิทธา - แช่ม แช่มรัมย์ รับบท กล้า ตะลุมพุก - ค่อม ชวนชื่น รับบท จุก เบี้ยวสกุล - ประกาศิต โบสุวรรณ รับบท ผู้กององอาจ - อาทิตยา ดิถีเพ็ญ รับบท อังศุมาลย์ - อภิรดี ภวภูตานนท์ รับบท โฉม - อรรฆรัตน์ นิติพน รับบท โกโบต้า</doc>
