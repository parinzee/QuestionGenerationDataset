<doc id="425230" url="https://th.wikipedia.org/wiki?curid=425230" title="หญ้าใบมะกรูดขน">หญ้าใบมะกรูดขน หญ้าใบมะกรูดขน ( Ostenf.) เป็นหญ้าทะเลในวงศ์ Hydrocharitaceae ใบแบน บาง รูปไข่ ขอบใบมีรอยหยักและมีขนบนผิวใบทั้ง 2 ด้าน เส้นใบที่เป็นเส้นขวางใบมีไม่เกิน 8 คู่ มีดอกเพศผู้และดอกเพศเมียเจริญบนแขนงของต้นเดียวกัน (monoecious) โดยมีกาบดอกหุ้มดอกทั้ง 2 ไว้ด้วยกัน หญ้าใบมะกรูดขนพบในน้ำที่มีระดับความลึก 6 -36 เมตร พบในเขตร้อนของมหาสมุทรอินเดียและมหาสมุทรแปซิฟิก มหาสมุทรแอตแลนติกฝั่งตะวันตก พบในน้ำกร่อยได้ด้วยเป็นอาหารของปลาและสัตว์ไม่มีกระดูกสันหลังในทะเลหลายชนิด หญ้าใบมะกรูดขนถูกรายงานพบเป็นหญ้าทะเลชนิดใหม่ (new species) และเป็นหญ้าทะเลชนิดแรกที่มีการรายงานพบในประเทศไทยเมื่อปี ค.ศ. 1902 จากเกาะกระดาด จ.ตราด นอกจากนี้มีการรายงานพบว่าหญ้าใบมะกรูดขนบริเวณปากน้ำละแม จ.ชุมพร มีการเปลี่ยนแปลงประชากรตามฤดูกาล โดยในช่วงฤดูมรสุมประชากรของหญ้าใบมะกรูดขนจะลดลงอันเนื่องจากคลื่นลมที่รุนแรง ในขณะที่ในช่วงฤดูร้อนจะมีประชากรหนาแน่น และพบการออกดอกและผลจำนวนมาก</doc>
