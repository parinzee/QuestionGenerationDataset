<doc id="317553" url="https://th.wikipedia.org/wiki?curid=317553" title="อาหารยัดไส้">อาหารยัดไส้ อาหารยัดไส้ เป็นชื่อเรียกอาหารที่ปรุงโดยนำส่วนผสมไปบรรจุในผัก ผลไม้หรือเนื้อสัตว์ชนิดอื่นๆ เป็นวิธีการปรุงที่แพร่หลายในตะวันออกกลางและฝรั่งเศส พบน้อยในอาหารจีน ญี่ปุ่นและ อินเดีย ส่วนในเอเชียตะวันออกเฉียงใต้ มักเป็นอาหารในราชสำนัก ลักษณะเด่นของอาหารยัดไส้ในแต่ละประเทศเป็นดังนี้- อาหารตะวันออกกลาง ส่วนใหญ่มีรากฐานมาจากราชสำนักออตโตมาน อาหารบางชนิดเช่น ใบองุ่นยัดไส้เป็นอาหารที่พบเฉพาะในตะวันออกกลางและกรีกเท่านั้น เคยเป็นอาหารสำคัญบนโต๊ะเสวยของราชสำนักเปอร์เซีย นอกจากนั้น ชาวตะวันออกกลางยังเชื่อว่าการทำอาหารยัดไส้ต้อยรับผู้มาเยือนถือเป็นการให้เกียรติอย่างสูง - อาหารฝรั่งเศส มีอาหารยัดไส้ที่หลากหลาย ทั้งยัดไส้ผักเช่น พริกหวาน กะหล่ำปลี ไปจนถึงยัดไส้เนื้อสัตว์ เช่น ปลา แกะ - อาหารเวียดนาม มีอาหารยัดไส้เพียงไม่กี่ชนิด เช่นไก่ยัดไส้ หมึกยัดไส้ - อาหารลาว ส่วนใหญ่เป็นอาหารในราชสำนัก เรียกว่าอั่ว และใกล้เคียงกับอั่วของล้านนา - อาหารกัมพูชา ส่วนใหญ่เป็นอาหารในราชสำนัก ส่วนอาหารชาวบ้านที่เป็นอาหารยัดไส้มีไม่กี่อย่าง เช่น จิ้งหรีดยัดไส้ กบยัดไส้ ปูยัดไส้ มะระยัดไส้ - อาหารไทย อาหารยัดไส้ที่โดดเด่นเป็นอาหารชาววัง ซึ่งมีหลักฐานในตำราอาหารไทยที่พิมพ์ต้งแต่ พ.ศ. 2478 เป็นต้นมา มีทั้งการยัดไส้ผัก เช่น มะละกอ สับปะรด และยัดไส้ดอกไม้ เช่นดอกแค ดอกขจร ดอกฟักทอง</doc>
