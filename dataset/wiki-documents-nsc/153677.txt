<doc id="153677" url="https://th.wikipedia.org/wiki?curid=153677" title="สาธิต ปิตุเตชะ">สาธิต ปิตุเตชะ สาธิต ปิตุเตชะ อดีตสมาชิกสภาผู้แทนราษฎรจังหวัดระยอง และรองหัวหน้าพรรคประชาธิปัตย์ ดูแลพื้นที่ภาคกลางประวัติ ประวัติ. นายสาธิต ปิตุเตชะ เกิดวันที่ 2 กุมภาพันธ์ พ.ศ. 2510 เป็นบุตรของนายสาคร ปิตุเตชะ อดีตกำนันตำบลบางบุตร อำเภอบ้านค่าย จังหวัดระยอง กับ นางทอด ปิตุเตชะ มีพี่ชายที่เป็นนักการเมืองคือ นายปิยะ ปิตุเตชะ หรือ ส.ส.ช้างยิ้ม นายสาธิตมีชื่อเล่นเรียกกันทั่วไปว่า "ตี๋" ชีวิตส่วนตัว สมรสกับ น.ส.บี นพเกตุ บุตรสาวของ นายสมเกียรติ นพเกตุ อดีตนายกองค์การบริหารส่วนจังหวัดระยอง นายสาธิต เข้าศึกษาที่มหาวิทยาลัยรามคำแหง เนื่องจากสอบเอนทรานซ์เข้ามหาวิทยาลัยของรัฐไม่ติด และเข้าสู่แวดวงการเมือง จากการได้รับแรงบันดาลใจจากการเข้าร่วมชุมนุมในเหตุการณ์พฤษภาทมิฬ ในปี พ.ศ. 2535 หลังจากสำเร็จการศึกษาไม่นาน ขณะที่เป็นทนายความฝึกหัดอยู่ โดยเข้าร่วมชุมนุมในฐานะผู้ชุมนุมทั่วไป พร้อมกับเพื่อน ๆ หลายคนที่ต่อมาได้กลายเป็นดารา นักแสดงที่มีชื่อเสียง เช่น ศักดิ์สิทธิ์ แท่งทอง, ชลิตา พานิชการ ซึ่งนายสาธิตได้ถูกทหารทำร้ายร่างกายด้วยการตบหน้าด้วยด้ามปืนด้วยการศึกษา การศึกษา. นายสาธิต ปิตุเตชะ สำเร็จการศึกษา นิติศาสตรบัณฑิต จาก มหาวิทยาลัยรามคำแหง และปริญญาโท รัฐประศาสนศาสตร์ นโยบายสาธาณะ จาก มหาวิทยาลัยบูรพาการทำงาน การทำงาน. นายสาธิต ปิตุเตชะ ประกอบอาชีพทนายความ โดยเปิดสำนักงานทนายความในจังหวัดระยอง ก่อนเข้าสู่วงการเมืองครั้งแรกโดยลงรับสมัครเลือกตั้งเป็นสมาชิกสภาจังหวัด (ส.จ.) เมื่อปี พ.ศ. 2535 ที่ อำเภอเมือง จังหวัดระยอง ทั้งที่มีฐานคะแนนเสียงส่วนใหญ่ในพื้นที่อำเภอบ้านค่าย ทำให้ไม่ได้รับเลือกตั้ง ต่อมาลงสมัครรับเลือกตั้งสมาชิกสภาจังหวัดอีกครั้ง ในปี พ.ศ. 2538 และได้รับเลือกตั้งเป็นอันดับที่ 3 ของจำนวนสมาชิกสภาจังหวัด 9 คน และได้ดำรงตำแหน่งรองประธานสภาจังหวัด โดยมีอายุน้อยที่สุดในสภาจังหวัดขณะนั้น และได้ดำรงตำแหน่งอยู่จนครบวาระ นายสาธิต ปิตุเตชะ เข้าสู่วงการเมืองระดับประเทศครั้งแรก โดยลงสมัครรับเลือกตั้งสมาชิกสภาผู้แทนราษฎร จังหวัดระยอง เขต 1 ในนามพรรคประชาธิปัตย์ แข่งขันกับสมาชิกสภาผู้แทนราษฎร 4 สมัย จาก พรรคไทยรักไทย สามารถชนะการเลือกตั้งโดยทิ้งคู่แข่งกว่า 10,000 คะแนน และได้รับรางวัล ส.ส. ที่ไม่เคยขาดประชุม ปี พ.ศ. 2546 จาก นายอุทัย พิมพ์ใจชน ประธานสภาผู้แทนราษฎร ต่อมาได้ดำรงตำแหน่ง รองโฆษกพรรคประชาธิปัตย์ และกรรมการบริหารพรรคประชาธิปัตย์ อีกด้วย ในการเลือกตั้ง 23 ธันวาคม พ.ศ. 2550 นายสาธิต ลงสมัครรับเลือกตั้ง ส.ส.เขต 1 จังหวัดระยอง ชนะการเลือกตั้งได้คะแนนเป็นอันดับ 1 ของจังหวัด ต่อมาเมื่อวันที่ 8 กุมภาพันธ์ พ.ศ. 2551 นายสาธิต ได้รับเลือกจากที่ประชุมพรรคประชาธิปัตย์ ให้ทำหน้าที่ รัฐมนตรีช่วยว่าการกระทรวงพาณิชย์เงา เมื่อวันที่ 15 กรกฎาคม พ.ศ. 2551 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่ตามข้อบังคับพรรค และ นายสาธิต ปิตุเตชะ ได้รับเลือกให้ดำรงตำแหน่ง กรรมการบริหารพรรคประชาธิปัตย์ ต่อมาในการเลือกตั้ง พ.ศ. 2554 นายสาธิต ได้ลงสมัคร ส.ส.จังหวัดระยอง ในสังกัดพรรคประชาธิปัตย์ และได้รับเลือกตั้งเป็น ส.ส.อีกหนึ่งสมัยการดำรงตำแหน่งอื่นๆ การดำรงตำแหน่งอื่นๆ. นายสาธิต ปิตุเตชะ เป็นประธานชมรมรามคำแหงจังหวัดระยอง เป็นประธานชมรมยิงปืนจังหวัดระยอง และเป็นอุปนายกสมาคมกีฬาจังหวัดระยองเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - มหาปรมาภรณ์ช้างเผือก (ม.ป.ช.)</doc>
