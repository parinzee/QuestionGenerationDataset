<doc id="735697" url="https://th.wikipedia.org/wiki?curid=735697" title="พริตตีลิตเทิลไลเออส์ (ละครโทรทัศน์)">พริตตีลิตเทิลไลเออส์ (ละครโทรทัศน์) พริตตีลิตเทิลไลเออส์ () เป็นละครโทรทัศน์แนวดรามาวัยรุ่น รหัสคดี ระทึกขวัญ มีเนื้อหาอิงนิยายในชื่อเดียวกันที่เขียนโดย ซารา เชพาร์ด ละครออกอากาศครั้งแรกวันที่ 8 มิถุนายน ค.ศ. 2010 ทางช่องเอบีซีแฟมิลี หลังจากมีข้อเสนอสร้าง 10 ตอน ช่องเอบีซีแฟมิลีขอให้เพิ่มอีก 12 ตอนในฤดูกาลที่หนึ่งในวันที่ 28 มิถุนายน ค.ศ. 2010 ตอนที่เพิ่มมาเริ่มออกอากาศวันที่ 3 มกราคม ค.ศ. 2011 และจบในวันที่ 21 มีนาคม ค.ศ. 2011 หลังจากกระแสตอบรับที่ดีใน 10 ตอนแรก ทำให้หนังสือชุดได้เพิ่มความยาวออกเป็น 8 เล่ม ในวันที่ 26 มีนาคม ค.ศ. 2013 เอบีซีแฟมิลีประกาศว่าละครภาคเสริมเนื้อเรื่อง เรเวนส์วูด จะออกอากาศในเดือนตุลาคม ค.ศ. 2013 ละครออกอากาศได้ 10 ตอนก่อนถูกถอดออก ในวันที่ 10 มิถุนายน ค.ศ. 2014 พริตตีลิตเทิลไลเออส์ได้ต่ออายุฤดูกาลที่หกและเจ็ด ในเดือนพฤศจิกายน ค.ศ. 2014 นักแสดง ลูซี เฮล ยืนยันว่าฤดูกาลที่เจ็ดจะเป็นฤดูกาลสุดท้ายของละคร อย่างไรก็ตามในเดือนสิงหาคม ค.ศ. 2015 ผู้ผลิตรายการ ไอ. มาร์ลีน คิง และนักแสดง เชย์ มิตเชลล์ กล่าวว่าอาจฤดูกาลที่แปด หรือภาพยนตร์โทรทัศน์ อาจเกิดขึ้นได้</doc>
