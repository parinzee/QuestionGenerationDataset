<doc id="250280" url="https://th.wikipedia.org/wiki?curid=250280" title="ดัชชีเบราน์ชไวค์">ดัชชีเบราน์ชไวค์ ดัชชีเบราน์ชไวค์ (; ) เป็นอดีตอาณาจักรของเยอรมนี เดิมดินแดนเบราน์ชไวค์-โวลเฟนบึทเทิลเป็นส่วนหนึ่งของจักรวรรดิโรมันอันศักดิ์สิทธิ์ที่มาก่อตั้งเป็นดัชชีอิสระตามข้อตกลงในการประชุมแห่งเวียนนาในปี ค.ศ. 1815 โดยมีเมืองหลวงอยู่ที่เบราน์ชไวค์ดัชชีเบราน์ชไวค์-โวลเฟนบึทเทิล ดัชชีเบราน์ชไวค์-โวลเฟนบึทเทิล. ตำแหน่ง “ดยุกแห่งเบราน์ชไวค์-ลือเนบูร์ก” () เป็นของตระกูลเวลฟมาตั้งแต่ปี ค.ศ. 1235 ผู้ปกครองอาณาจักรหลายอาณาจักรทางตะวันตกเฉียงเหนือของเยอรมนี อาณาบริเวณเหล่านี้มิได้มีลักษณะเป็นรัฐอย่างเป็นทางการ เมื่อมีการแข่งขันอำนาจกันในบรรดาลูกของดยุกหลายคน ดินแดนก็มักจะถูกแบ่งย่อยออกไปอีก เมื่อสายใดสิ้นสุดลงดินแดนก็จะถูกแบ่งระหว่างสาขาต่างๆ ในตระกูล หรือบางครั้งดยุกก็อาจจะแลกเปลี่ยนดินแดนกันเอง ความเป็นอันหนึ่งอันเดียวกันของดินแดนเหล่านี้อยู่ที่ผู้ครองทั้งหลายต่างก็สืบเชื้อสายมาจากออทโทที่ 1 ดยุกแห่งเบราน์ชไวค์-ลือเนบูร์ก หลังจากการแบ่งแยกที่ติดต่อกันมาในที่สุดเบราน์ชไวค์-ลือเนบูร์กก็มารวมตัวกันภายใต้แม็กนัสที่ 2 ดยุกแห่งเบราน์ชไวค์-ลือเนบูร์ก หลังจากแม็กนัสเสียชีวิตลูกชายสามคนก็ครองอาณาจักรร่วมกัน เมื่อฟรีดริช ดยุกแห่งเบราน์ชไวค์-ลือเนบูร์กถูกฆาตกรรมพี่น้องเบอร์นาร์ดและเฮนรีก็แบ่งดินแดนกันสองคน เฮนรีได้ดินแดนโวลเฟนบึทเทิล</doc>
