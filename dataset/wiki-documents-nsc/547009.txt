<doc id="547009" url="https://th.wikipedia.org/wiki?curid=547009" title="เรืองวิทย์ ดุษฎีสุรพจน์">เรืองวิทย์ ดุษฎีสุรพจน์ นายเรืองวิทย์ ดุษฎีสุรพจน์ เป็นอดีตรองโฆษกประจำสำนักนายกรัฐมนตรี ในรัฐบาลนายบรรหาร ศิลปอาชา อดีตสมาชิกสภาผู้แทนราษฎรกรุงเทพมหานคร และเป็นประธานกรรมการบริษัท สินมั่นคงประกันภัย จำกัด (มหาชน)ประวัติ ประวัติ. เรืองวิทย์ ดุษฎีสุรพจน์ เกิดเมื่อปี พ.ศ. 2499 สำเร็จการศึกษาปริญญาโท สาขาเศรษฐศาสตร์ จากมหาวิทยาลัยอ๊อกซฟอร์ด เรืองวิทย์ ดุษฎีสุรพจน์ เป็นนักธุรกิจที่มีประสบการณ์ในการบริหารองค์กรหลายแห่ง เช่น เป็นประธานกรรมการบริหารและกรรมการผู้อำนวยการบริษัทหลักทรัพย์ซีมิโก้ จำกัด (มหาชน) กรรมการบริหารบริษัท ไรมอนแลนด์ จำกัด (มหาชน) และประธานกรรมการบริหารบริษัท ไทยสแตรทีจิค แคปปิตอล จำกัด (มหาชน) เรืองวิทย์ ดุษฎีสุรพจน์ เป็นสมาชิกสภาผู้แทนราษฎรกรุงเทพมหานคร ในการเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 สังกัดพรรคพลังธรรม โดยได้รับเลือกตั้งในเขตเดียวกับพลตรีจำลอง ศรีเมือง และนายสุเทพ อัตถากร ต่อมาเขาได้รับแต่งตั้งเป็นรองเลขาธิการนายกรัฐมนตรี ฝ่ายการเมือง ในรัฐบาลชวน หลีกภัย ปี พ.ศ. 2535 และเป็นรองโฆษกประจำสำนักนายกรัฐมนตรี ในรัฐบาลนายบรรหาร ศิลปอาชา ในสัดส่วนของพรรคพลังธรรม ซึ่งนายเรืองวิทย์ เป็นสมาชิกอยู่ด้วย แต่ต่อมาเขาได้ลาออกจากตำแหน่งหลังได้รับการแต่งตั้งด้วยระยะเวลาไม่ถึง 1 เดือนเท่านั้น</doc>
