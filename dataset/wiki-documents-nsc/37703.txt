<doc id="37703" url="https://th.wikipedia.org/wiki?curid=37703" title="โร้ค">โร้ค แอนนา มารี () อันที่จริงแลัว ก่อนหน้าที่จะเป็นสมาชิกทีม X-Men มิวแทนท์สาวซึ่งหากแตะต้องใคร จะดูดพลังของคนๆนั้นมาใช้อย่างเธอ ถือเป็นศัตรูร้ายตัวฉกาจจากฝั่งภราดรภาพแห่งความชั่วร้าย (The Brotherhood of Evil Mutants) เป็นหนามยอกอกของสมาชิกในทีม X-Men หลายต่อหลายคนทีเดียวประวัติ ประวัติ. แอนนา มารี เป็นลูกสาวของพ่อแม่วัยรุ่น พริสซิลล่า และ โอเว่น เรเวน ที่ใช้ชีวิตเยี่ยงฮิปปี้อยู่ในรัฐมิสซิสซิปปี้ แต่ก็มีเหตุจำเป็นให้เธอต้องย้ายไปอยู่กับน้าแคร์รี่ เมื่อพ่อแม่ของเธอเดินทางไปที่ ฟาร์แบงค์ส (The Far Banks) สถานที่ซึ่งไม่มีขื่อไม่มีแป พวกเขาหายสาบสูญไปจากชีวิตของโร้คในบัดดล แคร์รี่ค่อนข้างเคร่งครัดในกฎระเบียบต่อแอนนา จงถึงขั้นเผด็จการเลยก็ว่าได้ เธอได้หนีออกมาจากกรงเหล็กของน้าตัวเองและใช้ชีวิตลำพังตอนที่เข้าวัยสาว พร้อมกับเรียกตัวเองว่า โร้ค ช่วงเวลาใกล้เคียงกันนั้นเอง ก็เกิดความผิดปกติต่อร่างกายเธอ เมื่อเธอทำให้แฟนหนุ่ม โคดี้ ร็อบบิ้นส์ ตกอยู่ในอาการโคม่าหลังจากที่พวกเขาจูบกัน โร้คพบว่าเธอไม่สามารถสัมผัสใครได้ทางผิวหนังเลย เธอจะดูดพลังชีวิตของผู้ถูกสัมผัสนั้นมาเป็นของตัวเองแทน ซึ่งเธอเชื่อสุดใจว่าพลังอำนาจนี้ คือคำสาป มนุษย์กลายพันธุ์ที่เข้ามาหาเธอเป็นรายแรกนั้น หาใช้เซเวียร์ไม่ กลับเป็นมิสทีค ผู้เข้ามาเทคแคร์ดูแลเสมือนว่าโร้คเป็นลูกแท้ๆ อย่างไรก็ตาม มันเป็นแผนชั่วร้ายเมื่อเธอค่อยๆล้างสมองโร้ค เปลี่ยนเป็นเด็กหญิงที่หวาดระแวง ขี้กลัว โดดเดี่ยว ให้กลายเป็นสาวผู้เกรี้ยวกราด นำพาเธอเข้าสู่วงการแห่งความชั่วร้าย หลังจากที่เข้าร่วมอย่างไม่ค่อยเต็มในเท่าไหร่ เธอก็ค่อยๆเปลี่ยนไปและเต็มใจจะอยู่กับฝ่ายนี้ในท้ายที่สุด เธอประมือกับทีม X-Men เธอเคยลอบสังหาร วุฒิสมาชิกเคลลี่ ด้วยแต่ก็ถูกขัดขวางไว้โดยมนุษย์กลายพันธุ์ฝ่ายดีทุกครั้ง แต่ยิ่งเธอใช้พลังมากเท่าไหร่ จิตใจของโร้คก็ยิ่งแตกสลายมากขึ้นเท่านั้น จนถึงขั้นที่เธอต้องเข้าพบจิตแพทย์ ฟางเส้นสุดท้ายของเธอกับมิสทีคขาดสะบั้นลง เมื่อโร้คตาสว่างพบว่าแท้จริงแล้วนี่คือแผนร้าย ที่อีกฝ่ายตั้งใจหลอกใช้กันมาตลอด เธอจึงหันหน้าเข้าหาศาสตราจารย์ทเอ็กซ์ และพลพรรคเอ็กซ์ทีม ขอร้องให้เธอควบคุมพลังให้ได้เสียทีพลังพิเศษ พลังพิเศษ. หากโร้คสัมผัสกับใคร เธอจะดูดซับพลังงานชีวิตของคนๆนั้นมาเป็นของเธอ หากเป็นมนุษย์กลายพันธุ์ เธอจะได้พลังพิเศษของคนๆนั้นมาใช้ด้วย เช่นถ้าสัมผัสวูล์ฟเวอรีน เธอก็จะได้พลังในการเยียวยาตัวเองมาใช้ เป็นต้น</doc>
