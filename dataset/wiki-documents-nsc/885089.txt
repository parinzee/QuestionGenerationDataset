<doc id="885089" url="https://th.wikipedia.org/wiki?curid=885089" title="ซาอิมดัง บันทึกรักตำนานศิลป์">ซาอิมดัง บันทึกรักตำนานศิลป์ ซาอิมดัง บันทึกรักตำนานศิลป์ () เป็นละครโทรทัศน์ที่ออกอากาศในประเทศเกาหลีใต้ช่วงปี ค.ศ. 2015 กล่าวถึงประวัติของ ซาอิมดัง ออกอากาศในประเทศไทยทางช่อง 3 แฟมิลี่ ตั้งแต่วันที่ 10 สิงหาคม พ.ศ. 2560 ทุกวันจันทร์ - ศุกร์ เวลา 19:00 น. - 20:00 น. นำแสดงโดย อี ย็อง-แอ นักแสดงสาวชื่อดังจากละครเรื่อง แดจังกึม เมื่อ 14 ปีก่อนเนื้อเรื่องย่อเรื่องย่อ ภาคปัจจุบัน (Present timeline) เนื้อเรื่องย่อ. เรื่องย่อ ภาคปัจจุบัน (Present timeline). ซอจียุน วิทยากรผู้มีความเชี่ยวชาญด้านประวัติศาสตร์ศิลปะเกาหลี แห่งมหาวิทยาลัยฮันกุก มหาวิทยาลัยที่มีความโดดเด่นในการสอนภาษาต่างประเทศอย่างครบวงจรที่สุดในประเทศเกาหลีใต้ เธอเพียบพร้อมทุกอย่าง ทั้งการศึกษา หน้าที่การงานและมีครอบครัวที่ดี จองมินซอก สามีของเธอเป็นนักธุรกิจชั้นนำของเกาหลี และเป็นผู้ที่สนับสนุนเธอทุกอย่าง จียุนกำลังจะเรียนจบปริญญาเอก เธอต้องทำวิทยานิพนธ์เพื่อจบการศึกษา ดร.มินจองฮัค จึงเสนอให้เธอศึกษาเกี่ยวกับภาพวาดที่เพิ่งถูกค้นพบ “กึมกังซานโด” ซึ่งเป็นผลงานเอกชิ้นแรกใน 500 ปีของอันคยัง ขณะที่จียุนทำการค้นคว้าวิจัยอยู่นั้น เธอพบความผิดปกติของภาพวาดหลายอย่าง ทั้งใบเมเปิลที่ปรากฏบนภาพซึ่งเป็นสัญลักษณ์ของญี่ปุ่น แต่เมื่อเทียบกับอันคยังแล้วกลับอยู่คนละยุค รวมถึงวิธีลงแปรงของศิลปิน โทนสีที่ใช้ ล้วนน่าสงสัยทั้งสิ้น แต่เธอก็เชื่อในการตรวจสอบของอาจารย์จองฮัค จึงได้เพียงแต่เก็บความสงสัยไว้ในใจ ในงานเปิดตัวเรื่องการค้นพบกึมกังซานโด อาจารย์จองฮัคได้กล่าวว่าเป็นการค้นพบที่ยิ่งใหญ่ที่สุดของการศึกษาประวัติศาสตร์เกาหลีแห่งศตวรรษ ระหว่างนั้นเองได้มีนักศึกษาชายคนหนึ่ง ชื่อ ฮันซังฮยุน ผู้ซึ่งเคยร้องเรียนอาจารย์จองฮัค ลุกขึ้นประท้วงพร้อมถามคำถามที่แสดงให้เห็นว่าภาพกึมกังซานโดไม่ใช่ของจริง ทางด้านจียุนก็สงสัยถึงเรื่องดังกล่าวเช่นกัน การเคลื่อนไหวดังกล่าวสร้างความไม่พอใจให้แก่อาจารย์จองฮัคอย่างยิ่ง เขาจึงคิดที่จะทำลายอาชีพการงานของจียุน โดยทำให้เธอถูกตรวจสอบวินัยและถูกให้ยุติการทำงานในมหาวิทยาลัย เหตุการณ์เลวร้ายยังไม่หมดเพียงแค่นี้ เมื่อธุรกิจสามีของเธอถูกสถาบันตรวจสอบการเงินเข้ามาตรวจสอบ ตลาดหุ้นดิ่งลงเหว อีกทั้งยังมีคนแปลกหน้าบุกเข้ามาในบ้านเพื่อยึดทรัพย์จากการที่สามีเซ็นสัญญากู้เงินไว้ แม้จะต้องเจอสถานการณ์ยากลำบากแต่จียุนยังมีภารกิจใหญ่ที่ต้องไปบรรยาย ณ เมืองโบโลญญ่า ประเทศอิตาลี เธอจึงพยายามเข้มแข็งและทำหน้าที่ให้ดีที่สุด ในการบรรยายที่อิตาลี จียุนถูกอาจารย์จองฮัคขับไล่ เขาต้องการจะเหยียบเธอให้จมดินไม่ได้ผุดได้เกิด สร้างความโกรธแค้นให้แก่เธออย่างยิ่ง ขณะที่เธอเดินอยู่บนท้องถนนในอิตาลีก็ได้พบบันทึกเล่มนึงเป็นภาษาอิตาเลียนชื่อว่า “เซียสต้า ดี ลูน่า” ที่กล่าวถึงภาพวาดกึมกังซานโด จียุนจึงเริ่มค้นหาความจริง ยิ่งค้นก็ยิ่งพบว่ามันคือสิ่งเชื่อมโยงตัวเธอกับ ชินซาอิมดัง ในอดีต และในที่สุดเธอก็พบกับภาพวาดของจริง รวมถึงภาพของชินซาอิมดังด้วย บันทึกซูจินบังซึ่งเป็นของซาอิมดังที่จียุนค้นพบ ช่วยทำให้ความจริงทุกอย่างเปิดเผย อาจารย์จองฮัคถูกแฉถึงความชั่วร้ายที่ทำไว้ นับเป็นความผิดร้ายแรงต่อวงการประวัติศาสตร์เกาหลี ทำให้เขาถูกลงโทษอย่างหนัก ทางด้านจียุน การที่เธอต้องต่อสู้กับความยากลำบากเพื่อพิสูจน์ให้เห็นถึงความจริง ทำให้ชื่อเสียงของเธอ รวมถึงครอบครัวกลับมาดีเช่นเดิม แม้ตัวตนของชินซาอิมดังไม่อาจรับรู้ได้เลยว่า ลีคยอง คนรักของเธอ เขาได้วาดภาพของเธอและเก็บรักษาศิลปะของเขาไว้ในอาคารเซียสต้าร์ดีลูน่า ประเทศอิตาลี แต่มันก็เป็นเครื่องยืนยันความรักของเขาที่มีต่อเธอได้เป็นอย่างดีผ่านผลงานศิลปะนี้เรื่องย่อ ภาคอดีต (Past timeline) เรื่องย่อ ภาคอดีต (Past timeline). ในยุคปลายสมัยโชซอน ชินซาอิมดัง บุตรสาวของ ชินมยุงฮวา ข้าราชการในวังหลวง เธอมีชื่อเสียงในฐานะศิลปินผู้มีพรสวรรค์ ซาอิมดังมักชอบปีนกำแพงเพื่อแอบไปดูภาพวาดที่ฮันวอนจางอยู่เสมอ ด้วยเหตุนี้ทำให้เธอได้พบกับ ลีคยอม ชายผู้มีเชื้อสายราชวงศ์ เขามักจะคอยหยอกล้อซาอิมดังอยู่เสมอ จนในที่สุดทั้งสองก็ตกหลุมรักกัน แต่ความรักของทั้งคู่กลับไม่ราบรื่นอย่างที่คิด เมื่อถูกใส่ร้ายจาก มินชีฮยอง ทำให้พระเจ้าจุงจงสั่งฆ่า ชินมยุงฮวา รวมทั้งสั่งให้ซาอิมดัง แต่งงานกับ ลีวอนซู ข้าราชการในวังหลวงอีกด้วย 20 ปีต่อมา ซาอิมดังกลายเป็นคุณแม่ ลูกของเธอล้วนแล้วแต่มีพรสวรรค์ทั้งด้านศิลปะและวิชาการ อย่างไรก็ตาม สามีของเธอกลับทำตัวเสเพล เขาหลอกลวงเธอ พร้อมทิ้งให้เธออยู่เพียงลำพัง ซาอิมดังได้เดินทางมายังเมืองอันยางและได้พบกับรักครั้งแรกของเธออีกครั้ง ลีคยอมเปิดศูนย์ศิลปะและดนตรีที่อันยาง แต่พระเจ้าจุงจงก็ยังไม่ไว้ใจเขาและต้องการฆ่าลีคยอมเพื่อรักษาบัลลังก์ของตนเองไว้ พระเจ้าจุงจงจึงสั่งให้มินชีฮยองฆ่าซาอิมดังกับลีคยอม แต่ชีฮยองกลับถูกฆ่าเสียเอง ระหว่างการหลบหนีไปยังเขากึมกัง ลีคยอมได้พบกับซาอิมดังอีกครั้ง ทั้งสองนึกถึงเรื่องราวในวัยเด็กจึงได้วาดภาพกึมกังซานโดด้วยกัน ซาอิมดังสารภาพรักกับลีคยอม แต่เธอก็ไม่เลือกที่จะหลบหนีไปกับเขา เพราะถึงอย่างไรเธอก็มีครอบครัวแล้ว แม้ในท้ายที่สุดทั้งสองจะไม่ได้อยู่ด้วยกัน แต่ความรักของพวกเขาจะยังคงตราตรึงอยู่ในภาพวาดอันเป็นมรดกของเกาหลีตลอดกาลนักแสดงนำนักแสดงนำ. - อี ย็อง-แอ รับบท ซาอิมดัง/ ซอ จียุน - ซง ซึง-ฮ็อน รับบท ลี กยุม - โอ ยุน-อา รับบท ไว-อิม ดัง - เจย จุล-โฮ รับบท พระเจ้าจุงจง - ยูน-ซุก ฮวา รับบท พระมเหสีทันกยอง</doc>
