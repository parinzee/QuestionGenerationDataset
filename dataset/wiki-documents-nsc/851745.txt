<doc id="851745" url="https://th.wikipedia.org/wiki?curid=851745" title="สถาบันการอาชีวศึกษาภาคตะวันออกเฉียงเหนือ ๒">สถาบันการอาชีวศึกษาภาคตะวันออกเฉียงเหนือ ๒ สถาบันการอาชีวศึกษาภาคตะวันออกเฉียงเหนือ ๒ () เป็นสถาบันอุดมศึกษาในกำกับสำนักงานคณะกรรมการการอาชีวศึกษา กระทรวงศึกษาธิการ เกิดจากการรวมตัวกันของ วิทยาลัยเทคนิค วิทยาลัยเทคโนโลยีและการจัดการ และวิทยาลัยการอาชีพในกลุ่ม (จังหวัดสนุก) สกลนคร นครพนม และมุกดาหาร  เพื่อทำหน้าที่ผลิตปัญญาชน คนอาชีวศึกษาสู่ตลาดแรงงานซึ่งในปัจจุบันถือว่ามีความต้องการสูง และเพิ่มอัตรากำลังคนอาชีวศึกษาให้ได้รับการศึกษาขั้นสูง โดยเปิดทำการสอนในระดับปริญญาตรี (สายปฏิบัติการ) ประกาศนียบัตรวิชาชีพชั้นสูง (ปวส.) ประกาศนียบัตรวิชาชีพ (ปวช.) ประวัติ ประวัติ. สถาบันการอาชีวศึกษาภาคตะวันออกเฉียงเหนือ ๒ เดิมชื่อว่า วิทยาลัยเทคนิคสกลนคร จังหวัดสกลนคร แรกเริ่มเดิมก่อตั้งในชื่อ โรงเรียนช่างไม้สกลนคร เมื่อวันที่ 1 มิถุนายน พ.ศ. 2481 โดยเป็นสาขาหนึ่งของโรงเรียนสกลราชวิทยานุกูล ในปี พ.ศ. 2482 โรงเรียนช่างไม้สกลนคร ได้แยกกิจการออกจากโรงเรียนสกลราชวิทยานุกูล มาตั้งที่บริเวณสี่แยกมุม ถนนใสสว่างตัดกับถนนเปรมปรีดา เปิดทำการสอนเฉพาะชั้นมัธยมศึกษาตอนต้นแผนกช่างไม้ หลักสูตร 2 ปี รับผู้จบการศึกษาชั้นประถมปีที่ 4 (เฉพาะชาย) ในปี พ.ศ. 2501 ได้ย้ายมาตั้งที่บริเวณ เลขที่ 219 ถนนนิตโย (ถนนรถยนต์ สกลนคร-อุดร ธานี) บ้านธาตุนาเวง ตำบลธาตุเชิงชุม อำเภอเมืองสกลนคร บนเนื้อที่ 35 ไร่ 3 งาน 41 ตารางวา (พื้นที่ปัจจุบัน) ในปี พ.ศ. 2502 ได้เปลี่ยนชื่อจากโรงเรียนช่างไม้สกลนคร เป็นโรงเรียนการช่างสกลนคร ในปี พ.ศ. 2522 กระทรวงศึกษาธิการได้ยกฐานะโรงเรียนการช่างสกลนครเป็นโรงเรียนเทคนิคสกลนคร (วันที่ 1 มกราคม ) ในปี พ.ศ. 2523 กระทรวงศึกษาธิการได้ยกฐานะโรงเรียนเทคนิคสกลนครเป็นวิทยาลัยเทคนิคสกลนคร (วันที่ 1 เมษายน ) ต่อมาปี พ.ศ. 2556 สำนักงานคณะกรรมการการอาชีวศึกษาได้ประกาศให้วิทยาลัยเทคนิคสกลนคร ยกฐานะป็นสถาบันการอาชีวศึกษาภาคตะวันออกเฉียงเหนือ ๒ และรวมเอาวิทยาลัยเทคโนโลยีและการจัดการนครพนม วิทยาลัยเทคนิคบ้านแพง และวิทยาลัยการอาชีพนวมินทราชินีมุกดาหารในกลุ่มจังหวัดสบายดี รวมเป็นจำนวน 4 แห่ง โดยอำศัยอำนาจตามมาตรา 13 แห่งพระราชบัญญัติการอาชีวศึกษา พ.ศ. 2551 ระบุว่า "สถาบันการศึกษาอาชีวศึกษาสามารถรวมเข้าไว้ในสถาบันการจัดตั้งคณะกรรมการอาชีวศึกษาเข้าด้วยกันในสถาบันอาชีวศึกษาสามารถทำได้โดยคำนึงถึงความร่วมมือที่เกิดประโยชน์สูงสุด ทรัพยากรร่วมกันทั้งนี้ให้เป็นไปตามกฎกระทรวง ... " จึงมีผลทำให้ วิทยาลัยเทคนิคสกลนคร วิทยาลัยเทคโนโลยีและการจัดการนครพนม (ปัจจุบันคือวิทยาลัยเทคนิคนครพนม) วิทยาลัยเทคนิคบ้านแพง และวิทยาลัยการอาชีพนวมินทราชินีมุกดาหาร รวมควบตั้งขึ้นเป็น "สถาบันการอาชีวศึกษาภาคตะวันออกเฉียงเหนือ ๒" ตั้งแต่นั้นเป็นต้นมา โดยมีศูนย์กลางที่จังหวัดสกลนครหน่วยงานในสังกัดหน่วยงานในสังกัด. - ศูนย์กลาง วิทยาลัย- เทคนิคนครพนม - เทคนิคบ้านแพง - การอาชีพนวมินทราชินีมุกดาหารหลักสูตร</doc>
