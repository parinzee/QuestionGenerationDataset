<doc id="549252" url="https://th.wikipedia.org/wiki?curid=549252" title="สมพล คูเกษมกิจ">สมพล คูเกษมกิจ สมพล คูเกษมกิจ (24 มกราคม พ.ศ. 2506 — ) เป็นอดีตนักกีฬาแบดมินตันชาวไทย เขาเป็นหนึ่งในผู้เล่นที่ยอดเยี่ยมที่สุดในช่วงปลายคริสต์ทศวรรษ 1980 และต้นคริสต์ทศวรรษ 1990 ของกีฬาดังกล่าวในประเทศไทย นอกจากนี้ เขายังเป็นหัวหน้าผู้ฝึกสอนแบดมินตันให้แก่นักแบดมินตันทีมชาติไทยผลงานในระดับอาชีพ ผลงานในระดับอาชีพ. พ.ศ. 2526 สมพล คูเกษมกิจ เป็นผู้ชนะรายการสวิสโอเพน 1983 ในประเภทชายเดี่ยว สองปีต่อมา ใน พ.ศ. 2528 เขาเข้าแข่งขันแบดมินตันชิงแชมป์โลกโดยผ่านรอบสองก่อนที่จะเป็นฝ่ายแพ้ต่อพราคัช ปาทุโกณ ในเวลาต่อมา จากนั้น ใน พ.ศ. 2533 สมพลได้เป็นผู้ชนะการแข่งขันไทยแลนด์โอเพนที่ประเทศไทย ซึ่งเป็นชาวไทยคนแรกที่ได้รับถ้วยรางวัลจากการแข่งขันดังกล่าวในประเภทชายเดี่ยว รวมถึงได้ตำแหน่งรองแชมป์ใน พ.ศ. 2531, 2532 และ 2534 ส่วนใน พ.ศ. 2535 เขาได้เข้าแข่งขันกีฬาโอลิมปิกในประเภทชายเดี่ยว โดยเป็นผู้ชนะในการแข่งรอบแรกเมื่อครั้งที่พบกับแอนเดอร์ส นีลเซน แต่แล้วก็เป็นฝ่ายแพ้ในรอบที่สองเมื่อพบกับอลัน บูดีกุสุมา เขาชนะการแข่งขันแบดมินตันชิงแชมป์ประเทศไทย ประจำปี พ.ศ. 2527 ในประเภทชายเดี่ยว และเป็นผู้ครองแชมป์อีกแปดสมัยจนถึงปี พ.ศ. 2536ผลงานการฝึกสอน ผลงานการฝึกสอน. สมพล คูเกษมกิจ เป็นหัวหน้าผู้ฝึกสอนแบดมินตันให้แก่นักแบดมินตันทีมชาติไทย เดือนมีนาคม พ.ศ. 2556 เขาเป็นหนึ่งในผู้นำนักกีฬาแบดมินตันเข้าทำผลงานในรายการโยเน็กซ์ออลอิงแลนด์ 2013 ที่เบอร์มิงแฮม ประเทศอังกฤษ และในเดือนพฤษภาคมของปีเดียวกัน เขาได้เป็นหนึ่งในผู้คุมทีมชุดประวัติศาสตร์ที่ซึ่งได้อันดับ 3 ในรายการทีมผสมชิงแชมป์โลก สุธีรมานคัพ 2013 ที่ประเทศมาเลเซีย และสมพล คูเกษมกิจ เป็นผู้กล่าวถึงความเป็นไปได้ของรัชนก อินทนนท์ ที่จะมีโอกาสติดอันดับ 1 ใน 3 ของโลก</doc>
