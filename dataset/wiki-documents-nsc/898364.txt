<doc id="898364" url="https://th.wikipedia.org/wiki?curid=898364" title="ทาโกไรซ์">ทาโกไรซ์ ทาโกไรซ์ (; ) เป็นอาหารญี่ปุ่นและโอกินาวะชนิดหนึ่งที่ได้รับความนิยม มีลักษณะอย่างตาโก (taco) ซึ่งเป็นอาหารเม็กซิโก มีส่วนประกอบหลักได้แก่ชีส, เนื้อ, ผักกาดหอม และมะเขือเทศ (ด้วยการหั่นฝอยทั้งหมด) ราดด้วยซอสซัลซา โดยมีข้าวอยู่ใต้สุดของจาน ร้านชาร์ลีส์ทาโกส์ (Charlie's Tacos) เปิดกิจการในโอกินาวะในปี ค.ศ. 1956 ได้จำหน่ายตาโกที่ทำจากแป้งข้าวเจ้า โดยถือเป็นร้านขายตาโกเจ้าแรกในโอกินาวะ ต่อมาในปี ค.ศ. 1984 มัตสึโซะ กิโบะ (Matsuzo Gibo) ได้คิดค้นการทำทาโกไรซ์ขึ้น ออกจำหน่ายที่ร้านพาร์โลร์เซนรี (Parlor Senri) และคิงทาโกส์ (King Tacos) ซึ่งเป็นร้านของเขาเอง โดยร้านทั้งสองตั้งอยู่ไม่ไกลจากประตูค่ายแฮนเซน (Camp Hansen) ในเมืองคิง จังหวัดโอกินาวะ ทาโกไรซ์กลายเป็นอาหารเที่ยงหรือมื้อดึกที่ได้รับความนิยมยิ่งในหมู่ทหารและบุคลากรชาวอเมริกันที่ประจำการในโอกินาวะ ต่อมาเคเอฟซีได้จัดให้ทาโกไรซ์อยู่ในรายการอาหารทุกสาขาในประเทศญี่ปุ่นช่วงปี ค.ศ. 1990 และร้านโยชิโนยะ ภัตตาคารข้าวหน้าเนื้อที่มีสาขาอยู่ทั่วโลก ได้บรรจุรายการอาหารชนิดนี้ไว้เฉพาะสาขาในจังหวัดโอกินาวะ</doc>
