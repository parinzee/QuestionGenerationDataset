<doc id="511658" url="https://th.wikipedia.org/wiki?curid=511658" title="นนทพันธ์ เจียรสถาวงศ์">นนทพันธ์ เจียรสถาวงศ์ นนทพันธ์ เจียรสถาวงศ์ เป็นนักฟุตบอล สัญชาติไทย ปัจจุบันได้ลงเล่นให้กับสโมสรฟุตบอลจังหวัดพระนครศรีอยุธยา ในตำแหน่งกองหลังประวัติ ประวัติ. นนทพันธ์ เจียรสถาวงศ์ เกิดเมื่อวันที่ 9 กุมภาพันธ์ 2525 โดยเล่นมาให้กับหลายสโมสรในประเทศไทย เคยสร้างชื่อเสียงในวัยกระเตาะสมัยยังเรียนอยู่ ร.ร.กีฬาสุพรรณบุรี ก่อนที่จะไต่บันไดสู่การเป็น ขุนพลเยาวชน 17 ปีทีมชาติไทยไปลุย เยาวชนโลก ที่ประเทศนิวซีแลนด์ ต่อด้วยเยาวชน 19 ปีทีมชาติไทย สโมสรอาชีพแรกในชีวิตคือ ตรารวงข้าว ธนาคารกสิกรไทย โดยมีอาวุธประจำกายคือฟรีคิกที่เฉียบคม ปัจจุบันมีอายุ 33 ปี และเล่นให้กับสโมสรอยุธยาเอฟซี รางวัลที่เคยได้รับจากการเล่นฟุตบอลคือ ฟุตบอลสยามโกลเด้นบอลในรางวัลออลสตาร์ ยามาฮ่าลีกวัน ปี 2555 โดยถูกจัดให้เป็นผู้เล่นแบ็คซ้าย ซึ่งรางวัลนี้เกิดจากการที่เขาได้เข้ามาช่วยภูเก็ตกู้วิกฤติในการหนีตกชั้น โดยซัดฟรีคิกไป 4 ประตู ช่วยให้ภูเก็ตรอดตกชั้นได้เป็นทีมสุดท้าย โดยมี 40 แต้ม นอกจากนี้ยังได้รับรางวัล Popular Vote จากแฟนบอลภูเก็ตว่าเป็นสุดยอดผู้เล่นที่เป็นขวัญใจของกองเชียร์สีเขียวอย่างไม่มีข้อกังขาแต่อย่างใด</doc>
