<doc id="624975" url="https://th.wikipedia.org/wiki?curid=624975" title="ฟุตบอลหญิง">ฟุตบอลหญิง ฟุตบอลหญิง () เป็นกีฬาประเภททีมที่มีโดดเด่นมากที่สุดซึ่งแข่งขันโดยผู้หญิงจากทั่วโลก ซึ่งมีการแข่งขันในระดับอาชีพในหลายประเทศทั่วโลก และ 176 ทีมชาติที่เข้าร่วมในระดับนานาชาติ ประวัติศาสตร์ของฟุตบอลหญิงสามารถพบในการแข่งขันที่สำคัญซึ่งได้เปิดตัวทั้งในระดับชาติและระดับนานาชาติ ฟุตบอลหญิงได้มีการแข่งขันนับครั้งไม่ถ้วนในประวัติศาสตร์ แม้ยุคทองจะเกิดขึ้นครั้งแรกที่สหราชอาณาจักรในช่วงต้นคริสต์ทศวรรษ 1920 ที่ซึ่งประสบความสำเร็จที่ยอดผู้ชมกว่า 50,000 คน ครั้งหนึ่ง สมาคมฟุตบอลอังกฤษเคยประกาศห้ามใน ค.ศ. 1921 ถึงการไม่อนุญาตให้มีกีฬาฟุตบอลหญิงจากบริเวณที่ใช้โดยสโมสรสมาชิก โดยการห้ามนี้มีผลจนถึงเดือนกรกฎาคม ค.ศ. 1971ประวัติฟุตบอลหญิงยุคต้น ประวัติ. ฟุตบอลหญิงยุคต้น. กลุ่มผู้หญิงได้เล่น "ฟุตบอล" มาเป็นเวลานานเท่าที่เคยมีการแข่งขัน หลักฐานที่แสดงให้เห็นว่ามีการแข่งในสมัยโบราณ นั่นคือชู่จู๋ที่เล่นกันในหมู่ผู้หญิงของช่วงรัชสมัยราชวงศ์ฮั่น (สากลศักราช 25–220) โดยมีภาพปูนเปียกของผู้หญิงสองคนในรัชสมัยราชวงศ์ฮั่น (สากลศักราช 25–220) ซึ่งกำลังเล่นชู่จู๋อยู่ อย่างไรก็ตามนอกจากนี้ ยังมีความเชื่อเกี่ยวกับความถูกต้องของยุคสมัยอยู่จำนวนหนึ่ง โดยประมาณถึงความเก่าแก่ที่สุดว่าอาจอยู่ในช่วง 5,000 ปีก่อนสากลศักราช นอกจากนี้ ยังมีบันทึกการแข่งขันประจำปีในสกอตแลนด์ซึ่งได้บันทึกในช่วงต้นของยุคคริสต์ทศวรรษ 1790 ส่วนการแข่งขันนัดแรกที่ได้รับการบันทึกโดยสมาคมฟุตบอลสกอตแลนด์ เกิดขึ้นในปี ค.ศ. 1892 ที่กลาสโกว์ และสำหรับประเทศอังกฤษ ได้มีบันทึกการแข่งขันฟุตบอลหญิงที่เกิดขึ้นในปี ค.ศ. 1895 ในสมัยใหม่ของฟุตบอล ยังมีพยานหลักฐานถึงการมีส่วนร่วมของผู้หญิงในยุคต้น โดยในทวีปยุโรป เป็นไปได้ว่าผู้หญิงชาวฝรั่งเศสช่วงคริสต์ศตวรรษที่ 12 ได้เล่นฟุตบอลในฐานะที่เป็นส่วนหนึ่งของกีฬาพื้นบ้านในยุคนั้น และยังมีการแข่งขันประจำปีในมิดโลเธียน ที่ประเทศสกอตแลนด์ในช่วงยุคคริสต์ทศวรรษ 1790 ซึ่งได้มีการบันทึกไว้เช่นกัน</doc>
