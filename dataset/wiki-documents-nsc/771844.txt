<doc id="771844" url="https://th.wikipedia.org/wiki?curid=771844" title="พรรคพิทักษ์ไทย">พรรคพิทักษ์ไทย พรรคพิทักษ์ไทย พรรคการเมืองไทยในอดีตที่ก่อตั้งขึ้นตาม พระราชบัญญัติพรรคการเมือง พ.ศ. 2517 โดยได้ยื่นจดทะเบียนก่อตั้งพรรคต่อ ปลัดกระทรวงมหาดไทย ในฐานะนายทะเบียนพรรคการเมืองเมื่อวันที่ 2 มกราคม 2519 โดยมีจ่าสิบเอก อนันต์ สุขสันต์ เป็นหัวหน้าพรรคและร้อยเอก สมบูรณ์ ไพรินทร์ เป็นเลขาธิการพรรค ต่อมาเมื่อ ม.ร.ว. คึกฤทธิ์ ปราโมช นายกรัฐมนตรี และหัวหน้า พรรคกิจสังคม ได้ประกาศยุบสภาในวันที่ 12 กุมภาพันธ์ 2519 ทำให้เกิด การเลือกตั้ง 4 เมษายน 2519 พรรคพิทักษ์ไทยจึงได้ส่งผู้สมัครลงรับเลือกตั้งผลปรากฏว่าทางพรรคได้ ส.ส. เข้าสภาเพียง 1 คนคือจ่าสิบเอกอนันต์ผู้เป็นหัวหน้าพรรคจาก จังหวัดชัยนาท ซึ่งทางพรรคได้เข้าร่วมเป็นพรรคฝ่ายค้านการยุบพรรค การยุบพรรค. คณะปฏิรูปการปกครองแผ่นดิน นำโดย พลเรือเอก สงัด ชลออยู่ ได้มีคำสั่งของคณะปฏิรูปการปกครองแผ่นดิน ฉบับที่ 6 ให้ยกเลิกพระราชบัญญัติพรรคการเมือง พุทธศักราช 2517 บรรดาพรรคการเมืองที่จัดตั้งขึ้นตามพระราชบัญญัติดังกล่าวให้เป็นอันสิ้นสุดลง และห้ามตั้งพรรคการเมือง แต่ต่อมาได้มีพระราชบัญญัติพรรคการเมือง พ.ศ. 2534 ยกเลิกคำสั่งฉบับดังกล่าว</doc>
