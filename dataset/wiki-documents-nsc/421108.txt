<doc id="421108" url="https://th.wikipedia.org/wiki?curid=421108" title="ประเสริฐ บุญเรือง">ประเสริฐ บุญเรือง นายประเสริฐ บุญเรือง (เกิด 29 พฤศจิกายน พ.ศ. 2502) สมาชิกสภาผู้แทนราษฎรกาฬสินธุ์ เขต 6 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคความหวังใหม่ ปัจจุบันสังกัดพรรคเพื่อไทยประวัติ ประวัติ. ประเสริฐ บุญเรือง เกิดเมื่อวันที่ 29 พฤศจิกายน พ.ศ. 2502 เป็นบุตรของนายคำพอ และคำเบา บุญเรือง มีพี่น้อง 5 คน จบการศึกษามัธยมศึกษาตอนปลาย จากโรงเรียนอำนวยศิลป์ พระนคร สำเร็จการศึกษารัฐประศาสนศาสตรมหาบัณฑิต สาขานโยบายสาธารณะ มหาวิทยาลัยมหาสารคาม สมรสกับนางบุญหนา มีบุตร 3 คนงานการเมือง งานการเมือง. อดีตเป็นกำนันตำบลกุดสิมคุ้มใหม่ อำเภอเขาวง จังหวัดกาฬสินธุ์ พ.ศ. 2544 ลงสมัครรับเลือกตั้งสมาชิกสภาผู้แทนราษฎร สังกัดพรรคความหวังใหม่ ได้รับการเลือกตั้งเป็นครั้งแรก ต่อมา พ.ศ. 2548 ย้ายไปสังกัดพรรคไทยรักไทย นับจากนั้น ได้รับการเลือกตั้งติดต่อกันมาอีก 3 ครั้ง โดยไม่เคยสอบตก ในปี พ.ศ. 2555 เขาได้รับแต่งตั้งเป็นประธานกรรมาธิการป้องกันและปราบปรามการฟอกเงินและยาเสพติด สภาผู้แทนราษฎร แทนนายประเสริฐ จันทรรวงทอง ที่ลาออกเพื่อไปดำรงตำแหน่งรัฐมนตรีสมาชิกสภาผู้แทนราษฎร สมาชิกสภาผู้แทนราษฎร. ประเสริฐ บุญเรือง ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดกาฬสินธุ์ สังกัดพรรคความหวังใหม่ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดกาฬสินธุ์ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดกาฬสินธุ์ สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกาฬสินธุ์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
