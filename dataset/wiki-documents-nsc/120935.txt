<doc id="120935" url="https://th.wikipedia.org/wiki?curid=120935" title="โรงเรียนนวมินทราชูทิศ ทักษิณ">โรงเรียนนวมินทราชูทิศ ทักษิณ โรงเรียนนวมินทราชูทิศ ทักษิณ เป็นโรงเรียนเฉลิมพระเกียรติ พระบาทสมเด็จพระปรมินทรมหาภูมิพลอดุลยเดช เนื่องในวโรกาสเฉลิมพระชนมพรรษาครบ 5 รอบประจำภาคใต้ ซึ่งเป็นถาวรวัตถุทางการศึกษาที่ปวงชนชาวไทยน้อมเกล้าฯ ถวาย นอกจากโรงเรียนนวมินทราชูทิศ ทักษิณจะได้ทำหน้าที่เป็นสถานให้การศึกษาแก่เยาวชนชาวสงขลาและจังหวัดใกล้เคียงเป็นอย่างดี สมกับปรัชญาความรู้คู่คุณธรรม เอกลักษณ์ที่สำคัญและโดดเด่นอย่างหนึ่งของโรงเรียนคือ อาคารเรียนและอาคารประกอบลักษณะสถาปัตยกรรมทรงไทยประยุกต์แบบภาคใต้ ปัจจุบันเป็นสถานศึกษาที่มีชื่อเสียงของภาคใต้ และลูกนวมินทร์ทุกคนที่สำเร็จการศึกษาจากสถาบันแห่งนี้ ต่างมีความรักภาคภูมิใจในสถาบัน และภูมิใจใน ตรานวมินทราชูทิศ ทักษิณประวัติ ประวัติ. โรงเรียนนวมินทราชูทิศ ทักษิณ เป็นโรงเรียน 1 ในจำนวน 5 โรงเรียน ตามโครงการจัดตั้งโรงเรียนมัธยมศึกษาของกรมสามัญศึกษา กระทรวงศึกษาธิการ เพื่อเฉลิมพระเกียรติถวายเป็นพระราชสักการะแด่พระบาทสมเด็จพระเจ้าอยู่หัวรัชกาลปัจจุบัน เนื่องในวโรกาสเฉลิมพระชนมพรรษาครบ 5 รอบ เมื่อพุทธศักราช 2530 เพื่อเป็นถาวรวัตถุทางการศึกษาสืบไป โดยกระทรวงศึกษาธิการ ประกาศจัดตั้งเมื่อวันที่ 14 มีนาคม 2528 ใช้ชื่อว่า "โรงเรียนนวมราชูทิศ ทักษิณ" ใช้อาคารเรียนของโรงเรียนบ้านน้ำกระจาย ตำบลพะวง อำเภอเมือง จังหวัดสงขลา เป็นสถานที่เรียนมีนายเจริญ ภักดีวานิช รักษาการในตำแหน่งครูใหญ่- 13 พฤษภาคม 2528 กรมสามัญศึกษาได้แต่งตั้งนายสัญญา ณ พิบูลย์ มารักษาการในตำแหน่งครูใหญ่ - 13 สิงหาคม 2528 ได้ประกาศเปลี่ยนชื่อโรงเรียนจาก "โรงเรียนนวมราชูทิศ ทักษิณ" เป็น "โรงเรียนนวมินทราชูทิศ ทักษิณ" เพื่อให้มีความถูกต้องและมีความหมายที่สมบูรณ์ทางด้านอักษรศาสตร์ - 1 กันยายน 2528 ย้ายสถานที่ฝากเรียนจากโรงเรียนบ้านน้ำกระจาย ไปใช้อาคารเรียนภายในวิทยาลัยครูสงขลา (ในปัจจุบันคือ มหาวิทยาลัยราชภัฏสงขลา) ตำบลเขารูปช้าง อำเภอเมือง จังหวัดสงขลา - 18 พฤษภาคม 2529 นายชวน หลีภัย รัฐมนตรีว่าการกระทรวงศึกษาธิการ (ขณะนั้น) ให้เกียรติเป็นประธานในพิธีวางศิลาฤกษ์ อาคารเรียนหลังแรก โรงเรียนนวมินทราชูทิศ ทักษิณ - 1 มีนาคม 2532 ได้ย้ายนักเรียนทั้งหมดมาเรียน ณ สถานที่ตั้งปัจจุบัน ซึ่งตั้งอยู่ที่บ้านเลขที่ 431 หมู่ที่ 2 ตำบลพะวง อำเภอเมือง จังหวัดสงขลา - 4 กันยายน 2537 ฯพณฯ พลเอกเปรม ติณสูลานนท์ องคมนตรีและรัฐบุรุษ (ขณะนั้นปัจจุบันคือ ประธานองคมนตรีและรัฐบุรุษ) ประธานในพิธีวางศิลาฤกษ์ อาคารหอสมุด "พูลศรี ประธานราษฎร์นิกร" โรงเรียนนวมินทราชูทิศ ทักษิณ - 9 กันยายน 2540 [สมเด็จพระเทพรัตนราชสุดา สยามบรมราชกุมารี] เสด็จพระราชดำเนินเป็นประธานในพิธีเปิดหอสมุด "พูลศรี ประธานราษฎร์นิกร" ณ โรงเรียนนวมินทราชูทิศ ทักษิณ จังหวัดสงขลา ปัจจุบันโรงเรียนเปิดทำการเรียนการสอนในระดับชั้นมัธยมศึกษาตอนต้น และระดับชั้นมัธยมศึกษาตอนปลาย ในแผนการเรียน วิทย์-คณิต-อังกฤษ,วิทย์-คณิต,อังกฤษ-คณิต,อังกฤษ-ฝรั่งเศส,อังกฤษ-ญี่ปุ่น,อังกฤษ-จีน,และไทย-สังคมที่ตั้งและพื้นที่โรงเรียน ที่ตั้งและพื้นที่โรงเรียน. โรงเรียนนวมินทราชูทิศ ทักษิณ ตั้งอยู่ที่บ้านเลขที่ 431 หมู่บ้านน้ำกระจาย ตำบลพะวง อำเภอเมือง จังหวัดสงขลา ห่างจากห้าแยกบ้านน้ำจาย ประมาณ 900 เมตร และอยู่ห่างจากทะเลสาบสงขลาด้านเกาะยอ ประมาณ 2 กิโลเมตร ห่างจากที่ว่าการอำเภอเมืองและศาลากลางจังหวัดสงขลา ประมาณ 13 กิโลเมตร มีพื้นที่ประมาณ 84 ไร่ 12.10 ตารางวา พื้นที่เดิมเป็นที่สงวนเลี้ยงสัตว์ที่ถอนสภาพแล้วเป็นที่ราบลุ่มมีน้ำทะเลท่วมขังตลอดปี- ทิศเหนือ จดสำนักงานประกันสังคมจังหวัดสงขลา และหมู่บ้านอิสลาม บ้านท่าสะอ้าน ตำบลพะวง อำเภอเมือง จังหวัดสงขลา - ทิศใต้ จดถนนทางหลวงแผ่นดินหมายเลข 408 (ห้าแยกน้ำกระจายถึงอำเภอระโนด) - ทิศตะวันออก จดถนนทางหลวงท้องถิ่น (ถนน 30 เมตร) เข้าสู่เทศบาลนครสงขลา - ทิศตะวันตก จดสำนักงานองค์การบริหารส่วนจังหวัดสงขลาเกียรติประวัติความหมายของนามโรงเรียนเกียรติประวัติ. ความหมายของนามโรงเรียน. - นวมินทราชูทิศ ทักษิณ เป็นมงคลนามพระราชทาน เกิดจากการสนธิคำในภาษาบาลีสันสกฤตคือ- นวม (อ่านว่า นะ-วะ-มะ) ว.ที่ 9 เช่น นวมสุรทิน = วันที่ 9. (ป.) - อินท (อ่านว่า อิน-ทะ) น. ชื่อเทวราชผู้เป็นใหญ่ในสวรรค์ชั้นดาวดึงส์และชั้นจาตุมหาราช,พระอินทร์;ผู้เป็นใหญ่. (ป.; ส. อินฺทฺร). - ราชา (อ่านว่า รา-ชา) น. พระเจ้าแผ่นดิน, พระมหากษัตริย์. (ป., ส.). - อุทิศ (อ่านว่า อุ-ทิด) ก. ให้, ยกให้,ทำเพื่อ,สละให้โดยเจาะจง. (ส. อุทฺทิศฺย; ป. อุทฺทิสฺส ว่า เจาะจง). นวมินทราชูทิศ เกิดจากการสนธิคำว่า- นวมินทราชูทิศ (อ่านว่า นะ-วะ-มิน-ทะ-รา-ชู-ทิด) จึงมีความหมายว่า สร้างขึ้นเพื่อน้อมเกล้าฯ ถวายเป็นราชสักการะแด่พระเจ้าแผ่นดินผู้ยิ่งใหญ่ รัชการที่ 9 - ทักษิณ (อ่านว่า ทัก-สิน) น.ทิศใต้ ใช้ว่า ทิศทักษิณ. (ส.; ป. ทกฺขิณ). ชื่อโรงเรียนนวมินทราชูทิศ ต้องมีชื่อภาคเป็นสร้อยท้ายชื่อเพื่อบอกว่าเป็นโรงเรียนนวมินทราชูทิศประจำภาคใด เช่น โรงเรียนนวมินทราชูทิศ ทักษิณ เป็นโรงเรียนนวมินทราชูทิศประจำภาคใต้ โรงเรียนนวมินทราชูทิศ มัชฌิม เป็นโรงเรียนนวมินทราชูทิศประจำภาคกลาง เป็นต้นความภาคภูมิใจ ความภาคภูมิใจ. โรงเรียนนวมินทราชูทิศ ทักษิณ จังหวัดสงขลา หนึ่งเดียวในภาคใต้ ประสบความสำเร็จ สอบผ่านมาตรฐานการฝึกการปฏิบัติสถานศึกษาวิชาทหารทั้ง 8 ประการ ได้รับโล่รางวัล สถานศึกษาวิชาทหารดีเด่นตามโครงการศูนย์ฝึกแข็งขัน สถานศึกษาร่วมใจ มุ่งสู่มาตรฐานเดียวกัน ประจำปีการศึกษา 2551 จากกองทัพบกสัญลักษณ์ประจำโรงเรียนสัญลักษณ์ประจำโรงเรียน. - ตราประจำโรงเรียน- ตราพระมหาพิชัยมงกุฎครอบอุณาโลม รองรับด้วยโมลี 2 ชั้นมีชื่อ โรงเรียนนวมินทราชูทิศ ทักษิณ ภายในผืนโบว์- สุภาษิตประจำโรงเรียน - ปัญฺญา ปฏิปทา ถึงพร้อมด้วยปัญญา- ปรัชญาประจำโรงเรียน - ความรู้คู่คุณธรรม- ปณิธานประจำโรงเรียน - นวมินทราชูทิศ น้อมจิตเพื่อในหลวง- คำขวัญประจำโรงเรียน - ดนตรี กีฬา วิชาการ งานชุมชน- คำขวัญประจำกลุ่มโรงเรียนมัธยมเฉลิมพระเกียรติ - รักษ์ศักดิ์ศรี มีคุณธรรม นำวิชาการ สืบสานงานพระราชดำริ- สีประจำโรงเรียน - น้ำเงินขาบ - เหลือง- สีน้ำเงินขาบ หมายถึง สีประจำราชวงศ์จักรี - สีเหลือง หมายถึง สีประจำวันพระราชสมภพของพระบาทสมเด็จพระเจ้าอยู่หัว รัชกาลที่ 9 ซึ่งตรงกับวันจันทร์- ต้นไม้ประจำโรงเรียน - ราชพฤกษ์- คณะสีในโรงเรียน โรงเรียนนวมินทราชูทิศ ทักษิณแบ่งคณะสีเป็น 5 คณะ โดยมีการอัญเชิญนามวังและพระตำหนักในรัชกาลปัจจุบันตามภูมิภาคต่าง ๆ มาเป็นชื่อคณะสีดังนี้- คณะจิตรลดา อัญเชิญนามพระตำหนักจิตรลดารโหฐานมาเป็นชื่อคณะสี มีสีแสดเป็นสีประจำคณะ และเป็นคณะสีประจำวันจันทร์ - คณะไกลกังวล อัญเชิญนามวังไกลกังวลมาเป็นชื่อคณะสีมีสีม่วงเป็นสีประจำคณะ และเป็นคณะสีประจำวันอังคาร - คณะทักษิณ อัญเชิญนามพระตำหนักทักษิณราชนิเวศน์มาเป็นชื่อคณะสี มีสีเขียวเป็นสีประจำคณะ และเป็นคณะสีประจำวันพุธ - คณะภูพิงค์ อัญเชิญนามพระตำหนักภูพิงค์ราชนิเวศน์มาเป็นชื่อคณะสี มีสีแดงเป็นสีประจำคณะ และเป็นคณะสีประจำวันพฤหัสบดี - คณะภูพาน อัญเชิญนามพระตำหนักภูพานราชนิเวศน์มาเป็นชื่อคณะสีมีสีฟ้าเป็นสีประจำคณะ และเป็นคณะสีประจำวันศุกร์ ในตอนเช้ามีธรรมเนียมการเชิญธงประจำคณะสีขึ้นสู่ยอดเสาพร้อมกับธงประจำโรงเรียน โดยใช้เพลงมาร์ชนวมินทราชูทิศ ในพิธีหน้าเสาธงของนักเรียนทำเนียบผู้บริหารโรงเรียน นวมินทราชูทิศ ทักษิณรองผู้อำนวยการโรงเรียน นวมินทราชูทิศ ทักษิณรองผู้อำนวยการโรงเรียน นวมินทราชูทิศ ทักษิณ. - นางสาวชุฏิมา อินทร์จันทร์ - นายสมบัติ ธรรมทินนะ - นายทรงยศ เพชรกาญจน์ - นายฮาหรุน เหมมานหน่วยงานภายในโรงเรียนหน่วยงานภายในโรงเรียน. - มูลนิธิพลเอกเปรม ติณสูลานนท์ โรงเรียนนวมินทราชูทิศ ทักษิณ - มูลนิธิรัตน์ ประธานราษฎร์นิกร โรงเรียนนวมินทราชูทิศ ทักษิณ - กองทุนคุณภัทริยา ชนะสิทธิ์ โรงเรียนนวมินทราชูทิศ ทักษิณ - กองทุนคุณอรวรรณ ศิริวาราราสันต์ โรงเรียนนวมินทราชูทิศ ทักษิณ - กองทุนคุณวิชาญ-คุณฉลวย ชื่นเจริญ โรงเรียนนวมินทราชูทิศ ทักษิณ - กองทุนพัฒนากีฬา โรงเรียนนวมินทราชูทิศ ทักษิณ - กองทุนคุณมยุรี พานิตพจมาน โรงเรียนนวมินทราชูทิศ ทักษิณ - สมาคมผู้ปครองและครู โรงเรียนนวมินทราชูทิศ ทักษิณ - ชมรมศิษย์เก่าโรงเรียนนวมินทราชูทิศ ทักษิณ - กรมนักศึกษาวิชาทหาร โรงเรียนนวมินทราชูทิศ ทักษิณ - กองพันยุวชนทหาร โรงเรียนนวมินทราชูทิศ ทักษิณ - คณะกรรมการนักเรียน โรงเรียน นวมินทราชูทิศ ทักษิณชมรมภายในโรงเรียน( ด้านความสามารถพิเศษ)ชมรมภายในโรงเรียน( ด้านความสามารถพิเศษ). - นาฏศิลป์ โรงเรียน นวมินทราชูทิศ ทักษิณ - มโนราห์ โรงเรียน นวมินทราชูทิศ ทักษิณ - วงดนตรีลูกทุ่งร่มราชพฤกษ์ โรงเรียน นวมินทราชูทิศ ทักษิณ - วงโยธวาทิต โรงเรียน นวมินทราชูทิศ ทักษิณ - ดนตรีไทย โรงเรียน นวมินทราชูทิศ ทักษิณ - นักกีฬา โรงเรียน นวมินทราชูทิศ ทักษิณกลุ่มโรงเรียนนวมินทราชูทิศ 5 ภูมิภาคกลุ่มโรงเรียนนวมินทราชูทิศ 5 ภูมิภาค. - โรงเรียนนวมินทราชูทิศ กรุงเทพมหานคร - โรงเรียนนวมินทราชูทิศ ทักษิณ จังหวัดสงขลา - โรงเรียนนวมินทราชูทิศ อีสาน จังหวัดมุกดาหาร - โรงเรียนนวมินทราชูทิศ มัชฌิม จังหวัดนครสวรรค์ - โรงเรียนนวมินทราชูทิศ พายัพ จังหวัดเชียงใหม่</doc>
