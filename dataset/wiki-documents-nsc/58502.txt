<doc id="58502" url="https://th.wikipedia.org/wiki?curid=58502" title="ตำบลท่าข้าม (อำเภอปะเหลียน)">ตำบลท่าข้าม (อำเภอปะเหลียน) ตำบลท่าข้าม เป็นตำบลในอำเภอปะเหลียน จังหวัดตรังประวัติ ประวัติ. ตำบลท่าข้ามมีประวัติชุมชนเดิมโดยส่วนใหญ่อยู่ที่บ้านหยงสตาร์ เพราะก่อนที่จะเกิดชุมชนท่าข้ามนั้นจะมีชุมชนหยงสตาร์อยู่ก่อนหน้านี้แล้ว จนถึงพุทธศตวรรษที่ 15 หัวเมืองทางภาคใต้แยกตัวออกมาจากอาณาจักรศรีวิชัย มาจัดการปกครองเป็นเมือง 12 นักษัตร เมืองปะลันตาขณะนั้นตกเป็นอาณานิคมเมืองพัทลุงที่ใช้ตรางูเล็กเป็นตราประจำเมือง และก็ขึ้นกับพัทลุงตลอดมา หลังจากนั้นเมืองปะลันตาขาดตอนจากการบันทึกแต่กลายมาเป็นกล่าวถึงปะเหลียนในช่วง พ.ศ. 1800-1890 สมัยกรุงสุโขทัยเป็นราชธานี พุทธศาสนาเริ่มเข้ามาเผยแพร่ในแถบภาคใต้ทางเมืองพัทลุง (นางเลือดขาว) ได้ไปติดต่อสมณทูตจากเมืองลังกาให้มาเผยแพร่ศาสนาหลังจากที่เมืองลังกาได้ทำการสังคายนาพระไตรปิฎกในครั้งนั้นผ่านไปแล้วตามประวัติกล่าวว่า คณะทูตมาขึ้นเรือที่ท่าเรือปะเหลียนซึ่งเป็นเมืองด่านหน้าของเมืองพัทลุงก่อนที่จะเดินทางผ่านไปยังเมืองต่างๆ สันนิษฐานว่าจะเป็นท่าเรือตันหยงสตาร์ หรือท่าเรือบ้านควนสระ (ตำบลสุโสะ) หรือท่าเรือลิพังประชากร</doc>
