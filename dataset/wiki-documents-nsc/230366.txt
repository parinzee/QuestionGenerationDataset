<doc id="230366" url="https://th.wikipedia.org/wiki?curid=230366" title="ความไม่สงบทางการเมืองในประเทศไทย เมษายน พ.ศ. 2552">ความไม่สงบทางการเมืองในประเทศไทย เมษายน พ.ศ. 2552 ความไม่สงบทางการเมืองในประเทศไทย เมษายน พ.ศ. 2552 หรือ สงกรานต์เลือด เป็นเหตุการณ์การเดินขบวนทางการเมืองและความไม่สงบตามมาตั้งแต่วันที่ 26 มีนาคม ถึง 24 เมษายน พ.ศ. 2552 ในกรุงเทพมหานครและพัทยาเพื่อขับไล่รัฐบาลอภิสิทธิ์ เวชชาชีวะและมีการสลายการชุมนุมด้วยทหารตามมา ช่วงที่การประท้วงถึงขีดสุด มีผู้ประท้วงมากถึง 100,000 คน ชุมนุมในกรุงเทพมหานครตอนกลาง การชุมนุมดังกล่าวยืดเยื้อและทวีความรุนแรงมากขึ้น จนรัฐบาลอภิสิทธิ์ประกาศสถานการณ์ฉุกเฉิน ในวันที่11 เมษายน พ.ศ. 2552ในพื้นที่จังหวัดชลบุรี และยกเลิกประกาศดังกล่าวในวันที่ 11 เมษายน พ.ศ. 2552 ต่อมาในวันที่ 12 เมษายน พ.ศ. 2552รัฐบาลได้ประกาศสถานการณ์ฉุกเฉินที่มีความร้ายแรง ในเขตท้องที่กรุงเทพมหานคร จังหวัดนนทบุรี อำเภอเมืองสมุทรปราการ อำเภอบางพลี อำเภอพระประแดง อำเภอบางบ่อ อำเภอบางเสาธง จังหวัดสมุทรปราการ อำเภอธัญบุรี อำเภอลาดหลุมแก้ว อำเภอสามโคก อำเภอลำลูกกา อำเภอคลองหลวง จังหวัดปทุมธานี อำเภอพุทธมณฑล จังหวัดนครปฐม และอำเภอวังน้อย อำเภอบางปะอิน อำเภอบางไทร อำเภอลาดบัวหลวง จังหวัดพระนครศรีอยุธยา เพื่อควบคุมสถานการณ์ความไม่สงบ และมีการปะทะกันระหว่างเจ้าหน้าที่ตำรวจ-ทหารกับกลุ่มผู้ชุมนุมกับบ่อยครั้ง จากนั้นเมื่อเหตุการณ์สงบลง รัฐบาลอภิสิทธิ์ประกาศยกเลิกสถานการณ์ฉุกเฉินดังกล่าว เมื่อวันที่ 24 เมษายน พ.ศ. 2552เบื้องหลัง เบื้องหลัง. วันที่ 17 ธันวาคม พ.ศ. 2551 อภิสิทธิ์ เวชชาชีวะ หัวหน้าพรรคประชาธิปัตย์ ได้รับแต่งตั้งเป็นนายกรัฐมนตรี หลังศาลรัฐธรรมนูญตัดสิทธิ์ทางการเมือง สมชาย วงศ์สวัสดิ์ นายกรัฐมนตรีขณะนั้น เป็นเวลาห้าปี เดือนมีนาคม พ.ศ. 2552 พันตำรวจโท ทักษิณ ชินวัตรอ้างผ่านการแพร่ภาพวิดีโอว่า ประธานองคมนตรี พลเอก เปรม ติณสูลานนท์ อยู่เบื้องหลังรัฐประหารในประเทศไทย พ.ศ. 2549 และว่า พล.อ. เปรม และองคมนตรี พลเอก สุรยุทธ์ จุลานนท์ และชาญชัย ลิขิตจิตถะ สมคบกับกองทัพเพื่อประกันให้อภิสิทธิ์ได้เป็นนายกรัฐมนตรี แม้อภิสิทธิ์จะปฏิเสธการกล่าวหาดังกล่าว ก็มีผู้ประท้วงหลายพันคนในกรุงเทพมหานครเมื่อต้นเดือนเมษายน เรียกร้องให้อภิสิทธิ์ลาออกจากตำแหน่งนายกรัฐมนตรี และ พล.อ. เปรม พล.อ. สุรยุทธ์ และชาญชัย ลิขิตจิตถะลาออกจากการเป็นองคมนตรี พ.ต.ท. ทักษิณเรียกร้อง "การปฏิวัติของประชาชน" เพื่อเอาชนะอิทธิพลอำมาตยาธิปไตยของรัฐบาลอภิสิทธิ์ตามคำอ้าง การประท้วง นำโดย แนวร่วมประชาธิปไตยต่อต้านเผด็จการแห่งชาติ (นปช.) หรือกลุ่มคนเสื้อแดง ขยายไปยังพัทยา ที่ประชุมการประชุมสุดยอดผู้นำเอเชียตะวันออกครั้งที่สี่ การปะทะกันรุนแรงเกิดขึ้นระหว่าง นปช. กับผู้สนับสนุนรัฐบาลกลุ่มคนเสื้อน้ำเงินที่ภักดีต่อเนวิน ชิดชอบ การประท้วงเป็นเหตุให้การประชุมสุดยอดถูกยกเลิก ทำให้อภิสิทธิ์ประกาศสถานการณ์ฉุกเฉินที่มีความร้ายแรงในจังหวัดชลบุรี ณ วันที่ 11 เมษายน พ.ศ. 2552 สถาบันการแพทย์ฉุกเฉินแห่งชาติ สรุปผู้บาดเจ็บ 135 รายในจำนวนนี้บาดเจ็บสาหัส 45 ราย รักษาที่หน่วยอภิบาล 4 ราย ทราบชื่อ 2 ราย ได้แก่ วิเชียร ขีดกลาง และ ไสว ทองอ้ม เสียชีวิต 2 ราย ได้แก่ นาย ป้อม ผลพันพัว และ นาย ยุทธการ จ้อยช้อยชด รายชื่อผู้บาดเจ็บสาหัสอาทิ จ่าสิบเอก ชนินทร์ สิงห์เล็ก ร.ต.วิชาญ นามประเทือง พ.ต.ปกรณ์ สมพานต์ อนุภาพ คำแหง จ.ส.อ.นิด กะจันทร์ พลทหาร ชาลีรุธ พอตเตอร์ พลทหาร นฤพล รอดเจริญ พลทหาร พนมรุ้ง จิตเสนาะ พลทหาร ทรงยศ ก้อนทอง พลทหาร สุชาติ สีดา พลทหาร สถิต จันนาทอง วิเชียร ขีดกลาง วีระชัย บทมาตย์ วุฒิพงษ์ ดรน้อย ธิติกร ขำโฉม อนุภาส พูนสวัสดิ์ ธัชชัย เปลี่ยนชื่น เอกณรงค์ เมฆลอย ผู้ทุพพลภาพได้แก่ จ.ส.อ.สุบินทร์ สิงห์เรือง และ นาย ไสว ทองอ้มลำดับเหตุการณ์26 มีนาคมลำดับเหตุการณ์. 26 มีนาคม. - กลุ่ม นปช.เป็นองค์กรหลักในการชุมนุม แดงทั้งแผ่นดินสัญจร ครั้งที่ 6 เริ่มจากการชุมนุมที่ท้องสนามหลวง และเคลื่อนขบวนมาปักหลักชุมนุมอย่างยืดเยื้อ บนถนนรอบทำเนียบรัฐบาล7 เมษายน7 เมษายน. - กลุ่มคนเสื้อแดงเข้าปิดล้อมรถยนต์ของอภิสิทธิ์ และสุเทพ เทือกสุบรรณ ขณะเคลื่อนขบวนผ่านถนนภายในเมืองพัทยา โดยนำรถมอเตอร์ไซต์จอดขวาง แล้วเข้าไปตะโกนด่าทอ พร้อมทั้งขว้างหมวกกันน็อค ใส่กระจกด้านหลังรถจนแตกเสียหาย และใช้ท่อนไม้ทุบกระจกหน้ารถ ต่อมาตำรวจตั้งข้อหาแก่ผู้ก่อเหตุว่า พยายามฆ่าบุคคลทั้งสอง8 เมษายน8 เมษายน. - แกนนำกลุ่ม นปช.นำโดยวีระ มุสิกพงศ์ จตุพร พรหมพันธุ์ ณัฐวุฒิ ใสยเกื้อ และจักรภพ เพ็ญแข ขึ้นเวทีหน้าทำเนียบรัฐบาล เพื่อแถลงการณ์ของคนเสื้อแดง โดยมีข้อเรียกร้องดังต่อไปนี้1. พลเอก เปรม ติณสูลานนท์ พลเอก สุรยุทธ์ จุลานนท์ และชาญชัย ลิขิตจิตถะ ต้องพิจารณาตัวเอง ด้วยการลาออกจากตำแหน่งองคมนตรี 2. อภิสิทธิ์ เวชชาชีวะ ต้องลาออกจากตำแหน่งนายกรัฐมนตรี 3. การบริหารราชการแผ่นดินดำเนินไปตามครรลอง ของระบอบประชาธิปไตยอันมีพระมหากษัตริย์ทรงเป็นประมุข การปรับปรุงใด ๆ ให้ดีขึ้นตามหลักสากล ต้องมีการปรึกษาหารือกัน ระหว่างนักประชาธิปไตยผู้มีประวัติและพฤติกรรม เชิดชูระบอบประชาธิปไตยเป็นที่ประจักษ์ ซึ่งในแถลงการณ์กำหนดเวลาที่ 24 ชั่วโมง หากไม่มีการปฏิบัติตามข้อเรียกร้อง หลังจากนั้นแกนนำจะประกาศมาตรการยกระดับการชุมนุม- สำนักข่าวรอยเตอร์สรายงานว่า วันที่ 8 เมษายน พ.ศ. 2552 มีผู้เข้าร่วมชุมนุมในวันนี้ประมาณ 100,000 คน - เวลา 16:45 น. หลังพ้นกำหนด 24 ชั่วโมงตามที่เรียกร้อง ผู้ชุมนุมเสื้อแดงทยอยเคลื่อนขบวน ไปชุมนุมบริเวณโดยรอบบ้านสี่เสาเทเวศร์ และปิดกั้นถนนสำคัญหลายสาย เช่นถนนโดยรอบอนุสาวรีย์ชัยสมรภูมิ และอนุสาวรีย์ประชาธิปไตย ต่อเนื่องจนถึงวันที่ 9 เมษายน - เวลา 20:22 น. พันตำรวจโท ทักษิณ ชินวัตร วิดีโอลิงก์เข้ามาในการชุมนุมของกลุ่มคนเสื้อแดง โดยให้กำลังใจกลุ่มคนเสื้อแดงให้ชุมนุมต่อไป10 เมษายน10 เมษายน. - ผู้ชุมนุมนำโดยกลุ่มผู้ขับรถแท็กซี่ ปิดถนนตามแยกสำคัญต่าง ๆ ภายในกรุงเทพมหานคร และขู่ว่าจะก่อจลาจลในสถานที่ต่าง ๆ ส่วนรัฐบาลอภิสิทธิ์ ประกาศให้วันที่ 10 เมษายน เป็นวันหยุดราชการ - อริสมันต์ พงษ์เรืองรอง นำผู้ชุมนุมจากกรุงเทพมหานครไปชุมนุมที่เมืองพัทยา โดยเจรจากับผู้ว่าราชการจังหวัดชลบุรี เพื่อขอยื่นหนังสือกับตัวแทน สำนักงานเลขาธิการอาเซียน แล้วจะเดินทางกลับ โดยยืนยันจะไม่ขัดขวาง การประชุมในวันที่ 11 เมษายน11 เมษายน11 เมษายน. - กลุ่มผู้ชุมนุมจากหน้าทำเนียบรัฐบาล และในจังหวัดชลบุรี นำโดยอริสมันต์ พงศ์เรืองรอง เคลื่อนขบวนไปที่โรงแรมรอยัล คลิฟ บีช รีสอร์ท เมืองพัทยา ซึ่งเป็นสถานที่จัดการประชุมสุดยอดผู้นำเอเชียตะวันออก เพื่อต่อต้านอภิสิทธิ์ แต่มีกลุ่มคนเสื้อน้ำเงินเข้าประจันหน้า จึงเกิดการปะทะกัน โดยหลังจากนั้นมีการเจรจาโดยตำรวจ นำไปสู่การยุติการปะทะ กลุ่มคนเสื้อแดงจึงเดินเท้าเข้าไปชุมนุมหน้าโรงแรมได้ โดยเข้าไปในศูนย์สื่อมวลชน และมีการแถลงข่าวโดยอริสมันต์ ถึงสาเหตุที่ต้องเข้ามาภายในโรงแรม โดยกล่าวว่ามีคนเสื้อแดงถูกคนเสื้อน้ำเงินยิงได้รับบาดเจ็บ รวมทั้งเรียกร้องให้อภิสิทธิ์ ดำเนินการหาตัวผู้กระทำผิด ภายใน 1 ชั่วโมง - ทว่ารัฐบาลไม่ดำเนินการตามที่เรียกร้อง ผู้ชุมนุมจึงเคลื่อนเข้าไปค้นหาตัวอภิสิทธิ์ ภายในอาคารของโรงแรม และระหว่างนี้เกิดความเสียหายโดยเห็นชัดจากคลิปวิดีโอว่าเกิดจากฝ่ายใด เป็นเหตุให้รัฐบาลอภิสิทธิ์ประกาศเลื่อน การประชุมนานาชาติของอาเซียนคราวนี้ออกไปก่อน พร้อมทั้งประกาศสถานการณ์ฉุกเฉิน ในเขตพื้นที่เมืองพัทยา และจังหวัดชลบุรีแต่งตั้งนาย สุเทพ เทือกสุบรรณ เป็นผู้กำกับการปฏิบัติงานของหัวหน้าผู้รับผิดชอบ จนกระทั่งส่งผู้นำต่างประเทศกลับเสร็จสิ้น จึงยกเลิกประกาศสถานการณ์ฉุกเฉิน - ต่อมาเวลา 21:00 น. พันตำรวจโท ทักษิณ ชินวัตร อดีตนายกรัฐมนตรี โฟนอินเข้าไปยังการชุมนุมของคนเสื้อแดง โดยกล่าวว่ากลุ่มเสื้อน้ำเงิน รับเงินมาทำร้ายคนเสื้อแดง และกล่าวขอบคุณเพื่อนข้าราชการตำรวจทหารที่เป็นสุภาพบุรุษ เข้าใจการเรียกร้องของกลุ่มเสื้อแดง เพราะการขัดขวางกลุ่มเสื้อแดง ก็เสมือนกับไม่ต้องการให้ประเทศเจริญ และกล่าวเพิ่มเติมว่า เนื่องจากมีการใช้อำนาจนอกระบอบประชาธิปไตย ดังนั้นจึงถึงเวลาที่คนเสื้อแดงต้องไขว่คว้าหาประชาธิปไตยที่แท้จริง โดยต้องเปลี่ยนรัฐบาลที่เป็นมือเป็นไม้ให้ระบอบอำมาตย์ให้ได้ก่อน และพร้อมเปิดรับคนที่เคยมีความเห็นต่างให้เข้ามาร่วมกัน12 เมษายน12 เมษายน. - กลุ่มผู้ชุมนุมกลับมารวมตัวที่กรุงเทพมหานคร และมีการปิดถนนสายสำคัญ โดยเริ่มจากขบวนแท็กซี่ปิดถนนรอบวงเวียนอนุสาวรีย์ชัยสมรภูมิ เช้าวันที่ 12 เมษายน พ.ศ. 2552 แกนนำปราศรัยบนเวทีว่า อริสมันต์ถูกจับกุมตัว จากเหตุการณ์ไม่สงบที่เมืองพัทยาแล้ว พร้อมทั้งกล่าวชวนคนเสื้อแดง ให้ไปชุมนุมขัดขวางอภิสิทธิ์ ซึ่งกำลังจะออกโทรทัศน์ เพื่อประกาศสถานการณ์ฉุกเฉิน ที่กระทรวงมหาดไทย - ที่กระทรวงมหาดไทยในสายวันนั้น กลุ่มคนเสื้อแดงเข้าไปภายในกระทรวงมหาดไทย เพื่อตามหาตัวอภิสิทธิ์ โดยพยายามปิดกั้นรถยนต์ซึ่งอภิสิทธิ์โดยสาร จนเกิดความวุ่นวายขึ้น กระทั่งเจ้าหน้าที่อารักขานายกรัฐมนตรี ต้องยิงปืนเพื่อปรามให้เหตุการณ์ยุติ ผู้ชุมนุมเข้าไปแย่งปืนจากเจ้าหน้าที่นายหนึ่ง โดยเจ้าหน้าที่ได้รับบาดเจ็บ ผู้ชุมนุมใช้ท่อนไม้และของแข็งรุมเข้าทุบไปยัง รถยนต์คันที่ผู้ชุมนุมเชื่อว่าอภิสิทธิ์นั่งอยู่ภายใน จนต้องวิ่งไปโดยรอบ ภายในบริเวณกระทรวงมหาดไทย ขณะที่ผู้ชุมนุมติดตามรุมทุบรถอย่างต่อเนื่อง นอกจากนั้น ยังมีการทุบรถยนต์ซึ่งนิพนธ์ พร้อมพันธุ์ เลขาธิการของอภิสิทธิ์โดยสารอยู่ด้วย กระทั่งนิพนธ์ก็บาดเจ็บ ต้องมีผู้นำส่งโรงพยาบาล ในขณะที่รถยนต์ซึ่งเชื่อว่าอภิสิทธิ์โดยสาร พยายามวิ่งหาทางออก ซึ่งในที่สุดก็ออกมา จากประตูของกระทรวงได้สำเร็จ ต่อมาสุพร อัตถาวงศ์ แกนนำซึ่งไปชุมนุมหน้ากระทรวงมหาดไทย กล่าวบนเวทีชุมนุมว่า มีคนเสื้อแดงเสียชีวิต 2 คน มีการนำตัวเจ้าหน้าที่รักษาความปลอดภัยของนายกรัฐมนตรี มายังหน้าเวทีและแสดงอาวุธปืน ซึ่งเชื่อว่ามีการใช้ยิง ขณะเกิดความวุ่นวาย ต่อมาในวันที่ 19 เมษายน พ.ศ. 2552 พล.ต.ท.วรพงษ์ ชิวปรีชา ผบช.น.ตั้งข้อหาพยายามฆ่า และมีรางวัลนำจับ ให้ประชาชนที่แจ้งเบาะแสผู้ต้องหา รายละ 50,000 บาท ซึ่งในจำนวนผู้ต้องหาทั้งหมด 20 ราย มีสุพร อัตถาวงศ์ รวมอยู่ด้วยต่อมาอัยการได้ฟ้องร้องต่อศาลในคดีหมายดำที่ อ.598/2557ต่อมาวันที่ 28 กันยายน พ.ศ. 2559 ศาลมีคำสั่งให้จำคุก นายชัยวัฒน์ ทองมูล และ นายอรุณ ฉายาจันทร์เป็นเวลา 2 ปี 4 เดือนไม่รอลงอาญา - รัฐบาลอภิสิทธิ์ ประกาศสถานการณ์ฉุกเฉิน ในเขตท้องที่กรุงเทพมหานคร จังหวัดนนทบุรี อำเภอเมืองสมุทรปราการ อำเภอบางพลี อำเภอพระประแดง อำเภอบางบ่อ อำเภอบางเสาธง จังหวัดสมุทรปราการ อำเภอธัญบุรี อำเภอลาดหลุมแก้ว อำเภอสามโคก อำเภอลำลูกกา อำเภอคลองหลวง จังหวัดปทุมธานี อำเภอพุทธมณฑล จังหวัดนครปฐม และอำเภอวังน้อย อำเภอบางปะอิน อำเภอบางไทร อำเภอลาดบัวหลวง จังหวัดพระนครศรีอยุธยา13 เมษายน13 เมษายน. - กำลังทหารและตำรวจใช้แก๊สน้ำตา กระสุนจริงและกระสุนฝึกหัด เข้าสลายการชุมนุมที่บริเวณแยกดินแดง จนมีผู้ได้รับบาดเจ็บ 70 คน และมีรายงานโดยกลุ่มผู้ชุมนุมเองว่า มีผู้เสียชีวิตจากการเข้าสลายการชุมนุมด้วย ซึ่งกองทัพได้ออกมากล่าวในภายหลังว่ามีการยิงกระสุนจริงขึ้นฟ้าแต่ไม่ได้ยิงเข้าใส่ผู้ชุมนุม แต่องค์กรสิทธิมนุษยชนสากล อย่างฮิวแมนไรต์วอตช์ยืนยันว่า กองทัพมีการยิงกระสุนจริงเข้าใส่กลุ่มผู้ชุมนุม - เวลาประมาณ 12:00 น.สุชน ชาลีเครือ อดีตประธานวุฒิสภา พร้อมด้วยคำนวณ ชโลปถัมภ์ อดีตนายกสภาทนายความ เข้ายื่นหนังสือถึงราชเลขาธิการ เรื่อง ขอพระราชทานกราบบังคมทูลทราบฝ่าละอองธุลีพระบาท ที่สำนักพระราชวัง วัดพระศรีรัตนศาสดาราม โดยมีอินทร์จันทร์ บุราพันธ์ รองเลขาสำนักราชเลขาธิการ เป็นผู้รับหนังสือแทนที่ ทัณฑสถานบำบัดพิเศษกลาง มีคนร้ายร่วมกันวางเพลิงเผาทรัพย์โดยใช้เศษผ้ามัดติดกับวัสดุติดไฟแล้วจุดไฟจนวัสดุดังกล่าวติดไฟแล้วขว้างปาเข้าไปในที่ทำการของเจ้าหน้าที่ราชทัณฑ์ฝ่ายปกครองแดน8 - มีการยึดรถโดยสารประจำทางหลายคัน มาจอดขวางตามถนนต่างๆ ทั่วกรุงเทพมหานคร โดยมีบางคันถูกทำลาย และมีการจุดไฟเผาหลายคัน - เวลาประมาณ 16:00 น. สัญญาณภาพจากช่องสถานีประชาธิปไตย ของกลุ่มคนเสื้อแดง ซึ่งถ่ายทอดการชุมนุมโดยตลอด มีข้อความแสดงบนหน้าจอโทรทัศน์แทนที่ว่า "ขออภัย ทางสถานีดาวเทียมไทยคม มีความจำเป็นต้องตัดสัญญาณ D-Station ตามคำสั่งของรัฐบาลในพ.ร.ก.ฉุกเฉิน - เวลาประมาณ 21:30 น.เกิดเหตุปะทะกันระหว่างผู้ชุมนุม กับชาวบ้านหลายกลุ่มในตลาดนางเลิ้ง ที่พยายามปกป้องชุมชนของตนเอง จนมีผู้เสียชีวิต 2 รายได้แก่ นาย ป้อม ผลพันพัว อายุ 53 ปี ถูกยิงเข้าหน้าอกซ้ายและขวา ต้นแขนขวา 2 นัด และ นาย ยุทธการ จ้อยช้อยชด อาย 18 ปี ส่วนผู้ได้รับบาดเจ็บสาหัส ได้แก่ นาย ธัชชัย เปลี่ยนชื่น ที่ถูกยิงบริเวณขาหนีบจนได้รับบาดเจ็บ และ นาย เอกณรงค์ เมฆลอย ถูกยิงอาการสาหัส - รัฐบาล จัดตั้งกองอำนวยการแก้ไขสถานการณ์ฉุกเฉิน (กอฉ.)ตามคำสั่งสำนักนายกรัฐมนตรีที่ 98/2552 ให้ พลเอกประวิตร วงษ์สุวรรณ รัฐมนตรีว่าการกระทรวงกลาโหม เป็นที่ปรึกษาผู้อำนวยการแก้ไขสถานการณ์ฉุกเฉิน และ พลเอก ทรงกิตติ จักกาบาตร์ ผู้บัญชาการทหารสูงสุด เป็นผู้อำนวยการกองอำนวยการแก้ไขสถานการณ์ฉุกเฉินผู้ปฏิบัติงานในกองอำนวยการแก้ไขสถานการณ์ฉุกเฉิน มี 15 ราย(ไม่รวมข้าราชการตำรวจทหารที่ได้รับคำสั่งจากผู้อำนวยการกอฉ.) รายชื่อสำคัญเช่น พลเรือเอก กำธร พุ่มหิรัญ ผู้บัญชาการทหารเรือ พลเอก อนุพงษ์ เผ่าจินดา ผู้บัญชาการทหารบก พลอกาศเอก อิทธพร ศุภวงศ์ ผู้บัญชาการทหารอากาศ พลตำรวจเอก พัชรวาท วงษ์สุวรรณ ผู้บัญชาการตำรวจแห่งชาติ หม่อมราชวงศ์สุขุมพันธุ์ บริพัตร ผู้ว่าราชการกรุงเทพมหานคร กิตติพงษ์ กิตยารักษ์ ปลัดกระทรวงยุติธรรม พลเอก รัชกฤต กาญจนวัฒน์ เสนาธิการทหาร พลโท ประยุทธ์ จันทร์โอชา เสนาธิการทหารบก พลเรือโท รพล คำล้าย เสนาธิการทหารเรือ พลอากาศโท มานิต สพันธุพงษ์ เสนาธิการทหารอากาศ วิชัย ศรีขวัญ ปลัดกระทรวงมหาดไทย วีระศักดิ์ ฟูตระกูล ปลัดกระทรวงต่างประเทศ อดุลย์ กอวัฒนา ผู้อำนวยการสำนักข่าวกรองแห่งชาติ14 เมษายน14 เมษายน. - แกนนำประกาศยุติการชุมนุมบนถนนรอบทำเนียบรัฐบาล เมื่อเวลาประมาณ 10.00 น. เพื่อป้องกันการสูญเสียที่จะเพิ่มขึ้นจากการปราบปรามของรัฐบาล จากนั้นแกนนำ 5 คนคือวีระ มุสิกพงศ์ นายแพทย์ เหวง โตจิราการ ณัฐวุฒิ ใสยเกื้อ และสุพร อัตถาวงศ์ เข้ามอบตัวต่อ พลตำรวจเอก พัชรวาท วงษ์สุวรรณ ผู้บัญชาการตำรวจแห่งชาติ จากนั้น แกนนำกลุ่มคนเสื้อแดงถูกส่งตัวมายังกองบัญชาการตำรวจนครบาล - หลังจากนั้น มีการนำรถโดยสารประจำทางปรับอากาศ สาย 503 และ 509 มาจอดขวางถนนพิษณุโลกไว้ แล้วนำเศษกิ่งไม้และเศษผ้าไปวางตามรถสาย 503 ก่อนทำการจุดไฟเผา โดยรถสาย 503 ถูกเพลิงไหม้จนเหลือแต่โครงสีน้ำตาลดำ เนื่องจากไม่มีรถดับเพลิงเข้ามาถึงพื้นที่ ส่วนสาย 509 มีชาวบ้านละแวกนั้นช่วยกันสกัดเพลิงไว้ได้ หลังยุติการชุมนุม เจ้าหน้าที่องค์การขนส่งมวลชนกรุงเทพ (ขสมก.) นำรถเทรเลอร์มาขนโครงของรถเมล์ที่ถูกเพลิงไหม้ทั้งหมด(ทั้งวันที่ 13 และ 14) เพื่อนำไปตรวจสอบความเสียหาย และนำไปย่อยสลายเป็นเศษเหล็กต่อไป - ในช่วงบ่าย มีการออกหมายจับแกนนำ 14 คน ประกอบด้วย พันตำรวจโท ดร.ทักษิณ ชินวัตร วีระ มุสิกพงศ์ จตุพร พรหมพันธุ์ ณัฐวุฒิ ใสยเกื้อ จักรภพ เพ็ญแข อดิศร เพียงเกษ นายแพทย์ เหวง โตจิราการ ธีรพงษ์ พริ้งกลาง ณรงค์ ศักดิ์มณี ชินวัฒน์ หาบุญพาด พันตำรวจโท ไวพจน์ อาภรณ์รัตน์ ทนุศักดิ์ เล็กอุทัย มานิตย์ จิตต์จันทร์กลับ และอริสมันต์ พงศ์เรืองรอง - ทหารจัดรถโดยสารนำส่งผู้ร่วมชุมนุม ที่สมัครใจเดินทางกลับสู่ภูมิลำเนา บริเวณลานพระบรมรูปทรงม้า การส่งผู้ชุมนุมกลับภูมิลำเนาเป็นไปอย่างเรียบร้อย แต่มีผู้ชุมนุมบางส่วนที่ไม่ต้องการยุติการชุมนุม ยังคงปักหลักอยู่บริเวณแยกวังแดง และเคลื่อนขบวนไปรวมตัว กับกลุ่มผู้ชุมนุมที่ท้องสนามหลวง จนกระทั่ง 24 เมษายน พ.ศ. 2552 ได้มีการยกเลิก พระราชกำหนดการบริหารราชการในสถานการณ์ฉุกเฉิน จากนั้นเวลาเย็นวันที่ 25 เมษายน พ.ศ. 2552 แกนนำแนวร่วมประชาธิปไตยต่อต้านเผด็จการแห่งชาติรุ่นที่สอง นำโดยสมยศ พฤกษาเกษมสุข เป็นผู้นำกลุ่มคนเสื้อแดงชุมนุมบริเวณท้องสนามหลวง และนัดเดินสาย 5 จังหวัด ก่อนรวมพลใหญ่ที่กรุงเทพมหานครอีกครั้ง โดยใช้ฤกษ์พฤษภาทมิฬ 17-20 พ.ค.17 เมษายน17 เมษายน. - นาย สนธิ ลิ้มทองกุล นาย อดุลย์ แดงประดับ และ นาย วายุภักดิ์ มัลคละสินธุ์ถูกอาวุธปืนยิงบริเวณปั๊มคาลเท็กซ์ หน้าวัดเอี่ยมวรนุช สี่แยกบางขุนพรหม ถ.สามเสน แขวงบ้านพานถม เขตพระนคร21 เมษายน21 เมษายน. - พล.ต.อ.พัชรวาท วงษ์สุวรรณ ผบ.ตร.มีคำสั่งสำนักงานตำรวจแห่งชาติที่ 166/2552 เรื่อง แต่งตั้งคณะกรรมการสืบสวนข้อเท็จจริง กรณีเกิดเหตุวุ่นวายที่ประชุมอาเซียนซัมมิต ที่โรงแรมรอยัล คลิฟ บีช รีสอร์ท เมืองพัทยา จ.ชลบุรี โดยให้ พล.ต.อ.ปทีป ตันประเสริฐ จเรตำรวจแห่งชาติ เป็นประธานกรรมการ พล.ต.ท.วีระยุทธ สิทธิมาลิก ผู้บัญชาการประจำสำนักงานผู้บัญชาการตำรวจแห่งชาติ (ทำหน้าที่หัวหน้างานด้านอำนวยการ) เป็นกรรมการ พล.ต.ต.สุรพล อยู่นุช ผู้บังคับการประจำสำนักงานผู้บัญชาการตำรวจแห่งชาติ เป็นกรรมการ พ.ต.อ.ชัยพร วรรณประภา รองผู้บังคับการกองวินัย สำนักงานตำรวจแห่งชาติ เป็นกรรมการและเลขานุการ พ.ต.ท.วิญญู ฉายอรุณ สารวัตรงานคดีวินัยฝ่ายอำนวยการ 4 กองบังคับการอำนวยการ สำนักงานนิติวิทยาศาสตร์ตำรวจ เป็นผู้ช่วยเลขานุการ พ.ต.ท.รณภพ มั่นวิเชียร สารวัตรกลุ่มงานนิติกรด้านสอบสวนและพิจารณาโทษ กองวินัย สำนักงานตำรวจแห่งชาติ เป็นผู้ช่วยเลขานุการผลกระทบ ผลกระทบ. ทางรัฐบาลได้ออกมาประมาณตัวเลขผู้ได้รับบาดเจ็บจากเหตุการณ์ดังกล่าวอยู่ที่ 120 คน ซึ่งส่วนใหญ่เป็นกลุ่มคนเสื้อแดง ทั้งนี้ กลุ่มคนเสื้อแดงได้อ้างว่า มีผู้เสียชีวิตถึง 6 คนจากการชุมนุมดังกล่าว ทั้งนี้ ศพคนเสื้อแดง 2 ศพที่ถูกพบว่าลอยอยู่เหนือแม่น้ำเจ้าพระยา ทางตำรวจได้สรุปว่าเป็นการฆาตกรรมที่มีเหตุจูงใจมาจากการเมือง</doc>
