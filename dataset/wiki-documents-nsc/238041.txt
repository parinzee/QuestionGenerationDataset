<doc id="238041" url="https://th.wikipedia.org/wiki?curid=238041" title="แทว็อนกุนช็อนกเย">แทว็อนกุนช็อนกเย แทว็อนกุนช็อนกเย (전계대원군, 1785-1841) พระราชบิดาใน พระเจ้าชอลจง ทรงเป็นโอรสในองค์ชายอึนนอนพระโอรสใน องค์ชายรัชทายาทซาโด หรือ องค์ชายจังฮอน ที่ประสูติแต่พระสนมซุก ตระกูลอิมพระองค์จึงมีศักดิ์เป็นพระราชนัดดาใน พระเจ้าจองโจ พระเชษฐาต่างพระราชมารดาขององค์ชายอึนนอน แทว็อนกุนช็อนกเย ประสูติเมื่อค.ศ. 1785 หรือ พ.ศ. 2328 ในรัชสมัยพระเจ้าจองโจต่อมาในปี ค.ศ. 1801 หรือ พ.ศ. 2344 ในรัชกาล พระเจ้าซุนโจ ขณะพระชนม์เพียง 16 พรรษาก็ทรงกำพร้าเพราะพระบิดาและพระมารดาถูกสำเร็จโทษใน เหตุการณ์สังหารหมู่ชาวคริสต์ปีชินยู ต่อมาทรงอภิเษกกับพระชายายงซอง จากตระกูลยอมและมีโอรสคือ องค์ชายลีพยอน หรือ พระเจ้าชอลจง ต่อมาในปี ค.ศ. 1839 หรือ พ.ศ. 2382 พระชายายงซองถูกสำเร็จโทษจาก เหตุการณ์สังหารหมู่คริสตชนปีคิลแฮ ทำให้องค์ชายลีพยอนต้องหนีไป เกาะเชจู และเปลี่ยนชื่อเป็น ลีวอนบอม ส่วนองค์ชายแทวอนก็มีพระชนม์อยู่อีกเพียง 2 ปีก็สิ้นพระชนม์ในปี ค.ศ. 1841 หรือ พ.ศ. 2384 ขณะพระชนม์ได้ 56 พรรษา</doc>
