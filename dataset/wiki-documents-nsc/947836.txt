<doc id="947836" url="https://th.wikipedia.org/wiki?curid=947836" title="รัฐมนตรีว่าการกระทรวงสาธารณสุขและบริการมนุษย์">รัฐมนตรีว่าการกระทรวงสาธารณสุขและบริการมนุษย์ รัฐมนตรีสาธารณสุขและบริการมนุษย์สหรัฐ () เป็นผู้บังคับบัญชาและหัวหน้ากระทรวงสาธารณสุขและบริการมนุษย์ รับผิดชอบเกี่ยวกับกิจการสาธารณสุขของประเทศ รัฐมนตรีสาธารณสุขและบริการมนุษย์สหรัฐถือเป็นส่วนหนึ่งของคณะรัฐมนตรีสหรัฐ ซึ่งเป็นตำแหน่งที่สืบต่อจากตำแหน่งรัฐมนตรีว่าการกระทรวงสาธารณสุข ศึกษาธิการ และสวัสดิการสหรัฐ ใน ค.ศ. 1980 กระทรวงสาธารณสุข ศึกษาธิการ และสวัสดิการสหรัฐ ได้เปลี่ยนชื่อหน่วยงานและถ่ายโอนภารกิจด้านการศึกษาและสำนักงานบริการฟื้นฟูสมรรถภาพ ไปยัง กระทรวงศึกษาธิการสหรัฐ ซึ่ง แพทริเซีย โรเบิร์ต ดำรงตำแหน่งรัฐมนตรีทั้งก่อนและหลังปฏิรูปโครงสร้างและเปลี่ยบชื่อกระทรวง การเสนอชื่อรัฐมนตรีตำแหน่งนี้จะใช้กรรมาธิการสาธารณสุข การศึกษา แรงงานและค่าจ้าง และกรรมาธิการการเงิน ซึ่งมีเขตอำนาจด้าน Medicare และ Medicaid เป็นผู้ไต่สวน ก่อนจะมีการพิจารณาและเห็นชอบจากวุฒิสภาสหรัฐอเมริกา ภายใต้รัฐบัญญัติคุ้มครองผู้ป่วยและการบริบาลที่เสียได้ (โอบามาแคร์) อำนาจและบทบาทของรัฐมนตรีได้เพิ่มมากขึ้น ประธานาธิบดีดอนัลด์ ทรัมป์ ได้เสนอชื่อสมาชิกสภาผู้แทนราษฎร ทอม ไพรซ์ ให้ดำรงตำแหน่งรัฐมนตรีสาธารณสุขและบริการมนุษย์คนที่ 23 ไพรซ์ได้รับการลงมติจากวุฒิสภาสหรัฐให้เข้ารับตำแหน่งเมื่อวันที่ 10 กุมภาพันธ์ ค.ศ. 2017 และได้ลาออกไปในวันที่ 29 กันยายน ค.ศ. 2017 จากนั้นทรัมป์ได้เสนอชื่อ ดอน เจ. ไวรท์ รองผู้ช่วยรัฐมนตรีงานสาธารณสุขและผู้อำนวยการฝ่ายสนับสนุนการควบคุมและป้องกันโรค ให้เข้ารักษาการรัฐมนตรี จนกระทั่งรัฐมนตรีช่วยฯ อีริค ฮาร์แก้น ได้สาบานตนต่อเมื่อวันที่ 10 ตุลาคม ค.ศ. 2017 ถัดมาในวันที่ 13 พฤศจิกายน ค.ศ. 2017 ทรัมป์ได้เสนอชื่ออดีตผู้บริหารบริษัทยา อเล็กซ์ อาซาร์ เพื่อมาดำรงตำแหน่งรัฐมนตรีตัวจริง อาซาร์เข้ารับการไต่สวนเพื่อเข้ารับตำแหน่งจากกรรมาธิการการเงินวุฒิสภาสหรัฐ ในวันที่ 9 มกราคม ค.ศ. 2018 และได้รับมติเห็นชอบให้เข้าดำรงตำแหน่งจากวุฒิสภาสหรัฐด้วยคะแนนเสียง 55 ต่อ 43 ในวันที่ 24 มกราคม ค.ศ. 2018 อีก 5 วันถัดมาจึงเข้าพิธีสาบานตนอำนาจหน้าที่ อำนาจหน้าที่. อำนาจหน้าที่ของรัฐมนตรี ซึ่งหมุนเวียนเปลี่ยนไปตามเงื่อนไขและสภาวการณ์ในสหรัฐอเมริกา มีหน้าที่รวมถึงการให้คำปรึกษาแก่ประธานาธิบดีสหรัฐอเมริกา เกี่ยวกับเรื่องสวัสดิการมนุษย์ การสาธารณสุขและโครงการด้านความมั่นคงของรายได้ รัฐมนตรีสาธารณสุขและบริการมนุษย์ มุ่งมั่นที่จะบริหารงานกระทรวงสาธารณสุขและบริการมนุษย์ เพื่อดำเนินการโครงการที่ได้รับการอนุมัติและทำให้ประชาชนตระหนักถึงวัตถุประสงค์ของกระทรวง กระทรวงสาธารณสุข ศึกษาธิการ และสวัสดิการสหรัฐ (HEW) ได้รับการจัดระเบียบใหม่ให้แยกเป็น กระทรวงศึกษาธิการ และกระทรวงสาธารณสุขและบริการมนุษย์ (DHHS) กระทรวงสาธารณสุขและบริการมนุษย์ดูแลหน่วยงานทั้ง 11 หน่วยงาน ได้แก่ สำนักงานคณะกรรมการอาหารและยา (FDA) ศูนย์ควบคุมโรค (CDC) สถาบันสุขภาพแห่งชาติ (NIH) สำนักงานบริหารเด็กและครอบครัว (ACF) และศูนย์บริการสงเคราะห์ผู้ยากไร้และทางการแพทย์ (CMS)</doc>
