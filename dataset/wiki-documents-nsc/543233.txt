<doc id="543233" url="https://th.wikipedia.org/wiki?curid=543233" title="สอาด ปิยวรรณ">สอาด ปิยวรรณ ดร.สอาด ปิยวรรณ เป็นอดีตรัฐมนตรีว่าการกระทรวงยุติธรรม ในรัฐบาลพลเอกเปรม ติณสูลานนท์ อดีตรัฐมนตรีประจำสำนักนายกรัฐมนตรี ในรัฐบาลพลเอกชาติชาย ชุณหะวัณ และเป็นอดีตสมาชิกสภาผู้แทนราษฎรจังหวัดลำปาง 6 สมัย สังกัดพรรคชาติไทยประวัติ ประวัติ. สอาด ปิยวรรณ เกิดเมื่อวันที่ 24 ธันวาคม พ.ศ. 2469 ที่จังหวัดลำปาง เป็นบุตรคนที่ 4 ของคำสุก และจันทร์ทิพย์ ปิยวรรณ มีพี่น้อง 4 คน จบการศึกษาชั้นมัธยมศึกษาจากโรงเรียนบุญวาทย์วิทยาลัย จังหวัดลำปาง สำเร็จการศึกษาระดับปริญญาตรีจาก 3 สถาบัน คือ นิติศาสตรบัณฑิต จากมหาวิทยาลัยศรีปทุม รัฐศาสตรบัณฑิต จากมหาวิทยาลัยรามคำแหง และเศรษฐศาสตรบัณฑิต จากประเทศสหรัฐอเมริกา รวมทั้งสำเร็จการศึกษาระดับปริญญาโท-เอก สาขารัฐศาสตร์ จากประเทศสหรัฐอเมริกา สอาด ปิยวรรณ เสียชีวิตจากอาการติดเชื้อในลำไส้ ที่โรงพยาบาลวิชัยยุทธ เมื่อวันที่ 14 เมษายน พ.ศ. 2556การทำงาน การทำงาน. สอาด ปิยวรรณ เป็นนักธุรกิจตันแทนจำหน่ายรถบรรทุก ต่อมาหันมาทำงานการเมืองเป็นกรรมการบริหารพรรคสหภูมิ และเป็นสมาชิกสภาจังหวัดลำปาง ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 ได้รับเลือกตั้งเป็นสมาชิกสภาผู้แทนราษฎรเป็นสมัยแรก สังกัดพรรคแรงงาน ซึ่งเขาเป็นเลขาธิการพรรค ต่อจากนั้นเขาได้รับเลือกตั้งต่อเนื่องอีก 5 สมัย สอาด ปิยวรรณ ได้รับแต่งตั้งเป็นรองประธานสภาผู้แทนราษฎร และเป็นรัฐมนตรีว่าการกระทรวงยุติธรรม ในรัฐบาลพลเอกเปรม ติณสูลานนท์ เมื่อปี พ.ศ. 2529 และเป็นรัฐมนตรีประจำสำนักนายกรัฐมนตรี ในรัฐบาลพลเอกชาติชาย ชุณหะวัณ เมื่อปี พ.ศ. 2533สมาชิกสภาผู้แทนราษฎร สมาชิกสภาผู้แทนราษฎร. ดร.สอาด ได้รับการเลือกตั้งเป็นสมาชิกสภาผู้แทนราษฎร 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 จังหวัดลำปาง สังกัดพรรคแรงงาน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดลำปาง สังกัดพรรคแรงงาน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดลำปาง สังกัดพรรคชาติไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดลำปาง สังกัดพรรคชาติไทย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดลำปาง สังกัดพรรคชาติไทย 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดลำปาง สังกัดพรรคชาติไทยเครื่องราชอิสริยาภรณ์</doc>
