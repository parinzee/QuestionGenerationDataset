<doc id="230229" url="https://th.wikipedia.org/wiki?curid=230229" title="หนังทุนต่ำ">หนังทุนต่ำ หนังทุนต่ำ เป็นหนังที่ถ่ายทำโดยทุนสร้างที่จำกัด โดยมากผู้กำกับไร้ชื่อ มักจะสร้างหนังทุนต่ำเนื่องจากขาดเงินทุนจากสตูดิโอ ที่ไม่ยินยอมให้เงินทุนสำหรับภาพยนตร์เนื่องจากอาจเห็นว่าหนังจะไม่ประสบความสำเร็จ เป็นการยากที่จะระบุว่าเงินเท่าใดถึงจะเป็นหนังทุนต่ำ คำว่าหนังทุนต่ำ นั้นแตกต่างกันไปตามแต่ละประเทศและแนวของหนัง ตัวอย่างเช่น ภาพยนตร์ตลก ทุนสร้าง 20 ล้านดอลลาร์สหรัฐถือว่าเป็นหนังทุนสร้างปานกลาง แต่หากเป็นหนังแอ็กชันแล้วด้วยจำนวนเท่านี้ถือเป็นหนังทุนสร้างต่ำหนังทุนต่ำที่เป็นที่รู้จัก หนังทุนต่ำที่เป็นที่รู้จัก. หนังทุนต่ำที่ประสบความสำเร็จมากที่สุดคือ หนังในปี 1999 เรื่อง The Blair Witch Project ที่มีทุนสร้างที่ $22,000 ดอลลาร์สหรัฐ แต่ทำรายได้ไป $248 ล้านดอลลาร์สหรัฐทั่วโลก ถือเป็นสัดส่วนของทุนสร้างต่อรายได้สูงที่สุด ในประวัติศาสตร์วงการภาพยนตร์อเมริกัน หลังจากนั้นยังมีการออกหนังสือ วิดีโอสามภาค และภาคต่อที่ประสบความสำเร็จน้อยกว่า ภาพยนตร์ที่ประสบความสำเร็จอีกเรื่องหนึ่งคือ Deep Throat หนังที่สร้างในปี 1972 ที่มีทุนสร้างเพียง $22,500 ดอลลาร์สหรัฐ มีการอ้างว่าทำรายได้กว่า $600 ล้านดอลลาร์สหรัฐ แต่รายได้นี้ก็ถูกปฏิเสธไปเนื่องจากดูไม่สมจริง Napoleon Dynamite มีทุนสร้าง $400,000 ดอลลาร์สหรัฐ ทำรายได้เกือบ $50 ล้านดอลลาร์สหรัฐ ภาพยนตร์อย่าง Juno ที่มีทุนสร้าง $6.5 ล้านเหรียญและทำรายได้ไปกว่า $230 ล้านดอลลาร์สหรัฐทั่วโลก และ สลัมด็อก มิลเลียนแนร์ คำตอบสุดท้าย...อยู่ที่หัวใจ มีทุนสร้าง $15 ล้านดอลลาร์สหรัฐแต่ทำรายได้ $244 ล้านดอลลาร์สหรัฐ ถือเป็นภาพยนตร์ที่ประสบความสำเร็จอย่างมาก อีกเรื่องที่ประสบความสำเร็จคือ หนังทุนต่ำเรื่อง Clerks กำกับโดยเควิน สมิท Clerks มีทุนสร้างน้อยกว่า $27,000 ดอลลาร์สหรัฐ (โดยเงินส่วนใหญ่ไปลงที่เพลงประกอบภาพยนตร์ด้วยซ้ำ) แต่ประสบความสำเร็จอย่างดี</doc>
