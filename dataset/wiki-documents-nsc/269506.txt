<doc id="269506" url="https://th.wikipedia.org/wiki?curid=269506" title="รัฐเคาะลีฟะฮ์รอชิดีน">รัฐเคาะลีฟะฮ์รอชิดีน รัฐเคาะลีฟะฮ์รอชิดีน (, ) เป็นรัฐเคาะลีฟะฮ์รัฐแรกในสี่รัฐเคาะลีฟะฮ์ ก่อตั้งขึ้นหลังจากการเสียชีวิตของมุฮัมมัดในปี ค.ศ. 632 ในยุคที่รุ่งเรืองที่สุดเขตแดนของประเทศครอบคลุมตลอดทางตอนเหนือของทวีปแอฟริกา คาบสมุทรอาหรับ และเนินสูงของอิหร่านที่มา ที่มา. หลังจากการเสียชีวิตของมุฮัมมัดในปี ค.ศ. 632 แล้ว กลุ่มชาวมะดีนะฮ์อันซาร์ (Ansar) ก็ถกเถียงกันว่าผู้ใดควรจะเป็นผู้นำที่เหมาะสมต่อจากศาสดามุฮัมมัดในการดำเนินกิจการของมุสลิมต่อไป ในขณะที่ครอบครัวของท่านยังยุ่งอยู่กับการจัดการเรื่องการฝังศพอุมัร และอบู อุบัยดะห์ (Abu Ubaidah ibn al-Jarrah-أبو عبيدة عامر بن عبدالله بن الجراح) ต่างก็สาบานว่าจะจงรักภักดีต่ออะบูบักร์ผู้กลายมาเป็น “ประมุขผู้สืบสายจากท่านศาสนทูตของอัลลอฮ์” คนแรก (คอลีฟะหฺ ราซูล อัลลอฮฺ) หลังจากนั้นอะบูบักรฺก็เริ่มการสงครามเผยแพร่ศาสนาอิสลาม อะบูบักร์เริ่มต้นด้วยการปราบปราบชนกลุ่มต่าง ๆ ในคาบสมุทรอาหรับที่ละเมิดคำสาบานต่อศาสนาอิสลามและชุมชนมุสลิม ในฐานะเคาะลีฟะฮ์ทั้งอะบูบักรฺเองและผู้ครองอีกสี่คนต่อมาก็มิได้อ้างตนเองว่าเป็นเจ้า ยังคงพำนักอยู่ในบ้านที่สมถะและปฏิบัติตนอย่างปกติ รีดนมแกะและแพะ และออกไปไหนมาไหนโดยไม่มีองครักษ์ อุมัยยะฮ์และอับบาซียะฮ์ต่อมาก็มิได้อ้างตนว่าเป็นเจ้าเช่นกัน แต่ปฏิบัติตนเช่นเจ้า</doc>
