<doc id="333841" url="https://th.wikipedia.org/wiki?curid=333841" title="หนึ่งธิดา โสภณ">หนึ่งธิดา โสภณ หนึ่งธิดา โสภณ ชื่อเล่น หนูนา (8 พฤษภาคม พ.ศ. 2535) เป็นนักแสดงชาวไทย ที่มีชื่อเสียงจากการแสดงภาพยนตร์เรื่อง กวน มึน โฮ และได้รับรางวัลสุพรรณหงส์ สาขานักแสดงนำหญิงยอดเยี่ยม ปี 2553 จากภาพยนตร์ดังกล่าวประวัติ ประวัติ. หนึ่งธิดา โสภณเป็นบุตรีของวิเชียร และศศิธร โสภณ มีน้องชายคือเอกบุรุษ โสภณ ชื่อเล่น สุไอซ์ นักร้องสมาชิกวง Mad Monkeys สังกัดบริษัทแกรมมี่ และเคยประกวดในรายการ The Trainer ปั้นฝันสนั่นเวที ปีที่ 1 อีกทั้งหนูนาเป็นหลานของ ธัญญา โสภณ มีศักดิ์เป็นป้า หนูนานับถือศาสนาอิสลาม มีชื่อเล่นเป็นภาษาอาหรับว่า "โรฮันนา" มีความหมายว่า "ดวงใจฉัน" แต่ด้วยเธอมักเรียกตนเองว่า "หนู" มาตลอด มารดาของเธอจึงเรียกเธอว่า "หนูนา" หนูนาจบการศึกษาระดับประถมศึกษาจาก โรงเรียนกสิณธรเซนต์ปีเตอร์ ระดับมัธยมศึกษาจาก โรงเรียนสตรีวิทยา สายศิลป์ภาษา (ภาษาจีน) และจบการศึกษาระดับอุดมศึกษาจาก คณะศิลปกรรมศาสตร์ มหาวิทยาลัยธรรมศาสตร์ สาขาวิชาการละคร ในปี พ.ศ. 2558สู่วงการบันเทิง สู่วงการบันเทิง. หนูนาเข้าสู่วงการบันเทิงในฐานะดาราเด็ก ผลงานชิ้นแรกของหนูนาคือ เล่นเป็นตัวประกอบในละครเรื่อง ปอบผีฟ้า (ปี พ.ศ. 2540 - วรนุช วงศ์สวรรค์ แสดงนำ) ซึ่งในขณะนั้นมีอายุเพียง 6 ปี โดยออกมาเล่นเพียงฉากเดียวและพูดคำว่า "เล่นกันไหม" จากนั้นก็ถูกกินตับตาย ต่อมา หนูนาได้ร่วมแสดงละครในอีกหลายๆเรื่องถัดมา เช่น ดั่งสายน้ำไหล ลูกหลง และมีผลงานที่เป็นรู้จักกันมากขึ้น คือ ละครเรื่องน้องใหม่ ร้ายบริสุทธิ์ ออกอากาศทางช่อง 3 โดยรับบทเป็น "มะยม" หนูนาแสดงความสามารถทางด้านการร้องเพลง ในปี พ.ศ. 2547 ขณะที่หนูนาอายุ 12 ปี หนูนาได้เข้าร่วมแข่งขันประกวดร้องเพลงในรายการ KPN Junior Award 2004 ได้รับรางวัลรองชนะเลิศอันดับ 1 ประเภทเพลงไทยสากล รวมถึงเป็นผู้ที่ชนะโหวตและได้รับรางวัลหลักสูตร Voice Training ไปครอง ในขณะเดียวกันหนูนายังเคยแสดงละครเวทีของค่าย เอ็กแซ็กท์ ถึง 2 เรื่อง ได้แก่ ในปี พ.ศ. 2550 บัลลังก์เมฆ เดอะมิวสิคัล รับบทเป็น "วิรินทร์" แสดงคู่กับ บี้ สุกฤษฎิ์ และในปี พ.ศ. 2553 เนื้อคู่ 11 ฉาก จากวันแรกถึงวันลา รับบทเป็น "ใบเตย" ลูกสาวของ สินจัย เปล่งพานิช ต่อมาจุดเปลี่ยนครั้งสำคัญของชีวิตหนูนาในวงการบันเทิงคือ ในปี พ.ศ. 2553 หนูนาชนะเลิศการประกวดในโครงการ “ลักส์ปั้นดาว” เพื่อค้นหานางเอกหน้าใหม่ที่จะได้เล่นหนังรัก โรแมนติก คอมเมดี้ ของค่าย จีทีเอช ทำให้หนูนาได้กลายเป็นนางเอกภาพยนตร์อย่างเต็มตัว ในภาพยนตร์เรื่อง กวน มึน โฮ ออกฉายในโรงภาพยนตร์เมื่อวันที่ 19 สิงหาคม พ.ศ. 2553 กำกับการแสดงโดย บรรจง ปิสัญธนะกูล และแสดงคู่กับ ฉันทวิชช์ ธนะเสวี ซึ่งภาพยนตร์เรื่องนี้ ถือว่าเป็นการแจ้งเกิดหนูนาให้เป็นที่รู้จักอย่างกว้างขวางมากขึ้น ในฐานะ "นางเอกร้อยล้าน" รวมทั้งยังได้รับรางวัลสุพรรณหงส์ สาขานักแสดงหญิงยอดเยี่ยมจากภาพยนตร์เรื่องนี้อีกด้วย หนูนาไม่เพียงแต่เป็นที่รู้จักในฐานะนางเอกภาพยนตร์ ในขณะเดียวกันหนูนายังได้แสดงความสามารถด้านการร้องเพลง ด้วยการร้องเพลงประกอบภาพยนตร์ กวน มึน โฮ คือ เพลงรักไม่ต้องการเวลา ซึ่งเป็นการนำเพลงของวงเคลียร์มาร้องใหม่ ความโด่งดังของหนูนาในเวลานั้น ทั้งในฐานะนางเอกภาพยนตร์และนักร้อง ส่งผลให้ในปี พ.ศ. 2554 หนูนาได้เป็นแขกรับเชิญของ เบิร์ด ธงไชย แมคอินไตย์ บนเวทีคอนเสิร์ตเบิร์ดอาสาสนุกโดยร้องเพลงคู่ "วนาสวาท" ซึ่งเป็นเพลงประกอบละครเรื่อง วนาลี ออกอากาศทางช่อง 3ผลงานภาพยนตร์ซิตคอม & ซีรีส์ละครโทรทัศน์ในวัยเด็กละครโทรทัศน์ละครเวทีพิธีกรโค้ชการ์ตูนผลงาน. การ์ตูน. - โพโรโระ เพนกวินป่วน ก๊วนขั้วโลก - ภาพยนตร์การ์ตูน ทิงเกอร์ เบลล์ - ภาพยนตร์การ์ตูนแอนิเมชัน 3D เอคโค่ จิ๋วก้องโลก (Echo Planet) - ภาพยนตร์เรื่อง ผจญภัยแดนคำสาปราชินีหิมะ ให้เสียงภาษาไทยในบท เจ้าหญิงอันนา (Princess Anna)ผลงานเพลงอัลบั้มสตูดิโออัลบั้มมินิอัลบั้มอัลบั้มรวมเพลงซิงเกิลซิงเกิลอื่นๆเพลงประกอบละคร ภาพยนตร์ และ ละครเวทีวิดีโออัลบั้มมิวสิกวิดีโอคอนเสิร์ตคอนเสิร์ต. - คอนเสิร์ตเบิร์ด อาสาสนุก (2554) - Gun Man Show (2556) - STAR THEQUE GTH 11 ปีแสงคอนเสิร์ต (2558) - Love 10ปี ไม่มีหยุด (2559) - คอนเสิร์ตเพลงรักเพลงละคร (2559) - คอนเสิร์ต25ปี ดวงจันทร์กลางดวงใจ พุ่มพวงดวงจันทร์ (2560)รางวัลรางวัล. - รางวัลสุพรรณหงส์ ครั้งที่ 20 ประจำปี 2553 - นักแสดงนำหญิงยอดเยี่ยม (กวน มึน โฮ) - Starpics Thai Film Awards ครั้งที่ 8 - นักแสดงนำหญิงยอดเยี่ยม (กวน มึน โฮ) - Gmember Award 2010 - เพลงประกอบภาพยนตร์ยอดนิยม (กวน มึน โฮ) เพลง รักไม่ต้องการเวลา - Bang Award 2011 - รางวัล Girl of the Year - รางวัลภาพยนตร์ไทย ชมรมวิจารณ์บันเทิง ครั้งที่ 19 - นักแสดงนำหญิงยอดเยี่ยม (กวน มึน โฮ) ร่วมกับ เฌอมาลย์ บุญยศักดิ์ (ชั่วฟ้าดินสลาย) - สยามดารา สตาร์ อวอร์ด 2011 - รางวัลนักแสดงนำหญิงยอดเยี่ยม สาขาภาพยนตร์ จากเรื่อง กวน มึน โฮ บริษัท GTH - Dara Daily Award 2011 - รางวัลดารานำหญิง สาขาภาพยนตร์ที่สุดแห่งปี 2011 - กระทรวงการพัฒนาสังคมและความมั่นคงของมนุษย์ - รางวัลประกาศนียบัตร บุคคลผู้เป็นต้นแบบที่ดีของเยาวชน - channelvthailand [V]Awards 2011 - รางวัล [V]Awards Crossover หนูนา หนึ่งธิดา โสภณ รางวัลพิฆเนศวร ครั้งที่ 1 ประจำปี 2555- รางวัลศิลปินหญิงดีเด่น - รางวัลเพชรในเพลง 2556 กระทรวงวัฒนธรรม โดยสำนักงานวรรณกรรมและประวัติศาสตร์ กรมศิลปากร - รางวัลชนะเลิศ ผู้ขับร้องเพลงดีเด่นด้านภาษาไทย ประเภทไทยสากลหญิง จากเพลง แค่หลับตา (ละครเวทีรักจับใจ)</doc>
