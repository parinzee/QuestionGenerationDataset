<doc id="285889" url="https://th.wikipedia.org/wiki?curid=285889" title="หวานใจยัยต่างดาว">หวานใจยัยต่างดาว หวานใจยัยต่างดาว เป็นละครโทรทัศน์ สร้างโดยบริษัท เอ็กแซ็กท์ แอนด์ ซีเนริโอ จำกัด ซึ่งเป็นบทประพันธ์ของ ณพุทธ สุศรีฯ ออกอากาศทางช่อง 7 ทุกวันวันศุกร์ วันเสาร์ วันอาทิตย์ เวลา 20:30 - 22.30 ตั้งแต่วันที่ 4 ธันวาคม พ.ศ. 2552 -9 มกราคม พ.ศ. 2553 ละครเรื่องหวานใจยัยต่างดาว กำกับการแสดงโดย กิตติ บุญสกุลศักดิ์ แนวละคร Romantic Comedy แสดงนำโดย ณัฐวุฒิ สกิดใจ, อรจิรา แหลมวิไล, เมย์ เฟื่องอารมย์, พงษ์พันธ์ เพชรบัณฑูร, ชลิต เฟื่องอารมย์, พลอยปภัส ธนันต์ชัยกานต์, อติมา ธนเสนีวัฒน์, ทรงสิทธิ์ รุ่งนพคุณศรี, ตี๋ ดอกสะเดา, ธงธง มกจ๊ก, จุ๊บจิ๊บ เชิญยิ้ม, สาริน บางยี่ขัน, ด.ช. ริชาร์ด เกียนี่นักแสดงเรื่องย่อเรื่องย่อ. - ต้อม เจ้าหน้าที่ฝ่ายดูแลศิลปินค่ายเพลงลูกทุ่งชื่อดัง จับได้ว่า ดุจดาว แฟนสาวนักร้องชื่อดังแอบไปกิ๊กกับ สิน รองผู้บริหารหนุ่มของค่าย ทำให้ทั้งคู่มีปากเสียงกัน ดุจดาวโกรธจัดจึงขับรถออกไปด้วยความเร็วและชน วีสี่ เข้าอย่างจัง ด้วยความตกใจกลัว ดุจดาวจึงหนีไปและทิ้งให้ต้อมรับผิดชอบแทน โดยหารู้ไม่ว่าแท้จริงแล้ววีสี่เป็นมนุษย์ต่างดาวที่ถูกส่งมาสำรวจข้อมูล บางอย่างบนโลกมนุษย์ ต้อมพาวีสี่มารักษาตัวที่บ้านของเขาซึ่งอาศัยอยู่กับ ตาชื่น ผู้เลื่อมใสในพระพุทธศาสนา แต้ม น้องสาวจอมห้าวที่เรียนชั้น ม.ปลาย และ ตั้ม น้องชายวัยกำลังซุกซน ทุกคนไม่เชื่อเรื่องที่วีสี่เล่าว่าเธอเป็นมนุษย์ต่างดาว กลับเข้าใจว่าเธอได้รับบาดเจ็บจนเพี้ยนไป ตั้งแต่นั้นมาวีสี่เลยพักอาศัยอยู่ที่บ้านต้อม โดยต้อมบอกใครๆว่าเธอเป็นสาวใช้คนใหม่ที่เพิ่งมาจากต่างหวัด ทำเอา รัชนี คุณครูสาวที่หลงรักต้อมเกิดหึงหวงวีสี่ จึงแกล้งหาเรื่องเล่นอยู่เป็นประจำ และเกิดรู้ความจริงว่าเธอเป็นมนษย์ต่างดาวเธอจึงหันไปร่วมมือกับ อาจารย์สนธยา ครูสอนวิชาวิทยาศาสตร์ ผู้มีเป้าหมายจะใช้วีสี่เป็นหนูทดลองในโครงการของตน เพื่อให้วีสี่ปลอดภัยจาการถูกรังแก ต้อมเลยพาเธอไปฝากงานที่ค่ายเพลงของ เสี่ยสำเริง ที่เขาเป็นพนักงานอยู่ เสี่ยสำเริงจอมหื่นเกิดติดใจในความน่ารักของวีสี่จึงหาโอกาสรวบหัวรวบหางเธอทุกวิธี แต่โชคดีที่ โป้ง กับ ลิซ่า เพื่อนซี้ของต้อมคอยช่วยเหลือ ต่อมาไม่นานวีสี่ก็เริ่มไต่เต้าจากพนักงานทำความสะอาด จนกลายมาเป็นแดนเซอร์และจับพลัดจับผลูไปเป็นนักร้องหน้าใหม่ได้ราวปาฎิหารย์ ชื่อเสียง ความน่ารักและนิสัยของวีสี่ทำให้ดุจดาวริษยาหาเรื่องทำลายวีสี่ทุกฝีก้าว เป็นเหตุให้ต้อมต้องคอยออกโรงปกป้องวีสี่อยู่เสมอ จนต้อมและวีสี่เกิดความรักต่อกัน ในขณะเดียวกันวีสี่ก็ได้รับการติดต่อจากดาวแม่ของเธอที่กำลังจะมารับตัวเธอ กลับในเร็ววันคาแร็กเตอร์ตัวละครคาแร็กเตอร์ตัวละคร. - ป๋อ - ณัฐวุฒิ สกิดใจ รับบท ต้อม หนุ่มปากร้าย บ้างาน รักน้องกับตายิ่งกว่าอะไรทั้งหมด เป็นคนซื่อมักถูกหลอกใช้อยู่เสมอ เป็นเด็กกำพร้า ต้องหาเลี้ยงครอบครัวตั้งแต่วัยรุ่น ทำให้ต้อมเป็นคนจริงจังไม่รู้จักหาความสุขใส่ตัว- แป้ง – อรจิรา แหลมวิไล รับบท วีสี่ มนุษย์ต่างดาวสาวตกยาน อุปนิสัยค่อนข้างมองโลกในแง่ดี เนื่องจากดาวที่เธออาศัยอยู่นั้นทุกชีวิตต่างมีทุกอย่างเพียบพร้อมเท่าๆ กัน ทำให้ไม่รู้จักการแก่งแย่งแข่งขันกัน ทำให้เธอดูเปิ่น เวอร์ น่ารัก- เมย์ – ศิกานต์ เจริญพาณิชย์ รับบท ดุจดาว นักร้องลูกทุ่งสาวชื่อดัง เคยเป็นน้องดาวแฟนสาวที่ต้อมผลักดันจนมีชื่อเสียง แต่ดุจดาวเป็นคนทะเยอทะยาน ยอมทำได้ทุกอย่างเพื่อชื่อเสียง ดังนั้นเธอจึงสลัดรักต้อม ไปคบหากับคุณสิน ซึ่งมีฐานะร่ำรวยกว่า- หลุยส์ –  พงษ์พันธ์ เพชรบัณฑูร รับบท คุณสิน ลูกของเสี่ยสำเริง เป็นคนน่าตาดีเห็นแก่ได้ และชอบวางตัวเป็นนักเลงกร่างไปทั่ว เป็นคู่ปรับคนสำคัญกับต้อม- เมี่ยง – อติมา ธนเสนีวัฒน์ รับบท รัชนี เพื่อนบ้านของต้อมเป็นคุณครูประจำชั้นของตั้ม แอบชอบต้อมเลยแวะเวียนมาจุ้นจ้านที่บ้านเสมอ- ธงธง – คัชฑาเทพ เอี่ยมศิริ รับบท ลิซ่า สไตล์ลิสต์และช่างแต่งหน้าประจำบริษัท เป็นคนปากร้าย แต่ใจดี คอยช่วยเหลือต้อมเสมอ- ตี๋ ดอกสะเดา รับบท โป้ง เพื่อนซี้ของต้อม นิสัยกะล่อน เป็นคนขับรถประจำบริษัท ความสามารถพิเศษคือขับยานพาหนะได้ทุกประเภท ยกเว้นยานอวกาศ- หญิง – พลอยปภัส ธนันต์ชัยกานต์ รับบท แต้ม น้องสาววัยรุ่นของต้อม เป็นคนหัวรั้น ใจร้อน ไม่ชอบฟังใคร มักมีเรื่องโต้เถียงกับต้อมเสมอ- ด.ช. ริชาร์ด เกียนี่ รับบท ตั้ม น้องชายคนเล็กของต้อม เป็นคนร่าเริง มีจินตนาการสูง ตั้มจะสนิทสนมกับวีสี่มาก และพยายามจับคู่ให้ต้อมกับวีสี่รักกันเพลงประกอบละครเพลงประกอบละคร. - เพลง รู้จักรัก รู้จักเธอ ร้องโดย กวินตรา โพธิจักร</doc>
