<doc id="918077" url="https://th.wikipedia.org/wiki?curid=918077" title="กองบัญชาการใหญ่แห่งเวร์มัคท์">กองบัญชาการใหญ่แห่งเวร์มัคท์ กองบัญชาการใหญ่แห่งเวร์มัคท์ () หรือ OKW เป็นหน่วยบัญชาการระดับสูงสุดของเวร์มัคท์ ก่อตั้งขึ้นในวันที่ 4 กุมภาพันธ์ ค.ศ. 1938 จึงเทียบเท่าเป็นกระทรวงกลาโหมของประเทศเยอรมนีในช่วงสงครามโลกครั้งที่สอง กองบัญชาการนี้มีหน้าที่กำกับสามเหล่าทัพเยอรมันอันได้แก่ เฮร์ (กองทัพบก) ครีกซมารีเนอ (กองทัพเรือ) และ ลุฟท์วัฟเฟอ (กองทัพอากาศ) การประชุมนายทหารระดับสูงในวันที่ 4 กุมภาพันธ์ ค.ศ. 1938 ที่กรุงเบอร์ลิน ฮิตเลอร์ได้แจ้งคำสั่งปลดนายทหารระดับสูงหลายคน อาทิ จอมพล ฟอน บลอมแบร์ก รัฐมนตรีว่าการสงครามควบตำแหน่งผบ.เหล่าทัพเวร์มัคท์ และพลเอก ไฟร์แฮร์ ฟอน ฟริทช์ ผู้บัญชาการสูงสุดกองทัพบก การปลดดังกล่าวสร้างความตื่นตะลึงให้กับนายทหารจำนวนมาก ฮิตเลอร์ยุบกระทรวงการสงครามทิ้งและจัดตั้ง "กองบัญชาการใหญ่แห่งเวร์มัคท์" อันขึ้นตรงต่อฟือเรอร์และผู้บัญชาการสูงสุดแห่งเวร์มัคท์ (Führer und Oberste befehlshaber der Wehrmacht) ขึ้นมาแทน และตั้งจอมพล วิลเฮล์ม ไคเทิล เป็นหัวหน้ากองบัญชาการใหญ่แห่งเวร์มัคท์ ทั้งยังตั้งพลเอก ฟอน เบราชิทช์ เป็นผู้บัญชาการสูงสุดกองทัพบกคนใหม่ ด้วยการที่กองบัญชาการใหญ่แห่งเวร์มัคท์ขึ้นตรงต่อฟือเรอร์และผู้บัญชาการสูงสุดแห่งเวร์มัคท์ (ซึ่งก็คือฮิตเลอร์) นี้เอง ทำให้ในช่วงสงคราม องค์กรนี้เป็นองค์กรที่ทรงอำนาจที่สุดของกองทัพเยอรมัน หลังปี 1942 องค์กรนี้รับผิดชอบปฏิบัติการทางทหารในทุกพื้นที่ยกเว้นแนวรบด้านตะวันออกที่ประจันหน้ากับสหภาพโซเวียต ฮิตเลอร์ได้กลายเป็นทั้งผู้นำรัฐบาลและผู้นำกองทัพในคนๆเดียวโครงสร้างโครงสร้าง. - ผู้บัญชาการสูงสุดแห่งเวร์มัคท์ (Oberste befehlshaber der Wehrmacht)- อดอล์ฟ ฮิตเลอร์ (ปี 1935–1945) - จอมพลเรือ คาร์ล เดอนิทซ์ (ปี 1945) - หัวหน้ากองบัญชาการใหญ่แห่งเวร์มัคท์ (Chef des Oberkommandos der Wehrmacht) (เทียบเท่ารัฐมนตรีกลาโหม)- จอมพล วิลเฮล์ม ไคเทิล (ปี 1938–1945) - เสนาธิการกิจการทหารแห่งเวร์มัคท์ (Chef des Wehrmachtführungsstabes der Wehrmacht)- พลเอก อัลเฟรด โยเดิล (ปี 1939–1945)</doc>
