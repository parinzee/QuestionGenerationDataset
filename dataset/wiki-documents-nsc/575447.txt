<doc id="575447" url="https://th.wikipedia.org/wiki?curid=575447" title="ไพฑูรย์ นนทะดี">ไพฑูรย์ นนทะดี ไพฑูรย์ นนทะดี (เกิด 11 สิงหาคม พ.ศ. 2530) เป็นนักฟุตบอลชาวไทย ปัจจุบันลงเล่นให้กับสโมสรสุพรรณบุรี เอฟซีในไทยพรีเมียร์ลีก ตำแหน่งกองกลาง โดยในช่วงที่ไพฑูรย์ค้าแข้งให้กับสโมสรเมืองทอง ยูไนเต็ด ในปี 2553 ได้มีโอกาสลงเล่นให้กับทีมชาติไทยชุดใหญ่ 1 นัด ในการแข่งขันกระชับมิตรของฟีฟ่าที่พบกับทีมชาติแอฟริกาใต้ เมื่อวันที่ 16 พฤษภาคม พ.ศ. 2553 ที่สนามเอ็มบอมเบลา สเตเดียม เมืองเนลสไปรต์ (แอฟริกาใต้ ชนะ 4-0)ประวัติ ประวัติ. ไพฑูรย์ นนทะดี เป็นชาวจังหวัดชัยภูมิ จบการศึกษาชั้นมัธยมศึกษาตอนปลายจากโรงเรียนภักดีชุมพลวิทยา และได้มาศึกษาต่อในระดับอุดมศึกษาที่คณะวิทยาศาสตร์การกีฬา จุฬาลงกรณ์มหาวิทยาลัย จนจบปริญญาตรีสาขาการโค้ชกีฬาและจิตวิทยาการกีฬาการเล่นฟุตบอลจุฬา-สินธนา และ จุฬาฯ ยูไนเต็ด การเล่นฟุตบอล. จุฬา-สินธนา และ จุฬาฯ ยูไนเต็ด. ไพฑูรย์ เริ่มเล่นฟุตบอลในระดับไทยลีก ดิวิชัน 1 กับสโมสรจุฬาฯ-สินธนา และสามารถพาสโมสรเลื่อนชั้นมาสู่ไทยพรีเมียร์ลีกได้สำเร็จ ด้วยการคว้าตำแหน่งรองแชมป์ดิวิชัน 1 ฤดูกาล 2550เมืองทอง ยูไนเต็ดระดับทีมชาติ ระดับทีมชาติ. ในปี 2553 ไพฑูรย์ นนทะดี ถูกไบรอัน ร็อบสันกุนซือทีมชาติไทยในขณะนั้น เรียกติดทีมชาติไทยครั้งแรกในการแข่งขันกระชับมิตรกับทีมชาติแอฟริกาใต้ เมื่อวันที่ 15 พฤษภาคม พ.ศ. 2553 ที่สนามเอ็มบอมเบลา สเตเดียม โดยถูกส่งลงสนามแทนธีรเทพ วิโนทัย ในช่วง 20 นาทีสุดท้าย เดือนตุลาคม พ.ศ. 2556 เขาถูกเรียกติดทีมชาติอีกครั้งในยุคที่มีสุรชัย จตุรภัทรพงษ์เป็นโค้ชทีมชาติ ในการแข่งขันเอเชียนคัพ 2015 รอบคัดเลือก ที่พบกับทีมชาติอิหร่าน ที่กรุงเตหะราน แต่ไม่ได้ถูกส่งลงสนามเนื่องจากมีอาการบาดเจ็บ</doc>
