<doc id="658581" url="https://th.wikipedia.org/wiki?curid=658581" title="แบร์ต ฟัน มาร์ไวก์">แบร์ต ฟัน มาร์ไวก์ ลัมแบร์ตึส "แบร์ต" ฟัน มาร์ไวก์ ( ) เกิดเมื่อวันที่ 19 พฤษภาคม ค.ศ. 1952 เป็นผู้จัดการทีมฟุตบอลชาวดัตช์ ขณะเป็นนักฟุตบอลอาชีพ เขาเคยเล่นให้กับหลายสโมสร เช่น โกอะเฮดอีเกิลส์, อาเซต, เอ็มเฟเฟ, ฟอร์ตือนาซิตตาร์ด และเคยเป็นตัวแทนของประเทศเนเธอร์แลนด์อยู่ครั้งหนึ่ง ใน ค.ศ. 1982 ฟัน มาร์ไวก์ เริ่มขยับไปสู่การเป็นผู้จัดการทีม โดยเลิกเล่นฟุตบอลอาชีพใน ค.ศ. 1988 และกลายเป็นผู้จัดการทีมแบบเต็มเวลา ต่อมาใน ค.ศ. 2002 ฟัน มาร์ไวก์คว้าแชมป์ยูฟ่าคัพร่วมกับไฟเยอโนร์ด และได้เข้ามาเป็นผู้จัดการทีมชาติเนเธอร์แลนด์ตั้งแต่ ค.ศ. 2008 จนถึงเดือนมิถุนายน ค.ศ. 2012 โดยพาทีมเข้าไปถึงรอบชิงชนะเลิศฟุตบอลโลก 2010 ได้สำเร็จ แต่ก็แพ้ให้กับทีมชาติสเปนไป 1 ต่อ 0 ประตูในช่วงต่อเวลาพิเศษ ฟัน มาร์ไวก์ลาออกจากตำแหน่งนี้หลังจากเนเธอร์แลนด์แพ้รวด 3 นัดในฟุตบอลชิงแชมป์แห่งชาติยุโรป 2012 รอบแบ่งกลุ่ม ฟัน มาร์ไวก์ มีศักดิ์เป็นพ่อตาของมาร์ก ฟัน โบมเมิล อดีตนักฟุตบอลทีมชาติเนเธอร์แลนด์</doc>
