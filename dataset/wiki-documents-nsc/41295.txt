<doc id="41295" url="https://th.wikipedia.org/wiki?curid=41295" title="มฤตยูเหนือนรก">มฤตยูเหนือนรก มฤตยูเหนือนรก () เป็นการ์ตูนญี่ปุ่น ผลงานแนวแฟนตาซีของ ทาเคชิ โอคาซากิ เคยลงตีพิมพ์ในนิตยสารนิวไทป์ ต่อมาในปี พ.ศ. 2538 ได้ถูกสร้างเป็น OVA โดยออกวางจำหน่ายในรูปแบบวิดีโอและเลเซอร์ดิสก์ หลังจากนั้นในปี พ.ศ. 2543 ก็ได้รับการรีมาสเตอร์ออกวางจำหน่ายอีกครั้งในรูปแบบดีวีดี ในประเทศไทย มฤตยูเหนือนรก ได้ลิขสิทธิ์และตีพิมพ์โดย สำนักพิมพ์ มังก้าบุ๊กส์เรื่องย่อ เรื่องย่อ. เมื่อการต่อสู้ในสงครามดาบศักดิ์สิทธิ์ที่เกิดขึ้นมาหลายครั้งหลายคราตั้งแต่ในยุคอดีตได้จบสิ้นลง เหล่านักรบผู้กล้าและวิญญาณในสังกัดของตนก็จะเข้าจำศีลเพื่อพักผ่อน และจะตื่นขึ้นมาต่อสู้กันอีกรั้งในอีกหลายร้อยปีให้หลัง เพื่อชิงตำแหน่งผู้พิชิต ที่มีความเชื่อกันว่า ผู้พิชิต จะเป็นผู้สร้างเมืองในอุดมคติสำหรับทุกคน วันหนึ่ง คางุระ เด็กหนุ่มนักเรียนชั้น ม.ปลาย ที่ดูท่าทางไม่เอาไหน เป็นเหมือนไก่อ่อนในสายตาของทุกคน ได้ตั้งใจที่จะสารภาพรักกับ อาซามิ เด็กสาวที่เป็นเพื่อนกันมาตั้งแต่เด็ก แต่แล้วจู่ๆ ในโตเกียว ประเทศญี่ปุ่น ก็เกิดน้ำท่วมใหญ่ทั่วทั้งเมือง ซึ่งผู้ที่ทำให้เกิดน้ำท่วมนั้นก็คือ ชิกิ จ้าววิญญาณแห่งน้ำ ที่เพิ่งตื่นขึ้นมา เขารู้มาว่า จ้าววิญญาณแห่งเอเทล นักรบวิญญาณที่แข็งแกร่งที่สุด ยังคงหลับใหลอยู่ที่เมืองนี้ จึงตั้งใจที่จะมาตัดรากถอนโคนให้สิ้นซากก่อนที่ จ้าววิญญาณแห่งเอเทล จะตื่นขึ้นมา แม้นักรบวิญญาณคนอื่นๆ จะพยายามเข้าขัดขวาง แต่ก็ไม่อาจต่อกรกับชิกิได้ เมื่อชิกิบุกมาถึงที่โรงเรียน เขาก็ได้ทำร้ายคางุระ และพาตัวอาซามิไปเป็น ดีพเปอร์ (ผู้เพิ่มพลังให้แก่นักรบวิญญาณ) ของเขา แม้คางุระจะถูกทำร้ายจนบาดเจ็บสาหัส แต่ด้วยความมุ่งมั่นที่จะสารภาพรัก และความเจ็บปวดที่เห็นอาซามิถูกจับตัวไปต่อหน้าต่อตา ทำให้พลังในตัวของเขาตื่นขึ้นมา ณ เวลานั้น นักรบวิญญาณทุกคนที่อยู่ในเหตุการณ์ จึงได้รู้ว่าแท้จริงแล้ว คางุระ ก็คือ จ้าววิญญาณแห่งเอเทล นั่นเองตัวละครตัวละคร. - คางุระ - อาซามิ - สึยุฮะ - ชิกิ - ชิโอฮิสะ - ซาอิ - จิอากิ - โฮโจ - โย - อิซาริ - ชิสึคุ - โคคุริว - โคอิมูระ - ฮิซาเอะ</doc>
