<doc id="420324" url="https://th.wikipedia.org/wiki?curid=420324" title="นะระซะกิ เรียว">นะระซะกิ เรียว นะระซะกิ เรียว (; 23 กรกฎาคม พ.ศ. 2384 – 15 มกราคม พ.ศ. 2449) หรือชื่อสกุลหลังสมรสครั้งที่สองว่า นิชิมุระ สีรุ () เป็นที่รู้จักในนาม โอะเรียว () เป็นอดีตภริยาของซะกะโมะโตะ เรียวมะ () ซะมุไรและนักการเมืองคนสำคัญช่วงปฏิรูปเมจิประวัติ ประวัติ. นะระซะกิ เรียว เกิดในเกียวโต เป็นธิดาของแพทย์ที่ชื่อ นะระซะกิ โชซะกุ () กับมารดาชื่อซะดะ () หรือ นะสึ () มีพี่น้องเป็นชายและหญิงอย่างละสองคน โอะเรียว เริ่มทำงานในร้านเทะระดะยะ () ซึ่งเป็นโรงเตี๊ยมที่อยู่ในเกียวโต ที่ซะกะโมะโตะ เรียวมะมักจะมาพักเป็นประจำหากมีธุระเรื่องการเมืองที่เกียวโต ทำให้เขาสนิทกับเจ้าของร้าน เพราะเจ้าของร้านเองก็มีอุดมการณ์ทางการเมืองเช่นเดียวกับเรียวมะ อยู่มาวันหนึ่งโอะเรียวได้ล่วงรู้เรื่องการมาถึงของมือสังหารขณะที่เธอกำลังอาบน้ำ เมื่อเธอทราบความเช่นนั้นจึงได้วิ่งมาแจ้งข่าวแก่เรียวมะและพันธมิตรที่ร้านเทะระดะยะ ทั้ง ๆ ที่นางยังเปลือยกาย ทำให้เรียวมะเกิดความประทับใจต่อกันจนนำไปสู่การแต่งงานในที่สุด เธอและเรียวมะได้ท่องเที่ยวบ่อน้ำพุร้อนเพื่อฟื้นฟูอาการบาดเจ็บของสามีรอบ ๆ คะโงะชิมะสองต่อสอง ถือเป็นการฮันนีมูนครั้งแรกของญี่ปุ่น เรียวมะเขาได้พาเรียวไปอาศัยที่บ้านของเขาที่แคว้นโทะซะก่อนจะเดินทางต่อไปยังเกียวโตเพื่อพูดคุยกับนะกะโอะกะ ชินตะโร () เรื่องการเมืองโดยเขาได้ไปพักที่ร้านโอมิยะ ซึ่งทั้งเรียวมะและชินตะโรก็ถูกลอบสังหารที่นั่น หลังการมรณกรรมของเรียวมะ เธอได้สมรสใหม่กับวานิชที่ชื่อนิชิมุระ มะสึเบ () และรับบุตรของน้องสาวมาเลี้ยงเป็นบุตรบุญธรรม ซึ่งต่อมาได้เสียชีวิตในช่วงวัยรุ่น ส่วนเธอในปัจฉิมวัยก็ป่วยด้วยพิษสุราเรื้อรัง เพราะยังรำพึงรำพันถึงสามีคนแรกเป็นนิจ ก่อนจะเสียชีวิตอย่างอเนจอนาถเมื่อวันที่ 15 มกราคม พ.ศ. 2449 เมื่ออายุได้ 64 ปี</doc>
