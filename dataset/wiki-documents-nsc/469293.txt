<doc id="469293" url="https://th.wikipedia.org/wiki?curid=469293" title="กวิยณัฎฐ์ แฮร์มันน์">กวิยณัฎฐ์ แฮร์มันน์ กวิยณัฎฐ์ แฮร์มันน์ หรือชื่อเดิมว่า วัลเณซ่า พวง แฮร์มันน์ เมืองโคตร (, 17 กรกฎาคม พ.ศ. 2534) มีชื่อเล่นว่า ณฉัตร และเรียกแทนตัวเองว่า วัล มิสไทยแลนด์เวิลด์ ปี 2012 และเป็นตัวแทนสาวไทยในการประกวดมิสเวิลด์ปีเดียวกันนั้น ซึ่งจัดขึ้นในเขตปกครองตนเองมองโกเลียใน สาธารณรัฐประชาชนจีนประวัติ ประวัติ. กวิยณัฎฐ์ แฮร์มันน์ เกิดเมื่อวันที่ 17 กรกฎาคม พ.ศ. 2534 ที่ประเทศเยอรมนี เป็นบุตรสาวคนเดียวของไรเนอร์ แฮร์มันน์ บิดาชาวเยอรมัน กับปัทมาวดี เมืองโคตร มารดาชาวไทยจากจังหวัดมุกดาหาร ในเวลาต่อมาครอบครัวของเธอได้กลับมาอยู่ในประเทศไทย ซึ่งพำนักและทำธุรกิจรีสอร์ตในจังหวัดภูเก็ต เธอจึงเติบโตขึ้นในภูเก็ต แต่เมื่อบิดาของเธอได้เสียชีวิตลงด้วยโรคมะเร็งขณะเธอมีอายุได้เพียง 6 ขวบ มารดาจึงรับหน้าที่เลี้ยงดูเธอโดยลำพัง เธอกลับไปเยี่ยมญาติของบิดาที่ประเทศเยอรมนีบ้างบางวาระ ซึ่งญาติของเธอที่รู้จักเหลืออยู่เพียงคนเดียวคือน้องสาวย่าซึ่งมีอายุมากแล้ว ที่มาของชื่อเธอ เธอได้กล่าวกับ ผู้จัดการรายวัน ว่า "ชื่อวัลเณซ่า [Vanessa] คุณพ่อชาวเยอรมัน [ไรเนอร์ แฮร์มันน์] เป็นคนตั้งให้ค่ะ มีสองความหมาย หนึ่งคือของขวัญของพระเจ้า อีกความหมายหนึ่งคือผีเสื้อ คือตอนเด็กใช้ชื่อภาษาอังกฤษ พอมาอยู่ที่ไทยคุณแม่ [ปัทมาวดี เมืองโคตร] ไม่รู้จะเขียนเป็นชื่อไทยอย่างไร ก็เลยสะกดว่า "วัลเณซ่า" แล้วกัน คนไทยน่าจะอ่านง่าย ส่วนชื่อเล่น "ณฉัตร" เป็นชื่อเล่นที่ตั้งขึ้นมาใหม่ เพราะก่อนหน้านี้วัลไม่มีชื่อเล่น หลวงตาท่านตั้งให้ มีความหมายว่าสิ่งที่ปกปักรักษาคุ้มครอง วัลเห็นว่ามีความหมายดีก็เลยเอามาใช้เลย" และในปลายปี พ.ศ. 2558 เธอเปลี่ยนมาใช้ชื่อว่า กวิยณัฎฐ์ แฮร์มันน์ เธอเข้ารับการศึกษาระดับอนุบาลจากโรงเรียนดาราสมุทร, ระดับประถมศึกษาและมัธยมศึกษาจากโรงเรียนสตรีภูเก็ต และกำลังศึกษาระดับอุดมศึกษาคณะมนุษยศาสตร์ เอกสื่อสารมวลชน มหาวิทยาลัยรามคำแหงชีวิตส่วนตัว ชีวิตส่วนตัว. กวิยณัฎฐ์ พูดได้ 3 ภาษา คือ ภาษาไทย, เยอรมัน และอังกฤษ เธอจะสนทนาภาษาเยอรมันกับแขกชาวเยอรมันที่เข้ามาพักในรีสอร์ตของเธออยู่เสมอ และเธอก็ฝึกสนทนาภาษาอังกฤษทางโทรศัพท์กับลุงที่พำนักอยู่ในอังกฤษ เธอโปรดปรานอาหารรสจัด โดยเฉพาะส้มตำปูปลาร้า แต่เธอจะกินเจในช่วงวันพระด้วย ขณะที่อยู่ที่บ้านเธอก็มักจะทำอาหารไทยรับประทานเองเสมอ ทั้งนี้เธอมีความใฝ่ฝันที่จะเปิดร้านอาหารไทยเป็นของตนเอง เธอสนใจพระพุทธศาสนา เพราะเธอได้นำหลักธรรมคำสอนมาปรับใช้ในชีวิตประจำวัน โดยเฉพาะในเรื่องสติ และสมาธิ รวมกับถึงศีล 5 ที่เธอยึดถืออยู่เป็นประจำ ในด้านกีฬา กวิยณัฎฐ์ เคยเป็นนักกีฬาคาราเต้ทีมชาติมาก่อน โดยไต่เต้าจากการเป็นนักกีฬาประจำโรงเรียน, ประจำเขต และได้เป็นนักกีฬาทีมชาติ เธอลงแข่งทีมชาติ อยู่ 2-3 ครั้ง ในรายการภูเก็ตไทยแลนด์โอเพ่นกับแปซิฟิก แต่ภายหลังเธอได้วางมือจากคาราเต้โดยให้เหตุผลด้านสุขภาพและสรีระ ปัจจุบันเธอยังไปซ้อมกับเพื่อน ๆ บ้าง และยืนยันว่าจะไม่ทิ้งกีฬาชนิดนี้การประกวด การประกวด. ก่อนการเข้าประกวดมิสไทยแลนด์เวิลด์ ปี 2012 กวิยณัฎฐ์ เคยประกวด Miss Teen Thailand 2008 และเวทีนางแบบ Thai Supermodel Contest 2011 (เข้ารอบ 10 คนสุดท้าย) โดยใช้ชื่อในการประกวดว่า วัลเณซ่า พวง แฮร์มันน์มิสไทยแลนด์เวิลด์ มิสไทยแลนด์เวิลด์. ในการประกวดมิสไทยแลนด์เวิลด์ เธอใช้ชื่อว่า วัลเณซ่า เมืองโคตร ซึ่งการประกวดครั้งนี้เป็นการประกวดนางงาม ซึ่งแตกต่างจากการประกวดสองครั้งก่อนซึ่งเป็นการประกวดนางแบบ เธอจึงต้องฝึกฝนบุคลิกภาพ ฝึกการเดินให้มีท่วงท่าที่สดใสกว่านางแบบ แม้จะมีการวิตกกันในเรื่องการประกวดชุดว่ายน้ำซึ่งเธอเองแต่เดิมเป็นคนขี้อาย แต่เธอก็คิดขึ้นได้ว่าต้องทำให้ได้เพราะเป็นโอกาสเพียงครั้งเดียวในชีวิต ซึ่งในการประกวดครั้งนี้เธอได้รับตำแหน่งมิสไทยแลนด์เวิลด์ได้รับมงกุฎเพชร พร้อมเงินสดหกล้านบาท นอกจากนี้เธอยังได้รับรางวัลนางงามรูปร่างดี, นางงามที่อุทิศตนเพื่อสังคม และนางงามที่มีทักษะด้านการเดินแบบ และเป็นตัวแทนของประเทศไทยในประกวดมิสเวิลด์ปีเดียวกันนั้น ซึ่งจัดขึ้นในเขตปกครองตนเองมองโกเลียใน สาธารณรัฐประชาชนจีน ส่วนเงินที่ได้จากการประกวด เธอกล่าวว่าเงินส่วนหนึ่งจะใช้ในการศึกษาต่อ, มอบให้มารดา และทำบุญกับสถานรับเลี้ยงเด็กมิสเวิลด์ มิสเวิลด์. เมื่อเข้าถึงช่วงการประกวด วัลเณซ่าได้ออกเดินทางตั้งแต่วันที่ 18 กรกฎาคม พ.ศ. 2555 เธอได้เข้ามาเก็บตัวในเขตปกครองตนเองมองโกเลียใน สาธารณรัฐประชาชนจีน โดยเข้าพักในโรงแรงแรมแห่งหนึ่งซึ่งเป็นสถานที่หลักและเป็นที่เก็บตัวของนางงาม แต่แล้วก็เกิดปัญหาเมื่อกองประกวดมิสเวิลด์ 2012 ให้ผู้เข้าประกวดไปทำกิจกรรมที่เซี่ยงไฮ้ โดยให้นำกระเป๋าเดินทางไปเพียง 1 ใบ เธอจึงเลือกเฉพาะชุดที่จำเป็น ส่วนข้าวของและชุดอื่น ๆ ที่ยังไม่ได้ใช้ก็เก็บไว้ในห้องที่โรงแรม แต่พอทำกิจกรรมเสร็จกลับมาถึงโรงแรมเมื่อวันที่ 4 สิงหาคมก็ตกใจเพราะห้องอยู่ในสภาพไม่เป็นระเบียบ ครีมขัดผิวและเครื่องสำอางบางส่วนหายไป ซึ่งรวมไปถึงชุดราตรีสีเหลืองมะนาวที่จะใช้ใส่ในรอบตัดสิน ต่อมาเวลา 21.30 นาฬิกาของวันเดียวกันนั้นกองประกวดมิสไทยแลนด์เวิลด์ แจ้งผ่านเฟซบุ๊กว่า นายณวัฒน์ อิสรไกรศีล ผู้จัดการมิสไทยแลนด์เวิลด์ ได้ติดต่อมาที่กองประกวด แจ้งว่าทางโรงแรมได้ตามชุดทั้งหมดได้แล้ว โดยอ้างว่าชุดดังกล่าวไปสลับอยู่อีกห้องหนึ่ง ในการแข่งขันแบบฟาสต์แทร็ก () แบบการกดไลก์จากเฟซบุ๊กเพื่อการเข้ารอบ วัลเณซ่ามีคะแนนเป็นอันดับหนึ่ง แต่ก็ได้มีการทำเฟซบุ๊กปลอมขึ้นพร้อมทั้งมีการโพสต์ข้อความไปทางลามกอนาจารต่าง ๆ นา ๆ ถือเป็นการบั่นทอนคะแนนของเธออย่างมาก ซึ่งในเวลาต่อมาหน้าเพจปลอมดังกล่าวได้ถูกลบไปแล้ว เธอไม่ผ่านเข้ารอบ 15 คนสุดท้าย และยฺหวี เหวินเสีย (Yu Wenxia) นางงามจากจีน ได้รับตำแหน่งมิสเวิลด์ไปครองผลงานพิธีกรผลงาน. พิธีกร. - เคาะประตูดูช่องแปด</doc>
