<doc id="14375" url="https://th.wikipedia.org/wiki?curid=14375" title="ฟลิโรเวียม">ฟลิโรเวียม ฟลิโรเวียม (, ) เป็นชื่อของธาตุกัมมันตรังสีที่มีหมายเลขอะตอม 114 สัญลักษณ์ธาตุคือ Fl มีไอโซโทปที่มีเลขมวลระหว่าง 285-289 ซึ่งไอโซโทปที่มีครึ่งชีวิตนานที่สุด คือ Fl ซึ่งมีครึ่งชีวิตนาน 2.6 วินาที ก่อนการเปลี่ยนชื่อเป็นฟลิโรเวียม โดย IUPAC เมื่อวันที่ 31 พฤษภาคม พ.ศ. 2555 ธาตุนี้เคยใช้ชื่อชั่วคราวว่า "อูนอูนควอเดียม" () มีสัญลักษณ์คือ Uuq ชื่อ "ฟลิโรเวียม" ตั้งชื่อตามนักฟิสิกส์ชาวรัสเซีย เกออร์กี ฟลิโอรอฟ ผู้ก่อตั้งสถาบันร่วมเพื่อการวิจัยนิวเคลียร์ (Joint Institute for Nuclear Research) ในเมืองดุบนา ประเทศรัสเซีย การศึกษาทางเคมีซึ่งดำเนินการในปี พ.ศ. 2550 ชี้ให้เห็นอย่างชัดเจนว่าฟลิโรเวียมมีคุณสมบัติที่ไม่ใช่ของเอกา-ลีด และปรากฏว่าเป็นธาตุหนักยิ่งยวด (superheavy element) ธาตุแรกที่แสดงคุณสมบัติคล้ายกับแก๊สเฉื่อยเนื่องจากผลสัมพัทธภาพ ธาตุดังกล่าวถูกค้นพบเมื่อเดือนธันวาคม พ.ศ. 2541 ที่สถาบันร่วมเพื่อการวิจัยนิวเคลียร์ในรัสเซีย การค้นพบดังกล่าวได้รับการตีพิมพ์ในเดือนมกราคม พ.ศ. 2542 แต่การค้นพบครั้งนั้นไม่ได้รับการยืนยัน เดือนพฤษภาคม พ.ศ. 2552 คณะทำงานร่วมของ IUPAC ได้ตีพิมพ์รายงานการค้นพบโคเปอร์นิเซียมซึ่งคณะฯ ได้รับรองการค้นพบไอโซโทป Cn และเป็นการค้นพบฟลิโรเวียมโดยพฤตินัยเช่นกัน จากการยอมรับข้อมูลของการสังเคราะห์ Fl และ Uuh ซึ่งเกี่ยวข้องกับ Cn เมื่อปี พ.ศ. 2554 IUPAC ประเมินการทดลองของทีมสถาบันร่วมเพื่อการวิจัยนิวเคลียร์ระหว่าง พ.ศ. 2542-2550 ขณะที่องค์การพบว่าข้อมูลในระยะแรกนั้นไม่อาจให้ข้อสรุปได้ แต่ผลการทดลองระหว่างปี พ.ศ. 2547-2550 ได้รับการยอมรับว่าเป็นเอกลักษณ์ของธาตุ 114</doc>
