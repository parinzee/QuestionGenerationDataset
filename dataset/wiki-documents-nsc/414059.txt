<doc id="414059" url="https://th.wikipedia.org/wiki?curid=414059" title="ปรีชา มุสิกุล">ปรีชา มุสิกุล นายแพทย์ปรีชา มุสิกุล อดีตสมาชิกสภาผู้แทนราษฎรจังหวัดกำแพงเพชร สังกัดพรรคประชาธิปัตย์ อดีตรัฐมนตรีช่วยว่าการกระทรวงสาธารณสุข ในรัฐบาลของหม่อมราชวงศ์เสนีย์ ปราโมช และรัฐมนตรีช่วยว่าการกระทรวงวิทยาศาสตร์ เทคโนโลยีและสิ่งแวดล้อม ในรัฐบาลของนายชวน หลีกภัยประวัติ ประวัติ. นายแพทย์ ปรีชา มุสิกุล เกิดเมื่อวันที่ 1 เมษายน พ.ศ. 2480 ที่จังหวัดนครปฐม เป็นบุตรของนายฟื้น กับ นางวาสนา มุสิกุล สำเร็จการศึกษาชั้นประถมศึกษา จากโรงเรียนพระปฐมวิทยาลัย ชั้นมัธยมศึกษา จากโรงเรียนเตรียมอุดมศึกษา จากนั้นได้เข้าศึกษาจนสำเร็จปริญญาแพทยศาสตรบัณฑิต จากมหาวิทยาลัยแพทยศาสตร์ ประกาศนียบัตรชั้นสูง สาขาอายุรศาสตร์เขตร้อนและสุขวิทยา จากมหาวิทยาลัยแพทย์ศาสตร์ และปริญญาโท รัฐประศาสนศาสตรมหาบัณฑิต สาขารัฐศาสตร์ จากมหาวิทยาลัยธรรมศาสตร์งานการเมือง งานการเมือง. นายแพทย์ ปรีชา มุสิกุล เคยรับราชการในตำแหน่งนายแพทย์ ประจำโรงพยาบาลกำแพงเพชร ต่อมาได้ลาออกจากราชการเพื่อเข้าสู่งานการเมือง และได้รับเลือกตั้งเป็นสมาชิกสภาผู้แทนราษฎร จังหวัดกำแพงเพชร ในการเลือกตั้ง พ.ศ. 2518 และได้รับเลือกตั้งเรื่อยมา ในปี พ.ศ. 2519 ได้รับแต่งตั้งเป็นรัฐมนตรีช่วยว่าการกระทรวงสาธารณสุข ในรัฐบาลหม่อมราชวงศ์เสนีย์ ปราโมช จนกระทั่งพ้นจากตำแหน่งเนื่องจากนายกรัฐมนตรีลาออก และได้รับแต่งตั้งเป็นรัฐมนตรีอีกสมัยหนึ่ง แต่ดำรงตำแหน่งเพียง 12 วัน และได้เข้าเฝ้าถวายสัตย์ปฏิญาณเพียงวันเดียวก็ต้องพ้นจากตำแหน่ง เนื่องจากการรัฐประหารของพลเรือเอก สงัด ชลออยู่ ต่อมาในปี พ.ศ. 2535 ได้รับแต่งตั้งเป็นรัฐมนตรีช่วยว่าการกระทรวงวิทยาศาสตร์เทคโนโลยีและสิ่งแวดล้อม ในรัฐบาลของนายชวน หลีกภัยการลงเลือกตั้ง การลงเลือกตั้ง. ในรอบ 10 ปีที่ผ่านมา นายแพทย์ ปรีชาลงสมัครรับเลือกตั้ง 4 ครั้ง จากการเลือกตั้งทั้งหมด 4 ครั้ง ได้รับการเลือกตั้ง 2 ครั้งเครื่องราชอิสริยาภรณ์</doc>
