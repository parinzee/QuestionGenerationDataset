<doc id="292682" url="https://th.wikipedia.org/wiki?curid=292682" title="กัว ฟู่เฉิง">กัว ฟู่เฉิง กัว ฟู่เฉิง (จีน: 郭富城, พินอิน: Guō Fùchéng) หรือชื่อภาษาอังกฤษว่า แอรอน กัว (Aaron Kwok) เกิดวันที่ 26 ตุลาคม ค.ศ. 1965 ที่เมืองตงก่วน มณฑลกวางตุ้ง ประเทศจีน โดยเป็นลูกชายคนสุดท้องของครอบครัว มีพี่ชาย 2 คนและพี่สาว 1 คน กัว ฟู่เฉิง เป็นนักร้อง นักแสดงของฮ่องกงที่มีชื่อเสียงโด่งดังขึ้นมาในช่วงทศวรรษที่ 90 จนได้รับการขนานนามว่าเป็น สี่จตุรเทพแห่งฮ่องกง ร่วมกับ หลิว เต๋อหัว, หลี่หมิง และจาง เซี๊ยะโหย่ว กัว ฟู่เฉิง เข้าสู่วงการบันเทิงในปี ค.ศ. 1984 จากการเป็นนักเต้นหรือแดนเซอร์ในสังกัดทีวีบี และหันไปร้องเพลงและแสดงละครที่ไต้หวันจนมีชื่อเสียง จึงกลับมาฮ่องกงอีกครั้ง สังกัดวอร์เนอร์ มิวสิก และมีผลงานโฆษณาอยู่บ่อย ๆ โดยเฉพาะกับเป๊ปซี่ (ซึ่งเคยร่วมแสดงกับ ศรีริต้า เจนเซ่น) ผลงานด้านภาพยนตร์มีบทบาทที่เป็นที่จดจำ คือ การรับบทเป็น ปู้จิ้งอวิ๋น หัวหน้าหอเมฆา ผู้ไม่เคยหลั่งน้ำตา ในภาพยนตร์กำลังภายในที่ประสบความสำเร็จอย่างยิ่ง เรื่อง The Storm Riders ในปี ค.ศ. 1998 และ The Storm Warriors ในปี ค.ศ. 2009 คู่กับ เจิ้ง อี้เจี้ยน ซึ่งทั้งคู่ก็ได้ร้องเพลงประกอบเรื่องด้วย ด้านผลงานเพลงส่วนใหญ่เป็นสไตล์แดนซ์ป็อป และยังเคยทำแนวเพลงมาหลากหลาย ไม่ว่าจะร็อกแอนด์โรล, บัลลาด, อาร์แอนด์บี, โซล, อีเลกโทรนิก และเพลงจีนผลงานด้านการแสดงภาพยนตร์ละครโทรทัศน์</doc>
