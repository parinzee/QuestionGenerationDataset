<doc id="429607" url="https://th.wikipedia.org/wiki?curid=429607" title="อิงเว มาล์มสทีน">อิงเว มาล์มสทีน อิงเว โยฮาน มาล์มสทีน () มีชื่อจริงคือ ลาร์ส โยฮาน อิงเว แลนเนอร์บาก (Lars Johan Yngve Lannerbäck) เกิดวันที่ 30 มิถุนายน ค.ศ. 1963 ที่สตอกโฮล์ม ประเทศสวีเดน เป็นมือกีตาร์แนวฮาร์ดร็อกที่ได้รับยกย่องว่าผลงานของเขาเป็นการพลิกโฉมการเล่นกีตาร์เฮฟวีเมทัลในทศวรรษ 1980 มีผลงานแต่งเพลงที่ผสมผสานระหว่างดนตรีแนวบาโรกกับกอธิกไว้ด้วยกัน ประกอบกับความสามารถเฉพาะตัวในการโซโลกีตาร์อย่างรวดเร็ว ที่เรียกว่า "เชร็ดดิง" (shredding) อิงเวเริ่มหัดเล่นดนตรีตั้งแต่อายุ 7 ขวบโดยได้แรงบันดาลใจมาจากการแสดงของจิมิ เฮนดริกซ์ โดยระบุไว้ในเว็บไซต์ส่วนตัวว่า "เขาเกิดในวันที่จิมิ เฮนดริกซ์เสียชีวิต" ต่อมาได้คลั่งไคล้ผลงานดนตรีคลาสสิกของนิกโคโล ปากานินี ที่มีอิทธิพลต่อผลงานดนตรีของเขา เขาเริ่มใช้ชื่อ อิงเว มาล์มสทีน ตั้งแต่อายุ 10 ปี โดยแผลงมาจากนามสกุล มาล์มสเทน (Malmsten) นามสกุลเดิมของมารดา</doc>
