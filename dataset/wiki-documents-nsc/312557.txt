<doc id="312557" url="https://th.wikipedia.org/wiki?curid=312557" title="โรเบิร์ต อี. ลี">โรเบิร์ต อี. ลี โรเบิร์ต เอ็ดเวิร์ด ลี () (19 มกราคม ค.ศ. 1807 – 12 ตุลาคม ค.ศ. 1870) เป็นนายพลที่มีชื่อเสียงโด่งดังคนหนึ่งของอเมริกา เขามีบทบาทสำคัญมากในสงครามเม็กซิกัน-อเมริกัน และ สงครามกลางเมืองอเมริกา โดยนายพลลีได้สละหน้าที่การงานของเขาในสหรัฐอเมริกา เพื่อกลับมาร่วมสู้กับบ้านเกิดที่เวอร์จิเนีย ซึ่งอยู่ฝ่ายสมาพันธรัฐอเมริกา เขาสามารถนำชัยชนะมาสู่ฝ่ายใต้ของเขานับไม่ถ้วน ทั้ง ๆ ที่ฝ่ายใต้มีแสนยานุภาพในหลาย ๆ ด้านด้อยกว่าฝ่ายเหนือมากก็ตาม แต่ถึงแม้นายพลลีจะเก่งกาจปานใด เขาก็ต้องฝ่ายแพ้ฝ่ายเหนือในยุทธการเกตตีสเบิร์ก นำไปสู่ความพ่ายแพ้ของฝ่ายใต้ในที่สุดวัยเด็ก วัยเด็ก. โรเบิร์ต อี. ลี เกิดเมื่อวันที่ 19 มกราคม ค.ศ. 1807 ที่เวสท์มอร์แลนด์ คันที รัฐเวอร์จิเนีย เขาเป็นบุตรชายของ เฮนรี ลี เทิร์ด กับ แอนนี ฮิลล์ เขาเกิดในตระกูลชั้นสูงของเวอร์จิเนีย พ่อของเขาเป็นทหารในสงครามปฏิวัติอเมริกา ซึ่งได้เสียชีวิตไปเมื่อลีอายุได้เพียง 11 ปี ลีได้เรียนทหารในเวสท์พอยท์เมื่อปี ค.ศ. 1825 และเรียนจบในปี ค.ศ. 1829ครอบครัว ครอบครัว. ลีได้แต่งงานกับ แมรี แอนนา คัสทิส ลี (1 ตุลาคม ค.ศ. 1808 – 5 พฤศจิกายน ค.ศ. 1873) ทั้งคู่ได้แต่งงานกันเมื่อวันที่ 30 มิถุนายน ค.ศ. 1831 มีบุตรด้วยกันทั้งสิ้น 7 คน เป็นชาย 3 คน หญิง 4 คน ได้แก่- จอร์จ วอชิงตัน คัสทิส ลี (ค.ศ. 1832 – ค.ศ. 1913) - แมรี คัสทิส ลี (ค.ศ. 1835 – ค.ศ. 1918) - วิลเลียม เฮนรี ลี (ค.ศ. 1837 – ค.ศ. 1891) - แอนนี คาร์เตอร์ ลี (ค.ศ. 1839 – ค.ศ. 1862) - อิเลียนอร์ แองเนส ลี (ค.ศ. 1841 – ค.ศ. 1873) - โรเบิร์ต เอ็ดเวิร์ด ลี จูเนียร์ (ค.ศ. 1843 - ค.ศ. 1914) - มิลเดรด ชิลด์ ลี (ค.ศ. 1846 - ค.ศ. 1905)สงครามกลางเมืองอเมริกา สงครามกลางเมืองอเมริกา. หลังจากที่เกิดสงครามระหว่างระหว่างแม็กซิโกและอเมริกา เพื่อแย่งชิงรัฐเทกซัสในช่วงปี ค.ศ. 1846 – ค.ศ. 1848 ได้จบลงด้วยชัยชนะของสหรัฐอเมริกา ซึ่งลีเองก็มีส่วนช่วยสำคัญในการรบครั้งนั้น ลีได้รับการแต่งตั้งให้เป็น พันเอกโรเบิร์ต เอ็ดเวิร์ด ลี ซึ่งเป็นยศที่สูงสุดของลีในสหรัฐอเมริกา เพราะเมื่อสหพันธรัฐอเมริกา หรืออเมริกาใต้ ได้ประกาศแยกตัวออกป็นอิสระจากสหรัฐอเมริกา เนื่องจากฝ่ายใต้ไม่ยอมรับนโยบายเลิกทาสของประธานาธิบดีอับราฮัม ลินคอร์น ของฝ่ายเหนือ ซึ่งการแยกตัวของฝ่ายใต้ เป็นเหตุนำไปสู่สงครามกลางเมืองอเมริกา ซึ่ง 1 ในรัฐทั้ง 11 รัฐของฝ่ายใต้ ก็คือรัฐเวอร์จิเนีย บ้านเกิดของผู้พันลี ทำให้ลีได้ตัดสินใจสละหน้าที่การงานในสหรัฐอเมริกาทั้งหมด เพื่อกลับมารับใช้บ้านเกิดที่เวอร์จิเนีย โดยหลังจากเขาเข้าร่วมกับสมาพันธรัฐอเมริกา ลีก็ได้รับการแต่งตั้งจากฝ่ายใต้ให้เป็น พลเอกโรเบิร์ต เอ็ดเวิร์ด ลี นายพลโรเบิร์ต อี. ลี ได้เข้ามาดำรงตำแหน่งผู้บัญชาการของกองทัพแห่งเวอร์จิเนียเหนือ ของฝ่ายใต้ นายพลลีสามารถนำชัยชนะมาสู่ฝ่ายใต้ได้หลายครั้งในช่วงสงครามกลางเมือง ทั้งๆที่ฝ่ายใต้เสียเปรียบฝ่ายเหนืออยู่หลายอย่าง แต่ด้วยความสามารถของนายพลลีทำให้เป็นที่หวั่นเกรงของฝ่ายเหนือไม่น้อย และในช่วงต้นสงคราม กองทัพฝ่ายใต้ใต้การบัญชาการของนายพลลีเป็นฝ่ายรุกในสงคราม และมีแนวโน้มได้รับชนะสูงอยู่พอสมควร แต่ชัยชนะก็ไม่ได้อยู่ในกำมือของนายพลลีเสมอไป เพราะกองทัพแห่งเวอร์จิเนียเหนือ ใต้การนำของเขาก็ประสบความพ่ายแพ้บ้างเป็นบางสมรภูมิ ที่โด่งดังมากที่สุดก็คงหนีไม่พ้นยุทธการเกตตีสเบิร์ก ที่กองทัพของนายพลลีพ่ายแพ้แก่ฝ่ายเหนืออย่างราบคาบ ถึงแม้จะได้รับความเสียหายอย่างหนักทั้งสองฝ่ายก็ตามที ซึ่งหลังยุทธการเกตตีสเบิร์ก นายพลลีได้ยื่นใบลาออก แต่ไม่ผ่านการอนุมัติ ลียังคงร่วมรบกับฝ่ายใต้ต่อไป จนกระทั่งฝ่ายเหนือสามารถรุกเข้ามาถึงเวอร์จิเนีย นายพลลีได้ถอยทัพลงไปเรื่อย ๆ จนไปจนมุมในที่สุด ลีได้ยอมแพ้ต่อฝ่ายเหนือในปี ค.ศ. 1865การเสียชีวิต การเสียชีวิต. ในช่วงเดือนกันยายน ค.ศ. 1870 ลีป่วยด้วยโรคหลอดเลือดสมอง ทำให้ไม่สามารถพูดได้ จนกระทั่งเมื่อวันที่ 12 ตุลาคม ค.ศ. 1870 ลีได้เสียชีวิตลงด้วยโรคปอดบวม ร่างของเขาถูกฝังไว้ที่โบสถ์ลี ในเขตมหาวิทยาลัยวอชิงตันแอนด์ลี</doc>
