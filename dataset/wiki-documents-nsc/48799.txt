<doc id="48799" url="https://th.wikipedia.org/wiki?curid=48799" title="โจเอล จูนิโอ">โจเอล จูนิโอ โจเอล จูนิโอ () นักมวยสากลชาวฟิลิปปินส์ เกิดเมื่อ 7 มิถุนายน พ.ศ. 2516 ที่เมืองอีโลอีโล ประเทศฟิลิปปินส์ สถิติการชก 62 ครั้ง ชนะ 26 (น็อค 14) เสมอ 1 แพ้ 35ประวัติ ประวัติ. จูนิโอขึ้นชกมวยสากลครั้งแรกเมื่อ 1 พฤษภาคม พ.ศ. 2536 ชนะคะแนน อัล อัลเลรา ที่ ฟิลิปปินส์ จากนั้น ขึ้นชกชนะเป็นส่วนใหญ่ที่ฟิลิปปินส์ จูนิโอมาชกในไทยครั้งแรกใน พ.ศ. 2536 แพ้น็อค หลักหิน ซีพียิม ยก 2 ใน พ.ศ. 2537 จูนิโอมาชกกับหลักหินอีกครั้ง คราวนี้เป็นฝ่ายแพ้น็อค ยก 6 และได้ชิงแชมป์เงารุ่นซูเปอร์ฟลายเวท WBC ที่ว่าง เมื่อ 5 ธันวาคม พ.ศ. 2537 แต่เป็นฝ่ายแพ้น็อคในยกที่ 3 ใน พ.ศ. 2538 -2539 จูนิโอมาชกแพ้น็อค เด็ดดวง ป.พงษ์สว่าง สุวัจชัย นครหลวงโปรโมชั่น ดัทช์บอย ดัทช์บอยยิม วีรพล นครหลวงโปรโมชั่น แพ้คะแนน สุริยา ช.วีโก้ จน พ.ศ. 2540 จูนิโอมาชกชนะในไทย เมื่อเป็นฝ่ายชนะน็อค มารวย นครนนท์ ยก 2 และมาชกแพ้ ดาวใหม่ ศิษย์โคดม ดัทช์บอย ดัทช์บอยยิม ใน พ.ศ. 2541 จูนิโอมาชกแพ้หลักหิน ซีพียิม รัตนชัย ส.วรพิน ยอดชิงชัย ศรทองยิม และชกชนะคะแนน ฤทธิเดช สุภาวรรณ ใน พ.ศ. 2542 จูนิโอมาชกในไทย แพ้คะแนน พนมทอง ธ.แสงแก้ว จากนั้นได้ชิงแชมป์ฟิลิปปินส์รุ่นแบนตัมเวท ชนะน็อค เอ็ดเวิร์ด เอสครีเบอร์ ยก 8 ได้แชมป์มาครองเมื่อ 13 เมษายน แต่พอป้องกันแชมป์ครั้งแรกก็เป็นฝ่ายแพ้ะแนน ริคกี้ กายาโมไปเมื่อ 18 ธันวาคม ปีเดียวกัน ใน พ.ศ. 2543 จูนิโอได้ครองแชมป์ระดับภูมิภาคเป็นครั้งแรกเมื่อชิงแชมป์ PABA รุ่นแบนตัมเวทเมื่อ 8 เมษายน พ.ศ. 2543 ชนะน็อค ไฟแรง สามเคแบตเตอรี่ ในไทย จากนั้นไปชกที่ญี่ปุ่น ชนะน็อค มาซาฮิดะ คาเนดะ ยก 3 จูนิโอป้องกันแชมป์ PABA ไว้ได้ 1 ครั้ง ชนะน็อค โป่งขาม ช. สมพงษ์ ยก 5 ที่ ฟิลิปปินส์เมื่อ 9 สิงหาคม พ.ศ. 2543 จากนั้น เดินทางไปชิงแชมป์เงารุ่นแบนตัมเวท WBA ที่ เดนมาร์ก แพ้คะแนน จอห์นนี่ บรีดาล เมื่อ 9 มีนาคมพ.ศ. 2544 หลังจากนั้น จูนิโอขึ้นชิงแชมป์ฟิลิปปินส์รุ่นแบนตัมเวทเมื่อ 16 พฤษภาคม พ.ศ. 2544 แพ้น็อค อับเนอร์ คอร์เดโร ยก 11 และมาชกนอกรอบในไทย แพ้คะแนน แสน ส.เพลินจิต จากนั้น ได้ชิงแชมป์เงารุ่นแบนตัมเวท WBC เมื่อ 22 ธันวาคม พ.ศ. 2544 แพ้คะแนน อับเนอร์ คอร์เดโร ไม่ได้แชมป์อีก จูนิโอได้ชิงแชมป์ PABA รุ่นแบนตัมเวทเมื่อ 23 สิงหาคม พ.ศ. 2545 แพ้น็อค พูนสวัสดิ์ กระทิงแดงยิม ยก 3 และขึ้นชิงแชมป์ฟิลิปปินส์รุ่นซูเปอร์แบนตัมเวทเมื่อ 15 พฤษภาคม พ.ศ. 2545 แพ้คะแนน จิมเร็กซ์ จาคา จูนิโอมาชกในไทยเมื่อ 5 ธันวาคม พ.ศ. 2545 แพ้น็อค หยกไท ศิษย์ อ. ยก 4 จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นแบนตัมเวท (2542) - แชมป์ PABA รุ่นแบนตัมเวท- ชิง 8 เมษายน 2543 ชนะน็อค ไฟแรง 3เคแบตเตอรี่ ยก 3 ที่ กาฬสินธุ์ - ป้องกันแชมป์ครั้งที่ 1, 9 สิงหาคม 2543 ชนะน็อค โป่งขาม ช.สมพงษ์ ยก 5 ที่ ฟิลิปปินส์ - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นซูเปอร์ฟลายเวท WBC เมื่อ 5 ธันวาคม 2537 แพ้น็อค วีรพล นครหลวงโปรโมชั่น ยก 3 ที่ นนทบุรี - ชิงแชมป์เงารุ่นแบนตัมเวท WBA เมื่อ 9 มีนาคม 2544 แพ้คะแนน จอห์นนี่ บรีดาล ที่ เดนมาร์ก - ชิงแชมป์เงารุ่นแบนตัมเวท WBC เมื่อ 22 ธันวาคม 2544 แพ้คะแนน อับเนอร์ คอร์เดโร ที่ ฟิลิปปินส์ - ชิงแชมป์ PABA รุ่นแบนตัมเวทเมื่อ 28 มีนาคม 2545 แพ้น็อค พูนสวัสดิ์ กระทิงแดงยิม ยก 3 ที่ สมุทรสาคร</doc>
