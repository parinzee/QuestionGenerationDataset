<doc id="268324" url="https://th.wikipedia.org/wiki?curid=268324" title="ไพจิตร อักษรณรงค์">ไพจิตร อักษรณรงค์ ไพจิตร อักษรณรงค์ (ชื่อเล่น: จุ๋ง) เกิดเมื่อปี พ.ศ. 2504 อดีตนักร้องสังกัด นิธิทัศน์ โปรโมชั่น คีตา เอ็นเตอร์เทนเม้นท์ และอโซนา มีชื่อเสียงจากผลงานเพลง คิดถึงฉันบ้างคืนนี้ ซึ่งออกมาในราวปี พ.ศ. 2523 นอกจากนี้ไพจิตรยังมีผลงานละครโทรทัศน์เรื่อง ข้าวนอกนา เมืองโพล้เพล้ ทาง สถานีโทรทัศน์สีกองทัพบกช่อง 7 และเรื่อง ไฟรักอสูร ทาง สถานีโทรทัศน์ไทยทีวีสีช่อง 3 ไพจิตรจบปริญญาตรี คณะเทคโนโลยี มหาวิทยาลัยมหาสารคาม ชีวิตส่วนตัว เคยสมรสกับ คณิต อุทยานสิงห์ หรือนิค นิรนาม นักร้องเพลงเพื่อชีวิต ปัจจุบันสมรสกับ วิสา คัญทัพ กวี นักร้อง และนักแต่งเพลงเพื่อชีวิต ปัจจุบันไพจิตรเป็นสมาชิกแนวร่วมประชาธิปไตยต่อต้านเผด็จการแห่งชาติ แดงทั้งแผ่นดิน โดยมักจะขึ้นแสดงดนตรีบนเวทีปราศรัยของ นปช.แดงทั้งแผ่นดิน คู่กับ วิสา คัญทัพ อยู่เสมอ ทั้งนี้ เมื่อวันที่ 29 สิงหาคม พ.ศ. 2552 ไพจิตรจัดแสดงคอนเสิร์ตใหญ่ครั้งแรกในชีวิต โดยใช้ชื่อว่า วิจิตรเสียง สำเนียงไพจิตร ที่ห้องคอนเวนชันฮอลล์ ชั้น 6 ศูนย์การค้า อิมพีเรียลเวิลด์ (บิ๊กซี) สาขาลาดพร้าว ต่อมาเมื่อมีการก่อรัฐประหาร เมื่อวันที่ 22 พฤษภาคม พ.ศ. 2557 คณะรัฐประหารออกคำสั่งที่ 57/2557 เรียกให้ไพจิตรไปรายงานตัว แต่เธอมิได้ไปตามคำสั่งดังกล่าว ศาลทหารจึงออกหมายจับ</doc>
