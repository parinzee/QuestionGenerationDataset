<doc id="727192" url="https://th.wikipedia.org/wiki?curid=727192" title="การขนส่งระบบรางในประเทศอินโดนีเซีย">การขนส่งระบบรางในประเทศอินโดนีเซีย การขนส่งระบบรางในประเทศอินโดนีเซีย ส่วนใหญ่จะอยู่บนเกาะชวาซึ่งมีรถไฟสายหลักอยู่ 2 สาย ส่วนในเกาะสุมาตราจะมีสายรถไฟที่ไม่เชื่อมต่อกันถึง 5 สาย ซึ่งจะมีในเขตปกครองพิเศษอาเจะห์, จังหวัดสุมาตราเหนือ (พื้นที่รอบเมืองเมดัน), จังหวัดสุมาตราตะวันตก (พื้นที่รอบเมืองปาดัง), จังหวัดสุมาตราใต้ และจังหวัดลัมปุง สำหรับรถไฟทางไกลในอินโดนีเซีย ดำเนินการโดยรัฐวิสาหกิจ เกอเรตาอาปีอินโดเนเซีย ส่วนรถไฟชานเมืองในจาการ์ตา ดำเนินการโดย พีที เกอเรตาอาปีจาโบเดตาเบะก์ ขนาดความกว้างรางรถไฟ ส่วนใหญ่ใช้รางขนาด นอกจากนี้ยังมีรางขนาด (รวมถึงสายรถไฟใหม่ในเขตปกครองพิเศษอาเจะห์) และ การจ่ายไฟฟ้าให้ระบบรางมีเฉพาะรถไฟชานเมืองในจาการ์ตาซึ่งใช้ระบบจ่ายไฟฟ้าเหนือหัว ไฟฟ้ากระแสตรง ความต่างศักย์ 1500 โวลต์ประวัติโดยย่อ ประวัติโดยย่อ. ทางรถไฟสายแรกในอินโดนีเซีย เปิดใช้งานเมื่อปี ค.ศ. 1867 ต่อมาได้มีการขยายเส้นทาง ทั้งสายของรัฐและสายของเอกชน จากการยึดครองของญี่ปุ่น และการทำสงครามประกาศเอกราช ส่งผลให้สภาพทางรถไฟอยู่ในสภาพที่แย่มาก ในปี ค.ศ. 1950 ได้มีการซื้อรถจักรไอน้ำ 100 คันเข้ามาใช้งาน ต่อมาในปี ค.ศ. 1953 ได้สั่งซื้อรถจักรดีเซลไฟฟ้าคันแรกจากสหรัฐอเมริกา และมีรถจักรดีเซลไฟฟ้าครอบคลุมทั่วประเทศในช่วงปี ค.ศ. 1980 ส่วนรถไฟฟ้า ได้สั่งซื้อมาจากประเทศญี่ปุ่นในปี ค.ศ. 1970 เพื่อใช้แทนที่รถจักรไฟฟ้าที่ใช้งานมากว่า 60 ปี ในช่วงแรก ๆ หลังประกาศเอกราช ทางรถไฟทุกสายควบคุมโดยรัฐบาล ต่อมาได้มีการก่อสร้างทางรถไฟหลายสายมากขึ้น ทั้งทางเดี่ยว ทางคู่ และทางสี่ ในอดีตเคยมีรถรางให้บริการ แต่ได้ถูกยกเลิก ทำให้ระยะทางของรางจาก 7,000 กิโลเมตร ลดลงเหลือเพียง 3,000 กิโลเมตรการให้บริการ การให้บริการ. เกอเรตาอาปีอินโดเนเซีย ให้บริการสายรถไฟอย่างครอบคลุมบนเกาะชวา และเกาะสุมาตรา (ยกเว้นในสุมาตราตะวันตก ซึ่งมีเฉพาะรถไฟนำเที่ยวประจำสัปดาห์) ชนิดตู้โดยสารมีหลากหลายชนิด อาทิ รถนั่งพิเศษปรับอากาศ รถนั่งธุรกิจไม่ปรับอากาศ และรถนั่งชั้นประหยัดไม่ปรับอากาศ ต่อมารถโดยสารสองชนิดหลัง ได้ติดตั้งระบบปรับอากาศเสร็จเรียบร้อยภายในปี ค.ศ. 2013 ส่วนขบวนรถนอนล้วนนั้น ไม่มีมานานแล้ว โดยรถนอนล้วนขบวนสุดท้ายคือ ขบวนรถด่วน บีมา ซึ่งให้บริการในช่วงปี ค.ศ. 1967-1984 ต่อมาได้ปรับเปลี่ยนมาเป็นขบวนรถนั่ง โดยมีรถนอนอยู่เพียง 1-2 คันต่อขบวนเท่านั้น จนกระทั่งในปี ค.ศ. 1995 รถนอนจึงได้ถูกยกเลิก และได้ดัดแปลงมาเป็นรถนั่งทั้งหมด บนเกาะชวา ขบวนรถไฟส่วนใหญ่เชื่อมต่อระหว่างจาการ์ตากับเมืองห่างไกล โดยเฉพาะสายรถไฟจาการ์ตา-บันดุง มีความถี่ขบวนรถทุก ๆ ชั่วโมง ขบวนรถไฟส่วนใหญ่ (ยกเว้นรถไฟชานเมือง) จะมีชื่อเรียกเฉพาะ อาทิ ขบวนรถด่วน เดอโปะก์ (รถด่วนวิ่งระหว่างจาการ์ตา-เดอโปะก์), ขบวนรถ โลกาวา (มาจากชื่อแม่น้ำแห่งหนึ่ง ซึ่งอยู่ใกล้กับเมืองปูร์โวเกร์โต), ขบวนรถ อาร์โกลาวู (มาจากชื่อภูเขาไฟลาวู ซึ่งอยู่ใกล้กับเมืองโซโล), ขบวนรถ บางุนการ์ตา (ย่อจากชื่อเมืองที่ขบวนรถไฟผ่าน ได้แก่เมือง จมบัง-มาดียุน-จาการ์ตา) และขบวนรถ มาตาร์มาจา (มาลัง-บลีตาร์-มาดียุน-จาการ์ตา) การบริการรถไฟโดยสาร ได้รับการฟื้นฟูในช่วงปี ค.ศ. 1995-1999 ซึ่งมีการเปิดเดินรถไฟด่วนอีกหลายขบวน ต่อมาอัตราค่าโดยสารเครื่องบินได้ลดลง ส่งผลให้การพัฒนารถไฟเกิดการชะลอตัว จำนวนผู้โดยสารรถไฟคงที่ ส่วนขบวนรถไฟถูกลดจำนวนลงครึ่งหนึ่งตู้โดยสารสำหรับสุภาพสตรี ตู้โดยสารสำหรับสุภาพสตรี. เนื่องจากมีการร้องเรียนถึงการล่วงละเมิดทางเพศในที่สาธารณะเป็นจำนวนมาก เกอเรตาอาปี จึงได้จัดตู้โดยสารสำหรับสุภาพในรถไฟชานเมืองบางขบวนของจาการ์ตา ตั้งแต่เดือนสิงหาคม ค.ศ. 2010 ต่อมาในวันที่ 13 พฤษภาคม ค.ศ. 2013 ได้เปลี่ยนมาพ่วงตู้โดยสารสำหรับสุภาพสตรีในขบวนรถไฟทางไกล โดยจะพ่วงในคันแรกและคันสุดท้ายของแต่ละขบวนโครงข่ายรถไฟ โครงข่ายรถไฟ. โครงข่ายรถไฟส่วนใหญ่อยู่บนเกาะชวา และสายรถไฟเชื่อมต่อระหว่างเมืองหลักสำคัญ เช่น รถไฟจากเมืองเมอระก์ซึ่งอยู่ทางตะวันตกสุดของเกาะ ไปยังเมืองบาญูวางี ซึ่งอยู่ทางตะวันออกสุดของเกาะ อย่างไรก็ตาม ยังมีสายรถไฟหลายสายที่ไม่ได้เชื่อมต่อบนเกาะสุมาตรา โดยสายรถไฟแต่ละส่วนจะอยู่ที่สุมาตราเหนือ สุมาตราตะวันตก และสุมาตราใต้ตามลำดับ สายรถไฟเหล่านี้สร้างในสมัยที่เป็นอาณานิคมเนเธอร์แลนด์ สำหรับในส่วนของสายรถไฟสุมาตราเหนือเคยปิดตัวไปครั้งหนึ่งเมื่อปี ค.ศ. 1971 แต่ได้กลับมาเปิดใช้งานอีกครั้งในปี ค.ศ. 2011โครงข่ายรถไฟ อาร์โกโครงข่ายรถไฟ อาร์โก. - หมายเหตุ ปัจจุบัน ขบวนรถ อาร์โกเกอเด ยกเลิกการให้บริการแล้ว และได้เปลี่ยนมาเป็นขบวนรถ อาร์โกปาระฮ์ยันกัน ซึ่งวิ่งในเส้นทางเดียวกันแทนรถไฟบนเกาะสุมาตรา รถไฟบนเกาะสุมาตรา. ในปี ค.ศ. 2013 มีทางรถไฟบนเกาะสุมาตรา 1,869 กิโลเมตร แต่มีระยะทางที่ใช้งานได้จริง 1,348 กิโลเมตร และมีโครงการ ทางรถไฟสายทรานส์สุมาตรา ซึ่งเป็นการรวมสายรถไฟทั้งภูมิภาคให้เชื่อมต่อกัน สำหรับสายรถไฟบนเกาะสุมาตรา แบ่งออกเป็น 3 ภูมิภาค ได้แก่- ภูมิภาคที่ 1 (จังหวัดสุมาตราเหนือและเขตปกครองพิเศษอาเจะห์)- สายเมดัน – เตอบิงติงกี - สายอารัซกาบู – กัวลานามู - สายเตอบิงติงกี – กีซารัน - สายกีซารัน – รันเตาปราปัต - สายกีซัราน – ตันจุงบาไล - สายเตอบิงติงกี – เซียนตาร์ - สายเมดัน – เบอลาวัน - สายเมดัน – บินไจ - สายอาเจะห์ (กรูเว็งมาเน – กรูเว็งเกอกูเวะฮ์) - ภูมิภาคที่ 2 (จังหวัดสุมาตราตะวันตก)- สายเตอลุก์บายูร์ – ซาวะฮ์ลุนโต (156.5 กิโลเมตร) - สายมัวรากาลาบัน – ปาดังซีบูซุก์ (6.2 กิโลเมตร) - สายบูกิตปูตุซ – อินดารุง (14.5 กิโลเมตร) - สายลูบูก์อาลุง – ปาเรียมัน (21.5 กิโลเมตร) - สายปาเรียมัน – ซูไงลีเมา (15 กิโลเมตร) - สายปาดังปันจัง – ปายากุมบุฮ์ (52.1 กิโลเมตร) - สายปายากุมบุฮ์ – ลิมบานัง (20.2 กิโลเมตร) - สายปาดังซีบูซุก์ – มัวโรซีจุนจุง (19.9 กิโลเมตร) - สายปาดัง – ปูเลาอาอีร์ (5.5 กิโลเมตร) - สายดูกู – ท่าอากาศยานนานาชาติมีนังกาเบา - ภูมิภาคที่ 3 (จังหวัดสุมาตราใต้และจังหวัดลัมปุง)- สายตาราฮัน – ปราบูมูลิฮ์ - สายเกอร์ตาปาตี – ปราบูมูลิฮ์ - สายซิมปัง – อินดราลายา - สายปราบูมูลิฮ์ – ลูบุก์ลิงเกาการขนส่งสินค้า การขนส่งสินค้า. บนเกาะชวา มีขบวนรถสินค้าไม่มากนัก เนื่องจากข้อจำกัดด้านปริมาณทางรถไฟ ขบวนรถสินค้าที่สำคัญ ได้แก่ ขบวนรถสินค้า กาลีมัซ วิ่งระหว่างจาการ์ตา-ซูราบายา นอกจากนี้ยังมีขบวนรถสินค้าอื่น ๆ อาทิ ขบวนรถน้ำมัน เป็นต้น ในช่วงปีที่ผ่านมา ได้มีการพัฒนาการขนส่งสินค้าระบบรางให้ดียิ่งขึ้น โดยการนำเข้ารถจักรจีอี ซีซี 206 อีกทั้งยังสร้างทางคู่เชื่อมระหว่างจาการ์ตา-ซูราบายาอีกด้วย ในสุมาตราใต้ มีขบวนรถไฟขนถ่านหิน ส่วนในสุมาตราตะวันตก มีขบวนรถไฟขนปูนซีเมนต์ และในสุมาตราเหนือ มีขบวนรถไฟขนน้ำมันปาล์มและยางพาราระบบขนส่งมวลชนในตัวเมืองจาการ์ตาและปริมณฑล ระบบขนส่งมวลชนในตัวเมือง. จาการ์ตาและปริมณฑล. ในปัจจุบัน จาการ์ตามีระบบรถไฟชานเมือง เคอาร์แอล จาโบเดตาเบะก์ ให้บริการ ส่วนรถไฟฟ้าขนส่งมวลชนจาการ์ตา มีกำหนดเปิดให้บริการในปี ค.ศ. 2016ซูราบายาและปริมณฑล ซูราบายาและปริมณฑล. มีรถไฟชานเมืองวิ่งให้บริการในเขตเมืองซูราบายา นอกจากนี้ยังมีโครงการรถไฟฟ้าเชื่อมท่าอากาศยานอีกด้วยการอนุรักษ์รถจักร การอนุรักษ์รถจักร. อินโดนีเซียมีรถจักรหลายรุ่น จากหลายผู้ผลิต แต่อย่างไรก็ตาม เหลือรถจักรไอน้ำที่ใช้งานได้เพียง 3 คันเท่านั้น โดยทั้งสามคันนี้ตั้งอยู่ที่พิพิธภัณฑ์รถไฟอัมบาราวาทั้งหมด ส่วนรถจักรที่ปลดประจำการแล้ว ได้ถูกนำมาจัดแสดงไว้ที่พิพิธภัณฑ์การขนส่ง ในสวนสาธารณะของจาการ์ตา และพิพิธภัณฑ์รถไฟอัมบาราวาในเกาะชวาตอนกลาง โดยรถจักรไอน้ำหลายคัน ได้ถูกปลดประจำการตั้งแต่ช่วงวิกฤตการณ์ทางการเงินในเอเชียแล้ว บางส่วนได้ส่งคืนผู้ผลิต บางส่วนนำเข้าพิพิธภัณฑ์ รายการอ้างอิงนี้ แสดงรายชื่อรถจักรที่ยังคงอนุรักษ์ไว้อยู่ลำดับเหตุการณ์ค.ศ. 2010ลำดับเหตุการณ์. ค.ศ. 2010. - ทางรถไฟขนถ่านระยะทาง 122 กิโลเมตร บนเกาะกาลีมันตัน เปิดใช้งานแผนที่แผนที่. - http://www.un.org/Depts/Cartographic/map/profile/indonesi.pdf</doc>
