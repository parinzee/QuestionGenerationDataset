<doc id="370996" url="https://th.wikipedia.org/wiki?curid=370996" title="เทพฤทธิ์ สิงห์วังชา">เทพฤทธิ์ สิงห์วังชา เทพฤทธิ์ สิงห์วังชา เป็นนักมวยสากลอาชีพชาวไทย เป็นอดีตแชมเปี้ยนโลกในรุ่นซูเปอร์ฟลายเวท (115 ปอนด์) ของสมาคมมวยโลก (WBA)ประวัติ ประวัติ. เทพฤทธิ์ มีชื่อจริงว่า พันธุ์เทพ มุลลีปุ้ม เกิดเมื่อวันที่ 22 พฤศจิกายน พ.ศ. 2531 ที่ตำบลแก้งแก อำเภอโกสุมพิสัย จังหวัดมหาสารคาม เคยชกมวยไทยมากว่า 100 ไฟต์ ในชื่อ เทพฤทธิ์ ว.สิงห์เสน่ห์ ก่อนจะหันมาชกมวยสากลอาชีพในปี พ.ศ. 2551 มีแพ้อยู่ 2 ครั้ง ก่อนจะได้แชมป์พาบา (PABA) ในรุ่นฟลายเวท (112 ปอนด์) และยังได้เป็นแชมป์ของสถาบันองค์กรมวยโลกในภาคพื้นเอเชียแปซิฟิคอีกด้วย (WBO Asia Pacific) โดยป้องกันแชมป์ไว้ได้ทั้งหมด 6 ครั้งแชมป์โลก แชมป์โลก. เทพฤทธิ์ขึ้นชิงแชมป์โลกเฉพาะกาลในรุ่นซูเปอร์ฟลายเวทของสมาคมมวยโลก โดยสามารถเอาชนะคะแนน เดรียน ฟรานซิสโก นักมวยชาวฟิลิปปินส์ที่ไม่เคยแพ้ใครมาก่อน ไปได้อย่างเป็นเอกฉันท์ด้วยคะแนน 114-113, 114-113 และ 117-111 ในวันที่ 1 พฤษภาคม พ.ศ. 2554 โดยสามารถชกให้ฟรานซิสโกลงไปให้กรรมการนับ 8 ได้ในยกที่ 3 อีกด้วย ที่โรงเรียนเบญจมเทพอุทิศ ตำบลคลองกระแชง อำเภอเมืองเพชรบุรี จังหวัดเพชรบุรี ต่อมาทางสมาคมมวยโลกได้สถาปนาให้เป็นแชมป์โลกตัวจริง เนื่องจาก โทโมโนบุ ชิมิสึ  นักมวยชาวญี่ปุ่นซึ่งเป็นแชมป์โลกตัวจริงได้หยุดพักการชกไปหลังจากการชกแล้วได้รับบาดเจ็บ เทพฤทธิ์สามารถป้องกันตำแหน่งแชมป์โลกเอาไว้ได้ถึง 3 ครั้งติดต่อกัน กับนักมวยชาวญี่ปุ่นทั้งหมด ถึงประเทศญี่ปุ่น จนกระทั่งได้รับฉายาว่า "เจแปน คิลเลอร์" แม้จะมีจุดอ่อน คือ การป้องกันตัว เพราะในการชกแต่ละครั้ง เทพฤทธิ์มักทำการ์ดตกข้างลำตัว แต่ครั้งในที่ 4 ในวันสิ้นปี พ.ศ. 2555 กับ โคเฮอิ โคโนะ นักมวยอายุ 32 ที่เคยชิงแชมป์โลกมาแล้วก่อนหน้านี้ถึง 2 ครั้ง แต่ไม่ประสบความสำเร็จ เทพฤทธิ์กลับเป็นฝ่ายแพ้ทีเคโอไปในยกที่ 4 ด้วยการถูกชกล้มถึง 3 ครั้ง เพราะจุดอ่อนคือการ์ดตก และเมื่อโดนหมัดเข้าไปแล้วยังเข้าไปแลกหมัดด้วย ทำให้โคโนะได้กลายเป็นแชมป์โลกไปทันที และถือเป็นการแพ้น็อกครั้งแรกในชีวิตของเทพฤทธิ์ด้วย หลังจากเสียแชมป์โลกไปแล้ว เทพฤทธิ์ยังได้ชกมวยต่อ จนคว้าแชมป์พาบา ในรุ่นแบนตั้มเวท (118 ปอนด์) มาได้ โดยชกครั้งสุดท้ายเมื่อเดือนกุมภาพันธ์ พ.ศ. 2557 ที่แขวงสุวรรณเขต ประเทศลาว และหลังจากนั้นเจ้าตัวได้หยุดการชกมวยลง เนื่องจากต้องการแขวนนวม แต่ได้เปลี่ยนใจและหันมาชกมวยอีกครั้ง ในเดือนกุมภาพันธ์ พ.ศ. 2558 เท่ากับว่าได้หยุดชกไปนานถึง 1 ปีเต็ม โดยเทพฤทธิ์กลับมาชกเคลื่อนไหวอีกครั้งเมื่อวันที่ 14 กุมภาพันธ์ พ.ศ. 2558 ซึ่งตรงกับ วันวาเลนไทน์ ในปีนั้น โดยสามารถชนะคะแนน โจอาควิม มาแฮ นักมวยชาวฝรั่งเศส ที่เวทีมวยพัทยาบ็อกซื่งเวิลด์ เมืองพัทยา ตำบลนาเกลือ อำเภอบางละมุง จังหวัดชลบุรี ในการชกกำหนด 6 ยกชื่ออื่นชื่ออื่น. - เทพฤทธิ์ ก่อเกียรติยิม - เทพฤทธิ์ ว.สิงห์เสน่ห์ (ชื่อชกมวยไทย) - เทพฤทธิ์ ศิษย์หมอเส็ง - เทพฤทธิ์ ก่อเกียรติเจนิฟู้ดยิมเกียรติประวัติเกียรติประวัติ. - แชมป์รุ่นฟลายเวท PABA- ชิง 25 ธันวาคม 2552 ชนะคะแนน นีโน่ ซูอีโล่ () ที่ จังหวัดสุพรรณบุรี - ป้องกันแชมป์ครั้งที่ 1, 26 มีนาคม 2553 ชนะน็อคยกที่ 3 ไรอัน แทมบัส (ฟิลิปปินส์) ที่ จังหวัดภูเก็ต - ป้องกันแชมป์ครั้งที่ 2, 11 มิถุนายน 2553 ชนะน็อคยกที่ 6 มาติง กิลากิล (ฟิลิปปินส์) ที่ จังหวัดเพชรบุรี - ป้องกันแชมป์ครั้งที่ 3, 9 สิงหาคม 2553 ชนะน็อคยกที่ 5 เอนิส เคนุฟิน (อินโดนีเซีย) ที่ พระประแดงอาเขต ต.บางพึ่ง อ.พระประแดง จ.สมุทรปราการ - ป้องกันแชมป์ครั้งที่ 4, 19 กันยายน 2553 ชนะน็อคยกที่ 6 เรย์ มิเกรโน่ (ฟิลิปปินส์) ที่ ห้างสรรพสินค้า เดอะมอลล์ งามวงศ์วาน ต.บางเขน อ.เมืองนนทบุรี จ.นนทบุรี - ป้องกันแชมป์ครั้งที่ 5, 24 ตุลาคม 2553 ชนะน็อคยกที่ 7 อลองก์ ดีนอย (ฟิลิปปินส์) ที่ จังหวัดปทุมธานี - ป้องกันแชมป์ครั้งที่ 6, 13 กุมภาพันธ์ 2554 ชนะคะแนน ไมเคิล โรดริเควซ (ฟิลิปปินส์) ที่ จังหวัดกระบี่ - สละแชมป์ - แชมป์รุ่นฟลายเวท WBO เอเชียแปซิฟิก- ชิง, 11 มิถุนายน 2553 ชนะน็อคยกที่ 6 มาติง กิลากิล (ฟิลิปปินส์) ที่ ที่ว่าการอำเภอชะอำ จังหวัดเพชรบุรี - ป้องกันแชมป์ครั้งที่ 1, 9 สิงหาคม 2553 ชนะน็อคยกที่ 5 เอนิส เซยูฟิน () ที่ พระประแดงอาเขต ต.บางพึ่ง อ.พระประแดง จ.สมุทรปราการ - สละแชมป์ - แชมป์โลกรุ่นซูเปอร์ฟลายเวท WBA (พ.ศ. 2554-พ.ศ. 2555)- ชิงแชมป์โลกเฉพาะกาล, 1 พฤษภาคม 2554 ชนะคะแนน เดรียน ฟรานซิสโก (ฟิลิปปินส์) ที่ โรงเรียนเบญจมเทพอุทิศ ตำบลคลองกระแชง อำเภอเมืองเพชรบุรี จังหวัดเพชรบุรี - ได้รับการสถาปนาแชมป์โลกรุ่นซูเปอร์ฟลายเวท WBA- ป้องกันแชมป์ครั้งที่ 1, 7 ธันวาคม 2554 ชนะคะแนน ไดกิ คาเมดะ () ที่ เพอเฟคทรอลยิมเนเซียม โอซากา - ป้องกันแชมป์ครั้งที่ 2, 4 เมษายน 2555 ชนะทีเคโอ ยก 9 โทโมโนบุ ชิมิสึ (ญี่ปุ่น) ที่ โยโกฮาม่า อารีน่า โยโกฮาม่า - ป้องกันแชมป์ครั้งที่ 3, 1 กันยายน 2555 ชนะคะแนน โนบูโอะ นาชิโร่ (ญี่ปุ่น) ที่ ซูมิโยชิเซ็นเตอร์ โอซากา - เสียแชมป์, 31 ธันวาคม 2555 แพ้ทีเคโอ ยก 4 โคเฮอิ โอโนะ (ญี่ปุ่น) ที่ โอตะ-ซิตี้ เจเนรัล ยิมเนเซียม โตเกียว - ได้รับยกย่องให้เป็นนักมวยยอดเยี่ยม WBA ประจำเดือนมีนาคม และเป็นอันดับ 1 ในรุ่นซูเปอร์ฟลายเวท หลังจากการเอาชนะน็อก โทโมโนบุ ชิมิสึ ลงได้ - เป็นแชมป์โลกชาวไทยคนแรกที่ป้องกันตำแหน่งแชมป์กับนักมวยชาวญี่ปุ่น ที่ประเทศญี่ปุ่นถึง 3 ครั้งติดต่อกัน และชนะทุกครั้ง- แชมป์ WBC Asia รุ่นซูเปอร์ฟลายเวท (พ.ศ. 2556)- ชิง 10 พฤษภาคม 2556 ชนะคะแนน แจ็คเกอร์ บูฮาวี่ (ฟิลิปปินส์) ที่ เวทีมวยชั่วคราว วัดพุน้อย ตำบลช่อนม่วง อำเภอบ้านหมี่ จ.ลพบุรี - ป้องกันแชมป์ครั้งที่ 1, 4 ตุลาคม 2556 ชนะทีเคโอ (ไม่ยอมออกจากมุม) ยก 5 ชวง ซูซอง () ที่ วัดบ้านไร่ ตำบลกุดพิมาน อำเภอด่านขุนทด จ.นครราชสีมา - ป้องกันแชมป์ครั้งที่ 2, 21 กุมภาพันธ์ 2557 ชนะน็อคยกที่ 9 ออร์วิน บาอีส (ฟิลิปปินส์) ที่ สะหวันเวกัส กาสิโน ในแขวงสุวรรณเขต ประเทศลาว - แชมป์รุ่นซูเปอร์ฟลายเวท WBA ASIA (พ.ศ. 2556-ปัจจุบัน)- ชิง 8 มีนาคม 2556 ชนะคะแนน ไดบอย ซาจิโร่ (อินโดนีเซีย) ที่ เวทีมวยชั่วคราว หน้าที่ว่าการอำเภอเคียนซา จ.สุราษฎร์ธานี - ป้องกันแชมป์ครั้งที่ 1, 27 ธันวาคม 2556 ชนะน็อคยกที่ 2 ริคกี้ มานูโฟ (อินโดนีเซีย) ที่ ตลาดอินโดจีน หน้าวัดศรีสุมังค์วนาราม ตำบลศรีบุญเรือง อำเภอเมืองมุกดาหาร จังหวัดมุกดาหาร - ป้องกันแชมป์ครั้งที่ 2, 24 กรกฎาคม 2558 ชนะน็อคยกที่ 2 ริคกี้ มานูโฟ (อินโดนีเซีย) ที่ องค์การบริหารส่วนตำบลบางบัวทอง อำเภอบางบัวทอง จังหวัดนนทบุรี - ป้องกันแชมป์ครั้งที่ 3, 27 มีนาคม 2559 ชนะน็อคยกที่ 5 ทอมมี่ ซีรัน (อินโดนีเซีย) ที่ เทศบาลตำบลลำแก่น อำเภอท้ายเหมือง จังหวัดพังงา - ป้องกันแชมป์ครั้งที่ 4, 26 พฤษภาคม 2559 ชนะRTDยกที่ 7 จูเนียร์ บาจาวา (อินโดนีเซีย) ที่ มูลนิธิคุณปรีชา จตุรงค์เสรีกุล ตำบลลาดสวาย อำเภอลำลูกกา จังหวัดปทุมธานี</doc>
