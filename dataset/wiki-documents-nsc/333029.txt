<doc id="333029" url="https://th.wikipedia.org/wiki?curid=333029" title="สมเด็จพระราชินีซาเลฮาแห่งบรูไน">สมเด็จพระราชินีซาเลฮาแห่งบรูไน สมเด็จพระราชินีซาเลฮาแห่งบรูไน (; พระราชสมภพ: 7 ตุลาคม พ.ศ. 2489) สมเด็จพระราชินีในสมเด็จพระราชาธิบดีฮัจญี ฮัสซานัล โบลเกียห์ มูอิซซัดดิน วัดเดาเลาะห์ สุลต่านแห่งบรูไนพระประวัติ พระประวัติ. สมเด็จพระราชินีซาเลฮาแห่งบรูไน ประสูติเมื่อวันที่ 7 ตุลาคม พ.ศ. 2489 ณ หมู่บ้านซัมบิลิง ถนนพระราชวังดารุสลาม เมืองบรูไนทาวน์ (ปัจจุบันคือ บันดาร์เซอรีเบอกาวัน) เขตบรูไนดารุสลาม โดยเป็นธิดาของเปงงีรัน เปอมันชา เปงงีรัน อานะก์ ฮัจญี โมฮัมเหม็ด อาลัม กับเปงงีรัน บาบู รายา เปงงีรัน อานะก์ ฮัจญา เบอซา พระองค์ได้รับการศึกษาขั้นต้นจากโรงเรียนเอกชนสอนศาสนาจากสุเหร่าในพระราชวังดารุลฮานา ต่อมาพระองค์จึงเข้ารับการศึกษาต่อที่โรงเรียนติงงีเปอเริมปวนรายาอิสตรี (Sekolah Tinggi Perempuan Raja Isteri) ในบันดาร์เซอรีเบอกาวัน โดยพระองค์ได้ศึกษาต่อจนถึงในปี พ.ศ. 2508อภิเษกสมรส อภิเษกสมรส. พระองค์ได้อภิเษกสมรสกับสมเด็จพระราชาธิบดีฮัจญี ฮัสซานัล โบลเกียห์ มูอิซซัดดิน วัดเดาเลาะห์ เมื่อวันที่ 29 กรกฎาคม พ.ศ. 2508 ซึ่งขณะนั้นพระสวามียังดำรงพระอิสริยยศที่ เจ้าชายฮัสซานัล โบลเกียห์ มกุฎราชกุมารแห่งบรูไน พระองค์จึงดำรงพระอิสริยยศเป็น มกุฎราชกุมารีแห่งบรูไน อนึ่งพระองค์และพระสวามีเป็นพระญาติกัน เนื่องจากพระมารดาของพระสวามี กับพระบิดาของพระองค์เป็นพี่น้องกัน หลังจากการสมรสพระองค์ได้ให้ประสูติกาลพระราชโอรส 2 พระองค์ และพระราชธิดา 4 พระองค์ ได้แก่1. เจ้าหญิงราชิดะห์ (26 กรกฎาคม พ.ศ. 2512) เสกสมรสกับเจ้าชายอับดุล ราฮิม มีพระโอรส-ธิดา 5 พระองค์ 2. เจ้าหญิงมูตา วะก์กีละห์ (ประสูติ 12 ตุลาคม พ.ศ. 2514) 3. เจ้าชายอัลมุห์ตาดี บิลละห์ มกุฎราชกุมารแห่งบรูไน (17 กุมภาพันธ์ พ.ศ. 2517) เสกสมรสกับเจ้าหญิงซาระห์ มีพระโอรส-ธิดา 3 พระองค์ 4. เจ้าหญิงมาจีดะห์ (16 มีนาคม พ.ศ. 2519) เสกสมรสกับเจ้าชายไครุล คาลิล มีพระโอรส-ธิดา 2 พระองค์ 5. เจ้าหญิงฮาฟีซะห์ (12 มีนาคม พ.ศ. 2523) เสกสมรสกับเจ้าชายโมฮัมมัด รูไซนี 6. เจ้าชายอับดุล มาลิก (30 มกราคม พ.ศ. 2526)พระจริยวัตร พระจริยวัตร. พระองค์โปรดธรรมชาติ ทรงมีสวนผลไม้ บ่อเลี้ยงปลา และสวนนก ในยามว่างพระองค์โปรดการอ่านหนังสือ โปรดการเล่นแบดมินตัน รวมไปถึงการละเล่นดั้งเดิมของบรูไน คือ การเล่นจงกะก์ (Congkak) และปาซัง (Pasang)</doc>
