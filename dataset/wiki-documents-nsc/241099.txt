<doc id="241099" url="https://th.wikipedia.org/wiki?curid=241099" title="ศาลา">ศาลา ศาลา (, , ) แบ่งออกเป็นสองอย่างสิ่งก่อสร้างอิสระ สิ่งก่อสร้างอิสระ. ศาลาอาจจะหมายถึงสิ่งก่อสร้างอิสระที่สร้างไม่ไกลนักจากสิ่งก่อสร้างสำหรับการเป็นที่อยู่อาศัยที่สร้างขึ้นเพื่อความสำราญ ขนาดก็อาจจะใหญ่หรือเล็กก็ได้แต่จุดประสงค์ก็เพื่อใช้เป็นการพักผ่อนและหาความสำราญ ศาลาที่สร้างที่ใช้ประโยชน์หรือคำนึงถึงทิวทัศน์เรียกว่า “ศาลาสวน” ศาลาที่ว่านี้อาจจะเป็นสิ่งก่อสร้างในสวนที่คล้ายคลึงกับเรือนฤดูร้อน (summer house) หรือ ศาลาเล็ก (kiosk) ที่นิยมสร้างกันในคริสต์ศตวรรษที่ 18 ที่เปรียบได้กับสิ่งก่อสร้างของอิตาลีที่เรียกว่า “คาสินา” ที่มาเรียกกันว่า “คาสิโน” ในภาษาอังกฤษ ลักษณะของศาลาจะคล้ายกับวัดแบบกรีก/โรมัน ศาลาที่สร้างโดดอาจจะมีขนาดใหญ่กว่าตัวสิ่งก่อสร้างหลักก็ได้เช่นศาลาหลวงที่ไบรตัน ในอังกฤษ ซึ่งเป็นสิ่งก่อสร้างที่มีลักษณะเป็นแบบอินเดีย แต่ที่เรียกว่าเป็นศาลาแม้จะมีขนาดใหญ่โตเพราะจุดประสงค์ของการก่อสร้างก็เพื่อใช้เป็นสถานที่สำหรับการพักผ่อนและหาความสำราญ ศาลากีฬามักจะเป็นสิ่งก่อสร้างที่สร้างติดกับบริเวณที่เล่นกีฬาที่ใช้สำหรับเปลี่ยนเสื้อผ้าหรือดื่มเครื่องดื่ม และมักจะมีระเบียงที่มีที่บังแดดที่ยื่นออกมาเพื่อใช้เป็นที่สำหรับสังเกตการณ์ คำว่าศาลาก็มักจะใช้กับสนามกีฬาโดยเฉพาะกับสนามเบสบอลเพื่อแสดงความแตกต่างระหว่างที่นั่งที่ราคาแพงที่มีร่มเงากับที่นั่งที่ราคาถูกกว่าที่ไม่มีร่มเงาสถาปัตยกรรมคลาสสิก สถาปัตยกรรมคลาสสิก. สิ่งที่สำคัญอีกอย่างหนึ่งคือการวางความสมดุลของสิ่งก่อสร้างของสถาปัตยกรรมคลาสสิกที่วาง “เอกมณฑล” (corps de logis) ซึ่งเป็นสิ่งก่อสร้างที่สำคัญที่สุดไว้ตรงกลางโดยมีปีกยื่นออกไปทางซ้ายและขวา ปีกสองข้างนี้อาจจะหยุดลงด้วย “ศาลา” ซึ่งเป็นการแสดงถึงจุดจบของสิ่งก่อสร้างเหมือนกับการใช่จุดเมื่อจบประโยคในภาษาอังกฤษ พลาสเดส์โวส (Place des Vosges) ในปารีส (ค.ศ. 1605-ค.ศ. 1612) ใช้ศาลาสองข้างที่หมายว่าเป็นตอนกลางของทางด้านเหนือและทางด้านใต้ที่เรียกว่า “ศาลาราชา” และ “ศาลาราชินี” ศาลาที่ว่านี้เป็นซุ้มสามโค้งซึ่งเป็นเหมือนเรือนเฝ้าประตู (gatehouse) ที่เป็นทางเข้าอันสมศักดิ์ศรีเข้ามาในจัตุรัส การสร้างเรือนเฝ้าประตูในฝรั่งเศสในรูปของศาลามีมาร้อยปีก่อนหน้านั้นแล้ว ในชนบทศาลาเป็นสิ่งก่อสร้างที่ใช้ในการล่าสัตว์ “ศาลาแห่งกาลอง” (Pavillon de Galon) ในลูเบอรองในฝรั่งเศสเป็นตัวอย่างที่แสดงลักษณะของการก่อสร้างของคริสต์ศตวรรษที่ 18 ของศาลาล่าสัตว์ของเจ้านายในสมัยนั้น ศาลาตั้งอยู่บนสถานที่เดิมเป็นคฤหาสน์โรมันที่มีสวนแบบฝรั่งเศสที่ใช้ในการรับรองแขก</doc>
