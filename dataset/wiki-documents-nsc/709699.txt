<doc id="709699" url="https://th.wikipedia.org/wiki?curid=709699" title="ซูจ็องกวา">ซูจ็องกวา ซูจ็องกวา () เป็นเครื่องดื่มพื้นบ้านชนิดหนึ่งของเกาหลี มีสีน้ำตาลแดงเข้ม ได้จากการต้มขิงหั่นแว่นและอบเชยแท่ง (รวมกันหรือแยกกัน) ให้เดือดช้า ๆ จากนั้นกรองเอาของแข็งออกแล้วนำน้ำที่ได้ไปตั้งไฟรวมกันอีกครั้งโดยใส่น้ำตาลทรายขาว น้ำตาลทรายแดง หรือน้ำผึ้งลงไป เสร็จแล้วทิ้งไว้ให้เย็น ใส่ลูกพลับแห้งที่ฝานไว้แล้วแช่ตู้เย็น ทั้งนี้มักจะแช่ลูกพลับทิ้งไว้หลายชั่วโมงก่อนเสิร์ฟเพื่อให้น้ำขิงอบเชยมีลักษณะเข้มขึ้น เมื่อเสิร์ฟ อาจโรยหน้าด้วยเมล็ดสนก็ได้ ร้านอาหารโดยทั่วไปจะเสิร์ฟซูจ็องกวาเป็นของหวานและเย็นเช่นเดียวกับชิกฮเย นอกจากนี้ยังมีวางจำหน่ายทั่วไปในรูปแบบกระป๋องด้วย</doc>
