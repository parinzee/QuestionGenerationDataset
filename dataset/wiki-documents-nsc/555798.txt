<doc id="555798" url="https://th.wikipedia.org/wiki?curid=555798" title="นิพิฐพนธ์ พวงพั่วเพชร">นิพิฐพนธ์ พวงพั่วเพชร นิพิฐพนธ์ พวงพั่วเพชร (ชื่อเล่น: ต้นน้ำ; 31 พฤษภาคม พ.ศ. 2534 — ) เป็นนักกีฬาแบดมินตันชายชาวไทย ผู้เข้าแข่งขันรายการโยเน็กซ์เจแปนโอเพนซูเปอร์ซีรีส์ 2012 และเป็นผู้ชนะการแข่งขันแคนาดาโอเพนกรังด์ปรีซ์ 2013 ร่วมกับมณีพงศ์ จงจิตร ในประเภทชายคู่ประวัติ ประวัติ. นิพิฐพนธ์ พวงพั่วเพชร เริ่มเข้าสู่วงการแบดมินตันตั้งแต่อายุ 8 ปี จากการได้รับการสนับสนุนจากบิดาชื่อนิพัธ กับมารดาชื่อนวลอนงค์ โดยเข้ารับการฝึกที่สโมสรแบดมินตันเสนานิคม ซึ่งเริ่มในประเภทชายเดี่ยว แล้วจึงเปลี่ยนมาเป็นประเภทชายคู่ตามคำแนะนำของผู้ฝึกสอน ในภายหลังเขาได้มาอยู่กับเอสซีจีอคาเดมีเมื่ออายุ 15 ปี ที่ซึ่งเขาได้เป็นแชมป์รายการเอสซีจีจูเนียร์ เมื่อทางสมาคมเห็นแวว นิพิฐพนธ์จึงได้มาเป็นนักกีฬาทีมชาติและร่วมฝึกซ้อมที่สมาคมแบดมินตันแห่งประเทศไทย ในเบื้องต้น เขาได้จับคู่กับปฏิพัทธ์ ฉลาดแฉลม โดยได้รองแชมป์จากแบดมินตันชิงแชมป์ประเทศไทยใน พ.ศ. 2554 ก่อนที่จะมาจับคู่กับมณีพงศ์ จงจิตร ในปี พ.ศ. 2556 ปัจจุบัน นิพิฐพนธ์เป็นนักศึกษาคณะนิติศาสตร์ มหาวิทยาลัยกรุงเทพธนบุรีผลงานในระดับอาชีพ ผลงานในระดับอาชีพ. นิพิฐพนธ์ พวงพั่วเพชร ชนะการแข่งขันรายการลาวอินเตอร์เนชันแนล 2010 ประเภทชายคู่ร่วมกับปฏิพัทธ์ ฉลาดแฉลม ปีถัดมา นิพิฐพนธ์ชนะการแข่งขันซีเกมส์ 2011 โดยได้รับเหรียญทองแดงในประเภทชายคู่ความสำเร็จ</doc>
