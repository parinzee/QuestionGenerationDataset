<doc id="67533" url="https://th.wikipedia.org/wiki?curid=67533" title="เลโก้">เลโก้ เลโก้ () เป็นของเล่นในรูปแบบตัวต่อพลาสติก ซึ่งเริ่มผลิตครั้งแรกที่เมืองบิลลุนด์ (Billund) ประเทศเดนมาร์ก โดยช่วงแรกผลิตจากไม้ เลโก้มีลักษณะเป็นชิ้นพลาสติก หลายสีและลักษณะเหมือนก้อนอิฐมีขนาดต่าง ๆ กันที่มีปุ่มและร่องเพื่อการประกอบ โดยไม่ต้องใช้กาว เพื่อให้ผู้เล่นนำไปสร้างสรรค์ต่อเป็นรูปร่างต่าง ๆ ปัจจุบันมีมากกว่า 6,000 ชุดประวัติของเลโก้ ประวัติของเลโก้. ในราวปี ค.ศ. 1932 โอเล เคิร์ก คริสเตียนเสน ชาวเดนมาร์ก เริ่มผลิตและจำหน่ายของเล่นซึ่งทำจากไม้ ต่อมาในปี ค.ศ. 1949 ก็เปลี่ยนรูปแบบสินค้า เป็นของเล่นประเภทตัวต่อ พร้อมทั้งเปลี่ยนวัสดุการผลิตเป็นพลาสติก เรียกว่า ออโตเมติก ไบน์ดิง บริกส์ (Automatic Binding Bricks) และเมื่อปี ค.ศ. 1954 เปลี่ยนชื่อสินค้ามาเป็นเลโก้ ดังเช่นทุกวันนี้ ต่อมา เลโก้เปลี่ยนมาใช้วัสดุพลาสติกแบบ Acrylonitrile Butadiene Styrene (ABS) ตั้งแต่ปี ค.ศ. 1963 จนถึงปัจจุบันธีมและหมวด ธีมและหมวด. ตัวต่อเลโก้ มีธีมหลักที่มากมายและมีหลากหลายขนาด โดยแบ่งเป็นหมวดตามอายุของผู้เล่น และในแต่ละหมวด ยังมีธีมย่อยแตกต่างมากน้อยไม่เท่ากัน ตามรูปแบบที่นำเสนอในแต่ละปี ตัวอย่างหมวดเช่น เลโก้ ซิสเต็ม, เลโก้ ดูโป, เลโก้ เทคนิค, เลโก้ ดักตา (DACTA), เลโก้ เบบี (ตั้งแต่แรกเกิด-6 เดือน) เป็นต้นเลโก้แลนด์ เลโก้แลนด์. เลโก้แลนด์ เป็นสวนสนุกที่บริษัทเดอะเลโก้กรุ๊ปจัดสร้างขึ้น เพื่อรองรับการเติบโตของธุรกิจของเล่น และเพื่อสร้างความสนุกสนานแก่ลูกค้าและผู้ชื่นชอบของเล่นตัวต่อ โดยจุดเด่นของเลโก้แลนด์ จะนำเสนอประติมากรรมจากการประกอบตัวต่อเลโก้นานาชนิด ซึ่งเลโก้แลนด์แห่งแรก เปิดขึ้นที่เมืองบิลลุนด์ เมื่อวันที่ 7 มิถุนายน พ.ศ. 2511 บนพื้นที่ 3 เอเคอร์ และจำนวนตัวต่อทั้งหมด 18 ล้านชิ้น โดยอีก20ปีต่อมา จึงมีการขยายพื้นที่สวนสนุกแห่งนี้ออกไป ปัจจุบัน เลโก้แลนด์เปิดเพิ่มขึ้นอีก 5 แห่งคือ เลโก้แลนด์ วินเซอร์ ในสหราชอาณาจักร เมื่อปี พ.ศ. 2539, เลโก้แลนด์ แคลิฟอร์เนีย ในสหรัฐอเมริกา เมื่อวันที่ 20 มีนาคม พ.ศ. 2542 เลโก้แลนด์ ด็อยช์ลันด์ ในเยอรมนี ต่อมาเปิดที่ ฟลอริดาในสหรัฐอเมริกาล่าสุดเปิดที่ นุสาจายาในมาเลเซีย</doc>
