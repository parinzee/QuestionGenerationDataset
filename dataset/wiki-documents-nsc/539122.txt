<doc id="539122" url="https://th.wikipedia.org/wiki?curid=539122" title="ชานชาลาด้านข้าง">ชานชาลาด้านข้าง ชานชาลาด้านข้าง เป็นรูปแบบชานชลาสถานีรถไฟซึ่งมี 2 ชานชลา ตั้งอยู่ตรงข้ามกัน โดยมีรางรถไฟเป็นตัวแบ่ง ส่วนใหญ่มักใช้แบ่งเป็นชานชลารถเที่ยวขึ้น-ล่อง การก่อสร้างชานชลาลักษณะนี้ไม่ยุ่งยาก แต่มีประสิทธิภาพน้อย เพราะไม่สะดวกในการเปลี่ยนขบวนรถ หรือเปลี่ยนเส้นทางรูปแบบ รูปแบบ. เนื่องจากข้ามชานชลาด้านข้างจากฝั่งหนึ่งไปอีกฝั่ง ต้องผ่านทางรถไฟ ซึ่งบางครั้งการเดินข้ามรางอาจทำให้เกิดการอันตรายได้ จึงต้องมีวิธีการเดินผ่านที่แตกต่างกันดังนี้ ดังนี้- เดินผ่านโดยใช้สะพานลอยข้ามรางรถไฟ ซึ่งพบเห็นได้ตามสถานีรถไฟบางแห่ง เช่น สถานีรถไฟสามเสน สถานีรถไฟชุมทางบางซื่อ เป็นต้น - เดินผ่านโดยใช้ทางเดินลอดใต้รางรถไฟ ลักษณะนี้ไม่ค่อยได้พบเห็นบ่อยนัก การรถไฟฯ ได้นำทางเดินลอดใต้รางรถไฟมาใช้กับสถานีรถไฟฟ้าชานเมืองสายสีแดงอ่อน ได้แก่สถานีบางบำหรุ - เดินผ่านโดยใช้ชั้นจำหน่ายตั๋วซึ่งอยู่ชั้นล่าง ลักษณะพบเห็นได้มากในสถานีรถไฟฟ้าบีทีเอสและรถไฟฟ้าเชื่อมท่าอากาศยานสุวรรณภูมิ ซึ่งสถานีเกือบทั้งหมด จะใช้ลักษณะนี้ เช่น สถานีหมอชิต สถานีอ่อนนุช เป็นต้น - เดินผ่านโดยใช้ชั้นจำหน่ายตั๋วซึ่งอยู่ชั้นบน ลักษณะพบเห็นได้ในสถานีรถไฟฟ้ามหานคร สายเฉลิมรัชมงคล ซึ่งพบเห็นได้ 3 สถานี คือ สถานีคลองเตย สถานีสีลม และสถานีบางซื่อการใช้ในประเทศไทยการใช้ในประเทศไทย. - สถานีรถไฟฟ้าบีทีเอส ทุกสถานี ยกเว้นสถานีสยามและสถานีสำโรง - สถานีรถไฟฟ้าเชื่อมท่าอากาศยานสุวรรณภูมิ ทุกสถานี ยกเว้นสถานีท่าอากาศยานสุวรรณภูมิ - สถานีรถไฟฟ้ามหานคร สายเฉลิมรัชมงคล สถานีคลองเตย และสถานีบางซื่อ - สถานีรถไฟฟ้าสายสีเหลือง ทุกสถานี- สถานีรถไฟทางไกล เช่น สถานีรถไฟสามเสน สถานีรถไฟบางเขน สถานีรถไฟหลักสี่ สถานีรถไฟดอนเมือง</doc>
