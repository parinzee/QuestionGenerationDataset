<doc id="426902" url="https://th.wikipedia.org/wiki?curid=426902" title="อภิรัต ศิรินาวิน">อภิรัต ศิรินาวิน นายอภิรัต ศิรินาวิน สมาชิกสภาผู้แทนราษฎร แบบบัญชีรายชื่อ และหัวหน้าพรรคมหาชน เป็นสมาชิกสภาผู้แทนราษฎรเพียงคนเดียวของพรรคในการเลือกตั้ง พ.ศ. 2554ประวัติ ประวัติ. อภิรัต ศิรินาวิน เกิดเมื่อวันที่ 10 เมษายน พ.ศ. 2509 สำเร็จการศึกษาชั้นมัธยมศึกษาจากโรงเรียนจิตรลดา ระดับปริญญาตรีสาขาวิทยาการคอมพิวเตอร์ จากมหาวิทยาลัยหอการค้าไทย และปริญญาโท 3 สาขา คือ สาขาการจัดการ จากสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย สาขาการออกแบบระบบสารสนเทศ และสาขาการจัดการระบบสารสนเทศ จาก West Coast Universityการทำงาน การทำงาน. อภิรัต ศิรินาวิน ประกอบอาชีพเป็นนักธุรกิจ ต่อมาได้เข้าสู่งานการเมืองตามคำชวนของพลตรี สนั่น ขจรประศาสน์ ในปี พ.ศ. 2547 แต่ก็ไม่เคยได้รับเลือกตั้งเป็นสมาชิกสภาผู้แทนราษฎร ต่อมาได้รับตำแหน่งหัวหน้าพรรคมหาชน ในปี พ.ศ. 2552 และในการเลือกตั้ง พ.ศ. 2554 ได้ลงสมัครรับเลือกตั้งแบบบัญชีรายชื่อ ลำดับ 1 ของพรรค และได้รับเลือกตั้งเป็นสมัยแรก ด้วยคะแนน 161,251 คะแนน ซึ่งเป็นพรรคการเมืองที่อยู่เหนือความคาดหมายว่าจะได้รับที่นั่งในสภาผู้แทนราษฎรไทย ชุดที่ 24 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาลงสมัครรับเลือกตั้งในระบบบัญชีรายชื่อของพรรคมหาชน แต่การเลือกตั้งครั้งดังกล่าว เป็นโมฆะตามคำวินิจฉัยของศาลรัฐธรรมนูญเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
