<doc id="650468" url="https://th.wikipedia.org/wiki?curid=650468" title="โคดี โรดส์ และโกลดัสต์">โคดี โรดส์ และโกลดัสต์ โคดี โรดส์ และโกลดัสต์ (Cody Rhodes and Goldust) (อดีตที่รู้จักกันในนาม The Brotherhood, The Rhodes Brothers, หรือ Gold and Stardust) สมาชิกประกอบด้วย โคดี โรดส์ และโกลดัสต์ ทั้งคู่เป็นลูกชายของตำนานนักมวยปล้ำ "ดิอเมริกันดรีม" ดัสตี โรดส์ เป็นทีมนักมวยปล้ำฝ่ายธรรมะของWWE และเป็นแชมป์แท็กทีม WWE 1 สมัยประวัติ ประวัติ. ในรอว์ (2 กันยายน 2013) โคดี โรดส์ ได้แพ้ให้กับแรนดี ออร์ตัน ทำให้โคดีถูกไล่ออกจาก WWE โดยคำสั่งของ ทริปเปิลเอช ประธาน COO ของสมาคม WWE หลังแมตช์ทริปเปิลเอชออกมาและสั่งไล่โคดีออกจาก WWE ในรอว์ (9 กันยายน 2013) โกลดัสต์ ได้เจอกับ แรนดี ออร์ตัน เพื่อช่วยให้โคดีได้กลับมาทำงาน แต่โกลดัสต์ก็แพ้ไป ทำให้ไม่สามารถช่วยโคดีกลับมาได้ ในรอว์ (30 กันยายน 2013) ทริปเปิลเอชกับสเตฟานี แม็กแมน ได้เชิญครอบครัวโรดส์ ให้ออกมาคุยกันที่เวที ดัสตี โรดส์, โคดี โรดส์ และโกลดัสต์ ออกมากันพร้อมหน้า ทริปเปิลเอช บอกว่าเราให้โอกาสพวกนายแล้ว ให้โคดีเจอกับออร์ตัน เพื่อรักษางานของโคดี แต่ก็แพ้ จากนั้นเราก็ให้โอกาสอีก ให้โกลดัสต์เจอกับออร์ตัน แล้วก็แพ้อีก จากนั้นสเตฟานีก็ให้ดัสตี้เลือกว่าจะให้ลูกคนไหนกลับเข้าทำงานแต่เขากลับบอกให้สเตฟานีไปลงนรกซะ ทริปเปิลเอช บอกจะให้โอกาสอีกครั้ง ให้โคดีกับโกลดัสต์ เจอกับเซท โรลลินส์และโรแมน เรนส์ ในแบทเทิลกราวด์ ถ้าชนะได้ก็จะให้กลับเข้าทำงานทั้งสองคน แต่ถ้าแพ้ล่ะก็นายสองคนจะไม่มีวันได้กลับมา WWE อีกตลอดกาล และพ่อของพวกนายจะถูกไล่ออกจากตำแหน่งเทรนเนอร์ NXT ด้วย ดัสตี้ขอต่อรองว่าจะอยู่ที่มุมเวทีของลูกๆ ด้วย ซึ่งสเตฟานีก็ตกลง ครอบครัวโรดส์ กำลังเดินกลับแต่ก็โดนเดอะชีลด์ขึ้นมากระทืบ ในแบทเทิลกราวด์โคดีและโกลดัสต์ได้เอาชนะโรลลินส์และเรนส์ทำให้ครอบครัวโรดส์ได้กลับมาทำงานใน WWE อีกครั้ง ในรอว์ (14 ตุลาคม 2013) โคดีและโกลดัสต์ได้เอาชนะโรลลินส์และเรนส์คว้าแชมป์แท็กทีมได้สำเร็จ จากการช่วยเหลือของบิ๊กโชว์ ในเฮลอินเอเซล (2013) โคดีและโกลดัสต์สามารถป้องกันแชมป์แทกทีมได้ในแมตช์ 3 เส้ากับโรลลินส์กับเรนส์ และดิอูโซส์ ใน โคดีและโกลดัสต์ต้องป้องกันแชมป์ 4 เส้ากับไรแบ็กเซล(ไรแบ็กและเคอร์ติส แอ็กเซล), บิ๊กโชว์และเรย์ มิสเตริโอ และเดอะเรียลอเมริกันส์(แจ็ก สแวกเกอร์และซีซาโร) แต่สามารถป้องกันแชมป์เอาไว้ได้สำเร็จอีกครั้ง ในรอยัลรัมเบิล (2014) โคดีและโกลดัสต์ได้เสียแชมป์ให้กับเดอะนิวเอจเอาต์ลอวส์ (โรด ด็อก และบิลลี กัน) เป็นแมตช์ก่อนเริ่มรายการ ในรอว์ (3 กุมภาพันธ์ 2014) โคดีและโกลดัสต์ได้ชิงแชมป์กับนิวเอจเอาต์ลอวส์ในกรงเหล็ก แต่ก็ไม่สามารถคว้าแชมป์คืนมาได้ ในเพย์แบ็ค (2014) หลังจากโคดีและโกลดัสต์แพ้ไรแบ็กเซล โคดีก็บอกให้โกลดัสต์ไปหาคู่แทกทีมใหม่ จากนั้นโกลดัสต์ก็ต้องหาคู่แทกทีมใหม่แทนโคดี แต่ก็ไม่ประสบความสำเร็จ ในรอว์ (16 มิถุนายน 2014) โคดีได้เปิดตัวในบทบาทใหม่ในชื่อสตาร์ดัสต์ โดยจับคู่กับโกลดัสต์เอาชนะไรแบ็กเซลไปได้ ในรอว์ (25 สิงหาคม 2014) โกลด์และสตาร์ดัสต์ ได้กลายเป็นฝ่ายอธรรมโดยเล่นงานดิอูโซส์หลังจากชนะแมตช์ชิงแชมป์แท็กทีมแบบเคาต์เอาต์ ทำให้ทั้งคู่ไม่พอใจเพราะแชมป์ยังเป็นของอูโซส์เหมือนเดิม ในไนท์ออฟแชมเปียนส์ (2014) โกลด์และสตาร์ดัสต์ได้เอาชนะอูโซส์ และคว้าแชมป์แท็กทีมสมัยที่2 ได้สำเร็จ ก่อนจะเสียแชมป์ให้กับเดอะมิซและแดเมียน มิซดาวในเซอร์ไวเวอร์ซีรีส์ (2014) และแตกทีมกันในที่สุดผลงานผลงาน. - WWE- WWE Tag Team Championship (2 times) - Slammy Awards (2 times)- "You Still Got It" Best Superstar Return of the Year (2013) – Goldust - Tag Team of the Year (2013)</doc>
