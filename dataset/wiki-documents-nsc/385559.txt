<doc id="385559" url="https://th.wikipedia.org/wiki?curid=385559" title="องค์การตรวจสอบอำนาจรัฐแห่งชาติ">องค์การตรวจสอบอำนาจรัฐแห่งชาติ องค์การตรวจสอบอำนาจรัฐแห่งชาติ (อักษรย่อ ต.ร.ช.) เป็นองค์การในประเทศไทยที่ตั้งขึ้นภายใต้เจตนารมณ์ของกฎบัตรสหประชาชาติ และได้รับรองความถูกต้องโดยรัฐธรรมนูญแห่งราชอาณาจักรไทย พุทธศักราช 2550 ( ปัจจุบันได้ยกเลิกรัฐธรรมนูญ 2550 ไปแล้ว ) สำนักงานใหญ่ตั้งอยู่ที่ 59/96 หมู่บ้านพรร่มเย็น หมู่ 6 ตำบลคูคต อำเภอลำลูกกา จังหวัดปทุมธานี 12130ประวัติ ประวัติ. เมื่อประเทศไทยได้ประกาศใช้รัฐธรรมนูญแห่งราชอาณาจักรไทย พ.ศ. 2540 และ พ.ศ. 2550 ได้ให้สิทธิเสรีภาพแก่ประชาชนมากยิ่งขึ้น รวมทั้งการกำหนดให้มีองค์กรอิสระภาครัฐ และภาคเอกชนอีกหลายองค์กร เช่น ศาลรัฐธรรมนูญ คณะกรรมการการเลือกตั้ง (กกต.) คณะกรรมการสิทธิมนุษยชนแห่งชาติ และองค์การเอกชนอื่นๆ อีกมาก เมื่อมีบทบัญญัติใหม่เพิ่มขึ้นในรัฐธรรมนูญ ย่อมมีปัญหาในด้านการปฏิบัติ เป็นต้นว่า การตีความมาตราต่างๆ การไม่เข้าใจในเจตนารมณ์ของรัฐธรรมนูญ จึงเกิดความขัดแย้ง ความสับสน และการละเมิดรัฐธรรมนูญขึ้นมากมาย โดยเฉพาะในส่วนราชการ ศาล องค์กรอิสระ องค์การบริหารส่วนท้องถิ่น นักการเมือง พรรคการเมือง รวมทั้งประชาชนทั่วไป องค์การตรวจสอบอำนาจรัฐแห่งชาติได้ศึกษาวิเคราะห์ปัญหาของชาติเพื่อหาหนทางแก้ไขปัญหาดังกล่าว และมีความคิดเห็นตรงกันว่า ต้องให้ประชาชนมีส่วนร่วมในการแก้ไขปัญหา จะปล่อยให้เหตุการณ์เช่นนี้ดำรงอยู่ต่อไปไม่ได้ เพราะจะเป็นเหตุแห่งความยากจน ความไม่เป็นธรรมในสังคม และความขัดแย้งขยายเพิ่มในองค์กรต่างๆ จะเป็นอันตรายอย่างใหญ่หลวงต่อชาติบ้านเมือง ด้วยเหตุผลดังกล่าว นายศักย์ปภณค์ ยวงประสิทธิ์ ประธานใหญ่องค์การตรวจสอบอำนาจรัฐแห่งชาติ และคณะได้ร่วมกันก่อตั้ง “องค์การตรวจสอบอำนาจรัฐแห่งชาติ” เมื่อวันพฤหัสบดีที่ 3 กันยายน พ.ศ. 2552 ภายใต้เจตนารมณ์ของกฎบัตรสหประชาชาติ หมวดว่าด้วยสิทธิพลเมือง และสิทธิทางการเมืองของชาติสมาชิก ข้อที่ 22 ซึ่งประเทศไทยร่วมเป็นรัฐภาคี เมื่อวันที่ 29 ตุลาคม พ.ศ. 2539 และรัฐธรรมนูญแห่งราชอาณาจักรไทย พุทธศักราช 2550 มาตรา 64 และมาตรา 87 (3) ได้รับรองความถูกต้อง ในการก่อตั้งองค์การตรวจสอบอำนาจรัฐแห่งชาติวัตถุประสงค์ วัตถุประสงค์. วัตถุประสงค์ขององค์การตรวจสอบอำนาจรัฐแห่งชาติ ได้แก่ (1) เพื่อสานต่อพระบรมราโชบายของพระมหากษัตริย์ไทย รัชกาลที่ 5 รัชกาลที่ 6 รัชกาลที่ 7 ให้การสถาปนาการปกครองแบบประชาธิปไตย อันมีพระมหากษัตริย์ทรงเป็นประมุขของชาติ ที่สมบูรณ์ทั้งรูปแบบและเนื้อหาให้สำเร็จ (2) เพื่อพิทักษ์ศักดิ์ศรีความเป็นมนุษย์ ตามเจตนารมณ์ของกฎบัตรสหประชาชาติ หมวดว่าด้วยสิทธิพลเมือง และสิทธิทางการเมืองของชาติสมาชิก และรัฐธรรมนูญแห่งราชอาณาจักรไทย พุทธศักราช 2550 (3) เพื่อให้การบังคับใช้กฎหมาย การเลิก การออก และการแก้ไขกฎหมาย ให้เป็นไปตามหลักกฎหมาย ไม่ขัดหรือแย้งกับบทบัญญัติของ รัฐธรรมนูญที่ใช้อยู่ในปัจจุบัน (4) เพื่อให้การตรวจสอบการใช้อำนาจรัฐ ในทุกระดับเป็นไปตามหลักการปกครองระบอบประชาธิปไตย คือ ไม่ละเมิดศักดิ์ศรีความเป็นมนุษย์ สิทธิ เสรีภาพ และความเสมอภาคของ (5) เพื่อให้ความรู้ในเรื่องประวัติศาสตร์ของชาติ และการเมืองการปกครอง ระบอบประชาธิปไตย อันมีพระมหากษัตริย์ทรงเป็นประมุขของชาติ และเรื่องอื่นๆ ที่เกี่ยวข้อง (6) เพื่อให้การช่วยเหลือประชาชน ที่ไม่ได้รับความเป็นธรรม และเดือดร้อนจากการใช้อำนาจของหน่วยงานรัฐ เจ้าหน้าที่รัฐ พนักงานของรัฐ และบุคคลอื่นๆนโยบาย นโยบาย. นโยบายขององค์การตรวจสอบอำนาจรัฐแห่งชาติ ได้แก่ (1) ให้ประชาชนทุกหมู่เหล่า ทุกสาขาอาชีพ มีความรู้ ความเข้าใจพระบรมราโชบาย สถาปนาการปกครองแบบประชาธิปไตย อันมีพระมหากษัตริย์ทรงเป็นประมุขของชาติ ของพระมหากษัตริย์ไทย รัชกาลที่ 5 รัชกาลที่ 6 และรัชกาลที่ 7 และร่วมมือกันปฏิบัติภารกิจสร้างประชาธิปไตย หรือปฏิวัติประชาธิปไตย อันถือเป็นภารกิจอันศักดิ์สิทธิ์ของชาติให้สำเร็จ (2) ให้ประชาชนทุกหมู่เหล่า ทุกสาขาอาชีพ ทุกองค์กร ได้มีส่วนร่วมในการดำเนินงานของ “องค์การตรวจสอบอำนาจรัฐแห่งชาติ” (3) ศึกษาและรวบรวมกฎหมาย กฎ ระเบียบ ข้อบังคับ กฎกระทรวง มติของรัฐมนตรี และอื่นๆ ที่เกี่ยวข้อง ซึ่งขัดหรือแย้งกับรัฐธรรมนูญฉบับปัจจุบัน ให้มีการแก้ไขโดยเร็ว (4) ให้การศึกษาประวัติศาสตร์ของชาติ การเมืองการปกครองระบอบประชาธิปไตย อันมีพระมหากษัตริย์ทรงเป็นประมุขของชาติ กฎหมาย กฎบัตรสหประชาชาติ หมวดว่าด้วยสิทธิพลเมือง และสิทธิทางการเมือง และรัฐธรรมนูญแห่งราชอาณาจักรไทย พุทธศักราช 2550 แก่ประชาชน รวมทั้งให้คำแนะนำ ปรึกษาเกี่ยวกับปัญหาการบังคับใช้กฎหมาย หรือกระบวนการยุติธรรมแก่ประชาชนทั่วไป (5) ร่วมมือกับองค์กร องค์การต่างๆ ทั้งภาครัฐ ภาคเอกชน ทั้งภายในและภายนอกประเทศ เพื่อแก้ปัญหาเกี่ยวกับการบังคับใช้กฎหมายให้ถูกต้อง ตามเจตนารมณ์ของกฎบัตรสหประชาชาติ หมวดว่าด้วยสิทธิพลเมือง สิทธิทางการเมือง และบทบัญญัติของรัฐธรรมนูญที่ใช้อยู่ในปัจจุบันแนวทางการปฏิบัติงาน แนวทางการปฏิบัติงาน. แนวทางการปฏิบัติงานขององค์การตรวจสอบอำนาจรัฐแห่งชาติ ได้แก่ (1) ให้ยึดถือภารกิจสร้างประชาธิปไตย หรือปฏิวัติประชาธิปไตย อันเป็นภารกิจอันศักดิ์สิทธิ์ของชาติ ที่ต้องมุ่งมั่นทำให้สำเร็จ (2) ให้ยึดถือบทบัญญัติของรัฐธรรมนูญ กฎหมายอื่นๆ กฎบัตรสหประชาชาติ หมวดว่าด้วยสิทธิพลเมือง และสิทธิทางการเมือง ตลอดจนขนบธรรมเนียมประเพณี และเอกลักษณ์ของชาติโดยเคร่งครัด (3) ให้พิจารณาปัญหาใหญ่หรือส่วนรวมเป็นสำคัญ ปัญหาอื่นให้เป็นรองและใช้มาตรการประสานประโยชน์เป็นหลักสำคัญ (4) เป็นพันธมิตรกับทุกองค์กร องค์การ หน่วยงาน และมวลชนจัดตั้งทุกขบวน ที่เจตนาดีต่อชาติบ้านเมือง ให้ละเว้นการโจมตี หรือใส่ร้ายป้ายสีแก่องค์กร องค์การ หรือบุคคลอื่น (5) ผู้ปฏิบัติหน้าที่ทุกระดับขององค์การฯ จะต้องศึกษาหาความรู้รอบด้าน โดยเฉพาะความรู้เรื่องรัฐธรรมนูญแห่งราชอาณาจักรไทยที่ใช้ในปัจจุบัน กฎบัตรสหประชาชาติ หมวดว่าด้วยสิทธิพลเมือง และสิทธิทางการเมือง ตลอดจนศึกษาประวัติศาสตร์ของชาติ ระบอบการปกครองประชาธิปไตยของไทย และสากล ให้สามารถนำไปถ่ายทอดความรู้แก่ประชาชนได้ (6) ต้องยึดมั่นจงรักภักดีต่อชาติ ศาสนา และพระมหากษัตริย์ และการปกครองระบอบประชาธิปไตย อันมีพระมหากษัตริย์ทรงเป็นประมุขของชาติ</doc>
