<doc id="64603" url="https://th.wikipedia.org/wiki?curid=64603" title="ต่าย อรทัย">ต่าย อรทัย ต่าย อรทัย (เกิด 27 มีนาคม พ.ศ. 2523) ชื่อเล่น ต่าย เป็นนักร้องชาวไทยค่ายแกรมมี่โกลด์ในเครือจีเอ็มเอ็ม แกรมมี่ เจ้าของฉายา สาวดอกหญ้าและราชินีลูกทุ่ง เธอมียอดขายสูงที่สุดของวงการลูกทุ่งไทย เพราะเธอสามารถทำยอดขายได้ทะลุถึง 1 ล้านตลับ ทั้งหมด 3 อัลบั้มติดต่อกัน ได้แก่ อัลบั้มชุดที่ 1 ดอกหญ้าในป่าปูน, อัลบั้มชุดที่ 2 ขอใจกันหนาว และอัลบั้มชุดพิเศษอยู่ในใจเสมอ ในปี 2557 เพลงเจ้าชายของชีวิต ในอัลบั้มชุดที่ 10 เจ้าชายของชีวิต ยังมียอดดาวโหลดสูงสุดของแกรมมี่โกลด์อีกด้วยประวัติ ประวัติ. ต่าย อรทัย หรือชื่อเกิดว่า อรทัย ดาบคำ เกิดที่บ้านคุ้มแสนชะนี ตำบลพรสวรรค์ อำเภอนาจะหลวย จังหวัดอุบลราชธานี เป็นบุตรของนายสาง ดาบคำ และนางนิตยา แก้วทอง อรทัยมีพี่น้องทั้งหมด 4 คน โดยเธอเป็นลูกสาวคนโตและมีน้องชายอีก 3 คน เกิดเมื่อวันพฤหัสบดีที่ 27 มีนาคม พ.ศ. 2523 ในวัยเด็กเธออาศัยอยู่กับคุณยายทองคำ แก้วทอง (ปัจจุบันอายุ 103 ปี) ตั้งแต่บิดา มารดาแยกทางกัน ทำให้เธอและน้อง ๆ ต้องอยู่อาศัยกับยายที่แก่ชรา ครอบครัวของอรทัยค่อนข้างมีปัญหาทางด้านการเงิน พออายุได้ 11 ขวบ เธอไปร้องเพลงที่วงนิวฟ้าอีสานเพื่อหารายได้พิเศษช่วยเหลือทางบ้าน แม้จะได้รายได้เพียง 400–500 บาท หลังจากที่อรทัยจบมัธยมศึกษาปีที่ 3 วงนิวฟ้าอีสานได้ยุบวงลง ในยามว่างเธอชอบร้องเพลงมาก ทำให้เธอไปสมัครการประกวด "รายการลูกทุ่งมุ่งสู่ดาว" ซึ่งเธอได้รับรางวัลชนะเลิศ และได้มีโอกาสเจอกับศิลปิน สลา คุณวุฒิ เขาให้คำแนะนำกับอรทัยและบอกกับเธอว่า "เสียงดีนะ ไปฝึกเยอะ ๆ" เมื่อเรียนจบชั้นมัธยมศึกษาตอนปลาย อรทัยได้สมัครเข้าศึกษาที่มหาวิทยาลัยราชภัฏอุบลราชธานี แต่ยังไม่พร้อมที่จะเรียนต่อเพราะขัดสนทางด้านการเงิน จึงตัดสินใจเข้ามายังกรุงเทพฯ มาอาศัยอยู่กับมารดา ช่วยมารดารับจ้างซักเสื้อผ้าให้กับคนงานก่อสร้าง ทำได้ระยะหนึ่งรายได้ไม่เพียงพอ และต้องส่งเงินกลับบ้านเพื่อเลี้ยงดูยายและน้องชาย เธอจึงสมัครเข้าทำงานที่เขตอุตสาหกรรมบางปูเป็นบริษัทผลิตยาส่งออก เธอทำงานได้ประมาณ 3 เดือน ก็ลาออกเพราะรายได้น้อยและเหนื่อยแต่ดีตรงที่ทำงานในห้องแอร์เท่านั้น ในขณะนั้นเธอก็ยังไม่ทิ้งงานทางด้านการร้องเพลง ยังคงประกวดร้องเพลงอยู่เสมอ จนกระทั่งได้เข้ารอบชิงชนะเลิศใน "รายการชุมทางเสียงทอง" ชื่อเสียงของอรทัยเริ่มมีขึ้นเรื่อย ๆ และเธอตัดสินใจเรียนต่อในมหาวิทยาลัยรามคำแหง เธอทั้งทำงานไปด้วยและขายเสื้อผ้าหารายได้เสริม โดยตระเวนไปขายตามสถานที่ต่างๆ ทั่วกรุงเทพฯ และชานเมือง ต่อมาพี่สาวก็พยายามที่จะนำอรทัยเสนอค่ายเพลง และติดต่อกับครู สลา คุณวุฒิ ทำให้เธอได้คุยกับสลาเกี่ยวกับเพลงที่ชอบและแนวเพลง จากนั้นสลาก็พาอรทัยไปที่บริษัทแกรมมี่โกลด์เพื่อแคสติ้ง จนผ่านการแคส ในอัลบั้มแรกเธอต้องฝึกฝนร้องเพลงเป็นระยะเวลานาน เพราะร้องเพลงไม่ชัด ร้องเสียงขึ้นจมูก ร้องทิ้งคำ โดยฝึกกับ ไพรัตน์ ชูรัตน์ อัลบั้มชุดที่ 1 ดอกหญ้าในป่าปูน กับงานเขียนของ สลา คุณวุฒิ ภายใต้สังกัดแกรมมี่โกลด์ ในเครือของจีเอ็มเอ็มแกรมมี่ ที่ถ่ายทอดตัวตนของต่าย อรทัย ลงในเนื้อเพลง ก็สามารถจำหน่ายเกิน 1 ล้านตลับ เช่นเดียวกับอัลบั้มชุดที่ 2 ขอใจกันหนาว และอัลบั้มชุดพิเศษ อยู่ในใจเสมอ ก็ขายได้เกิน 1 ล้านตลับ เช่นกัน ในปี 2554 อรทัยได้เป็นผู้หญิงที่มีผู้ค้นหาสูงสุดประจำปี 2554 ของกูเกิลไทยแลนด์ และได้รับรางวัลผู้หญิงต้นแบบผู้สร้างแรงบันดาลใจแก่สังคมประจำปี 2554 สลา คุณวุฒิ ได้เคยกล่าวความรู้สึกเกี่ยวกับ ต่าย อรทัย ในรายการ ที่นี่หมอชิต ว่าการศึกษาการศึกษา. - ระดับชั้นประถมศึกษา โรงเรียนบ้านคุ้มแสนชะนี อำเภอนาจะหลวย จังหวัดอุบลราชธานี - ระดับมัธยมศึกษา โรงเรียนนาจะหลวย อำเภอนาจะหลวย จังหวัดอุบลราชธานี - ระดับปริญญาตรี มหาวิทยาลัยรามคำแหง คณะมนุษยศาสตร์ สาขาวิชาเอกสื่อสารมวลชน (ภาคพิเศษ)ผลงานรางวัลรางวัล. - รางวัลมาลัยทองครั้งที่ 4 ประจำปี 2546 สาขานักร้องลูกทุ่งหญิงยอดนิยม จากเพลงโทรหาแหน่เด้อ ในอัลบั้มชุดที่ 1 ดอกหญ้าในป่าปูน - โล่ห์เกียรติยศจากบริษัท จีเอ็มเอ็มแกรมมี่ จำกัด(มหาชน) เนื่องจากมียอดจำหน่ายอัลบั้มชุดที่ 1 ดอกหญ้าในป่าปูน เกินล้านตลับ - รางวัลมาลัยทองครั้งที่ 5 ประจำปี 2547 สาขานักร้องลูกทุ่งหญิงยอดนิยม จากเพลงกินข้าวหรือยัง ในอัลบั้มชุดที่ 2 ขอใจกันหนาว - รางวัลมาลัยทองครั้งที่ 5 ประจำปี 2547 สาขานักร้องดาวรุ่งหญิงยอดนิยม จากเพลงกินข้าวหรือยัง ในอัลบั้มชุดที่ 2 ขอใจกันหนาว - รางวัลมาลัยทองครั้งที่ 5 ประจำปี 2547 สาขาเพลงลูกทุ่งยอดนิยม จากเพลงกินข้าวหรือยัง ในอัลบั้มชุดที่ 2 ขอใจกันหนาว - โล่ห์เกียรติยศจากบริษัท จีเอ็มเอ็มแกรมมี่ จำกัด(มหาชน) เนื่องจากมียอดจำหน่ายอัลบั้มชุดที่ 2 ขอใจกันหนาว เกินล้านตลับ - รางวัล Topselling New comer Awords หรือรางวัลศิลปินหน้าใหม่ที่มี่ยอดจำหน่ายสูงสุดในช่วง 10 ปี - รางวัลพระพิฆเนศทองคำพระราชทานครั้งที่ 6 ประจำปี 2547 สาขาผู้ขับร้องเพลงไทยลูกทุ่งหญิงยอดเยี่ยม จากเพลงกินข้าวหรือยัง ในอัลบั้มชุดที่ 2 ขอใจกันหนาว - รางวัลมาลัยทองครั้งที่ 6 ประจำปี 2548 สาขานักร้องลูกทุ่งหญิงยอดนิยม จากเพลงวันที่บ่มีอ้าย ในอัลบั้มชุดพิเศษอยู่ในใจเสมอ - โล่ห์เกียรติยศจากบริษัท จีเอ็มเอ็มแกรมมี่ จำกัด(มหาชน) เนื่องจากมียอดจำหน่ายอัลบั้มชุดพิเศษอยู่ในใจเสมอ เกินล้านตลับ - รางวัลมาลัยทองครั้งที่ 7 ประจำปี 2549 สาขานักร้องลูกทุ่งหญิงยอดนิยม จากเพลงหน้าจอรอสาย ในอัลบั้มชุดที่ 4 ส่งใจมาใกล้ชิด - รางวัลเยาวชนดีเด่น ประจำปี 2548 สาขาสื่อสารมวลชนเพื่อเด็ก และเยาวชนที่ป้องกันปัญหาสังคม จากพระเจ้าหลานเธอ พระองค์เจ้าสิริวัณณวรีนารีรัตน์ - รางวัลลูกกตัญญูดีเด่น ประจำปี 2548 จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ - รางวัลมหานครอวอร์ดสครั้งที่ 3 ประจำปี 2550 สาขานักร้องลูกทุ่งหญิงยอดนิยม จากเพลงหน้าจอรอสาย ในอัลบั้มชุดที่ 4 ส่งใจมาใกล้ชิด - รางวัลมหานครอวอร์ดสครั้งที่ 3 ประจำปี 2550 สาขาอัลบั้มเพลงลูกทุ่งยอดนิยม จากอัลบั้มชุดที่ 4 ส่งใจมาใกล้ชิด - รางวัลมหานครอวอร์ดสครั้งที่ 4 ประจำปี 2551 สาขาเพลงลูกทุ่งฮิตเก่าทำใหม่ยอดนิยม จากเพลงแอบรักแอบคิดถึง ในอัลบั้มชุดพิเศษภาษารักจากดอกหญ้า 1 - รางวัลสตาร์เอนเตอร์เทนเม้นอวอร์ดส ประจำปี 2551 สาขานักร้องลูกทุ่งหญิงยอดนิยม จากอัลบั้มชุดที่ 6 คนในความคิดฮอด - รางวัลมหานครอวอร์ดสครั้งที่ 6 ประจำปี 2553 สาขาเพลงลูกทุ่งฮิตเก่าทำใหม่ยอดนิยม จากเพลงอีสานลำเพลิน ในอัลบั้มชุดพิเศษหมอลำดอกหญ้า - รางวัลเพชรในเพลง สาขาการขับร้องเพลงดีเด่นด้านภาษาไทย ประเภทชมเชยผู้ขับร้องเพลงไทยลูกทุ่งหญิง จากเพลงไหมแท้ที่แม่ทอ ในอัลบั้มชุดที่ 6 คนในความคิดฮอด เนื่องในวันภาษาไทยแห่งชาติ ประจำปี 2552 - รางวัลโทรทัศน์ทองคำครั้งที่ 24 ประจำปี 2553 สาขามิวสิควิดีโอเพลงลูกทุ่งดีเด่น จากเพลงอีสานลำเพลิน ในอัลบั้มชุดพิเศษหมอลำดอกหญ้า - รางวัลเพชรในเพลง สาขาการขับร้องเพลงดีเด่นด้านภาษาไทย ประเภทชมเชยผู้ขับร้องเพลงไทยลูกทุ่งหญิง จากเพลงฝันยังไกล ใจยังหนาว ในอัลบั้มชุดที่ 7 ฝันยังไกล ใจยังหนาว เนื่องในวันภาษาไทยแห่งชาติ ประจำปี 2553 - รางวัลโทรทัศน์ทองคำครั้งที่ 25 ประจำปี 2554 สาขามิวสิควีดีโอเพลงลูกทุ่งดีเด่น จากเพลงมื้อใด๋สิคิดฮอด ในอัลบั้มชุดที่ 7 ฝันยังไกล ใจยังหนาว - รางวัลมหานครอวอร์ดสครั้งที่ 7 ประจำปี 2554 สาขาอัลบั้มเพลงลูกทุ่งยอดนิยม จากอัลบั้มชุดที่ 7 ฝันยังไกล ใจยังหนาว - รางวัลสตรีดีเด่น ประจำปี 2554 สาขาผู้ทำคุณประโยชน์และสร้างชื่อเสียงให้กับจังหวัดอุบลราชธานี - เข็มที่ระลึก เนื่องในโอกาสที่ได้รับคัดเลือกให้เป็นพรีเซ็นเตอร์วันงดสูบบุหรี่โลก ประจำปี 2554 จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ - รางวัลสยามดาราสตาร์อวอร์ดส 2011 สาขานักร้องลูกทุ่งหญิงยอดเยี่ยม จากเพลงคนหนึ่งฝากชีวิต อีกคนคิดไม่ซื่อ ในอัลบั้มชุดที่ 8 ไม่ร้องไห้ ไม่ใช่ไม่เจ็บ - รางวัลเพชรในเพลง สาขาการขับร้องเพลงดีเด่นด้านภาษาไทย ประเภทชมเชยผู้ขับร้องเพลงไทยลูกทุ่งหญิง จากเพลงไม่ร้องไห้ ไม่ใช่ไม่เจ็บ ในอัลบั้มชุดที่ 8 ไม่ร้องไห้ ไม่ใช่ไม่เจ็บ เนื่องในวันภาษาไทยแห่งชาติ ประจำปี 2554 - รางวัล The GREAT Awards 2011 สาขานักร้องลูกทุ่งหญิงที่สุดแห่งปี จากเพลงคนหนึ่งฝากชีวิต อีกคนคิดไม่ซื่อ ในอัลบั้มชุดที่ 8 ไม่ร้องไห้ ไม่ใช่ไม่เจ็บ - รางวัลผู้หญิงผู้ทรงคุณค่า สาขา THE GRATITUDE SINGER ประจำปี 2554 - รางวัลมหานครอวอร์ดสครั้งที่ 8 ประจำปี 2555 สาขาอัลบั้มเพลงลูกทุ่งยอดนิยม จากอัลบั้มชุดพิเศษเส้นทางสายคิดฮอด โดยเพลงผู้หนีช้ำ - รางวัลสยามดาราสตาร์อวอร์ดส 2012 สาขานักร้องลูกทุ่งหญิงยอดเยี่ยม จากเพลงย่านอ้ายบ่ฮัก ในอัลบั้มชุดที่ 9 ปลายก้อยของความฮัก - รางวัลมหานครอวอร์ดสครั้งที่ 9 ประจำปี 2556 สาขาศิลปินส่งเสริมสังคมและวัฒนธรรมดีเด่น (เป็นรางวัลพิเศษพิจารณามอบโดยกระทรวงวัฒนธรรม) - รางวัลมหานครอวอร์ดสครั้งที่ 9 ประจำปี 2556 สาขานักร้องลูกทุ่งหญิงยอดนิยม จากอัลบั้มชุดที่ 9 ปลายก้อยของความฮัก - รางวัลมหานครอวอร์ดสครั้งที่ 9 ประจำปี 2556 สาขาเพลงลูกทุ่งยอดนิยม จากเพลงย่านอ้ายบ่ฮัก ในอัลบั้มชุดที่ 9 ปลายก้อยของความฮัก - โล่ห์รางวัลจากรายการเพชรรามา ในฐานะนักร้องลูกทุ่งหญิงแถวหน้าของเมืองไทย ที่ยืนหยัดอยู่บนถนนสายลูกทุ่งมาเป็นเวลา 10 ปีเต็ม - รางวัลสยามดาราสตาร์อวอร์ดส 2013 สาขานักร้องลูกทุ่งหญิงยอดนิยม จากเพลงไร่อ้อยรอยช้ำ ในอัลบั้มชุดพิเศษภาษารักจากดอกหญ้า 2 - รางวัลเพชรราช สาขา The Miracle Give And Share Thailand Award โดยได้รับการยกย่องให้เป็น "บุคคลต้นแบบ" ระดับประเทศ ในฐานะนักร้องลูกทุ่งหญิง - รางวัลผู้ทำคุณประโยชน์ต่อสังคมและพระพุทธศาสนา รับประทานจากผู้แทนพระองค์สมเด็จพระญาณสังวร สมเด็จพระสังฆราช สกลมหาสังฆปริณายก - รางวัลมหานครอวอร์ดสครั้งที่ 10 ประจำปี 2557 สาขาเพลงลูกทุ่งฮิตเก่าทำใหม่ยอดนิยม จากเพลงเต็มใจให้ ในอัลบั้มชุดพิเศษภาษารักจากดอกหญ้า 2 - รางวัลมหานครอวอร์ดสครั้งที่ 10 ประจำปี 2557 สาขานักร้องลูกทุ่งหญิงยอดนิยม จากอัลบั้มชุดพิเศษภาษารักจากดอกหญ้า 2 - รางวัลลูกทุ่งทองคำ ครั้งที่ 2 ประจำเดือนกุมภาพันธ์ 2557 จากเสียงโหวตของคนไทยทั้งประเทศ ที่ติดตามฟังเพลงลูกทุ่งผ่านเครือข่ายลูกทุ่งเน็ตเวิร์ก - รางวัลคมชัดลึก อวอร์ด ครั้งที่ 11 สาขาบทเพลงอมตะรังสรรค์หญิงยอดเยี่ยม จากเพลงสาวเลยยังรอ ในอัลบั้มชุดพิเศษตามฮอยอีสาน 3 - รางวัล Gmember Awards 2015 สาขาสุดยอดศิลปินลูกทุ่งหญิงแห่งปี จากอัลบั้มชุดที่ 10 เจ้าชายของชีวิต - รางวัล Gmember Awards 2015 สาขาสุดยอดเพลงลูกทุ่งแห่งปี จากเพลงเจ้าชายของชีวิต ในอัลบั้มชุดที่ 10 เจ้าชายของชีวิต - รางวัล Top Downloads 2014 ในฐานะที่ทำสถิติยอดดาวน์โหลดสูงที่สุดของบริษัท จีเอ็มเอ็มแกรมมี่ จำกัด(มหาชน) ในปี 2557 จากเพลงเจ้าชายของชีวิต ในอัลบั้มชุดที่ 10 เจ้าชายของชีวิต - รางวัล"เข็มเกียรติคุณกิตติมศักดิ์" ในฐานะผู้บำเพ็ญประโยชน์แก่สังคมและประเทศชาติ จากมหาวิทยาลัยมหาจุฬาลงกรณราชวิทยาลัย โดยมีสมเด็จพระมหารัชมังคลาจารย์ ผู้ปฏิบัติหน้าที่สมเด็จพระสังฆราช เป็นผู้มอบ - รางวัลพระพิฆเนศทอง ครั้งที่ 8 ประเภทนักร้องกลุ่มไทยลูกทุ่งยอดเยี่ยม ได้แก่ เพลงอีสานบ้านเฮา - รางวัล"นักร้องลูกทุ่งหญิงยอดนิยม" จากเพลง "สิเทน้องให้บอกแน" ในงานลูกทุ่งมหานครอวอร์ดส์ ครั้งที่14</doc>
