<doc id="398873" url="https://th.wikipedia.org/wiki?curid=398873" title="ปลาซาร์ดีน">ปลาซาร์ดีน ปลาซาร์ดีน หรือ ปลาพิลชาร์ด () เป็นชื่อสามัญของปลาทะเลหลายชนิด หลายสกุล ในวงศ์ปลาหลังเขียว (Clupeidae) โดยปลาที่อาจเรียกได้ว่าซาร์ดีนนั้น ได้แก่- สกุล Dussumieria- ปลาซาร์ดีนสายรุ้ง (Dussumieria acuta) - ปลาซาร์ดีนสายรุ้งเรียว (Dussumieria elopsoides) - สกุล Escualosa- ปลาซาร์ดีนขาวเรียว (Escualosa elongata) - ปลาซาร์ดีนขาว (Escualosa thoracata) - สกุล Sardina- ปลาซาร์ดีนแท้ (Sardina pilchardus; นับเป็นปลาซาร์ดีนที่รู้จักกันดีที่สุด) - สกุล Sardinella- ปลาซาร์ดีนแถบทอง (Sardinella gibbosa) - ปลาซาร์ดีนอินเดีย (Sardinella longiceps) - ปลาซาร์ดีนกลม (Sardinella aurita) - สกุล Sardinops- ปลาซาร์ดีนแปซิฟิก (Sardinops sagax) ปลาซาร์ดีนจะอยู่รวมกันเป็นฝูงขนาดใหญ่ โดยมากเป็นปลากินแพลงก์ตอนเป็นอาหาร เมื่อเวลากินจะอ้าปากเพื่อดูดแพลงก์ตอนจากน้ำทะเลเข้าปาก และผ่านการกรอง โดยน้ำทะเลจะไหลออกจากทางช่องเหงือก เนื่องจากเป็นปลาขนาดเล็กจึงมักตกเป็นอาหารของปลาขนาดใหญ่หรือสัตว์ทะเลขนาดใหญ่กว่าเสมอ ๆ ถือเป็นปลาเศรษฐกิจที่มีความสำคัญอย่างมากของยุโรปและทั่วโลก เป็นที่รู้จักกันเป็นอย่างดีในการแปรรูปทำเป็นปลากระป๋อง หรือการปรุงสด เช่น การย่างหรือรมควัน ซึ่งเนื้อปลาซาร์ดีนให้คุณค่าทางอาหารมากกว่านมถึง 3 เท่า โดยเนื้อปลาจำนวน 100 กรัม ให้สารอาหารต่าง ๆ เช่น โอเมกา 3 ถึง 200 มิลลิกรัม ซึ่งเพียงพอต่อความต้องการของร่างกายมนุษย์ในแต่ละสัปดาห์ นอกจากนี้แล้วยังมี ฟอสฟอรัส, ทองแดง, แม็กนีเซียม, เหล็ก, แมงกานีส, ไลโคปีน และวิตามินบี ด้วย</doc>
