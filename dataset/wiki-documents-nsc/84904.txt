<doc id="84904" url="https://th.wikipedia.org/wiki?curid=84904" title="คุซุกิ โซอิจิโร่">คุซุกิ โซอิจิโร่ คุซุกิ โซอิจิโร่ () ตัวละครจากเกมซาวนด์โนเวลของ ไทป์-มูน และการ์ตูนเรื่อง เฟท/สเตย์ ไนท์ ชายหนุ่มผู้มาพร้อมกับแว่นตาทรงเหลี่ยมและทรงผมเป็นระเบียบ เขาเป็นอาจารย์ประจำชั้นของชิโร่ประจำวิชาประวัติศาสตร์โลกและวิชาจริยธรรม ในเรื่องการทำงานของเขานั้นถือได้เลยว่าอยู่ในระดับยอดเยี่ยมและได้รับการนับถือจากลูกศิษย์และอาจารย์จำนวนมาก แต่เขาก็เป็นคนที่เข้มงวดและไม่ก้าวก่ายเรื่องส่วนตัวของใครๆ เลยความสามารถ ความสามารถ. เขาไม่ได้มีความสามารถในด้านเวทมนตร์ และเขาก็ไม่ใช่จอมเวทย์ด้วย ดังนั้นเขาจึงไม่สามารถถ่ายทอดมานาของเขาให้กับข้ารับใช้ของเขาได้แน่นอน แต่ในเรื่องการต่อสู้ เขามีศิลปะการต่อสู้ที่ลึกลับ ซึ่งรู้จักกันว่า "เพลงหมัดงู" ซึ่ง "เพลงหมัดงู"นี้เป็นทักษะของเหล่านักฆ่าที่ร้ายกาจมาก โดยการโจมตีจะใช้หมัดพุ่งเข้าใส่คู่ต่อสู้ในลักษณะคล้ายแส้ฟาด และสามารถใช้สังหารศัตรูได้ในเพลงหมัดเดียว ซึ่งสร้างความหวาดกลัวให้กับคู่ต่อสู้ได้เป็นอย่างดี ในการต่อสู้ ยิ่งถ้าเขาได้รับเวทย์เสริมพลังจากแคสเตอร์ ร่างกายของเขาจะไม่ได้แค่เคลื่อนไหวได้เร็วขึ้นเท่านั้น เพลงหมัดของเขาก็จะแข็งแกร่งยิ่งขึ้นถึงกับทำลายวัตถุแข็งๆ อย่างดาบได้เลยทีเดียว ดังนั้นการต่อสู้กับข้ารับใช้จึงไม่ใช่สิ่งที่เขาทำได้เท่านั้น แต่เขาสามารถสังหารข้ารับใช้ที่แข็งแกร่งได้เลยทีเดียวประวัติ ประวัติ. เรื่องราวในอดีตต่างๆ ของโซอิจิโร่จะถูกเปิดเผยใน เฟท/ฮอลโลว์ อทาราเซีย ก่อนที่เขาจะเข้ามาอาศัยอยู่ที่เมืองฟุยูกิ ในอดีตเขาได้เติบโตขึ้นมาในองค์กรนักฆ่า ที่รับเด็กๆ จากหลายๆ แห่ง ไปฝึกฝนให้เป็นนักฆ่าตั้งแต่ยังเด็กจนเชี่ยวชาญ ซึ่งเด็กเหล่านั้นจะได้รับการเลี้ยงดูและสั่งสอนให้เป็นคนที่เก็บตัว และอาศัยอยู่อย่างไร้ตัวตน ไร้จิตใจ เปรียบได้กับเป็นเครื่องจักรสังหารก็ไม่ผิดนัก ตามจริงแล้วเขาควรที่จะฆ่าตัวตาย หลังจากที่ทำภารกิจสำเร็จ ซึ่งนั่นเป็นคำสั่งขององค์กร แต่เขากลับหนีออกมาจากองค์กร เพราะด้วยตัวเขาเองรู้สึกว่าตัวเขาเหมือนว่าตัวเขาขาดการเติมเต็มในสิ่งที่เขาต้องการ และเขาต้องการที่จะตามหาสิ่งนั้น พร้อมกับตามหาเหตุผลที่ตัวเองต้องเกิดมา เขาจึงได้ละทิ้งองค์กร หลบหนีมาใช้ชีวิตเป็นครูในโรงเรียน และปกปิดตัวตนที่แท้จริงในอดีต หลังจากที่เขาได้พบกับแคสเตอร์ ตัวเขาก็เริ่มรู้สึกได้ว่ามีอะไรที่เปลี่ยนแปลงไปในตัวเขา และเขาก็ยินยอมที่จะช่วยเหลือแคสเตอร์ แม้ว่าตัวเขาจะไม่มีความสนใจและไม่ได้รู้เรื่องอะไรเกี่ยวกับจอกศักดิ์สิทธิ์เลยด้วยซ้ำบทบาทในเรื่อง บทบาทในเรื่อง. โซอิจิโร่ เป็นมาสเตอร์ของ แคสเตอร์ ตัวโซอิจิโร่เอง แม้จะไม่ใช่นักเวทย์ แต่เขาก็มีทักษะของนักฆ่าในระดับสูง หลังจากที่แคสเตอร์ทำการสังหารมาสเตอร์คนก่อนของเธอแล้ว เธอก็ได้อัญเชิญแอสซาซินออกมา และเลือกโซอิจิโร่เป็นมาสเตอร์คนใหม่ของเธอ ซึ่งตัวเขาเองก็ไม่ได้มีความสนใจในจอกศักดิ์สิทธิ์เลย แต่เขาทำทุกสิ่งทุกอย่างเพื่อแคสเตอร์ ซึ่งนี่ก็เป็นคู่รักคู่หนึ่งที่น่าสนใจในเนื้อเรื่องเลยทีเดียว ในอะนิเมะและในบท อันลิมิเต็ด เบลด เวิร์คส เขาจะเสียชีวิตก่อนแคสเตอร์ และในเนื้อเรื่องของ เฟท/ฮอลโลว์ อทาราเซีย เขาก็สามารถยอมรับในเส้นทางของนักฆ่าที่เขาเดินมาตลอดชีวิตได้ และยังเข้าใจถึงความหมายของคำว่าชีวิต และสิ่งที่ตนตามหามานานอีกด้วย ซึ่งนั่นก็คือแคสเตอร์ เขาจึงใช้ชีวิตที่เหลือ ใช้ชีวิตอยู่อย่างสงบสุขกับแคสเตอร์ คนที่เขารักมากที่สุด ในอะนิเมะ ตอนที่เขาใกล้จะตายเพราะกิลกาเมช แคสเตอร์ได้เอาตัวมาบังการโจมตีของกิลกาเมชไว้ เขาบอกกับแคสเตอร์ว่าเขาปลอดภัยดี หลังจากที่แคสเตอร์สลายไป เขาก็ล้มลง และตายตามแคสเตอร์ คนที่เขารักมากที่สุดไปด้วยบาดแผลที่ได้รับจากกิลกาเมชเพียงเมื่อครู่ ใน เฟท/ฮอลโลว์ อทาราเซีย เขาได้ใช้ชีวิตอยู่อย่างสงบสุขกับแคสเตอร์ และ แอสซาซิน โดยที่แคสเตอร์จะมาเป็นส่วนเติมเต็มให้กับเขาที่ขาดหายไปตลอดชีวิต ในฐานะของภรรยาของเขานั่นเอง</doc>
