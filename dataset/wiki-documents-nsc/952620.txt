<doc id="952620" url="https://th.wikipedia.org/wiki?curid=952620" title="ทิโมธี อีแวนส์">ทิโมธี อีแวนส์ ทิโมธี จอห์น อีแวนส์ () (20 พฤศจิกายน ค.ศ. 1924 - 9 มีนาคม ค.ศ. 1950) เป็นชายชาวเวลส์ที่ถูกตัดสินประหารชีวิตผิดพลาด เสียชีวิตด้วยวิธีแขวนคอ ในข้อหาฆาตกรรมภรรยาและลูกสาววัยทารกของตัวเอง ในบ้านเลขที่ 10 ริลลิงตันเพลส น็อตติงฮิล ลอนดอน ระหว่างการไต่สวนเขาได้กล่าวหาว่าเพื่อนบ้านชั้นล่างของเขา ชื่อว่า จอห์น คริสตี เป็นคนร้ายตัวจริง สามปีหลังจากอีแวนส์ถูกประหารชีวิต เจ้าพนักงานจึงพบว่าคริสตีเป็นฆาตกรต่อเนื่อง ที่ได้ฆ่าผู้หญิงในบ้านหลังเดียวกันนี้มาแล้ว 6 คน รวมถึงภรรยาของตัวเองด้วย ก่อนจะถูกตัดสินประหารชีวิต คริสตีได้สารภาพว่าเขาเป็นผู้ที่ฆ่าภรรยาของอีแวนส์เอง ต่อมาใน ค.ศ. 1966 ก็ได้ข้อสรุปเพิ่มเติมว่าคริสตีเป็นผู้ที่ฆ่าลูกสาวของอีแวนส์ด้วย หลังจากนั้นอีแวนส์จึงได้รับการอภัยโทษ หลังจากเสียชีวิตไปแล้ว</doc>
