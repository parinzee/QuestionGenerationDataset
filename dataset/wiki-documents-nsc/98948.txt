<doc id="98948" url="https://th.wikipedia.org/wiki?curid=98948" title="แกรนด์ดัชเชสคิรา คิริลลอฟนาแห่งรัสเซีย">แกรนด์ดัชเชสคิรา คิริลลอฟนาแห่งรัสเซีย แกรนด์ดัชเชสคิรา คิริลลอฟนาแห่งรัสเซีย (9 พฤษภาคม พ.ศ. 2452 - 8 พฤษภาคม พ.ศ. 2510) เป็นพระธิดาองค์ที่สองในแกรนด์ดยุคคิริล วลาดิมิโรวิชแห่งรัสเซียและแกรนด์ดัชเชสวิกตอเรีย เฟโอโดรอฟนา และเป็นพระชายาในเจ้าชายหลุยส์ เฟอร์ดินานด์แห่งปรัสเซียการปฏิวัติรัสเซีย การปฏิวัติรัสเซีย. แกรนด์ดัชเชสคิรา ซึ่งมีพระนามตามพระชนก ประสูติเมื่อวันที่ 9 พฤษภาคม พ.ศ. 2452 ณ กรุงปารีส ขณะที่พระชนกและชนนีเสด็จลี้ภัยออกนอกประเทศรัสเซียเนื่องจากการอภิเษกสมรสของทั้งสองพระองค์มิได้รับความเห็นชอบจากสมเด็จพระเจ้าซาร์นิโคลาสที่ 2 ทั้งนี้เป็นเพราะว่าพระชนนีทรงหย่าขาดจากแกรนด์ดยุคแอร์นส์ ลุดวิกแห่งเฮสส์ พระสวามีองค์แรกซึ่งเป็นพระเชษฐาในสมเด็จพระจักรพรรดินีอเล็กซานดรา แต่ในภายหลังก็ทรงได้รับพระบรมราชานุญาตจากสมเด็จพระเจ้าซาร์ให้เสด็จกลับรัสเซียได้ พระอัยกาและอัยยิกาฝ่ายพระชนนีคือ เจ้าชายอัลเฟรด ดยุคแห่งเอดินเบอระและแซ็กซ์-โคบูร์กแลก็อตธา และ แกรนด์ดัชเชสมารี อเล็กซานดรอฟนาแห่งรัสเซีย ส่วนพระอัยกาและพระอัยยิกาฝ่ายพระชนกคือ แกรนด์ดยุควลาดิมีร์ อเล็กซานโดรวิชแห่งรัสเซีย ซึ่งเป็นพระเชษฐาในแกรนด์ดัชเชสมรี และ เจ้าหญิงมารี อเล็กซานดรีน เอลิซาเบธ เอลีโอนอร์แห่งเม็คเล็นบูร์ก-ชเวริน ส่วนพระปัยกาและพระปัยยิกาคือ สมเด็จพระราชินีนาถวิกตอเรีย สมเด็จพระเจ้าซาร์อเล็กซานเดอร์ที่ 2 แห่งรัสเซีย และเจ้าฟ้าชายอัลเบิร์ต เจ้าชายพระราชสวามี</doc>
