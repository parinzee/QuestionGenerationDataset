<doc id="858999" url="https://th.wikipedia.org/wiki?curid=858999" title="โจว ปั๋ว">โจว ปั๋ว โจว ปั๋ว (; ตาย 169 ปีก่อน ค.ศ.) อัครมหาเสนาบดีแห่งราชวงศ์ฮั่นตะวันตก โจว ปั๋ว เกิดที่ เทศมณฑลเพ่ย์ เป็นพระสหายสนิทกับ จักรพรรดิฮั่นเกา หรือ หลิวปัง ปฐมจักรพรรดิแห่งราชวงศ์ฮั่นตะวันตกในช่วงปลาย ราชวงศ์ฉิน โจว ปั๋ว ได้ร่วมกองทัพกบฏของหลิวปังในการโค่นล้มราชวงศ์ฉิน หลังการล่มสลายของราชวงศ์ฉิน โจว ปั๋ว ได้เข้าช่วยเหลือหลิวปังใน สงครามฉู่–ฮั่น เพื่อต่อสู้กับศัตรูคนสำคัญอย่าง เซี่ยงอวี่ หรือ ฌ้อปาอ๋อง จนได้ชัยชนะอย่างเด็ดขาดเมื่อ 202 ปีก่อน ค.ศ. หลังจากสถาปนาราชวงศ์ฮั่นตะวันตกแล้วจักรพรรดิฮั่นเกาได้พระราชทานตำแหน่งให้ โจว ปั๋ว เป็น เจี่ยงโหว (Marquis Jiang) เพื่อตอบแทนความดีความชอบของ โจว ปั๋ว ในการรบครั้งนั้นในรัชสมัย จักรพรรดิฮั่นเหวิน โจว ปั๋ว ได้รับการแต่งตั้งให้เป็นอัครมหาเสนาบดีจนกระทั่งถึงแก่อสัญกรรมเมื่อ 169 ปีก่อน ค.ศ. จักรพรรดิฮั่นเหวินจึงได้พระราชทานตำแหน่ง อู่โหว (Marquis Wu) เพื่อเป็นการตอบแทนความจงรักภักดีของเขา โจวป๋อมีบุตรชายคนสำคัญคนหนึ่งคือ โจวย่าฟู ซึ่งในเวลาต่อมาได้เป็นอัครมหาเสนาบดีเช่นเดียวกับบิดาและมีบทบาทสำคัญในการปราบกบฏเจ้านครรัฐทั้งเจ็ดในรัชสมัย จักรพรรดิฮั่นจิงตี้ เมื่อ 157 ปีก่อนคริสตกาล</doc>
