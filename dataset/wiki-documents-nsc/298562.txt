<doc id="298562" url="https://th.wikipedia.org/wiki?curid=298562" title="การิน ปริศนาคดีอาถรรพ์">การิน ปริศนาคดีอาถรรพ์ การิน ปริศนาคดีอาถรรพ์ เป็นการ์ตูนและนิยายสัญชาติไทย แนวสืบสวน-สยองขวัญ แต่งเนื้อเรื่องโดย อัยย์ โดยมีทีม Black Tohfu Studio วาดภาพประกอบในฉบับนิยาย และวาดภาพเนื้อเรื่องทั้งหมดในฉบับการ์ตูน จัดพิมพ์โดย พูนิก้า สำนักพิมพ์ ตั้งแต่ปี พ.ศ. 2551 - ปัจจุบัน ปัจจุบัน ออกมาเป็นฉบับนิยายภาค 1 จำนวน 8 เล่ม กับภาค 2 อีก 8 เล่ม และฉบับการ์ตูน 35 เล่ม (รวมฉบับพิเศษ 1 เล่ม) และสามารถทำยอดจำหน่ายหมดภายในเดือนเดียวที่วางแผง ในปี พ.ศ. 2553 ค่ายอี.คิว.พลัส และ พูนิก้า คอมิคส์ ได้ร่วมกันเขียนการ์ตูนเรื่อง "การินจูเนียร์ ประวัติศาสตร์ / คำสาป / อาถรรพ์" ซึ่งเป็นการ์ตูนความรู้เชิงสารคดีด้านประวัติศาสตร์สำหรับเด็ก โดยใน"การินจูเนียร์ ประวัติศาสตร์ / คำสาป / อาถรรพ์"นี้ ใช้ตัวละครจาก การิน ปริศนาคดีอาถรรพ์ เป็นตัวละครหลัก แต่อยู่ในรูปลักษณ์ที่เหมาะสำหรับเด็ก และมีเนื้อเรื่องที่แตกต่างออกไปจากเนื้อเรื่องหลักของ การิน ปริศนาคดีอาถรรพ์เนื้อเรื่อง เนื้อเรื่อง. เป็นเรื่องราวของ "การิน" เด็กหนุ่มผู้คลั่งไคล้ในศาสตร์มืด และต้องการก้าวข้ามขีดจำกัดของมนุษย์ แต่ถึงแม้จะทุ่มเททุกวิถีทาง เขาก็ไม่อาจเข้าสู่โลกแห่งความมืดอย่างที่เขาต้องการได้ จนกระทั่งเขาได้พบกับลัลทริมา เด็กสาวผู้ต้องการเป็นเพียงมนุษย์ธรรมดา แต่เธอกลับเป็นคนครอบครองพลังที่เรียกว่า "ญาณอาถรรพ์" พลังต้องคำสาปที่สามารถดึงดูดอาถรรพ์และความเลวร้ายเข้าสู่ตัวผู้เป็นเจ้าของ รวมไปถึงสามารถอ่านใจคนอื่น และกระตุ้นด้านมืดของมนุษย์ ให้ลุกขึ้นเข่นฆ่ากันเองอย่างไร้ซึ่งมนุษยธรรม ทางเดินที่แตกต่างกันอย่างสิ้นเชิงของทั้งสอง กลับถูกบิดเบนให้เข้าหากันด้วยความริษยาของการิน ผู้ต้องการญาณอาถรรพ์มาเป็นของตนเอง การินเข้ามารังควานชีวิตลัลทริมา เพื่อใช้เธอเป็นเครื่องมือดึงดูดโศกนาฏกรรม วิญญาณ และอาถรรพ์ ซึ่งเป็นทุกสิ่งที่เขาหลงใหลให้เข้ามา และบรรลุเป้าหมายของตนเองตัวละครตัวละครหลักตัวละคร. ตัวละครหลัก. - การิน จินตเมธร- ลัลทริมา วิกรานต์วรสริต- เชียร- วิทูร- โชติกาล วัฒนนุกุลวงศ์- เอมิกา วิทยาณุสรณ์ศิลป์- มัณฑินี วศิษฐ์นิติกรณ์- รุทร ศิวะกร- นรินทร์ จินตเมธร- รสวดี เปี่ยมสุวรรณสวัสดิ์ ลัลทริมาเสมอ เป็นคนมองโลกในแง่ดี จิตใจเข้มแข็ง เข้าใจสัจธรรมของโลก และเป็นคนที่ให้กำลังใจลัลทริมาเสมอในวันที่เธอท้อแท้ แม้รสวดีจะรู้ว่าลัลทริมามีพลังญาณอาถรรพ์และรู้ดีว่าสักวันต้องเดือดร้อนเพราะพลังนี้ แต่เธอก็ไม่เคยคิดจะทอดทิ้งลัลทริมาเลย ซ้ำยังเพิ่มการดูแลหลานสาวมากขึ้น ไม่ว่าจะเป็นทางกายหรือทางใจก็ตามตัวละครสมทบตัวละครสมทบ. - ริสา จินตเมธร (วรรณาเวทย์)- ลัทธพล วิกรานต์วรสริต- นัยน์เนตร- ลลิต- ชัยเดช วัฒนขจร- พงศธร- เมธาธร- อัญชัญ- ไกรสร วรรณาเวทย์- นิรันดร์ จินตเมธร- เจนิเฟอร์ แฮมมิลตันการเปิดตัว การเปิดตัว. ในต้นปี พ.ศ. 2554 ทางค่ายพูนิก้าก็ได้ตีพิมพ์การินฉบับพิเศษอีก 2 เล่ม เล่มแรกตีพิมพ์ในรูปแบบการ์ตูน คือ "การิน ปริศนาคดีอาถรรพ์ บทสูญ" โดยเป็นเรื่องราวในวัยเด็กของลัลทริมาเมื่อครั้งที่เธอสูญเสียพี่ชาย ซึ่งมีเนื้อหาก่อนเกิดเหตุการณ์ในคดีที่ 1 โดยเล่าถึงอดีตของตัวละครเอก 3 ตัว อันได้แก่ การิน, ลัลทริมา และเชียร ส่วนเล่มที่สองตีพิมพ์ในรูปแบบนิยาย คือ "เชียร พันธนาอัตตานิรันดร์" ซึ่งมี เชียร ตัวร้ายใน การิน ปริศนาคดีอาถรรพ์ เป็นตัวเอกของเรื่อง นอกจากการินฉบับพิเศษที่กล่าวมาในข้างต้นแล้ว ยังมีนิยายเรื่อง "ริน/ชิน/เร ตรรกะ..ปริศนาคดีอาถรรพ์ เกมฆาตกรรม" เป็นนิยายชุดพิเศษที่นำ การิน จาก การิน ปริศนาคดีอาถรรพ์ ชินะและเรวิน จาก ชินเร ตรรกะ เกมฆาตกรรม ซึ่งอยู่ในเครือพูนิก้าทั้งคู่ มาเผชิญหน้ากัน โดยเป็นการร่วมมือเขียนระหว่าง อัยย์ ผู้เขียนการินฯ และ แทน ผู้เขียนชินเรฯ รวมถึงนิยายเรื่อง "บริษัทพิทักษ์ (คุณหนู) การิน" เป็นการร่วมกันเขียนระหว่างอัยย์ และ เนบิวลา สองนักเขียนในเครือพูนิก้า มีตัวละครนำคือ การิน และ สองตัวเอกจาก นิยาย "บริษัทพิทักษ์คุณหนู" อคิน และแคปเปอร์ การิน ปริศนาคดีอาถรรพ์ เปิดตัวในรูปแบบของภาพยนตร์คนแสดงเป็นครั้งแรก ในชื่อ "การิน ปฐมนิเทศแห่งความตาย" บทของ'การิน จินตเมธร' รับบทโดย วิศรุตต์ ปองธนพิสิฐ หรือ อาร์ต บท 'ลัลทริมา วิกรานต์วรสริต' ถูกแสดงโดย ธนพร ปุกกูล หรือ ซาร่า และในฉบับภาพยนตร์นี้มีการเขียนบทขึ้นใหม่ ผสมผสานเนื้อหาจากตอนต่าง ๆ ทั้งในรูปแบบนิยายและการ์ตูน โดยมีตัวละครใหม่ที่กลายมาเป็นคู่ปรับของการินคือ 'วิทูรณ์' ซึ่งจะปรากฏตัวเฉพาะในรูปแบบภาพยนตร์เท่านั้น รับบทโดย สรณ ขุนพลพิทักษ์ หรือ เทมส์ และต่อมาก็ได้สร้าง Garin Movie project s.2 ในชื่อ Garin x guardian โดยเอาตัวละครจากบริษัทพิทักษ์คุณหนูมาเพิ่ม อย่าง แคปเปอร์และอคินการตอบรับ การตอบรับ. จากความนิยมของนิยายชุด การิน ปริศนาคดีอาถรรพ์ ส่งผลให้มีการจัดพิมพ์ซ้ำเรื่องดังกล่าวหลายครั้ง และ นายแพทย์ประเสริฐ ผลิตผลการพิมพ์ ซึ่งเป็นนักวิจารณ์การ์ตูน ได้กล่าวถึงหนังสือคดีที่ 1 ในบทแรกว่ามีการเปิดตัวลัลทริมาที่น่าสนใจเป็นอย่างมาก นอกจากนี้ ยังมีการแปลลิขสิทธิ์ในฉบับภาษามาเลเซีย โดยชื่อว่า "FaIL aNEH GaRIN" ตลอดจนมีตัวแทนจากหลายประเทศเริ่มติดต่อกับทางผู้จัดทำเพื่อขอซื้อลิขสิทธิ์ รวมไปจนถึงประเทศเกาหลีใต้ที่มีโครงการที่จะนำซีรีส์ดังกล่าวไปนำเสนอในประเทศของตนเป็นลำดับต่อไป การ์ตูนชุดนี้สามารถสร้างชื่อเสียงในกลุ่มผู้อ่านการ์ตูนสยองขวัญและสืบสวน รวมถึงปัจจุบัน ได้มีการเตรียมจัดฉายในฉบับภาพยนตร์</doc>
