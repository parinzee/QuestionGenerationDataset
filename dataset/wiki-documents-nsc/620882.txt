<doc id="620882" url="https://th.wikipedia.org/wiki?curid=620882" title="หม่อมเจ้าวิบูลย์สวัสดิ์วงศ์ สวัสดิกุล">หม่อมเจ้าวิบูลย์สวัสดิ์วงศ์ สวัสดิกุล หม่อมเจ้าวิบูลย์สวัสดิ์วงศ์ สวัสดิกุล (27 พฤศจิกายน พ.ศ. 2428 - 23 พฤศจิกายน พ.ศ. 2483) เป็นพระโอรสในพระเจ้าบรมวงศ์เธอ พระองค์เจ้าสวัสดิประวัติ กรมพระสมมตอมรพันธ์กับหม่อมเพิ่ม สวัสดิกุล ณ อยุธยา และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าวิบูลย์สวัสดิ์วงศ์ สวัสดิกุล ประสูติเมื่อ 27 พฤศจิกายน พ.ศ. 2428 เมื่อเจริญพระชันษาขึ้นพระบิดาได้ส่งไปเรียนที่ประเทศอังกฤษจนกระทั่งจบมหาวิทยาลัย ต่อมาประมาณ พ.ศ. 2455 หม่อมเจ้าวิบูลย์สวัสดิ์วงศ์ ซึ่งได้ศึกษาวิชายูยิตสูมาจากยุโรป เมื่อกลับมาประเทศไทยทรงเห็นว่าวิชานี้มีประโยชน์แก่สวัสดิภาพสังคมเป็นอย่างยิ่ง จึงทรงเผยแพร่แก่ครู และนักเรียนในโรงเรียนสวนกุหลาบวิทยาลัย (หรือโรงเรียนพลศึกษากลาง) เป็นแห่งแรก ต่อมาได้นำวิชายูยิตสูเข้าไปสอนในโรงเรียนนายร้อยตำรวจ และได้มีการปฏิรูปใหม่เป็นวิชายูโด หม่อมเจ้าวิบูลย์สวัสดิ์วงศ์ ได้เริ่มเข้ารับราชการ และได้เคยดำรงตำแหน่งอัครราชทูตประจำสำนักงานประจำที่กรุงโคเปนเฮเกน ประเทศเดนมาร์ก ระหว่าง พ.ศ. 2467 - 2472 ต่อมาได้เข้ารับราชการเป็นราชเลขานุการส่วนพระองค์ในพระบาทสมเด็จพระปกเกล้าเจ้าอยู่หัว และต้องเสด็จออกจากสยามหลังการปฏิวัติสยาม พ.ศ. 2475และประทับที่ปีนังตลอดพระชนม์ชีพ หม่อมเจ้าวิบูลย์สวัสดิ์วงศ์ สวัสดิกุล สิ้นชีพิตักษัยเมื่อวันที่ 23 พฤศจิกายน พ.ศ. 2483 ชนมายุ 62 ปี พระราชทานเพลิงพระศพ ณ วัดมกุฏกษัตริยาราม พ.ศ. 2493ครอบครัว ครอบครัว. หม่อมเจ้าวิบูลย์สวัสดิ์วงศ์ สวัสดิกุล เสกสมรสกับหม่อมเกื้อ ณ ระนอง ธิดาพระยาประดิพัทธภูบาล (คอยู่เหล ณ ระนอง) กับคุณหญิงคลับ ณ ระนอง มีโอรส-ธิดา 4 คน- หม่อมราชวงศ์อัญชนี สวัสดิกุล - หม่อมราชวงศ์ดุษฎีวิบูลย์ สวัสดิกุล สมรสกับนางจงกล มิลินทราวิจิตร- หม่อมหลวงเยาวมาลย์ ธารีนาค สมรสกับนายสุกริด ธารีนาค- กิติมา ธารีนาค - หม่อมหลวงศานติ์ศรี สวัสดิกุล - หม่อมหลวงกีรณา อุษามานนท์ สมรสกับนายพูลสมบัติ อุษามานนท์- ซินดี้ อุษามานนท์ - หม่อมราชวงศ์กุลปราโมทย์ สวัสดิกุล เสกสมรสกับพระเจ้าวรวงศ์เธอ พระองค์เจ้าเฉลิมพลฑิฆัมพร- หม่อมเจ้าจามเทพี ยุคล ต่อมาเสกสมรสใหม่กับหม่อมเจ้าขจรจิรพันธ์ จิรประวัติ- หม่อมราชวงศ์สุรภี จิรประวัติ สมรสกับหม่อมราชวงศ์วุฒิสวัสดิ์ สวัสดิวัตน์- หม่อมหลวงเสาวรส สวัสดิวัตน์ - หม่อมหลวงกุลยา สวัสดิวัตน์ - หม่อมราชวงศ์โสตถินันทน์ สวัสดิกุล สมรสกับนางภารดี แสงวิริยากุล- หม่อมหลวงปรียา สวัสดิกุล สมรสกับ ร.ต.อ.มีชัย มณีนาวา- ปริยธิดา มณีนาวา - เดโชชัย มณีนาวา - ปรียพงศ์ พันธุฟัก - หม่อมหลวงวิสุทธิพงษ์ สวัสดิกุล สมรสกับนางสุพัตรา สมบูรณ์- นายสวัสดิวงศ์ สวัสดิกุล ณ อยุธยา - นายวงศ์วิบูลย์ สวัสดิกุล ณ อยุธยา - หม่อมหลวงขัตติยานี สวัสดิกุลเครื่องราชอิสริยาภรณ์</doc>
