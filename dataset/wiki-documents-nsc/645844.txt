<doc id="645844" url="https://th.wikipedia.org/wiki?curid=645844" title="ศตวรรษิกชน">ศตวรรษิกชน ศตวรรษิกชน คือบุคคลที่มีชีวิตอยู่ถึงหรือเกิน 100 ปี เนื่องจากความคาดหมายการคงชีพทั่วโลกมีค่าเฉลี่ยน้อยกว่า 100 ปี คำว่าศตวรรษิกชนจึงมักเข้าใจว่าเป็นคนอายุยืน (longevity) ศตวรรษิกชนที่มีชีวิตอยู่ถึงอายุ 110 ปีหรือมากกว่า (supercentenarian) มีเพียงประมาณ 1 ใน 1,000 ของศตวรรษิกชนทั้งหมดเท่านั้น สิ่งที่หายากกว่าคือคนที่มีชีวิตอยู่ถึงอายุ 115 ปี โดยในประวัติศาสตร์ที่เคยมีการบันทึกไว้ปรากฏว่า มีเพียง 43 คนเท่านั้นที่มีอายุมากกว่า 115 ปี ในปี ค.ศ. 2012 สหประชาชาติประมาณว่าทั่วโลกมีศตวรรษิกชนที่ยังมีชีวิตอยู่ 316,600 คน เนื่องจากความคาดหมายการคงชีพกำลังเพิ่มขึ้นทั่วโลก และประชากรโลกก็เพิ่มขึ้นอย่างรวดเร็ว มีการคาดการณ์ว่าจำนวนของศตวรรษิกชนจะเพิ่มจำนวนเร็วขึ้นในอนาคต ตามข้อมูลของสำนักงานสถิติแห่งชาติในสหราชอาณาจักร ทารกหนึ่งในสามที่เกิดใน ค.ศ. 2013 ในสหราชอาณาจักร คาดว่าจะมีชีวิตอยู่ได้ถึง 100 ปี</doc>
