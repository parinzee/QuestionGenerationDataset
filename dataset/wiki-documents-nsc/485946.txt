<doc id="485946" url="https://th.wikipedia.org/wiki?curid=485946" title="ภูตพิศวาส">ภูตพิศวาส ภูตพิศวาส เป็นบทประพันธ์ของ รพีพร (สุวัฒน์ วรดิลก) แนวภูตผีปีศาจ เป็นเรื่องความรักระหว่างคนกับวิญญาณสาว ถูกนำมาสร้างเป็นภาพยนตร์และละครโทรทัศน์มาแล้วมากมาย เป็นภาพยนตร์ 3 ครั้ง (พ.ศ. 2507, พ.ศ. 2523, พ.ศ. 2538) และละครโทรทัศน์ 5 ครั้ง (พ.ศ. 2523, พ.ศ. 2525, พ.ศ. 2538, พ.ศ. 2547, พ.ศ. 2561)เนื้อเรื่อง เนื้อเรื่อง. เป็นเรื่องความรักระหว่างคนกับวิญญาณสาว ดาว ซึ่งถูกผีดิบดูดเลือดบังคับให้ไปล่อลวงชายหนุ่มให้มาเป็นเหยื่อ โดยเฉพาะพวกชีกอทั้งหลาแต่ว่า มารุต แม้จะเสียเพื่อนไปเป็นเหยื่อผีดิบถึงสองคนแล้ว แต่ก็ยังคงอาศัยกุฏิพระหลับนอนตามเดิมเพราะรู้สึกจะถูกชะตากับผีดาว แต่เมื่อมารุตรู้เรื่องชีวิตของดาวจากลุงอินทร์หมอผี ก็ยินดีที่จะช่วยดาวให้มีโอกาสกลับมาเป็นคนอีกครั้งหนึ่ง มารุตจึงไปขุดศพดาวและย้ายไปฝังที่ท้ายบ้าน เพื่อรอเวลาเหมาะที่จะช่วยเหลือ การกระทำของมารุตยังความโกรธแค้นให้แก่เหล่าผีดิบเป็นยิ่งนัก จึงมีการส่งสมุนผีดิบมาอาละวาด แต่ลุงอินทร์หมอผีก็เสกควายธนูไปฆ่าผีดิบเหล่านั้นจนสิ้นฤทธิ์ ในยามค่ำคืน วิญญาณของดาว ก็มักจะปรากฏตัวมาหามารุตที่บ้านเสมอ โดยแม่ของมารุต ไม่ว่าอะไรเพราะสงสาร คงมีเพียง บุหงา คู่หมั้นของมารุตที่แสดงอาการหึงหวงอย่างออกหน้าและยังไปจ้างหมอผีมาทำพิธีให้วิญญาณของดาวเข้ามาในบ้านไม่ได้ มารุตจึงต้องไปหาดาวที่หลุมศพแทน ขณะเดียวกันกับที่ลุงอินทร์ได้กำจัดผีดิบผู้เป็นนายใหญ่ได้สำเร็จ ลุงอินทร์จึงเริ่มพิธีช่วยชุบชีวิตให้ดาว โดยมารุตจะต้องบำเพ็ญศีลภาวนานุ่งขาวห่มขาวให้ครบ 20 วันเต็มๆ เมื่อครบกำหนด ดาวก็มีร่างเป็นคนเหมือนปกติ มารุตกับดาวจึงรักกันแต่ต่อมามารุตก็ถูกบังคับให้แต่งงานกับบุหงา ทำให้ดาวซึ่งร่างกายเป็นมนุษย์เศร้าเสียใจ แต่เพราะความรักที่มีต่อกัน ทำให้ทั้งสองแอบได้เสียเป็นเมียผัวกัน หลังจากมารุตแต่งงานแล้ว บุหงาก็ให้หมอผีทำเสน่ห์จนมารุตหลงใหลและลืมตัวไล่ดาวออกจากบ้าน แต่แม่ของมารุตก็ยังสงสารและรับดาวไว้เป็นลูกบุญธรรม ครั้นเมื่อแม่รู้ว่าดาวกำลังท้องกับมารุต แม่ก็ดีใจที่จะได้อุ้มหลาน จึงจ้างให้ลุงอินทร์หาทางคลายมนต์เสน่ห์ที่บุหงาทำไว้ สุดท้ายมารุตก็เลิกกับบุหงา แล้วกลับมาอยู่กินกับดาวอย่างมีความสุขภาพยนตร์ ภาพยนตร์. ภูตพิศวาส ถูกนำมาสร้างเป็นภาพยนตร์ถึง 3 ครั้ง มีรายละเอียดดังนี้- ครั้งแรก ในปี พ.ศ. 2507 สร้างเป็นภาพยนตร์ 16 มม. พากย์สด นำแสดงโดย ไชยา สุริยัน, เพชรา เชาวราษฎร์, ปรียา รุ่งเรือง ร่วมด้วย อภิญญา-พูนสวัสดิ์-ทนงศักดิ์-สัมพันธ์-ล้อต๊อก-สุคนธ์ สร้างโดยบริการสนั่นศิลป์ภาพยนตร์ โดย สนั่น จรัสศิลป์ และกำกับการแสดงโดย ประทีป โกมลภิส เข้าฉายครั้งแรกวันที่ 27 มีนาคม 2507 ที่โรงหนังศาลาเฉลิมกรุง เรื่องนี้ทำให้ ไชยา สุริยัน ได้รับรางวัลตุ๊กตาทองดารานำชายยอดเยี่ยมตัวที่ 2 ไปครอง- ครั้งที่ 2 ในปี พ.ศ. 2523 สร้างเป็นภาพยนตร์ 35 มม. นำแสดงโดย จตุพล ภูอภิรมย์, เนาวรัตน์ ยุกตะนันท์, วิยะดา อุมารินทร์, ล้อต๊อก, ชูศรี มีสมมนต์, สีเทา สร้างโดย จิรบันเทิงฟิล์ม โดย จิรวรรณ กัมปนาทแสนยากร และกำกับการแสดงโดย แสนยากร กับ เมตตา รุ่งรัตน์ เข้าฉายครั้งแรกวันที่ 5 ธันวาคม 2523 ที่โรงหนังโคลีเซี่ยม-สยาม-พาราเมาท์-วอชิงตัน- ครั้งที่ 3 ในปี พ.ศ. 2538 สร้างเป็นภาพยนตร์ 35 มม. นำแสดงโดย ศิริพจน์ เจนวัฒน์, กวินนา สุวรรณประทีป, นิออน อิสรา, วีนัส มีวรรณ, อรุโณทัย จิตตรีขันธ์, สุนทร คมขำ สร้างโดย กรีนพิคเจอร์ โดย สุนันท์ ชอุ่มพานิช และกำกับการแสดงโดย จิรเดช หาญศิริการ เข้าฉายครั้งแรกวันที่ 10 พฤศจิกายน 2538 ที่โรงหนังพาราเมาท์-โกลเด้นฮาร์เวสต์ 1-คารอลโก้ 1สี่แยกท่าพระ-เวลล์ 3 สุขาภิบาล 3-เซฟโก้ 5 แต่ว่าไม่ค่อยได้รับความนิยมเท่าไรนักละครโทรทัศน์ ละครโทรทัศน์. ละครเรื่อง ภูตพิศวาส ถูกทำเป็นละครครั้งแรกในปี พ.ศ. 2523 ออกอากาศทางช่อง 9 อ.ส.ม.ท. สร้างโดย อรวรรณ โปร่งมณี แสดงโดย อัศวิน รัตนประชาและศรีอาภา บางนารถ ซึ่งเรื่องภูตพิศวาสนี้ ได้สร้างชื่อเสียงให้แก่นักแสดงเป็นอย่างมาก ต่อมาในปี พ.ศ. 2525 ออกอากาศทางช่อง 5 นำแสดงโดย ฉัตรชัย เปล่งพานิช, พิมลา สมุทรถลิน, อาภาพร กรทิพย์ สร้างโดย รัชฟิล์ม และถูกนำมาสร้างเป็นละครโทรทัศน์ทาง ช่อง 7 ถึง 2 ครั้ง สร้างโดย ดาราวิดีโอ ในปี พ.ศ. 2538 และ พ.ศ. 2547 ในปี พ.ศ. 2538 เขียนบทโทรทัศน์โดย ลุลินารถ กำกับการแสดงโดย จรูญ ธรรมศิลป์ นำแสดงโดย ทัช ณ ตะกั่วทุ่ง, กุลสตรี ศิริพงษ์ปรีดา, อนันต์ บุนนาค, โยโกะ ทาคาโน่, อัจฉรา ทองเทพ และชุมพร เทพพิทักษ์ ออกอากาศวันจันทร์-อังคาร ออกอากาศ 22 สิงหาคม 2538 - 10 ตุลาคม 2538 และพ.ศ. 2547 เขียนบทโทรทัศน์โดย กลุ่มช่างปั้นเรื่อง กำกับการแสดงโดย วีระชัย รุ่งเรือง นำแสดงโดย เขตต์ ฐานทัพ, วรนุช วงษ์สวรรค์, ชุมพร เทพพิทักษ์, ดวงดาว จารุจินดา, น้ำทิพย์ เสียมทอง, อรรถพันธ์ พูลสวัสดิ์ ออกอากาศวันศุกร์-เสาร์-อาทิตย์ ออกอากาศวันที่ 13 สิงหาคม 2547 ถึง 12 กันยายน 2547 และครั้งล่าสุดในปี พ.ศ. 2561 ถูกนำมาสร้างเป็นละครอีกครั้งทางช่องวัน โดยผู้จัด บริษัท มอนทาจ เอ็นเตอร์เทนเมนท์ จำกัด ของ นัฐฐพนธ์ ลียะวณิช เขียนบทโทรทัศน์โดย - กำกับการแสดงโดย - เบื้องต้นได้วางตัว ฌอห์ณ จินดาโชติ, พิมพ์ชนก ลือวิเศษไพบูลย์ และ สาวิกา ไชยเดช โดยอยู่ในระหว่างการเตรียมงานรายชื่อนักแสดงและการสร้าง</doc>
