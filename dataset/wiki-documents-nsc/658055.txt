<doc id="658055" url="https://th.wikipedia.org/wiki?curid=658055" title="อันคอนดิชันเนิลลี">อันคอนดิชันเนิลลี "อันคอนดิชันเนิลลี" () เป็นเพลงของนักร้องอเมริกัน เคที เพร์รี จากสตูดิโออัลบั้มลำดับที่สี่ ปริซึม (ค.ศ. 2013) เพร์รีร่วมเขียนเพลงกับโปรดิวเซอร์อย่าง ดร.ลู้ก แมกซ์ มาร์ติน และเซอร์คัต เพลงเป็นเพลงลำดับที่ห้าในอัลบั้มและออกจำหน่ายเป็นซิงเกิลที่สองในวันที่ 16 ตุลาคม ค.ศ. 2013 ในวันต่อมา เพลงมีให้สำหรับสตรีมมิงออนไลน์พร้อม ๆ ไปกับเพลงที่เหลือในอัลบั้ม เพลงออกจำหน่ายออนไลน์วันที่ 22 ตุลาคม ค.ศ. 2013 เนื้อเพลงพูดถึงการยอมรับข้อเสียของคนรักด้วยความรักที่ไม่มีเงื่อนไข เพลงได้รับคำชมมากมายจากนักวิจารณ์เพลง "อันคอนดิชันเนิลลี" ประสบความสำเร็จทั่วโลกในระดับหนึ่ง ติดชาร์ต 20 และ 30 อันดับสูงสุดใน 14 ประเทศ รวมถึงอันดับที่ 14 บนชาร์ตบิลบอร์ดฮอต 100 เพลงดังกล่าวยังเป็นเพลงที่ 13 ที่ขึ้น 10 อันดับแรกบนชาร์ตบิลบอร์ดป็อปซองส์ มิวสิกวิดีโอออกเผยแพร่วันที่ 19 พฤศจิกายน ค.ศ. 2013 นำเสนอฉากหลายฉากที่มีนักเต้นรำและเพร์รีกำลังร้องเพลงท่ามกลางหิมะ</doc>
