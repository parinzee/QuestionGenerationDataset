<doc id="174914" url="https://th.wikipedia.org/wiki?curid=174914" title="โรงเรียนเตรียมอุดมศึกษา ภาคใต้">โรงเรียนเตรียมอุดมศึกษา ภาคใต้ประวัติ ประวัติ. โรงเรียนเตรียมอุดมศึกษาภาคใต้ เป็นโรงเรียนเตรียมอุดมศึกษาประจำภาคแห่งแรกของประเทศไทย จัดการเรียนการสอนในระดับมัธยมศึกษาตอนปลาย  (ม.4-ม.6) จัดตั้งขึ้นเพื่อเตรียมนักเรียนมัธยมศึกษาตอนปลายในภาคใต้เข้าศึกษาต่อในระดับอุดมศึกษาโดยเฉพาะ ทั้งนี้ โรงเรียนเตรียมอุดมศึกษาภาคใต้ มีแนวคิดสำคัญ คือ จัดตั้งโรงเรียนให้มีความพร้อมในทุกด้าน เพื่อสนองนักเรียนใน 14 จังหวัดภาคใต้ ให้มีโอกาสเท่าเทียมกับนักเรียนในกรุงเทพมหานคร ตลอดจนส่งเสริมให้นักเรียนมีความเป็นเลิศทางสติปัญญา และเน้นการเรียนการสอนทางด้านวิทยาศาสตร์เทคโนโลยี และภาษาต่างประเทศ เป็นโรงเรียนลักษณะพิเศษนำร่อง จัดกระบวนการเรียนการสอนลักษณะเดียวกับโรงเรียนเตรียมอุดมศึกษา โรงเรียนเตรียมอุดมศึกษาภาคใต้ เดิมชื่อโรงเรียนศรีวิชัย (เตรียมอุดมศึกษานครศรีธรรมราช) ประกาศจัดตั้งเมื่อ วันที่ 23 มีนาคม พ.ศ. 2538 โดย ฯพณฯสัมพันธ์ ทองสมัคร ในปี พ.ศ. 2538 โรงเรียนศรีวิชัย (เตรียมอุดมศึกษานครศรีธรรมราช) จัดการเรียนการสอนในระดับมัธยมศึกษาตอนปลาย ณ อาคารเรียน5 โรงเรียนเบญจมราชูทิศ นครศรีธรรมราช  (โดยใช้อักษรย่อ ศ.ว. และมีตราประจำโรงเรียนเป็นพระมหาธาตุเปล่งรัศมี 19 แฉก ซึ่งเป็นพระมหาธาตุประจำจังหวัดนครศรีธรรมราช) เริ่มรับนักเรียนชั้นมัธยมศึกษาปี่ที่ 4 ปีแรกจำนวน 2 ห้องเรียน เมื่ออาคารเรียน ณ อำเภอพระพรหมสร้างเสร็จในปี พ.ศ. 2540 คณะครูและนักเรียนได้ย้ายการเรียนการสอน มา ณ ที่ปัจจุบันซึ่งได้รับบริจาคที่ดินจาก บริษัท ซิตี้แลนด์ กรุ๊ป จำกัด จำนวน 46 ไร่ 1 งาน 28.5 ตารางวา ณ หมู่ที่6 ตำบลนาพรุ อำเภอพระพรหม จังหวัดนครศรีธรรมราช และเริ่มรับนักเรียนเพิ่มขึ้นเป็นจำนวน 5 ห้องเรียน โดยแบ่งเป็นแผนการเรียนวิทย์-คณิต 3 ห้องเรียน และแผนการเรียนศิลป์-คำนวณ 2 ห้องเรียน ในวันที่ 6 เมษายน พ.ศ. 2540 กระทรวงศึกษาธิการ ได้ประกาศเปลี่ยนชื่อโรงเรียนเป็น โรงเรียนเตรียมอุดมศึกษาภาคใต้ โดยฯพณฯ ชุมพล ศิลปอาชา พ.ศ. 2544 เริ่มรับนักเรียนมัธยมศึกษาปีที่ 4 จำนวน 7 ห้องเรียน แบ่งเป็น แผนการเรียนวิทย์-คณิต 4 ห้องเรียน และแผนการเรียนศิลป์-คำนวณ 3 ห้องเรียน พ.ศ. 2547 เริ่มรับนักเรียนมัธยมศึกษาปีที่ 4 จำนวน 10 ห้องเรียน แบ่งเป็น แผนการเรียนวิทย์-คณิต 5 ห้องเรียน แผนการเรียนศิลป์-คำนวณ 3 ห้องเรียน แผนการเรียนศิลป์-ภาษาจีน 1 ห้องเรียน และแผนการเรียนศิลป์-ภาษาญี่ปุ่น 1 ห้องเรียน ปัจจุบัน รับนักเรียนมัธยมศึกษาปีที่ 4 ปีละประมาณ 400 คน จำนวน 10 ห้องเรียน ซึ่งแบ่งเป็น แผนการเรียนวิทย์-คณิต 5 ห้องเรียน แผนการเรียนศิลป์-คำนวณ 3 ห้องเรียน แผนการเรียนศิลป์-ภาษาจีน 1 ห้องเรียน และแผนการเรียนศิลป์-ภาษาญี่ปุ่น 1 ห้องเรียน โดยแบ่งการรับนักเรียนเป็น 3 ประเภท ประกอบด้วย1. นักเรียนประเภทสอบคัดเลือกทั่วไป 2. นักเรียนประเภทโควตา 14 จังหวัดภาคใต้ 3. นักเรียนความสามารถพิเศษด้านดนตรีและกีฬาหลักสูตร หลักสูตร. โรงเรียนเตรียมอุดมศึกษาภาคใต้เปิดสอนในระดับมัธยมศึกษาตอนปลายสายสามัญ โดยแบ่งตามกลุ่มสาระการเรียนรู้ที่เน้นดังนี้- วิทยาศาสตร์-คณิตศาสตร์ - ภาษา-คณิตศาสตร์ - ภาษา-ภาษาจีน - ภาษา-ภาษาญี่ปุ่น - SME gifted (ส่งเสริมความเป็นเลิศด้านวิทยาศาสตร์ คณิตศาสตร์และภาษาอังกฤษ) - ไทย-สังคม (เปิดใช้หลักสูตรเมื่อปีการศึกษา 2560)อาคารสถานที่อาคารสถานที่. - อาคาร 1 (อาคารศรีวิชัย หรืออาคาร 318 ล/27 พิเศษ) - อาคาร 2 (อาคาร 7 ชั้น พิเศษ) - อาคารเอนกประสงค์ - ศูนย์ปฏิบัติการเกษตรอินทรีย์ - อาคารประชาสัมพันธ์ - ศาลาพัก - สนามฟุตบอล - สนามบาสเกตบอล - เรือนเพาะชำ - สระน้ำ - อาคารจอดรถ - บ้านพักครูทำเนียบผู้อำนวยการ ทำเนียบผู้อำนวยการ. ตั้งแต่เริ่มก่อตั้ง จนถึงปัจจุบัน โรงเรียนเตรียมอุดมศึกษา ภาคใต้ มีผู้บริหาร 3 ท่านการแข่งขันกีฬาการแข่งขันกีฬา. - กีฬาสี โรงเรียนเตรียมอุดมศึกษา ภาคใต้ ได้เริ่มจัดการแข่งขันกีฬาสีครั้งแรก ในปี พ.ศ. 2542 โดยแบ่งเป็น 4 พรรค คือ1.  พรรคคาบศิลา (สีเขียว) 2.  พรรคภากร (สีแดง) 3.  พรรคแสงสร (สีน้ำเงิน) 4.  พรรควาทิต (สีเหลือง) โดยในปีแรก ๆ นั้นการแข่งขันจัดขึ้นภายในสนามกีฬาของโรงเรียน แต่เมื่อโรงเรียนมีการขยายตัวและรับนักเรียนมากขึ้น สถานที่จัดการแข่งขันจึงเปลี่ยนเป็น สนามกีฬากลางจังหวัดนครศรีธรรมราชเป็นต้นมา1. การแสดงของวงโยธวาทิตแห่งโรงเรียนเตรียมอุดมศึกษา ภาคใต้ 2. ขบวนพาเหรดของนักเรียนเตรียมอุดมศึกษา ภาคใต้ โดยเริ่มต้นจากสนามหน้าเมือง จากนั้นจะเดินขบวนไปตามถนนราชดำเนินไปจนถึงสนามกีฬากลางจังหวัดนครศรีธรรมราช 3. การอัญเชิญพระเกี้ยว โดยตัวแทนนักเรียนแห่งเตรียมอุดมศึกษา ภาคใต้ ในเครื่องแบบนักเรียนประจำเตรียมอุดมศึกษา ภาคใต้ 4. การแข่งขันกีฬาชนิดต่าง ๆ 5. การแสดงของกองเชียร์ และผู้นำเชียร์ของแต่ละพรรค- กีฬา Division เป็นการแข่งขันกีฬาระหว่างห้องเรียน รุ่นพี่รุ่นน้อง ซึ่งจัดเป็นประจำทุกปี ในภาคเรียนที่ 2 โดยใช้สนามกีฬาภายในโรงเรียนเตรียมอุดมศึกษา ภาคใต้ - การแข่งขันกีฬาประจำจังหวัดนครศรีธรรมราช โรงเรียนเตรียมอุดมศึกษา ภาคใต้ ได้เข้าร่วมการแข่งขันกีฬาประจำจังหวัดนครศรีธรรมราช ณ สนามกีฬากลางจังหวัดนครศรีธรรมราช ซึ่งจัดขึ้นเป็นประจำทุกปีโรงเรียนในเครือโรงเรียนในเครือ. - โรงเรียนเตรียมอุดมศึกษา - โรงเรียนเตรียมอุดมศึกษา ภาคใต้ - โรงเรียนเตรียมอุดมศึกษา ภาคเหนือ - โรงเรียนเตรียมอุดมศึกษา ภาคตะวันออกเฉียงเหนือเว็บไซต์เพิ่มเติมเว็บไซต์เพิ่มเติม. - เว็บไซต์โรงเรียนเตรียมอุดมศึกษาภาคใต้ - เว็ปไซต์ศิษย์เก่าโรงเรียนเตรียมอุดมศึกษาภาคใต้</doc>
