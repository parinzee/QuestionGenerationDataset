<doc id="535125" url="https://th.wikipedia.org/wiki?curid=535125" title="อภิวัฒน์ แจ่มเจริญ">อภิวัฒน์ แจ่มเจริญ อภิวัฒน์ แจ่มเจริญ 31 มีนาคม พ.ศ. 2534 เป็นกองกลางฟุตซอลชาวไทย สังกัดสโมสรฟุตซอลชลบุรี บลูเวฟ และปัจจุบันเป็นสมาชิกฟุตซอลทีมชาติไทย ซึ่งมีส่วนช่วยให้ทีมชาติไทยชนะการแข่งขันกีฬาฟุตซอลในซีเกมส์ 2011 ตลอดจนทำหน้าที่เป็นนักกีฬาฟุตซอลทีมชาติไทยในการแข่งขันฟุตซอลชิงแชมป์อาเซียน ครั้งที่ 9 และทำหน้าที่เป็นนักฟุตซอลทีมชาติไทยในการแข่งขันฟุตซอลชิงแชมป์โลก 2012 โดยสวมเสื้อหมายเลข 10 ทั้งนี้ เขามีอาการบาดเจ็บข้อเท้าเมื่อครั้งอุ่นเครื่องกับทีมชาติปานามา โดยแพทย์ประจำทีมได้เปิดเผยว่า เขาสามารถที่จะลงแข่งในวันที่ 1 พฤศจิกายนเมื่อครั้งที่พบกับทีมชาติคอสตาริกา รวมถึงอภิวัฒน์ยังเป็นผู้ส่งบอลให้เจษฎา ชูเดช ทำประตู เมื่อครั้งที่พบกับทีมชาติปารากวัยประวัติ ประวัติ. ในเดือนกันยายน พ.ศ. 2555 อภิวัฒน์ได้ย้ายจากสโมสรฟุตซอลลำปางมาร่วมทีมกับสโมสรฟุตซอล ธอส. อาร์แบค วันที่ 20 มกราคม พ.ศ. 2556 อภิวัฒน์ได้ร่วมกับสโมสรฟุตซอล ธอส. อาร์แบค เข้าแข่งขันรายการยูเมะฟุตซอลเอฟเอคัพ 2012 เมื่อครั้งที่พบกับสโมสรฟุตซอลสุราษฎร์ธานี ที่จัดขึ้น ณ สนามแฟชั่นไอส์แลนด์ จากนั้น เขายังมีส่วนร่วมให้แก่ทีมชลบุรีบูลเวฟ โดยเป็นผู้ทำประตูที่ 100 ให้แก่ทีมเมื่อครั้งที่มีการแข่งขันไทยแลนด์ฟุตซอลลีกฤดูกาล 2012-2013 เมื่อครั้งที่พบกับทีมนนทบุรี ที่โรงเรียนชลกันยานุกูล ณ วันที่ 6 กุมภาพันธ์ ของปีเดียวกันนี้ และเป็นหนึ่งในผู้ทำประตูเมื่อครั้งที่พบกับสโมสรฟุตซอลกรุงเทพมหานครในวันที่ 27 กุมภาพันธ์ ของปีเดียวกันนี้ ต่อมา ในวันที่ 13 มีนาคม อภิวัฒน์ร่วมเล่นให้แก่ทีมชลบุรีบูลเวฟเมื่อครั้งที่พบกับสโมสรฟุตซอลแคท เทเลคอม รวมถึงมีส่วนร่วมในการแข่งขันเมื่อครั้งที่พบกับทีมลำปางยูไนเต็ด ณ วันที่ 9 มีนาคม ที่สนามลำปางยูไนเต็ด ตลอดจนเมื่อครั้งที่พบกับสโมสรฟุตซอลราชนาวี ณ วันที่ 16 มีนาคม ที่แฟชั่นไอส์แลนด์ และเป็นหนึ่งในผู้ทำประตูเมื่อครั้งที่พบกับทีมสโมสรฟุตซอลการท่าเรือไทย ณ วันที่ 24 มีนาคม</doc>
