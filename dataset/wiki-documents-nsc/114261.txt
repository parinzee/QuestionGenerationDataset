<doc id="114261" url="https://th.wikipedia.org/wiki?curid=114261" title="ภาวะลดรูป">ภาวะลดรูป ในทางคณิตศาสตร์ ภาวะลดรูป () หมายถึง กรณีจำกัดที่ทำให้คลาสของวัตถุหนึ่งๆ เปลี่ยนคุณสมบัติธรรมชาติไปจนกลายเป็นคลาสของวัตถุชนิดอื่น ซึ่งมักจะเป็นคลาสที่เรียบง่ายกว่า ตัวอย่างเช่น- จุดเป็นภาวะลดรูปของรูปวงกลม ซึ่งมีรัศมีเท่ากับศูนย์ - รูปวงกลมคือภาวะลดรูปของรูปวงรี ซึ่งมีความเยื้องศูนย์กลาง (eccentricity) เท่ากับศูนย์ - เส้นตรงคือภาวะลดรูปของเส้นโค้งพาราโบลา ซึ่งวางทับอยู่บนระนาบสัมผัส (tangent plane) - ส่วนของเส้นตรงเป็นภาวะลดรูปของรูปสี่เหลี่ยมมุมฉาก ซึ่งมีความยาวของด้านคู่หนึ่งเท่ากับศูนย์ - เส้นโค้งไฮเพอร์โบลามีภาวะลดรูปเป็นเส้นตรงสองเส้นที่ตัดกันที่จุดจุดหนึ่ง ซึ่งวางทับอยู่บนเส้นกำกับ (asymptote) - เซตที่ประกอบไปด้วยสมาชิกที่เป็นจุดเพียงจุดเดียว คือภาวะลดรูปของความต่อเนื่อง (continuum) บนเส้นจำนวนจริง - ตัวแปรสุ่มที่สามารถมีได้เพียงค่าเดียวมีการแจกแจงแบบลดรูป (degenerate distribution) - ทรงกลมคือภาวะลดรูปของทอรัสที่แกนของการหมุนผ่านจุดศูนย์กลางของรูปวงกลมที่ใช้สร้าง มากกว่าที่จะอยู่ภายนอกของรูปวงกลม - รูปสามเหลี่ยมลดรูปจะมีจุดยอดทั้งสามร่วมเส้นตรงเดียวกัน</doc>
