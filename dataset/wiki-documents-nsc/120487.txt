<doc id="120487" url="https://th.wikipedia.org/wiki?curid=120487" title="ณัฐวุฒิ ใสยเกื้อ">ณัฐวุฒิ ใสยเกื้อ ณัฐวุฒิ ใสยเกื้อ อดีตรัฐมนตรีช่วยว่าการกระทรวงพาณิชย์ และอดีตรัฐมนตรีช่วยว่าการกระทรวงเกษตรและสหกรณ์ ในรัฐบาลยิ่งลักษณ์ ชินวัตร, สมาชิกสภาผู้แทนราษฎรระบบบัญชีรายชื่อ พรรคเพื่อไทย, แกนนำแนวร่วมประชาธิปไตยต่อต้านเผด็จการแห่งชาติ (นปช.), อดีตโฆษกประจำสำนักนายกรัฐมนตรี ในรัฐบาลสมชาย วงศ์สวัสดิ์, อดีตผู้อำนวยการสถานีโทรทัศน์พีทีวี, อดีตผู้ดำเนินรายการความจริงวันนี้, อดีตรองโฆษกพรรคไทยรักไทยประวัติ ประวัติ. ณัฐวุฒิ เกิดเมื่อวันที่ 4 มิถุนายน พ.ศ. 2518 ที่อำเภอสิชล จังหวัดนครศรีธรรมราช เป็นบุตรคนสุดท้อง ของสำเนา และปรียา ใสยเกื้อ มีพี่ชายคือ เจตนันท์ ใสยเกื้อ ส่วนคุณปู่ชื่อ เปี่ยม ใสยเกื้อ และคุณตาชื่อ ชอบ นาคแก้ว ณัฐวุฒิ จบการศึกษาระดับประถม ที่โรงเรียนวัดพระมหาธาตุ เมื่อปี พ.ศ. 2530 ระดับมัธยม ที่โรงเรียนเบญจมราชูทิศ นครศรีธรรมราช เมื่อปี พ.ศ. 2536 จบปริญญาตรีนิเทศศาสตร์ สาขาวิทยุกระจายเสียงและโทรทัศน์ มหาวิทยาลัยธุรกิจบัณฑิต จากนั้นสำเร็จการศึกษาปริญญาโทรัฐประศาสนศาสตรมหาบัณฑิต สาขาการจัดการภาครัฐและเอกชนสำหรับผู้บริหาร สถาบันบัณฑิตพัฒนบริหารศาสตร์ (นิด้า) เมื่อปี พ.ศ. 2548 ชีวิตครอบครัว ณัฐวุฒิ สมรสกับ สิริสกุล ใสสะอาด มีบุตรชายหนึ่งคนคือ นปก (นะ-ปก) ซึ่งแปลว่า ฟ้าคุ้มครอง และบุตรสาวอีกหนึ่งคนคือ ชาดอาภรณ์วงการโทรทัศน์นักพูดและรายการสภาโจ๊ก วงการโทรทัศน์. นักพูดและรายการสภาโจ๊ก. ณัฐวุฒิเริ่มมีชื่อเสียงในวงการนักพูด ด้วยการเป็นนักโต้วาทีผู้แทนโรงเรียน จนเป็นแชมป์รายการโต้คารมมัธยมศึกษา ทางไทยทีวีสีช่อง 3 โดยในรอบรองชนะเลิศ พบกับทีมโรงเรียนเทพศิรินทร์ ซึ่งมีสุพจน์ พงษ์พรรณเจริญ และสมเกียรติ จันทร์พราหมณ์ ร่วมแข่งขันด้วย ต่อมาจึงเริ่มต้นอาชีพนักพูด โดยเป็นนักอบรมการพูด กับบริษัท อดัมกรุ๊ป จำกัด ของอภิชาติ ดำดี จากนั้นก็ร่วมโต้วาทีในรายการทีวีวาที ทางช่อง 9 อ.ส.ม.ท.เป็นบางโอกาส และต่อมาเป็นดารา ประจำรายการสภาโจ๊ก และรัฐบานหุ่น ทางสถานีโทรทัศน์ไอทีวี โดยเป็นเงาเสียงของไตรรงค์ สุวรรณคีรีผู้บริหารพีทีวี-ผู้ดำเนินรายการความจริงวันนี้ ผู้บริหารพีทีวี-ผู้ดำเนินรายการความจริงวันนี้. เมื่อปี พ.ศ. 2549 ณัฐวุฒิร่วมกับวีระ มุสิกพงศ์ จตุพร พรหมพันธุ์ จักรภพ เพ็ญแข ก่อแก้ว พิกุลทอง และอุสมาน ลูกหยี ก่อตั้งบริษัท เพื่อนพ้องน้องพี่ จำกัด เพื่อดำเนินกิจการสถานีโทรทัศน์ผ่านดาวเทียมพีทีวี โดยเข้าดำรงตำแหน่งผู้อำนวยการสถานีฯ นอกจากนี้ เขายังเป็นผู้ร่วมดำเนินรายการ "เพื่อนพ้องน้องพี่ พีทีวีเพื่อประชาชน" ร่วมกับวีระ จตุพร และจักรภพด้วย ต่อมาในปี พ.ศ. 2551 ณัฐวุฒิเป็นผู้ร่วมดำเนินรายการความจริงวันนี้ ซึ่งผลิตโดย บจก.เพื่อนพ้องน้องพี่ และออกอากาศสดทางสถานีโทรทัศน์เอ็นบีที ร่วมกับวีระ และจตุพร แต่เมื่อรัฐบาลสมชาย มอบหมายให้ณัฐวุฒิ เข้าดำรงตำแหน่งโฆษกรัฐบาล ก่อแก้ว พิกุลทองจึงเข้ามาเป็นผู้ดำเนินรายการแทน แต่เมื่อพ้นจากตำแหน่งเมื่อวันที่ 2 ธันวาคม พ.ศ. 2551 แล้ว ณัฐวุฒิก็กลับมาดำเนินรายการอีกครั้ง จนต้องยุติการดำเนินรายการทางเอ็นบีที เมื่อวันที่ 10 ธันวาคม ปีเดียวกัน จากนั้นเมื่อปี พ.ศ. 2552 รายการนี้กลับมาออกอากาศอีกครั้ง ทางสถานีประชาธิปไตย (19 มกราคม-25 มีนาคม) และสถานีประชาชน (15 กรกฎาคม-12 มีนาคม พ.ศ. 2553) ตามลำดับฝ่าวงล้อม ทางเอเชียอัปเดต ฝ่าวงล้อม ทางเอเชียอัปเดต. หลังการประกันตัวจากข้อกล่าวหาก่อการร้าย ที่ได้รับจากช่วงการชุมนุมเดือนมีนาคม-พฤษภาคม พ.ศ. 2553แล้ว ณัฐวุฒิเข้าเป็นผู้ดำเนินรายการ "ฝ่าวงล้อม" (30 มีนาคม-21 เมษายน) ทางสถานีโทรทัศน์ผ่านดาวเทียมเอเชียอัปเดต จนกระทั่งมีการยุบสภาผู้แทนราษฎร เขาจึงยุติรายการนี้ เพื่อไปลงสมัครรับเลือกตั้งเป็น ส.ส.ระบบบัญชีรายชื่อ สังกัดพรรคเพื่อไทย เมื่อวันที่ 3 กรกฎาคม ปีเดียวกันเข้าใจตรงกันนะ ทางพีซทีวี เข้าใจตรงกันนะ ทางพีซทีวี. หลังรัฐประหารในประเทศไทย พ.ศ. 2557 ณัฐวุฒิเข้าเป็นผู้ร่วมดำเนินรายการ "เข้าใจตรงกันนะ" ทางสถานีโทรทัศน์ดาวเทียมพีซทีวี โดยเริ่มออกอากาศครั้งแรกเมื่อวันที่ 15 กันยายน พ.ศ. 2557 ในทุกวันจันทร์-พฤหัสบดี เวลา 21:00-22:00 น. (ต่อมา หลังจากมีคำสั่งศาลปกครองให้พีซทีวีออกอากาศต่อไปได้หลังเพิกถอนใบอนุญาต รายการก็ปรับเวลามาเป็น วันจันทร์-ศุกร์ เวลา 18:20-19:10 น. แทนที่รายการมองไกลของนายจตุพร พรหมพันธุ์) โดยระยะแรกจะเป็นการสนทนาโดยมีพิธีกรทำหน้าที่ดำเนินรายการ ต่อมาในต้นปี พ.ศ. 2558 ได้ปรับรูปแบบโดยณัฐวุฒิดำเนินรายการด้วยตนเอง โดยเป็นการวิพากษ์วิจารณ์ข่าวสารในแต่ละวัน โดยบางครั้ง นายณัฐวุฒิจะดำเนินรายการผ่านทางโทรศัพท์โดยมีพิธีกรทำหน้าที่ในห้องส่งในบางวัน หรือบางครั้งจะจัดรายการสดจากบ้านพักของนายณัฐวุฒิผ่านทางหน้าเพจเฟซบุ๊กส่วนตัวและนำมาออกอากาศในช่วงเวลาของรายการ ช่วงต้นปี พ.ศ. 2559 นายณัฐวุฒิได้จัดตั้งโครงการ "ด้วยรักและแบ่งปัน" เพื่อช่วยเหลือเยาวชนที่เรียนดีแต่ขาดแคลนทุนทรัพย์โดยเปิดโอกาสให้เยาวชนส่งภาพถ่ายและเรื่องราวชีวิตมายังอีเมลและไปรษณีย์ โดยนายณัฐวุฒินำเรื่องราวของเยาวชนเหล่านี้รวมถึงข่าวจากสื่อมวลชนที่นำเสนอความเดือดร้อนของเยาวชนที่เรียนดีแต่ขาดแคลนทุนทรัพย์ มาอ่านออกอากาศในรายการเข้าใจตรงกันนะวันละ 2 เรื่อง (ภายหลังเพิ่มเป็น 3 เรื่อง) รวมถึงนำเสนอผ่านเพจเฟซบุ๊กส่วนตัวของนายณัฐวุฒิอีกด้วย โดยทุกเรื่องที่ส่งเข้ามาและได้รับการเผยแพร่จะได้รับทุนการศึกษามูลค่า 5,000 บาท ผ่านบัญชีธนาคาร และเปิดโอกาสให้ร่วมบริจาคเพื่อสนับสนุนโครงการดังกล่าวงานทอล์กโชว์ "ด้วยรักและแบ่งปัน : ครั้งนี้พี่ขอ" งานทอล์กโชว์ "ด้วยรักและแบ่งปัน : ครั้งนี้พี่ขอ". เมื่อมีเยาวชนที่เรียนดีแต่ขาดแคลนทุนทรัพย์ขอรับการช่วยเหลือเป็นจำนวนมาก นายณัฐวุฒิมีแนวคิดจะระดมทุนช่วยเหลือ โดยเตรียมการจัดทอล์กโชว์ระดมทุนขึ้น โดยใช้ชื่อว่า "ด้วยรักและแบ่งปัน : ครั้งนี้พี่ขอ" ในวันที่ 28 พฤษภาคม พ.ศ. 2560 โดยแรกเดิมจะจัดที่หอประชุมกองทัพอากาศ แต่ต่อมา พลอากาศเอก จอม รุ่งสว่าง ผู้บัญชาการทหารอากาศ ได้ออกมาตำหนิการจัดงานดังกล่าวโดยอ้างว่ากองทัพอากาศไม่อนุญาตให้จัดกิจกรรมทางการเมืองในพื้นที่ของกองทัพอากาศ นายณัฐวุฒิจึงได้ชี้แจงกับฝ่ายความมั่นคงผ่านเวทีปรองดอง ณ กระทรวงกลาโหม ถึงความจำเป็นในการจัดกิจกรรม และเปลี่ยนสถานที่จัดงานเป็นชั้น 6 ห้างสรรพสินค้าอิมพิเรียลสำโรง ตำบลสำโรงเหนือ อำเภอเมืองสมุทรปราการ จังหวัดสมุทรปราการ แต่กำหนดการจัดยังคงเดิม โดยงานก็สามารถจัดได้อย่างเรียบร้อย โดยไม่มีการขัดขวางจากเจ้าหน้าที่รัฐแต่อย่างใด และจะมีเทปบันทึกภาพออกอากาศในวันที่ 4 มิถุนายน พ.ศ. 2560 ทางช่อง พีซทีวี ในช้วงเวลาของรายการ "พีซทีวีเวทีทัศน์"ศิลปินและแขกรับเชิญศิลปินและแขกรับเชิญ. - จตุพร พรหมพันธุ์ - สุทธิพงศ์ ทัดพิทักษ์กุล - เสก โลโซ - นาวาอากาศเอกอนุดิษฐ์ นาครทรรพการเมืองพรรคชาติพัฒนา การเมือง. พรรคชาติพัฒนา. ณัฐวุฒิเริ่มเล่นการเมือง โดยเข้าสังกัดพรรคชาติพัฒนา และลงสมัครรับเลือกตั้ง ในวันที่ 6 มกราคม พ.ศ. 2544 จากการชักชวนของธีรศักดิ์ นาคแก้ว ผู้เป็นน้าชาย แต่ได้คะแนนเป็นอันดับสอง โดยพ่ายแพ้คู่แข่งจากพรรคประชาธิปัตย์เพียง 4,000 เสียงพรรคไทยรักไทย พรรคไทยรักไทย. ต่อมา ณัฐวุฒิเข้าสังกัดพรรคไทยรักไทย โดยร่วมทีมปราศรัยล่วงหน้าของ พ.ต.ท.ดร.ทักษิณ ชินวัตร และได้รับแต่งตั้งเป็นหนึ่งในคณะทำงานโฆษกพรรคไทยรักไทย ต่อมา พรรคคัดเลือกให้ลงสมัครรับเลือกตั้ง เป็นสมาชิกสภาผู้แทนราษฎร เมื่อวันที่ 2 เมษายน พ.ศ. 2549 และได้รับเลือกเป็น ส.ส. แต่เกิดการรัฐประหาร 19 กันยายนขึ้นเสียก่อนแกนนำ นปก. แกนนำ นปก.. เมื่อวันที่ 20 กันยายน พ.ศ. 2549 ณัฐวุฒิ ร่วมกับวีระ มุสิกพงศ์ และจตุพร พรหมพันธุ์ เดินทางมาพบกันยังที่ทำการพรรคเพื่อไทย เพื่อแถลงข่าวต่อต้านการรัฐประหาร ต่อมาช่วงต้นปี พ.ศ. 2550 สถานีโทรทัศน์พีทีวีถูกปิดกั้นสัญญาณดาวเทียม จนไม่สามารถออกอากาศได้ ผู้บริหารและผู้จัดรายการจึงออกมาปราศรัยที่ท้องสนามหลวง จนกระทั่งร่วมกับหลายองค์กรประชาธิปไตยภาคประชาชน จัดตั้งขึ้นเป็นองค์กรหลักภายใต้ชื่อ แนวร่วมประชาธิปไตยขับไล่เผด็จการ (นปก.) ในเวลาต่อมา โดยณัฐวุฒิเข้ารับตำแหน่งเป็นแกนนำคนหนึ่ง และขึ้นปราศรัยต่อต้านคณะมนตรีความมั่นคงแห่งชาติ และรัฐบาลพลเอกสุรยุทธ์ จุลานนท์ มาโดยตลอดโฆษกประจำสำนักนายกรัฐมนตรี โฆษกประจำสำนักนายกรัฐมนตรี. ราวกลางปี พ.ศ. 2550 ณัฐวุฒิเข้าสังกัดพรรคพลังประชาชน พร้อมลงสมัครรับเลือกตั้ง ส.ส.ระบบสัดส่วน กลุ่มที่ 8 พื้นที่จังหวัดภาคใต้ตอนล่าง เมื่อวันที่ 6 กุมภาพันธ์ พ.ศ. 2551 แต่ไม่ได้รับการเลือกตั้ง จากนั้นจึงได้รับแต่งตั้งให้เป็น รองโฆษกประจำสำนักนายกรัฐมนตรี ในรัฐบาลที่นำโดยสมัคร สุนทรเวช และหลังจากที่สมชาย วงศ์สวัสดิ์ ได้รับการแต่งตั้งเป็นนายกรัฐมนตรี ณัฐวุฒิก็ได้รับการแต่งตั้งเป็น โฆษกประจำสำนักนายกรัฐมนตรี ในรัฐบาลชุดนี้เลขาธิการและโฆษก นปช.แดงทั้งแผ่นดิน เลขาธิการและโฆษก นปช.แดงทั้งแผ่นดิน. หลังจากรัฐบาลพลเอกสุรยุทธ์สิ้นสุดลง นปก.จึงเปลี่ยนชื่อองค์กรใหม่เป็น แนวร่วมประชาธิปไตยต่อต้านเผด็จการแห่งชาติ และเปลี่ยนชื่อย่อเป็น นปช. โดยณัฐวุฒิยังเป็นแกนนำอยู่ตามเดิม และหลังเหตุการณ์ความไม่สงบทางการเมืองในประเทศไทย เมษายน พ.ศ. 2552 ในรัฐบาลอภิสิทธิ์ เวชชาชีวะ เมื่อปี พ.ศ. 2552 ซึ่งณัฐวุฒิถูกควบคุมตัว พร้อมกับวีระ มุสิกพงศ์ นายแพทย์เหวง โตจิราการ และแกนนำคนอื่นๆ ในข้อหาก่อการร้ายพรรคเพื่อไทย พรรคเพื่อไทย. ในการเลือกตั้ง พ.ศ. 2554 ณัฐวุฒิได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ ในสังกัดพรรคเพื่อไทย และเป็นที่คาดหมายว่าจะได้รับตำแหน่งรัฐมนตรีประจำสำนักนายกรัฐมนตรี (ดูแลสื่อมวลชน) แต่ในการแต่งตั้งรัฐมนตรี เมื่อวันที่ 9 สิงหาคม กลับไม่มีชื่อของณัฐวุฒิในตำแหน่งใดๆ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 19รัฐมนตรี รัฐมนตรี. ณัฐวุฒิได้รับโปรดเกล้าฯ ให้ดำรงตำแหน่งรัฐมนตรีช่วยว่าการกระทรวงเกษตรและสหกรณ์ ในรัฐบาลยิ่งลักษณ์ ชินวัตร (2) เมื่อวันที่ 18 มกราคม พ.ศ. 2555 แทนนายพรศักดิ์ เจริญประเสริฐ ต่อมาได้รับแต่งตั้งเป็นรัฐมนตรีช่วยว่าการกระทรวงพาณิชย์ ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3)ข้อวิพากษ์วิจารณ์ข้อวิพากษ์วิจารณ์. - วันที่ 26 เมษายน พ.ศ. 2553 ชมรมคนนครศรีธรรมราช และสมาคมศิษย์เก่า โรงเรียนเบญจมราชูทิศ นครศรีธรรมราช ดำเนินการล่ารายชื่อ เพื่อขอให้โรงเรียนลบชื่อณัฐวุฒิ ออกจากการเป็นศิษย์เก่า เนื่องจากกลุ่มบุคคลดังกล่าว ไม่เห็นด้วยที่ณัฐวุฒิ เข้าร่วมเป็นแกนนำ นปช.- วันที่ 8 เมษายน พ.ศ. 2553 ณัฐวุฒิกล่าวปราศรัยบนเวทีราชประสงค์ว่า หากทหารเข้ามาสลายการชุมนุม อาจทำให้ผู้ชุมนุมเกิดอาการตกใจ จนทรัพย์สินรอบบริเวณอาจเกิดความเสียหายขึ้นได้ กลุ่มตรงข้ามกับฝ่ายผู้ชุมนุม และการ์ตูนล้อการเมืองในเครือข่ายสังคม ออกมาวิพากษ์วิจารณ์ว่า หากทหารเกิดอาการตกใจ ยิงผู้ที่ทำให้ทรัพย์สินเสียหายบ้าง จะเป็นอย่างไร- วันที่ 18 พฤษภาคม พ.ศ. 2553 หลังจากเกิดเหตุความรุนแรงท่ามกลางการประท้วงในหลายพื้นที่ของกรุงเทพมหานคร พันเอกสรรเสริญ แก้วกำเนิด โฆษกศูนย์อำนวยการแก้ไขสถานการณ์ฉุกเฉิน (ศอฉ.) กล่าวว่า การที่ณัฐวุฒิแถลงว่า ขอให้ทหารหยุดยิง เพื่อให้ผู้ชุมนุมที่รวมตัวกันอยู่ในพื้นที่รอบการชุมนุม สามารถกลับเข้าสู่การชุมนุมที่ราชประสงค์เพียงจุดเดียว ถือว่าณัฐวุฒิเป็นผู้ก่อการร้ายตัวใหญ่ ที่สั่งให้กลุ่มผู้ก่อการร้าย ออกไปสร้างความรุนแรงในพื้นที่ต่างๆ โดยแกนนำไม่สามารถปฏิเสธว่าไม่รู้ไม่เห็นได้ผลงานหนังสือผลงานหนังสือ. - ชกข้ามรุ่นผลงานเพลงผลงานเพลง. - รักสาวเสื้อแดง (แปลงมาจากเพลง รักสาวเสื้อลาย) - แดงเสรีชน - ขอบคุณ - เพื่อนตาย - โชห่วย โชว์สวย - กระทรวงพาณิชย์จัดทำเพลงและมิวสิกวิดีโอ โดยณัฐวุฒิเป็นผู้แต่งเนื้อร้อง จากนั้นมีผู้ท้วงติงว่า อาจละเมิดลิขสิทธิ์ทำนองเพลงของต่างประเทศ ต่อมาจึงลบออกจากยูทูบ - อภิวันท์ วิริยะชัย - เพลงพิเศษของสถานีโทรทัศน์พีซทีวี จัดทำขึ้นเพื่อแสดงความอาลัยและเชิดชูพันเอก อภิวันท์ วิริยะชัย หลังการเสียชีวิตของพันเอก อภิวันท์ เมื่อวันที่ 6 ตุลาคม 2557 - โรฮิงญา - ณัฐวุฒิประพันธ์เพลงนี้ขึ้นมาและเผยแพร่ในช่วงเดือนพฤษภาคม พ.ศ. 2558 เพื่อสะท้อนปัญหาชนกลุ่มน้อยโรฮีนจาในประเทศไทย - แหล่ประชามติ - เพลงพิเศษของพีซทีวี เนื่องในโอกาสการลงประชามติร่างรัฐธรรมนูญ พ.ศ. 2559 - น้ำท่วมใต้ - เพลงพิเศษของสถานีโทรทัศน์พีซทีวี จัดทำขึ้นเพื่อแสดงความห่วงใยและให้กำลังใจต่อผู้ประสบอุทกภัยในภาคใต้ช่วงต้นปี พ.ศ. 2560 เป็นเพลงแรกของณัฐวุฒิที่ขับร้องด้วยสำเนียงใต้ - ฝากดาว - ณัฐวุฒิประพันธ์เพลงนี้ขึ้นมาและเผยแพร่ในช่วงเดือนมกราคม พ.ศ. 2561 เพื่อสะท้อนความรู้สึกและความห่วงใยต่อญาติผู้เสียชีวิตและบาดเจ็บในเหตุการณ์การชุมนุมเมื่อปี พ.ศ. 2553เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
