<doc id="296795" url="https://th.wikipedia.org/wiki?curid=296795" title="สโมสรฟุตบอลสายมิตร กบินทร์ ยูไนเต็ด">สโมสรฟุตบอลสายมิตร กบินทร์ ยูไนเต็ด สโมสรฟุตบอลสายมิตร กบินทร์ ยูไนเต็ด เป็นสโมสรฟุตบอลอาชีพในประเทศไทย โดยเป็นทีมจากอำเภอกบินทร์บุรี จังหวัดปราจีนบุรี ปัจจุบันเล่นใน ไทยลีก 4 ใช้สนามกีฬาน้อมเกล้ามหาราช ของเทศบาลตำบลกบินทร์ เป็นสนามเหย้า สนามแห่งนี้มีเอกลักษณ์ตรงที่สนามจะติดกับสถานีสถานีรถไฟกบินทร์บุรี และจะมีรถไฟวิ่งผ่านสนามในช่วงที่กำลังทำการแข่งขันประวัติสโมสร ประวัติสโมสร. สโมสรฟุตบอลสายมิตร กบินทร์ ยูไนเต็ด ฉายา "หนุมานชนะศึก" เป็นสโมสรฟุตบอลอาชีพในประเทศไทย โดยเป็นทีมจากอำเภอกบินทร์บุรี จังหวัดปราจีนบุรี ปัจจุบันเล่นใน ลีกภูมิภาค ดิวิชั่น 2 เดิมใช้ชื่อ กบินทร์บุรี เอฟซี ก่อตั้งขึ้นเมื่อปี พ.ศ. 2553 เป็นหนึ่งในสามของสโมสรที่เข้าร่วมโครงการนำร่อง 2 ทีม ต่อ 1 จังหวัด นอกเหนือไปจาก เชียงราย เอฟซี และ หาดใหญ่ เอฟซี ในส่วนของสัญลักษณ์สโมสรนั้น ได้มีการใช้หนุมาน ซึ่งเป็นสัญลักษณ์ของ อำเภอกบินทร์บุรี โดยบริเวณใกล้กับสนามได้มีการสร้างอนุสาวรีย์หนุมานไว้เพื่อเป็นสัญลักษณ์และสร้างขวัญกำลังใจให้กับประชาชนชาวอำเภอกบินทร์บุรีฤดูกาล 2553 : กบินทร์บุรี เอฟซี ฤดูกาล 2553 : กบินทร์บุรี เอฟซี. สโมสรกบินทร์บุรี เอฟซี ได้เข้าร่วมการแข่งขันลีกภูมิภาคดิวิชั่น 2 ภาคกลางและตะวันออก เป็นครั้งแรก โดยใช้ผู้เล่นที่เป็นเยาวชนในพื้นที่อำเภอกบินทร์บุรี โดยมีผู้สนับสนุนงบประมาณจากหน่วยงานท้องถิ่น ผู้ใหญ่ในพื้นที่ พ่อค้า และประชาชน ในพื้นที่และใกล้เคียง ในฤดูกาลนี้ สโมสรกบินทร์บุรี เอฟซี จบฤดูกาลในอันดับที่ 15 (จากทั้งหมด 16 ทีม) ลงเล่น 30 นัด ชนะ 3 นัด เสมอ 5 นัด และแพ้ 22 นัด มี 14 คะแนน ทำประตูได้ 25 ประตู เสียไป 75 ประตูฤดูกาล 2554 : กบินทร์บุรี เอฟซี ฤดูกาล 2554 : กบินทร์บุรี เอฟซี. สโมสรกบินทร์บุรี เอฟซี ลงทำการแข่งขันในลีกภูมิภาค ดิวิชั่น 2 โซนภาคกลางและภาคตะวันออก จบฤดูกาลในอันดับที่ 15 (จากทั้งหมด 16 ทีม) ลงเล่น 30 นัด ชนะ 5 นัด เสมอ 6 นัด และแพ้ 19 นัด มี 21 คะแนน ทำประตูได้ 26 ประตู เสียไป 76 ประตูฤดูกาล 2555 : กบินทร์ ซิตี้ ฤดูกาล 2555 : กบินทร์ ซิตี้. สโมสรได้ใช้ชื่อ กบินทร์ ซิตี้ ลงทำการแข่งขันในลีกภูมิภาค ดิวิชั่น 2 โซนภาคกลางและภาคตะวันออก จบฤดูกาลในอันดับที่ 18 (จากทั้งหมด 18 ทีม) ลงเล่น 34 นัด ชนะ 1 นัด เสมอ 5 นัด และแพ้ 28 นัด มี 8 คะแนน ทำประตูได้ 16 ประตู เสียไป 84 ประตูฤดูกาล 2556 : กบินทร์ ยูไนเต็ด ฤดูกาล 2556 : กบินทร์ ยูไนเต็ด. สโมสรได้ใช้ชื่อ กบินทร์ ยูไนเต็ด ลงทำการแข่งขันในลีกภูมิภาค ดิวิชั่น 2 โซนภาคกลางและภาคตะวันออก จบฤดูกาลในอันดับที่ 13 (จากทั้งหมด 14 ทีม) ลงเล่น 26 นัด ชนะ 4 นัด เสมอ 2 นัด และแพ้ 20 นัด มี 14 คะแนน ทำประตูได้ 22 ประตู เสียไป 51 ประตูฤดูกาล 2557 : กบินทร์ ยูไนเต็ด ฤดูกาล 2557 : กบินทร์ ยูไนเต็ด. สโมสรกบินทร์ ยูไนเต็ด ภายใต้การทำทีมของ ชัยย์วัชร์ สารสิน ลงทำการแข่งขันในลีกภูมิภาค ดิวิชั่น 2 โซนภาคกลางและภาคตะวันออก จบฤดูกาลในอันดับที่ 13 (จากทั้งหมด 14 ทีม) ลงเล่น 26 นัด ชนะ 3 นัด เสมอ 4 นัด และแพ้ 19 นัด มี 13 คะแนน ทำประตูได้ 31 ประตู เสียไป 61 ประตูฤดูกาล 2558 : กบินทร์ ยูไนเต็ด ฤดูกาล 2558 : กบินทร์ ยูไนเต็ด. สโมสรกบินทร์ ยูไนเต็ด ลงเล่นในลีกภูมิภาค ดิวิชั่น 2 โซนภาคกลางและภาคตะวันออก ในฤดูกาลนี้สโมสรได้เปิดตัว ภายใต้ชื่องาน "9 งาน หนุมานชาญสมร 9 หน้า" พร้อมทั้งจัดตั้งโครงการ "หนุมานอะคาเดมี่" เป็นกิจกรรมที่ฝึกพื้นฐานฟุตบอลเบื้องต้นให้กับเยาวชนอายุระหว่าง 6-15 ปี จำนวน 60 คน ในเลกแรก สโมสรกบินทร์ ยูไนเต็ด ยกเลิกสัญญากับ ชัยย์วัชร์ สารสิน และแต่งตั้ง ศุภธนัช ปาลกะวงศ์ ณ อยุธยา เข้ามาคุมทีม โดยจบเลกแรกผงานของทีม ชนะ 3 นัด เสมอ 6 นัด และ แพ้ 4 นัด มี 15 คะแนน ยิงได้ 16 ประตู และเสีย 16 ประตู สำหรับผลงานในลีกคัพ แม้ในรอบแรก จะเอาชนะปทุมธานีถึงถิ่น 1-2 แต่มาในรอบ 64 ทีมสุดท้าย ต้องพ่ายให้กับ การท่าเรือ เอฟซี ไปถึง 6-0 เลกที่สอง สโมสรกบินทร์ ยูไนเต็ด มีการเปลี่ยนแปลงทีมครั้งใหญ่ โดยปล่อยนักเตะออกจากทีมถึง 18 คน พร้อมทั้งแต่งตั้ง จำแลง แก้วทอง เป็นหัวหน้าผู้ฝึกสอน และได้ บมจ.เมืองไทย ประกันภัย เข้ามาเป็นผู้สนับสนุนหลัก จนสร้างผลงานได้ดีกว่าปีที่ผ่านมา โดยในนัดที่เปิดบ้านแพ้ให้กับ ปราจีนบุรี ยูไนเต็ด 1-3 มีแฟนบอลเข้ามาชมเต็มความจุของสนาม ในฤดูกาลนี้ สโมสรกบินทร์ ยูไนเต็ด จบในอันดับที่ 8 จาก 14 ทีม ชนะ 8 นัด เสมอ 7 นัด และ แพ้ 11 นัด มี 31 คะแนน ยิงได้ 39 ประตู และเสีย 46 ประตู นับเป็นผลงานที่ดีที่สุดนับตั้งแต่ก่อตั้งสโมสรฤดูกาล 2559 : สายมิตร กบินทร์ ยูไนเต็ด ฤดูกาล 2559 : สายมิตร กบินทร์ ยูไนเต็ด. สโมสรกบินทร์ ยูไนเต็ด มีการเปลี่ยนแปลงบอร์ดบริหารทีมใหม่ และเปลี่ยนชื่อสโมสรใหม่เป็น สโมสรสายมิตร กบินทร์ ยูไนเต็ด จากการเปลี่ยนแปลงบอร์ดบริหารทีมใหม่ ส่งผลให้การพัฒนาของทีมชะงักไปชั่วขณะ จากปัญหาดังกล่าวทำให้ วิวัฒน์ไชย บุตรเนียร รองประธานสโมสร เข้ามามีบทบาทในการบริหารจัดการทีมมากขึ้น โดยได้วางแผนในการปรับปรุงพื้นสนาม ห้องประชุม ปรับปรุงห้องน้ำ ปรับปรุงอัฒจันทร์ สร้างร้านขายสินค้าที่ระลึกของสโมสร รวมถึงจัดให้มีรถบัสปรับอากาศประจำทีม ตั้งแต่ช่วงท้ายเลกแรกเป็นต้นไป เลกที่สอง สโมสร ได้ดึงตัว ประสงค์ คุ้มศักดิ์ เข้ามาทำหน้าที่หัวหน้าผู้ฝึกสอน แทนธนากร ธรรมแสงดาว เมื่อจบฤดูกาล 2559 สโมสรสายมิตร กบินทร์ ยูไนเต็ด จบในอันดับที่ 11 จาก 12 ทีม ชนะ 6 นัด เสมอ 5 นัด และ แพ้ 11 นัด มี 23 คะแนน ยิงได้ 20 ประตู และเสีย 34 ประตูฤดูกาล 2560 : สายมิตร กบินทร์ ยูไนเต็ด ฤดูกาล 2560 : สายมิตร กบินทร์ ยูไนเต็ด. สโมสรสายมิตร กบินทร์ ยูไนเต็ด แต่งตั้ง ดาวยศ ดารา เข้ามาทำหน้าที่หัวหน้าผู้ฝึกสอนของทีม ขณะที่ทางฝ่ายจัดการแข่งขันได้ทำการเปลี่ยนชื่อลีกการแข่งขันจาก "ลีกภูมิภาค ดิวิชั่น 2" เป็น "ไทยลีก 4" และปรับรูปแบบลีกการแข่งขันเป็น 3 เลก โดยสโมสรสายมิตร กบินทร์ ยูไนเต็ด ลงเล่นใน ไทยลีก 4 โซนภาคตะวันออก ซึ่งมีทีมในโซนทั้งหมดจำนวน 10 ทีม โดยหลังแข่งขันได้เพียง 3 นัด สโมสรก็ประกาศพักงานโค้ชดาวยศ ดารา อย่างไม่มีกำหนด และมอบหมายให้ สุทธิศักดิ์ ชาคม ผู้ช่วยโค้ชขึ้นทำหน้าที่แทนฤดูกาล 2561 : สายมิตร กบินทร์ ยูไนเต็ด ฤดูกาล 2561 : สายมิตร กบินทร์ ยูไนเต็ด. สโมสรสายมิตร กบินทร์ ยูไนเต็ด อยู่ระหว่างเตรียมทีมสำหรับฤดูกาล 2561ผู้เล่นชุดปัจจุบัน ผู้เล่นชุดปัจจุบัน. ไทยลีก 4 ฤดูกาล 2560 โซนภาคตะวันออกผู้ทำประตู ในฤดูกาล 2560 ผู้ทำประตู ในฤดูกาล 2560. แก้ไขล่าสุด วันที่ 18 มิถุนายน 2560โซนภาคตะวันออก (10 ทีม)สโมสรตารางคะแนน ตารางคะแนน. ไทยลีก 4 ฤดูกาล 2560 โซนภาคตะวันออกผลงานหัวหน้าผู้ฝึกสอนสัญลักษณ์สโมสร สัญลักษณ์สโมสร. ปี พ.ศ. 2553 ซึ่งเป็นปีที่ก่อตั้งสโมสรครั้งแรก ได้ใช้สัญลักษณ์เป็นรูปหนุมานยืนถือหอกบนโล่ห์ โดยรูปหนุมานดังกล่าวมีต้นแบบจากอนุสาวรีย์รูปปั้นหนุมาน ที่อยู่บริเวณสนามกีฬาน้อมเกล้ามหาราช ด้านล่างมีชื่อสโมสรเป็นภาษาอังกฤษ "Kabinburi FC" และเลขปี ค.ศ. ที่ก่อตั้งสโมสร คือ "2010" ประดับไว้ ในปี พ.ศ. 2555 สโมสรกบินทร์บุรี เอฟซี เปลี่ยนมาใช้ชื่อ สโมสรกบินทร์ ซิตี้ ได้มีการเปลี่ยนแปลงสัญลักษณ์ใหม่ โดยมีการปรับปรุงสีจากสัญลักษณ์เดิม และเปลี่ยนชื่อสโมสรเป็นภาษาอังกฤษจาก Kabinburi FC เป็น "Kabin City" และคงเลขปี ค.ศ. ที่ก่อตั้งสโมสรไว้ดังเดิม ในปี พ.ศ. 2556 สโมสรกบินทร์ ซิตี้ได้เปลี่ยนชื่อสโมสรมาเป็น กบินทร์บุรี ยูไนเต็ด ได้มีการเปลี่ยนแปลงสัญลักษณ์ใหม่อีกครั้ง โดยปรับปรุงรูปลักษณ์หนุมานใหม่ ยืนถือหอกบนโล่ห์สีแดง มีรูปลูกฟุตบอลเปล่งรัศมี ด้านล่างมีริบบิ้นสีทอง ประดับชื่อสโมสรเป็นภาษาไทย "กบินทร์บุรี ยูไนเต็ด" แต่ภายหลังได้ตัดคำว่า "บุรี" ออกเป็น "กบินทร์ ยูไนเต็ด" เพื่อความกระชับ ต่อมาในปี พ.ศ. 2558 สโมสรกบินทร์ ยูไนเต็ด ได้มีการเปลี่ยนแปลงสัญลักษณ์อีกครั้ง โดยใช้รูปหนุมานเฉพาะส่วนหัว แสดงเอกลักษณ์การหาวเป็นดาวและเดือน ด้านล่างประดับตรีเพชร (สามง่าม) อาวุธประจำตัวของหนุมาน สื่อถึง 3 สิ่ง คือ "สโมสร, นักฟุตบอล และแฟนคลับ" นอกจากนี้ยังมีชื่อสโมสรเป็นภาษาอังกฤษ "Kabin United" ประดับไว้ ในปี พ.ศ. 2559 หลังจากเปลี่ยนแปลงทีมบริหาร ได้มีการเปลี่ยนชื่อสโมสรอีกครั้งและมีการเปลี่ยนแปลงสัญลักษณ์ตามไปด้วย โดยปรับขนาดหัวหนุมานจากของเดิมให้เล็กลงและแหงนขึ้นเล็กน้อย เพื่อให้สอดรับกับการเพิ่มตัวอักษรภาษาอังกฤษคำว่า SAIMIT และเลขปี 2016 ลงไป สัญลักษณ์ของสโมสรฟุตบอลกบินทร์ ยูไนเต็ดในแต่ละยุคสมัยกลุ่มแฟนคลับกลุ่มแฟนคลับ. - กบินทร์บุรีแฟนคลับ กลุ่มกบินทร์บุรีแฟนคลับ เป็นกลุ่มสมาชิกที่รักในกีฬาฟุตบอล รักกีฬาบ้านเกิดกบินทร์บุรี มีสมาชิกในกลุ่ม Facebook กว่า 3,000 คน กลุ่มกบินทร์บุรีแฟนคลับจะรวมกันเชียร์อยู่บริเวณอัฒจันทร์ทีมเหย้าฝั่งประธาน สนามกีฬาน้อมเกล้ามหาราช- ฮาร์ดคอร์กบินทร์ ยูไนเต็ด กลุ่มฮาร์ดคอร์กบินทร์ ยูไนเต็ด จะรวมกันเชียร์อยู่บริเวณอัฒจันทร์ทีมเหย้าฝั่งสกอร์บอร์ด ปัจจุบันย้ายมาอยู่ด้านซ้ายของอัฒจันทร์ทีมเหย้าฝั่งหลังประตูทิศตะวันตก สนามกีฬาน้อมเกล้ามหาราช รูปแบบการเชียร์มีลักษณะการเชียร์ที่ดุดัน และกดดันฝ่ายตรงข้าม- แฟนคลับโรงเรียนสายมิตรศึกษา แฟนคลับโรงเรียนสายมิตรศึกษา เป็นกลุ่มนักเรียนโรงเรียนสายมิตรศึกษา รวมกันเชียร์อยู่บริเวณด้านขวาของอัฒจันทร์ทีมเหย้าฝั่งหลังประตูทิศตะวันตก สนามกีฬาน้อมเกล้ามหาราชสโมสรพันธมิตรสโมสรพันธมิตร. - การท่าเรือ เอฟซี (พ.ศ. 2558) - ประชารัฐพัฒนา เอฟซี (พ.ศ. 2559-2560)</doc>
