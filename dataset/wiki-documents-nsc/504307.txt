<doc id="504307" url="https://th.wikipedia.org/wiki?curid=504307" title="มาตีเยอ เดอบูว์ชี">มาตีเยอ เดอบูว์ชี มาตีเยอ เดอบูว์ชี (, ; เกิดวันที่ 28 กรกฎาคม ค.ศ. 1985 ที่เมืองเฟรอแต็ง) เป็นนักฟุตบอลชาวฝรั่งเศสเล่นให้กับแซ็งเตเตียน ในลีกเอิง ฝรั่งเศส โดยเล่นในตำแหน่งกองหลังฝั่งขวา แต่ก็เล่นในตำแหน่งกองกลางด้วย ในตำแหน่งตัวทำเกมยืนต่ำ เดอบูว์ชี เคยเล่นให้กับนิวคาสเซิลยูไนเต็ด ก่อนจะย้ายไปอยู่กับอาร์เซนอล ในช่วงก่อนเปิดฤดูกาล 2014–15 ด้วยค่าตัว 12 ล้านปอนด์ ซึ่งเดอบูว์ชีมาแทนตำแหน่งของ บาการี ซาญา ที่ย้ายไปอยู่กับแมนเชสเตอร์ซิตี โดยที่ก่อนหน้านั้นอาร์เซนอลได้ซื้อตัว อาเลกซิส ซานเชซ จากบาร์เซโลนามาแล้ว ในนัดที่พบกับแมนเชสเตอร์ซิตี ที่สนามเอมิเรตส์สเตเดียม ซึ่งเสมอกันไป 2-2 เดอบูว์ชีได้รับบาดเจ็บที่หัวเข่า ต้องหยุดพักนาน 3 เดือน เพื่อผ่าตัด ก่อนจะกลับมาเล่นได้อีกครั้งในช่วงปลายปี ค.ศ. 2014 แต่ก็ได้รับบาดเจ็บอีกในช่วงต้นปี ค.ศ. 2015 จากอาการไหล่หลุดเนื่องจากถูก มาร์โก อาเนาโตวิช ผู้เล่นของสโตกซิตี ชนล้มไปชนกับป้ายข้างสนาม ในนัดที่พบกับสโตกซิตี ที่สนามเอมิเรตส์สเตเดียม ที่อาร์เซนอลชนะไป 3-0 ซึ่งเดอบูว์ชีลงเล่นได้เพียง 13 นาที เท่านั้น และคาดว่าต้องใช้เวลารักษานาน 3 เดือน ในฤดูกาล 2015–16 จากอาการบาดเจ็บนี้ทำให้เดอบูว์ชีต้องสูญเสียตำแหน่งตัวจริงให้แก่เอกตอร์ เบเยริน เมื่อหายเจ็บกลับมาก็เป็นตัวสำรอง ทำให้ในต้นเดือนกุมภาพันธ์ ค.ศ. 2016 จึงย้ายไปร่วมกับบอร์โด ในลีกเอิง ของฝรั่งเศสแบบยืมตัวจนจบฤดูกาล เนื่องจากต้องการติดทีมชาติไปเล่นในฟุตบอลชิงแชมป์แห่งชาติยุโรป 2016 ในฤดูกาล 2017–18 ด้วยอาการบาดเจ็บยาวนาน กอรปกับต้องตกเป็นตัวสำรอง จึงทำให้ในต้นปี ค.ศ. 2018 เดอบูว์ชีจึงย้ายไปแซ็งเตเตียน ในลีกเอิงแทน</doc>
