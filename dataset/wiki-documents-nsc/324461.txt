<doc id="324461" url="https://th.wikipedia.org/wiki?curid=324461" title="วัดโคกโพธิ์กุญชร">วัดโคกโพธิ์กุญชร วัดโคกโพธิ์เทพกุญชร ตั้งอยู่ที่ตำบลตะลุง อำเภอเมืองลพบุรี จังหวัดลพบุรี สันนิษฐานว่าสร้างขึ้นในสมัยกรุงศรีอยุธยาตอนปลาย ต่อมาจึงกลายเป็นวัดร้าง ครั้นถึงประมาณปี พ.ศ. 2367 ในสมัยรัชกาลที่ 3 ประชาชนได้ร่วมใจกันบูรณะวัดขึ้นมาอีกครั้ง และเป็นวัดที่มีพระภิกษุจำพรรษามาจนถึงปัจจุบัน สิงสำคัญภายในวัด คือ พระอุโบสถ เป็นอาคารก่ออิฐถือปูน ที่หน้าบันพบร่องรอยการประดับด้วยเครื่องถ้วย และมีพระเจดีย์ทั้งหมด 12 องค์ เป็นเจดีย์รายขนาดย่อมอยู่ด้านข้างและด้านหน้า และได้ขึ้นทะเบียนเป็นโบราณสถาน ประกาศในทะเบียนราชกิจจานุเบกษา เล่มที่ 117 ตอน 104ง 9 ตุลาคม 2543</doc>
