<doc id="616975" url="https://th.wikipedia.org/wiki?curid=616975" title="Under 100 ร้อยนี้มีทอน">Under 100 ร้อยนี้มีทอน UNDER 100 ร้อยนี้มีทอน เป็นเกมโชว์ที่นำสิ่งของต่าง ๆ ที่มีราคาสูงมาขายในราคาไม่ถึง 100 บาทผ่านการส่ง SMS ร่วมสนุก เริ่มออกอากาศครั้งแรกวันที่ 1 เมษายน พ.ศ. 2557 ทางเวิร์คพอยท์ ครีเอทีฟ ทีวี โดยมีพิธีกรคือ เบญจพล เชยอรุณ (กอล์ฟ) และพัน พลุแตก อนึ่ง ในบางครั้งจะมีพิธีกรคนอื่นมาทำหน้าที่แทนพัน พลุแตก หรือไม่มีพิธีกรคู่เลย ในกรณีที่พัน พลุแตก ติดภารกิจต่าง ๆ จนไม่สามารถมาทำหน้าที่ได้วันและเวลาออกอากาศกติกา กติกา. พิธีกรจะแนะนำสินค้าที่จะนำมาขายในรายการ ซึ่งมีสินค้าต่างๆ ที่มีราคาสูงมากมายมาจำหน่ายในราคาไม่ถึง 100 บาท ดังต่อไปนี้- โทรศัพท์มือถือไอโฟน - คอมพิวเตอร์แท็บเล็ตไอแพด - ตั๋วเครื่องบินไป-กลับ กรุงเทพฯ-มัลดีฟส์ - ตู้เย็น - โทรทัศน์ Samsung LED TV  - จักรยานยนต์ Yamaha Filano - จักรยานยนต์ไฟฟ้า - สร้อยทองคำหนัก 1 บาท - แหวนเพชร - กระเป๋าเดินทาง ฯลฯ หลังจากนั้นจึงจะนำดารารับเชิญเข้ามาในรายการ เพื่อเขียนเลขราคาที่จะขายตั้งแต่ 1-99 จากนั้นจึงจะให้ผู้ชมทางบ้านส่งราคาเข้ามา (ตั้งแต่วันที่ 16 เมษายน 2557 จะให้ส่งราคาก่อน จากนั้นจึงแนะนำและพูดคุยกับดารารับเชิญ และพิธีกรจะบอกคำใบ้ซึ่งเป็นราคาในวันนั้น เช่น เปาบุ้นจิ้น ราคาคือ 12 บาท เพื่อนมดฝาแฝด ราคาคือ 44 บาท หัวเราะทีหลังจิรายุ ราคาคือ 95 บาท ฯลฯ) โดยผู้ชมทางบ้านสามารถส่งมาได้ที่เบอร์ 4221818 (ภายหลังเปลี่ยนเป็นเบอร์ 4838343) ค่าบริการครั้งละ 3 บาท โดยพิมพ์ A ตามด้วยราคาที่จะซื้อ เช่นจะซื้อราคา 1 บาทให้พิมพ์ว่า A1 ระหว่างที่ผู้ชมทางบ้านกำลังส่งราคาเข้ามานั้น พิธีกรก็จะพูดคุยกับดารารับเชิญ ซึ่งบางครั้งเป็นเรื่องที่เกี่ยวกับรายการของช่อง Workpoint Creative TV จนกระทั่งพิธีกรจะเริ่มจับเวลา 3 นาทีสุดท้ายให้ผู้ชมทางบ้านส่งราคามา และพิธีกรจะคุยกับดารารับเชิญตามปกติ จนกระทั่งหมดเวลาในการส่ง ผู้ชมทางบ้านไม่สามารถส่งได้อีกต่อไป โดยดารารับเชิญจะเฉลยราคาพร้อมบอกเหตุผลที่ตั้งราคานี้ (ตั้งแต่วันที่ 16 เมษายน 2557 ที่เปลี่ยนเป็นคำใบ้ พิธีกรจะเฉลยราคาแล้วบอกที่มาของเลขราคาจากคำใบ้ เช่น เปาบุ้นจิ้น ราคา 12 บาท เพราะเปาบุ้นจิ้นมีนิสัยรักความเที่ยงตรง เที่ยงตรงคือเลข 12) จากนั้นก็จะบอกจำนวนของผู้ที่ตอบถูก แล้วดารารับเชิญก็จะเลือกลำดับแล้วโทรศัพท์ติดต่อกลับผู้โชคดีที่สามารถซื้อสินค้าที่กล่าวด้านบนได้ในราคาที่เฉลย นอกจากนี้ ผู้โชคดีที่ซื้อของได้ในราคาไม่ถึง 100 บาท และดารารับเชิญจะได้รับกล่องรับสัญญาณดาวเทียม PSI O2 Digital HD คนละ 1 เครื่องอีกด้วย อนึ่ง ในวันที่ 6 มิถุนายน 2557 เป็นครั้งแรกที่รายการได้เปิดโอกาสให้ซื้อสินค้าได้ในราคา 1 บาท และไม่มีการทายตัวเลขจากคำใบ้ และไม่ต้องพิมพ์ A นำหน้า เนื่องจากเป็นเทปพิเศษที่ศิลปินวง GAIA เปิดตัว MV Single ใหม่ Love Potion Single ที่ 2 จากวง GAIA และเป็นครั้งสุดท้ายที่จะออกอากาศทุกวัน แต่จะย้ายไปออกอากาศทุกวันเสาร์-อาทิตย์แทน (เรื่ม 14 มิถุนายน 2557) เนื่องจากตั้งแต่วันที่ 9 มิถุนายน 2557 จะมีรายการใหม่คือ ปริศนาฟ้าแลบ มาออกอากาศแทน</doc>
