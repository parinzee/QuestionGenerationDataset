<doc id="59486" url="https://th.wikipedia.org/wiki?curid=59486" title="นั่งร้าน">นั่งร้าน นั่งร้าน เป็นโครงสร้างชั่วคราวใช้ในงานก่อสร้างและซ่อมแซม ใช้สำหรับให้ช่างก่อสร้างปีนขึ้นไปที่สูง และเหยียบขึ้นไปเพื่อทำงาน รวมถึงใช้ในการวางสิ่งของที่จำเป็น และเมื่อก่อสร้าง ซ่อมแซมงานเสร็จ จะเก็บนั่งร้านออกทันที ไม่มีการเก็บนั่งร้านไว้ วัสดุที่ใช้ทำนั่งร้านมีความหลากหลายขึ้นอยู่กับสภาพแวดล้อมและงบประมาณ โดยนั่งร้านที่นิยมใช้จะสร้างจากเหล็กท่อ และมีแผ่นไม้วางพาดสำหรับวางยืน ในขณะที่บางท้องที่อาจมีการใช้ไม้ไผ่ได้ ประเภทของนั่งร้านที่ใช้โดยทั่วไป แบ่งออกเป็น 6 ประเภท1. นั่งร้านไม้ไผ่ 2. นั่งร้านเสาเรียงเดี่ยว 3. นั่งร้านเสาเรียงคู่ 4. นั่งร้านแบบใช้ท่อเหล็ก 5. นั่งร้านแบบแขวน 6. นั่งร้านชนิดเคลื่อนที่ได้ นั่งร้านแต่ละประเภทย่อมมีความเหมาะสมในการใช้งานเฉพาะอย่างตามสภาพการก่อสร้าง ผู้ใช้งานจะต้องเลือกประเภทให้เหมาะสมกับแต่ละงาน เพื่อความปลอดภัยในการใช้นั่งร้านควรพิจารณาดังนี้1. สภาพสถานที่ และความเหมาะสมกับสถานที่ 2. น้ำหนักบรรทุกที่ใช้งาน 3. ความประหยัด 4. ความสะดวกในการติดตั้ง และรื้อถอนมาตรฐานบังคับกระทรวงมหาดไทย มาตรฐานบังคับกระทรวงมหาดไทย. ประกาศกระทรวงมหาดไทยฉบับนี้ ได้กำหนดสาระในเรื่อง การออกแบบนั่งร้าน การสร้างนั่งร้าน การใช้นั่งร้าน นั่งร้านมาตรฐาน การคุ้มครอง ความปลอดภัย มาตรฐานเกี่ยวกับอุปกรณ์คุ้มครองความปลอดภัย โดยมีสาระสำคัญดังนี้ การทำงานสูงเกิน 2 เมตรขึ้นไป ต้องสร้างนั่งร้าน กรณีไม่ปฏิบัติตามข้อกำหนดแบบ นั่งร้านมาตรฐาน ต้องจัดให้มีวิศวกรเป็น ผู้ออกแบบ และกำหนด รายละเอียดนั่งร้าน กรณีที่มีการใช้ลิฟท์ขนส่งวัสดุชั่วคราว ห้ามยึดโยงหอลิฟท์กับนั่งร้าน และต้องป้องกัน การกระแทกนั่งร้านระหว่างขนวัสดุขึ้น-ลง พื้นนั่งร้านต้องมีความกว้างไม่น้อยกว่า 35 เซนติเมตร ต้องทำราวกันตกสูงจากพื้นนั่งร้าน 0.40-1.10 เมตร โดยรอบๆ นอกนั่งร้าน ต้องจัดทำบันไดเพื่อใช้ขึ้น-ลงในนั่งร้าน ต้องจัดผ้าใบหรือวัสดุอื่นปิดคลุมโดยรอบๆ นอกนั่งร้าน ต้องมีแผงไม้หรือผ้าใบปิดคลุมส่วนที่กำหนดเป็นช่องทางเดินใต้นั่งร้าน กรณีมีการทำงานหลายๆ ชั้นพร้อมกัน ต้องจัดสิ่งป้องกันอันตรายต่อผู้ที่ทำงาน ในขั้นถัดลงไป กรณีพื้นนั่งร้านลื่นหรือมีพายุฝน ห้ามลูกจ้างทำงานบนนั่งร้าน กรณีติดตั้งนั่งร้านใกล้สายไฟที่ไม่มีฉนวนหุ้ม หรืออุปกรณ์ไฟฟ้า ต้องให้ดำเนินการ จัดให้มีการหุ้มฉนวนที่เหมาะสม ต้องจัดอุปกรณ์คุ้มครองความปลอดภัยส่วนบุคคลให้ลูกจ้างสวมใส่ตามประเภท ของงานตลอดเวลาการทำงานการแบ่งโหลดน้ำหนักคำนวณ การแบ่งโหลดน้ำหนักคำนวณ. การแบ่งโหลดของน้ำหนักคำนวณ- ต้องออกแบบคานและแปรเหล็กเพื่อรองรับไม้แบบและLive load ต่างๆสำหรับการเทคอนกรีตครับ - ถ่ายLoad ลงขานั่งร้าน ใช้หลักการเดียวกับดีไซด์เสาเหล็กครับ - ให้ใช้แคทตาล็อก จากทางซัพพรายเออร์ของนั่งร้านเป็นหลักเพื่อเช็คดูว่า นั่งร้านสามารถรับน้ำหนักได้เท่าไรต่อขา - ออกแบบ Cap Lock ระหว่างนั่งร้าน - อย่าลืมเผื่อ Live Load - อย่าลืมคำนวณความชะลูดของนั่งร้าน เช่นต่อนั่งร้านสูง 10 เมตรขึ้นไป - รวบรวมLoad ทั้งหมดที่จะเกิดขึ้น เช่น น้ำหนักนั่งร้าน+น้ำหนักคอนกรีต+น้ำหนักคนงาน+น้ำหนักเครื่องจักร แล้วนำมาใช้ประกอบการออกแบบพื้นที่จะรองรับชุดนั่งร้าน เช่น จะเทพื้นยื่นที่ชั้น 3 แต่ต้องตั้งนั่งร้านจากชั้น1เพื่อขึ้นไปรองรับพื้นยื่น จึงต้องดีไซด์พื้นชั้น 1 เผื่อการก่อสร้างเพื่อให้สามารถรองรับการทำงานในส่วนนี้ได้</doc>
