<doc id="345842" url="https://th.wikipedia.org/wiki?curid=345842" title="ขวัญไทย ศิษย์หมอเส็ง">ขวัญไทย ศิษย์หมอเส็ง ขวัญไทย ศิษย์หมอเส็ง เป็นนักมวยสากลชาวไทย เป็นอดีตแชมป์โลกรุ่นมินิมั่มเวท (105 ปอนด์) สมาคมมวยโลก (WBA) นับเป็นแชมป์โลกมวยสากลอาชีพคนที่ 39 ของไทยประวัติ ประวัติ. ขวัญไทยมีชื่อจริงว่า เอกวิทย์ สงนุ้ย เกิดเมื่อวันที่ 18 สิงหาคม พ.ศ. 2527 ที่อำเภอปะเหลียน จังหวัดตรัง โดยเป็นเด็กกำพร้า ไม่รู้จักทั้งพ่อและแม่ เข้าสู่วงการมวยโดยการติดตามชมมวยไทย และติดรถของคณะมวยกลับมายังค่าย เมื่อเจ้าของค่ายเห็นเข้าจึงได้รับเลี้ยงดู และให้ขึ้นชกโดยเริ่มจากมวยไทย ในชื่อ "ขวัญไทย ช.ณ พัทลุง" จากนั้นได้ย้ายไปอยู่กับสังกัดกาแล็คซี่บ็อกซิ่งโปรโมรชั่นของ "แชแม้" นิวัฒน์ เหล่าสุวรรณวัฒน์ ในแบบไม่มีค่าตัว โดยเปลี่ยนมาชกมวยสากลอาชีพ โดยชกครั้งแรกเมื่อปี พ.ศ. 2548 ด้วยการเสมอกับ เพชร ทวินส์ยิม นักมวยชาวไทยด้วยกันเอง จากนั้นขวัญไทยก็ทำสถิติชนะมาโดยตลอด ไม่มีแพ้ ไม่มีเสมอ จนกระทั่งได้ชิงแชมป์ในรุ่นมินิมั่มเวทของสมาคมมวยแห่งทวีปเอเชีย (PABA) ในปี พ.ศ. 2550 ด้วยการเอาชนะน็อกยก 2 เพชร ศักดิ์รุ่งเรือง นักมวยชาวไทยด้วยกันเองที่หาดป่าตอง จังหวัดภูเก็ต ขวัญไทยป้องกันแชมป์ของ PABA ไว้ได้ทั้งหมด 10 ครั้ง ก่อนที่จะขึ้นชิงแชมป์โลกที่ว่างในรุ่น 105 ปอนด์ ของสมาคมมวยโลก กับนักมวยชาวไทยรุ่นพี่ ปิ๊กมี่ ก่อเกียรติยิม ที่มหาวิทยาลัยราชภัฏพระนคร เมื่อวันที่ 5 พฤศจิกายน พ.ศ. 2553 นับเป็นศึกสายเลือดของนักมวยไทยด้วยกันเองครั้งที่ 13 (หากนับเฉพาะสถาบันหลักจะเป็นครั้งที่ 12) ซึ่งขวัญไทยขึ้นชิงแชมป์ในฐานะเป็นรองแชมป์โลกอันดับที่ 1 และปิ๊กมี่เป็นรองแชมป์โลกอันดับที่ 2 การชกของทั้งคู่ดำเนินไปอย่างดุเดือดคตลอด 12 ยก ซึ่งขวัญไทยสามารถใช้ช่วงชกที่ยาวกว่าเอาชนะคะแนนปิ๊กมี่ไปได้ด้วยคะแนนไม่เป็นเอกฉันท์ คือ 116-112, 115-114 และ 114-115 แต่เมื่อชกป้องกันตำแหน่งครั้งแรกกับ โมฮัมหมัด รัชแมน อดีตแชมป์โลกในรุ่นเดียวกันนี้ของสหพันธ์มวยนานาชาติ (IBF) 2 สมัย ชาวอินโดนีเซีย เมื่อวันที่ 19 เมษายน พ.ศ. 2554 ที่มหาวิทยาลัยกรุงเทพธนบุรี ขวัญไทยเป็นฝ่ายแพ้น็อกไปในยกที่ 9 เสียแชมป์โลกไปในการป้องกันตำแหน่งครั้งแรกนี่เอง และขวัญไทยก็กลับมาเป็นแชมป์ WBA ASIA ในรุ่นไลท์ฟลายเวท ในวันที่ 2 เมษายน พ.ศ. 2555 เมื่อเป็นฝ่ายชนะน็อกยก 5 โดมี่ นีโน่เคบ้า นักมวยชาวอินโดนีเซียไปได้ในการชกที่อำเภอทองแสนขัน จังหวัดอุตรดิตถ์ และป้องกันตำแหน่งครั้งที่ 1 ด้วยการเอาชนะทีเคโอยก 2 เฮงกี้ เอลเลว นักมวยชาวอินโดนีเซีย ในวันที่ 22 พฤษภาคม ปีเดียวกัน ที่มหาวิทยาลัยกรุงเทพธนบุรี ในกลางปี พ.ศ. 2556 ขวัญไทย ได้รับเชิญจาก อิโอกะโปรโมชั่น ต้นสังกัดของคาซูโตะ อิโอกะ แชมป์โลกรุ่นไลต์ฟลายเวท WBA ให้เดินทางไปชกชิงแชมป์โลกที่ประเทศญี่ปุ่น ในฐานะที่เป็นนักมวยขึ้นชกแทนแชมป์โลกเฉพาะกาลชาวเปรู อัลเบอร์โต้ รอสเซล ที่ถอนตัวไป ปรากฏว่าขวัญไทยแพ้น็อกไปในยกที่ 7 ด้วยเวลา 2.17 นาที ในกลางปี พ.ศ. 2558 ขวัญไทย ได้มีโอกาสชิงแชมป์โลกอีกครั้งที่กรุงโตเกียว ประเทศญี่ปุ่น ในรุ่นไลท์ฟลายเวท WBA กับ ริวอิชิ ทะกะชิ เจ้าของตำแหน่งชาวญี่ปุ่น ขวัญไทยถูกชกล้มไปถึง 5 ครั้ง และถูกกรรมการจับแพ้ไปในต้นยกที่ 8เกียรติประวัติเกียรติประวัติ. - แชมป์ PABA รุ่นมินิมัมเวท (2550-2553)- ชิง 31 ตุลาคม 2550 ชนะน็อคยกที่ 2 เพชร ศักดิ์รุ่งเรือง ที่ หาดป่าตอง จังหวัดภูเก็ต - ป้องกันแชมป์ครั้งที่ 1, 28 ธันวาคม 2550 ชนะคะแนน ซอฟยัน เอฟเฟนดี้ () ที่ สวนอาหารช่อชะมวง - ป้องกันแชมป์ครั้งที่ 2, 19 กุมภาพันธ์ 2551 ชนะคะแนน มาติง คีลาคีล () ที่ สนามกีฬาหัวหมาก การกีฬาแห่งประเทศไทย แขวงหัวหมาก เขตบางกะปิ กรุงเทพมหานคร - ป้องกันแชมป์ครั้งที่ 3, 29 เมษายน 2551 ชนะน็อคยกที่ 1 ซาง ยวน เบา () ที่ อ.จอมทอง จ.เชียงใหม่ - ป้องกันแชมป์ครั้งที่ 4, 29 สิงหาคม 2551 ชนะคะแนน แจ๊ค อามีซา (อินโดนีเซีย) ที่ อาคารหมอเส็ง รังสิต ต.คลองหนึ่ง อ.คลองหลวง จ.ปทุมธานี - ป้องกันแชมป์ครั้งที่ 5, 4 กุมภาพันธ์ 2552 ชนะน็อคยกที่ 4 อากุส ซิตูโมรัง (อินโดนีเซีย) ที่ อ.เชียงแสน จ.เชียงราย - ป้องกันแชมป์ครั้งที่ 6, 30 เมษายน 2552 ชนะน็อคยกที่ 4 ลิตเติล โรสแมน (ฟิลิปปินส์) ที่ อาคารหมอเส็ง รังสิต ต.คลองหนึ่ง อ.คลองหลวง จ.ปทุมธานี - ป้องกันแชมป์ครั้งที่ 7, 21 กรกฎาคม 2552 ชนะน็อคยกที่ 5 บอย แทนโต้ (ฟิลิปปินส์) ที่ อาคารหมอเส็ง รังสิต ต.คลองหนึ่ง อ.คลองหลวง จ.ปทุมธานี - ป้องกันแชมป์ครั้งที่ 8, 8 กันยายน 2552 ชนะคะแนน ดอนนี่ มาบาวว์ (ฟิลิปปินส์) ที่ โรงเรียนวัดเขมาภิรตาราม ต.สวนใหญ่ อ.เมืองนนทบุรี จ.นนทบุรี - ป้องกันแชมป์ครั้งที่ 9, 27 เมษายน 2553 ชนะแตกยกที่ 9 ริคกี้ มานูโฟ (อินโดนีเซีย) ที่ ประเทศลาว - ป้องกันแชมป์ครั้งที่ 9, 13 กรกฎาคม 2553 ชนะน็อคยกที่ 6 ริคกี้ มานูโฟ (อินโดนีเซีย) ที่ สนามกีฬา จ.ระยอง - สละแชมป์- แชมป์โลกรุ่นมินิมัมเวท WBA- ชิง 5 พฤศจิกายน 2553 ชนะคะแนน ปิ๊กมี่ ก่อเกียรติยิม ที่ มหาวิทยาลัยราชภัฏพระนคร แขวงอนุสาวรีย์ เขตบางเขน กรุงเทพมหานคร - เสียแชมป์, 19 เมษายน 2554 แพ้น็อคยกที่ 9 มูฮัมหมัด ราชมัน (อินโดนีเซีย) ที่ มหาวิทยาลัยกรุงเทพธนบุรี แขวงทวีวัฒนา เขตทวีวัฒนา กรุงเทพมหานคร- แชมป์ WBA ASIA รุ่นไลท์ฟลายเวท (2555-2556)- ชิง 2 เมษายน 2555 ชนะน็อคยกที่ 5 โดมิ เมโนเคบา (อินโดนีเซีย) ที่ จ. อุตรดิตถ์ - ป้องกันแชมป์ครั้งที่ 1, 22 พฤษภาคม 2555 ชนะน็อคยกที่ 2 เองกี้ อีลิว (อินโดนีเซีย) ที่ มหาวิทยาลัยกรุงเทพธนบุรี แขวงทวีวัฒนา เขตทวีวัฒนา กรุงเทพมหานคร - ป้องกันแชมป์ครั้งที่ 2, 5 กรกฎาคม 2556 ชนะน็อคยกที่ 5 มาดิท ซาดา (อินโดนีเซีย) ที่ อาคารหมอเส็ง รังสิต ต.คลองหนึ่ง อ.คลองหลวง จ.ปทุมธานี- เคยชิงแชมป์ต่อไปแล้วไม่ได้แชมป์- ชิงแชมป์โลกรุ่นไลท์ฟลายเวท สมาคมมวยโลก (WBA) 11 กันยายน 2556 แพ้น็อค ยก 7 คาซูโตะ อิโอกะ () ที่ บอดี้เมคเกอร์ โคลีเซียม โอซาก้า ญี่ปุ่น - ชิงแชมป์รุ่นไลท์ฟลายเวท สหพันธ์มวยสากลอาชีพโลก (WPBF) 8 สิงหาคม 2557 แพ้คะแนน แสตมป์ กระทิงแดงยิม ที่ สนามหลวง แขวงพระบรมมหาราชวัง เขตพระนคร กรุงเทพมหานคร- การชกในครั้งนั้นผู้จัดประกาศว่าเป็นการชิงแชมป์รุ่นไลท์ฟลายเวท สหพันธ์มวยสากลอาชีพโลก (WPBF) - ชิงแชมป์โลกรุ่นไลท์ฟลายเวท สมาคมมวยโลก (WBA) 6 พฤษภาคม 2558 แพ้น็อค ยก 8 ริวอิชิ ทะกะชิ () ที่ โอะตะซิตีเจเนรัลยิมเนเซียม โตเกียว ญีปุ่นชื่ออื่นชื่ออื่น. - ขวัญไทย ช.ณ พัทลุง</doc>
