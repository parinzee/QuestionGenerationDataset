<doc id="593789" url="https://th.wikipedia.org/wiki?curid=593789" title="มายลิตเติ้ลโพนี่ มิตรภาพอันแสนวิเศษ">มายลิตเติ้ลโพนี่ มิตรภาพอันแสนวิเศษ มายลิตเติ้ลโพนี่ มิตรภาพอันแสนวิเศษ () เป็นการ์ตูนจากแฟนตาซีสำหรับเด็กสหรัฐอเมริกา สร้างโดย ลอเร็น ฟอสต์ สำหรับ บริษัทฮาสโบร มีต้นแบบมาจากของแฟรนไชส์ของเล่นมายลิตเติ้ลโพนี่ ผู้คนส่วนใหญ่เรียกว่าเป็น รุ่นที่ 4 (G4) ของแฟรนไชส์ เริ่มออกอากาศทาง ฮับ เน็คเวิร์ค ในวันที่ 10 ตุลาคม ค.ศ. 2010 ฮาสโบรแต่งตั้งให้ ลอเร็น ฟอสต์ เป็นผู้อำนวยการฝ่ายครีเอทีฟและโปรดิวเซอร์ ฟอสต์ได้ขอจัดสร้างซีรีส์นี้ให้เปลี่ยนจากการ์ตูนขายของเล่นเป็นการ์ตูนที่มีเนื้อหาลึกซึ้งและการผจญภัยมากขึ้น เธอออกจากการเป็นผู้ผลิตซีรีส์นี้ภายหลังฤดูกาลที่ 2 สิ้นสุดลง ซึ่งตำแหน่งถูกแทนทีโดย เมแกน มักคาร์ที ซีรีส์ดำเนินเนื้อเรื่องจากยูนิคอร์นขยันเรียน ทไวไลท์ สปาร์คเคิล ที่ได้รับคำแนะนำจากที่ปรึกษาของเธอ เจ้าหญิงเซเลสเทรีย ให้ศึกษาเรียนรู้เรื่องมิตรภาพที่โพนี่วิลล์ ทไวไลท์กลายเป็นเพื่อนสนิทกับโพนี่สาว 5 ตัวคือ แอปเปิ้ลแจ๊ค,แรริตี้,ฟลัทเตอร์ชาย,เรนโบว์ แดช,พิงกี้พาย พวกเธอได้แสดงออกถึงมิตรภาพที่ต่างกัน และทไวไลท์ได้ค้นพบว่ามิตรภาพของพวกเธอคือสิ่งสำคัญที่ทำให้คนพบเครื่องรางเวทมนตร์ที่ชื่อ "ธาตุแห่งความปรองดอง" นับแต่นั้นพวกเธอได้ออกผจญภัยและช่วยเหลือเอเควสเทรียให้รอดพ้นจากภัยอันตรายและพัฒนามิตรภาพของพวกเธอ ซีรีส์เรื่องนี้ประสบความสำเร็จอย่างมหาศาล กลายเป็นซีรีส์ที่ได้รับความนิยมสูงสุดของ ฮับ เน็คเวิร์ค มีผลิตภัณฑ์จากฮาสโบร ที่อิงจากซีรีส์นี้ออกมาอีกมากมาย เช่น หนังสือ, เสื้อผ้า, การ์ดสะสม, และคอมมิค ถึงแม้ซีรีส์นี้จะผลิตขึ้นสำหรับกลุ่มเด็กผู้หญิง "เฟรนด์ชิพ อิส เมจิค" สามารถสร้างกลุ่มคนดูที่เป็นผู้ชายตั้งแต่วัยรุ่นจนถึงวัยทำงาน ที่เรียกกันว่า "โบรนี่" บางส่วนของซีรีส์กลายเป็นส่วนหนึ่งของวัฒนธรรมสมัยนิยม รวมถึงกลายเป็นอีกส่วนหนึ่งของอินเทอร์เน็ตมีม ณ ปัจจุบัน ซีรีส์มียอดออกอากาศ 7 ฤดูกาล และมีซีรีส์ภาพยนตร์สปิน-ออฟ ชื่อ "มายลิตเติ้ลโพนี่ เอเควสเทรียเกิร์ล" เริ่มเข้าฉายในโรงภาพยนตร์เมื่อ ค.ศ. 2013 ซึ่งภายหลังได้เผยแพร่ผ่านทางโทรทัศน์และสื่อโทรทัศน์ จะมีภาพยนตร์ที่นำโครงเรื่องมาจากซีรีส์นี้ในชื่อ "My Little Pony: The Movie" ออกฉายในโรงภาพยนตร์ทั่วโลกในวันที่ 5 และ 6 ตุลาคม ค.ศ. 2017จุดกำเนิดประวัติของแฟรนไชส์ จุดกำเนิด. ประวัติของแฟรนไชส์. อดีตมายลิตเติ้ลโพนี่ ไม่ใช่การ์ตูนดังในปัจจุบัน แต่เป็นหนึ่งในผลิตภัณฑ์ของเล่น ของบริษัท Harbro inc. ออกจำหน่ายครั้งแรกเมื่อปี พ.ศ. 2524 (ค.ศ. 1981) ซึ่งได้รับความนิยมเป็นอย่างมากในช่วงนั้น ต่อมาได้สร้างเป็นการ์ตูนแอนิเมชั่นออกอากาศเป็นตอนพิเศษเป็นครั้งแรกในปี พ.ศ. 2527 (ค.ศ. 1984) โดยมีรุ่นของการ์ตูนแบ่งเป็น 4 รุ่นรุ่น G1 (พ.ศ. 2524 - พ.ศ. 2535) รุ่น G1 (พ.ศ. 2524 - พ.ศ. 2535). ในรุ่นแรก Hasbro เริ่มออกอากาศ การ์ตูนแอนิเมชั่นเป็นครั้งแรก เป็นตอนพิเศษออกอากาศทางโทรทัศน์ซึ่งได้รับความนิยม และ Hasbro ก็ได้สร้างภาพยนตร์แอนิเมชั่นในชื่อเรื่อง My little pony: The Movie เพื่อตอบสนองความนิยม แต่ภาพยนตร์ก็มิได้ประสบความสำเร็จเท่าที่ควร (ว่ากันว่าใช้ทุนสร้าง 10 ล้านเหรียญ แต่รายได้ไม่ถึง 6 ล้านเหรียญ) และถูกวิจารณ์อย่างย่อยยับ โดยมีข้อวิจารณ์ว่า เป็นหนังที่สร้างขึ้นเพื่อโฆษณาสินค้าเท่านั้น ในปีต่อมา มายลิตเติ้ลโพนี่ ได้เริ่มออกอากาศในรูปแบบซีรีส์ ในชื่อ My little pony 'n Friend เป็นการ์ตูนในประเภทแอ็คชั่น-แฟนตาซี ซึ่งจะเน้นกลุ่มเด็กเล็กเป็นหลัก และประสบความสำเร็จเท่าที่ควร ซึ่งมีเด็กผู้ชายที่ชื่นชอบการ์ตูนเรื่องนี้ด้วย ในอีก 5 ปีต่อมา ในปี พ.ศ. 2535 (ค.ศ. 1995) มายลิตเติ้ลโพนี่กลับมาออกอากาศอีกครั้งในรูปแบบใหม่ ทั้งตัวละคร และเนื้อเรื่องในชื่อเรื่อง My little pony Tales ซึ่งได้นำสิ่งที่ได้รับความนิยมในช่วงนั้นมาใส่เป็นองค์ประกอบในเนื้อเรื่อง เช่น "การใส่ปลอกขา" "การทำผม" รวมทั้งตัวละครในเรื่องมีรูปแบบการใช้ชีวิตแบบยุค 90 เป็นการ์ตูนในประเภทชีวิตประจำวัน ซึ่งจะเน้นกลุ่มเด็กหญิงและเด็กโตเป็นหลัก แต่ซีรีส์นี้ไม่ประสบความสำเร็จเท่าที่ควร และยุติออกอากาศในปีเดียวกันรุ่น G2 (พ.ศ. 2540 - พ.ศ. 2546) รุ่น G2 (พ.ศ. 2540 - พ.ศ. 2546). ในรุ่นนี้ Harbro ได้ยุติการทำแอนิเมชั่น และหันไปจำหน่ายของเล่นแทน ซึ่งก็ประสบความสำเร็จอยู่พอสมควร และของเล่นมีการพัฒนาไปเรื่อยๆตามลำดับรุ่น G3-3.5 (พ.ศ. 2546 - พ.ศ. 2553) รุ่น G3-3.5 (พ.ศ. 2546 - พ.ศ. 2553). ในปี พ.ศ. 2546 (ค.ศ. 2003) Hasbro ได้กลับมาทำแอนิเมชั่นการ์ตูนมายลิตเติ้ลโพนี่อีกครั้ง โดยได้เปลี่ยนแปลงรูปแบบต่างๆทั้งหมด โดยออกแนวแฟนตาซีเป็นหลัก เนื้อเรื่องเป็นแนวจินตนิมิต เน้นไปยังกลุ่มเด็กเล็กเป็นหลัก และเน้นทำลงสื่อวิดิทัศน์ และน้อยตอนนักที่จะเอาออกอากาศ ซึ่งเนื้อเรื่องขาดความน่าสนใจ แอนิเมชั่นไร้แรงดึงดูด และความนิยมตกต่ำถึงขีดสุด นับได้ว่ารุ่นนี้เป็นรุ่นตกต่ำที่สุดของมายลิตเติ้ลโพนี่เลยก็ว่าได้ และทุกคนเห็นว่าสร้างขึ้นมาเพื่อโปรโมตของเล่นไปเท่านั้นจุดกำเนิด G4 จุดกำเนิด G4. จากความล้มเหลวของ G3 และภาพยนตร์ทรานส์ฟอร์มเมอร์ส ของ ไมเคิล เบย์ สามารถช่วยให้ยอดขายของเล่นทรานส์ฟอร์มเมอร์สมียอดขายพุ่งทะยาน ฮาสโบรต้องการที่จะนำแฟรนไชส์มายลิตเติ้ลโพนี่กลับมาผลิตและปรับปรุงใหม่อีกครั้ง โดยมีความต้องการที่จะปรับเนื้อเรื่องและรสนิยมให้เข้ากับเด็กผู้หญิง ตามคำแนะนำของมาร์กาเร็ต โลช ผู้จัดการของฮับ เน็คเวิร์ค ได้ทบทวนถึงคุณสมบัติสำคัญของการจัดสร้างคือขอบเขตและอิทธิพลของผู้ชม รองประธานอาวุโส ลินดา สไตเนอร์ หนึ่งในคนที่ชื่นชอบแฟรนไชส์นี้ ยังได้แนะนำเช่นกันว่า "ควรให้ความใส่ใจกับกลุ่มผู้คนส่วนใหญ่" ด้วยแนวคิดเด็กดูได้ ผู้ใหญ่ดูดี ซึ่งเป็นธีมสำคัญของฮับ เน็คเวิร์ค โดยธีมหลักที่ฮาสโบรคิดไว้คือเรื่องราวของมิตรภาพและการอยู่ร่วมสังคม และอีกปัจจัยพวกเขากำหนดคือการเขล่นของเล่นในกลุ่มเด็กๆ อะนิเมเตอร์และผู้เขียน ลอเรน ฟอสต์ ติดต่อกับฮาสโบร โดยเธอกำลังพยายามที่จะขอให้ผลิตภัณฑ์ของเล่นของเธอ Galaxy Girls เป็นซีรีส์การ์ตูน ฟอสต์เคยทำงานเป็นเบื้องหลังการ์ตูนที่ประสบความสำเร็จเรื่อง พาวเวอร์พัฟฟ์เกิลส์ และ ฟอสเตอร์ โฮม..บ้านของผองเพื่อนในจินตนาการ ถึงแม้ว่าการ์ตูนเหล่านี้จะประสบความสำเร็จอย่างกว้างขวางแต่ความคิดของเธอที่ปฏิเสธจากหลายสตูดิโอและเครื่องข่ายด้วยความคิดที่ว่า การ์ตูนสำหรับเด็กผู้หญิงมักจะไม่ประสบผลสำเร็จ เมื่อเธอได้ติดต่อ ลิซ่า ลิคช์ จากฮาสโบร สตูดิโอ, ลิคช์ได้นำผลงานที่เพิ่งเสร็จของมายลิตเติ้ลโพนี่ "Princess Promenade" ให้ฟอสต์ดู ลิคช์คิดว่าสไตล์ของฟอสต์สามารถเข้ากันได้ดีกับเรื่องนี้และได้ร้องขอให้เธอคิด "ไอเดียที่จะนำมาจัดสร้างในแฟรนไชส์ใหม่" ฟอร์สได้รับการว่าจ้างจากฮาสโบรให้สร้างโครงเรื่องหลัก และให้เธอช่วยเหลือเพิ่มเติมเกี่ยวกับแนวคิดของเรื่อง ฟอร์สกล่าวว่าเธอรู้สึก "ไม่เชื่อมั่นเป็นอย่างมาก" ในช่วงรับงานช่วงแรกเพราะเธอพบว่าโชว์วำหรับของเล่นเรื่องนี้มีความน่าเบื่อและไม่เป็นที่จดจำ มายลิตเติ้ลโพนี่คือหนึ่งในของเล่นโปรดของเธอในวัยเด็ก แต่เธอรู้สึกผิดหวังที่จินตนาการของเธอในเวลานั้นไม่เหมือนกับโชว์จริงๆ ฟอร์สได้กล่าวถึงโชว์เก่าๆว่า "มีแต่ปาร์ตี้น้ำชาไม่จบสิ้น ขำอย่างไร้เหตุผล และปราบตัวร้ายสำเร็จเพียงแค่แบ่งปันให้เขาหรือร้องไห้" ด้วยโอกาสที่จะได้ร่วมทำงานในมายลิตเติ้ลโพนี่ เธอหวังที่จะพัฒนาให้เป็น "การ์ตูนเด็กผู้หญิงที่ไม่มีแต่ความน่ารักหวานแหวว, ตัวละครไร้ความสมดุลและติ๊งต๊อง" เธอจึงออกแบบตัวละครและโชว์ให้มีองค์ประกอบที่ขัดแย้งต่อแบบแผนของความเป็นหญิง เช่นเป็นกลุ่มตัวละครที่มีความแตกต่างกันและมักทะเลาะกันแต่สุดท้ายก็เป็นเพื่อนกันได้ และแนวคิดที่ผู้หญิงไม่สมควรถูกจำกัดในสิ่งที่คนส่วนใหญ่บอกให้ทำและไม่ทำ องค์ประกอบและนิสัยของตัวละครได้รับแนวคิดมาจากจินตนาการของเธอในวัยเด็ก และบางส่วนก็ได้แรงบันดาลใจจากการ์ตูนที่พี่ชายของเธอดูและเติบโตมาเช่น ทรานส์ฟอร์มเมอร์ส และ จีไอโจ เธอคิดที่จะสร้าง "เฟรนชิบ อิส เมจิค" สำหรับเด็กอายุ 8 ขวบ ฟอร์สยังเล็งให้ตัวละครนั้น "เป็นที่จดจำ" และมีแบบแผนของความเป็นหญิง (เช่นการเป็นหนอนหนังสือ) เพื่อเพิ่ทความน่าสนใจให้กับคนดูโดยเฉพาะหญิงสาว ฟอร์สระบุด้วยว่าขณะที่เธอกำลังเสนอไอเดียต่างๆให้ฮาสโบร เธอก็ได้รับแรงบันดาลใจเพิ่มขึ้นอีกจากการตอบรับเชิงบวกในการที่จะฉีกแนวเดิมๆของพวกเขา ฟอร์สได้เขียนโครงเรื่องให้มีเนื้อหาเกี่ยวกับการผจญภัยและเพิ่มเติมในเรื่องความสัมพันธ์ แต่การจะให้กลุ่มคนดูหญิงสาวจดจำมีความยากมากที่จะทำให้เนื้อหาเป็นเรื่องราวผจญภัย เธอจึงตัดแนวคิดนี้ออกไปบางส่วนและเพิ่มเติมเนื้อหาเกี่ยวกับการแลกเปลี่ยนความคิดของตัวละคร โชว์ยังมีการเพิ่มสัตว์ในจินตนาการที่จะทำให้เด็กหวาดกลัวเช่น มังกร, ไฮดรา แต่ก็ยังเน้นเรื่องราวมิตรภาพของตัวละครโดยให้มีความตลกขบขัน เมื่อถึงเวลาการอนุมัติโชว์นี้ ฟอร์สได้ส่งสคริปต์สำหรับโชว์นี้เป็นจำนวน 3 ตอน ฟอร์สเริ่มวาดภาพสเก็ตช์ตัวละครซึ่งปรากฏอยู่ในหน้าเดเวียนอาร์ทของเธอ โดยนำตัวละครจากซีรีส์เก่ามาดัดแปลง (เช่น ทไวไลท์, แอปเปิ้ลแจ๊ค, ไฟร์ฟาย, เซอร์ไพรส์, โพซี่และสปาร์เคอร์) ซึ่งต่อมาก็ได้พัฒนาเป็นตัวละครหลักของโชว์ ฮาสโบรอนุมัติโชว์นี้และให้ฟอร์สเป็นผู้อำนวยการโปรดิวเซอร์ และให้เธอทำเนื้อเรื่องให้เสร็จสมบูรณ์ ฟอร์สจึงให้ มาร์ติน แอนโซลาบีเฮียร์ และ พอล รูดิช คนที่เคยทำงานให้แอนิเมชันเรื่องอื่นๆกับเธอ, รูดิชเป็นต้นคิดของเธอที่จะให้เพกาซัสเป็นโพนี่สำหรับควบคุมสภาพอากาศในอเควสเทรียรวมถึงตัวละคร "ไนท์แมร์มูน" ด้วย ในระหว่างนี้ฟอร์สได้ขอคำปรึกษาจาก เคร็ก แมคแครกเกน สามีของเธอและผู้สร้าง พาวเวอร์พัฟฟ์เกิลส์ และ ฟอสเตอร์ โฮม..บ้านของผองเพื่อนในจินตนาการ, หลังจากดูเวอร์ชันเริ่มต้นของเนื้อเรื่อง ฮาสโบรได้ขอให้ทีมของฟอร์สสร้างตัวละครเพิ่มเติม ต่อมาฟอร์สได้นำ เดฟ แดนเน็ต และ ลินน์ เนย์เลอร์ เพื่อปรับแต่งสไตล์พื้นหลังและตัวละคร เมื่อเสร็จสิ้นการเขียนเนื้อเรื่อง ฮาสโบรและฟอร์สได้ตามหาสตูดิโอสำหรับสร้างแอนิเมชัน, Studio B โปรดักชั่น (ต่อมาเปลี่ยนชื่อเป็น DHX Media ในวันที่ 8 กันยายน ค.ศ. 2010 จากการร่วมเป็นหุ้นส่วนของบริษัท DHX) ได้สร้างแอนิเมชันโดยใช้โปรแกรมอะโดบี แฟลช ให้กับแอนิเมชันที่มีสัตว์เป็นจำนวนมาก ทำให้ฟอร์สรู้สึกว่าพวกเขาคือทางเลือกที่ดี Studio B ได้ขอให้ เจย์สัน ธีสเซน เป็นไดเรกเตอร์ ซึ่งฟอร์สก็เห็นด้วย เธอ, ธีสเซน, และเจมส์ วุตตอน สร้างช็อทสั้นๆสองนาทีเพื่อนำเสนอให้กับฮาสโบร ทำให้บริษัทได้อนุมัติการจัดสร้างโชว์อย่างเต็มรูปแบบ โดยฟอร์สได้คาดการณ์ว่าการพัฒนาโชว์ให้ได้รับการอนุมัตินี้ใช้เวลายาวนานมากถึงหนึ่งปีงานสร้างเนื้อเรื่อง เนื้อเรื่อง. ทไวไลท์ สปาร์คเคิล ม้าน้อยตัวสีม่วงผู้ที่ถูก เจ้าหญิงเซเลสเทีย ส่งตัวมายัง เมืองโพนี่วิลล์ พร้อมกับ สไปค์ มังกรน้อย คู่หูของเค้าเพื่อทำภารกิจศึกษาคำว่า มิตรภาพ ที่นี่ทไวไลท์ได้พบกับเพื่อนใหม่ทั้ง 5 ตัว ผู้ที่นิสัยแตกต่างกันอย่างสิ้นเชิง และทไวไลท์กับเพื่อนยังได้ทำภารกิจร่วมกันมากมายเช่นเรื่อง ธาตุแห่งความดี , ไนท์แมมูล , ดิสคอส ฯลฯตัวละครตัวละครหลักตัวละคร. ตัวละครหลัก. - ทไวไลท์ สปาร์คเคิล (Twilight Sparkle) ยูนิคอร์นตัวสีม่วงอ่อน มีผมและหางสีน้ำเงินเข้มอมม่วงแซมชมพู ตาสีม่วง เธอเรียนเกี่ยวกับเวทมนตร์ เก่งเรื่องการคิดและจัดการ มีคู่หูเป็นลูกมังกรชื่อ สไปค์ เธอเป็นตัวละครหลักที่ได้รับภารกิจจากเจ้าหญิงเซเลสเทีย ให้เดินทางมาที่ โพนี่วิลล์ เพื่อมาเรียนรู้สิ่งที่เรียกว่ามิตรภาพ ซึ่งที่นี่เอง ทำให้เธอได้พบกับเพื่อน ๆ และการผจญภัยมากมาย ต่อมาได้กลายเป็นอัลลิคอร์นและเจ้าหญิงเซเลสเทียแต่งตั้งให้เธอเป็นเจ้าหญิง (Twilight Sparkle สัญลักษณ์แห่งเวทมนตร์)- แอปเปิ้ลแจ็ค (Applejack) ม้าทั่วไปตัวสีส้ม ผมและหางสีเหลือง ตาสีเขียว เธออาศัยอยู่ที่- เรนโบว์แดช (Rainbow Dash) ม้าเพกาซัสตัวสีฟ้าตัวละครรอง ตัวละครรอง. " อาววิเชียส " ( Owlowiscious ) - นกฮูกของทไวไลท์ ซึ่งทไวไลท์หามาทำงานตอนกลางคืนเป็นเพื่อน เป็นนกฮูกที่กล้าหาญและทำหน้าที่แทนสไปค์ได้เป็นอย่างดี เคยโดนสไปค์เข้าใจผิดว่าจะมาแทนที่ตัวเองทั้งที่ไม่ใช่ เจ้าหญิงเซเลสเทีย ( PrincessCelestia ) เจ้าหญิงผู้ปกครองเอเควสเทรีย เป็นอาจารย์ของทไวไลท์และเป็นพี่สาวของเจ้าหญิงลูน่าอีกด้วย เป็นอัลลิคอร์น ก่อนจะเกิดไนท์แมร์มูนเธอมีหน้าที่นำพาดวงตะวันขึ้นท้องฟ้าเมื่อถึงเวลาเช้า ใช้พลังของ The element of harmony ผนึกไนท์แมร์มูนเอาไว้ที่ดวงจันทร์ ( ฤดูโปรดคือฤดูใบไม้ร่วง ) เจ้าหญิงลูน่า ( Princess Luna ) มีหน้าที่นำดวงจันทร์ขึ้นเมื่อถึงเวลากลางคืน เคยไม่พอใจที่ทุกตัวทุกตัวหลับใหลและเมินเฉย ในยามราตรีของเธอจึงไม่ยอมลดพระจันทร์ลงและกลายเป็นไนท์แมร์มูนและถูกผนึกไว้ที่ดวงจันทร์ แต่สุดท้ายก็กลับมาเป็นคนเดิมและปกครองเอเควสเทรียร่วมกับพี่สาวเหมือนเดิม ฤดูโปรดคือฤดูหนาว เจ้าหญิงเคเดนซ์ ( Princess Cadence) พี่เลี้ยง ของทไวไลท์ในสมัยเด็ก เป็นโพนี่ที่มีนิสัยอ่อนโยนและใจดีและเป็นอัลลิคอร์นเหมือนเจ้าหญิง เซเลสเทียและเจ้าหญิงลูน่า ปัจจุบันได้แต่งงานกับไชนิ่งอาร์เมอร์ และปกครองอาณาจักรคริสตัล ( มีอีกชื่อว่า เจ้าหญิงมี อาร์มอเร่ คาเดนซ่า Princess Me Armore Cadenza ) บิ๊กแม็กอินทอช หรือ บิ๊กแม็ก (Big Macintosh) พี่ชายของแอปเปิ้ลแจ๊ค เป็นม้าสีแดงปนส้มและ มีผมสีส้ม อาศัยอยู่ที่เดียวกับแอปเปิ้ลแจ๊ค เป็นโพนี่ที่ไม่ค่อยพูด ปัจจุบันได้แต่งงานกับเชียร์ริลี่ แอปเปิ้ลบลูม (Apple Bloom) น้องสาวของแอปเปิ้ลแจ๊คเป็นลูกม้าน้อยน่ารัก มีตัวสีเหลือง มีผมหางสีแดงและผูกโบสีชมพู อาศัยอยู่ที่เดียวกับแอปเปิ้ลแจ๊ค ไม่ค่อยชอบใจที่แอปเปิ้ลแจ๊คทำตัวเหมือนเธอเป็นเด็กและเธอมักคิดว่าสามารถดูแลตนเองได้เพราะเธอโตพอแล้ว เป็นลูกม้าที่ไม่มี คิวตี้มาร์ค เป็นเพื่อนสนิทของสวีทตี้เบลส์และสคูทาลู และเป็นสมาชิกของ คิวตี้มาร์ค ครูเซเดอร์ สวีทตี้เบลล์ (Sweetie belle) - ลูกม้า น้องสาวของแรริตี้ เป็นยูนิคอร์นเหมือนพี่สาวแต่เย็บปักถักร้อยไม่ค่อยเก่ง มีตัวสีขาว ผมหางสองสี สีม่วงอ่อนและชมพูอ่อน เป็นเพื่อนสนิทของแอปเปิ้ลบลูมและสคูทาาลู เป็นลูกม้าที่ไม่มี คิวตี้มาร์ค และเป็นสมาชิกของ คิวตี้มาร์ค ครูเซเดอร์- สคูทาลู (Scootaloo) - ลูกม้าเพกาซัสตัวสีส้มผมสีม่วงแต่เพราะยังเด็กจึงยังบินไม่ได้แต่ขี่สกูตเตอร์เก่งมาก นอกจากนี้ยังให้ความนับถือเรนโบว์แดชเป็นไอดอลอีกด้วย เป็นเพื่อนสนิทของสวีทตี้เบลส์และแอปเปิ้ลบลูม เป็นลูกม้าที่ไม่มี คิวตี้มาร์ค และสมาชิกของ คิวตี้มาร์ค ครูเซเดอร์- ไชนิ่งอาร์เมอร์ (Shining armor) - พี่ชายของทไวไลท์ และเป็นเพื่อนเพียงคนเดียวของทไวไลท์ในสมัยเด็ก เป็นยูนิคอร์นไม่เหมือนกับทไวไลท์ ปัจจุบันได้แต่งงานกับเจ้าหญิงเคเดนซ์- ไดมอนด์เทียร่า (Diamond tiara) - ลูกม้าคู่กัดของกลุ่มคิวตี้มาร์ค ครูเซเดอร์เพราะเธอมีคิวตี้มาร์คแล้วเป็นม้าตัวสีชมพูผมหางสองสี สีม่วงอ่อนกับขาว เป็นเพื่อนสนิทกับซิลเวอร์สปูน- ซิลเวอร์สปูน (Silver Spoon) - ลูกม้าตัวสีเทาผมสีเทาอ่อน ใส่แว่นและถักเปียคู่กัดกับคิวตี้มาร์ค ครูเซเดอร์เพราะเธอมีคิวตี้มาร์ค เป็นเพื่อนสนิทกับไดมอนด์เทียร่า- เบ็บส์ ซีด (Babs Seed) เดิมสนิทกับไดมอนด์เทียร่าและซิลเวอร์สปูน เป็นม้าตัวสีน้ำตาล ผมหางสองสี สีแดงกับสีชมพู ชอบกลั่นแกล้งพวกกลุ่มคิวตี้มาร์ค ครูเซเดอร์ แต่ภายหลังได้คืนดีกับกลุ่มคิวตี้มาร์ค ครูเซเดอร์และได้ย้ายมาอยู่กลุ่มนี้แล้ว- ซีโคร่า (Zecora) - ม้าลายที่อาศัยอยู่ในป่าเอเวอร์ฟรี หลายคนต่างเกรงกลัวเธอและคิดว่าเธอเป็นแม่มดแต่จริงๆเธอใจดีและเป็นมิตรพอสมควร ภายหลังได้รับการยอมรับจากโพนี่ทุกตัวแล้ว- เดอร์ปี้ (Derpy) - ม้าเพกาซัสตัวสีเทา ผมหางทอง เกิดจากความผิดพลาดของผู้เขียนที่ทำให้ตัวละครตัวนี้ตาเหล่แต่ถูกตัดตาให้กลับมาปกติในภายหลัง เธอชอบกินมัฟฟินมากและเป็นตัวละครที่ได้รับความนิยมสูงจนแซงหกตัวหลักไปเลยทีเดียว- เชียร์ริลี่ (Cheerilee) - ม้าตัวสีชมพูเข้มผมหางสีชมพูอ่อน เพื่อนเก่าของแรริตี้เป็นคุณครูสอนพวกลูกม้าอยู่ ปัจจุบันได้แต่งงานกับบิ๊กแม็กอินทัช- คุณยายสมิธ (Granny smith) - คุณยายของบิ๊กแม็กอินทัช แอปเปิ้ลแจ๊คและแอปเปิ้ลบลูม ม้าตัวสีเขียวมีผมหางสีขาว เดินช้ามากและเป็นหนึ่งในผู้ก่อตั้งโพนี่วิลล์- คุณนายคัพเค้ก (Mrs.Cup Cake) - ม้าตัวสีฟ้าและมีหางและผมสีชมพูม้วนเหมือนครีมเป็นเจ้าของร้านที่พิงค์กี้พายทำงานอยู่- คุณแครอทเค้ก (Mr.Carrot Cake) - ม้าตัวสีเหลืองมีหางและผมสีส้มใส่หมวกและเป็นหนึ่งในเจ้าของร้านที่พิงค์กี้พายทำงานอยู่- บอนบอน (Bon Bon) - ม้าตัวสีครีม ผมสองสี สีชมพูและสีน้ำเงินเข้ม มักจะปรากฏตัวคู่กับไลร่า เป็นตัวประกอบฉากแต่จริงๆเธอเด่นไม่ใช่น้อย- ไลร่า ฮาร์ทสตริง (Lyra Heartstrings) - ม้ายูนิคอร์นตัวสีมิ้นท์ ผมสองสี สีเขียวอ่อนกับสีขาว เป็นม้าที่คู่กับบอนบอน เป็นตัวประกอบฉาก- ทริกซี่ (Trixie) - ม้ายูนิคอร์นลูกครึ่งสองเชื้อชาติ เป็นม้าตัวสีน้ำเงินผมหางสีฟ้า เป็นนักมายากล เป็นคู่แข่งทางด้านเวทมนตร์กับทไวไลท์ เนื่องจาก My Little Pony: Equestria Girls ตอน Rainbow Rocks ได้แข่งกีต้าร์กับเรนโบว์แดชด้วย- ดีเจพอน 3 (DJ Pon3) - ม้ายูนิคอร์นตัวสีขาว ผมสองสี สีฟ้ากับสีน้ำเงิน เป็นดีเจ เป็นตัวประกอบฉากที่ดังไม่ใช่น้อย- แฟลซ เซนทรี่ (Flash Sentry) - ม้าเพกาซัสตัวสีส้มอ่อนผมหางสีน้ำเงินเข้ม เป็นรอยัลการ์ด ปรากฏตัวใน Season 4 ตอนที่ 11 (Three's a Crowd) และค่อนข้างจะเด่นในภาค Equestria Girls แอบชอบทไวไลท์- มู้ด พาย (Maud Pie) ม้าตัวสีเทาผมหางสีม่วง เป็นพี่สาวของพิ้งกี้พายเธอกินหินอยู่ตลอดเธอมักจะไม่ค่อยพูดมากเหมือนพิ้งกี้เท่าไร เธอมีความวิเศษก็คือเธอสามารถขุดหินที่ใหญ่ให้ละเอียดได้ปรากฏตัวครั้งแรก ใน Season 4 ตอนที่ 18 (Maud Pie)- รอยัล การ์ด (Royal guard) - ม้าเพกาซัส ที่คอยปกป้องเมือง หน้าประตูเมืองก็มีรอยัล การ์ดคอยเฝ้าอยู่ด้วย- กิลเดอร์ (Gildur) - กริฟฟิน(สัตว์ในเทพนิยายครึ่งสิงโตครึ่งอินทรี)เพื่อนเก่าของเรนโบว์แดชแต่นิสัยไม่ดีชอบแกล้งม้าโพนี่ทุกตัวไม่เว้นแม้แต่ฟลัทเทอร์ชายทำให้พิ้งค์กี้พายไม่ชอบเธอสุดๆ ภายหลังโดนเรนโบว์แดชรู้ว่าทำไม่ดีกับพวกเพื่อนใหม่ของตนจึงเลิกคบกัน- ดิสคอร์ด (Discord) - หรือเรียกว่าดราโคเนสคัส คือปีศาจผู้นำความวุ่นวายมาสู่เอเควสเทรีย มีร่างกายเป็นสัตว์หลายชนิดผสมกัน ดิสคอร์ดเคยถูกเจ้าหญิงเซเลสเทียและเจ้าหญิงลูน่าผนึกไว้ในรูปร่างของหิน และได้กลับมาสร้างความวุ่นวายอีกครั้งที่ โพนี่วิลล์ และได้ถูกพลังแห่งมิตรภาพ เข้าจึงทำให้กลายเป็นหินเหมือนเดิม แต่ต่อมาก็ถูกปล่อยเพื่อที่เขาจะเข้าใจถึงคำว่า มิตรภาพ แต่เขาก็ไม่เคยเข้าใจจนกระทั่งถูกหักหลังโดยเซนทอร์ที่ชื่อว่า ลอร์ด ทีเร็ก- ควีนคริสซาลิส (Queen Chrysalis) - เป็นม้าปีศาจสีดำและมีผมหางสีเขียวราวสาหร่ายมีพลังในการแปลงกายเป็นม้าตัวไหนก็ได้ซึ่งเธอได้เปลี่ยนร่างเป็นเจ้าหญิงเคเดนซ์เพื่อแย่งไชนิ่งอาร์เมอร์ เธอมีรูปร่างลักษณะเป็นม้าซอมบี้ทั้งเขาทั้งปีกและตามตัวมีรูพรุนอยู่ทั่วไปหมด ภายหลังได้โดนพลังของไชนิ่งอาร์มเมอร์และเจ้าหญิงเคเดนซ์จัดการและกระเด็นออกจากอเควซเทรียไป- ลอร์ด ทีเร็ก (Lord Tirek) - เป็นเซนทอร์ที่มาจากดินแดนห่างไกล เขาและน้องชายของเขา สคอร์แพน วางแผนขโมยพลังของม้าทั้งหมดในเอเควสเทรียแต่ สกอร์แพนได้สร้างความเป็นเพื่อนขึ้นมากับเหล่าม้าในอาณาจักร จึงหักหลังพี่ชายของตนและกลับไปยังบ้านเกิดและปล่อยให้ทีเร็กถูกขังไว้ในทาร์ทารัส ต่อมาทีเร็กได้ถูกปลดปล่อยและได้หลอกใช้ ดิสคอร์ด ให้เขาได้พลังของม้าทั้งหมดแต่สุดท้ายก็ถูกขังเหมือนเดิมโดย ทไวไลท์และเพื่อนๆของเธอ ปอนด์เค้ก (Pond Cake) ลูกสาวของมิสซิสคัพเค้กและมิสเตอร์แครอทเค้ก เป็นฝาแฝดกับพัมกินเค้ก เป็นเพกาซัส พัมกิ้นเค้ก (Pumkin Cake) ลูกสาวของมิสซิสคัพเค้กและมิสเตอร์แครอทเค้ก เป็นฝาแฝดกับปอนด์เค้ก เป็นยูนิคอร์น ซันเซส ชิมเมอร์ (Sunset Shimmer) ม้ายูนิคอร์น มีตัวสีส้มอ่อน ผมหางสองสี สีเหลืองกับสีแดง สตาร์ไลท์ กริมเมอร์ (Starlight Glimmer) ม้ายูนิคอร์น ตัวสีม่วงอ่อน ผมและหางสองสี สีม่วงกับสีเขียว เด่นในซีซั่น 5 เป็นตัวร้าย และในตอนที่ 25 และ 26 สตาร์ไลท์ กริมเมอร์ กลับตัวเป็นคนดีและได้เป็นเพื่อนกับพวก Mane Six คิง ซอมบร้า (King Sombra) อดีตผู้ปกครองแบบเผด็จของ คริสตอล เอ็มไพร ภายหลังได้ถูกเจ้าหญิงลูน่ากำจัดเรียบร้อยจำนวนตอนและฤดูกาล จำนวนตอนและฤดูกาล. การเผยแพร่สหรัฐอเมริกานานาชาติประเทศไทย การเผยแพร่. ประเทศไทย. ในประเทศไทย ได้เคยฉายใน ช่อง Cartoon Network ในทรูวิชั่นส์ ปัจจุบัน ออกอากาศทางช่อง บูมเมอแรง (ไทย) และ เอ็มคอตแฟมิลี รวมทั้งบริษัท ทีไอจีเอ จำกัด เป็นเจ้าของลิขสิทธิ์ในประเทศไทยสื่อโทรทัศน์สินค้าการตอบรับและความสำเร็จเสียงวิจารณ์ความนิยมการเข้าชิงและรางวัลที่ได้รับกลุ่มแฟนคลับอื่นๆ</doc>
