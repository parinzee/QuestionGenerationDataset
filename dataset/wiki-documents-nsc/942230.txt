<doc id="942230" url="https://th.wikipedia.org/wiki?curid=942230" title="เมตกาลา">เมตกาลา เมตกาลา () หรือชื่ออย่างเป็นทางการคือ คอสทูมอินสติติวต์กาลา (Costume Institute Gala) หรือรู้จักในอีกชื่อว่า เมตบอล (Met Ball) เป็นงานเลี้ยงประจำปีเพื่อหารายได้เข้าสถาบันเครื่องแต่งกายแห่งพิพิธภัณฑ์ศิลปะเมโทรโพลิทันในนครนิวยอร์ก ถือเป็นการเปิดตัวการจัดแสดงงานครั้งใหญ่ประจำปีของสถาบันฯ โดยในแต่ละปีจะมีการเฉลิมฉลองผ่านธีมการจัดแสดงเครื่องแต่งกายของสถาบันในปีนั้น ในการจัดแสดงงานจะกำหนดลักษณะการแต่งกายให้เป็นทางการในช่วงกลางคืน โดยแขกที่มางานจะคาดหวังให้แต่งกายเข้ากับธีมการแสดงงาน และแต่ละปีจะมีคนดังได้รับการคัดเลือกให้นั่งเก้าอี้ทรงเกียรติของงาน</doc>
