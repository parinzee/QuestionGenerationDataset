<doc id="329190" url="https://th.wikipedia.org/wiki?curid=329190" title="เลือดเข้าตา">เลือดเข้าตา เลือดเข้าตา เป็นนวนิยายประเภทอาชญากรรม ประพันธ์ โดย พล.ต.อ.วสิษฐ เดชกุญชร พิมพ์ครั้งแรกเป็นตอน ๆ ในนิตยสารฟ้าเมืองไทย และพิมพ์จำหน่ายรวมเล่มครั้งแรก โดยสำนักพิมพ์มติชน ปี พ.ศ. 2534คำโปรยเนื้อเรื่อง เนื้อเรื่อง. ร.ต.ต.พันแสง อัศวโกวิทวัฒน์ นายตำรวจหนุ่มผู้เพิ่งสำเร็จการศึกษาจากคณะนิติศาสตร์ มหาวิทยาลัยรามคำแหง พันแสงเป็นนายตำรวจที่มีอุดมการณ์ แม้พ่อจะไม่เห็นด้วยกับการเป็นตำรวจเนื่องจากทางบ้านมีฐานะ พันแสงเป็นตำรวจที่มีอัธยาศัยดีเป็นกันเองกับนายตำรวจชั้นประทวน จึงไม่เป็นที่ชอบใจของนายตำรวจสัญญาบัตรด้วยกัน อีกทั้งพันแสงยังกล้ากระทำสิ่งที่ถูกต้องในสิ่งที่ตำรวจอื่นไม่ทำ จึงถูกสั่งให้ย้ายจากนครบาลไปประจำสถานีตำรวจดอนสัก ซึ่งเป็นอำเภอเล็ก ๆ แห่งหนึ่งติดกับชายแดนพม่า เมื่อมาถึงพันแสงได้ช่วยชีวิตสารวัตรก้อนเส้าไว้ได้จากการถูกลอบยิง พันแสงคิดว่าสารวัตรก้อนเส้า ผู้เป็นสารวัตรใหญ่ประจำอำเภอ เป็นนายตำรวจและผู้บังคับบัญชาที่ดี แต่แท้ที่จริงแล้ว สารวัตรก้อนเส้าเป็นนายตำรวจที่ทำทุกอย่างเพื่อที่จะให้ได้มาซึ่งอำนาจและลาภยศเงินทอง ซึ่งขัดต่ออุดมการณ์ของพันแสง พันแสงพยายามขัดขวาง ในที่สุด เมื่อ "เลือดเข้าตา" พันแสงจึงต้องลุกขึ้นมาจับปืนสู้กับสารวัตรก้อนเส้า ถึงแม้จะเป็นนายตำรวจยศต่ำกว่าและเป็นผู้ใต้บังคับบัญชาก็ตามละครโทรทัศน์ ละครโทรทัศน์. เลือดเข้าตา ได้ถูกดัดแปลงเป็นละครโทรทัศน์ ในต้นปี พ.ศ. 2538 ออกอากาศทางช่อง 5 ตั้งแต่เวลา 20.30 น. ทุกคืนวันจันทร์-อังคาร หลังจบข่าวภาคค่ำ โดยบริษัท กันตนา บทโทรทัศน์โดย "1245" กำกับการแสดงโดย อดุลย์ บุญบุตร และมีนักแสดงต่าง ๆ ร่วมแสดง- จักรกฤษณ์ อำมะรัตน์...ร.ต.ต.พันแสง อัศวโกวิทวัฒน์ - สันติสุข พรหมศิริ...สารวัตรก้อนเส้า - อลิสา อินทุสมิต...สิณี/จ้อย - เปียเชอร์ คริสเตนเซ่น...นุช - ณหทัย พิจิตรา...จี๊ด - ณัฐชา สร้อยเงิน...น้ำสังข์ - ชัยรัตน์ จิตรธรรม...คันฉัตร - ศศิมาภรณ์ ไชยโกมล...น้อย ปัทมา - อธิวัฒน์ สนิทวงศ์ ณ อยุธยา...รณยุทธ - เฉลิมพร พุ่มพันธ์วงศ์- เวนย์ ฟอลโคเนอร์...สารวัตรอาคม - ปราบ ยุทธพิชัย...หมวดพณิชย์ - ไกรลาศ เกรียงไกร...จ่าเจิม - ศักราช ฤกษ์ธำรงค์...สารวัตรอมร - เปียทิพย์ คุ้มวงศ์...คุณนายศรีนวล - สุเชาว์ พงษ์วิไล...รองผู้กำกับนาคราช - แรม วรธรรม...อธิบดีกรมตำรวจ - ไพโรจน์ ใจสิงห์...ผู้กำกับการตำรวจตระเวนชายแดน - นิเวศน์ กันไทยราษฎร์...สารวัตร สน.หลักเขต - สรนันท์ ร.เอกวัฒน์...ผู้กำกับการตำรวจนครบาล - โกวิท วัฒนกุล</doc>
