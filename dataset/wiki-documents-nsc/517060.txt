<doc id="517060" url="https://th.wikipedia.org/wiki?curid=517060" title="ปกรณ์ พี.เค.แสนชัยมวยไทยยิม">ปกรณ์ พี.เค.แสนชัยมวยไทยยิม ปกรณ์ พี.เค.แสนชัยมวยไทยยิม หรือที่รู้จักในชื่อชกเดิมคือ ปกรณ์ ศักดิ์โยธิน เป็นนักมวยไทยชาวไทย ระดับนักมวยเอกจากศึกวันทรงชัย โดยใน พ.ศ. 2554 เขาได้รับการจัดเป็น 1 ใน 10 นักไทยมวยยอดเยี่ยมแห่งปี ตลอดจนเป็นผู้ได้รับรางวัลนักมวยไทยอาชีพดีเด่นแห่งชาติ ประจำปี 2556 จากการกีฬาแห่งประเทศไทยประวัติมวยไทยอาชีพ ประวัติ. มวยไทยอาชีพ. วันที่ 15 มีนาคม พ.ศ. 2554 ปกรณ์เข้าแข่งขันศึกเพชรสุภาพรรณ ที่เวทีมวยลุมพินี โดยได้พบกับนักชกอย่างก้องศักดิ์ ศิษย์บุญมี ส่วนในวันที่ 22 ธันวาคม ปกรณ์เข้าแข่งขันที่เวทีมวยราชดำเนิน โดยได้พบกับวันเฉลิม อู๊ดดอนเมือง และปกรณ์เป็นฝ่ายแพ้คะแนน วันที่ 10 พฤศจิกายน พ.ศ. 2555 ปกรณ์เข้าแข่งขันคู่เอกนำรายการซูเปอร์โชว์ดาวน์ ซึ่งจัดขึ้น ณ สกอตแลนด์ โดยได้พบกับแสนชัย พี.เค.แสนชัยมวยไทยยิม ซึ่งเป็นการโคจรมาพบกันของสองนักมวยที่มีชื่อเสียง และในวันที่ 24 ธันวาคม ปกรณ์เข้าแข่งขันศึกวันสถาปนา 67 ปี เวทีราชดำเนิน โดยเป็นฝ่ายชนะคะแนนก้องเพชร ลูกบุญมี วันที่ 26 กุมภาพันธ์ พ.ศ. 2556 โปรโมเตอร์ทรงชัย รัตนสุบรรณ ได้จัดการแข่งขันศึกวันทรงชัย ณ เวทีมวยราชดำเนิน โดยจัดให้ปกรณ์ได้พบกับเพชรเอก เกียรติยงยุทธ ซึ่งในปี พ.ศ. 2556 ปกรณ์ได้เป็นฝ่ายชนะการแข่งขันมาโดยตลอด ซึ่งแพ้เพียงเป็นเอก ศิษย์หนุ่มน้อย และดีเซลเล็ก อู๊ดดอนเมือง เท่านั้น โดยในเวลาต่อมา ปกรณ์ได้เข้าแข่งขันศึกวันสถาปนาอำลาลุมพินีปีที่ 57 จากการระดมนักมวยไทยที่มีชื่อเสียงแห่งยุคมาเพื่อพิสูจน์ฝีมือ ด้านผลงานอื่น ปกรณ์ยังเคยเป็นคู่ฝึกซ้อมให้แก่ไข่มุกขาว ป.ไทยรุ่งเรืองค้าไม้ มาแล้วครั้งหนึ่งมวยสากลสมัครเล่น มวยสากลสมัครเล่น. วันที่ 9 กันยายน พ.ศ. 2553 ปกรณ์ มุสิผล หรือ ปกรณ์ ศักดิ์โยธิน เข้าแข่งขันมวยสากลสมัครเล่นชิงชนะเลิศแห่งประเทศไทย ครั้งที่ 30 ที่เดอะมอลล์ งามวงศ์วาน ในฐานะตัวแทนสังกัดสโมสรลูกประดู่ โดยเป็นฝ่ายชนะคะแนนสรวุฒิ กัลยาเนียม ด้วยคะแนน 5-1 จากนั้น ในวันที่ 11 กันยายน ปกรณ์เป็นฝ่ายชนะอาร์เอสซี สุวัฒน์ โพธิ์ศรีสุข ในรอบ 16 คนสุดท้าย และในวันที่ 12 กันยายน ปกรณ์ได้เป็นฝ่ายแพ้คะแนนต่อสันติ เจ๊ะอาหลี หรือ ฤทธิ์เดช ใหม่เมืองคอน ที่ 10-2 คะแนนในรอบ 8 คนชีวิตส่วนตัว ชีวิตส่วนตัว. ด้านชีวิตส่วนตัว ปกรณ์คบกับแฟนสาวชื่อโม โดยเขาได้แบ่งเวลาช่วยแฟนสาวขายเสื้อผ้าที่ตลาดนัด และปกรณ์เป็นผู้ที่ชื่นชอบเพลงของเสก โลโซ ตลอดจนเป็นผู้ที่ชอบสะสมเหรียญพระเครื่องต่าง ๆเกียรติประวัติเกียรติประวัติ. - รางวัลนักมวยไทยอาชีพดีเด่นแห่งชาติ ประจำปี 2556 จากการกีฬาแห่งประเทศไทยสถิติการชกสถิติการชก. - มวยไทยอาชีพ - มวยสากลสมัครเล่น</doc>
