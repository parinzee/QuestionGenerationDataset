<doc id="185753" url="https://th.wikipedia.org/wiki?curid=185753" title="อาเมลี นอตง">อาเมลี นอตง อาเมลี นอตง () นักเขียนชาวเบลเยียมที่เขียนผลงานเป็นภาษาฝรั่งเศส เกิดวันที่ 9 กรกฎาคม ค.ศ. 1966 ที่เมืองโคเบะ ประเทศญี่ปุ่น ในครอบครัวของเอกอัครราชทูตเบลเยียมประจำประเทศญี่ปุ่น เธออาศัยอยู่ที่นั่นจนอายุได้ 5 ขวบ ก่อนที่จะย้ายติดตามครอบครัวไปยังประเทศต่าง ๆ ซึ่งเธอได้นำประสบการณ์เหล่านั้นมาใส่ไว้ในนวนิยายด้วย เมื่อเธออายุได้ 17 ปี เธอได้มาที่ประเทศเบลเยียมเพื่อเยี่ยมเยียนตาและยายของเธอ นอกจากนั้นเธอยังเข้าเรียนทางด้านภาษาศาสตร์ที่ว่าด้วยรากฐานของภาษาละติน ณ มหาวิทยาลัยเสรีแห่งบรัสเซลส์ () เมื่อเธอจบการศึกษา เธอได้ตัดสินใจเดินทางกลับมาที่โตเกียวอีกครั้ง เนื่องจากเธอมีความใฝ่ฝันมาตั้งแต่เด็ก ๆ ที่จะกลับมาอาศัยในประเทศที่เธอนับถือดุจบ้านเกิด เธอเข้าทำงานในบริษัทใหญ่แห่งหนึ่งที่มีชื่อว่า ยูมิโมโตะคอร์เพอเรชัน (Yumimoto Corporation) เป็นเวลา 1 ปี หลังจากนั้นเธอได้ตัดสินใจลาออกและนำประสบการณ์ในการทำงานครั้งนี้มาเขียนเล่าในหนังสือที่มีชื่อว่า ตะลึงงันและสั่นไหว () ในปี ค.ศ. 1992 หนังสือเล่มแรกของเธอได้รับการตีพิมพ์ ปัจจุบันเธอมีอาชีพเป็นนักเขียน เธอรักการเขียนมาก เธอจะเขียนหนังสืออย่างน้อย 4 ชั่วโมงต่อวัน และนวนิยาย 3 เรื่องต่อปีผลงานผลงาน. - Hygiène de l’assassin, roman, Albin Michel, 1992 (Prix René-Fallet, Prix Alain-Fournier) - Le Sabotage amoureux, roman, Albin Michel, 1993 (Prix de la Vocation, Prix Chardonne) - Les Combustibles, théâtre, Albin Michel, 1994 - Les Catilinaires, roman, Albin Michel, 1995 - Péplum, roman, Albin Michel, 1996 - Attentat, roman, Albin Michel, 1997 - Mercure, roman, Albin Michel, 1998 - Stupeur et tremblements, roman, Albin Michel, 1999 (ได้รับรางวัลยอดเยี่ยมจากบัณฑิตยสถานฝรั่งเศส) - Métaphysique des tubes, roman, Albin Michel, 2000 - Cosmétique de l’ennemi, roman, Albin Michel, 2001 - Robert des noms propres, roman, Albin Michel, 2002 - Antéchrista&nbsp; roman, Albin Michel, 2003 - Biographie de la faim, roman, Albin Michel, 2004 - Acide sulfurique, roman, Albin Michel, 2005 - Journal d’Hirondelle, roman, Albin Michel, 2006 - Ni d’Ève ni d’Adam, roman, Albin Michel, 2007 (Prix de Flore) - Le Fait du prince, roman, Albin Michel, 2008, ISBN 2-226-18844-4</doc>
