<doc id="932600" url="https://th.wikipedia.org/wiki?curid=932600" title="ลาตรีนีดัด (จังหวัดเบงเก็ต)">ลาตรีนีดัด (จังหวัดเบงเก็ต) เทศบาลลาตรีนีดัด (อีโลกาโน: Ili ti La Trinidad; ) เป็นเทศบาลระดับที่หนึ่ง และเป็นเมืองหลักของจังหวัดเบงเก็ต ประเทศฟิลิปปินส์ ในปี ค.ศ. 2015 มีประชากร 129,133 คน เทศบาลแห่งนี้เป็นที่รู้จักกันในด้านการปลูกผักและสตรอว์เบอร์รี จนได้รับสมญาว่าเป็น "ไร่สตรอว์เบอร์รีแห่งฟิลิปปินส์"ภูมิศาสตร์ ภูมิศาสตร์. ลาตรีนีดัด ตั้งอยู่ใจกลางของจังหวัดเบงเก็ต มีอาณาเขตติดต่อกับเทศบาลตูไบลย์ทางทิศตะวันออกเฉียงเหนือ, เทศบาลซับลันทางทิศตะวันตก, นครบาเกียวทางทิศใต้, เทศบาลอีโตโกนทางทิศตะวันออกเฉียงใต้ และเทศบาลตูบาทางทิศตะวันตกเฉียงใต้ เทศบาลมีพื้นที่ 70.04 ตารางกิโลเมตร คิดเป็น 2.53% ของพื้นที่ทั้งจังหวัด (2,769.08 ตารางกิโลเมตร) ภูมิประเทศส่วนใหญ่ประกอบด้วยภูเขา ลำธาร คลอง และแม่น้ำ ตัวเมืองอยู่ในหุบเขาที่ระดับความสูง จากระดับน้ำทะเล ส่วนระดับความสูงอื่น ๆ อยู่ที่ 500-1700 เมตร แม่น้ำสายหลักที่ไหลผ่านเทศบาล คือ แม่น้ำบาลีลี ซึ่งไหลแยกมาจากแม่น้ำซากูดินในบาเกียวภูมิอากาศเศรษฐกิจ เศรษฐกิจ. ลาตรีนีดัดส่งออกสตรอว์เบอร์รี และกุหลาบ ไปยังส่วนอื่น ๆ ของประเทศ ผู้ขายส่งและผู้ค้าจากจังหวัดอื่น ๆ นิยมเดินทางมาซื้อขายสินค้าที่เทศบาลแห่งนี้ นอกจากนี้ มหาวิทยาลัยรัฐเบงเก็ตยังช่วยเพิ่มศักยภาพด้านการวิจัยเกษตรกรรมภายในภูมิภาคนี้อีกด้วย ลาตรีนีดัดได้รับการบันทึกในบันทึกสถิติโลกกินเนสส์ ว่ามีการทำสตรอว์เบอร์รีชอร์ตเค้กที่ใหญ่ที่สุดในโลก มีน้ำหนัก 21,213.40 ปอนด์ (9,622.24 กิโลกรัม) โดยจัดแสดงในเทศกาลสตรอว์เบอร์รีลาตรีนีดัด เมื่อวันที่ 20 มีนาคม ค.ศ. 2004 เทศบาลแห่งนี้มีนักท่องเที่ยวมากพอ ๆ กับที่บาเกียว สถานที่สำคัญได้แก่ ไร่สตรอว์เบอร์รีในหุบเขา, ศาลากลางจังหวัดเบงเก็ต และสวนกุหลาบในบาโฮงการศึกษา การศึกษา. ลาตรีนีดัดและบาเกียว ถือเป็นศูนย์กลางทางการศึกษาของจังหวัดโรงเรียนรัฐบาล โรงเรียนรัฐบาล. ในปี ค.ศ. 2014 ลาตรีนีดัดมีโรงเรียนรัฐบาล ระดับประถมศึกษา 23 แห่ง และระดับมัธยมศึกษา 7 แห่ง มหาวิทยาลัยรัฐเบงเก็ต ซึ่งเป็นมหาวิทยาลัยแห่งแรกของจังหวัด มีวิทยาเขตหลักอยู่ที่เทศบาลแห่งนี้โรงเรียนเอกชนโรงเรียนเอกชน. - วิทยาลัยบีวีเอส - วิทยาลัยการพัฒนาอาชีพคอร์ดิลเยรา - วิทยาลัยกษัตริย์แห่งฟิลิปปินส์ - วิทยาลัยสารพัดช่างนอร์ทสกิล - วิทยาลัยฟิลิปปินนาซาเรเน - โรงเรียนนานาชาติเรนโบว์มิชชัน - โรงเรียนซันโฮเซลาตรีนีดัด - วิทยาลัยสตาร์เมืองพี่น้องในประเทศเมืองพี่น้อง. ในประเทศ. - ดาเนา, จังหวัดโบโฮล - เกซอนซิตี, เมโทรมะนิลาต่างประเทศต่างประเทศ. - ฮิตะชิโอตะ, จังหวัดอิบะระกิ, ญี่ปุ่น - มิยาโกะ, จังหวัดอิวะเตะ, ญี่ปุ่น - มินะมิมะกิ, จังหวัดนะงะโนะ, ญี่ปุ่น</doc>
