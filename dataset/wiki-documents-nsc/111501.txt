<doc id="111501" url="https://th.wikipedia.org/wiki?curid=111501" title="สมคิด สิงสง">สมคิด สิงสง สมคิด สิงสง (เกิด พ.ศ. 2493) ผู้แต่งเพลง คนกับควายประวัติ ประวัติ. นาย สมคิด สิงสง เกิดเมื่อปี พ.ศ. 2493 ณ หมู่บ้านซับแดง ตำบลโพธิ์ไชย อำเภอมัญจาคีรี จังหวัดขอนแก่น เรียนชั้นประถมต้นที่โรงเรียนประชาบาลที่บ้านซับแดงอันเป็นบ้านเกิดของเขาเอง ก่อนที่เดินทางเข้ากรุงเทพเพื่อศึกษาต่อในระดับชั้นมัธยมศึกษาจนจบชั้นมัธยมศึกษาตอนปลายที่โรงเรียนสุวรรณารามวิทยาคม และได้เข้าศึกษาต่อในรั้วมหาวิทยาลัย ใน คณะ วารสารศาสตร์ฯ ที่มหาวิทยาลัยธรรมศาสตร์ ต่อมาได้เข้าไปมีส่วนร่วมในขบวนการนักศึกษาทำให้ต้องเข้ามาเกี่ยวข้องกับเหตุการณ์ทางการเมือง ในยุค 14 ตุลาคม 2516 นาย บัณฑิต เอ็งนิลรัตน์ กล่าวว่าเขาเคยพาตำรวจไปค้นบ้าน นายสมคิด สิงสง ในช่วง เหตุการณ์ 14 ตุลาเนื่องจากช่วงนั้นนาย บัณฑิต เอ็งนิลรัตน์ ไม่มีที่อยู่แน่นอนจึงพาตำรวจไปค้นบ้าน นาย สมคิด สิงสง แทน จนต้องระหกระเหินเข้าสู่เขตป่าเขาเพื่อหลบเร้นจากภัยการเมืองที่คุกคาม เฉกเช่นวีรชนคนหนุ่มสาวทั่วๆไปในยุคสมัยนั้นคนกับควาย คนกับควาย. สมคิด สิงสง ได้แต่งเพลง คนกับควาย (อันเป็นบทเพลงประวัติศาสตร์และมีความสำคัญในการต่อสู้ทางความคิดของคนหนุ่มสาวในช่วงนั้น) ร่วมกับ สุรชัย จันทิมาทร และ วิสา คัญทัพในครั้งที่เป็นนักศึกษาหนุ่มหัวก้าวหน้าที่คลุกคลีอยู่กับเพื่อนๆกลุ่มนักดนตรีและกลุ่มกิจกรรมทางการเมือง หงา คาราวาน หรือ สุรชัย จันทิมาทร นายวงคาราวานได้กล่าวถึง สมคิด สงสง เอาไว้ว่า "พบกับ สมคิด สิงสง ระยะแรกจำได้แต่เพียงว่า ปะทะคารมกันเล็กน้อย เกี่ยวกับโครงการอันสวยหรูของเขาในหน้ากระดาษ ผมรู้สึกแต่เพียงว่าทำได้เลยดีกว่า อย่ามัวแต่ร่างโครงการหรือรอการช่วยเหลืออยู่เลย เพราะโครงการแต่ละอย่างของเขา ต้องใช้เงินค่อนข้างมากต่องมีบุคคลในองค์การรัฐบาลหรือองค์การต่างประเทศสนับสนุน มันจึงจะทำได้ แต่ก็ไม่แน่ว่าจะสำเร็จ ตอนนั้นเขามีโครงการหมู่บ้านซับแดง อันเป็นบ้านเกิดของเขา เมื่อได้รับทราบก็เห็นดีด้วย แต่ก็แค้นอีตรงทีมันใหญ่โตเกินสองขาสองแขนมนุษย์กระจอกอย่างเราๆ นั้นเป็นการพบกันครั้งแรก ค่อนข้องจะบาดหมางขัดแย้งกันเล็กน้อย แต่ก็ตามประสาเพื่อนฝูง ที่ชอบขีดๆเขียนๆด้วยกัน ไม่ได้ถือเป็นอารมณ์.." "สมคิด สงสง คือคนหนุ่มไฟแรง หอบเป้ พิมพ์ดีด ไวโอลินเก่า และปึกกระดาษ ผมขนานนามเขาว่าเจ้าแห่งโครงการ..."ก่อนจะเป็นเพลง คนกับควาย ก่อนจะเป็นเพลง คนกับควาย. สุรชัย จันทิมาธร (หงา คาราวาน) ได้เคยกล่าวถึงช่วงหนึ่งของชีวิตที่เคยร่วมสัญจรไปด้วยกันกับ สมคิด สิงสง ว่า "จำได้ว่ารักกันมาก ติดสอยห้อยตามกันไปหลายๆวัน แล้วแต่ใครจะคิดได้ว่านอนกันที่ไหนดี ในยุคประชาธิปไตยที่กำลังแตกหน่อ...และในยุคที่สงครามเวียดนามกำลังดุเดือด จี ไอ เต็มบ้านเต็มเมือง" ในขณะนั้น "สมคิด สิงสง" ออกจากมหาวิทยาลัยแล้วเพนจรไปทั่วเมืองไทยเก็บเกี่ยวประสบการณ์ "หงา" ได้กีตาร์เก่ามาจาก "สุมิตร เหมสกุล" เพื่อนนักข่าว บางกอกโพส "กีตาร์ตัวนี้ผมรักมันมาก ผมยืมเพื่อนมา ยืมแล้วไม่คืน เพื่อนมันด่าฉิบหาย" "สมคิด สิงสง" มีไวโอลินเก่าๆอยู่ตัวหนึ่ง มาเล่นด้วยกัน เพลงที่ชอบเล่นอยู่บ่อยๆก็คือเพลง MASTER OF WAR ของ บ็อบ ดีแลน ซึ่งทุกครั้งที่เล่นเพลงนี้ สมคิด จะสีไวโอลินเป็นเสียงเมโลดี้ตามไปด้วย เล่นด้วยกันไปมาต่อเป็นเพลง "คนกับควาย" ขึ้นมาเป็นเบื้องแรก และเมื่อ "หงา" ไปพบบทกวี "เปิบข้าว" ของจิตร ภูมิศักดิ์ เข้าจึงได้ฮัมเป็นเสียงเพลงออกมาชีวิตในปัจจุบัน ชีวิตในปัจจุบัน. "สมคิด สิงสง" พำนักอยู่ที่ บ้านเลขที่ 1/1 หมู่ 5 ต.ซับสมบูรณ์ กิ่ง อ.โคกโพธิ์ไชย จ.ขอนแก่น 40160 อันเป็นบ้านเกิด และทำงานที่ องค์การบริหารส่วนตำบลซับสมบูรณ์ ในตำแหน่งประธานกรรมการบริหาร และได้ร่วมกับ สังคม เภสัชมาลา นักเขียนภาคอีสาน และ องค์ลุ่มแม่น้ำ ดำรงตำแหน่ง ประธานคณะทำงานลุ่มน้ำสาขาห้วยสามหมอ,อนุกรรมการลุ่มน้ำซีตอนบน, ประธานคณะผู้ประสานงานภาคีประชาชนลุ่มน้ำโขงซีมูล รวมทั้งรับผิดชอบ งานด้านวรรณกรรม พร้อมทั้งจัดทำวารสาร "โขงชีมูล" ซึ่งเป็นวารสารราย 2 เดือน เป็นเนื้อหาเกี่ยวกับลุ่มน้ำ สงคราม โขง ชี และมูล</doc>
