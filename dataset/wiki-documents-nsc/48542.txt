<doc id="48542" url="https://th.wikipedia.org/wiki?curid=48542" title="สวนสมเด็จพระศรีนครินทร์ พังงา">สวนสมเด็จพระศรีนครินทร์ พังงา สวนสมเด็จพระศรีนครินทร์ พังงา คือ สวนสาธารณะเฉลิมพระเกียรติสมเด็จพระศรีนครินทราบรมราชชนนี 80 พรรษา ลำดับที่ 9 ตั้งอยู่ใกล้ศาลากลางจังหวัดพังงา ตำบลท้ายช้าง อำเภอเมืองพังงา จังหวัดพังงา มีเนื้อที่ 162 ไร่ 294 ตารางวา สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ เสด็จเป็นประธานเปิดสวนเมื่อวันที่ 24 สิงหาคม พ.ศ. 2532 หน่วยงานรับผิดชอบในการดูแลรักษา คือ เทศบาลเมืองพังงา ต้นไม้ประจำสวน คือ ตะเคียนทองลักษณะของสวน ลักษณะของสวน. สวนสมเด็จพระศรีนครินทร์ พังงา ส่วนหนึ่งเป็นสวนสาธารณะเดิมของเทศบาลเมืองพังงา ณ บริเวณที่เรียกว่า "ถ้ำคูหาสวรรค์" เป็นพื้นที่กลางเมืองสามารถมองเห็น "เขาช้างหมอบ" สัญลักษณ์ของจังหวัด บริเวณสวนมีไม้ใหญ่เดิมซึ่งเป็นไม้ป่าขึ้นร่มรื่น มีการปลูกพรรณไม้ใหม่เพิ่มเติมเพื่อความสวยงาม ภายในสวนมีสระน้ำที่เกิดจากการแตกแยกของผิวดินตามธรรมชาติมีน้ำเป็นน้ำทะเล มีการสร้างสะพานข้ามลำธาร เขาหินปูนในบริเวณนี้มีถ้าหลายแห่ง ภายในมีหินงอกหินย้อย ในถ้ำมีลำธารไหลลอดถำทั้งน้ำจืด น้ำกร่อยและน้ำเค็มที่เกิดจากการขึ้นลงของน้ำทะเล ทำให้มีสัตว์น้ำอาศัยอยู่หลากหลาย มีการสร้างสะพานข้ามลำธารระหว่างถ้ำให้เชื่อมต่อกัน หินของภูเขามีสีและลวดลายแปลกและมีฝูงลิงอาศัยอยู่ ภายในถ้ำฤษีสวรรค์มีรอยจารึกพระปรมาภิไธยของพระบาทสมเด็จพระเจ้าอยู่หัว ภูมิพลอดุลยเดช พระนามาภิไธยของสมเด็จพระนางเจ้าสิริกิติ์ พระบรมราชินีนาถ พระนามาภิไธยของสมเด็จพระนางเจ้ารำไพพรรณี พระบรมราชินีในรัชกาลที่ 7 พระนานามาภิไธยของสมเด็จพระศรีนครินทราบรมราชชนนี และพระนามาภิไธยของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ประดิษฐานอยู่บนผนังถ้า พระมาภิไธยและพระนามาภิไธยนี้ได้จารึกไว้เมื่อครั้งเสด็จพระราชดำเนินมาจังหวัดพังงาและทรงแวะเยี่ยมสวนนี้พระราชานุสาวรีย์ พระราชานุสาวรีย์. เมื่อวันที่ 4 พฤษภาคม พ.ศ. 2542 พระบาทสมเด็จพระเจ้าอยู่หัวทรงพระกรุณาโปรดเกล้าฯ ให้สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ เสด็จเป็นประธานเปิดพระราชานุสาวรีย์สมเด็จพระศรีนคริทราบรมราชชนนีที่ประดิษฐานในสวนแห่งนี้</doc>
