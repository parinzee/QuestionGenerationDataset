<doc id="615774" url="https://th.wikipedia.org/wiki?curid=615774" title="หม่อมเจ้าเสรฐศิริ กฤดากร">หม่อมเจ้าเสรฐศิริ กฤดากร พลโท หม่อมเจ้าเสรฐศิริ กฤดากร (26 มีนาคม พ.ศ. 2423 - 2 พฤศจิกายน พ.ศ. 2500) เป็นพระโอรสในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์กับหม่อมสุภาพ กฤดากร ณ อยุธยา และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าเสรฐศิริ กฤดากร ประสูติเมื่อ 26 มีนาคม พ.ศ. 2423 ได้ศึกษาด้านวิศวกรรมที่ประเทศอังกฤษ เมื่อกลับประเทศไทยจึงได้รับราชการเป็นผู้ช่วยนายช่างภาคสร้างบบทางรถไฟสายกรุงเทพ-เพชรบุรีลล แล้วย้ายไปรับราชการทหาร มีหน้าที่ซ่อมแซมดูแลอาวุธของกองทัพบก เมื่อมีการตั้งกรมช่างแสงทหารบก เพื่อให้ประเทศไทยได้ผลิตอาวุธปืนและกระสุน หม่อมเจ้าเสรฐศิริ จึงได้เป็นเจ้ากรมคนแรก และเป็นผู้ทำลูกปืนลูกแรกให้กับกองทัพไทย หม่อมเจ้าเสรฐศิริ รับราชการจนมียศ "พลโท" ในตำแหน่งเจ้ากรมพลาธิการทหารบก จนกระทั่งลาออกจากราชการเมื่อมีการเปลี่ยนแปลงการปกครองในปี 2475 ในตอนต้นรัชกาลปัจจุบัน หม่อมเจ้าเสรฐศิริ มีตำแหน่งเป็นสมาชิกวุฒิสภาในช่วงเวลาสั้นๆ ก่อนจะสิ้นชีพิตักษัยเมื่อ 2 พฤศจิกายน พ.ศ. 2500เครื่องราชอิสริยาภรณ์</doc>
