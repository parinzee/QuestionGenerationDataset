<doc id="70418" url="https://th.wikipedia.org/wiki?curid=70418" title="สมเด็จพระสัมพันธวงศ์เธอ เจ้าฟ้าเกศ กรมขุนอิศรานุรักษ์">สมเด็จพระสัมพันธวงศ์เธอ เจ้าฟ้าเกศ กรมขุนอิศรานุรักษ์ สมเด็จพระสัมพันธวงศ์เธอ เจ้าฟ้ากรมขุนอิศรานุรักษ์ (9 มีนาคม พ.ศ. 2316 – 18 กุมภาพันธ์ พ.ศ. 2373) หรือพระนามเดิมว่า เกศ พระโอรสในสมเด็จพระเจ้าพี่นางเธอ เจ้าฟ้ากรมพระศรีสุดารักษ์ กับเงิน แซ่ตัน เป็นต้นราชสกุลอิศรางกูร ณ อยุธยาพระประวัติ พระประวัติ. สมเด็จพระสัมพันธวงศ์เธอ เจ้าฟ้ากรมขุนอิศรานุรักษ์ประสูติในสมัยกรุงธนบุรี ประสูติเมื่อวันพุธ เดือน 4 แรม 12 ค่ำ ปีมะเส็งเบญจศก จ.ศ. 1135 ตรงกับวันที่ 9 มีนาคม พ.ศ. 2316 พระโอรสลำดับที่ 6 ในสมเด็จพระเจ้าพี่นางเธอ เจ้าฟ้ากรมพระศรีสุดารักษ์ กับเงิน แซ่ตัน และเป็นพระเจ้าหลานเธอในพระบาทสมเด็จพระพุทธยอดฟ้าจุฬาโลก เจ้าฟ้าเกศทรงเป็นผู้สำเร็จราชการมหาดไทยในรัชกาลพระบาทสมเด็จพระพุทธเลิศหล้านภาลัย ทรงเป็นแม่ทัพยกไปรักษาเมืองพระตะบอง (เมื่อ พ.ศ. 2358) ทรงมีฝีพระหัตถ์ในทางช่าง เช่น ทรงจำแบบอย่างเรีอรบญวนมาดัดแปลงเป็นเรือสำหรับใช้เดินทางไกล ทรงแต่งเก๋ง แต่งแพ สร้างสวนขวา พระประธานวัดรังษีสุทธาวาสในวัดบวรนิเวศ ได้รับพระราชทานวังที่ท่าเตียน ตั้งแต่รัชสมัยพระบาทสมเด็จพระพุทธยอดฟ้าจุฬาโลก และประทับเรื่อยมาจนถืงรัชสมัยพระบาทสมเด็จพระนั่งเกล้าเจ้าอยู่หัว กรมขุนอิศรานุรักษ์ ประชวรพระยอดที่พระปฤษฎางค์ ถืงแก่ทิวงคตในรัชกาลที่ 3 เมื่อวันศุกร์ เดือน 4 ขึ้น 7 ค่ำ ปีขาลโทศก จ.ศ. 1192 ตรงกับวันที่ 18 กุมภาพันธ์ พ.ศ. 2373 พระชันษา 58 ปีพระโอรส-ธิดา พระโอรส-ธิดา. กรมขุนอิศรานุรักษ์ทรงเป็นต้นราชสกุลอิศรางกูร ณ อยุธยา เสกสมรสกับสมเด็จเจ้าฟ้าปัญจปาปี หรือ คุณปัญจปาปี พระราชธิดาพระองค์ที่ 13 ในสมเด็จพระเจ้าตากสินมหาราชกับกรมบริจาภักดีศรีสุดารักษ์ มีพระโอรสธิดา 5 พระองค์ คือ หม่อมเจ้าใหญ่ หม่อมเจ้ากลาง หม่อมเจ้าหญิงศรีฟ้า หม่อมเจ้าสุนทรา หม่อมเจ้าหญิงรสสุคนธ์ นอกจากนี้ยังมีหม่อมท่านอื่น ๆ อีกจำนวนมาก รวมมีพระโอรส-ธิดาทั้งสิ้น 82 องค์ ได้แก่- พระโอรส - พระวงศ์เธอ พระองค์เจ้าชอุ่ม กรมหมื่นเทวานุรักษ์ - หม่อมเจ้าสนุ่น อิศรางกูร - หม่อมเจ้าโสภณ อิศรางกูร - หม่อมเจ้าขจร อิศรางกูร - หม่อมเจ้าชุมสาย (ชุมแสง) อิศรางกูร - หม่อมเจ้าดำ อิศรางกูร - หม่อมเจ้าวัตถา อิศรางกูร - หม่อมเจ้าโต อิศรางกูร - หม่อมเจ้ารศสุคนธ์ อิศรางกูร - หม่อมเจ้ากำพล อิศรางกูร- หม่อมเจ้านิล อิศรางกูร - หม่อมเจ้ามุ้ย อิศรางกูร - หม่อมเจ้าคันทรง อิศรางกูร - หม่อมเจ้าน้อย อิศรางกูร - หม่อมเจ้ามณฑป อิศรางกูร - หม่อมเจ้าพรหมเมศร์ (ถึก) อิศรางกูร - หม่อมเจ้าสุด (สุดชาต) อิศรางกูร - หม่อมเจ้าตุ้ม อิศรางกูร - หม่อมเจ้าสุราไลย อิศรางกูร - พระธิดา - หม่อมเจ้าอำพัน อิศรางกูร - หม่อมเจ้าอำภร อิศรางกูร - หม่อมเจ้าประไภ อิศรางกูร - หม่อมเจ้ามณฑา อิศรางกูร - หม่อมเจ้าลม่อม อิศรางกูร - หม่อมเจ้ามุกดา อิศรางกูร - หม่อมเจ้าหนูหมี อิศรางกูร - หม่อมเจ้าประดับ อิศรางกูร - หม่อมเจ้าจีด อิศรางกูร - หม่อมเจ้าอำพา อิศรางกูร - หม่อมเจ้าตลับ อิศรางกูร - หม่อมเจ้าปุก อิศรางกูร - หม่อมเจ้าบัญชร อิศรางกูร - หม่อมเจ้าประภา อิศรางกูร - หม่อมเจ้ากลาง (หนูกลาง) อิศรางกูร - หม่อมเจ้าเขียน อิศรางกูร- หม่อมเจ้าอุไร อิศรางกูร - หม่อมเจ้าอรชร อิศรางกูร - หม่อมเจ้าป้อม อิศรางกูร - หม่อมเจ้ามาลี อิศรางกูร - หม่อมเจ้าปี อิศรางกูร - หม่อมเจ้าไย อิศรางกูร - หม่อมเจ้าสว่าง อิศรางกูร - หม่อมเจ้าสวาส อิศรางกูร - หม่อมเจ้าลดาวัล อิศรางกูร - หม่อมเจ้ารัศมี อิศรางกูร - หม่อมเจ้าเล็ก อิศรางกูร - หม่อมเจ้าสุด อิศรางกูร - หม่อมเจ้าถนอม อิศรางกูร - หม่อมเจ้าคืบ อิศรางกูร - หม่อมเจ้าโมรา อิศรางกูร</doc>
