<doc id="54689" url="https://th.wikipedia.org/wiki?curid=54689" title="สาลี่ (ผลไม้)">สาลี่ (ผลไม้) สาลี่ หรือสาลี่จีน (; L.) มีชื่ออื่นๆอีกหลายชื่อ เช่น nashi pearในญี่ปุ่นเรียก nashi ภาษาเกาหลีเรียก shingo เป็นชื่อไม้ต้นชนิดหนึ่งในวงศ์ Rosaceae เป็นพืชเมืองหนาว ถิ่นกำเนิดในภาคตะวันตกของจีน พบขึ้นตามธรรมชาติในมณฑลเสฉวน ประเทศจีน ลักษณะเป็นไม้ยืนต้น ต้นชะลูด ทรงพีระมิด ดอกสีขาว ออกเป็นช่อ ผลมีหลายสี ตั้งแต่เหลือง แดงอมส้ม น้ำตาล เขียว เนื้อกรอบ ฉ่ำน้ำ บางพันธุ์เนื้อเป็นทราย รสหวานอมเปรี้ยวเล็กน้อย กลิ่นหอม เมล็ดขนาดเล็ก แบนรี สีดำหรือสีน้ำตาลเกือบดำการใช้ประโยชน์ การใช้ประโยชน์. สาลี่นอกจากกินสดเป็นผลไม้แล้ว ยังนำไปแปรรูป เช่น ฟรุตสลัด ไอศกรีม น้ำสาลี่ บรรจุกระป๋อง สาลี่อบแห้ง สาลี่ในน้ำเชื่อม สาลี่แช่อิ่ม หรือใช้ทำลูกกวาด สาลี่ไม่นิยมนำไปทำพายหรือแยมแบบเดียวกับแพร์เพราะมีน้ำในเนื้อมากกว่า กรอบกว่า ต่างจากแพร์ที่เนื้อนุ่มกว่า สาลี่มีฤทธิ์ลดความร้อนในร่างกาย แก้ไอ ละลายเสมหะ แต่ไม่เหมาะกับผู้ที่มีอาการท้องเดิน เนื้อไม้ใช้ทำเฟอร์นิเจอร์</doc>
