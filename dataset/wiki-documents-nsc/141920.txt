<doc id="141920" url="https://th.wikipedia.org/wiki?curid=141920" title="บอบบี ฟิชเชอร์">บอบบี ฟิชเชอร์ บอบบี ฟิชเชอร์ หรือ โรเบิร์ต เจมส์ บอบบี ฟิชเชอร์ (; 9 มีนาคม พ.ศ. 2486 — 17 มกราคม พ.ศ. 2551) เป็นนักหมากรุกชาวอเมริกันเชื้อสายยิว-เยอรมัน ฟิชเชอร์เป็นชาวอเมริกันเพียงคนเดียวในประวัติศาสตร์ที่เคยเป็นแชมป์โลกหมากรุกสากล โดยเป็นฝ่ายชนะโบริส สปัสสกี อดีตแชมป์โลกชาวโซเวียตในการแข่งขันที่เรคยาวิก ประเทศไอซ์แลนด์ เขาเป็นแชมป์โลกระหว่างปี พ.ศ. 2515 ถึง 2518 ในบั้นปลายชีวิต เขาประกาศตัวว่าต่อต้านอเมริกัน และต่อต้านยิว (ถึงแม้มารดาของเขาจะเป็นยิว) จึงถูกถอนสัญชาติอเมริกัน และถูกควบคุมตัวโดยทางการญี่ปุ่นเป็นเวลาหลายเดือนในฐานะที่เป็นบุคคลไร้สัญชาติ และใช้พาสปอร์ตอเมริกันที่ถูกระงับแล้ว ในปี พ.ศ. 2548 ฟิชเชอร์ ได้สัญชาติไอซ์แลนด์ และเดินทางไปใช้ชีวิตที่ไอซ์แลนด์จนเสียชีวิต</doc>
