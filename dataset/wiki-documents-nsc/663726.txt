<doc id="663726" url="https://th.wikipedia.org/wiki?curid=663726" title="ปลาหมอลายเมฆ">ปลาหมอลายเมฆ ปลาหมอลายเมฆ หรือ ปลาหมอนิมโบโครมิส () เป็นปลาน้ำจืดในสกุล Nimbochromis (/นิม-โบ-โคร-มิส/) ในวงศ์ปลาหมอสี (Cichlidae) จัดเป็นปลาหมอสีที่พบได้เฉพาะในทะเลสาบมาลาวี รวมถึงแหล่งน้ำอื่นใกล้เคียงเท่านั้น ปลาหมอลายเมฆ มีลักษณะเฉพาะ คือ ตามลำตัวมีลวดลายที่ดูแปลก เป็นจ้ำ ๆ มีสีน้ำตาลอยู่บนพื้นสีเหลือง ดูคล้ายกากบาทหรือตัวอักษร X หรือลายพรางของทหาร สีบริเวณส่วนหัวเป็นสีน้ำเงิน มีขนาดประมาณ 25-30 เซนติเมตร โดยที่คำว่า Nimbochromis ที่ใช้เป็นชื่อสกุลนั้นมาจากภาษาละติน 2 คำ คือ Nimbo ที่หมายถึง "เมฆในฤดูฝน" และ chromis ที่หมายถึง "ปลาหมอสี" อันหมายถึง ลวดลายบนตัวปลาการจำแนก การจำแนก. แบ่งออกได้เป็น 5 ชนิด- Nimbochromis fuscotaeniatus (ปลาหมอฟัสโคทีเนียตัส) - Nimbochromis linni (ปลาหมอลินอาย) - Nimbochromis livingstonii (ปลาหมอลิฟวิงสโตน) - Nimbochromis polystigma (ปลาหมอโพลีสติกมา) - Nimbochromis venustus (ปลาหมอวีนัส) โดยทุกชนิดนิยมเลี้ยงเป็นปลาสวยงาม นับเป็นปลาหมอสีอีกสกุลหนึ่งที่ได้รับความนิยมและเลี้ยงกันมานาน</doc>
