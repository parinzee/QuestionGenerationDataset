<doc id="774164" url="https://th.wikipedia.org/wiki?curid=774164" title="มาร์ก เดวิด แชปแมน">มาร์ก เดวิด แชปแมน มาร์ก เดวิด แชปแมน () เป็นนักโทษชาวอเมริกันที่ฆาตกรรมจอห์น เลนนอน เมื่อวันที่ 8 ธันวาคม ค.ศ. 1980 แชปแมนยิงเลนนอนนอกอาคารอพาร์ตเมนต์ เดอะดาโคตา ในนครนิวยอร์ก แชปแมนยิงที่เลนนอนห้าครั้ง กระสุนโดนเลนนอนสี่นัดที่กลางหลัง ต่อมา แชปแมนยังคงอยู่ในที่เกิดเหตุ และอ่านนวนิยายเรื่อง เดอะแคตเชอร์อินเดอะราย ของเจ. ดี. ซาลินเจอร์ จนกระทั่งตำรวจมาถึงและจับกุมเขา แชปแมนกล่าวซ้ำ ๆ ว่านวนิยายดังกล่าวคือแถลงการณ์ของเขา ทีมกฎหมายของแชปแมนยื่นคำแก้ต่างว่าเขาอยู่ในภาวะทางจิตวิกลจริตในขณะนั้น แต่เมื่อใกล้เวลาพิพากษา แชปแมนชี้แนะทนายความของเขาว่าเขาต้องการสารภาพผิดว่าสิ่งที่เขาตัดสินใจทำเป็นความปรารถนาจากพระเจ้า ผู้พิพากษาเห็นชอบให้เปลี่ยนแปลงคำแก้ต่างโดยไม่ต้องประเมินสภาพทางจิตหลังจากแชปแมนปฏิเสธที่จะรับฟังเสียงใด ๆ และตัดสินโทษจำคุก 20 ปีถึงตลอดชีวิตโดยมีเงื่อนไขว่าจะต้องเข้ารับการรักษาสุขภาพทางจิต แชปแมนถูกจำคุกใน ค.ศ. 1981 และถูกปฏิเสธการปล่อยตัวแปดครั้ง</doc>
