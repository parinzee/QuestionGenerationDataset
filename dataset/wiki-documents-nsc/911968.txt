<doc id="911968" url="https://th.wikipedia.org/wiki?curid=911968" title="โรเทินบวร์ค อ็อพ แดร์ เทาเบอร์">โรเทินบวร์ค อ็อพ แดร์ เทาเบอร์ โรเทินบวร์ค อ็อพ แดร์ เทาเบอร์ ( ความหมาย: "ปราการแดงบนแม่น้ำเทาเบอร์") เป็นเมืองชนบทในรัฐบาวาเรีย ประเทศเยอรมนี ตั้งอยู่ทางตะวันออกจากนครเนือร์นแบร์คราว 80 กิโลเมตร เมืองแห่งนี้มีชื่อเสียงในเรื่องเขตเมืองเก่าสมัยยุคกลางซึ่งได้รับการอนุรักษ์ไว้เป็นอย่างดีจนถึงปัจจุบัน เมืองแห่งนี้ยังตั้งอยู่บนถนนสายโรแมนติกซึ่งเป็นเส้นทางท่องเที่ยวยอดนิยมในตอนใต้ของรัฐบาวาเรีย ในอดีต โรเทินบวร์คเคยมีฐานะเป็นเสรีนครของจักรวรรดิโรมันอันศักดิ์สิทธิ์ ซึ่งในยุคหนึ่ง เมืองนี้เคยเป็นหนึ่งในเมืองใหญ่ที่สุดของจักรวรรดิโรมันอันศักดิ์สิทธิ์ด้วยประชากรเกือบสองหมื่นคนทั้งในและนอกกำแพงเมือง</doc>
