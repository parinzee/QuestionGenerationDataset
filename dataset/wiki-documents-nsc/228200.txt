<doc id="228200" url="https://th.wikipedia.org/wiki?curid=228200" title="เสียงเรียกเข้า">เสียงเรียกเข้า เสียงเรียกเข้า หรือ สัญญาณเรียก () คือเสียงที่สร้างขึ้นจากโทรศัพท์ โดยเฉพาะโทรศัพท์เคลื่อนที่ เพื่อเตือนให้ผู้ใช้ทราบว่ามีสายเข้าหรือได้รับข้อความ หรืออาจหมายถึงเสียงบนโทรศัพท์ที่สามารถปรับแต่งได้ตามความต้องการของผู้ใช้ประเภทของเสียงเรียกเข้า ประเภทของเสียงเรียกเข้า. เสียงเรียกเข้าสามารถแบ่งได้สามประเภทได้แก่- มอโนฟอนิก (monophonic) เป็นเสียงเรียกเข้าที่มีแต่ลำดับกลุ่มของตัวโน้ต โดยจะเล่นโน้ตหนึ่งตัวในเวลาเดียว รูปแบบเช่น RTTTL ของโนเกีย - พอลีฟอนิก (polyphonic) เป็นเสียงเรียกเข้าที่มีแต่ลำดับกลุ่มของตัวโน้ตคล้ายกับมอโนฟอนิก เสียงเรียกเข้าชนิดแรกของประเภทนี้ใช้วิธีการจัดลำดับดนตรี (music sequencer) ในการบันทึกเช่น MIDI ซึ่งจะทำให้เครื่องดนตรีสังเคราะห์สามารถเล่นโน้ตหลายตัวได้พร้อมกันในเวลาเดียว แต่เสียงจริงของเครื่องดนตรีจะขึ้นอยู่กับเครื่องที่ใช้เล่น ดังนั้นเสียงที่ได้ยินจึงอาจแตกต่างกัน - ทรูโทน (truetone) เป็นเสียงเรียกเข้าที่ใช้สัญญาณเสียงจริงในรูปแบบดิจิทัล รูปแบบทั่วไปที่ใช้อาทิ MP3, AAC หรือ WMA เป็นต้น เป็นนวัตกรรมล่าสุดของเสียงเรียกเข้า และเนื่องจากทรูโทนเป็นเสียงจริง จึงสามารถนำเพลงที่ชอบ ตัดมาบางท่อน แล้วใช้เป็นเสียงเรียกเข้าได้ หรือแม้แต่อัดเสียงลงไปเองก็ได้</doc>
