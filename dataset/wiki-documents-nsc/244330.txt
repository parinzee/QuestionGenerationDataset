<doc id="244330" url="https://th.wikipedia.org/wiki?curid=244330" title="แหกค่ายนรกเดียนเบียนฟู">แหกค่ายนรกเดียนเบียนฟู แหกค่ายนรกเดียนเบียนฟู เป็นภาพยนตร์ไทยที่ออกฉายในปี พ.ศ. 2520 กำกับโดยชุมพร เทพพิทักษ์ จากบทประพันธ์ของประจิม วงศ์สุวรรณ มีเนื้อหาเกี่ยวกับค่ายกักกันแห่งหนึ่งของฝ่ายคอมมิวนิสต์ที่เมืองเดียนเบียนฟู จังหวัดเดียนเบียน ทางทิศตะวันตกเฉียงเหนือของเวียดนาม ที่มีคนไทยถูกจับตัวไปขัง ฝ่ายพระเอกจึงบุกเข้าไปชิงตัว พร้อมกับทำลายค่ายจนราบคาบ ภาพยนตร์เรื่องนี้เป็นภาพยนตร์โฆษณาชวนเชื่อเพื่อต่อต้านคอมมิวนิสต์ ไม่ได้มีเนื้อหาเกี่ยวกับสมรภูมิเดียนเบียนฟูที่มีชื่อเสียงระหว่างฝรั่งเศสกับเวียดมินห์ เมื่อเดือนมีนาคม พ.ศ. 2497 (ค.ศ. 1954) ที่จบลงด้วยความพ่ายแพ้ของฝรั่งเศส ทั้งที่มียุทโธปกรณ์เหนือกว่าแต่อย่างใด ภาพยนตร์สร้างโดยฮอลลีวู้ดภาพยนตร์ ของชุมพร เทพพิทักษ์ ได้รับรางวัลจากพิธีประกาศผลรางวัลตุ๊กตาทอง ครั้งที่ 11 ประจำปี พ.ศ. 2520 ได้แก่- ภาพยนตร์ยอดเยี่ยม - ผู้กำกับยอดเยี่ยม - ชุมพร เทพพิทักษ์ - กำกับภาพยอดเยี่ยม - สราวุฒิ วุฒิชัย - ออกแบบและสร้างฉากยอดเยี่ยม - อุไร ศิริสมบัติ</doc>
