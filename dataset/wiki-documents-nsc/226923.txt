<doc id="226923" url="https://th.wikipedia.org/wiki?curid=226923" title="สงครามชีวิตโอชิน">สงครามชีวิตโอชิน สงครามชีวิตโอชิน () () เป็นละครโทรทัศน์ญี่ปุ่นผลิตโดยเอ็นเอชเค เป็นละครฉลองครบรอบ 30 ปีการออกอากาศของช่องเอ็นเอชเค โดยเล่าถึงชีวิตของผู้หญิงคนหนึ่งที่ชื่อ ชิน ทาโนะคุระ เกิดในยุคเมจิปี พ.ศ. 2444 จนถึงวัยชราในยุคโชวะปี พ.ศ. 2527 ผ่านเรื่องราวมามากมายทั้งสุขและทุกข์ ออกอากาศทางช่องเอ็นเอชเคทุกวันจันทร์ – เสาร์ เวลา 8:15 – 8:30 (15 นาที) โดยออกอากาศในวันที่ 4 เมษายน พ.ศ. 2526 – 31 มีนาคม พ.ศ. 2527 มีจำนวนตอนทั้งหมด 297 ตอนและละครเรื่องนี้ยังทำเรตติ้งสูงสุดเป็นประวัติการณ์ของละครเช้าด้วยเรตติ้งสูงสุด 62.9% และมีเรตติ้งเฉลี่ยอยู่ที่ 52.6% นอกจากนี้ยังมีการออกอากาศในอีกหลายประเทศทั่วโลก รวมถึงประเทศไทย มีผู้ชมทั่วโลกกว่า 2 ล้านคนที่มาของเรื่อง ที่มาของเรื่อง. บทละครเขียนขึ้นโดย อิวาซากิ ซุงาโกะ (ใช้นามแฝงว่า ฮาชิดะ ซุงาโกะ) ดัดแปลงจากเรื่องราวในชีวิตจริงของ คัทสึ วะดะ (Katsu Wada) มารดาของคะซึโอะ วะดะ ผู้ก่อตั้งและประธานห้างสรรพสินค้าเยาฮัน เรียวเฮ (Ryohei Wada) สามีของคัทสึ วะดะเสียชีวิตตั้งแต่ลูกยังเล็ก คัทสึต้องเลี้ยงดูลูกจำนวนห้าคนตามลำพัง และก่อร่างสร้างตัวจากร้านขายผักสด จนเป็นเจ้าของร้านขายของชำ และขยายกิจการจนเป็นเครือข่ายซูเปอร์มาร์เก็ต และห้างค้าปลีกยักษ์ใหญ่ของญี่ปุ่นในยุคหลังสงครามโลกครั้งที่สองตัวละครตัวละคร. - โคบายาชิ อะยาโกะ --- โอชิน (อายุ 7 - 10 ปี) - ทะนะกะ ยูโกะ --- โอชิน (อายุ 16 - 46 ปี) - โอตาวะ โนบุโกะ --- โอชิน (อายุ 50 - 84 ปี)ตระกูลทานิมุระตระกูลทานิมุระ. - อิซูมิ พินโกะ --- ฟูยี (แม่ของโอชิน) - อิโต้ ชิโร่ --- ซากุโซ่ (พ่อของโอชิน) - โอหยิ มิชิโกะ --- นากะ (ย่าของโอชิน) - โยชิโอกะ ยุยชิ และนักแสดงอีก 1 คน --- โชหยิ (พี่ชายของโอชิน) - วาทานาเบ้ อิริโกะ --- โทร่า (ภรรยาของโชหยิ) - เซ็นโด โนบุโกะ → เซ็นโน ฮิโรมิ --- ฮารุ (พี่สาวของโอชิน) - วาทานาเบ้ โทมิโกะ --- ริกิ (เพื่อนบ้าน)ตระกูลทาโนะคุระตระกูลทาโนะคุระ. - นามิกิ จิโร่ --- ริวโซ่ (สามีของโอชิน) - คิทามุระ คาโซโอะ --- โคโกโร่ (พ่อของริวโซ่) - ทากามุริ คาซูโกะ --- โอคิโย่ (แม่ของริวโซ่) - คิทามุระ ซอยจิโร่ --- ฟูกูทาโร่ (พี่ชายของริวโซ่) - คันเซ่ โยโกะ --- จึเนโกะ (พี่สะใภ้ของริวโซ่) - อิโตะ ทาเคชิ → ยามาโนะ ริโอ → มาซึดะ โชยิ → ฟุเคะ โนริมาซะ และนักแสดงอีก 1 คน --- ยิ่ว (ลูกชายคนแรกของโอชิน) - (ไม่มีผู้รับบท) --- อาอิ (ลูกสาวคนแรกของโอชิน) - ยามาชิตะ ชินจิ → ทากาฮาชิ อิซุชิ และนักแสดงอีก 3 คน--- ฮิโตชิ (ลูกชายคนที่สองของโอชิน) - ทะนะกะ มิซาโกะ → อาซาจิ โยโกะ --- มิจิโกะ (ภรรยาของฮิโตชิ) - โยชิโน่ โยชิโกะ และนักแสดงอีก 4 คน --- เทอิ (ลูกสาวคนสุดท้องของโอชิน) - คิมิฮาระ ฟูมิโกะ และนักแสดงอีก 1 คน --- ทัตจึโนริ (สามีของเทอิ) - นากาจิมะ โยโกะ → ซาซากิ ไอ → ทะนะกะ โยชิโกะ และนักแสดงอีก 1 คน--- ฮาจิโกะ (ลูกสาวบุญธรรมของโอชิน)ตระกูลคางาย่าตระกูลคางาย่า. - ชิคิยะ อายะ → อาซึมะ เทรุมิ --- คาโย่ - นากาโอก้า เทรุโกะ --- คุนิ (คุณนายใหญ่ร้านคางาย่า , ย่าของคาโย่) - โคบายาชิ ชิโทเซ่ --- มิโน (แม่ของคาโย่) - อิชิตะ ทาโร่ --- เซ็นทาโร่ (พ่อของคาโย่) - โมนุระ โมโนโจ และนักแสดงอีก 3 คน--- โนโซมิ (ลูกชายของคาโย่) - โอฮาชิ โกโร่และนักแสดงอีก 1 คน --- เค่ (ลูกชายของโนโซมิ)การออกอากาศในประเทศไทยการออกอากาศในประเทศไทย. - รัชฟิล์มทีวี ได้นำละครโทรทัศน์เรื่องนี้ มาฉายทางสถานีวิทยุโทรทัศน์กองทัพบกช่อง 5 ในช่วงปี พ.ศ. 2527-2528 - ไทยทีวีสีช่อง 3 นำมาฉายซ้ำในปี พ.ศ. 2537 - พ.ศ. 2538 - วันที่ 9 กันยายน พ.ศ. 2551 ทรูวิชั่นส์ได้เปิดช่องทรูเอเชี่ยนซีรีส์และได้นำละครเรื่องนี้กลับมาฉาย โดยออกอากาศในวันจันทร์ - วันศุกร์ เวลา 21.00 น. (รีรัน 04.00 น. และ 14.00 น.) และจบในวันที่ 20 กุมภาพันธ์ พ.ศ. 2552 จากนั้นได้ฉายซ้ำครั้งที่สองในเวลา 12.00 น. จบประมาณเดือนกรกฎาคม พ.ศ. 2552 จากนั้นประมาณเดือนมกราคม พ.ศ. 2553 ได้ฉายซ้ำครั้งที่สาม ในเวลา 24.00 น. และ 06.00 น. จบในวันที่ 10 เมษายน พ.ศ. 2553 เป็นการฉายซ้ำครั้งสุดท้ายในทรูวิชั่นส์ก่อนที่จะส่งลิขสิทธิ์ต่อให้ไทยทีวีสีช่อง 3 - ครั้งล่าสุดสถานีวิทยุโทรทัศน์ไทยทีวีสีช่อง 3 นำมาฉาย ออกอากาศใน วันจันทร์ - วันศุกร์ เวลา 18.15 น. - 18.45 น. เริ่มออกอากาศตอนแรก วันศุกร์ที่ 4 มิถุนายน พ.ศ. 2553 - วันจันทร์ที่ 31 มกราคม พ.ศ. 2554 ต่อมาได้ปรับเวลาออกอากาศเป็น 18.30-19.00 น. โดยออกอากาศวันละ 2 ตอน แต่หากมีโอกาสพิเศษจะออกอากาศเพิ่มเป็น 45 นาที นอกจากนี้ สงครามชีวิตโอชินในฉบับพากย์ พ.ศ. 2553 ยังเป็นผลงานพากย์เรื่องสุดท้ายของกำธร สุวรรณปิยะศิริ นักแสดงและนักพากย์อาวุโส โดยพากย์เป็น โนโซมิ ลูกชายบุญธรรมของโอชินในวัยผู้ใหญ่ ปี 2554 true vision ได้นำมาออกอากาศอีกครั้งที่ช่อง 160 โดยออกอากาศตลอด 24 ชม.</doc>
