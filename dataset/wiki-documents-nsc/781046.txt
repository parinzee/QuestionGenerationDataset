<doc id="781046" url="https://th.wikipedia.org/wiki?curid=781046" title="ฟริตซ์ ลอนดอน">ฟริตซ์ ลอนดอน ฟริตซ์ โวล์ฟกัง ลอนดอน (; 7 มีนาคม ค.ศ. 1900 – 30 มีนาคม ค.ศ. 1954) เป็นนักฟิสิกส์ชาวเยอรมัน เกิดที่เมืองเบรสเลา (ปัจจุบันคือเมืองวรอตสวัฟ ประเทศโปแลนด์) เป็นบุตรของฟรันซ์ ลอนดอนและลุยส์ แฮมเบอร์เกอร์ มีน้องชายที่เป็นนักฟิสิกส์เช่นกันคือ ไฮนซ์ ลอนดอน เรียนระดับมหาวิทยาลัยที่เมืองบอนน์ แฟรงค์เฟิร์ตและมิวนิก ในปี ค.ศ. 1933 ลอนดอนซึ่งเป็นชาวยิวถูกไล่ออกจากตำแหน่งอาจารย์ที่มหาวิทยาลัยเบอร์ลินเนื่องจากกฎหมายที่ผ่านโดยรัฐบาลนาซี ต่อมาลอนดอนย้ายไปอยู่ที่อังกฤษและฝรั่งเศส ก่อนจะย้ายไปที่สหรัฐอเมริกาในปี ค.ศ. 1939 ลอนดอนดำรงตำแหน่งศาสตราจารย์ที่มหาวิทยาลัยดุ๊กและได้รับเหรียญโลเรินตส์ในปี ค.ศ. 1953 ด้านชีวิตส่วนตัว ลอนดอนแต่งงานกับอีดิธ แคสพารีในปี ค.ศ. 1929 มีบุตรด้วยกัน 2 คน เขาเสียชีวิตที่เมืองเดอแรมในปี ค.ศ. 1954ผลงาน ผลงาน. ลอนดอนเริ่มต้นการทำงานในด้านปรัชญา แต่ต่อมาสนใจในด้านฟิสิกส์ ลอนดอนมีผลงานที่สำคัญหลายอย่าง เช่น ร่วมกับวอลเตอร์ ไฮต์เลอร์ศึกษาพันธะเคมี, ศึกษาแรงระหว่างโมเลกุลและนิยามคำว่า "แรงแผ่กระจาย" เพื่ออธิบายแรงดึงดูดระหว่างอะตอมของแก๊สมีตระกูล (ปัจจุบันแรงดังกล่าวเรียกว่าแรงลอนดอน), ศึกษาของไหลยวดยิ่งซึ่งเกี่ยวข้องกับของเหลวผลควบแน่นโบส–ไอน์สไตน์, ร่วมกับน้องชาย ไฮนซ์ ลอนดอนศึกษาตัวนำยวดยิ่งจนค้นพบสมการของลอนดอนและโมเมนต์ลอนดอนสิ่งสืบเนื่อง สิ่งสืบเนื่อง. ในปี ค.ศ. 1972 จอห์น บาร์ดีน นักฟิสิกส์ผู้ได้รับรางวัลโนเบล 2 ครั้ง จัดตั้งมูลนิธิรางวัลเพื่อระลึกถึงฟริตซ์ ลอนดอน</doc>
