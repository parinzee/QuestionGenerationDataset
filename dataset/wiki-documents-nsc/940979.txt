<doc id="940979" url="https://th.wikipedia.org/wiki?curid=940979" title="มัตสยะ">มัตสยะ มัตสยะ ( มตฺสฺย แปลว่า ปลา) คือ ปลาที่เป็นอวตารของพระวิษณุในการอวตารสิบปาง ซึ่งได้รับการพรรณนาว่า เป็นผู้ช่วยเหลือพระมนูและสัตว์โลกจากอุทกภัยใหญ่ เอกสารแรกสุดเกี่ยวกับมัตสยะในฐานะปลาผู้ช่วยเหลือสัตว์โลกนั้นยกให้มัตสยะมีสถานะเท่าเทียมกับพระประชาบดีเทพสมัยพระเวท แต่ในยุคหลังพระเวท เรื่องราวของปลามัตสยะเกลื่อนกลืนไปกับพระพรหม และภายหลังก็กลายเป็นอวตารหนึ่งของพระวิษณุ ตำนานมัตสยะได้รับการขยายความต่อ ๆ มาในเอกสารฮินดู จนปรากฏเป็นเนื้อหาเชิงสัญลักษณ์ที่เล่าขานว่า พระมนูปกป้องปลาเล็กตัวหนึ่งไว้จนเติบใหญ่ไปช่วยกอบกู้โลก ลักษณะของมัตสยะนั้น บางครั้งปรากฏเป็นปลายักษ์มีนอ บางครั้งแสดงภาพเป็นมนุษย์มีกายท่อนล่างเป็นปลาศัพทมูล ศัพทมูล. มตฺสฺย เป็นคำในภาษาสันสกฤต แปลว่า "ปลา" คำนี้ปรากฏในคัมภีร์ ฤคเวท ตรงกับคำในภาษาบาลีว่า มจฺฉ ที่แปลว่า "ปลา" เช่นกัน</doc>
