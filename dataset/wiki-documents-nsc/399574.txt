<doc id="399574" url="https://th.wikipedia.org/wiki?curid=399574" title="จุฑาวัชร วิวัชรวงศ์">จุฑาวัชร วิวัชรวงศ์ จุฑาวัชร วิวัชรวงศ์ พระนามเดิมคือ หม่อมเจ้าจุฑาวัชร มหิดล (พระนามเล่น: ท่านชายอ้วน) (29 สิงหาคม พ.ศ. 2522) เป็นพระราชโอรสองค์ใหญ่ในสมเด็จพระเจ้าอยู่หัวมหาวชิราลงกรณ บดินทรเทพยวรางกูร ประสูติแต่สุจาริณี วิวัชรวงศ์ และเป็นพระราชนัดดาในพระบาทสมเด็จพระปรมินทรมหาภูมิพลอดุลยเดชกับสมเด็จพระนางเจ้าสิริกิติ์ พระบรมราชินีนาถ ปัจจุบันสมรสกับริยา กอฟห์ (Riya Gough) ชาวแซนดีเอโก ประเทศสหรัฐอเมริกาประวัติ ประวัติ. จุฑาวัชร วิวัชรวงศ์ (ท่านชายอ้วน) ประสูติ 29 สิงหาคม พ.ศ. 2522 มีอนุชาและขนิษฐาร่วมมารดาอีก 4 องค์ คือ- วัชรเรศร วิวัชรวงศ์ (ท่านชายอ้น) ประสูติ 27 พฤษภาคม พ.ศ. 2524 - จักรีวัชร วิวัชรวงศ์ (ท่านชายอ่อง) ประสูติ 26 กุมภาพันธ์ พ.ศ. 2526 - วัชรวีร์ วิวัชรวงศ์ (ท่านชายอิน) ประสูติ 14 มิถุนายน พ.ศ. 2528 - พระเจ้าหลานเธอ พระองค์เจ้าสิริวัณณวรีนารีรัตน์ (พระองค์หญิงหญิง) ประสูติ 8 มกราคม พ.ศ. 2530การย้ายออกนอกราชอาณาจักร การย้ายออกนอกราชอาณาจักร. หลังจากเสร็จสิ้นพระราชพิธีถวายพระเพลิงพระบรมศพสมเด็จพระศรีนครินทราบรมราชชนนี ด้วยความขัดแย้งในครอบครัว ทำให้สุจาริณี วิวัชรวงศ์พาบุตรทั้ง 5 ไปประทับยังสหราชอาณาจักร โดยภายหลังสมเด็จพระเจ้าอยู่หัวมหาวชิราลงกรณ บดินทรเทพยวรางกูร (ขณะนั้นทรงดำรงพระอิสริยยศที่ "สมเด็จพระบรมโอรสาธิราชฯ สยามมกุฎราชกุมาร") ทรงรับพระเจ้าหลานเธอ พระองค์เจ้าสิริวัณณวรีนารีรัตน์ (ขณะนั้นทรงดำรงพระยศที่ "หม่อมเจ้าบุษย์น้ำเพชร มหิดล") มาประทับในไทย ซึ่งวันที่ 13 มกราคม พ.ศ. 2540 มีหนังสือผ่านสถานเอกอัครราชทูตไทยประจำสหราชอาณาจักรเพื่อแจ้งต่อผ่ายที่เกี่ยวข้องว่า ท่านชายทั้งสี่ได้ถูกถอดออกจากสถานะพระราชวงศ์และไม่มีสิทธิ์ในการใช้ฐานันดร "หม่อมเจ้า" อีกต่อไป ทั้งนี้ได้เปลี่ยนให้ไปใช้นามสกุลพระราชทาน "วิวัชรวงศ์" แทน อย่างไรก็ตาม ไม่ปรากฏประกาศการถอดฐานันดรศักดิ์ในราชกิจจานุเบกษา ที่โดยปกติแล้วการลาออกและการถอดถอนจากฐานันดรศักดิ์ของเจ้านายชั้นหม่อมเจ้าขึ้นไปจะต้องลงประกาศในราชกิจจานุเบกษา ปัจจุบันจุฑาวัชร วิวัชรวงศ์ พำนักอยู่ในสหรัฐอเมริกา พร้อมครอบครัว วันที่ 1 กันยายน พ.ศ. 2556 จุฑาวัชรสมรสกับริยา กอห์ฟ (Riya Gough) ชาวแซนดีเอโก สหรัฐอเมริกา ซึ่งทำให้จุฑาวัชรไร้สิทธิ์อย่างเด็ดขาดในการสืบราชบัลลังก์ จุฑาวัชร วิวัชรวงศ์ ถูกจัดอยู่ลำดับที่ 27 ในลำดับโปเจียมแห่งราชอาณาจักรไทยการศึกษาการศึกษา. - อนุบาล จากโรงเรียนอนุบาลจุไรรัตน์ กรุงเทพฯ - ประถมศึกษา จากโรงเรียนสาธิตมหาวิทยาลัยศรีนครินทรวิโรฒ ประสานมิตร และ โรงเรียนเรียนจิตรลดา - มัธยมศึกษา จาก โรงเรียนแฮร์โรว์ ประเทศอังกฤษ - มัธยมศึกษาตอนปลาย จากโรงเรียนเตรียมอุดมศึกษาทรินิตี รัฐฟลอริดา - ปริญญาตรี สาขาการบินและการบำรุงรักษา มหาวิทยาลัยไมอามี รัฐฟลอริดา - ปริญญาโท สาขาวิทยาศาสตร์การบิน, รัฐคอนเนตทิคัต - ปริญญาเอก ดุษฎีบัณฑิตในสาขานิติศาสตร์ (กำลังศึกษา)ราชตระกูล</doc>
