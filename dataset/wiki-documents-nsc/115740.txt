<doc id="115740" url="https://th.wikipedia.org/wiki?curid=115740" title="หน้า (เรขาคณิต)">หน้า (เรขาคณิต) ในทางเรขาคณิต หน้าของทรงหลายหน้า หมายถึงรูปหลายเหลี่ยมใดๆ ที่เป็นขอบเขตล้อมรอบทรงหลายหน้านั้น เช่นรูปสี่เหลี่ยมจัตุรัสที่ล้อมรอบทรงลูกบาศก์ ก็คือหน้าของทรงลูกบาศก์ ซึ่งมีทั้งหมด 6 หน้า ในคำปัจจัย -hedron ของทรงหลายหน้า polyhedron มาจากคำในภาษากรีก hedra แปลว่า หน้านิยามทั่วไป นิยามทั่วไป. ถึงแม้ว่ารูปหลายเหลี่ยม (สองมิติ) ที่เป็นขอบเขตล้อมรอบพอลิโทป (polytope) ในมิติที่สูงกว่า มักจะเรียกว่า หน้า อยู่เสมอ แต่ หน้า สามารถหมายถึงรูปทรงใดๆ ก็ได้ที่มีมิติต่ำกว่าพอลิโทปที่พิจารณา โดยจะเรียกว่า หน้า n มิติ (n-face) ดังตัวอย่างจากพอลิโครอน (polychoron) ในสี่มิติ จะประกอบด้วย- หน้าสี่มิติ (4-face) คือตัวพอลิโครอนเอง - หน้าสามมิติ (3-face) คือห้อง (cell) ในสามมิติ - หน้าสองมิติ (2-face) คือรูปหลายเหลี่ยม ในสองมิติ ซึ่งเป็นความหมายทั่วไปของ หน้า - หน้าหนึ่งมิติ (1-face) คือขอบ (edge) ในหนึ่งมิติ - หน้าศูนย์มิติ (0-face) คือจุดยอด (vertex) ในศูนย์มิติ - เซตว่าง ถ้าพอลิโทปอันหนึ่งมี n มิติ หน้าที่อยู่ใน n−1 มิติ จะเรียกว่า ด้าน (facet หรือ side) และหน้าที่อยู่ใน n−2 มิติ จะเรียกว่า สัน (ridge)</doc>
