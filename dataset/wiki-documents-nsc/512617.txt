<doc id="512617" url="https://th.wikipedia.org/wiki?curid=512617" title="ไพโรจน์ โล่ห์สุนทร">ไพโรจน์ โล่ห์สุนทร นายไพโรจน์ โล่สุนทร อดีตรัฐมนตรีช่วยว่าการกระทรวงศึกษาธิการ ในรัฐบาลนายชวน หลีกภัย (2) อดีตรัฐมนตรีช่วยว่าการกระทรวงมหาดไทย ในรัฐบาลพลเอกชวลิต ยงใจยุทธ และในรัฐบาลนายชวน หลีกภัย (1) และเป็นอดีตสมาชิกสภาผู้แทนราษฎรจังหวัดลำปางหลายสมัยประวัติ ประวัติ. ไพโรจน์ โล่สุนทร เกิดมื่อวันที่ 21 ธันวาคม พ.ศ. 2479 เป็นบุตรของนายชัย กับนางทองหยิบ โล่ห์สุนทร สมรสกับนางรำไพ มีบุตร 5 คน คือ นางสาวตวงรัตน์ โล่ห์สุนทร นางสาวศรินทร โล่ห์สุนทร นายกิตติกร โล่ห์สุนทร นางสาวณฐาพร โล่ห์สุนทร และนายธนาธร โล่ห์สุนทร ซึ่งในจำนวนนี้มีบุตรถึง 3 คน ได้รับเลือกตั้งเป็นสมาชิกสภาผู้แทนราษฎรตำแหน่งทางการเมือง ตำแหน่งทางการเมือง. นายไพโรจน์ โล่ห์สุนทร ได้รับเลือกตั้งเป็นสมาชิกสภาผู้แทนราษฎรจังหวัดลำปาง ครั้งแรกในการเลือกตั้ง พ.ศ. 2531 สังกัดพรรคเอกภาพ ต่อมาเปลี่ยนชื่อพรรคเป็นพรรคสามัคคีธรรม นำโดยนายณรงค์ วงศ์วรรณ หัวหน้าพรรค กระทั่งในการเลือกตั้งเดือนกันยายน พ.ศ. 2535 จึงย้ายมาสังกัดพรรคชาติพัฒนา และได้รับแต่งตั้งเป็นรัฐมนตรีช่วยว่าการกระทรวงมหาดไทย ในรัฐบาลนายชวน หลีกภัย ในปี พ.ศ. 2537 และในรัฐบาลพลเอกชวลิต ยงใจยุทธ ในปี พ.ศ. 2539 จากนั้นได้รับแต่งตั้งเป็นรัฐมนตรีช่วยว่าการกระทรวงศึกษาธิการ ในรัฐบาลนายชวน หลีกภัยอีกครั้ง ในปี พ.ศ. 2541 ในปี พ.ศ. 2544 ได้เข้าร่วมกับพรรคไทยรักไทย ของพันตำรวจโททักษิณ ชินวัตร และได้รับเลือกตั้งอีกสมัย กระทั่งถูกตัดสิทธิทางการเมืองเนื่องจากเป็นกรรมการบริหารพรรคเครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก - พ.ศ. 2538 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
