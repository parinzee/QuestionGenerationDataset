<doc id="487476" url="https://th.wikipedia.org/wiki?curid=487476" title="ปลาหมอแรมแดง">ปลาหมอแรมแดง ปลาหมอแรมแดง หรือ ปลาหมอจีเวล () เป็นสกุลของปลาน้ำจืดขนาดเล็กจำพวกหนึ่ง ใช้ชื่อสกุลว่า Hemichromis ในวงศ์ปลาหมอสี (Cichlidae) มีรูปร่างลักษณะคล้ายกับปลาซันฟิช (Lepomis spp.) ซึ่งเป็นปลาคนละวงศ์กัน เป็นปลาขนาดเล็ก ความยาวเต็มที่เฉลี่ยไม่เกิน 10-12 เซนติเมตร พบใหญ่สุด 30 เซนติเมตร กระจายพันธุ์อยู่ทั่วไปในแหล่งน้ำต่าง ๆ ของทวีปแอฟริกา บริเวณชายฝั่งตะวันตกถึงแอฟริกากลาง ส่วนใหญ่มีสีลำตัวเป็นสีแดงสด หรือสดใสเป็นสีรุ้งสวยงาม มีทั้งตัวผู้สวยงามกว่าตัวเมีย และตัวเมียสวยงามกว่าตัวผู้ เป็นปลาอาศัยอยู่รวมกันเป็นฝูง มีอุปนิสัยก้าวร้าว มีพฤติกรรมในการเลี้ยงดูลูกปลา ซึ่งในช่วงนี้จะมีนิสัยดุร้ายกว่าปกติการจำแนก การจำแนก. แบ่งออกเป็น 13 ชนิด (บางข้อมูลจัดเป็น 11 ชนิด และรอการอนุกรมวิธาน 6 ชนิด ในขณะที่บางข้อมูลจัดเพียง 7 ชนิด)- Hemichromis angolensis - Hemichromis bimaculatus - Hemichromis cerasogaster - Hemichromis cristatus - Hemichromis elongatus - Hemichromis exsul - Hemichromis fasciatus - Hemichromis frempongi - Hemichromis guttatus - Hemichromis letourneuxi - Hemichromis lifalili - Hemichromis paynei - Hemichromis stellifer นิยมเลี้ยงเป็นปลาสวยงาม เป็นปลาที่เลี้ยงดูง่าย ควรจะเลี้ยงในตู้ที่มีขนาดจุน้ำได้มากกว่า 80 ลิตร และสามารถเพาะขยายพันธุ์ได้แล้วในที่เลี้ยง</doc>
