<doc id="951675" url="https://th.wikipedia.org/wiki?curid=951675" title="ลามาลแบ">ลามาลแบ ลามาลแบ () เป็นเทศบาลในเทศบาลภูมิภาคแห่งเทศมณฑลชาร์เลอวัว-แอ็สต์ ซึ่งตั้งอยู่ในรัฐควิเบก ประเทศแคนาดา เทศบาลตั้งอยู่บนฟากเหนือของแม่น้ำเซนต์ลอว์เรนซ์ บริเวณปากแม่น้ำมาลแบ เดิมมีชื่อว่า เมอร์รีย์เบย์ กล่าวกันว่าการพัฒนาทางด้านการท่องเที่ยวในพื้นที่นี้สามารถย้อนไปได้ถึง ค.ศ. 1760 เมื่อจอห์น แนร์ และแมลคัม เฟรเซอร์ ขุนนางชาวสกอตแลนด์ได้เริ่มต้อนรับผู้เข้ามาเยี่ยมเยียนพื้นที่ที่คฤหาสน์ของตน คฤหาสน์รีเชอลีเยอ (ปัจจุบันเป็นโรงแรม) และกาสิโนชาร์เลอวัวตั้งอยู่ในย่านเดียวกันและในเขตของอดีตเทศบาลปวงโตปิก</doc>
