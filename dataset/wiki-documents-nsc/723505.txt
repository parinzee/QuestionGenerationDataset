<doc id="723505" url="https://th.wikipedia.org/wiki?curid=723505" title="ปลาตามิน (สกุล)">ปลาตามิน (สกุล) ปลาตามิน เป็นสกุลของปลาน้ำจืด ในสกุล Amblyrhynchichthys (/แอม-ไบล-รีนค์-อิค-ธีส/) ในวงศ์ปลาตะเพียน (Cyprinidae) โดยมีลักษณะทางอนุกรมวิธานที่สำคัญ คือ ครีบหลังมีก้านครีบเดี่ยวที่ค่อนข้างใหญ่ แข็ง และขอบจักเป็นฟันเลื่อย ครีบท้องมีก้านครีบแขนง 9 ก้าน ปลายจมูกตัดตรงมีเยื่อเหมือนวุ้นรอบนัยน์ตา ระหว่างรูทวารจนถึงต้นครีบก้นมีเกล็ด 3 แถว เป็นปลาที่พบได้ในแม่น้ำสายใหญ่ ๆ ในภูมิภาคเอเชียอาคเนย์ จำแนกออกได้เป็น 2 ชนิด- Amblyrhynchichthys micracanthus — ปลาตามินกระโดงสั้น เป็นชนิดที่แยกออกจากชนิด A. truncatus - Amblyrhynchichthys truncatus — ปลาตามิน, ปลาตาโป, ปลาหนามหลัง, ปลาตะโกก, ปลาตาเหลือก</doc>
