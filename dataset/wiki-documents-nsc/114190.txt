<doc id="114190" url="https://th.wikipedia.org/wiki?curid=114190" title="สหภาพเสรีภาพพลเมืองอเมริกัน">สหภาพเสรีภาพพลเมืองอเมริกัน สหภาพเสรีภาพพลเมืองอเมริกัน หรือ เอซีแอลยู (American Civil Liberties Union - ACLU) ประกอบด้วยองค์กรไม่แสวงกำไรสององค์กรแยกกัน: มูลนิธิเอซีแอลยู (ACLU Foundation) องค์กรตามกฎหมายมาตรา 501(c)(3) ซึ่งเน้นกิจกรรมการต่อสู้คดีและการสื่อสาร และสหภาพเสรีภาพพลเมืองอเมริกัน องค์กรตามมาตรา 501(c)(4) ซึ่งเน้นเรื่องการผลักดันกฎหมาย ภารกิจที่เอซีแอลยูประกาศคือ "เพื่อปกป้องและรักษาสิทธิและเสรีภาพของปัจเจกซึ่งรับรองแก่คนทุกคนในประเทศนี้ตามรัฐธรรมนูญและกฎหมายของสหรัฐอเมริกา" เอซีแอลยูทำงานผ่านการต่อสู้คดี การออกกฎหมาย และการให้การศึกษาชุมชน ก่อตั้งในปี 1920 โดย Crystal Eastman, Roger Baldwin และ Walter Nelles สหภาพเอซีแอลยูเป็นองค์กรที่สืบทอดต่อจากองค์กร National Civil Liberties Bureau ที่ตั้งขึ้นระหว่างสงครามโลกครั้งที่หนึ่ง ในปี 2010 สหภาพมีสมาชิกมากกว่า 500,000 คน</doc>
