<doc id="104293" url="https://th.wikipedia.org/wiki?curid=104293" title="ลินด์ซีย์ โลเอิน">ลินด์ซีย์ โลเอิน ลินด์ซีย์ ดี โลฮาน (; เกิด 2 กรกฎาคม ค.ศ. 1986) เป็นนักแสดงชาวอเมริกัน และมีผลงานเพลงมาแล้ว 2 อัลบั้ม ก้าวเข้าสู่วงการบันเทิง ด้วยการ ถ่ายโฆษณารถยนต์ฟอร์ด เมื่ออายุเพียงแค่ 3 ขวบ หลัง จากนั้นก็มีงานถ่ายโฆษณาเข้ามาเรื่อยๆ จนกระทั่งได้แสดงละครโทรทัศน์เรื่องแรกคือ "Another World" (1996) เธอเพิ่งจะมีผลงานแสดงใน “Confessions of a Teenage Drama Queen” และการแสดงร่วมกับเจมี่ ลี เคอร์ติส ใน “Freaky Friday” ของมาร์ค วอเตอร์สประวัติ ประวัติ. ลินด์ซีย์เกิดในลองไอแลนด์ นิวยอร์ก เริ่มต้นอาชีพเมื่ออายุสามขวบกับการเป็นนางแบบให้กับฟอร์ด ด้วยเอกลักษณ์ที่เธอมีผมแดง เธอได้รับการเซ็นสัญญากับเอเจนซี่ชั้นนำ และมีผลงานโฆษณาโทรทัศน์กว่า 60 ชิ้น รวมถึงสปอตของเดอะ แก๊ป (The Gap) , เจลโล (Jell-O) , พิซซ่าฮัท (Pizza Hut) และเวนดี้ส์ (Wendy’s) ในปี 1996 ลินด์ซีย์มีผลงานการแสดงทางโทรทัศน์ ลินด์ซีย์เคยรับบทเป็นอาลี ฟาวเลอร์ ในละครชีวิตภาคกลางวันเรื่อง “Another World” ทั้งยังปรากฏตัวใน เรื่อง “Guiding Light” และ “Bette” ที่เธอร่วมแสดงในบทลูกสาวของเบ็ต มิดเลอร์ และ ภาพยนตร์ที่แพร่ภาพทางโทรทัศน์เรื่อง “Life-Size” กับไทร่า แบงค์ส และเรื่อง “Get a Clue” ลินด์ซีย์ มีผลงานการแสดงภาพยนตร์ครั้งแรกเมื่อ ปี 1998 ในงานเก่าเอามาทำใหม่เรื่อง “The Parent Trap” เธอรับบทเป็นฝาแฝด แสดงกับเดนนิส เควด และนาตาชา ริชาร์ดสัน ลินด์ซีย์ มีผลงานที่สร้างชื่อของเธอมีกันตามมาในบทบาทสาววัยรุ่นไม่ว่าจะเป็น "Freaky Friday" และ "Herbie: Fully Loaded," และล่าสุด ลินด์ซีย์กำลังก้าวเข้าสู่บทบาทที่โตมากขึ้นกว่าเดิม เมื่อเธอต้องปะทะบทบาทครั้งสำคัญกับนักแสดงรุ่นใหญ่ ทั้ง เมอรีล สตรีป ลิลลี่ ทอมลิน และทอมมี่ ลี โจนส์ ในภาพยนตร์เรื่อง "A Prairie Home Companion," ภายใต้ฝีมือการกำกับของ โรเบิร์ต อัลท์แมน นอกจากนี้ โลฮาน มีผลงานภาพยนตร์เรื่อง "Chapter 27" ซึ่งเป็นเรื่องราวที่เกี่ยวข้องกับการเสียชีวิตของนักร้องชื่อดัง จอห์น เลนนอน และได้แสดงคู่กับนักแสดง จาเรด เลโท ทางด้านผลงานเพลง ลินด์ซีย์เคยร้องเพลงและเต้นรำมาตั้งแต่สี่ขวบ ได้โชว์เสียงในเพลงประกอบภาพยนตร์เรื่อง “Freaky Friday” โดยร้อง เพลงธีม “Ultimate” และในเพลงประกอบภาพยนตร์เรื่อง “Confessions of a Teenage Drama Queen” ได้ออกผลงานอัลบั้มชุดแรก Speak (2004) และอัลบั้มชุดที่ 2 A Little More Personal (Raw) (2005) สิงหาคม พ.ศ. 2550 ลินด์ซีย์ ถูกไล่ออกจากค่ายเพลง Casablanca Records และค่ายหนังยักษ์ใหญ่ Disney และ Paramount Picturesภาพลักษณ์ ภาพลักษณ์. ลินด์ซีย์ โลฮาน มักเป็นขาประจำหน้าหนึ่งของหนังสือพิมพ์แท็บลอยด์ โดยสื่อมวลชนมักชอบมอบตำแหน่งทีนควีนให้กับเธอ และเสนอภาพลักษณ์สาวปาร์ตี้ของเธอ โดยเธอเคยตอบโต้ให้เลิกเขียนภาพพจน์ของเธอเช่นนี้ โดยนักแสดงสาวได้ออกมาพูดถึงเรื่องนี้ว่า “ฉันรังเกียจจริงๆ เวลาที่คนส่วนใหญ่มาเรียกฉันว่าเป็นราชินีหนังวัยรุ่น” ลินด์ซีย์มักมีปัญหาเกี่ยวกับเรื่องสุขภาพ ทั้งน้ำหนัก สารเสพติด และ อาการติดแอลกอฮอล์ โดยเธอได้บำบัด ยาเสพติดที่พรอมมิส ศูนย์บำบัดในแถบมาลิบู ส่วนเรื่องน้ำหนักที่ลดลงของเธอ โดยลินด์ซีย์ เปิดใจถึงเรื่องนี้ว่า “บางทีการที่ฉันมีรูปร่างผอมบาง มันไม่ได้ทำให้ฉันดูมีสุขภาพดีเลยค่ะ และฉันเองก็ไม่ได้คิดถึงตรงนี้เลยด้วยซ้ำ น้ำหนักฉันลดลงไปมาก ในช่วงที่ฉันต้องพักรักษาตัวที่โรงพยาบาล และตอนนี้ ฉันอยากให้ตัวเองมีน้ำหนักเพิ่มขึ้นกว่านี้ มันเป็นเรื่องที่ต้องอาศัยตั้งใจค่ะ เมื่อคุณเริ่มต้นที่จะเดินมาถูกทาง และถ้าเพื่อนของคุณยังเป็นเพื่อนคุณอยู่ เพราะว่าคุณมองหาทางหนทางที่แน่นอนแล้ว”</doc>
