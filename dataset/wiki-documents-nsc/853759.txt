<doc id="853759" url="https://th.wikipedia.org/wiki?curid=853759" title="โจมินซู">โจมินซู โจมินซู ( , ? – ค.ศ. 1390) ขุนศึกแห่งราชวงศ์โครยอ โจมินซูได้ร่วมมือกับ ลีซองเก ซึ่งในเวลาต่อมาคือ พระเจ้าแทโจ ปฐมกษัตริย์แห่ง ราชวงศ์โชซ็อน ซึ่งกำลังนำกองทัพไปโจมตีกองทัพ ราชวงศ์หมิง ยกทัพกลับมายึดอำนาจและปลด พระเจ้าอู พระราชาลำดับที่ 31 ลงจากราชบัลลังก์เมื่อ ค.ศ. 1388 พร้อมกับตั้งพระโอรสของพระเจ้าอูคือเจ้าชายชางขึ้นสืบราชบัลลังก์ต่อมาและทำการประหารชีวิต ชอยยัง ขุนศึกซึ่งให้การสนับสนุนราชวงศ์หยวนและกำลังเรืองอำนาจอยู่ในราชสำนักขณะนั้นทำให้ลีซองเกก้าวขึ้นมามีอำนาจในราชสำนักแทน ต่อมาใน ค.ศ. 1389 โจมินซูพยายามโค่นอำนาจของลีซองเกแต่ไม่สำเร็จจึงถูกจับและถูกประหารชีวิตเมื่อ ค.ศ. 1390</doc>
