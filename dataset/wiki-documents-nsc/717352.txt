<doc id="717352" url="https://th.wikipedia.org/wiki?curid=717352" title="เออเรซุนด์">เออเรซุนด์ เออเรซุนด์ (Øresund, Öresund) เป็นช่องแคบที่สำคัญ อยู่ระหว่างเกาะเชลลันด์กับทางตอนใต้ของประเทศสวีเดน ความกว้างส่วนแคบสุด 4 กม. (2.5 ไมล์) ตั้งอยู่บริเวณปราสาทครอนบอรย์ ใกล้เมืองเฮลซิงเงอร์ของเดนมาร์ก และท่าเรือของเฮลซิงบอรย์ในสแกเนียของสวีเดน คำว่า เออเรซุนด์ ยังเป็นชื่อของภูมิภาคเออเรซุนด์ ที่มีประชากรราว 3.8 ล้านคน ของทั้งจากเดนมาร์กและสวีเดน เออเรซุนด์ ยังเป็นช่องแคบ 1 ใน 3 ของเดนมาร์กที่เชื่อมกับทะเลบอลติกสู่มหาสมุทรแอตแลนติกเชื่อมกับน่านน้ำคัตเทกัตและสแกเกอร์แรก และทะเลเหนือ ถือเป็นหนึ่งในน่านน้ำที่คับคั่งที่สุดของโลก</doc>
