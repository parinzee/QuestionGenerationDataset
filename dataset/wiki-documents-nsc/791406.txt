<doc id="791406" url="https://th.wikipedia.org/wiki?curid=791406" title="ซัมซุง กาแลคซีเอส (สมาร์ตโฟน)">ซัมซุง กาแลคซีเอส (สมาร์ตโฟน) ซัมซุง กาแลคซีเอส (; ชื่อรหัส Galaxysmtd) เป็นสมาร์ตโฟนที่พัฒนาโดยซัมซุง เปิดตัวครั้งแรกเมื่อวันที่ 4 มิถุนายน ค.ศ. 2010 ที่ประเทศสิงคโปร์ เป็นรุ่นแรกในชุดกาแลคซีเอส ขณะเปิดตัว กาแลคซีเอสเป็นสมาร์ตโฟนที่ประมวลผลทางกราฟิกได้เร็วที่สุด และมีความบางแค่ 9.9 มิลลิเมตร ซึ่งถือเป็นสมาร์ตโฟนที่บางที่สุดในขณะนั้น กาแลคซีเอสมาพร้อมกับระบบปฏิบัติการแอนดรอยด์ 2.1 เอแคลร์ที่สามารถอัปเกรดเป็นแอนดรอยด์ 2.3 จิงเจอร์เบรดได้ ซีพียู ARM Cortex A8 1 จิกะเฮิรตซ์ หน้าจอเป็นจอซูเปอร์แอโมเลดขนาด 4 นิ้ว กล้องหลัง 5 ล้านพิกเซล กาแลคซีเอสได้รับการตอบรับส่วนใหญ่ไปในทางที่ดี ซีเน็ตเอเซียให้คะแนนกาแลคซีเอส 8.4 เต็ม 10, จีเอ็มเอมอารีนา.คอมกล่าวชมว่ากาแลคซีเอสมี "คุณภาพเสียงที่สมบูรณ์แบบ" และ "เป็นผู้นำสมาร์ตโฟนแอนดรอยด์ตัวใหม่" และนิตยสารไทม์จัดกาแลคซีเอสอยู่ในอันดับ 2 ของ 10 อันดับสุดยอดอุปกรณ์อิเล็กทรอนิกส์ของปี ค.ศ. 2010</doc>
