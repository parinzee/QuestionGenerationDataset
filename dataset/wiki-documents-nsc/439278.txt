<doc id="439278" url="https://th.wikipedia.org/wiki?curid=439278" title="สามนิ้วแห่งฮาร์ดดิงคันทรี">สามนิ้วแห่งฮาร์ดดิงคันทรี สามนิ้วแห่งฮาร์ดดิงคันทรี () เป็นฉายาที่มอบให้แก่หมาป่าโทนตัวผู้ในอเมริกาเหนือ ซึ่งคุกคามปศุสัตว์ในฮาร์ดดิงคันทรี (Harding County) รัฐเซาท์ดาโคตาเป็นเวลาถึงสิบสามปีในช่วงต้นคริสต์ศตวรรษที่ 20 มันมีอาณาเขตการล่าไกลไปถึงตะวันตกเฉียงใต้ของรัฐนอร์ทดาโคตาและลงใต้ไปถึงทางตะวันออกของรัฐมอนแทนา สามนิ้วเริ่มก่อการเมื่อปี ค.ศ. 1912 ก่อนจะกลายเป็นนักฆ่าปศุสัตว์อย่างเต็มตัวใน ค.ศ. 1917 ประมาณการว่ามูลค่าของปศุสัตว์ที่ถูกฆ่าสูงถึง $50,000 ในตลอดสิบสามปีที่มันก่อการ เท่าที่ทราบมันฆ่าแกะถึง 66 ตัวในสองคืนก่อนที่จะถูกจับได้ไม่นาน สามนิ้วถูกไล่ล่าด้วยกำลังคนมากกว่า 150 คน แต่กลับติดกับดักถูกจับได้ในวันที่ 23 กรกฎาคม ค.ศ. 1925 ในทุ่งเลี้ยงสัตว์คาเฮาน์ (Kahoun) ใกล้แกลอัป (Gallup) รัฐเซาท์ดาโคตา โดยไคลด์ เอฟ. บริกก์ (Clyde F. Briggs) สารวัตรควบคุมสัตว์ล่าเหยื่อประจำรัฐ ตอนแรกวางแผนจะนำสามนิ้วไปที่บัฟฟาโลคันทรี (Buffalo County) แบบยังมีชีวิต แต่กลับมาตายเสียก่อน คาดว่า มันมีอายุประมาณ 20 ปี ยาว 6 ฟุต หนัก 75 - 80 ปอนด์</doc>
