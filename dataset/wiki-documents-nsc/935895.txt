<doc id="935895" url="https://th.wikipedia.org/wiki?curid=935895" title="การโจมตีเคมีที่ดูมา">การโจมตีเคมีที่ดูมา วันที่ 7 เมษายน 2561 เกิดการโจมตีเคมีตามรายงานในนครดูมา (Douma) ประเทศซีเรีย โดยมีผู้เสียชีวิตตามกล่าวหาประมาณ 42–70 คน รัฐบาลซีเรียและพันธมิตรคัดค้านรายงานนี้ซึ่งปฏิเสธว่าไม่มีการโจมตีเคมีใด ๆ เกิดขึ้นเหตุโจมตี เหตุโจมตี. กลุ่มแพทย์ เฝ้าสังเกตและนักเคลื่อนไหวหลายกลุ่ม รวมทั้งหมวกขาว (White Helmets) ซึ่งเป็นกลุ่มอาสาสมัครกู้ภัย รายงานว่าเฮลิคอปเตอร์ของกองทัพซีเรียหย่อนระเบิดถังใส่นครดูมา ระเบิดนั้นซึ่งต้องสงสัยว่าใส่ยุทโธปกรณ์เคมีอย่างแก๊สคลอรีนและซาริน ทำให้เกิดอาการชักรุนแรงในบางคน เช่นเดียวกับทำให้ขาดอากาศหายใจ สหภาพการบริบาลการแพทย์และองค์การบรรเทาสาธารณภัย (Union of Medical Care and Relief Organizations) องค์การมนุษยธรรมซึ่งเฝ้าสังเกตบริการทางการแพทย์ในภูมิภาค ระบุว่ามีผู้เสียชีวิต 70 คนจากการโจมตีดังกล่าว แพทย์สนามรายงานว่าสาเหตุการเสียชีวิตมาจากการสัมผัสแก๊สคลอรีนและซาริน วิดีทัศน์จากที่เกิดเหตุแสดงภาพชาย หญิงและเด็กไร้ชีวิตโดยมีฟองไหลออกจากปาก นอกจากนี้ยังมีรายงานผู้บาเจ็บ สมาคมแพทย์อเมริกันซีเรีย (Syrian American Medical Society, หรือ SAMS) รายงานว่ามีกว่า 500 คนในดูมา "ถูกนำส่งศูนย์แพทย์ท้องถิ่นโดยมีอาการบ่งชี้ถึงการสัมผัสสารเคมี" SAMS ยังกล่าวว่ามีการโจมตีด้วยระเบิดคลอรีนใส่โรงพยาบาลดูมา ทำให้มีผู้เสียชีวิต 6 คน และมีการโจมตีอีกครั้งด้าวย "สารผสม" ใส่อาคารใกล้เคียง กลุ่มฝ่ายค้านซีเรียระบุว่า พยานยังรายงานว่าได้กลิ่นคลอรีนเข้มข้นระหว่างการโจมตีและกล่าวว่าผลปรากฏรุนแรงกว่าการโจมตีลักษณะนี้ครั้งก่อน ๆ นักเคลื่อนไหวฝ่ายค้านซีเรียยังโพสต์วิดีทัศน์ถึงแก๊สอัดความดันสีเหลืองที่ระบุว่าใช้ระหว่างการโจมตี เจ้าหน้าที่แพทย์และผู้เชี่ยวชาญอาศัยอาการและความเร็วที่ผู้ป่วยได้รับผล แนะว่าอาจเป็นการผสมคลอรีนกับแก๊สชนิดอื่นหรือสารออกฤทธิ์ต่อประสาท ทว่า ศ. Ferrada de Noli ผู้เชี่ยวชาญอาวุธเคมีทางการแพทย์อิสระจากประเทศสวีเดน ชี้ในถ้อยแถลงของเขาทางทวิตเตอร์ในวันที่ 12 เมษายนว่า ภาพที่หมวกขาวเสนอจากจุดเกิดเหตุแสดงหมอกขาว แต่ตามเว็บไซต์ศูนย์ควบคุมและป้องกันโรคของสหรัฐ หมอกจากแก๊สคลอรีนจะเป็นสีเขียวเหลือง ส่วนหนังสือพิมพ์โครเนนไซทุงของประเทศรัสเซีย ระบุว่าอาจเป็นกลุ่มก่อการร้ายอิสลามที่ปราชัยเพื่อกระตุ้นให้นาโต้โจมตีรัฐบาลซีเรียภายหลัง ภายหลัง. หนึ่งวันหลังเหตุโจมตีเคมี กบฏทั้งหมดที่ควบคุมดูมาตกลงทำข้อตลกงกับรัฐบาลเพื่อยอมยกพื้นที่ดังกล่าว ช่วงเช้าวันที่ 9 เมษายน 2561 มีการโจมตีทางอากาศต่อฐานทัพอากาศติยัส (Tiyas Military Airbase) โดยมีรายงานผู้เสียชีวิตหลายคน สหรัฐปฏิเสธว่าเป็นผู้เปิดฉากโจมตี และโฆษกอิสลราเอลปฏิเสธให้ความเห็น รัสเซียกล่าวว่าอิสราเอลรับผิดชอบ และว่าเครื่องบินเจ็ตเอฟ-15ไอของอิสราเอลสองลำโจมตีฐานทัพอากาศดังกล่าวจากน่านฟ้าเลบานอน โดยยิงขีปนาวุธ 8 ลูกซึ่งถูกสกัดได้ 5 ลูก ประเทศรัสเซียและอิหร่านกล่าวว่าการโจมตีที่ดูมาเป็นการโจมตีป้ายสี (false flag attack) วันที่ 10 เมษายน มีข้อมติคณะมนตรีความมั่นคงแห่งสหประชาชาติประชันกันว่าจะจัดการตอบสนองต่อการโจมตีดังกล่าวอย่างไร สหรัฐ ฝรั่งเศสและสหราชอาณาจักรยับยั้งข้อมติยูเอ็นที่รัสเซียเสนอ รัสเซียยับยั้งข้อมติที่สหรัฐเสนอ ประเทศซีเรียและรัสเซียเชิญองค์การห้ามอาวุธเคมีให้สอบสวนว่ามีการใช้อาวุธเคมีจริงหรือไม่</doc>
