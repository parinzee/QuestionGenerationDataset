<doc id="341488" url="https://th.wikipedia.org/wiki?curid=341488" title="ซิซิฟัส">ซิซิฟัส ซิซีฟัส (Sisyphus) เป็นพระราชาแห่งโครินธ์ มีพระมเหสี ชื่อ มีโรพี (Merope) มีพระโอรสคือ เจ้าชายกลอคัส ซึ่งต่อมาได้ครองราชสมบัติ ต่อจากพระบิดา ซึ่งกลอคัส มีลูกคือเบลเลอโรฟอน ผู้ปราบเพกาซัสและสังหารนางไคเมร่า ซิซีฟัสเป็นพระราชาที่เจ้าเลห์จอมอุบาย ที่ไม่กลัวต่อเหล่าปวงเทพการดูหมิ่นเทพเจ้า การดูหมิ่นเทพเจ้า. เรื่องราวเกิดขึ้นเพราะเมืองคอรินธ์ที่ซิซีฟัสเป็นผู้ครอง ประสบปัญหาประสบภัยขาดแคลนน้ำใช้มาก ทั้งในราชสำนัก และในบ้านของประชาชน ทำให้พระราชาซิซีฟัสกังวลมาก วันหนึ่งขณะที่ซิซีฟัสกำลังอยู่บนหอคอย ได้เห็นเทพซูสลักพาตัวเอจิน่า ลูกสาวของเทพอะโซปัส เทพแห่งแม่น้ำ ซึ่งวันต่อมา ซิซีฟัสได้เจอกับเทพอะโซปัส เทพแห่งแม่น้ำ ที่กำลังตามหาเอจิน่า ลูกสาวของตนอยู่ ซิซีฟัสจึงได้บอกที่อยู่ของเอจิน่าให้เทพอะโซปัส โดยมีข้อแลกเปลี่ยนว่าเทพอะโซปัสจะต้องเนรมิตแหล่งน้ำใหม่ให้เมืองคอรินธ์ ซึ่งเทพอะโซปัสก็ได้เนรมิตบ่อน้ำใหม่ให้โดยการหยิบก้อนหินก้อนหนึ่ง ขึ้นมาจากดิน และวางลง ทันใดนั้นน้ำก็พุ่งออกมากลายเป็นแหล่งน้ำใหม่ให้ชาวเมืองคอรินธ์ใช้สืบทอดกันต่อมา หลังจากนั้นเทะอะโซปัสจึงไปตามทางที่ซิซีฟัสบอก เทพอะโซปัสพยายามขอร้องเทพซุสให้คืนลูกสาวของเขามา เพราะไม่ต้องการให้เทพีเฮรา มเหสีของเทพซุสรู้ ไม่งั้นเอจิน่าจะต้องถูกทารุณจากเฮราโดยแสนสาหัส เทพซุสจึงใช้สายฟ้าโยนไปที่อะโซปัส เทพอะโซปัสจึงรีบกระโดดลงน้ำ ซึ่งต่อมาจะพบถ่านหินอยู่ที่แม่น้ำนั้นอันเกิดจากสายฟ้าของซุสนั้นเอง ซูสสืบเรื่องนี้จนรู้เข้าว่าซิซีฟัสเป็นผู้บอกที่หลบซ่อนของตน กับเอจิน่า เทพซุสจึงส่งเทพทานาทอส เทพแห่งความตายไปรับวิญญาณของซิซีฟัส ไปลงโทษที่ขุมนรกทาร์ทารัส แต่ซิซีฟัสได้วางแผนเอาไว้อยู่แล้ว ว่าเทพซุสอาจจะส่งเทพทานาทอสมารับวิญญาณของตนไปลงโทษในปรโลก เมื่อทานาทอสมาถึงวังของซิซีฟัส ซิซีฟัสจึงใช้แหคลุมทาทานอส และให้ทหารพาเทพทานาทอสไปขัง เนื่องจากเทพทานาทอสถูกขังทั่วโลกก็ไม่มีความตาย ซึ่งทำให้เทพแอรีส เทพแห่งสงครามโมโหที่ไม่มีใครตายในสงคราม จึงไปช่วยเทพทานาทอสออกมา (บางตำราอ้างว่าเทพซูสเป็นคนสั่งให้แอรีสไปปลดปล่อยเทพทาทานอสออกมา) เมื่อเทพทานาทอสออกมาได้แล้วทั่วโลกก็กลับมามีความตายอีกครั้ง ทานาทอสจึงพาวิญญานของซิซีฟัสไปปรโลกเพื่อตัดสินกรรมได้ แต่ซิซีฟัสก็ยังมีแผนสองมาหลอกเทพเจ้าอีก ก่อนตายเทพซิซีฟัสได้สั่งเสียแก่ภรรยาให้ ห้ามจัดงานพิธีศพ และห้ามวางเหรียญบนปาก เพื่อข้ามแม่น้ำสติกซ์ในยมโลกด้วย (ชาวกรีกมีความเชื่อว่าแม่น้ำสติกซ์ไหลอยู่รอบยมโลก และมีเครอน ผู้แจวเรือข้ามวิญญานไปส่งที่อีกฝั่ง โดยทุกคนก่อนตายจะต้องมีเหรียญ 1 เหรียญ เป็นค่าจ้างให้เครอน เพื่อข้ามแม่น้ำสติกซ์ ไปตัดสินความดีความชอบที่อีกฝั่ง) เมื่อซิซีฟัสไม่มีเหรียญเป็นค่าจ้างให้เครอนผู้แจวเรือ ทำให้ต้องทนความหนาวอยู่ริมแม่น้ำสติกซ์ ทำให้เทพเฮดีส รู้สึกแปลกใจ ว่าเป็นถึงพระราชาทำไม ภรรยาไม่ให้เหรียญ เป็นค้าจ้างข้ามแม่น้ำสติกซ์ เทพฮาเดสจึงให้วิญญาณของซิซีฟัส กลับไปเพื่อสั่งเสียแก่นางมีโรพี ซึ่งเป็นภรรยาเสียก่อน เมื่อซิซีฟัสได้ฟื้นอีกครั้ง ก็ไม่ได้ทำตามสัญญาที่จะกลับไปในยมโลก ทำให้เทพทั้ง 2 คือซุส และฮาเดส ต่างโกรธซึ่งทำให้เทพเจ้าอับอายได้ถึงขนาดนี้ แต่ก็ทำอะไรไม่ได้ จนวันหนึ่งสามพี่น้องมอยเร (เป็นสามเทพีที่ลิขิตชีวิตมนุษย์ องค์แรกมีหน้าที่ปั่นเส้นด้ายแห่งชีวิต องค์ที่สองมีหน้าที่ทอเส้นด้ายแห่งชีวิต คนที่สามมีหน้าที่ตัดเส้นด้ายแห่งชีวิต)ได้ตัดเส้นด้ายชีวิตของซิซีฟัสขาด ทำให้ซิซีฟัส ถึงฆาตตายจริง ๆ ซิซีฟัสถูกพาตัวไปยมโลกอีกครั้ง โดยเทพฮาเดสได้ลงโทษซิซีฟัส ให้กลิ้งก้อนหินก้อนใหญ่ขึ้นไปบนเขา แล้วกลิ้งลงมาทับเขาอีก และยังถูกบังคับให้กลิ้งหินขึ้นไปอีกเป็นอย่างนี้ไม่มีที่สิ้นสุด</doc>
