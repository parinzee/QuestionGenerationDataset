<doc id="298109" url="https://th.wikipedia.org/wiki?curid=298109" title="ราอุล กอนซาเลซ">ราอุล กอนซาเลซ ราอุล กอนซาเลซ บลังโก () เป็นนักฟุตบอลชาวสเปน เกิดวันที่ 27 มิถุนายน ค.ศ. 1977 ที่กรุงมาดริด ประเทศสเปนประวัติสโมสร ประวัติ. สโมสร. เมื่อสมัยยังเด็ก ราอุลได้เป็นเด็กฝึกของอัตเลตีโก มาดริด ในปี ค.ศ. 1990 ก่อนจะย้ายมาเป็นเด็กฝึกกับเรอัล มาดริด ซึ่งเป็นคู่ปรับของทีมตราหมีในอีกสองปีให้หลัง ก่อนก้าวขึ้นสู่ทีมชุดใหญ่ในปี ค.ศ. 1994 และเล่นให้ทีมเดียวเรื่อยมา จนกลายเป็นตำนานของราชันชุดขาว ราอุลยิงให้มาดริดไปเกิน 300 ประตู นอกจากนี้ยังเคยคว้ารางวัลดาวซัลโวลาลีกาในปี ค.ศ. 1999 และ ค.ศ. 2001 ในกลางปี ค.ศ. 2010 หลังจบฟุตบอลโลก 2010 ที่แอฟริกาใต้ ที่ทีมชาติสเปนได้แชมป์โลกไป แต่ทว่าราอุลไม่ได้ติดทีมชาติในครั้งนี้ ราอุลได้แถลงข่าวย้ายจากเรอัล มาดริด ที่อยู่มายาวนานถึง 16 ปี ไปยังชาลเก้ 04 ในบุนเดสลีกาของเยอรมนี โดยเซ็นสัญญาเป็นระยะเวลา 2 ปีทีมชาติ ทีมชาติ. ราอุลมีโอกาสลงเล่นทีมชาติชุดใหญ่ครั้งแรกเมื่อปี ค.ศ. 1996 จนถึงปี ค.ศ. 2006 ตลอด 10 ปีกับทีมชาติ ราอุลลงเล่นไปทั้งหมด 102 นัด ยิงไป 44 ประตู ซึ่งถือเป็นสกอร์สูงสุดตลอดกาลของทีมชาติสเปน และมีโอกาสไปเล่นทัวร์นาเมนต์สำคัญอย่างฟุตบอลโลก 1998, 2002, 2006 และ ยูโร 1996, 2000, 2004ชีวิตส่วนตัว ชีวิตส่วนตัว. กอนซาเลซ แต่งงานกับมาเมน ซานซ์ เมื่อปี ค.ศ. 1999 มีบุตรชาย 4 คน และลูกสาว 1 คน ได้แก่ คอร์เค ซึ่งตั้งชื่อตาม คอร์เค บัลดาโน, อูโก ตั้งชื่อตาม อูโก ซานเชซ, ฝาแฝด เอกตอร์และมาเตียว ตั้งชื่อตาม เอกตอร์ รีอัลและมาเตียว ตั้งชื่อตามโลทาร์ มัทเทาส์ และบุตรสาวชื่อ มารีอาเกียรติยศระดับสโมสรเกียรติยศ. ระดับสโมสร. - 6 ครั้ง แชมป์ลาลีกา 1994-95, 1996-97, 2000-01, 2002-03, 2006-07, 2007-08 - 3 ครั้ง แชมป์ยูฟ่าแชมเปียนส์ลีก 1997-98, 1999-00, 2001-02 - 2 ครั้ง แชมป์สโมสรโลก 1998, 2002 - 4 ครั้ง แชมป์สแปนิชซูเปอร์คัพ 1997, 2001, 2003, 2008 - 1 ครั้ง แชมป์ยูฟ่าซุปเปอร์คัพ 2002ส่วนตัวส่วนตัว. - ดาวซัลโวลาลีกา 1999,2001 - ดาวซัลโวยูฟ่าแชมเปียนส์ลีก 2000,2001 - กองหน้ายอดเยี่ยมยูฟ่าแชมเปียนส์ลีก 2000,2001,2002 - อันดับ 3 นักเตะยอดเยี่ยมบัลลงดอร์ 2001 - อันดับ 2 นักเตะยอดเยี่ยมฟีฟ่าเวิลด์คัพ 2001 - ติดทีมยอดเยี่ยม ยูโร 2000 - 100 นักเตะยอดเยี่ยมฟีฟ่าสถิติสถิติการทำประตูสถิติ. สถิติการทำประตู. - ลาลีกา : 533 นัด 226 ประตู - ยูฟ่าแชมเปียนส์ลีก: 134 นัด 60 ประตู - โกปาเดลเรย์ 37 นัด 18 ประตู - สแปนิชซูเปอร์คัพ 15 นัด 8 ประตู - ยูฟ่าซูเปอร์คัพ: 3 นัด 1 ประตู - สโมสรโลก 4 นัด 2 ประตู รวม 726 นัด 321 ประตูสถิติตลอดกาลสถิติตลอดกาล. - เจ้าของยิงประตูสูงสุดให้ทีมชาติสเปน 44 ประตู โดนทำลายโดย ดาบิด บียา - เจ้าของยิงประตูสูงสุดในยูฟ่าแชมเปียนส์ลีก 76 ประตู - ดาวซัลโวสูงสุด ลาลีกาของเรอัลมาดริด 226 ประตู โดนทำลายโดย คริสเตียโน่ โรนัลโด้ - ดาวซัลโวสูงสุดตลอดกาลของเรอัลมาดริด 321 ประตู โดนทำลายโดย คริสเตียโน่ โรนัลโด้ - ลงสนามมากที่สุดของเรอัลมาดริด 726 นัด</doc>
