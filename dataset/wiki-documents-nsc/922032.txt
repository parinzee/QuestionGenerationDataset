<doc id="922032" url="https://th.wikipedia.org/wiki?curid=922032" title="ธฤษณุ สรนันท์">ธฤษณุ สรนันท์ ธฤษณุ สรนันท์ (11 มกราคม พ.ศ. 2534) ชื่อเล่น แมน เป็นนักแสดงและนายแบบชาวไทย โดยธฤษณุเป็นผู้ชนะการประกวดแอร์โรว์ แฮนด์ซั่มแมน 2012 และเคยได้รับตำแหน่งรองชนะเลิศในรายการ เดอะเฟซเมนไทยแลนด์ ซีซัน 1 จึงได้เซ็นสัญญากับกันตนา ใน พ.ศ. 2560ประวัติ ประวัติ. ธฤษณุเกิดเมื่อวันที่ 11 มกราคม พ.ศ. 2534 เป็นลูกครึ่งไทย-เดนมาร์ก ซึ่งบิดาเป็นชาวเดนมาร์ก ธฤษณุเติบโตและอาศัยอยู่ที่ กรุงเทพมหานคร ประเทศไทย เมื่ออายุได้ 15 ปีธฤษณุได้ย้ายไปอยู่ประเทศเดนมาร์ก ก่อนจะกลับมาประเทศไทยอีกครั้งเพื่อศึกษาต่อในระดับอุดมศึกษา จึงทำให้ธฤษณุได้เข้าวงการเป็นนายแบบครั้งแรกเมื่ออายุ 20 ปี จากการไปเดินแถวจตุจักร แล้วมีโมเดลลิ่งมาชักชวนให้ไปเดินแบบ ก่อนจะมีชื่อเสียงในวงการครั้งแรกจากการชนะเลิศการประกวด แอร์โรว์ แฮนด์ซั่ม แมน 2012 คนแรกของประเทศไทยในปี พ.ศ. 2555 กระทั่งปี พ.ศ. 2559 ธฤษณุมีผลงานการแสดงละครโทรทัศน์เรื่องแรกคือ "นางทาส" ซึ่งธฤษณุเป็นนักแสดงรับเชิญ รับบทเป็น ปิติ ทนายหน้าหอของท่านเจ้าคุณสีหโยธิน จากการที่โมเดลลิ่งของธฤษณุได้ติดต่อให้เขาแสดงเรื่องนี้ผ่านทาง ณัฏฐนันท์ ฉวีวงษ์ ผู้จัดละครค่ายทีวีซีน และกิตติศักดิ์ ชีวาสัจจาสกุล ผู้กำกับละคร หลังจากนั้น ธฤษณุเข้ารับราชการทหาร เป็นทหารเกณฑ์ สังกัดหน่วยฝึกทหารใหม่ ปตอ.พัน 7 กองร้อยทหารปืนใหญ่ต่อสู้อากาศยาน ในปี พ.ศ. 2560 ธฤษณุได้เข้าร่วมการประกวด เดอะเฟซเมนไทยแลนด์ ซีซัน 1 โดยธฤษณุได้อยู่ทีมพีช พชร จิราธิวัฒน์ และได้รับตำแหน่งรองชนะเลิศ ต่อมาปี พ.ศ. 2561 ธฤษณุเป็นตัวแทนประเทศไทยเดินทางไปแข่งขัน 2018 Asia Model Festival Awards (FACE of ASIA) ที่ประเทศเกาหลีใต้ และได้รับรางวัล OnDay Cosmetics Awardsการศึกษาการศึกษา. - ธฤษณุสำเร็จการศึกษาในระดับปริญญาตรีจาก มหาวิทยาลัยอัสสัมชัญ คณะบริหารธุรกิจ สาขาการโรงแรมผลงานละครผลงาน. ละคร. - ละครโทรทัศน์ด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3มิวสิกวิดีโอรางวัลที่ได้รับรายการอ้างอิง</doc>
