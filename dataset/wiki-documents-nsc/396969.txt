<doc id="396969" url="https://th.wikipedia.org/wiki?curid=396969" title="วันชาติจีน">วันชาติจีน วันชาติจีน () เฉลิมฉลองตรงกับวันที่ 1 ตุลาคมของทุกปี เป็นวันหยุดรัฐการในสาธารณรัฐประชาชนจีนเพื่อเฉลิมฉลองวันชาติของประเทศ สาธารณรัฐประชาชนจีนก่อตั้งขึ้นเมื่อวันที่ 1 ตุลาคม พ.ศ. 2492 ในพิธีที่จัตุรัสเทียนอันเหมิน รัฐบาลประชาชนกลางผ่านมติว่าด้วยวันชาติจีนเมื่อวันที่ 2 ตุลาคม พ.ศ. 2492 และประกาศว่าวันที่ 1 ตุลาคมของทุกปีเป็นวันชาติ วันชาติมีการเฉลิมฉลองขึ้นทั่วจีนแผ่นดินใหญ่ ฮ่องกงและมาเก๊า โดยมีการเฉลิมฉลองที่ภาครัฐจัดขึ้นเป็นอันมาก รวมทั้งการแสดงพลุดอกไม้ไฟและคอนเสิร์ต สถานที่สาธารณะ เช่น จัตุรัสเทียนอันเหมินในกรุงปักกิ่ง ถูกตกแต่งด้วยธีมรื่นเริง รูปภาพของผู้นำซึ่งเป็นที่เคารพนับถือ เช่น เหมาเจ๋อตุง มีการแสดงในที่สาธารณะ การจัดแสดงพลุดอกไม้ไฟมักจัดขึ้นทั่วประเทศในนครทุกแห่ง รวมทั้งฮ่องกง ที่ซึ่งมีการแสดงพลุดอกไม้ไฟเพื่อเฉลิมฉลองวันชาติจีนมีมาตั้งแต่ พ.ศ. 2540 ที่วิกตอเรียฮาร์เบอร์ในตอนเย็น มีการจัดขบวนหลายแห่งในนครปักกิ่ง และบางขบวนมีขนาดใหญ่มาก</doc>
