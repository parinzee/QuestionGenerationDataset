<doc id="310400" url="https://th.wikipedia.org/wiki?curid=310400" title="โอเวอร์มี">โอเวอร์มี โอเวอร์มี () เป็นวงดนตรีฟังก์ร็อก ที่เกิดจากการรวมตัวกันของสมาชิกชมรมดนตรีสากลของจุฬาลงกรณ์มหาวิทยาลัย ในปี พ.ศ. 2549 เพื่อประกวดตามงานต่างๆ ต่อมาทางวงได้แต่งเพลงขึ้น 6 เพลงเป็นอีพีอัลบั้ม “Sle (EP) ing” เพื่อขายในงานแฟตเฟสติวัล ครั้งที่ 7 ซึ่งเพลง Alone จากอีพีชุดนี้ทำให้โอเวอร์มีได้รับการเสนอชื่อเข้าชิงรางวัลแฟต อวอร์ดส์ ครั้งที่ 6 สาขา Bedroom Artist of the Year ต่อมาทางวงได้เข้าประกวด 1-2-Call U Band Battle ในปี พ.ศ. 2550 และได้รับตำแหน่งชนะเลิศ จึงมีโอกาสได้ทำเพลงในอัลบั้มรวม U Band Battle: Project I กับค่ายสไปซีดิสก์ ปัจจุบันโอเวอร์มีได้ออกอัลบั้มเพลงที่ชื่อว่า "บิ๊ก สวิง" กับทางค่ายวอร์เนอร์ มิวสิก ประเทศไทยสมาชิกสมาชิก. - ปิติพงษ์ ผาสุขยืด (พีท) - ร้องนำ - นริศรินทร์ จันทร์พรายศรี (ฝ้าย) - เบส - นนท์ หาญสุวณิช (นนท์) - กลอง - ฐิติ ตั้งอิทธิพลากร (ลิบ) - กีตาร์อดีตสมาชิกอดีตสมาชิก. - ณัฐธวัช ศรลัมพ์ (ปอม,แนท) - กีตาร์ (ปัจจุบันเป็นสมาชิกวง Light.Sweet.Crude)ที่มาของชื่อวง ที่มาของชื่อวง. ชื่อของวงเป็นการแปลล้อเลียนคำภาษาไทยที่ว่า"เหนือชั้น"ให้เป็นภาษาอังกฤษ โดยเทียบคำว่า"เหนือ"เป็น"over" และ"ฉัน"(หรือ"ชั้น"ในภาษาพูด) เป็น"me" กลายเป็น "Over Me" แต่ในภายหลัง จากคำอธิบายของพวกเขาเอง ชื่อของวงมาจากท่อนหนึ่งของเพลง Come Together ของเดอะ บีทเทิลส์ (The Beatles) วงดนตรีชื่อดังของอังกฤษในช่วงปี ค.ศ. 1960 ที่ร้องว่า "Come together right now... over me" นอกจากนี้พวกเขายังเสริมว่าชื่อนี้ยังหมายความถึง"ดนตรี"ซึ่งเป็นสิ่งที่อยู่เหนือตัวเราขึ้นไปอัลบั้ม Big Swing (พ.ศ. 2553) อัลบั้ม Big Swing (พ.ศ. 2553). เป็นอัลบั้มอย่างเป็นทางการชุดแรกของวงโอเวอร์มี ออกจำหน่าย 14 มกราคม 2553 โดยรวบรวม 3 ซิงเกิลแรกของทางวงได้แก่ สนุกกับฝัน ยิ้ม รักคือความเท่าเทียม และเพลงที่แต่งใหม่ รวมทั้งหมด 12 เพลง- Overture Me - สนุกกับฝัน - โลกแห่งภาษา - Office - Good Time - Live - พิสูจน์ - รักคือความเท่าเทียม - ยิ้ม - น้องสาว - Alone - ปลอบ..โยน (Bonus Track)อีพี Doublethink101 (พ.ศ. 2557) อีพี Doublethink101 (พ.ศ. 2557). ทางวงได้แต่งเพลงและจัดจำหน่ายในนามศิลปินอิสระ 1.ขอร้อง 2.ลักลั่นย้อนแย้ง 3.เวลา 4.ปีศาจ 5.เมฆสีทอง 6.ลักลั่นย้อนแย้ง (acoustic)รางวัลรางวัล. - ศิลปินหน้าใหม่ยอดเยี่ยม สีสันอวอร์ด 2011ได้รับการเสนอชื่อเข้าชิงได้รับการเสนอชื่อเข้าชิง. - ศิลปินกลุ่มร็อคยอดเยี่ยม สีสันอวอร์ด 2011 - อัลบั้มร็อคยอดเยี่ยม สีสันอวอร์ด 2011 - เพลงร็อคยอดเยี่ยม - สนุกกับฝัน สีสันอวอร์ด 2011 - แฟต อวอร์ดส์ ครั้งที่ 6 สาขา Bedroom Artist of the Year - Alone</doc>
