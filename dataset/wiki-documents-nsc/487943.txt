<doc id="487943" url="https://th.wikipedia.org/wiki?curid=487943" title="เจ้าแม่จำเป็น">เจ้าแม่จำเป็น เจ้าแม่จำเป็น เป็นละครโทรทัศน์ แนวคอมเมดี้ เป็นบทประพันธ์โดย ณัฐิยา ศิริกรวิไล เป็นละครโทรทัศน์ออกอากาศทางสถานีวิทยุโทรทัศน์กองทัพบกช่อง 5 ทั้งหมด 2 ครั้ง ครั้งแรกเมื่อปี พ.ศ. 2544 ผลิตโดย เอ็กแซ็กท์ นำแสดงโดย สัญญา คุณากร, ภัครมัย โปตระนันท์, วรรณษา ทองวิเศษ ครั้งที่ 2 ในปี พ.ศ. 2555 นำมาสร้างใหม่โดยบริษัท เอ็กแซ็กท์ และ ซีเนริโอ จำกัด เช่นเดิม บทโทรทัศน์โดย กัลยาณมิตร และกำกับการแสดงโดย กิตติ บุญสกุลศักดิ์ นำแสดงโดย ณวัฒน์ กุลรัตนรักษ์, คีรติ มหาพฤกษ์พงศ์,กันต์ดนย์ อะคาซาน, รัชย์ณมนทร์ รัชย์จิราธรรม, มยุรา เศวตศิลา,ญาณี จงวิสุทธิ์ และพิชญ์นาฎ สาขากร เจ้าแม่จำเป็นออกอากาศทุกวันจันทร์-พฤหัสบดี เวลา 20.25 - 21.25 น. ทางสถานีวิทยุโทรทัศน์กองทัพบกช่อง 5 ออกอากาศตอนแรกวันที่ 6 ธันวาคม พ.ศ. 2555 แต่หลังจากที่สถานีวิทยุโทรทัศน์กองทัพบกช่อง 5 ได้มีการจัดผังรายการประจำปี 2556 ใหม่ โดยได้ทำการยืดช่วงเวลารายการของเอ็กแซ็กท์จากเดิม 1 ชั่วโมงต่อวันมาเป็น 1 ชั่วโมง 30 นาทีต่อวัน ทำให้เอ็กแซ็กท์มีเวลาในการฉายละครต่อตอนเพิ่มมากขึ้น เอ็กแซกท์จึงเริ่มเปลี่ยนเวลาออกอากาศมาเป็นทุกวันจันทร์-อังคาร เวลา 20.10 - 21.40 น. ตั้งแต่วันอังคารที่ 1 มกราคม 2556 - 22 มกราคม 2556 ส่วนในวันพุธ-พฤหัส เอ็กแซ็กท์ได้นำละครเรื่อง บ่วงวันวาร มาฉายเพิ่มตั้งแต่วันที่ 2 มกราคม 2556 จึงทำให้ละครหลังข่าวของเอ็กแซ็กท์มี 2 เรื่องต่ออาทิตย์ไปในที่สุดเรื่องย่อ เรื่องย่อ. ณ สำนักเจ้าแม่มหาลาภไทรทอง เป็นที่ตั้งของสำนักทรงที่ได้รับความนิยมอย่างมากของชาวบ้าน โดยมีร่างทรงคือ "กะละแม" (คีรติ มหาพฤกษ์พงศ์) เด็กกำพร้าที่อาศัยอยู่กับ "โต๊ด" (เกรียงไกร อุณหะนันท์) น้าของ "ติ่ง" (ณัฎฐพงษ์ ชาติพงษ์) และพ่อ "ตุ้งแช่" (ชวิน ลิขิตเจริญพงษ์) แม้ว่าลึก ๆ กะละแมจะไม่อยากทำอาชีพที่หลอกลวงชาวบ้าน แต่เพื่อความอยู่รอดของครอบครัว ทำให้กะละแมจำใจต้องทำ เธอจะบอกความจริงกับใครไม่ได้แม้แต่ "โทฟู่" (รัชย์ณมนทร์ รัชย์จิราธรรม) นักเรียนแพทย์เพื่อนสนิท แต่เธอก็หวังลึก ๆ ว่าวันหนึ่งเมื่อโต้ดมีเงินมากพอ เธอจะเลิกเข้าทรงใบ้หวย แล้วไปตั้งใจเรียนต่อตามที่ฝันไว้ "ชิณ" (ณวัฒน์ กุลรัตนรักษ์) หนุ่มนักธุรกิจเจ้าของที่ดิน ต้องการที่จะเปลี่ยนชุมชนให้เป็นห้างสรรพสินค้า เพราะบริษัทคู่แข่งของ "จักกาย" (กันต์ดนย์ อะคาซาน) เตรียมจะสร้างห้างเช่นกัน ชิณจึงจำเป็นต้องกำจัดกะละแมและสำนักทรงเจ้า เพราะคิดว่าเธอเป็นพวกต้มตุ๋น และเป็นหัวโจกในการต่อต้านการไล่ที่ของเขา ด้าน "ฉายตะวัน" (มยุรา เศวตศิลา) ผู้เป็นแม่ของชิณ กลัวว่าลูกชาย จะทำงานจนไม่มีเวลาหาคู่ "กิมเอ็ง" (ญาณี จงวิสุทธิ์) เพื่อนสนิทที่จ้องจะจับชิณคู่กับ "มิ้ว" (พิชญ์นาฎ สาขากร) ลูกสาวตัวเองเสมอ จึงพาฉายตะวันไปดูหมอที่สำนักทรงของกะละแม ฉายตะวันเลื่อมใสเจ้าแม่ในร่างทรงของกะละแมเป็นอย่างมาก จักกายเริ่มสนใจในความหยิ่งของกะละแม จึงตีสนิทโทฟู่เพื่อตีซี้กะละแมและยุให้กะละแมทรงเจ้าต่อไป เพื่อที่ชิณจะได้สร้างห้างไม่สำเร็จ แต่กะละแมไม่ยอมรับข้อเสนอของจักกาย วันหนึ่งชิณถูก "ก๋อย" (เฉลิมพล ทิฆัมพรธีรวงศ์) ลูกน้องของ "ดวง" (นิธิชัย ยศอมรสุนทร) ซึ่งเป็นลูกชายของ "เสี่ยนุ้ย" (เป็ด เชิญยิ้ม) เจ้ามือหวยรายใหญ่ประจำชุมชน ยกพวกรุมทำร้ายจนชิณบาดเจ็บ กะละแมเลยพา ชิณส่งโรงพยาบาล แต่ชิณเข้าใจผิดคิดว่ากะละแมเป็นคนพาพวกมาทำร้ายตน แต่ภาพวิดีโอวงจรปิดก็ทำให้กะละแมพ้นข้อกล่าวหา ฉายตะวันจึงสั่งให้ชิณขอโทษกะละแม ชิณยังคงเดินหน้าหาทางไล่ที่กะละแมและคนในชุมชนต่อไป โดยงัดไม้ตายจ่ายเงินให้โต้ด 3 ล้านบาทเพื่อให้โต๊ดและครอบครัวย้ายออกไป จักกายแอบมาหาโต๊ดและทุ่มเงินกลับถึง 4 ล้านบาท เพื่อให้ทุกคนกลับมาอยู่ในชุมชนอีกครั้ง กะละแมเริ่มสงสัยและคาดคั้นโต้ด จนเค้ารับสารภาพว่ารับเงินมาจากชิณและจักกาย กะละแมจึงเอาเงินทั้งหมดไปคืนชิณและจักกาย ชาวบ้านถูกหวยกันยกซอยอีกครั้งจากการทรงเจ้าใบ้หวยของกะละแม เสี่ยนุ้ยแค้นใจมาก สั่งลูกน้องไปพังบ้านกะละแม จักกายประกาศให้ความช่วยเหลือให้กะละแมและครอบครัวไปอาศัยที่บ้าน พอฉายตะวันรู้เรื่องก็ไปหากะละแมถึงบ้านจักกาย พร้อมทั้งเสนอให้กะละแมและครอบครัวมาอยู่บ้านตน และให้เปิดสำนักทรงในบ้านได้ โต๊ดดีใจรีบตกลงทันที ทำเอามิ้ว และกิมเอ็งถึงกับปรี๊ดแตก เมื่อชิณและกะละแมได้มาอยู่ใกล้ชิดกันต่างก็ทำเป็นไม่สนใจ แต่ลึก ๆ ก็หวั่นไหวและมีความสุขที่ได้อยู่ใกล้ ๆ กัน เสี่ยนุ้ยพยายามบังคับให้โต๊ดกลับมาเปิดสำนักร่างทรงและใบ้หวยหลอกให้ชาวบ้านโดนกิน แต่กะละแมไม่ยอมหลอกชาวบ้านอีกแล้ว ทำให้กะละแมและโต๊ดตัดขาดจากกัน โต๊ดบังคับตุ้งแช่เป็นร่างทรงแทน กะละแม โทฟู่ จักกายและชินจึงปลอมตัวเข้าไปดูด้วยความเป็นห่วง ในที่สุดกะละแม โทฟู่ จักกาย และติ่งก็ร่วมมือกันวางแผนที่จะเปิดโปงทุกอย่าง โดยจัดพิธีทรงเจ้าครั้งใหญ่ที่ในบ้านเสี่ยนุ้ย ทั้งหมดร่วมมือกับตำรวจเพื่อมาจับธุรกิจหวยเถื่อนของเสี่ยนุ้ย แต่กะละแมต้องแลกมาด้วยการถูกประนามหยามเหยียดจากชาวบ้าน ว่าเป็น 18 มงกฎ ในขณะที่ชิณยอมรับแล้วว่ารักกะละแม แต่ฉายตะวันรับไม่ได้และไม่ให้อภัย ชิณจึงจำใจขอพักการเป็นลูกกับ ฉายตะวันชั่วคราวและออกจากบ้านไปตัวเปล่าเพื่อพิสูจน์รักแท้ที่มีต่อผู้หญิงธรรมดาอย่างกะละแมรายชื่อนักแสดงเพลงประกอบละครเพลงประกอบละคร. - ไม่ใช่ตัวฉันเลย (เพลงเปิด) ร้องโดย อุ๊ หฤทัย ม่วงบุญศรี - ฉันไม่มีเวทมนตร์ (เพลงปิด) ร้องโดย ตอง ภัครมัย โปตระนันท์- มะลึกกึ๊กกึ๋ยย์ (เพลงเปิด) ร้องโดย แกรนด์ เดอะ สตาร์ พรรณวรท ด้วยเศียรเกล้า - ยิ่งรอยิ่งทรมาน (เพลงปิด) ร้องโดย นท เดอะสตาร์ นท พนายางกูร</doc>
