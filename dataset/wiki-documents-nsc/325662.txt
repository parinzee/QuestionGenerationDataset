<doc id="325662" url="https://th.wikipedia.org/wiki?curid=325662" title="มหัศจรรย์สาวน้อย พริตตี้เคียว สแปลช สตาร์">มหัศจรรย์สาวน้อย พริตตี้เคียว สแปลช สตาร์ มหัศจรรย์สาวน้อย พริตตี้เคียว สแปลช สตาร์ (Futari wa Precure Splash Star) เป็น อะนิเมะ ในซีรีส์ของ พริตตี้เคียว ลำดับที่ 3 ผลิตโดย Toei Animation "มหัศจรรย์สาวน้อย พริตตี้เคียว สแปลช สตาร์" เริ่มออกอากาศใน ประเทศไทย ในวันที่ 3 เมษายน พ.ศ. 2553 จนถึงวันที่ 18 กันยายน พ.ศ. 2553 ทางช่อง โมเดิร์นไนน์ทีวีเนื้อเรื่อง เนื้อเรื่อง. ฮิวงะ ซากิ นักเรียนชั้น ม.2 พิชเชอร์ของชมรมซอฟท์บอลจากโรงเรียนยูนากิ ได้เจอกับเด็กสาวแปลกหน้าแต่รู้สึกคุ้นเคยเป็นอย่างมาก มิโช ไม ที่ใต้ต้นไม้แห่งท้องฟ้าในป่าโทเนริโกะบนภูเขา ความจริงแล้วทั้งคู่เคยเจอกันในคืนงานเทศกาลหน้าร้อนที่มีดาวตกเมื่อ 5 ปีก่อน ซากิและไมได้เจอกับตัวประหลาดจากดินแดนแห่งน้ำ ภูติแห่งดอกไม้ชื่อ "แฟลปปี้" และภูติแห่งนกชื่อ "ชปปี้" เพื่อปกป้องแฟลปปี้และชปปี้ ซากิและไมจึงได้กลายเป็นนักรบในตำนานพริตตี้เคียว แฟลปปี้และชปปี้ขอร้องให้ซากิและไมต่อสู้ร่วมกันในฐานะนักรบในตำนานเพื่อปกป้องต้นไม้แห่งโลก ต้นไม้ที่อยู่เหนือสิ่งมีชีวิตทุกสิ่งในทุกโลก ตอนนี้กลุ่มคนที่ใช้ชื่อว่าดาร์คฟอลจ้องทำลายต้นไม้แห่งโลก โดยการทำลายบ่อน้ำศักดิ์สิทธิ์ทั้ง 7 ที่หล่อเลี้ยงต้นไม้แห่งโลกอยู่ เป็นหน้าที่ของพริตตี้เคียวที่จะต้องฟื้นคืนสภาพบ่อน้ำให้กลับมาอีกครั้งและต้องปกป้องบ่อน้ำแห่งดวงอาทิตย์ บ่อน้ำแห่งสุดท้ายที่ยังไม่ถูกทำลายอีกด้วยตัวละครหลัก ตัวละครหลัก. เคียวบลูม (Cure Bloom) / เคียวไบร์ท (Cure Bright) / เรนโบว์ เคียวไบร์ทตี้บลูม (Rainbow Cure Brighty Bloom) / ฮิวงะ ซากิ (Hyuuga Saki) "ดอกไม้สีทองอันเรืองรอง เคียวบลูม!" "พระจันทร์เต็มดวงบนท้องฟ้า เคียวไบร์ท!" สีประจำตัว : "สีชมพู" ( ), "สีเหลือง" ( ), "สีเขียว" ( ) ( ) เคียวบลูมคือ พริตตี้เคียวแห่งพฤกษา ซากิได้รับพลังและการแปลงร่างจากแฟลปปี้ เคียวไบร์ทคือ พริตตี้เคียวแห่งดวงจันทร์ ซากิสามารถแปลงร่างจากเคียวบลูมเป็นเคียวไบร์ทได้ หลังจากที่ได้รับพลังจากมูปุ นักเรียนชั้น ม.2 โรงเรียนยูนากิ พิทเชอร์ของชมรมซอฟท์บอล สดใสร่าเริงและมองโลกในแง่ดีเสมอ ชอบกินขนมปังที่สุดโดยเฉพาะขนมปังบ้านตัวเอง ครอบครัวของซากิเปิดกิจการร้านเบเกอรี่ชื่อ "ปังปาก้าปัง (Panpaka-Pan)" มาโรงเรียนสายเป็นกิจวัตรที่ขาดไม่ได้ เรียนก็ไม่ดีแต่เห็นแบบนี้ก็เถอะ ซากิเป็นคนที่รักและห่วงใยเพื่อนมากๆ "ท่าไม้ตาย" "Precure Twin Stream Splash!" "Precure Spiral Heart Splash!" "Precure Spiral Heart Splash Star!" "Precure Spiral Star Splash!" เคียวอิเกร็ท (Cure Egret) / เคียววินดี้ (Cure Windy) / เรนโบว์ เคียววินดี้อิเกร็ท (Rainbow Cure Windy Egret) / มิโช ไม (Mishou Mai) "ปีกสีเงินอันเจิดจรัส เคียวอิเกร็ท!" "สายลมหอมหวลบนผืนแผ่นดิน เคียววินดี้!" สีประจำตัว : "สีครีม" ( ), "สีฟ้า" ( ) ( ), "สีชมพู" ( ) เคียวอิเกร็ทคือ พริตตี้เคียวแห่งปักษา ไมได้รับพลังและการแปลงร่างมาจากชปปี้ เคียววินดี้คือ พริตตี้เคียวแห่งสายลม ไมสามารถแปลงร่างจากเคียวอิเกร็ทเป็นเคียววินดี้ได้ หลังจากที่ได้รับพลังจากฟูปุ นักเรียนชั้น ม.2 โรงเรียนยูนากิ เพื่อนร่วมห้องของซากิ อยู่ชมรมศิลปะ มีพรสวรรค์ในการวาดรูปอันเหลือเชื่อและก็ชอบวาดมากๆ เมื่อวาดรูปแล้วจะไม่สนใจสิ่งรอบข้าง ออกจะไฮโซสักนิดเพราะทางบ้านฐานะค่อนข้างดี สดใสร่าเริงและช่างสังเกตมากๆ ซากิกับไมเคยเจอกันที่ใต้ต้นไม้แห่งท้องฟ้าในคืนวันงานเทศกาลหน้าร้อนเมื่อ 5 ปีก่อนและนั่นคือจุดเริ่มต้นในการเป็นพริตตี้เคียวของทั้งคู่ "ท่าไม้ตาย" "Precure Twin Stream Splash!" "Precure Spiral Heart Splash!" "Precure Spiral Heart Splash Star!" "Precure Spiral Star Splash!"ผู้ช่วยของพรีเคียว ผู้ช่วยของพรีเคียว. แฟลปปี้ (Flappy) ภูติแห่งดอกไม้ ได้รับภารกิจจากองค์หญิงฟิเลียให้มาตามหานักรบในตำนาน เพื่อรวมพลังกันและช่วยให้บ่อน้ำที่หล่อเลี้ยงต้นไม้แห่งโลกคืนสภาพมาเป็นดังเดิม แฟลปปี้หิวตลอดเวลาเพราะชอบกินมากๆ แอบชอบชปปี้แต่ชปปี้กลับไม่เคยรู้ตัว แฟลปปี้พูดลงท้ายประโยคว่า "ลาปี้" และเป็นคู่หูของเคียวบลูม ชปปี้ (Choppy) ภูติแห่งนก ได้รับภารกิจและเดินทางมาที่ดินแดนแห่งพฤกษาพร้อมกับแฟลปปี้ตั้งแต่ 5 ปีก่อน ชปปี้ออกจะไร้เดียงสาและนิสัยเหมือนเด็กๆ ในบางเรื่องแต่เวลาจำเป็นชปปี้ก็มีนิสัยเป็นผู้ใหญ่กับเค้าได้เหมือนกัน ไม่เคยรู้เลยว่าแฟลปปี้แอบชอบตัวเอง ชปปี้พูดลงท้ายประโยคว่า "โชปี้" และเป็นคู่หูของเคียวอิเกร็ท มูปุ (Moop) ภูติแห่งดวงจันทร์ที่ตามซากิกับไมมาจากบ่อน้ำแห่งท้องฟ้า มูปุกับฟูปุเคยเจอมิจิรุกับคาโอรุมาก่อนและดูเหมือนจะเคยอยู่ด้วยกันอีกต่างหากเพราะคำพูดขององค์หญิงฟิเลียที่บอกให้ทุกคนรวมพลังกัน มูปุและฟูปุจึงสามารถให้พลังใหม่กับพริตตี้เคียวได้ มูปุพูดลงท้ายประโยคว่า "มุปุ" ฟูปุ (Foop) ภูติแห่งสายลมที่ตามซากิกับไมมาพร้อมกับมูปุ ครั้งหนึ่งคาโอรุเคยช่วยชีวิตมูปุกับฟูปุให้รอดพ้นจากการถูกต้นไม้หล่นทับจึงนึกถึงมิจิรุกับคาโอรุมาตลอด เมื่อรวมพลังกับมูปุและเข้าไปในสแปลชคอมมูนก็จะทำให้พริตตี้เคียวได้รับพลังใหม่สไปรอลริง ฟูปุพูดลงท้ายประโยคว่า "ปุปุ" คิริว คาโอรุ (Kiryuu Kaoru) พี่สาวของมิจิรุ ต่างกับมิจิรุที่เป็นคนเก็บความรู้สึกได้ดีกว่า แม้ภายนอกจะดูเย็นชาและปากร้ายแต่ลึกๆ เป็นคนใจดีมากและจิตใจอ่อนไหวง่าย ในตอนที่ 22 มิจิรุกับคาโอรุได้เปิดเผยตัวจริงและจำใจต่อสู้กับพริตตี้เคียวแต่ท้ายที่สุดก็ต่อสู้กับพริตตี้เคียวที่บอกว่าทั้ง 2 คนเป็นเพื่อนกันไม่ได้ จากนั้นทั้ง 4 คนก็ถูกโกยานลากไปดาร์คฟอล พริตตี้เคียวสู้อาคุไดคานไม่ไหว ขณะที่เกือบจะแย่ มิจิรุกับคาโอรุก็มาช่วยป้องกันและส่งพริตตี้เคียวกลับไปยังดินแดนแห่งพฤกษา ส่วนทั้ง 2 คนนั้นก็ต้องหลับไหลอยู่ในบ่อน้ำส่วนที่ลึกที่สุดของดาร์คฟอล ในตอนที่ 42 ทั้ง 2 คนได้ตื่นขึ้นมาอีกครั้งด้วยพลังของคาราเฟ่เพื่อไปช่วยพริตตี้เคียว ในตอนที่ 48 คาโอรุได้รับพลังแห่งสายลมจากฟูปุ ส่วนมิจิรุได้รับพลังแห่งดวงจันทร์จากมูปุและร่วมต่อสู้กับพริตตี้เคียวในศึกสุดท้ายและล้มโกยานลงได้ในที่สุด ก่อนจบมิจิรุกับคาโอรุกำลังจะหายไปเนื่องจากพลังแห่งการทำลายล้างได้หายไปแล้ว ทั้ง 2 คนที่เกิดมาจากพลังแห่งการทำลายล้างจึงไม่สามารถมีชีวิตอยู่ต่อไปได้แต่ภูติของดินแดนแห่งพฤกษาต้องการจะให้ทั้ง 2 คนได้มีชีวิตอยู่ต่อไปจึงได้มอบพลังให้ทั้ง 2 คนได้มีชีวิตอยู่ต่อไป คิริว มิจิรุ (Kiryuu Michiru) หน้าที่ของมิจิรุและคาโอรุคือ การเฝ้าบ่อน้ำแห่งท้องฟ้าแต่เพราะอยากจะรู้ว่าตำนานที่กลายมาเป็นจริงได้นั้นจะเป็นยังไงจึงแอบมาที่ดินแดนแห่งพฤกษากับคาโอรุ เป็นพวกคิดอะไรในใจก็แสดงออกมาทางสีหน้าซะหมด เย็นชาแต่พอได้มาเจอกับพริตตี้เคียว มิจิรุก็ได้เรียนรู้ถึงคำว่า "เพื่อน" องค์หญิงฟิเลีย (Princess Filia) องค์หญิงฟิเลียจะปรากฏตัวมาทุกครั้งเมื่อพริตตี้เคียวฟื้นสภาพบ่อน้ำกลับมาได้ทุก 1 บ่อและทุกครั้งองค์หญิงจะบอกใบ้เหตุการณ์ที่กำลังจะเกิดขึ้นในอนาคตให้พริตตี้เคียวได้รับรู้เพื่อปกป้องบ่อน้ำแห่งดวงอาทิตย์ องค์หญิงจึงได้ซ่อนมันเอาไว้ให้พ้นจากดาร์คฟอล ในตอนที่ซากิกับไมหมดสิ้นความหวังที่จะได้เจอมิจิรุกับคาโอรุอีกนั้น องค์หญิงฟิเลียได้ปรากฏตัวขึ้นและให้ความหวังครั้งใหม่แก่ทั้งคู่ตัวละครอื่นๆ ตัวละครอื่นๆ. ฮิวงะ ไดสึเกะ (Hyuuga Daisuke) คุณพ่อของซากิ แม้จะมีโรงแรมใหญ่ๆ หรือบริษัทมาทาบทามมากมายแต่ก็ตัดสินใจที่จะมีกิจการของตัวเองหรือร้านปังปาก้าปังอยู่ในเมืองแห่งนี้มากกว่า ฮิวงะ ซาโอริ (Hyuuga Saori) คุณแม่ของซากิและก็เป็นคนที่สอนซากิเล่นซอฟท์บอลด้วย ฮิวงะ มิโนริ (Hyuuga Minori) น้องสาวของซากิ มิโนริชื่นชมและอยากเป็นอย่างพี่สาวมากๆ เลยมักจะเลียนแบบการกระทำและคำพูดของซากิเป็นประจำ โคโรเนะ (Korone) แมวอ้วนนิสัยประหลาดที่ครอบครัวของซากิเลี้ยงไว้ สิ่งที่มันชอบคือ การนอน มิโช โคอิจิโร่ (Mishou Koichiro) คุณพ่อของไม เป็นนักดาราศาสตร์ ดังนั้นบนดาดฟ้าบ้านมิโชจึงมีกล้องดูดาวอันใหญ่มาก คุณพ่อของไมไม่ค่อยได้อยู่ที่บ้านเพราะงานยุ่ง มิโช คานาโกะ (Mishou Kanako) คุณแม่ของไม เป็นนักโบราณคดี นิสัยซุ่มซ่ามมาก มิโช คาซุยะ (Mishou Kazuya) พี่ชายของไม ซากิกำลังแอบชอบเขาอยู่ ฝันอยากจะได้บินไปในอวกาศ โฮชิโนะ เคนตะ (Hoshino Kenta) เพื่อนร่วมชั้นที่มักปล่อยมุขแปลกๆ ประจำ ดูท่าเขาแอบชอบซากิ ความใฝ่ฝันคือ การเป็นนักแสดงตลก อิโต ฮิโตมิ (Ito Hitomi) เพื่อนร่วมชมรมซอฟท์บอลของซากิ ติดพูดคำว่า "มาจิ" ทุกประโยค โอตะ ยูโกะ (Ota Yuko) เพื่อนร่วมชมรมซอฟท์บอลของซากิ ยูโกะแอบชอบเคนตะและเป็นคนเดียวที่หัวเราะกับมุขแปลกๆ ของเขาดาร์คฟอล ดาร์คฟอล. อาคุไดคาน (Akudaikan) ผู้นำของดาร์คฟอล ดูจากเงาแล้วแต่งตัวเหมือนซามูไรโบราณ ดูท่าจะบ้าจี้ตามลูกยุโกยานไม่น้อยเลยทีเดียว มีเป้าหมายในการทำลายต้นไม้แห่งโลกจึงสั่งให้ลูกน้องทำลายบ่อน้ำศักดิ์สิทธิ์ทั้ง 7 ที่หล่อเลี้ยงต้นไม้แห่งโลกซะแต่องค์หญิงฟิเลียซ่อนที่อยู่ของบ่อน้ำบ่อสุดท้าย ซึ่งก็คือบ่อน้ำแห่งดวงอาทิตย์ไว้ แล้วมอบภารกิจให้แฟลปปี้และชปปี้มาตามหานักรบในตำนานแล้วรวมพลังกันเพื่อทำให้บ่อน้ำทั้ง 6 ที่ถูกทำลายไปกลับเป็นอย่างเดิม โกยาน (Goyan) คนใช้ส่วนตัวของอาคุไดคาน นิสัยชอบจุ้นไปทุกเรื่อง ช่างยุแยงตะแคงรั่วเป็นที่หนึ่งและโกยานดูจะรู้อะไรหลายๆ อย่างที่อาคุไดคานไม่รู้ มีหน้าที่จัดหาคนมากำจัดพริตตี้เคียว ดูท่ายังมีความลับและพลังมหาศาลที่ซ่อนเอาไว้อีกมาก อุไซน่า (Uzaina) ลูกกระจอกของภาคนี้ สีของอุไซน่าจะต่างกันไปตามสิ่งที่ถูกเอามาเปลี่ยนเป็นอุไซน่า เมื่อโดนพริตตี้เคียวกำจัดแล้ว ภูติตัวเล็กๆ จากสิ่งที่ถูกนำมาเปลี่ยนเป็นอุไซน่านั้นถูกปลดปล่อยเป็นอิสระและจะพูด "ขอบคุณ" แก่พริตตี้เคียว คาเรฮาน (Karehan) ศัตรูคนแรกจากดาร์คฟอล สามารถควบคุมไม้และเปลี่ยนสิ่งที่เกี่ยวกับต้นไม้ให้เป็นอุไซน่าได้ นิสัยเป็นคนใจร้อนและทุ่มสุดตัว แถมยังชอบพูดคำหยาบอีกต่างหาก คาเรฮานกลับคืนสู่สภาพที่แท้จริงในตอนที่ 7 โมเอรุมบะ (Moerumba) ศัตรูคนที่ 2 จากดาร์คฟอล สามารถควบคุมไฟและเปลี่ยนสิ่งที่เกี่ยวข้องกับไฟให้กลายเป็นอุไซน่าได้ นิสัยขี้เล่น ไร้สาระและชอบการเต้นเอามากๆ โมเอรุมบะเรียกพริตตี้เคียวว่า "Senorita" โมเอรุมบะกลับสู่สภาพเดิมที่แท้จริงในตอนที่ 13 โดโรโดรอน (Dorodoron) ศัตรูคนที่ 3 จากดาร์คฟอล แม้นิสัยจะขี้ขลาด ไม่มีความมั่นใจในตัวเองแต่ก็พยายามเต็มที่กับหน้าที่ที่ได้รับ สามารถควบคุมดินและเปลี่ยนสิ่งที่เกี่ยวกับดินให้กลายเป็นอุไซน่าได้ โดโรโดรอนมักจะเป็นตัวตลกให้มิจิรุกับคาโอรุคอยเยาะเย้ยถากถางเป็นประจำ โดโรโดรอนกลับสู่สภาพเดิมที่แท้จริงในตอนที่ 20 มิสชิทาทาเระ (Miss Shitatare) หลังจากพริตตี้เคียวแยกจากมิจิรุกับคาโอรุที่ดาร์คฟอลแล้ว มิสชิทาทาเระก็เป็นคนถัดมาที่ได้รับหน้าที่มาจัดการพริตตี้เคียว สามารถควบคุมน้ำและเปลี่ยนสิ่งที่เกี่ยวกับน้ำให้เป็นอุไซน่าได้ เป็นคนที่ทำลายทั้งบ่อน้ำแห่งท้องฟ้าและบ่อน้ำแห่งน้ำ ชอบปลอมตัวเข้ามาปะปนกับผู้คนแล้วหาโอกาสจัดการกับพริตตี้เคียว ดูเหมือนมิสชิทาทาเระจะไม่ชอบมิจิรุกับคาโอรุเอามากๆ อาจจะเพราะมีอคติหรือความเจ็บแค้นอะไรบางอย่างก็ไม่รู้ มิสชิทาทาเระกลับสู่สภาพเดิมที่แท้จริงในตอนที่ 32 คินเทรสกี้ (Kintreskey) ศัตรูคนสุดท้ายของดาร์คฟอล ชอบฝึกฝนตนด้วยการยกดัมเบลเสริมกล้าม มั่นใจในฝีมือตัวเองมากและสิ่งที่ต้องการที่สุดก็คือการได้สู้กับศัตรูที่คู่ควร ซึ่งก็คือพริตตี้เคียวนั่นเองรายชื่อตอนเพลงประกอบ เพลงประกอบ. เพลงเปิด "Leave it To Us☆Splash☆Star☆" ขับร้องโดย : "Uchiyae Yuka" เพลงปิด "GO by "Smiling is Victory!" ขับร้องโดย : "Gojo Mayumi" "Ganbalance de Dance" ขับร้องโดย : "Gojo Mayumi"</doc>
