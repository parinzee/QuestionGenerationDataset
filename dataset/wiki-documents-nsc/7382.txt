<doc id="7382" url="https://th.wikipedia.org/wiki?curid=7382" title="สตีล บอล รัน">สตีล บอล รัน สตีล บอล รัน () () เป็นการ์ตูนญี่ปุ่น เขียนโดยฮิโรฮิโกะ อารากิ () โดยดำเนินเรื่องเป็นโลกคู่ขนานของการ์ตูนเรื่องโจโจ้ ล่าข้ามศตวรรษ ในภายหลังนับเป็นภาคที่ 7 ของเรื่องนี้ ในประเทศไทยจัดพิมพ์โดยเนชั่น เอ็ดดูเทนเมนท์ และเคยลงพิมพ์เป็นตอนในนิตยสารบูมเนื้อเรื่อง เนื้อเรื่อง. ปี 1890 ที่อเมริกา มิสเตอร์สตีล โปรโมเตอร์ชื่อดังได้จัดงาน "สตีล บอล รัน" คือการแข่งขันขี่ม้าข้ามประเทศจากซานดิเอโกจนถึงนิวยอร์กในระยะทางกว่า 6,000 กิโลเมตร โดยมีเงินรางวัลสูงถึง 50,000,000 ดอลลาร์ ทำให้มีนักแข่งม้าจากทุกสารทิศมาร่วมแข่งรวมไปถึง ไจโร่ เซปเปลลี่ เพชฌฆาตจากอาณาจักรนีอาโปลิส และโจนี่ โจสตาร์ อดีตนักแข่งม้าอัจฉริยะที่กลายเป็นอัมพาตครึ่งล่าง โจนี่ได้เห็นพลังพิเศษของไจโร่จากสิ่งที่เรียกว่า "ลูกเหล็ก" ของไจโร่จึงต้องการที่จะขอร่วมการแข่งขันไปพร้อมกับไจโร่ด้วย ในการแข่งขันทั้งไจโร่และโจนี่ต้องพบกับอุปสรรคมากมายไม่ว่าจะเป็นภูมิประเทศ สิ่งแวดล้อม และกลุ่มผู้ก่อการร้ายที่เข้ามาเล่นงานทั้ง 2 คน จนกระทั่งโจนี่ได้ค้นพบพลังพิเศษที่เรียกว่า "สแตนด์" ที่ตนได้มาโดยบังเอิญที่ทะเลทรายแอริโซน่า อย่างไรก็ตามทั้ง 2 คนได้ล่วงรู้ถึงสิ่งที่เป็นเป้าหมายที่แท้จริงของการจัดงานแข่งขันครั้งนี้นั่นคือการตามหา "ซากศพศักดิ์สิทธิ์ของนักบุญ" ที่กระจัดกระจายอยู่ในพื้นแผ่นดินของประเทศอเมริกา โดยผู้ที่ต้องการครอบครองซากศพเหล่านี้คือฟันนี่ วาเลนไทน์ประธานาธิบดีคนที่ 23 ของอเมริกา โจนี่กับไจโร่พยายามรวบรวมซากศพแต่ก็ถูกสมุนของประธานาธิบดีคอยขัดขวางอยู่ตลอดจนกระทั่งวาเลนไทน์ได้ครอบครองซากศพเกือบทุกส่วน รวมไปถึงมีลูซี่ซึ่งเป็นภรรยาของสตีลที่ถูกซากศพศักดิ์สิทธิ์เหล่านั้นรวมร่างเข้าไป ในการไล่ล่าประธานาธิบดีนั้นนอกจากพวกไจโร่แล้วยังมี "ฮอต แพนท์" แม่ชีแห่งวาติกันที่ต้องการซากศพเพื่อชำระความผิดของตนในอดีตและดีเอโก้ "ดีโอ" บรันโด นักแข่งม้าผู้ทะเยอทะยานมักใหญ่ใฝ่สูงจากอังกฤษผู้มีความสามารถสแตนด์ที่ทำให้ตนเองเปลี่ยนร่างเป็นไดโนเสาร์ ทั้งฮอต แพนท์และดีโอต่างเสียท่าให้ความสามารถสแตนด์อันลึกลับของวาเลนไทน์จนถูกฆ่าตาย ไจโร่และโจนี่ต่างต่อสู้กับวาเลนไทน์ด้วยความยากลำบาก ไจโร่ถูกประธานาธิบดีฆ่าตาย โจนี่ใช้ความสามารถสแตนด์ของตนเองที่พัฒนาไปจนถึงขีดสุดจนเอาชนะวาเลนไทน์ได้ โจนี่ต้องแข่งขันต่อไปโดยที่ไม่มีไจโร่อยู่ข้างกาย หลังจากการต่อสู้กับวาเลนไทน์จบลง โจนี่ถูกคนขโมยซากศพศักดิ์สิทธิ์ที่มีทุกส่วนไป โจนี่ได้พบว่าคนที่ขโมยซากศพนั้นคือ "ดีโอ" ที่มาจากอีกมิติหนึ่งซึ่งเป็นผลของความสามารถสแตนด์ของวาเลนไทน์ โดยที่ดีโอคนนี้มีความสามารถ "หยุดเวลา" ได้ 5 วินาที โจนี่พ่ายแพ้ให้กับดีโอในศึกครั้งสุดท้าย ทำให้ดีโอกลายเป็นผู้ชนะการแข่งขัน SBR ขณะที่ดีโอกำลังย่ามใจนั้น ลูซี่ได้นำ "หัว" ของดีโอคนเก่าที่ถูกวาเลนไทน์ฆ่าตาย หากคนทั้ง 2 คนจากคนละมิติมาสัมผัสกันจะทำให้อันตรธานไป ดีโออันตรธานหายไป ส่วนซากศพศักดิ์สิทธิ์นั้นก็อยู่ในห้องนิรภัยภายในโบสถ์ทรินิตี้ในนิวยอร์กซึ่งเป็นเส้นชัยของการแข่งขันสตีล บอล รัน โจนี่ได้นำหีบศพของไจโร่ออกเดินทางไปที่นีอาโปลิส บ้านเกิดของไจโร โดยที่โจนี่นั้นหายจากอัมพาตแล้ว ระหว่างทางโจนี่นึกถึงเรื่องราวต่างๆของการแข่งขันที่ผ่านมารวมไปถึงไจโร่เพื่อนที่เขาจะไม่มีวันลืมตัวละครผู้เข้าแข่งขัน ตัวละคร. ผู้เข้าแข่งขัน. ไจโร่ เซปเปลี่ (Gyro Zeppeli) หล่อมากหล่อสุดๆ โคตรพระเอก- สัญชาติ : นีอาโปลีส - ชื่อม้าประจำตัว : วัลคีรี่ ชายหนุ่มที่ปกปิดที่มาของตนเอง เข้าร่วมการแข่งสตีล บอล รัน ด้วยเหตุผลบางประการ ชื่อของเขาไม่เคยปรากฏในวงการแข่งม้ามาก่อน แต่ฝีมือการบังคับม้าและการต่อสู้นั้นถือว่ายอดเยี่ยม เป็นทายาทรุ่นปัจจุบันของตระกูลเซปเปลี่ ที่สืบทอดหลักวิชาและความรู้หลายแขนงมาแล้วนับศตวรรษ- ความสามารถ : ลูกเหล็กหมายเลข1 และ ลูกเหล็กหมายเลข2 ซึ่งไจโร่ห้อยไว้ข้างกายตลอดเวลานั้นสามารถแปรเปลี่ยนเป็นอาวุธร้ายแรงได้ด้วยวิชาการหมุนที่สืบทอดกันมาในตระกูล โดยสามารถใช้เป็นทั้งอาวุธโจมตีและประยุกต์พลิกแพลงได้หลากหลายรูปแบบ - ความสามารถสแตนด์ : สแกน (スキャン - Scan) ไจโร่ได้พลังแสตนด์นี้มาหลังจากครอบครองชิ้นส่วนลูกตาของซากศพ ทำให้นัยน์ตาข้างซ้ายของเขาถูกเชื่อมการมองเห็นเข้ากับลูกเหล็ก เขาสามารถมองเห็นได้ไกลขึ้นในระยะที่ลูกเหล็กจะไปถึง รวมทั้งเมื่อหมุนลูกเหล็กอย่างรวดเร็วก็จะเห็นทะลุสิ่งกีดขวางได้ราวกับเรดาร์ จอห์นนี่ โจสตาร์ (Johnny Joestar - ฉบับภาษาไทยยึดหลักการออกเสียงแบบญี่ปุ่นเป็น โจนี่ โจสตาร์)- สัญชาติ : อเมริกา - ชื่อม้าประจำตัว : สโลว์แดนเซอร์ อดีตจ๊อกกี้อัจฉริยะ ในขณะที่หลงระเริงไปกับชื่อเสียงซึ่งกำลังรุ่งโรจน์ถึงขีดสุดนั้น ก็ประสบเหตุทำให้ขาทั้งสองข้างพิการ และตกต่ำลงในทันที จนเมื่อมาพบกับไจโร่ และวิชาการหมุนลูกเหล็กซึ่งทำให้ขาของเขากลับมาใช้การได้ในชั่วระยะเวลาหนึ่ง เขาจึงตัดสินใจเข้าแข่งขันร่วมกับไจโร่ เพื่อค้นหาความลับที่อาจเป็นกุญแจสำคัญให้เขากลับมาเดินได้อีกครั้ง- ความสามารถ : จากการเรียนรู้เคล็ดวิชาการหมุนจากไจโร่ โจนี่จึงสามารถ"หมุนเล็บ"ของตนเองได้ โดยจะใช้เล็บที่หมุนจนแหลมคมเป็นเหมือนใบมีดโจมตี - ความสามารถสแตนด์ : ทัสค์ (タスク - Tusk) หรือ เขี้ยว พลังของโจนี่อยู่ในรูปของสิ่งมีชีวิตรูปร่างคล้ายลูกแกะตัวเล็กขนาดฝ่ามือที่ชื่อทัสค์ ทำให้โจนี่สามารถหมุนเล็บมือหรือเล็บเท้าแล้วยิงมันออกไปได้เหมือนกระสุน เล็บที่ยิงออกไปแล้วจะงอกขึ้นมาใหม่ทันที - ทัสค์ สี่เหลี่ยมผืนผ้าทองคำ เป็นวิชาการหมุนสมบูรณ์แบบของตระกูลเซปเปลี่ที่ไจโร่สอนให้โจนี่ นั่นคือจะลอกแบบจากรูปทรงธรรมชาติเปลี่ยนเป็นการหมุนที่ไร้ขีดจำกัด ทำให้รูที่เกิดจากการยิงกระสุนเล็บนั้นไล่กวดเป้าหมายได้ต่อไปเป็นระยะทางสั้นๆ แต่เมื่อยิงด้วยวิธีนี้ไปแล้วจะต้องรอเวลาเล็บงอกประมาณ 1 นาที จึงจะยิงได้อีกครั้ง - - Tusk เป็นชื่อของหนึ่งในอัลบั้มที่ขายดีตลอดกาล ของวงดนตรีที่ชื่อ Fleetwood Mac. โดยเป็นสตูดิโออัลบั้มที่ 11 ของวง ออกในปี 1969 - - Slow Dancer ชื่อม้า มาจากชื่ออัลบั้มลำดับที่ 6 ของ Boz Scaggs นักแต่งเพลงและมือกีตาร์ชาวอเมริกัน ออกในปี 1974 แซนด์แมน (ซาวด์แมน) (Soundman)- สัญชาติ : อเมริกา - ชื่อม้าประจำตัว : ไม่มี (ลงแข่งด้วยการวิ่ง) ชายหนุ่มลูกหลานชนเผ่าอินเดียนแดง ที่ดินของเขาถูกรุกรานโดยพวกคนขาวในสมัยบุกเบิกอเมริกา เขาจึงร่วมแข่งขันเพื่อชิงเงินรางวัลกลับไปซื้อที่ดินของเผ่าตนคืนมา แม้การแข่งสตีล บอล รัน จะเป็นการแข่งโดยใช้ม้าเป็นพาหนะหลัก แต่แซนด์แมนกลับลงแข่งด้วยสองเท้าของเขาเอง- ความสามารถ: แซนด์แมนมีวิธีการวิ่งที่เป็นเอกลักษณ์ โดยการกระจายแรงปะทะจากเท้าและแปรเปลี่ยนเป็นแรงส่งในการวิ่งก้าวต่อไป ทำให้เขาสามารถวิ่งด้วยความเร็วสูงโดยไม่แหน็ดหนื่อย - ความสามารถสแตนด : อิน อะ ไซเลนท์ เวย์ (イン・ア・サイレント・ウェイ - In a Silent Way) พลังของแซนด์แมนคือการสร้าง"อักษรแทนเสียง" ขึ้น แล้วบรรจุลงในตัวกลางถ่ายทอดไปยังเป้าหมาย เมื่อสิ้นสุดการเดินทางของเสียงแล้ว ก็จะเปลี่ยนเป็นผลลัพธ์ที่แตกต่างกันไปตามเสียงที่สร้างขึ้น - - In a Silent Way มาจากชื่อเพลง ในอัลบั้มที่มีชื่อเดียวกันของ Mile Davis นักทรัมเป็ตแนวฟิวชั่นแจ๊ส ออกในปี 1969 เมาเท่น ทิม (Mountain Tim)- สัญชาติ : อเมริกา - ชื่อม้าประจำตัว : โกสต์ ไรเดอร์ส อิน เดอะ สกาย คาวบอยหนุ่มรูปงามจากไวโอมิ่ง ผู้ต้อนฝูงวัวกว่าสามพันตัวข้ามทุ่งหญ้า 400 กิโลเมตรในทุกๆปี เข้าร่วมการแข่งขันด้วยจุดประสงค์บางอย่างที่ไม่ใช่เงินรางวัล- ความสามารถ : เมาเท่น ทิม มีความเชี่ยวชาญในการใช้บ่วงบาศก์เชือกได้แม่นราวกับจับวาง - ความสามารถสแตนด์ : โอ้! โลนซั่ม มี (オー！ロンサム・ミー - Oh! Lonesome me) พลังสแตนด์ของเท่นทิมคือ เขาสามารถแยกชิ้นส่วนร่างกายของตัวเองและเป้าหมาย เพื่อส่งผ่านไปตามเชือกได้ แล้วต่อกลับคืนเหมือนเดิมที่ปลายทาง - - "Oh! Lonesome me มาจากชื่ออัลบั้ม ของนักร้องเพลงคันทรี Don Gibson ในปี 1958 ซึ่งในวงการเพลงคันทรีได้ขนานนามอัลบั้มนี้ ว่าเป็นต้นกำเนิดของซาวนด์ในแบบฉบับแนชวิล (Nashville Sound) - - Ghost Riders in the Sky ชื่อม้าของเขา มาจากเพลงคันทรี (Ghost) Riders in the Sky: A Cowboy Legend ของ Stan Jones นักแต่งเพลงแนวอเมริกันคันทรี โดยถูกเขียนขึ้นในปี 1948 ฮ็อตแพนท์ (Hot Pant)- สัญชาติ : อเมริกา - ชื่อม้าประจำตัว : บราวน์ - ความสามารถสแตนด์ : ครีม สตาร์ทเตอร์ (Cream Starter) เมื่อฮ็อตแพนท์แตะต้องเนื้อของใคร (รวมทั้งของตัวเองด้วย) ก็จะสามารถสูบเอาเนื้อที่แตะนั้นมาเปลี่ยนเป็นสเปรย์เนื้อฉีดออกทางกระบอกสเปรย์เล็กๆที่พกติดตัวไว้ได้ โดยเมื่อฉีดออกไปแล้วก็สามารถคืนรูปเป็นอวัยวะได้เหมือนเดิมในภายหลัง ใช้ในการรักษาบาดแผลได้ด้วยโดยการฉีดเนื้อลงบนส่วนที่บาดเจ็บ ดิเอโก้ แบรนโด้ (Diego Brando-DIO)- สัญชาติ : อังกฤษ - ชื่อม้าประจำตัว : ซิลเวอร์ บุลเล็ต จ๊อกกี้หนุ่มอัจฉริยะจากประเทศอังกฤษ ในสมัยเด็กเคยยากจนแร้นแค้นและโดนกลั่นแกล้งมากมาย จึงสาบานตนว่าเมื่อโตขึ้นจะทำทุกอย่างเพื่อให้ได้มาซึ่งเงินตราโดยไม่สนวิธีการใดๆทั้งสิ้น- ความสามารถสแตนด์ : สแครี่ มอนสเตอร์ (スケアリー・モンスター - Scary Monster) เป็นความสามารถที่หลงเหลือมาจาก ดร.เฟอร์ดินานด์ ดิโอสามารถแปลงร่างเป็นไดโนเสาร์เพื่อเพิ่มพลังความสามารถทางกายได้ - - Scary Monster น่าจะมาจากชื่อเพลงและอัลบั้ม Scary Monsters (and Super Creeps) ของ David Bowie ในปี 1980 - - Silver Bullet ชื่อม้าของเขา น่าจะมาจากเพลงชื่อเดียวกันของ Hawthorne Heights วงดนตรีอีโม-สครีโม จากอัลบั้ม The Silence in Black and White ในปี 2004 บูมบูม แฟมิลี่ (Boomboom Family - ฉบับภาษาไทยยึดหลักการออกเสียงตามภาษาญี่ปุ่นเป็น บูนบูน)- ความสามารถสแตนด์ : (ไม่ทราบชื่อ) สมาชิกตระกูลทั้งสามคนมีสแตนด์ที่รูปร่างและความสามารถคล้ายกัน หลักๆแล้วคือการใช้เลือดของตัวเองเป็นตัวเหนี่ยวนำโลหะให้ดึงดูดเข้าหากันเหมือนมีแรงแม่เหล็ก ยิ่งเป้าหมายอยู่ใกล้กัน แรงดูดก็ยิ่งเพิ่มขึ้น เบนจามิน บูนบูน (Benjamin Boomboom)- สัญชาติ : อเมริกา - ชื่อม้าประจำตัว : ครอสทาวน์ แทรฟฟิค - ความสามารถ : บูนบูนคนพ่อ สามารถใช้พลังสแตนด์ในการดูดวัตถุทำจากโลหะเข้าไปในร่างกายตัวเอง เพื่อเปลี่ยนรูปร่างเป็นคนอื่นได้ อังเดร บูนบูน (Andre Boomboom)- สัญชาติ : อเมริกา - ชื่อม้าประจำตัว : ฟ็อกซี่เลดี้ - ความสามารถ : ลูกชายคนโตของตระกูล เลือดในร่างกายเขาทนต่อพิษประเภทต่างๆได้ แอลเอ บูนบูน (L.A. Boomboom)- สัญชาติ : อเมริกา - ชื่อม้าประจำตัว : ลิตเติ้ลวิงค์ - ความสามารถ : ลูกชายคนเล็กของตระกูล แต่รูปลักษณ์ภายนอก (และนิสัย) ดูเหมือนกะเทย สามารถควบคุมผงเหล็กเพื่อใช้โจมตีได้ โอเยโคโมวา (Oyecomova)- สัญชาติ : อิตาลี - ชื่อม้าประจำตัว : ไม่ทราบชื่อ - ความสามารถสแตนด์ : (ไม่ทราบชื่อ) พลังของโอเยโคโมวาสามารถติดสลักระเบิดลงบนวัตถุใดๆที่เขาสัมผัส ไม่ว่าจะเป็นของที่จับต้องได้หรือกระแสอากาศก็ตาม เมื่อสลักหลุดออกก็จะเกิดการระเบิดขึ้น - - Oyecomova มาจากชื่อเพลง ของ Tito Puente นักดนตรีแนวลาติน-แจ๊ส,แมมโบ ในปี 1963 แต่มาเป็นที่รู้จักอย่างแพร่หลายอีกครั้ง ในอัลบั้ม Abraxas (1970) โดยการคัฟเวอร์ของ Carlos Santanaศัตรูอื่นๆ ศัตรูอื่นๆ. เจ้าหนูพอร์ค พาย แฮ็ท (Pork Pie Hat Kid)- ความสามารถสแตนด์ : ไวเออร์ด (Wired) พลังของเขาอยู่ในรูปของปั้นจั่นเล็กๆสองอันที่เก็บไว้ในปาก แต่แข็งแรงขนาดสามารถยกวัวได้ทั้งตัว นอกจากนี้ยังสามารถส่งผ่านปั้นจั่นไปในระยะไกลได้โดยมีจานใส่น้ำเป็นสื่อกลาง - - Wired มาจากชื่อโซโล่อัลบั้มของ Jeff Beck หนึ่งในมือกีตาร์ระดับตำนาน โดยออกในปี 1976 ดร.เฟอร์ดินานด์ (Dr.Ferdinand)- ความสามารถสแตนด์ : สแครี่ มอนสเตอร์ส (Scary Monsters) พลังของเธอคือการแปรเปลี่ยนสิ่งมีชีวิตให้กลายเป็นไดโนเสาร์ และใช้ไดโนเสาร์เหล่านี้เปลี่ยนคนอื่นๆให้เป็นไดโนเสาร์ไปด้วยโดยการสร้างบาดแปลให้กับคนๆนั้น แต่ตัวของเฟอร์ดินานด์เองไม่สามารถเปลี่ยนร่างได้ เป็นเหมือนกับหอบังคับการเท่านั้น - - ชื่อของเขา น่าจะมาจากชื่อวง Franz Ferdinand ริงโก้ โร้ดอะเกน (Ringo Roadagain)- ความสามารถสแตนด์ : แมนดั้ม (Mandom) สามารถย้อนเวลากลับไปได้ 6 วินาที โดยใช้การหมุนเข็มนาฬิกาข้อมือเป็นเครื่องมือ แบล็คมอร์ (Blackmore)- ความสามารถสแตนด์ : แคทช์ เดอะ เรนโบว์ (Catch the Rainbow) พลังของเขาคือการทำให้หยดน้ำหยุดนิ่งกลางอากาศ และขึ้นเหยียบได้หรือใช้มันเป็นใบมีดที่แหลมคมในการจู่โจม ดังนั้นในวันฝนตกจึงเป็นวันที่เขาจะเก่งกาจที่สุด นอกจากนี้ยังดูเหมือนว่าสามารถแยกร่างตัวเองผ่านไปตามสายฝนได้อีกด้วย ชูการ์ เมาเท่น (Sugar Mountain) เด็กหญิงที่เฝ้าบ่อน้ำลึกลับมานานนับสิบปีแล้ว ไม่มีใครรู้แน่ชัดว่าบ่อน้ำนี้คือพลังสแตนด์หรืออะไรกันแน่ แต่มันจะทดสอบผู้ที่ผ่านเข้ามาโดยการหยิบยื่นของที่คนผู้นั้นทำตกลงในบ่อน้ำให้เลือก สิ่งหนึ่งจะเป็นของชั้นดี และอีกสิ่งจะเป็นของชั้นเลว หากผู้ถูกทดสอบเกิดความโลภและเลือกของชั้นดีไปก็จะถูกกระชากลิ้นจนตาย แต่หากมีความซื่อสัตย์ก็จะได้รับสมบัติมีค่ามาแทน โดยมีข้อแม้ว่าต้องใช้สมบัติที่ได้มานั้นให้หมดก่อนตะวันตกดิน มิฉะนั้นจะถูกทำให้กลายเป็นต้นไม้เฝ้าบ่อน้ำนี้ต่อไป ชาย 11 คน (Eleven men)- ความสามารถสแตนด์ : แท็ตทู ยู (Tatto You) เป็นรอยสักที่อยู่ด้านหลังของชายทั้ง 11 คน ทั้ง 11 คนสามารถมุดลอดเข้าออกระหว่างกันและกันผ่านทางรอยสักนี้ได้อย่างอิสระ ไมค์ โอ (Mike O')- ความสามารถสแตนด์ : ทิวบูล่าร์ เบลส์ (Tubular Bells) พลังของเขาคือการเป่าลมใส่ตะปูให้กลายเป็นลูกโป่ง และบิดมันเป็นรูปร่างสัตว์ต่างๆได้ สัตว์ลูกโป่งเหล่านี้จะมีความสามารถเหมือนกับสัตว์จริงๆ เป็นสแตนด์ที่รวมเอาความยืดหยุ่นของลูกโป่งและความแหลมคมอันตรายของตะปูเข้าด้วยกัน เวคอัพพีเพิล (Wekapepo - Wake up People- ความสามารถ : เรคกิ้งบอล (Wreking Ball) ไม่ใช่ความสามารถสแตนด์ แต่เป็นวิชาหมุนลูกเหล็กที่สืบทอดมาเช่นเดียวกับของไจโร่ ลูกเหล็กของเขาประกอบด้วยลูกบริวารเล็กๆอีกหลายลูก ซึ่งจะกระจายออกไปโจมตีศัตรูหลังจากที่ขว้างลูกเหล็กแรกออกไปแล้ว หากโดนเข้าจังๆก็อาจถึงตายได้ แต่หากโดนเฉี่ยวๆจะทำให้ร่างกายซีกซ้ายเป็นอัมพาต และมองไม่เห็นทุกๆสิ่งที่อยู่ทางซ้ายของตน มาเจนต้า มาเจนต้า (Magenta Magenta)- ความสามารถสแตนด์ : ทเวนตี้ เซนจูรี่ บอย (20th Century Boy) เป็นเหมือนชุดสูทที่จะถ่ายทอดแรงปะทะทั้งหมดลงสู่ดิน ทำให้ไม่เกิดความเสียหายใดๆแก่ร่างต้น แต่ขณะที่สวมไว้จะไม่สามารถขยับตัวได้เลย แอ็คเซล โร (Axel RO)- ความสามารถสแตนด์ : ซีวิล วอร์ (Civil War) ผู้ที่เข้ามาอยู่ในระยะจู่โจมของสแตนด์ จะถูกบาปในอดีตกลับมาตามหลอกหลอน วิธีที่จะหลุดพ้นได้คือต้องชำระล้างด้วยน้ำสะอาด หรือโยนบาปนั้นให้คนอื่น ดิสโก้ (Disco)- ความสามารถสแตนด์ : ช็อคโกแลต ดิสโก้ (Chocolate Disco) สามารถนำวัตถุใด้ๆที่มีเป้าหมายมาที่ตนเอง ให้เปลี่ยนตำแหน่งไปในพิกัดที่ต้องการได้อย่างแม่นยำตัวละครอื่นๆ ตัวละครอื่นๆ. สตีเฟ่น สตีล (Stephen Steel)- โปรโมเตอร์งานแข่งสตีล บอล รัน ในอดีตเคยเป็นโปรโมเตอร์จัดงานแสดงต่างๆมากมาย จนวันหนึ่งที่ถูกกล่าวหาว่าเป็นพวกลวงโลก ชีวิตจึงตกต่ำจนถึงขีดสุด ในตอนนั้นเองที่ได้พบกับลูซี่ ซึ่งเป็นคนเสนอให้จัดงานแข่งม้าข้ามทวีปขึ้น แม้ตัวสตีลเองจะคิดว่าเป็นเรื่องเหลวไหล แต่กลับได้รับความสนใจจากสปอนเซอร์มากมาย กำหนดการแข่งสตีล บอล รัน จึงเกิดขึ้นในอีกสองปีถัดมา ซึ่งณ เวลานั้น สตีลก็นึกถึงบุญคุณของลูซี่ขึ้นมาได้ จึงขอเธอแต่งงาน ลูซี่ สตีล (Lucy Steel)- หญิงสาวอายุ 14 ปี ที่เป็นผู้จุดกำเนิดการแข่งสตีล บอล รัน แม้จะยังเด็กแต่ก็ตอบรับคำขอแต่งานของสตีลอย่างเต็มใจ เป็นหญิงสาวที่เข้มแข็งเด็ดเดี่ยวมาก และจะทำทุกอย่างเพื่อปกป้องสามีของตนเอง ฟันนี่ วาเลนไทน์ (Funny Valenine,the President)- ประธานาธิบดีคนที่ 23 แห่งสหรัฐอเมริกา เป็นผู้อยู่เบื้องหลังการแข่งสตีล บอล รัน โดยมีจุดมุ่งหมายแท้จริงเพื่อรวบรวมชิ้นส่วนซากศพนักบุญให้ครบ สการ์เล็ต วาเลนไทน์ (Scarlet Valentine)- ภรรยาของประธานาธิบดีสหรัฐ จริงๆแล้วเป็นพวกชอบผู้หญิงด้วยกัน? เจ้าหน้าที่งานแข่ง (Competition Officer)- เจ้าหน้าที่ชายร่างเล็กที่คอยประจำอยู่ในทุกๆจุดของสถานีบริการสำหรับงานแข่ง มีรูปร่างหน้าตาที่เหมือนกันไปหมดไม่ว่าจะประจำอยู่ที่ไหนก็ตามรายชื่อตอน</doc>
