<doc id="458793" url="https://th.wikipedia.org/wiki?curid=458793" title="Avaaz.org">Avaaz.org Avaaz.org เป็นองค์กรประชาสังคมระดับสากลซึ่งเปิดตัวเมื่อเดือนมกราคม 2550 สนับสนุนการดำเนินกิจกรรมในประเด็นเช่น โลกร้อน สิทธิมนุษยชน คอรัปชัน ความยากจน และความขัดแย้ง Avaaz.org ระบุเป้าหมายของตัวว่าเพื่อ "ปิดช่องว่างระหว่างโลกที่เราอยู่กับโลกที่คนส่วนใหญ่ในทุกที่ต้องการ" ("close the gap between the world we have and the world most people everywhere want") องค์กรดังกล่าวดำเนินงานใน 15 ภาษา และระบุว่ามีสมาชิกมากกว่า 14 ล้านคนใน 194 ประเทศ ชื่อ Avaaz (เปอร์เซีย: آواز) มาจากคำว่า "เสียง" ในภาษาเปอร์เซีย (แปลว่า "เพลง" ก็ได้) และถูกยืมไปใช้ในภาษาฮินดี อุรดู เบงกาลี ปัญจาบ มราฐี สินธี และภาษาตุรกี ตั้งแต่เดือนเมษายน 2555 Avaaz เพิ่มความสามารถใหม่ ให้ผู้ใช้ที่ลงทะเบียนสามารถสร้างจดหมายล่ารายชื่อของตัวเองได้ทันที</doc>
