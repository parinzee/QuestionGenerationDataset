<doc id="360857" url="https://th.wikipedia.org/wiki?curid=360857" title="คณะวิทยาศาสตร์ มหาวิทยาลัยเชียงใหม่">คณะวิทยาศาสตร์ มหาวิทยาลัยเชียงใหม่ คณะวิทยาศาสตร์ มหาวิทยาลัยเชียงใหม่ เป็นหนึ่งในสามคณะแรกของมหาวิทยาลัยเชียงใหม่ เริ่มเปิดการเรียนการสอนวันที่ 18 มิถุนายน พ.ศ. 2507 ซึ่งเป็นการสอนวันแรกของมหาวิทยาลัยเชียงใหม่ด้วย ปัจจุบันดำเนินการจัดการเรียนการสอน และการวิจัย โดยจัดการเรียนการสอนในระดับปริญญาตรี โท และเอก นอกจากนี้ยังจัดการเรียนการสอนสาขาวิทยาศาสตร์พื้นฐานให้กับนักศึกษาในคณะต่างๆ อีกด้วยทำเนียบคณบดี ทำเนียบคณบดี. รายนามคณบดีคณะวิทยาศาสตร์ มหาวิทยาลัยเชียงใหม่ ตั้งแต่เริ่มก่อตั้งคณะวิทยาศาสตร์พร้อมกับมหาวิทยาลัยเชียงใหม่จนถึงปัจจุบัน ซึ่งบางท่านก็ดำรงตำแหน่งสมัยเดียว บางท่านก็ได้ดำรงตำแหน่งหลายสมัย ซึ่งมีทั้งหมด 9 ท่าน เรียงลำดับจากอดีตจนถึงปัจจุบัน ดังนี้การรับนักศึกษาเข้าศึกษาต่อ การรับนักศึกษาเข้าศึกษาต่อ. คณะวิทยาศาสตร์ มหาวิทยาลัยเชียงใหม่ มีการรับนักศึกษาผ่านทาง 3 ช่องทาง ประกอบด้วย- โครงการพิเศษ มีทั้งโครงการที่คณะรับเอง และรับตรงผ่านมหาวิทยาลัย - โครงการรับตรงของคณะ ประกอบด้วย การรับนักศึกษาเข้าในโครงการทุน พสวท., ทุนเพชรทองกวาว, ทุน วคช. , โครงการวิทยาศาสตร์ในโรงเรียน (วทร.), และการรับเข้าโดยวิธีพิเศษ (วพ.) โดยเปิดรับสมัครนักเรียน ม.5 ในช่วงเดือนมกราคม - กุมภาพันธ์ของทุกปี และสอบในเดือนพฤษภาคมของทุกปี นอกจากนี้ยังมีโครงการอัจฉริยภาพ (รับนักเรียนที่เข้าร่วมโครงการ JSTP) และโครงการพัฒนากำลังคนทางวิทยาศาสตร์ (ทุนเรียนดีวิทยาศาสตร์แห่งประเทศไทย) ซึ่งรับสมัครในเดือนกันยายน และสอบในเดือนธันวาคมของทุกปี - โครงการพิเศษผ่านมหาวิทยาลัย โดยโครงการพัฒนาคุณภาพการศึกษาและชุมชน (โครงการเรียนดี ม.ช. และโครงการกีฬา) - การรับนักศึกษาในระบบโควตาภาคเหนือ เป็นการรับนักศึกษาผ่านการสอบโควตาภาคเหนือ 17 จังหวัด ซึ่งจัดสอบในเดือนธันวาคมของทุกปี - การรับนักศึกษาในระบบแอดมิดชันส์หลักสูตรหลักสูตรปริญญาตรี หลักสูตร. หลักสูตรปริญญาตรี. ปัจจุบันใช้หลักสูตรที่ปรับปรุงในปีการศึกษา 2548 - 2549 ตามแต่ละสาขาวิชา โดยคาดว่าปีการศึกษา 2554 จะมีการใช้หลักสูตรใหม่ โดยเพิ่มกระบวนการเรียนรู้ผ่านกิจกรรม การเพิ่มรายวิชาสหกิจศึกษา และหลักสูตรสำหรับนักศึกษาปรีชาชาญ (Honor Program)หลักสูตรปริญญาโท หลักสูตรปริญญาโท. หลักสูตรระดับปริญญาโทที่เปิดสอนในคณะวิทยาศาสตร์ มี 2 แผน เป็นหลักสูตร 2 ปี ใช้เวลาศึกษาไม่เกิน 5 ปี จำนวนหน่วยกิตรวมไม่น้อยกว่า 36 หน่วยกิต ดังนี้- แผน ก เป็นแผนการศึกษาที่เน้นการทำวิจัยโดยมีการทำวิทยานิพนธ์ ดังนี้- แบบ ก 1 ทำเฉพาะวิทยานิพนธ์ จำนวนหน่วยกิตไม่น้อยกว่า 36 หน่วยกิต - แบบ ก 2 ทำวิทยานิพนธ์ไม่น้อยกว่า 12 หน่วยกิต และศึกษากระบวนวิชา ในระดับบัณฑิตศึกษาอีกไม่น้อยกว่า 18 หน่วยกิต - แผน ข เป็นแผนการศึกษาที่เน้นงานรายวิชา โดยไม่ต้องทำวิทยานิพนธ์ แต่ต้องมีการค้นคว้าแบบอิสระ- ทำการค้นคว้าแบบอิสระ 5-6 หน่วยกิต และศึกษากระบวนวิชาในระดับบัณฑิตศึกษาอีกไม่น้อยกว่า 24 หน่วยกิตหลักสูตรปริญญาเอก หลักสูตรปริญญาเอก. หลักสูตรระดับปริญญาเอกที่เปิดสอนในคณะวิทยาศาสตร์มี 2 แบบ ได้แก่- แบบ 1 เน้นการวิจัยที่ก่อให้เกิดความรู้ใหม่- แบบ 1.1 สำหรับผู้สำเร็จการศึกษาปริญญาโทต้องทำวิทยานิพนธ์ไม่น้อยกว่า 48 หน่วยกิต และใช้ระยะเวลาการศึกษาไม่เกิน 6 ปีการศึกษา - แบบ 1.2 สำหรับผู้สำเร็จการศึกษาปริญญาตรีต้องทำวิทยานิพนธ์ไม่น้อยกว่า 72 หน่วยกิต และใช้ระยะเวลาการศึกษาไม่เกิน 8 ปีการศึกษา นอกจากนี้หลักสูตรอาจกำหนดให้เรียนกระบวนวิชาเพิ่มเติมได้โดยไม่นับหน่วยกิต- แบบ 2 เน้นการวิจัยและมีการทำวิทยานิพนธ์ที่มีคุณภาพสูง ก่อให้เกิดความก้าวหน้าทางวิชาการและวิชาชีพ- แบบ 2.1 สำหรับผู้สำเร็จการศึกษาปริญญาโทต้องทำวิทยานิพนธ์ไม่น้อยกว่า 36 หน่วยกิต และศึกษากระบวนวิชาระดับบัณฑิตศึกษาไม่น้อยกว่า 12 หน่วยกิต และใช้ระยะเวลาการศึกษาไม่เกิน 6 ปีการศึกษา - แบบ 2.2 สำหรับผู้สำเร็จการศึกษาปริญญาตรีต้องทำวิทยานิพนธ์ไม่น้อยกว่า 48 หน่วยกิต และศึกษากระบวนวิชาในระดับบัณฑิตศึกษาไม่น้อยกว่า 24 หน่วยกิต และใช้ระยะเวลาการศึกษาไม่เกิน 8 ปีการศึกษาภาควิชาและการแบ่งส่วนงาน ภาควิชาและการแบ่งส่วนงาน. ปัจจุบัน คณะวิทยาศาสตร์ มหาวิทยาลัยเชียงใหม่มีภาควิชาทั้งสิ้น 8 ภาควิชา ดังต่อไปนี้- ภาควิชาคณิตศาสตร์ - ภาควิชาเคมี - ภาควิชาฟิสิกส์และวัสดุศาสตร์ - ภาควิชาชีววิทยา - ภาควิชาธรณีวิทยา - ภาควิชาสถิติ - ภาควิชาวิทยาการคอมพิวเตอร์ - ภาควิชาเคมีอุตสาหกรรม โดยสำหรับสำนักงานคณะวิทยาศาสตร์ ตั้งอยู่ที่ชั้น 2 อาคาร 40 ปี คณะวิทยาศาสตร์ โดยสำนักงานคณะวิทยาศาสตร์ได้แบ่งส่วนงานไว้ดังนี้- งานการเงิน การคลังและพัสดุ - งานบริหารทั่วไป - งานบริการการศึกษาและพัฒนาคุณภาพนักศึกษา - งานนโยบายและแผนและประกันคุณภาพการศึกษา - งานบริหารงานวิจัย บริการวิชาการและวิเทศสัมพันธ์โครงการที่คณะวิทยาศาสตร์ดำเนินการโครงการที่คณะวิทยาศาสตร์ดำเนินการ. - โครงการโอลิมปิกวิชาการ มูลนิธิ สอวน. ศูนย์มหาวิทยาลัยเชียงใหม่ - โครงการสนับสนุนการจัดตั้งห้องเรียนวิทยาศาสตร์ในโรงเรียน โดยการกำกับดูแลของมหาวิทยาลัย - การนำเสนอผลงานทางวิชาการสำหรับนักศึกษาระดับปริญญาตรีการบริการวิชาการแก่ชุมชน การบริการวิชาการแก่ชุมชน. คณะวิทยาศาสตร์ มหาวิทยาลัยเชียงใหม่ ให้บริการวิทยาศาสตร์แก่ชุมชนในหลายๆ โครงการ อาทิเช่น- การจัดสัปดาห์วันวิทยาศาสตร์แห่งชาติ ส่วนภูมิภาค โดยจัดสลับกับมหาวิทยาลัยแม่โจ้ - โครงการอบรมครูวิทยาศาสตร์ คณิตศาสตร์ คอมพิวเตอร์ และวิทยาศาสตร์โลก - โครงการเรียนล่วงหน้า (AP Program) - การให้บริการวิชาการด้านดาราศาสตร์ ณ หอดูดาวสิรินธร ภาควิชาฟิสิกส์และวัสดุศาสตร์สถานที่สำคัญภายในคณะสถานที่สำคัญภายในคณะ. - อาคารเคมี 1 (CB1) เป็นอาคารหลังแรกของคณะวิทยาศาสตร์- อาคาร 30 ปี คณะวิทยาศาสตร์ (SCB1) เป็นอาคารที่สร้างขึ้นในโอกาสเฉลิมฉลองคณะวิทยาศาสตร์ ครบรอบ 30 ปี โดยเป็นอาคารเรียนและปฏิบัติการพื้นฐาน และห้องบรรยายขนาด 300 ที่นั่ง และเป็นที่ตั้งของห้องสมุดคณะวิทยาศาสตร์ด้วย - อาคาร 40 ปี คณะวิทยาศาสตร์ (SCB2) เป็นอาคารที่สร้างขึ้นในโอกาสเฉลิมฉลองคณะวิทยาศาสตร์ ครบรอบ 40 ปี โดยเป็นอาคารรวม ประกอบด้วย สำนักงานคณะวิทยาศาสตร์ (ชั้น 2) สโมสรนักศึกษาคณะวิทยาศาสตร์ (ชั้น 1) ห้องบรรยายขนาด 300 ที่นั่ง ห้องปฏิบัติการทางวิทยาศาสตร์ขั้นสูง และที่ตั้งสาขาจุลชีววิทยา - อาคารเรียนรวมและปฏิบัติการ (SCB3) เป็นอาคารเรียนรวมและปฏิบัติการสำหรับภาควิชาธรณีวิทยา และสาขาอัญมณีวิทยา - อาคาร 45 ปี คณะวิทยาศาสตร์ (SCB4) เริ่มก่อสร้างเมื่อปี พ.ศ. 2551 และแล้วเสร็จในปี พ.ศ. 2553 สำหรับเป็นอาคารเรียนและวิจัยสำหรับภาควิชาคณิตศาสตร์และภาควิชาสถิติ - หอดูดาวสิรินธร ภาควิชาฟิสิกส์และวัสดุศาสตร์ ตั้งอยู่บนดอยสุเทพ - โรงอาหารภาควิชาชีววิทยา ตั้งอยู่ที่ใต้ถุนอาคารชีววิทยา 2 ภาควิชาชีววิทยา - ลานอะตอม เป็นโถงสำหรับจัดกิจกรรมทั่วไป อยู่บริเวณโถงอาคาร 40 ปี คณะวิทยาศาสตร์ - พิพิธภัณฑ์ธรณีวิทยา ตั้งอยู่บริเวณอาคาร SCB3 - พิพิธภัณฑ์ชีววิทยา ตั้งอยู่บริเวณอาคารชีววิทยา 1กิจกรรมสำหรับนักศึกษา กิจกรรมสำหรับนักศึกษา. สำหรับคณะวิทยาศาสตร์ มหาวิทยาลัยเชียงใหม่ มีกิจกรรมสำหรับนักศึกษาให้เลือกสรรอย่างหลากหลาย ภายใต้การดูแลของสโมสรนักศึกษาคณะวิทยาศาสตร์ มหาวิทยาลัยเชียงใหม่ (สนว.) ซึ่งการบริหารงานปัจจุบัน ดำเนินการตามตามระเบียบการบริหารงานสโมสรนักศึกษาคณะวิทยาศาสตร์ มหาวิทยาลัยเชียงใหม่ พุทธศักราช 2551 โดยสโมสรนักศึกษาคณะวิทยาศาสตร์ตั้งอยู่ที่ชั้น 1 อาคาร 40 ปีคณะวิทยาศาสตร์กิจกรรมนักศึกษาคณะวิทยาศาสตร์ กิจกรรมนักศึกษาคณะวิทยาศาสตร์. กิจกรรมเหล่านี้เป็นกิจกรรมของคณะวิทยาศาสตร์ มหาวิทยาลัยเชียงใหม่ บางกิจกรรมเข้าร่วมกับสโมสรนักศึกษามหาวิทยาลัยเชียงใหม่ (สมช.)- วันแรกพบ คณะวิทยาศาสตร์ - ค่ายใต้ผืนฟ้า ชายคาเหลือง ในเมืองอะตอม (แต่เดิมใช้ชื่อค่ายว่า ค่ายอุ่นไอดิน กลิ่นไอดาว และชาวอะตอม) - วันสอน BOOM SCIENCE - ประเพณีนำนักศึกษาใหม่ขึ้นไปนมัสการวัดพระธาตุดอยสุเทพ จัดร่วมกับ สมช. - กิจกรรม Sports day & Sports Night - กิจกรรมค่ายอาสาพัฒนาการศึกษาแบบองค์รวม - กีฬาวิทยาศาสตร์สัมพันธ์แห่งประเทศไทย (อะตอมเกมส์) โดยมหาวิทยาลัยเชียงใหม่ได้รับเกียรติเป็นเจ้าภาพ ในเดือนมีนาคม 2553 ภายใต้ชื่อ "ดอยสุเทพเกมส์" ทั้งนี้นักศึกษาสามารถสังกัดชมรมในสังกัด สนว. ซึ่งแบ่งเป็น 2 ส่วนคือ ชมรมเสริมหลักสูตร และชมรมกีฬา ประกอบด้วยชมรมเสริมหลักสูตรชมรมเสริมหลักสูตร. - ชมรมวิชาการ - ชมรมดาราศาสตร์ - ชมรมดูนก - ชมรมอาสาพัฒนาและบำเพ็ญประโยชน์ - ชมรมเชียร์ - ชมรมผู้นำเชียร์- ชมรมพื้นบ้านล้านนา - ชมรมดนตรีสากล - ชมรมคอมพิวเตอร์ - ชมรมถ่ายภาพชมรมกีฬาชมรมกีฬา. - ชมรมฟุตบอล - ชมรมบาสเกตบอล - ชมรมหมากกระดาน - ชมรมรักบี้ฟุตบอล - ชมรมเทเบิลเทนนิส - ชมรมเทนนิส - ชมรมแบดมินตัน- ชมรมซอฟท์บอล - ชมรมเปตอง - ชมรมกีฬาทางน้ำ - ชมรมกรีฑา - ชมรมเซปัคตะกร้อ - ชมรมวอลเล่ย์บอล - ชมรมรักบี้</doc>
