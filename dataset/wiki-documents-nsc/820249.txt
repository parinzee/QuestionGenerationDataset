<doc id="820249" url="https://th.wikipedia.org/wiki?curid=820249" title="จักรพรรดิคะซัง">จักรพรรดิคะซัง จักรพรรดิคะซัง ( , ) จักรพรรดิองค์ที่ 65 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น เจ้าชายโมะโระซะดะเสด็จขึ้นสืบราชบัลลังก์ดอกเบญจมาศเป็น จักรพรรดิคะซัง เมื่อวันที่ 27 เดือน 8 ปี เอะอิคัง ที่ 2 ตรงกับวันที่ 6 ตุลาคม ค.ศ. 984 ขณะพระชนมายุเพียง 15 พรรษาภายหลังจากการสละราชบัลลังก์ของ จักรพรรดิเอ็งยู ผู้เป็นพระปิตุลา (อา) โดยได้มีการจัดพระราชพิธีราชาภิเษกขึ้นที่ พระราชวังหลวงเฮอัง เมื่อวันที่ 10 เดือน 10 ปี เอะอิคัง ที่ 2 ตรงกับวันที่ 5 พฤศจิกายน ปีเดียวกัน หลังจากครองสิริราชสมบัติได้เพียง 1 ปีเศษจักรพรรดิคะซังก็ได้สละราชบัลลังก์ที่ วัดกันเนียว เมื่อวันที่ 23 เดือน 6 ปี คันนา ที่ 1 ตรงกับวันที่ 31 กรกฎาคม ค.ศ. 986 ให้กับ เจ้าชายอิยะซะดะ ผู้เป็นพระภาดา (ลูกพี่ลูกน้อง) พระราชโอรสใน จักรพรรดิเอ็งยู ขึ้นเป็น จักรพรรดิอิชิโจ และออกผนวชเป็นพระภิกษุมีฉายาทางธรรมว่า เนียวกะกุ ทำให้อดีตจักรพรรดิคะซังได้เป็น ไดโจโฮโอ (มหาธรรมราชา) อดีตจักรพรรดิคะซังหรือท่านเนียวกะกุสวรรคตเมื่อวันที่ 8 เดือน 2 ปี คันโค ที่ 5 ตรงกับวันที่ 17 มีนาคม ค.ศ. 1008 ขณะพระชนมายุเพียง 39 พรรษาแผนผัง</doc>
