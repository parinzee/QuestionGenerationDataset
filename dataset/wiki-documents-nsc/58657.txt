<doc id="58657" url="https://th.wikipedia.org/wiki?curid=58657" title="มิยาโนะ ชิโฮะ">มิยาโนะ ชิโฮะ มิยาโนะ ชิโฮะ (ญี่ปุ่น: 宮野志保 Miyano Shiho ) เป็นตัวละครจากการ์ตูนญี่ปุ่นเรื่อง ยอดนักสืบจิ๋วโคนัน เดิมชิโฮะเป็นหนึ่งในอดีตสมาชิกขององค์กรชุดดำ ที่มี โค้ดเนม ว่า เชอรี่ (Sherry) และเป็นผู้พัฒนายา APTX4869 ที่ทำให้ คุโด้ ชินอิจิ และตัวเธอเองตัวหดเล็กลง แต่ต่อมาเธอก็ได้ทรยศองค์กรและหนีออกมาอาศัยร่วมอยู่กับ อากาสะ ฮิโรชิ เพราะเป็นคนที่รู้จักกับคุโด้ ชินอิจิ ผู้ที่ตกอยู่ในสภาพเดียวกันกับเธอ ซึ่งภายหลังกลายร่างเป็น เอโดงาวะ โคนัน เนื่องจากยาพิษ APTX4869 ที่เธอทำขึ้น เพื่อที่จำให้เธอทำยาแก้พิษขึ้น จนถึงขณะนี้องค์กรชุดดำก็ยังคงตามล่าเธอที่หนีออกมาได้เพื่อกำจัดเธอ ในขณะเดียวกันเธอก็ช่วยโคนันไขคดีพร้อมกับพยายามหาข้อมูลเกี่ยวกับเรื่องยาถอนพิษ APTX4869 อยู่ โดยใช้ชื่อ ไฮบาระ ไอข้อมูลตัวละครเกี่ยวกับครอบครัว ข้อมูลตัวละคร. เกี่ยวกับครอบครัว. ไฮบาระ ไอ (หรือในชื่อจริง มิยาโนะ ชิโฮะ) เป็นบุตรคนที่สองของสามีภรรยาซึ่งเป็นนักวิทยาศาสตร์ มิยาโนะ อัทสึชิ ผู้เป็นพ่อชาวญี่ปุ่น และมิยาโนะ เอเลน่า ที่เป็นแม่ชาวอังกฤษ (บุตรอีกคนหนึ่งคือ มิยาโนะ อาเคมิ) อัทสึชินั้นถูกขับออกจากวงการวิทยาศาสตร์เนื่องจากทฤษฎีของเขา เขามีฉายาว่า Mad Scientist (แมดไซแอนทิส) ส่วนเอเลน่าก็เป็นคนที่เงียบขรึมมาก มีฉายาจากคนในองค์กรชุดดำว่า Hell Angel (นางฟ้าที่ตกลงสู่นรก) ต่อมาทั้งสองคนเสียชีวิตในการทดลองเมื่อเธออายุยังน้อย องค์กรชุดดำจึงรับตัวสองพี่น้องที่เป็นบุตรของอัทสึชิกับเอเลน่าไว้ และส่งไฮบาระไปเรียนที่สหรัฐอเมริกาตามคำสั่งของเบื้องบน เพื่อให้ไฮบาระทำการค้นคว้าโครงการลับสุดยอดขององค์กรให้สำเร็จ ส่วนอาเคมิซึ่งเป็นพี่สาวยังอยู่ญี่ปุ่นตามเดิม ตามเนื้อเรื่องฉบับการ์ตูนโทรทัศน์ตอน ตุ๊กตาฮินะกลางแสงสนธยา หรือ ตามฉบับหนังสือการ์ตูนเล่มที่ 38 ไฟล์ที่ 2 - 4 ได้บอกไว้ว่าเธอ และพ่อแม่ของเธอได้คิดค้นโครงการ และพัฒนายาลึกลับที่ทำให้คนตายฟื้นขึ้นมาได้ ครอบครัวมิยาโนะสมาชิกในองค์กรชุดดำ สมาชิกในองค์กรชุดดำ. ชิโฮะอายุ 18 ปี เธอเป็นผู้พัฒนายา APTX4869 ซึ่งเป็นโครงการลับสำเร็จ ระหว่างที่พัฒนานั้น เธอสังเกตว่ามีหนูตัวหนึ่งไม่ตาย แต่ตัวเล็กลง และจากรายชื่อของบุคคลที่โดนกรอกยาพิษในองค์กร มี คุโด้ ชินอิจิ คนเดียวที่ยังระบุไม่ได้ว่าเสียชีวิตหรือไม่ ประกอบกับการตรวจสอบบ้านของคุโด้ ชินอิจิ แล้วพบเสื้อผ้าในวัยเด็กที่หายไป และการที่ไม่พบศพของคุโด้ ชินอิจิ ทำให้เธอสรุปว่าคุโด้ ชินอิจิ ได้รับยาพิษนี้แล้วกลายเป็นเด็ก แต่เธอแก้ไขยืนยันในฐานข้อมูลขององค์กรว่าเขาเสียชีวิตแล้วเพื่อไม่ให้ชินอิจิถูกตามล่าอย่างเธอ หลังจากทราบว่าองค์กรนำยาที่พัฒนาไม่เสร็จไปใช้โดยไม่บอกเธอก่อน และการที่พี่สาวเธอ มิยาโนะ อาเคมิ ถูกสังหารในคดีปล้นพันล้านเยน (มังงะเล่ม 2 ไฟล์ 7 ส่วนอะนิเมะตรงกับตอนที่ 128(ของไทยเป็นปีที่3 ตอนที่135)) ด้วยเหตุผลเพื่อที่ต้องการให้เธอออกจากองค์กร แต่องค์กรไม่ระบุเหตุผลที่ชัดเจน ทำให้ชิโฮะขัดขืนไม่พัฒนายานี้ต่อจนกว่าจะได้คำตอบที่แน่ชัด เธอจึงถูกองค์กรจับไปขังในห้องก๊าซรอการพิจารณาโทษจากเบื้องบน เมื่อไม่มีที่ไป เธอจึงเลือกที่จะฆ่าตัวตายตามพี่สาวไปด้วยการกินยาพิษ APTX4869 แต่ผลของยาพิษกลับทำให้เธอตัวเล็กลงเหมือนคุโด้ ชินอิจิ เธอจึงหนีไปจากองค์กรไปหาชินอิจิ และไปอยู่ที่หน้าบ้านของเขา ต่อมาเธอได้รับความช่วยเหลือจากดอกเตอร์อากาสะ ในการปิดบังตัวตน หนึ่งในนั้นคือการตั้งชื่อ ไฮบาระ ไอ ซึ่งตามที่มีการระบุในเนื้อเรื่อง ชื่อ "ไฮบาระ ไอ" มาจากชื่อนักสืบหญิงในนิยาย โดยที่ เธอและดอกเตอร์อากาสะเป็นคนช่วยกันตั้งขึ้น- ไฮ () มาจากคลอเดเลีย เกรย์ - ไอ () มาจากชื่อนักสืบ V.I. Warshawski (โวโนสกี้) โดยคำว่า "ไอ" ในภาษาญี่ปุ่น มีวิธีเขียนได้สองแบบ แบบหนึ่งมีความหมายว่า ความเสียใจ (哀) และอีกแบบหนึ่งมีความหมายว่า ความรัก (愛) แต่ ไฮบาระเลือกที่จะใช้ตัวอักษรที่หมายถึงความเสียใจหลังจากออกจากองค์กรชุดดำ หลังจากออกจากองค์กรชุดดำ. หลังจากออกมาจากองค์กรชุดดำ เธอก็เข้าศึกษาในโรงเรียนประถมเทย์ตันซึ่งเป็นโรงเรียนเดียวกับที่โคนันอยู่ ช่วงแรกที่เธอมาชินอิจิไม่พอใจเธอที่ทำยาพิษนี้ขึ้นมาแต่เธอกล่าวว่า เจตนาของยาพิษนี้ไม่ได้ทำขึ้นมาเพื่อจะฆ่าคน แต่ต่อมาก็ยอมรับได้ และหลังจากได้เห็นฝีมือการสืบคดีครั้งแรกของโคนันที่เกี่ยวกับอาจารย์มหาวิทยาลัยนันโยที่ชื่อฮิโรตะ มาซามิ (มิยาโนะ อาเคมิ ผู้ต้องหาคดีปล้นพันล้านเยนที่เสียชีวิตคนสุดท้าย ใช้ชื่อปลอมของอาจารย์คนนี้ในขณะปล้น) เธอถึงกับร้องไห้ออกมาเนื่องจากเห็นว่าความสามารถอย่างโคนันน่าจะช่วยพี่สาวเธอได้ตั้งแต่แรก เธอกับโคนันมักจะช่วยกันไขคดี ในขณะที่ตัวเธอก็พยายามหาทางค้นคว้ายาถอนพิษต่อไป และก็มีบางครั้งที่เธอเข้าไปพัวพันกับคนในองค์กรชุดดำ ไม่ว่าจะโดยตั้งใจหรือไม่ เช่นในตอนการเผชิญหน้าอีกครั้งกับองค์กรชุดดำ ที่เธอได้พบกับยินและว็อดก้าที่หมายหัวที่จะสังหาร "คนทรยศ" อยู่แล้ว ซึ่งเมื่อใดก็ตามที่เธอเข้าไปพัวพัน เธอจะสัมผัสได้ถึงกลิ่นของสมาชิกในองค์กร แต่สัมผัสนี้ก็เสื่อมลงหลังจากเธอพบกับนุมาบุจิ คิอิจิโร่ ซึ่งเป็นหนึ่งในสมาชิกปลายแถวขององค์กรลักษณะนิสัย ลักษณะนิสัย. ไฮบาระเป็นคนเงียบ ๆ และค่อนข้างจะเย็นชา หน้าตาออกแนวธรรมดาผมสั้นติดหยิ่งๆ ตามลักษณะผู้ใหญ่ของเธอ และแกล้งร้องไห้เก่งมาก แต่แกล้งนอนได้ไม่เป็นธรรมชาติ โคนันเคยให้ความเห็นลักษณะนี้กับมิซึฮิโกะที่ชอบไฮบาระว่ามิซึฮิโกะคงเอาไฮบาระไม่อยู่แน่ อย่างไรก็ดีเธอก็เป็นคนมีเมตตา โดยเฉพาะกับสัตว์ที่เธอรัก เหมือนกับอายูมิที่รักสัตว์เหมือนกัน อย่างไรก็ดีความจริงแล้วเธอยังกลัวสมาชิกในองค์กรชุดดำ เช่น ยิน หรือเบลม็อทจะมาสังหารเธอและคนที่เกี่ยวข้อง เธอเคยพูดกับโคนันว่าอยากจะลืมทุกสิ่งที่เกี่ยวกับองค์กร ยาพิษ และความตายของพี่สาวของเธอเพื่อที่จะได้อยู่กับโคนัน (แต่เธอก็รีบบอกทันทีหลังจากโคนันอึ้งว่าเธอพูดเล่น) ส่วนนิสัยของเธอในด้านกีฬา เธอไม่ค่อยชอบดูฟุตบอลเหมือนคนอื่นๆในขบวนการนักสืบเยาวชน แต่เธอก็มีนักเตะที่เธอคอยเชียร์ คือนักเตะฮิโงะ ของทีมบิ๊ก โอซาก้า เหตุที่ชอบเป็นเพราะว่าไฮบาระอาจจะเข้าใจความรู้สึกของนักเตะฮิโงะ เพราะเขาได้ขึ้นชื่อว่าเป็นคนทรยศเหมือนไฮบาระความสัมพันธ์กับตัวละครอื่นความสัมพันธ์กับตัวละครอื่น. - กับกลุ่มนักสืบจิ๋วเยาวชน ความที่เธอเป็นผู้ใหญ่ที่กลายเป็นเด็ก ทำให้เธอดูเหมือนจะเป็นผู้ดูแลพวกเด็ก ๆ และอธิบายข้อความหรือสำนวนที่ผู้ใหญ่หรือโคนันใช้แล้วเด็ก ๆ ไม่เข้าใจ หรือไม่ก็สืบคดีเสียเอง จนบางครั้งดอกเตอร์อากาสะเองก็พยายามแยกไฮบาระกับกลุ่มนักสืบเยาวชนออกจากกัน แต่ทางกลุ่มนักสืบจิ๋วเองก็ไม่ยอม อย่างไรก็ดีไฮบาระยอมรับว่ากลุ่มนักสืบจิ๋วนี้เป็นเพื่อนกลุ่มแรกที่เธอเคยพบ นอกจากไฮบาระจะสอนกลุ่มนักสืบจิ๋ว ทางกลุ่มนักสืบจิ๋วก็เคยให้ข้อคิดกับไฮบาระ ทำให้ไฮบาระเลือกที่จะปฏิเสธโปรแกรมพิทักษ์พยานจากสิ่งที่อายูมิเคยบอกว่าไม่อยากจะหนีอีกต่อไป- กับ โมริ รัน ในช่วงแรกที่รันปรากฏตัวคู่กับไฮบาระ ตัวไฮบาระไม่กล้าสู้หน้ารัน แต่หลังจากเห็นความกล้าของรันที่พูดตอกกลับคนร้ายเกี่ยวกับเรื่องความกล้า เธอจึงเข้าไปแนะนำตัวกับรันเองและเริ่มเปิดใจรับรันมากขึ้น แต่บางครั้งเธอก็ยังเก็บตัวกับรัน เช่น แกล้งนอนก่อนที่รันจะมา ซึ่งโคนันให้ความเห็นเรืองนี้ไว้ว่า ไฮบาระทำตัวไม่ถูกเพราะรันเป็นคนที่เป็นห่วงคนอื่น อย่างไรก็ดีหลังจากรันช่วยไฮบาระก่อนที่ไฮบาระจะถูกเบลม็อทสังหาร ทำให้ไฮบาระรู้สึกว่ารันเหมือนมิยาโนะ อาเคมิ ที่เป็นพี่สาว ทำให้ไฮบาระห้ามไม่ให้รันออกไปจากบ้านของดอกเตอร์อากาสะหลังจากทราบว่าพวกองค์กรชุดดำจะสังหารโมริ โคโกโร่- กับสมาชิกในองค์กรชุดดำ หลังจากไฮบาระหนีจากองค์กร สมาชิกในองค์กรโดยเฉพาะยินกับเบลม็อทต่างหมายหัวที่จะสังหารไฮบาระ ในฐานะคนทรยศ แต่ทุกครั้งก็จะมีโคนันมาช่วย อย่างไรก็ดีเบลม็อทประกาศถอนตัวจากไฮบาระแล้วตามคำขู่ก่อนหน้านี้ของโคนันที่กล่าวว่า หากสังหารเขา ตำรวจจะตามไปจับองค์กรชุดดำจากข้อมูลในเครื่องถอดรหัสที่จะส่งรหัสออกไปเมื่อโคนันเสียชีวิตตอนที่ชิโฮะปรากฏตัวหลังจากตัวเล็กลงตอนที่ชิโฮะปรากฏตัวหลังจากตัวเล็กลง. - ตอน การเผชิญหน้าอีกครั้งกับองค์กรชุดดำ (ภาคไขคดี) - ตอน เงาที่เข้าใกล้ความลับของไฮบาระ (ตอนจบ) - โคนันภาคคนแสดง ตอน เผชิญหน้าองค์กรชุดดำคนที่รู้ตัวจริงของไฮบาระ ว่าคือชิโฮะคนที่รู้ตัวจริงของไฮบาระ ว่าคือชิโฮะ. - บุคคลที่ยังมีชีวิตอยู่ (รู้ตัวจริง) - คุโด้ ชินอิจิ / เอโดงาวะ โคนัน - ดร.อากาสะ ฮิโรชิ - ฮัตโตริ เฮย์จิ - คุโด้ ยูกิโกะ - คุโด้ ยูซากุ - ชารอน/คริส วินยาร์ด (เบลม็อท) - อากาอิ ชูอิจิ - บุคคลที่ยังมีชีวิตอยู่ (คนที่เกือบจะรู้ตัวจริง) - โจดี้ สตาร์ลิ่ง - เพราะได้ยินคำสนทนาระหว่างไฮบาระกับเบลม็อทก็น่าจะรู้ตัวจริง แต่ดูคำพูดตอนอยู่โรงพยาบาลเลยทราบว่ายังไม่รู้ตัวจริง - บุคคลที่เสียชีวิตแล้ว - มัสสึยาม่า เคนโซ (ปีสโก้) - เพราะรู้จักกับคนในตระกูลมิยาโนะเป็นอย่างดี เลยเห็นหน้าไฮบาระ (ชิโฮะ) ตอนเด็กๆ พอเห็นไฮบาระตัวหดเล็กลงต่อหน้าต่อตาเขาเลยพูดได้เต็มปาก</doc>
