<doc id="274265" url="https://th.wikipedia.org/wiki?curid=274265" title="บารมี นวนพรัตน์สกุล">บารมี นวนพรัตน์สกุล บารมี นวนพรัตน์สกุล หรือ ยอด ผู้ประกาศข่าว รายการโลกยามเช้า เรื่องเด่นเย็นนี้ ช่วงเกษตรฮอตนิวส์ วันจันทร์-วันศุกร์ ทางสถานีวิทยุโทรทัศน์ไทยทีวีสีช่อง 3ประวัติ ประวัติ. บารมี นวนพรัตน์สกุล หรือ ดร.บารมี นวนพรัตน์สกุล มีชื่อเล่นว่า ยอด เกิดที่กรุงเทพมหานคร ในครอบครัวเชื้อสายจีน เป็นบุตรคนที่ 2 ในจำนวนพี่น้อง 4 คน น้องชายหนึ่งในนั้นชื่อ นาวาตรีนายแพทย์บัณฑิต นวนพรัตน์สกุล แพทย์ฝบส. โรงพยาบาลสมเด็จพระปิ่นเกล้า (โรงพยาบาลทหารเรือ) บารมี นวนพรัตน์สกุล จบชั้นประถมศึกษาที่โรงเรียนอัสสัมชัญแผนกประถม และชั้นมัธยมศึกษาที่โรงเรียนอัสสัมชัญ ปริญญาตรีวิศวกรรมสิ่งแวดล้อมที่สถาบันเทคโนโลยีพระจอมเกล้าธนบุรี และเรียนต่อปริญญาโท ทางด้านการจัดการสิ่งแวดล้อม จากสถาบันเทคโนโลยีอิลลินอยส์ จากนั้นทำงานเป็นวิศวกรสิ่งแวดล้อมที่ City of Chicago, Department of Environment เมืองชิคาโก สหรัฐอเมริกาก่อนที่จะลาออกมาเป็นเด็กเสิร์ฟในร้านอาหารญี่ปุ่นที่ชิคาโกอยู่ครึ่งปี เพื่อเรียนปริญญาเอกไปด้วย แต่เรียนไม่จบเพราะแม่อยากให้กลับบ้านเสียที กลับมาเป็นนักวิชาการสิ่งแวดล้อมที่ศูนย์กฎหมายสิ่งแวดล้อมแห่งประเทศไทย และวิศวกรสิ่งแวดล้อมในบริษัทที่ปรึกษาผลกระทบสิ่งแวดล้อมที่กรุงเทพฯ อยู่ช่วงหนึ่ง ก่อนที่จะลาออกมาสู่งานสายข่าวเต็มตัวเพราะพอแล้วกับงานที่ไม่ได้รัก พร้อมกับยอมถูกลดเงินเดือนลงเกือบ 3 เท่า โดยมาเป็นผู้ประกาศข่าววิทยุที่ Nation Radio ก่อนจะมาเป็นผู้สื่อข่าวสายเศรษฐกิจ ผู้ประกาศข่าว และพิธีกรที่ Nation Channel และล่าสุดมาเป็นพิธีกรข่าวที่สถานีโทรทัศน์ไทยทีวีสีช่อง 3 ในรายการ "โลกยามเช้า" และ "เรื่องเด่นเย็นนี้" ในช่วง "เกษตร Hot News" ด้านชีวิตส่วนตัว บารมี นวนพรัตน์สกุล สมรสกับ นางภัทิรา นวนพรัตน์สกุล (สกุลเดิม : อทัญญุดา) มีบุตรชาย 2 คน คือ น้องมาร์ค ด.ช.พีรฑรรศ นวนพรัตน์สกุล และ น้องแมทท์ นอกจากนี้ บารมียังชื่นชอบและเป็นนักกีฬาไตรกีฬาอีกด้วยการศึกษาการศึกษา. - ประถมศึกษา โรงเรียนอัสสัมชัญแผนกประถม - มัธยมศึกษา โรงเรียนอัสสัมชัญ กรุงเทพมหานคร - ปริญญาตรี วิศวกรรมศาสตรบัณฑิต สาขาวิศวกรรมสิ่งแวดล้อม มหาวิทยาลัยเทคโนโลยีพระจอมเกล้าธนบุรี - ปริญญาโท M.S. in Environmental Management, Illinois Institute of Technology (IIT), Chicago, Illinois, USA - ปริญญาเอก Ph.D. in Technopreneurship and Innovation Management จุฬาลงกรณ์มหาวิทยาลัยผลงานผู้ประกาศข่าว ผลงาน. ผู้ประกาศข่าว. 2561 - ปัจจุบัน- ผู้ดำเนินรายการ Midnight Family คู่กับ เจก รัตนตั้งตระกูล ทางช่อง 3 แฟมิลี่ จันทร์ - พฤหัสบดี 22:30 - 00:00 น. และ อาทิตย์ 23:00 - 00:30 น. อดีต- ผู้ประกาศข่าวรายการ “โลกยามเช้า” และ ผู้ประกาศข่าว ช่วง "เกษตร Hot News" ในรายการ "กู้ดมอร์นิ่งแฟมิลี่นิวส์" ทางสถานีโทรทัศน์ไทยทีวีสีช่อง 3 - ผู้ประกาศข่าวในรายการ "สุขสโมสร" ทางช่อง 3 แฟมิลี่ ช่อง 13 - รายการ Slow Life A Beautiful Day 2557 - 2558 - 2545 - 2551 ผู้สื่อข่าวเศรษฐกิจและผู้ประกาศข่าว ทางช่องเนชั่น แชนแนล - ผู้สื่อข่าวเศรษฐกิจและไอที หนังสือพิมพ์กรุงเทพธุรกิจ - นักวิเคราะห์สิ่งแวดล้อม บริษัท IEM จำกัด - รายการครบวันครบข่าว TNN 24 - รายการเก็บตกจากเนชั่น, เนชั่นทันเศรษฐกิจ, Color Your Life - รายการ E-Life E-Business ทางสถานีโทรทัศน์โมเดิร์นไนน์ - รายการทันสถานการณ์ วิทยุเนชั่น FM 90.5 และ FM 95.7ผลงานอื่นๆผลงานอื่นๆ. - ปฏิทินครอบครัวข่าว 3 เดือน มิถุนายน 2553 - 2555 - ปฏิทินครอบครัวข่าว 3 เดือน กรกฎาคม 2553 - 2558 (ยกเว้นปี 2554)ธุรกิจธุรกิจ. - ผู้ก่อตั้งและกรรมการผู้จัดการ บริษัท สุกี้ มีเดีย จำกัดรางวัลรางวัล. - รางวัลเมขลา ครั้งที่ 24 ประเภทรางวัลประเภทพิธีกรข่าวและผู้ดำเนินรายการ ได้รับรางวัลทีมพิธีกรข่าว มณีเมขลาดีเด่นยอดนิยม ได้แก่ ธีระ ธัญไพบูลย์, วราภรณ์ สมพงษ์, บารมี นวนพรัตน์สกุล, คำรณ หว่างหวังศรี, บัญชา ชุมชัยเวทย์, สาธิต กรีกุล, ชิบ จิตนิยม, ธนินวัฒน์ พัฒนวีรคุณ และ สรยุทธ สุทัศนะจินดา จาก เรื่องเด่นเย็นนี้ ทางช่อง 3</doc>
