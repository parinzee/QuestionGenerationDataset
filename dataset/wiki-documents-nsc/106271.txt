<doc id="106271" url="https://th.wikipedia.org/wiki?curid=106271" title="เฮียะกุชิกิ">เฮียะกุชิกิ MSN-00100 เฮียะกุชิกิ(ญี่ปุ่น:百式 ;อังกฤษ:Hyaku Shiki)เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะซีรีส์โมบิลสูทเซต้ากันดั้มและโมบิลสูทกันดั้มดับเบิ้ลเซต้า ออกแบบโดย มาโมรุ นากาโนะ ชื่อเฮียะกุชิกิแปลว่า แบบที่100 แนวคิดของหุ่นรบสีทองนี้ มาโมรุ นากาโนะได้นำมาใช้อีกครั้งเป็นหุ่นรบ ไนท์ออฟโกลด์ในมังงะไฟฟ์สตาร์สตอรี่ ในภาพยนตร์โดราเอมอน ตอนผจญกองทัพมนุษย์เหล็กมีหุ่นยนต์ขนาดใหญ่ ซันดาครอสซึ่งมีลักษณะคล้ายกับเฮียะกุชิกิเป็นอย่างมากเนื้อเรื่อง เนื้อเรื่อง. เฮียะกุชิกิเดิมทีคือเดลต้ากันดั้ม (δ Gundam) ซึ่งเป็นหนึ่งในโมบิลสูทรุ่นต้นแบบของ MSZ-006 เซต้ากันดั้ม ที่แอนาไฮม์อิเล็กทรอนิกพัฒนาขึ้น แต่หลังจากที่ทดสอบแล้วพบว่ากลไกที่ใช้ในการแปลงร่างไม่มีประสิทธิภาพพอ จึงได้รับการดัดแปลงเป็นโมบิลสูทแบบปกติและใช้โครงสร้างแบบมูฟเอเบิ้ลเฟรมที่ศึกษามาจาก RX-178 กันดั้มมาร์คทูว์และตั้งชื่อใหม่เป็นเฮียะกุชิกิตามรหัสเครื่อง เกราะของเฮียะกุชิกิมีสีทองซึ่งเป็นสีของแอนติบีมโค้ตซึ่งทำให้เกราะของเฮียะกุชิกิสามารถทนการโจมตีจากอาวุธบีมที่ไม่รุนแรงนักได้ ด้านหลังของเฮียะกุชิกิมีเกราะปีกวิงไบน์เดอร์ซึ่งช่วยในการควบคุมการเคลื่อนไหวด้วยระบบ AMBAC (Active Mass Balance Auto Control)และติดตั้งท่อขับดันเสริมเอาไว้ อาวุธที่มีอานุภาพมากที่สุดของเฮียะกุชิกิก็คือเมก้าบาซูก้าลันเชอร์ซึ่งเป็นบีมแคนน่อนขนาดใหญ่ที่มีท่อขับดันติดตั้งไว้เพื่อให้เคลื่อนที่ได้และเป็นต้นแบบของไฮเปอร์เมก้าลันเชอร์ของเซต้ากันดั้มและยาน FXA-08R เมก้าไรเดอร์ในภายหลัง เมก้าบาซูก้าลันเชอร์มีอานุภาพมากพอที่จะสามารถทำลายยานรบของศัตรูได้ในการยิงเดียว แต่เนื่องจากใช้พลังงานมากจึงต้องเชื่อมต่อกับเตาปฏิกรณ์ของโมบิลสูทเครื่องอื่นและสามารถยิงได้เพียงนัดเดียวเท่านั้น เฮียะกุชิกิเป็นโมบิลสูทประจำตัวของควอโทร วาจีนาจนกระทั่งเฮียะกุชิกิได้รับความเสียหายอย่างหนักในการต่อสู้กับ AMX-004 คิวเบเลย์ของ ฮามาน คานและควอโทรได้หายสาบสูญไป เฮียะกุชิกิได้รับการซ่อมจนสมบูรณ์และมีการใช้งานต่อมาโดยไม่มีนักบินประจำรูปแบบอื่นๆMSR-00100S เฮียะกุชิกิรุ่นปรับปรุง รูปแบบอื่นๆ. MSR-00100S เฮียะกุชิกิรุ่นปรับปรุง. โมบิลสูทของแอนาไฮม์อิเล็กทรอนิกที่พัฒนาต่อมาจากเฮียะกุชิกิ วิงไบน์เดอร์ได้รับการเสริมสมรรถนะโดยรวมเอารูปแบบของแรนดอมไบน์เดอร์ของ RMS-099 ริคดิแอสเอาไว้ด้วย แอนาไฮม์อิเล็กทรอนิกพัฒนาขึ้นมาเฮียะกุชิกิรุ่นปรับปรุงเพื่อศึกษาความเป็นไปได้ในการผลิตเป็นจำนวนมาก เฮียะกุชิกิรุ่นปรับปรุงมีอาวุธติดไหล่คือปืนพัลส์เลเซอร์และบีมแก็ตลิ่งกัน เฮียะกุชิกิรุ่นปรับปรุงเป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะMSR-00100S เฮียะกุชิกิรุ่นปรับปรุงแบบผลิตจำนวนมาก MSR-00100S เฮียะกุชิกิรุ่นปรับปรุงแบบผลิตจำนวนมาก. รุ่นผลิตจำนวนมากของเฮียะกุชิกิรุ่นปรับปรุงซึ่งเปลี่ยนอาวุธติดไหล่เป็นลันเชอร์อเนกประสงค์แบบหกลำกล้องแทนบีมแก็ตลิ่งและพัลส์เลเซอร์ ด้านหลังไม่มีวิงไบน์เดอร์เพื่อลดค่าใช้จ่าย แต่สุดท้ายก็ไม่ได้เข้าสู่การผลิตจำนวนมากจริงๆ เฮียะกุชิกิรุ่นปรับปรุงแบบผลิตจำนวนมากเป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะFA-100S ฟุลอาเมอร์เฮียะกุชิกิรุ่นปรับปรุง FA-100S ฟุลอาเมอร์เฮียะกุชิกิรุ่นปรับปรุง. เฮียะกุชิกิรุ่นปรับปรุงที่เพิ่มพลังในการต่อสู้ด้วยเกราะฟุลอาเมอร์ กลายเป็นFA-100S ฟุลอาเมอร์เฮียะกุชิกิรุ่นปรับปรุง เกราะนี้หนาและหนักมากจึงทำให้อัตรเร่งและความคล่องแคล่วลดลงอย่างมาก แต่ก็ติดตั้งอาวุธหนักอย่างปืนมหาอนุภาคหรือเมก้าบัสเตอร์ซึ่งมีอานุภาพสูง และสามารถถอดเกราะทิ้งในยามคับขันได้ สมาชิกของกลุ่มต่อต้านสหพันธ์โลก คลิฟ เฟลมมิ่งได้ใช้ฟุลอาเมอร์เฮียะกุชิกิรุ่นปรับปรุงในการต่อสู้กับ MRX-011 ไซโคกันดั้มรุ่นผลิตจำนวนมาก ในบริเวณนครอุตสาหกรรมเอปซิลอน ในวันที่20 พฤศจิกายน 0087 ฟุลอาเมอร์เฮียะกุชิกิรุ่นปรับปรุงเป็นส่วนหนึ่งของดีไซน์ต้นฉบับ โมบิลสูทคอลลเคชั่นของคุนิโอะ โอคาวาระMSK-100S เฮียะกุชิกิรุ่นปรับปรุงภาคพื้นดิน MSK-100S เฮียะกุชิกิรุ่นปรับปรุงภาคพื้นดิน. รุ่นพิเศษของเฮียะกุชิกิรุ่นปรับปรุงซึ่งประจำอยู่กับหน่วยคาราบา รุ่นนี้ไม่มีวิงไบน์เดอร์ แต่ใช้ฉนวนบุไว้ตามส่วนต่างๆทำให้สามารถรบได้ในทุกสมรภูมิโดยเฉพาะพื้นที่ชื้นแฉะหรือใต้น้ำและมีเกราะสีเขียวอ่อนแทนสีทอง เฮียะกุชิกิรุ่นปรับปรุงภาคพื้นดินเป็นส่วนหนึ่งของดีไซน์ต้นฉบับ โมบิลสูทคอลลเคชั่นของคุนิโอะ โอคาวาระMSN-001A1 เดลต้าพลัส MSN-001A1 เดลต้าพลัส. ปรากฏตัวในนิยาย กันดั้มยูนิคอร์น เป็นรุ่นดัดแปลงมาจากเดลต้ากันดั้มซึ่งเป็นรูปแบบดั้งเดิมของเฮียะกุชิกิ สามารถแปลงร่างเป็นยานเวฟไรเดอร์และเข้าสู่บรรยากาศโลกได้เหมือนเซต้ากันดั้ม ออกแบบโดยฮาจิเมะ คาโทกิ</doc>
