<doc id="18813" url="https://th.wikipedia.org/wiki?curid=18813" title="ราลี">ราลี ราลี เมืองหลวงของรัฐนอร์ทแคโรไลนา ตั้งอยู่ในเขตเคาตีเวก (Wake County) สหรัฐอเมริกา ราลีเป็นเมืองที่รู้จักกันดีในชื่อ เมืองต้นโอ๊ก เนื่องจากมีต้นโอ๊กเป็นจำนวนมาก ในปี พ.ศ. 2543 ราลีมีประชากร 276,093 คน ซึ่งนับเป็นเมืองที่ใหญ่อันดับสองของรัฐนอร์ทแคโรไลนา รองจากเมืองชาร์ลอท (Charlotte) โดยในปี พ.ศ. 2547 ราลีมีประชากร 326,653 คน ซึ่งนับเป็นเมืองที่มีการเติบโตสูงที่สุดเมืองหนึ่งของสหรัฐอเมริกา สามเมืองที่ติดกันของเมือง ราลี (Raleigh) เดอแรม (Durham) และ แชปเปลฮิล (Chapel Hill) ตั้งอยู่ในเขตเดอะไทรแองเกิล (The Triangle - สามเหลี่ยม) ซึ่งเป็นเขตธุรกิจและการศึกษาวิจัย โดยมีมหาวิทยาลัยชั้นนำตั้งอยู่ 3 แห่ง คือ มหาวิทยาลัยนอร์ทแคโรไลนาสเตต (North Carolina State University) มหาวิทยาลัยดุ๊ก (Duke University) และ มหาวิทยาลัยนอร์ทแคโรไลนา ที่เมืองแชปเปลฮิล (University of North Carolina at Chapel Hill) บริษัทชั้นนำในเมืองได้แก่- ไบเยอร์ - เรดแฮท - ไอบีเอ็ม - ซิสโกซิสเต็มส์ (Cisco Systems) - ดูปองต์ (DuPont) - เจเนอรัลอิเล็กทริค (General Electric) - โซนีอีริคสัน (Sony Ericsson) - เวอไรซอน (Verizon)</doc>
