<doc id="208015" url="https://th.wikipedia.org/wiki?curid=208015" title="สุรัตน์ สุขะ">สุรัตน์ สุขะ สุรัตน์ สุขะ (เกิด 27 กรกฎาคม พ.ศ. 2525) เป็นนักฟุตบอลทีมชาติไทย ปัจจุบันสังกัดสโมสรฟุตบอลศรีสะเกษ สามารถเล่นได้หลายตำแหน่งทั้งกองกลางและกองหลัง บางครั้งยังเล่นเป็น สวีปเปอร์ สุรัตน์มีพี่ชายฝาแฝดคือสุรีย์ สุขะซึ่งเป็นแบ็คขวาของสโมสรบุรีรัมย์ ยูไนเต็ดประวัติ ประวัติ. สุรัตน์ สุขะ มีชื่อเล่นว่า ปาน เกิดเมื่อวันที่ 27 กรกฎาคม 2525 ที่อำเภอวานรนิวาส จังหวัดสกลนคร เป็นบุตรของ นายบัญชาและนางไพรี สุขะ เป็นน้องชายฝาแฝดของสุรีย์ สุขะ จบการศึกษาระดับชั้นม.6จากโรงเรียนอัสสัมชัญศรีราชา จังหวัดชลบุรี ในรุ่นเดียวกับสุรีย์ สุขะและสินทวีชัย หทัยรัตนกุล ปัจจุบันสุรัตน์ สุขะสมรสกับสุกัญญา สุขะ และทั้งคู่มีลูกสาว 1 คนคือนันทรัตน์ สุขะระดับสโมสรสกลนครเอฟซีชลบุรีเอฟซี ระดับสโมสร. ชลบุรีเอฟซี. หลังจากช่วยสถาบันได้แชมป์ฟุตบอลนักเรียน รุ่นอายุ 18 ปี ประเภท ก.แล้ว สุรัตน์ สุขะได้กลายเป็นหนึ่งในสมาชิกของทีมชลบุรีเอฟซี โดยลงเล่นทั้งตำแหน่งกองหลังและกองกลางตัวรับ และช่วยให้ต้นสังกัดคว้าแชมป์ไทยแลนด์พรีเมียร์ลีกได้เป็นครั้งแรกในปี 2007 ก่อนจะได้ตำแหน่งรองแชมป์ในฤดูกาลต่อมาเมลเบิร์นวิกตอรี เมลเบิร์นวิกตอรี. ฤดูกาล 2009 สุรัตน์โชว์ฟอร์มได้อย่างยอดเยี่ยมต่อเนื่องทั้งในไทยพรีเมียร์ลีก และเอเอฟซีคัพ ทำให้เมลเบิร์นวิกตอรีจากเอ-ลีกซื้อตัวไปร่วมทีมด้วยค่าตัว 1 ล้าน 5 แสนบาท โดยสุรัตน์ได้บินไปร่วมทีมใหม่หลังจบเลกแรกของไทยพรีเมียร์ลีก 2009 ซึ่งตรงกับช่วงเปิดฤดูกาลใหม่ของเอ-ลีก ออสเตรเลีย โดยสุรัตน์ สุขะ เป็นนักฟุตบอลชาวไทยคนแรกที่ได้ลงเล่นในเกมเอ-ลีก ออสเตรเลีย โดยเขาลงสนามให้เมลเบิร์นวิกตอรี่ เป็นครั้งแรกในวันที่ 15 สิงหาคม พ.ศ. 2552 โดยเป็นการเปิดบ้านเสมอกับบริสเบนโรอาร์ 3-3 ที่สนามอิติฮัด สเตเดี้ยม ในเกมเอ-ลีก นัดที่ 2 ของฤดูกาล ซึ่งสุรัตน์ถูกเปลี่ยนตัวลงมาในนาทีที่ 79 แทนอีวาน เบอร์เกอร์ กองหลังชาวออสเตรเลียของทีม และสร้างความประทับใจให้แฟนบอลอย่างมาก บุรีรัมย์ ยูไนเต็ด บุรีรัมย์ ยูไนเต็ด. สุรัต สุขะ ย้ายสังกัดมาเล่นให้กับสโมสรฟุตบอลบุรีรัมย์ ยูไนเต็ด สโมสรในไทยพรีเมียร์ลีก ในช่วงปิดครึ่งฤดูกาล 2554 ด้วยค่าตัว 2.1 ล้านบาท ระยะเวลา 3 ปี โดยที่สุรัตน์จะได้รับค่าเหนื่อยทั้งสิ้น 3 แสนบาทต่อเดือน เท่ากับได้รับเมื่อตอนอยู่ที่เมลเบิร์น วิกตอรี่ ภายหลังจากมีการเปลี่ยนแปลงภายในของสโมสรเมลเบิร์น วิกตอรี ทำให้สุรัตน์ไม่มั่นใจในอนาคตของตนเองระดับทีมชาติ ระดับทีมชาติ. สุรัตน์ สุขะ ได้เล่นให้ทีมชาติไทยชุดใหญ่เป็นครั้งแรกภายใต้การคุมทีมของ ปีเตอร์ รีด ในรายการ ทีแอนด์ที คัพ 2008 (อกรีแบงค์ คัพเดิม) ที่ประเทศเวียดนาม ในเกมส์ที่ไทยชนะเกาหลีเหนือ 1-0 โดยลงสนามเป็นผู้เล่นตัวจริงในตำแหน่งกองกลาง และแมตช์ดังกล่าวถือเป็นแมตช์ที่ทีมชาติไทยมีพี่น้องฝาแฝดลงสนามพร้อมกันเป็นผู้เล่น 11 คนแรก เพราะสุรีย์ สุขะพี่ชายฝาแฝดของสุรัตน์ ก็ลงเล่นในตำแหน่งกองหลังด้วยเช่นกัน หลังคว้าแชมป์ทีแอนด์ที คัพได้สำเร็จ สุรัตน์ ก็มีชื่อเป็นหนึ่งในทีมชาติไทยชุดเอเอฟเอฟ ซูซูกิ คัพ 2008หรือไทเกอร์ คัพเดิม และเป็นกำลังสำคัญพาทีมชาติไทยเข้าถึงรอบชิงชนะเลิศรายการนี้ได้สำเร็จสถิติสโมสร สถิติ. สโมสร. 74||7||0||0||0||0||?||?||?||? 34||0||0||0||0||0||1||0||35||0 108||7||?||?||?||?||?||?||?||?ทีมชาติผลงานผลงาน. - แชมป์: ฟุตบอลนักเรียนรุ่นอายุไม่เกิน 18ปี ประเภทก. (โรงเรียนอัสสัมชัญศรีราชา) - แชมป์: โปรลีก ฤดูกาล 2005 (ชลบุรีเอฟซี) - แชมป์: ไทยแลนด์พรีเมียร์ลีก ฤดูกาล 2007 (ชลบุรีเอฟซี) - แชมป์: ฟุตบอลถ้วยพระราชทาน ประเภท ก. (ชลบุรีเอฟซี) - รองแชมป์: ไทยแลนด์พรีเมียร์ลีก ฤดูกาล 2008 (ชลบุรีเอฟซี) - แชมป์: ทีแอนด์ที คัพ 2008 (อกรีแบงค์ คัพเดิม) (ทีมชาติไทย)</doc>
