<doc id="849020" url="https://th.wikipedia.org/wiki?curid=849020" title="บรอเดริก ครอว์ฟอร์ด">บรอเดริก ครอว์ฟอร์ด วิลเลียม บรอเดริก ครอว์ฟอร์ด (; 9 ธันวาคม ค.ศ. 1911 – 26 เมษายน ค.ศ. 1986) เป็นนักแสดงชาวอเมริกัน เกิดในฟิลาเดลเฟีย รัฐเพนซิลเวเนีย เป็นบุตรชายของนักแสดง เลสเตอร์ ครอว์ฟอร์ด และ เฮเลน บรอเดริก โดยเขาเริ่มการแสดงตั้งแต่อายุ 21 ปี และเป็นที่รู้จักครั้งแรกในละครบรอดเวย์เรื่อง Of Mice and Men ในปี ค.ศ. 1939 ได้ประกบกับแกรี คูเปอร์ในภาพยนตร์เรื่อง Beau Geste จากนั้นในปี ค.ศ. 1942 เขารับบทบาทเป็นนักโทษผู้สมรู้ร่วมคิดกับเอดเวิร์ด จี. โรบินสันในภาพยนตร์เรื่อง Larceny, Inc. ในปี ค.ศ. 1949 ครอว์ฟอร์ดประสบความสำเร็จในอาชีพนักแสดง เมื่อได้รับบทเป็นวิลลี สตาร์ก ตัวละครที่ได้รับแรงบันดาลใจมาจากนักการเมือง ฮิวอี ลอง สำหรับบทนี้ครอว์ฟอร์ดได้รับรางวัลออสการ์ สาขานักแสดงนำชายยอดเยี่ยม ครอว์ฟอร์ดเสียชีวิตเมื่อวันที่ 26 เมษายน ค.ศ. 1986 อายุได้ 74 ปี ในแลนโชมิราจ รัฐแคลิฟอร์เนีย เขามีชื่ออยู่บนฮอลลีวูดวอล์กออฟเฟมถึง 2 ครั้ง ในฐานะนักแสดงภาพยนตร์และโทรทัศน์</doc>
