<doc id="477159" url="https://th.wikipedia.org/wiki?curid=477159" title="โหด เลว ดี 3">โหด เลว ดี 3 โหด เลว ดี 3 (; ; พินอิน: Yīngxióng běnsè sān – xīyáng zhī gē) ภาพยนตร์แอ็คชั่นสัญชาติฮ่องกง ในปี ค.ศ. 1989เนื้อเรื่อง เนื้อเรื่อง. ไซง่อน ในปี ค.ศ. 1974 ท่ามกลางสงครามเวียดนาม มาร์ค หนุ่มชาวจีนเดินทางจากฮ่องกงมาถึงที่นี่ เพื่อตามหาญาติห่าง ๆ ที่ชื่อ อาหมั่น และพ่อ เพื่อกลับฮ่องกง อาหมั่นถูกจับเข้าคุกเพราะทำพาสปอร์ตปลอม ทั้งหมดได้รับการช่วยเหลือจาก เชา ไหวกิป หญิงสาวผู้กว้างขวาง แต่ก็ถูกตามรังควาญจาก บอง นายพลทหารเวียดนามอยู่ตลอด ทั้งมาร์ค และอาหมั่น ได้พัฒนาความสัมพันธ์กับไหวกิป ไหวกิปรักมาร์ค แต่มาร์คกลับสนับสนุนให้อาหมั่นเป็นคู่กับเธอ เมื่อทั้งหมดกลับไปฮ่องกง โห่ ฉางชิง นักธุรกิจลูกครึ่งญี่ปุ่นอดีตแฟนของไหวกิปที่หายตัวไป 3 ปี ได้ปรากฏตัวขึ้น อาโห่ได้ตามมารังควาญอาหมั่นและพ่อ จนเสียชีวิต และบีบบังคับให้อาหมั่นและมาร์คออกจากฮ่องกงไป ทั้งหมดจึงกลับไปเวียดนามอีกครั้ง ก่อนไซง่อนแตก ที่นั่นจึงเป็นสถานที่ตัดสินกันด้วยความสัมพันธ์ของคนทั้ง 3 ระหว่างความรัก, ดี, เลว และโหดนักแสดงนักแสดง. - โจว เหวินฟะ...มาร์ค - เหลียง เจียฮุย...อาหมั่น - เหมย ยั่นฟาง ...เชา ไหวกิป - ซะบุโระ โทะคิโตะ...โห่ ฉางชิง/ทานากะเบื้องหลัง เบื้องหลัง. A Better Tomorrow III เป็นภาพยนตร์แอ็คชั่นในปี ค.ศ. 1989 จากการกำกับและอำนวยการสร้างของ ฉีเคอะ ถือเป็นภาคสุดท้ายและภาคจบของภาพยนตร์ไตรภาค A Better Tomorrow ที่ประสบความสำเร็จอย่างมากก่อนหน้านั้น โดยที่ในภาคนี้ เนื้อหาไม่ได้มีส่วนเกี่ยวข้องใด ๆ กับ 2 ภาคก่อนหน้านี้ แต่ไปมีเนื้อหาเป็นฉากหลังของสงครามเวียดนาม ในปี ค.ศ. 1974 แทน แม้จะมี โจว เหวินฟะ นักแสดงนำใน 2 ภาคก่อนหน้านั้นมารับบทซึ่งเสมือนเป็นบทเดิมอีก อีกทั้งตัวผู้กำกับฯก็ไม่ได้เป็น จอห์น วู เหมือน 2 ภาคแรก หากแต่เป็นฉีเคอะ ซึ่งเป็นผู้อำนวยการสร้างมาทำหน้าที่นี้เอง ทั้งนี้เพราะ ก่อนหน้านั้น ทั้ง 2 เกิดผิดใจกัน จอห์น วู จึงแยกไปสร้าง Bullet in the Head แทน ซึ่งออกฉายในปีเดียวกันและมีสงครามเวียดนามเป็นฉากหลังเช่นเดียวกัน สำหรับเรื่องนี้ ตัวภาพยนตร์ได้รับคำชมไปเพียงแค่ 5.8 ดาวเท่านั้น จากทั้งหมด 10 ดาว นับว่าน้อยที่สุดในภาพยนตร์ไตรภาคชุดนี้</doc>
