<doc id="74475" url="https://th.wikipedia.org/wiki?curid=74475" title="พิธีศพ">พิธีศพ พิธีศพ หรือ งานศพ เป็นพิธีที่จัดขึ้นในโอกาสการเสียชีวิตของบุคคล ประเพณีเกี่ยวกับงานศพนั้นแตกต่างไปตามวัฒนธรรม ความเชื่อ และศาสนา ที่มีอิทธิพลต่อวัฒนธรรมในแต่ละท้องถิ่น ในสังคมไทย การได้รับพระราชทานเพลิงศพ ถือเป็นเกียรติยศต่อผู้เสียชีวิตและวงศ์ตระกูล มักพระราชทานให้แก่บุคคลสำคัญ หรือบุคคลที่ทำประโยชน์ให้แก่สังคม โดยการพระราชทานเพลิงศพ จะมีรูปแบบดังนี้1. ผู้แทนพระองค์เชิญเพลิงหลวงไปในพิธีในการพระราชทานเพลิงศพ 2. พระบรมวงศานุวงศ์เสด็จแทนพระองค์ในการพระราชทานเพลิงศพ 3. พระมหากษัตริย์ หรือ พระบรมราชินี จุดฝักแคพระราชทานเพลิงศพ (สำหรับผู้ที่ได้รับพระราชทานเครื่องราชอิสริยาภรณ์ต่ำกว่าชั้น ปฐมจุลจอมเกล้า , ขุนนางชั้นต่ำกว่า เจ้าพระยา ) 4. พระมหากษัตริย์ หรือ พระบรมราชินี เสด็จขึ้นบนเมรุวางดอกไม้จันทน์พระราชทานเพลิงศพ (สำหรับผู้ที่ได้รับพระราชทานเครื่องราชอิสริยาภรณ์ตั้งแต่ชั้น ปฐมจุลจอมเกล้า ขึ้นไป , ขุนนางตั้งแต่ชั้นเจ้าพระยา ขึ้นไป , พระราชวงศ์ตั้งแต่ชั้น หม่อมเจ้า ขึ้นไป และ ผู้ที่ทรงรู้จักสนิทสนมเป็นพิเศษ)</doc>
