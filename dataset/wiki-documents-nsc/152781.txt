<doc id="152781" url="https://th.wikipedia.org/wiki?curid=152781" title="โอะกุริงะนะ">โอะกุริงะนะ โอกูริงานะ () คือ คานะที่ต่อท้ายคันจิในภาษาญี่ปุ่น มักใช้ผันคำคุณศัพท์และคำกริยา โอกูริงานะยังใช้บอกกาล ความเป็นบอกเล่า/ปฏิเสธ ความสุภาพ และทำหน้าที่ต่าง ๆ ได้อีกมากมาย ปัจจุบันโอกูริงานะเขียนด้วยฮิรางานะ ในอดีตเขียนด้วยคาตากานะตัวอย่างการผัน ตัวอย่างการผัน. คำคุณศัพท์ในภาษาญี่ปุ่นใช้โอะคุริงะนะเพื่อบอกกาล และความเป็นบอกเล่า/ปฏิเสธ ซึ่งจะมีรูปแบบเดียวกันทั้งหมด ตัวอย่างเช่น คันจิ 高 (อ่านว่า taka) ความหมายหลักของมันแปลว่าสูง แต่ข้อมูลเกี่ยวกับมันสามารถดูได้จากโอกูริงานะที่ตามหลังดังนี้- 高い (takai) ทากาอิ : สูง (บอกเล่า, รูปปัจจุบัน) - 高かった (takakatta) ทากากัตตะ : สูง (บอกเล่า, รูปอดีต) - 高くない (takakunai) ทากากูนาอิ : ไม่สูง (ปฏิเสธ, รูปปัจจุบัน) - 高くなかった (takakunakatta) ทากากูนากัตตะ : ไม่สูง (ปฏิเสธ, รูปอดีต) กริยาในภาษาญี่ปุ่นก็มีรูปแบบเดียวกัน เราสามารถดูความหมายหลักได้ที่ตัวคันจิ และเราสามารถดูกาล ความเป็นบอกเล่า/ปฏิเสธ ความสุภาพ และอื่น ๆ ได้จากโอกูริงานะที่ตามหลัง- 食べる (taberu) ทาเบรุ : กิน (บอกเล่า, รูปปัจจุบัน, ใช้พูดกับผู้ที่คุ้นเคย) - 食べない (tabenai) ทาเบนาอิ : ไม่กิน (ปฏิเสธ, รูปปัจจุบัน, ใช้พูดกับผู้ที่คุ้นเคย) - 食べた (tabeta) ทาเบตะ : กิน (บอกเล่า, รูปอดีต, ใช้พูดกับผู้ที่คุ้นเคย) - 食べなかった (tabenakatta) ทาเบนากัตตะ : ไม่กิน (ปฏิเสธ, รูปอดีต, ใช้พูดกับผู้ที่คุ้นเคย) คำกริยาข้างล่างนี้มีความหมายที่สุภาพกว่า- 食べます (tabemasu) ทาเบมาซุ : กิน (บอกเล่า, รูปปัจจุบัน, สุภาพ) - 食べません (tabemasen) ทาเบมาเซ็ง : ไม่กิน (ปฏิเสธ, รูปปัจจุบัน, สุภาพ) - 食べました (tabemashita) ทาเบมาชิตะ : กิน (บอกเล่า, รูปอดีต, สุภาพ) - 食べませんでした (tabemasen deshita) ทาเบมาเซ็ง เดชิตะ : ไม่กิน (ปฏิเสธ, รูปอดีต, สุภาพ)การลดความกำกวมของคันจิ การลดความกำกวมของคันจิ. โอกูริงานะช่วยลดความกำกวมของคันจิที่มีหลายคำอ่านได้ โดยเฉพาะคันจิที่มีหลายความหมายและหลายคำอ่าน โอกูริงานะจะช่วยให้ผู้อ่านเข้าใจความหมายที่ผู้เขียนตั้งใจสื่อได้ ตัวอย่างเช่น- 上がる (agaru) อางารุ : "ขึ้น/พร้อม/เสร็จ" ในกรณีนี้ 上 อ่านว่า "a" - 上る (noboru) โนโบรุ : "ขึ้น/ปีน (บันได) " ในกรณีนี้ 上 อ่านว่า "nobo" - 下さる (kudasaru) คุดาซารุ : "ให้ [ผู้พูด]" ในกรณีนี้ 下 อ่านว่า "kuda" - 下りる (oriru) โอริรุ : "ออกจาก/ลง" ในกรณีนี้ 下 อ่านว่า "o" - 下がる (sagaru) ซางารุ : "ห้อย, แขวน" ในกรณีนี้ 下 อ่านว่า "sa" ตัวอย่างอื่น ได้แก่- 話す (hanasu) ฮานาซุ : "พูด" เช่น ちゃんと話す方がいい。 (chanto hanasu hou ga ii) ชันโตะ ฮานาซุ โฮ กะ อี แปลว่า "พูดให้ถูกต้องดีกว่า" - 話し (hanashi) ฮานาชิ : รูปนามของกริยา"พูด" เช่น 話し言葉と書き言葉 (hanashi kotoba to kaki kotoba) ฮานาชิ โคโตบะ โทะ คากิ โคโตบะ แปลว่า "คำในภาษาพูดและคำในภาษาเขียน" - 話 (hanashi) ฮานาชิ : "เรื่องราว, การสนทนา" เช่น 話はいかが？ (hanashi wa ikaga?) ฮานาชิ วะ อิกางะ? แปลว่า "เรื่องเป็นอย่างไรเหรอ" กระทรวงศึกษาธิการของญี่ปุ่นได้กำหนดวิธีการใช้โอกูริงานะที่เป็นมาตรฐาน แต่ก็ยังมีการใช้ที่แตกต่างกันให้พบเห็นบ่อยครั้ง ตัวอย่างเช่น คำว่า "kuregata" ที่ถูกต้องต้องเขียนว่า 暮れ方 แต่บางครั้งก็มีคนเขียนเป็น 暮方</doc>
