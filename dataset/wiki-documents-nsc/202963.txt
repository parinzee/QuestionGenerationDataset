<doc id="202963" url="https://th.wikipedia.org/wiki?curid=202963" title="โมเบียสซีโร่">โมเบียสซีโร่ TS-MA2mod.00 โมเบียสซีโร่(ญี่ปุ่น:メビウス・ゼロ;)เป็นโมบิลอาเมอร์ซึ่งมีบทบาทสำคัญในอะนิเมะซีรีส์ โมบิลสูทกันดั้มซี้ด ออกแบบโดยคิมิโทชิ ยามาเนะ โมเบียสซีโร่เป็นโมบิลอาเมอร์รุ่นต้นแบบที่กลุ่มพันธมิตรโลกพัฒนาขึ้นมาเพื่อใช้ต่อสู้ในอวกาศ มีลักษณะคล้ายกับเครื่องบินแต่ไม่มีปีก เทคโนโลยีที่ใช้ในการพัฒนาโมเบียสนั้นเป็นเทคโนโลยีที่ใกล้เคียงกับเครื่องบนรบ มีสมรรถนะโดยรวมที่ต่ำกว่าโมบิลสูทซึ่งพัฒนาโดยโคออร์ดิเนเตอร์ในเกือบทุกด้านยกเว้นความเร็วที่เหนือกว่า โมเบียสซีโร่ติดอาวุธไว้เป็นปืนลิเนียร์กันที่มีอานุภาพรุนแรงและอาวุธควบคุมระยะไกลผ่านสายเคเบิลเรียกว่า กันบาเรล สี่ยูนิต โมเบียสซีโร่สามารถบังคับให้กันบาเรลทั้งสี่แยกออกไปจากตัวและสามารถยิงโจมตีศัตรูจากทิศทางต่างๆกันด้วยปืนกลขนาดเล็กที่ติดตั้งไว้ได้ ซึ่งแม้จะไม่มีพลังทำลายมากนักแต่ก็ใช้ในการสกัดการเคลื่อนไหวของศัตรูเพื่อเปิดโอกาสให้ทำลายด้วยลิเนียร์กันได้ จุดด้อยของกันบาเรลก็คือมีแต่นักบินที่มีความสามารถพิเศษในการรับรู้สภาพรอบตัวที่สามารถใช้งานกันบาเรลได้อย่างมีประสิทธิภาพเนื้อเรื่อง เนื้อเรื่อง. ในเหตุการณ์ก่อนเรื่องของกันดั้มซี้ด โมเบียสซีโร่เป็นโมบิลอาเมอร์ของหน่วยพิเศษเพื่อใช้ต่อสู้กับโมบิลสูทของซาฟท์ โดยหน่วยโมเบียสจำนวน 15 เครื่อง นั้นใช้ในการต่อสู้ที่แนวรบบนดวงจันทร์ แต่ก็ไม่สามารถต้านทานการโจมตีของซาฟท์ได้ จนกระทั่งการต่อสู้ที่แอ่งเอนดีเมียนซึ่งมูว์ ลา ฟลาก้าใช้โมเบียสซีโร่ยิงจินน์ของซาฟท์ตกไปห้าเครื่อง ก่อนที่พันธมิตรโลกจะใช้อาวุธไมโครเวฟ ไซคลอปส์ ทำลายทั้งกองกำลังของซาฟท์และหน่วยโมเบียสซีโร่ โดยมีมูว์รอดมาได้คนเดียว ซึ่งการต่อสู้ครั้งนี้ทำให้มูว์ได้รับฉายาว่า เหยี่ยวแห่งเอนดีเมียน ในช่วงแรกของกันดั้มซี้ด มูว์ได้ใช้โมเบียสซีโร่ในช่วงแรกของเรื่องตั้งแต่การต่อสู้ที่เฮลิโอโปลิสและทำหน้าที่ช่วยเหลือสไตรค์กันดั้มของคิระ ยามาโตะจนกระทั่งไปยังโลก ซึ่งโมเบียสซีโร่นั้นไม่สามารถใช้งานบนโลกได้จึงถูกปลดระวางไปและไม่ได้ใช้งานอีก รูปแบบของโมเบียสซีโร่ในเวลาต่อมาได้รับการพัฒนาต่อไปเป็นยานกันบาเรลสไตรเกอร์ ในกันดั้มซี้ดฉบับมังงะซึ่งตีพิมพ์ใน คอมิคบอมบอม นั้นมีตอนจบต่างไปจากในฉบับอะนิเมะ โดยมูว์ได้ขับโมเบียสซีโร่ออกมาอีกครั้งหลังจากที่สไตรค์กันดั้มได้รับความเสียหายอย่างหนักในการต่อสู้กับโปรวิเดนซ์กันดั้มของ ราอู เลอ คลูเซ่ โดยมูว์บังคับกันบาเรลให้ใช้สายมัดหยุดการเคลื่อนไหวของโปรวิเดนซ์กันดั้มและไม่ให้ใช้ดรากูนได้ เปิดโอกาสให้คิระใช้ฟรีด้อมกันดั้มยิงทำลายทั้งคู่ไปพร้อมๆกันโมเบียส โมเบียส. TS-MA2 โมเบียสเป็นรุ่นผลิตใช้งานของโมเบียสซีโร่และเป็นกำลังหลักของกลุ่มพันธมิตรโลกในช่วงแรกของกันดั้มซี้ด มีส่วนลำตัวที่หนากว่าโมเบียสซีโร่และมีท่อขับดันหลักสองจุด ซึ่งในตัวโมเบียสนี้ติดตั้งปืนวัลแคนไว้สองกระบอก โดยทั่วไปแล้วโมเบียสจะใช้ลิเนียร์กันแบบเดียวกับของโมเบียสซีโร่กับมิสไซล์ขนาดใหญ่สี่ลูกเป็นอาวุธ แต่ก็สามารถติดตั้งอาวุธอื่นๆได้ซึ่งที่สำคัญก็คือแบบที่ติดตั้งนิวเคลียร์มิสไซล์ที่เคยใช้ทำลายแพลนท์ยูเนียส7ในเหตุการณ์ วาเลนไทน์เลือด ทำให้ซาฟท์ใช้งานนิวตรอนแจมเมอร์ที่ใช้หยุดการเคลื่อนไหวของอนุภาคนิวตรอนและสามารถหยุดปฏิกิริยานิวเคลียร์ได้ โมเบียสจึงไม่สามารถใช้งานนิวเคลียร์ได้อีก เมื่อเทียบกับจินน์ของซาฟท์แล้ว โมเบียสมีพลังในการต่อสู้ที่ต่ำกว่ามาก ในช่วงท้ายของเรื่องซึ่งพันธมิตรโลกได้ผลิตโมบิลสูทสไตรค์แด็กเกอร์เป็นกำลังหลักแทนแล้ว โมเบียสจึงกลายเป็นเพียงกำลังสนับสนุนแทนโดยมีรุ่นที่ใช้นิวเคลียร์มิสไซล์ติดตั้งนิวตรอนแจมเมอร์แคนเซลเลอร์ไว้ด้วยเอ็กซัส เอ็กซัส. TS-MA4F เอ็กซัส(;) ปรากฏตัวในอะนิเมะโมบิลสูทกันดั้มซี้ดเดสทินี เป็นโมบิลอาเมอร์ซึ่งพัฒนาต่อมาโดยใช้รูปแบบของโมเบียสซีโร่แต่ใช้วิทยาการที่ทันสมัยกว่าเพื่อให้มีพลังในการต่อสู้สูงกว่าเดิม โดยเพิ่มจำนวนลิเนียร์กันเป็นสองกระบอกและติดมิสไซล์ลันเชอร์กับปืนกลไว้ที่ส่วนลำตัว ส่วนกันบาเรลก็ได้รับการปรับปรุงโดยเปลี่ยนอาวุธที่ติดไว้เป็นบีมกันและมีฟิลด์เอดจ์ซึ่งเป็นอาวุธที่ทำให้กันบาเรลสามารถเชือดศัตรูในระยะประชิดได้ ในกันดั้มซี้ดเดสทินี เอ็กซัสเป็นโมบิลอาเมอร์ประจำตัวของนีโอ ลอน๊อค หัวหน้าหน่วยแฟนธอมเพน ซึ่งนีโอได้ใช้เอ็กซัสต่อสู้กับโมบิลสูทของซาฟท์ที่อาเมอรีวันและหลบหนีการตามล่าของยานมิเนอร์ว่า จนกระทั่งลงไปบนโลกนีโอจึงเปลี่ยนไปใช้โมบิลสูท วินดั้ม แทน เอ็กซัสปรากฏตัวอีกครั้งในมังงะ โมบิลสูทกันดั้มซี้ด เดสทินีแอสเทรย์ โดยมอร์แกน ชูวาเลียร์ใช้ขับไปรับตัวเอ็ดเวิร์ด ฮาเรลสันและเบอนาเดท ลูลู่จากซาฟท์</doc>
