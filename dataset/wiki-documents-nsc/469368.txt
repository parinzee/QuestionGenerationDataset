<doc id="469368" url="https://th.wikipedia.org/wiki?curid=469368" title="บุรุษเหล็กซูเปอร์แมน">บุรุษเหล็กซูเปอร์แมน บุรุษเหล็กซูเปอร์แมน () เป็นภาพยนตร์ซูเปอร์ฮีโรอเมริกันเรื่องแรกของจักรวาลขยายดีซี ในปี 2013 ที่สร้างจากตัวละครการ์ตูนของดีซี คอมิคส์เรื่อง ซูเปอร์แมน สร้างโดยดีซี เอ็นเตอร์เทนเมนต์, ลีเจนดารี พิกเจอร์ส และ ซินโคพี ฟิล์ม กำกับภาพยนตร์โดย แซ็ก สไนเดอร์ นำแสดงโดย เฮนรี แควิลล์ ภาพยนตร์เข้าฉายในสหรัฐอเมริกา วันที่ 14 มิถุนายน ค.ศ. 2013นักแสดงนักแสดง. - เฮนรี แควิลล์ รับบทเป็น คาล-เอล/คลาร์ก เค้นต์/ซูเปอร์แมน - เอมี แอดัมส์ รับบทเป็น โลอิส เลน นักข่าวของสำนักพิมพ์เดลี่แพลนเน็ต - ไมเคิล แชนนอน รับบทเป็น นายพลดรู ซ็อด ศัตรูของตัวเอก - เควิน คอสต์เนอร์ และ ไดแอน เลน รับบทเป็น โจนาธาน และ มาร์ธา เค้นต์ บิดาและมารดาบุญธรรมของคลาร์ก - ลอว์เรนซ์ ฟิชเบิร์น รับบทเป็น เพอรรี่ ไวท์ บรรณาธิการสำนักพิมพ์เดลี่แพลนเน็ต - รัสเซล โครว์ รับบทเป็น จอร์-เอล บิดาของคาล-เอล - อเยเลต ซูเรอร์ รับบทเป็น ลารา ลอร์-แวน มารดาของคาล-เอลภาคต่อ ภาคต่อ. เดือนกรกฎาคม ค.ศ. 2013 ผู้กำกับ แซ็ก สไนเดอร์ ได้เปิดเผยว่าภาคต่อของ บุรุษเหล็กซูเปอร์แมน จะเป็นการพบกันระหว่างซูเปอร์แมนกับแบทแมน ต่อมาในเดือนพฤษภาคม ค.ศ. 2014 ได้มีการเผยชื่อภาพยนตร์ โดยจะใช้ชื่อว่า Batman v Superman: Dawn of Justice และเลื่อนวันฉายจากเดือนกรกฎาคม ค.ศ. 2015 มาเป็นเดือนพฤษภาคม ค.ศ. 2016 ก่อนจะเลื่อนวันฉายอีกครั้งเป็นเดือนมีนาคม ค.ศ. 2016</doc>
