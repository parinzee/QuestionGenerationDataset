<doc id="429915" url="https://th.wikipedia.org/wiki?curid=429915" title="เหตุเพลิงไหม้เรือนจำโกมายากวา">เหตุเพลิงไหม้เรือนจำโกมายากวา เหตุเพลิงไหม้เรือนจำโกมายากวา เป็นเหตุเพลิงไหม้ที่เกิดขึ้นระหว่างวันที่ 14 และ 15 กุมภาพันธ์ พ.ศ. 2555 ที่ทัณฑสถานแห่งชาติในโกมายากวา ประเทศฮอนดูรัส ซึ่งส่งผลให้มีผู้เสียชีวิต 358 ศพ ในบรรดาผู้เสียชีวิตนี้มีคู่สมรสของนักโทษที่ในการเยี่ยมเพื่อใช้ชีวิตคู่ (conjugal visit) รวมอยู่ด้วย นักโทษถูกกักไว้ในห้องขังเสียชีวิตจากการถูกเผาหรือขาดอากาศหายใจ เหตุเพลิงไหม้ในเรือนจำนี้เกิดขึ้นในช่วงเย็นของวันที่ 14 กุมภาพันธ์ ตามข้อมูลของนักโทษคนหนึ่ง เขาได้ร้องขอความช่วยเหลือออกไปแทบจะในทันที และ "ชั่วครู่หนึ่ง ไม่มีใครได้ยิน แต่อีกไม่กี่นาทีให้หลัง ซึ่งนานเหมือนนิรันดร ยามก็ได้ปรากฏตัวขึ้นพร้อมกุญแจและปล่อยพวกเราไป" กำลังกู้ภัยมาถึงในอีกราว 40 นาทีให้หลัง ด้วยยอดผู้เสียชีวิตกว่า 350 ศพ จึงทำให้เหตุคราวนี้เป็นเพลิงไหม้เรือนจำครั้งที่มีผู้เสียชีวิตมากที่สุดในประวัติศาสตร์เท่าที่มีการบันทึก เป็นเพลิงไหม้ทุกประเภทครั้งที่มีผู้เสียชีวิตมากที่สุดในอเมริกากลาง และหนึ่งในเพลิงไหม้โครงสร้างครั้งที่มีผู้เสียชีวิตมากที่สุดทั่วโลกการสูญเสีย การสูญเสีย. มีนักโทษ 857 คนลงรายการอยู่ในทะเบียนชื่อของเรือนจำอย่างเป็นทางการ เรือนจำโกมายากวาถูกมองว่าเป็นเรือนจำที่มีการรักษาความปลอดภัยปานกลาง แต่นักโทษจำนวนมากถูกนำตัวมาขังไว้ด้วยอาชญากรรมร้ายแรง เช่น ฆาตกรรมและการปล้นโดยมีอาวุธ นักโทษราว 475 คนสามารถหนีจากเพลิงไหม้ได้ หลายคนผ่านหลังคาของเรือนจำ ขณะที่ 358 คนสูญหายและถูกสันนิษฐานว่าเสียชีวิต นักโทษหลายคนจำต้องกระโทษข้ามกำแพงเรือนจำเพื่อหนีเพลิงไหม้ ซึ่งเป็นเวลาเดียวกับที่มีรายงานว่า ยามเรือนจำได้ยิงปืนใส่พวกเขา ตามข้อมูลของนักผจญเพลิง มีนักโทษราว 100 คนถูกเผาจนเสียชีวิตหรือขาดอากาศหายใจในห้องขัง เพราะกุญแจที่จะปล่อยตัวพวกเขาออกมานั้นหาไม่พบ นักโทษราว 30 คนถูกส่งตัวไปยังเมืองหลวงเพื่อรับการรักษาพิเศษจากการถูกไฟไหม้รุนแรง เปาลา กัสโตร ผู้ว่าการท้องถิ่นและอดีตลูกจ้างเรือนจำ อ้างว่าเธอเรียกกาชาดและนักผจญเพลิง แต่พวกเขาต้องใช้เวลาประมาณ 20 ถึง 30 นาทีในการไปถึงเรือนจำ ซึ่งเป็นเวลาที่เพลิงส่วนใหญ่เกือบดับแล้ว หัวหน้านิติเวชศาสตรของสำนักอัยการ แถลงว่า จะต้องใช้เวลาอย่างน้อยสามเดือนในการระบุเหยื่อทั้งหมด ส่วนใหญ่จากตัวอย่างดีเอ็นเอสาเหตุ สาเหตุ. จนถึงปัจจุบัน ยังไม่ทราบสาเหตุที่แน่ชัดของเหตุเพลิงไหม้ดังกล่าว เดิมเชื่อว่าเกิดจากการจลาจล ซึ่งฟูกของนักโทษถูกจุดไฟเผาระหว่างนั้น แต่ทางการเรือนจำปฏิเสธ และอ้างว่าเกิดจากไฟฟ้าขัดข้อง ผู้รอดชีวิตรายงานว่านักโทษเป็นผู้รับผิดชอบต่อเหตุเพลิงไหม้ มีการบอกเล่าว่าชายไม่ระบุตัวตนคนหนึ่งตะโกนว่า "เราจะตายทั้งหมดที่นี่!" ก่อนจุดไฟ เหตุจูงใจของเขาไม่เป็นที่ทราบ เหตุเพลิงไหม้เรือนจำโกมายากวาเป็นเหตุเพลิงไหม้เรือนจำครั้งที่สี่ในฮอนดูรัสนับแต่ พ.ศ. 2537 ที่มีผู้เสียชีวิต 70 ศพหรือมากกว่า นอกเหนือจากนี้ มีรายงานว่า นักผจญเพลิงไม่สามารถช่วยเหลือเหยื่อในทันทีเพราะพวกเขาได้ยิน "เสียงปืนในเรือจำ" และยังเป็นเพราะพวกเขาไม่มีกุญแจเข้าไปในห้องขัง ฐานทัพอากาศโซโตกาโน ซึ่งอยู่ห่างจากเรือนจำเพียง 15 นาที ให้การช่วยเหลือสหรัฐและฮอนดูรัสเมื่อเวลาประมาณ 10.20 น.</doc>
