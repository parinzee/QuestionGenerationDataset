<doc id="112288" url="https://th.wikipedia.org/wiki?curid=112288" title="มหาวิทยาลัยรามคำแหง สาขาวิทยบริการเฉลิมพระเกียรติ จังหวัดชัยภูมิ">มหาวิทยาลัยรามคำแหง สาขาวิทยบริการเฉลิมพระเกียรติ จังหวัดชัยภูมิ มหาวิทยาลัยรารามคำแหง สาขาวิทยบริการฯ จังหวัดชัยภูมิ (Ramkhamheangh Univrsity Chaiyaphum Campus in Honour of His Majesty The King) เป็นสาขามหาวิทยาลัยแต่ไม่เทียบเท่าวิทยาเขต ให้บริการการศึกษาในส่วนภูมิภาคของมหาวิทยาลัยรามคำแหง จัดการเรียนการสอนในระดับปริญญาตรี และบัณฑิตศึกษา (ปริญญาโท) เพื่อเป็นการขยายโอกาสในการศึกษาระดับอุดมศึกษาในส่วนภูมิภาค ปัจจุบัน ตั้งอยู่ที่ ตำบลโคกเริงรมย์ อำเภอบำเหน็จณรงค์ จังหวัดชัยภูมิประวัติ ประวัติ. ในปีการศึกษา 2538 ศาสตราจารย์รังสรรค์ แสงสุข อธิการบดีมหาวิทยาลัยรามคำแหงได้ริเริ่ม ในการสร้างโอกาสทางการศึกษาไปสู่ส่วนภูมิภาค เพื่อเปิดโอกาสให้ผู้ที่อยู่ในภูมิภาคและท้องถิ่นต่างๆ ได้ศึกษาหาความรู้เพิ่มเติมนำความรู้ที่ได้รับไปใช้ในการดำรงชีพและพัฒนาคุณภาพชีวิต โดยได้เริ่ม ดำเนินการ เปิดสาขาวิทยบริการเฉลิมพระเกียรติ ในจังหวัดต่าง ๆ ซึ่งจังหวัดชัยภูมิเป็นจังหวัดหนึ่ง ที่มีการก่อตั้งสาขาวิทยบริการเฉลิมพระเกียรติด้วย การจัดตั้งมหาวิทยาลัยรามคำแหง สาขาวิทยบริการเฉลิมพระเกียรติ จังหวัดชัยภูมิ โดยการริเริ่มของ นายวุฒิชัย สงวนวงศ์ชัย อดีตรัฐมนตรีช่วยว่าการกระทรวงอุตสาหกรรม และโดยการประสานงานของ รองศาสตราจารย์วัฒน์ บุญกอบ อดีตรองอธิการบดีฝ่ายวิทยบริการ จังหวัดชัยภูมิ ร่วมกับสมาชิกสภาเทศบาลตำบลบ้านเพชร สมาชิกสภาเทศบาลตำบลบำเหน็จณรงค์ สมาชิกสภาเทศบาลตำบลเทพสถิต สมาชิกสภาเทศบาลตำบลหนองบัวระเหว องค์การบริหารส่วนตำบลจากอำเภอบำเหน็จณรงค์ เทพสถิต หนองบัวระเหว กิ่งอำเภอซับใหญ่ และพี่น้องประชาชนทุกคน ได้ร่วมมือกันประชุมปรึกษาหารือ แสดง ความคิดเห็น เมื่อวันศุกร์ที่ 8 มีนาคม พ.ศ. 2545 ทุกฝ่ายได้มีส่วนร่วมในการร่วมมือร่วมใจสนับสนุน และดำเนินการเลือกตัวแทนในแต่ละเทศบาล แต่ละองค์การบริหารส่วนตำบล 7 ตำบล ร่วมเป็นคณะ กรรมการพิจารณาหาสถานที่ก่อสร้างมหาวิทยาลัยรามคำแหง สาขาวิทยบริการฯ จังหวัดชัยภูมิ ตั้งขึ้น ณ อำเภอบำเหน็จณรงค์ จากนั้น วันที่ 1 พฤษภาคม พ.ศ. 2549 ได้ทำการย้ายที่ตั้งจาก สำนักงานชั่วคราว โรงเรียนบำเหน็จณรงค์วิทยาคม ไปอยู่ ณ อาคารเรียนรวมและปฏิบัติการ ตำบลโคกเริงรมย์ อำเภอบำเหน็จณรงค์ จังหวัดชัยภูมิสัญลักษณ์ประจำมหาวิทยาลัย สัญลักษณ์ประจำมหาวิทยาลัย. สัญลักษณ์ประจำมหาวิทยาลัย พ่อขุนรามคำแหงมหาราช สีประจำมหาวิทยาลัย ได้แก่ สีนำเงินและสีทอง ซึ่งมีความหมาย ดังนี้- สีน้ำเงิน แทน สัญลักษณ์แทนองค์พระมหากษัตริย์ - สีทอง แทน ความอุดมสมบูรณ์และรุ่งเรือง ต้นไม้ประจำมหาวิทยาลัย ต้นไม้ประจำมหาวิทยาลัย คือ ต้นฝ้ายคำ หรือ ต้นสุพรรณิการ์ ซึ่งเป็นต้นไม้ที่มีถิ่นกำเนิดจากประเทศทางตะวันตก แต่สามารถขยายพันธุ์และเติบโตแข็งแรงได้ในต่างถิ่น มีดอกสีเหลืองทอง กลีบอ่อนนุ่มซ้อนกัน 5 กลีบ สมเด็จพระเทพรัตนราชสุดา สยามบรมราชกุมารี พระราชทานต้นสุพรรนิการ์ (ฝ้ายคำ) ให้เป็นต้นไม้ประจำมหาวิทยาลัยรามคำแหง ซึ่งจากคุณสมบัติขิงต้นไม้ชนิดนี้ เปรียบเสมือนกับการศึกษาของรามคำแหงที่กระจายไปทุกท้องถิ่น และนักศึกษามหาวิทยาลัยรามคำแหงที่มีอยู่ทั่วทุกหนทุกแห่งหน่วยงานและหลักสูตร</doc>
