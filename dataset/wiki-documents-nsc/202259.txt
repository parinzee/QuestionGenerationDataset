<doc id="202259" url="https://th.wikipedia.org/wiki?curid=202259" title="แคลอรี่ส์ บลาห์ บลาห์">แคลอรี่ส์ บลาห์ บลาห์ แคลอรี่ส์ บลาห์ บลาห์ () เป็นนักร้องคู่ดูโอสัญชาติไทย ในสังกัด จีเอ็มเอ็ม แกรมมี่ มีสมาชิกคือ “ป๊อป - ปองกูล สืบซึ้ง” และ “วิน - อัศวิน ดุริยางกูร” โดยมีผลงานอัลบั้มแรกคือ อัลบั้ม Calories ต่อมาออกผลงานอัลบั้มที่นำเพลงเก่ามาทำใหม่ในชุด Coffee Break และชุด Big Man & a Little Jazz ที่มีเพลงดังอย่าง “ยืนยัน” มิวสิควิดีโอเพลงแรกจากอัลบั้มที่ได้สายป่าน - อภิญญา สกุลเจริญสุข มาเป็นนางเอก หลังจากที่ห่างหายไป 3 ปีกับอัลบั้มแรกจึงออกผลงานอัลบั้มชุดที่ 2 Hi season ที่มีซิงเกิ้ลแรก อย่างเพลง "ฤดูอกหัก" และเพลงที่ 2 คือ "อย่าไปไหนอีกนะ" ต่อมาออกผลงานอัลบั้มตามมาอีก เช่น Green wave Cover Night Plus By Calories Blah Blah (2552), Sugar added (2552), Love Delivery (2553) และมีอัลบั้มรวมเพลงของแคลอรี่ส์ บลาห์ บลาห์ ในชื่อ Calories (Extra LOVE XL) ในปี 2555 ปองกูล สืบซึ้งและอัศวิน ดุริยางกูร ได้ออกมาประกาศว่าขอยุติการเป็นวงแคลอรี่ส์ บลาห์ บลาห์ เนื่องจากการทำงานช่วงหลังของเขาทั้งสองคนมีปัญหา โดยหลังจากนี้ป๊อปเองจะมีผลงานเพลงในฐานะศิลปินเดี่ยวของเขาออกมาภายใต้สังกัดแกรมมี่ ส่วนวินได้หาต้นสังกัดใหม่และทำเพลงในแบบที่เป็นตัวเอง ต่อมาได้เป็นหนึ่งในสมาชิกของวง Way Station ในสังกัดสหภาพดนตรีการศึกษาการศึกษา. - ป๊อป - ปองกูล สืบซึ้ง เกิดวันที่ 23 มิถุนายน พ.ศ. 2524 สำเร็จการศึกษาศิลปศาสตรบัณฑิต สาขาประวัติศาสตร์ จาก คณะสังคมศาสตร์ มหาวิทยาลัยทักษิณ ปัจจุบันคือคณะมนุษยศาสตร์และสังคมศาสตร์ - วิน - อัศวิน ดุริยางกูร เกิดวันที่ 18 สิงหาคม พ.ศ. 2530 สำเร็จการศึกษาศิลปศาสตรบัณฑิต สาขาดุริยางคศาสตร์สากล จาก คณะสังคมศาสตร์ มหาวิทยาลัยทักษิณ ปัจจุบันคือคณะมนุษยศาสตร์และสังคมศาสตร์ผลงานอัลบั้มคอนเสิร์ตคอนเสิร์ต. - Calories Blah blah Unplugged Concert ที่เซ็นเตอร์พอยท์ เพลย์เฮาส์ ชั้น 8 เซ็นทรัล เวิลด์ ในวันที่ 27-28 มิถุนายน 2552 (3 รอบ) และศิลปินรับเชิญได้แก่ สมิทธิ์ อารยะสกุล, ธนกฤต พานิชวิทย์- Calories Blah Blah ร้อง เต้น เล่น คุย ที่หอประชุมใหญ่ มหาวิทยาลัยธรรมศาสตร์ (ท่าพระจันทร์) ในวันที่ 30 เมษายน 2554 และศิลปินรับเชิญได้แก่ อภิวัชร์ เอื้อถาวรสุข (แสตมป์), ลุลา, ไอซ์ ศรัณยู, เป๊ก ผลิตโชค, ดีเจเชาเชา, ดีเจโป้ง</doc>
