<doc id="873238" url="https://th.wikipedia.org/wiki?curid=873238" title="ชาดาร์จีลิง">ชาดาร์จีลิง ชาดาร์จีลิง (Darjeeling Tea) เป็นชาที่ถูกผลิตขึ้นในเมืองดาร์จีลิงอยู่ทางรัฐเบงกอลตะวันตก ประเทศอินเดีย ชาดาร์จีลิงถูกผลิตขึ้นในหลายรูปแบบเช่น ชาดำ ชาเขียว ชาขาว และชาอู่หลง เมื่อได้รับการชงจะได้ชาที่มีสีทองสว่าง ให้กลิ่นหอมดอกไม้ จึงทำให้ชาดาร์จีลิงได้ฉายาว่า แชมเปญแห่งชา (Champagne of teas) ชาดาร์จีลิงมักทำจากใบชาพันธุ์จีนซึ่งแตกต่างจากชาอินเดียอื่นๆทำจากใบชาสายพันธุ์อัสสัม ( ) ที่มีใบขนาดใหญ่กว่า เป็นชาที่นิยมผลิตออกมาใบรูปแบบของชาดำเสียส่วนใหญ่ ในปี 2003 ชาดาร์จีลิงได้กลายมาเป็นผลิตภัณฑ์อินเดียผลิตภัณฑ์แรกที่ได้รับการขึ้นทะเบียนสินค้าบ่งชี้ทางภูมิศาสตร์ ผ่านทางสำนักงานสิทธิบัตรแห่งอินเดียประวัติ ประวัติ. การปลูกชาในดาร์จิลิงเริ่มต้นขึ้นในปี ค.ศ. 1841 โดย อาร์เธอร์ แคมป์เบล แคมป์เบลได้เดินทางจากกรุงกาฐมาณฑุ ประเทศเนปาลมายังดาร์จีลิงในปีค.ศ. 1839 จากนั้นในปีค.ศ. 1841แคมป์เบล ได้นำชาสายพันธุ์จีนเข้ามาทดลองปลูกในดาร์จีลิง ต่อมารัฐบาลอังกฤษได้ทำการจัดตั้งศูนย์เพาะชำชาในปีค.ศ. 1874 การปลูกชาในดาร์จีลิงได้รับการพัฒนาจนกลายเป็นอุตสาหกรรมขนาดใหญ่ ชาดาร์จีลิงได้รับความนิยมมากขึ้นเรื่อยๆมีการเปิดไร่ชาและบริษัทจัดจำหน่ายมากมาย ชาดาร์จีลิงมีสีทองสว่างและมีกลิ่นหอมละมุนคล้ายดอกไม้ทำให้ได้รับความนิยมจากทั้วโลกในปัจจุบัน ซึ่งในแต่ละปีสามารถผลิตชาดาร์จีลิงได้เพียงร้อยละ 1 จากผลผลิตชาทั้งหมดของอินเดีย ชาดาร์จีลิงจึงมีราคาค่อนข้างสูงเมื่อเทียบกับชาตัวอื่นๆที่นิยมดื่มกัน</doc>
