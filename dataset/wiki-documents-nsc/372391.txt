<doc id="372391" url="https://th.wikipedia.org/wiki?curid=372391" title="โบมิส">โบมิส โบมิส เป็นบริษัทดอตคอม ก่อตั้งขึ้นในปี พ.ศ. 2539 โดยจิมมี เวลส์ และทิม เชลล์ ธุรกิจหลักของบริษัทคือการขายโฆษณาบนหน้าค้นหา Bomis.com และให้การสนับสนุนโครงการสารานุกรมเสรี นูพีเดียและวิกิพีเดียเนื้อหาแม่ข่าย เนื้อหาแม่ข่าย. โบมิสดำเนินการเว็บไซต์ซึ่งเรียกว่า โบมิสพรีเมียม บนยูอาร์แอล premium.bomis.com จนกระทั่งปี พ.ศ. 2548 ซึ่งได้เสนอให้ลูกค้าเข้าถึงเนื้อหาลามกเรตเอกซ์ ซึ่งเสียค่าบริการ จนกระทั่งกลางปี พ.ศ. 2548 โบมิสยังได้จัด โบมิสเบบีรีพอร์ต บล็อกเสรี ซึ่งรายงานข่าวและการวิจารณ์เกี่ยวกับผู้มีชื่อเสียง นายแบบนางแบบ และอุตสาหกรรมบันเทิงผู้ใหญ่ เบบีรีพอร์ตมีลิงก์ไปยังโบมิสพรีเมียมอย่างสำคัญและมักจะโพสต์อัปเดตเกี่ยวกับนายแบบนางแบบที่ร่วมงานกับโบมิส โบมิสยังได้ดำเนินงาน nekkid.info คลังภาพถ่ายอีโรติกที่ได้รับการคัดเลือกเสรี และยังคงเป็นแม่ข่าย เดอะเบบีเอนจิน ซึ่งมีภาพถ่ายตั้งแต่ภาพถ่ายผจญภัยไปจนถึงภาพลามก ยิ่งไปกว่านั้น โบมิสยังได้เป็นแม่ข่ายให้แก่เว็บไซต์สนับสนุนวัตถุนิยมและมุมมองการเมืองเสรีนิยมอื่น ๆบทบาทในการสร้างนูพีเดียและวิกิพีเดีย บทบาทในการสร้างนูพีเดียและวิกิพีเดีย. โบมิสเป็นที่รู้จักกันดีในฐานะสนับสนุนการถือกำเนิดขึ้นของโครงการสารานุกรมออนไลน์เนื้อหาเสรี นูพีเดียและวิกิพีเดีย โบมิสเป็นแม่ข่ายนูพีเดียตั้งแต่ปี พ.ศ. 2543 และแลร์รี แซงเจอร์ถูกว่าจ้างให้บริหารและแก้ไขโครงการดังกล่าว วิกิเป็นแนวความคิด และเทคโนโลยีซอฟต์แวร์สำหรับเว็บไซต์ ซึ่งเปิดโอกาสให้ผู้ใช้จำนวนมากแก้ไขและอัปเดตข้อความหรือโปรแกรมได้อย่างรวดเร็วและง่ายดาย เป็นประดิษฐกรรม ซึ่งถูกคิดค้นขึ้นและพัฒนาโดยวาร์ด คันนิงแฮมในปี พ.ศ. 2537 สารานุกรมออนไลน์ใหม่นี้มีรากฐานอยู่บนเทคโนโลยีวิกิของวาร์ด ถูกตั้งชื่อว่าวิกิพีเดีย และดูเหมือนกับเว็บไซต์ของคันนิงแฮมไม่มีผิด ขณะที่เดิมตั้งใจจะให้เป็นโครงการ "ตัวป้อน" สำหรับนูพีเดีย วิกิพีเดีย ซึ่งมีสิ่งกีดขวางการร่วมแก้ไขน้อยกว่ามาก และเสียค่าบริการถูกกว่ามากสำหรับโบมิส ได้เติบโตจนเลยเว็บไซต์แม่ทั้งในด้านขนาดและการได้รับความสนใจ มูลนิธิวิกิมีเดียถูกประกาศจัดตั้งอย่างเป็นทางการเมื่อวันที่ 20 กรกฎาคม พ.ศ. 2546 ทรัพย์สินทางปัญญาและชื่อโดเมนทั้งหมด รวมทั้ง "วิกิพีเดีย" ถูกถ่ายโอนหรือบริจาคให้แก่มูลนิธิ ซึ่งจดทะเบียนเป็นองค์กรไม่แสวงหาผลกำไร แต่ฮาร์ดแวร์เซิร์ฟเวอร์ไม่ได้ถูกโอนไปด้วย</doc>
