<doc id="97276" url="https://th.wikipedia.org/wiki?curid=97276" title="ฮันส์ แฮ็นดริก ฟัน ปาสเซิน">ฮันส์ แฮ็นดริก ฟัน ปาสเซิน ฮันส์ แฮ็นดริก ฟัน ปาสเซิน (; ประมาณ ค.ศ. 1510-ค.ศ. 1582) เป็นสถาปนิกจากเมืองแอนต์เวิร์ป อาณาจักรฟลานเดอส์ (ทางตอนเหนือของประเทศเบลเยียมปัจจุบัน) ผู้ออกแบบอาคารรูปแบบคลาสสิกในหลาย ๆ อาณาจักรในเขตยุโรปเหนือ ในยุคนั้น สถาปนิกที่มีอิทธิพลสุดในอิตาลีคืออันเดรอา ปัลลาดีโอ (Andrea Palladio) ฝรั่งเศสคือฟีลีแบร์ เดอลอร์ม (Philibert Delorme) แต่จริง ๆ แล้ว ฮันส์ แฮ็นดริก ฟัน ปาสเซิน ได้ออกแบบอาคารมากมายในยุโรปเหนือไม่แพ้สถาปนิกสองคนข้างต้น แต่สาเหตุที่เขาไม่ได้มีชื่อเสียงโด่งดังเพราะว่าแต่ละดินแดนที่เขาได้ไปออกแบบสถาปัตยกรรมต่าง ๆ ให้นั้น ชื่อของเขาได้รับการสะกดแตกต่างกันหมด ปาสเซินได้รับการฝึกมาจากอิตาลี แล้วกลับมาทำงานในเมืองแอนต์เวิร์ป ทำงานร่วมกับประติมากรชื่อดัง โฟลริส เดอ ฟรีนต์ (Floris de Vriendt) ได้รับโครงการมาทำมากมาย ปาสเซินทำการออกแบบโครงการในฟลานเดอส์ เนเธอร์แลนด์ อังกฤษ เวลส์ เดนมาร์ก นอร์เวย์ สวีเดน และคาลีนินกราด (Kaliningrad) นอกจากนี้ยังมีหลักฐานที่ทำให้สันนิษฐานได้ว่า เขาออกแบบอาคารในตอนเหนือของฝรั่งเศส เอสโตเนีย ลัตเวีย และลิทัวเนีย ปาสเซินมักจะออกแบบลักษณะของสถาปัตยกรรมแบบเฟลมิชแท้ ๆ โดยผสมความเป็นสถาปัตยกรรมยุโรปเหนือเล็กน้อย ซึ่งแตกต่างกับแบบอย่างในยุโรปเหนือเวลานั้นที่มักจะเป็นส่วนผสมของความเป็นกอทิก (gothic) และจริตนิยม (mannerist style) เขาได้นำองค์ประกอบทางสถาปัตยกรรมของเมืองเวนิสมาใช้ไม่น้อย เช่น อาร์เคด (arcade) ทางเดินใต้หลังคา (loggia) โดม (dome) และโครงสร้างโค้งแบบเวนิส (Venetian arches) น่าเสียดายที่งานออกแบบส่วนใหญ่ของเขาได้พังทลายไปหมด หรือได้ถูกปรับปรุงเปลี่ยนแปลงจนไม่เหลือรูปแบบดั้งเดิมแล้ว งานที่เป็นต้นฉบับที่ไว้ให้ศึกษากันคืออยู่ในเอกสารเท่านั้น ลูกศิษย์ของเขาในอีกหลายชั่วคนต่อมาได้กลายเป็นศิลปินที่มีชื่อเสียง โดยมักจะมีการใช้นามสกุลเพื่อยกย่องปาสเซิน นามสกุลดังกล่าวเช่น เดอ ปา (de Pas) หรือฟัน เดอปัสเซอ (van de Passe)ผลงานออกแบบเรียงตามลำดับเวลาผลงานออกแบบเรียงตามลำดับเวลา. - 1549ff : ประตูชัยแห่งเมืองแอนต์เวิร์ป - 1559ff : ระบบป้อมปราการ, แอนต์เวิร์ป - 1559 : ระบบป้อมปราการ, อลาฟสบอร์ก, นอร์เวย์ - ประมาณ ค.ศ. 1559 : วิลลาที่มีโดม (Villa with dome), ลอนดอน - ประมาณ ค.ศ. 1560 : ควีนส์ลอจเจีย (Queen's Loggia), วินด์เซอร์ - ประมาณ ค.ศ. 1560 : ปราสาทของดุ๊กแห่งบราแบนต์, บรัสเซลส์ - ประมาณ ค.ศ. 1560 : ค่ายทหาร (Steelyard), ลอนดอน - 1561 : ราดไฮส์ (Raadhuis), แอนต์เวิร์ป - 1561 : เกรชัมเฮาส์, ลอนดอน - 1564 : ฮันเซอาเตินไฮส์ (Hanseatenhuis), แอนต์เวิร์ป - 1564 : บาร์กลีย์เฮาส์, อังกฤษ - 1564 : ระเบียง (loggia), คอปทอลล์ (Copthall) อังกฤษ - 1564 : ระบบป้อมปราการ, วิลเลมสตัด (Willemstad), เนเธอร์แลนด์ - 1565 : Reformed Church, วิลเลมสตัด - 1565 : ระบบป้อมปราการ, กลึนเดิร์ต (Klundert), เนเธอร์แลนด์ - ประมาณ ค.ศ. 1565 : Temple Bar I, ลอนดอน - 1566 : ระบบป้อมปราการโบฮึส (Bohus), สวีเดน - 1566 : โบสถ์ลุนด์ (Lund), สวีเดน - 1566 : ตลาดหุ้น (Royal Exchange), ลอนดอน - 1567 : ระบบป้อมปราการ, อาเคร์สฮึส (Akershus), นอร์เวย์ - 1567 : ออสเตอรีย์เฮาส์ (Osterley House), อังกฤษ - 1567 : แบชิเกรกเฮาส์, เวลส์ - 1567 : ศาลากลางเมืองแฟริงดัน (Faringdon Town Hall), อังกฤษ - 1567 : ส่วนหนึ่งของทีโอบอลส์, อังกฤษ - 1568 : ผังเมืองเฟรเดริคสตัด (Frederikstad), นอร์เวย์ - 1568 : Part of Gorhambury, อังกฤษ - 1570 : ส่วนหนึ่งของราทเฮาส์ (Rathaus), ลือเบค (Lübeck), เยอรมนี - 1571 : ปราสาทเซลโซ (Selso Castle), เดนมาร์ก - 1574 : ส่วนหนึ่งของปราสาทโครนบอร์ (Kronborg Castle), เดนมาร์ก - 1574 : ส่วนหนึ่งของมหาวิทยาลัยโคเปนเฮเกน - 1576 : Uraniborg, เดนมาร์ก - 1577 : Bathhouse, ฮิลเลอรอด (Hillerod), เดนมาร์ก - 1577 : Fadeburslangen, ฮิลเลอรอด - 1578 : ปราสาทวัลโล (Vallo Castle) เดนมาร์ก - 1579 : 76 Stengade เฮลซิงเงอร์ (Helsingør) เดนมาร์ก</doc>
