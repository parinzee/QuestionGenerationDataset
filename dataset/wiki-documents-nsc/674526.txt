<doc id="674526" url="https://th.wikipedia.org/wiki?curid=674526" title="เดอะซีเคร็ทออฟมังกี้ไอแลนด์">เดอะซีเคร็ทออฟมังกี้ไอแลนด์ เดอะซีเคร็ทออฟมังกี้ไอแลนด์ () เป็นเกมคอมพิวเตอร์แนวผจญภัยแบบพอยท์แอนด์คลิก ออกจำหน่ายเมื่อ ค.ศ. 1990 โดยมีผู้ผลิตและจัดจำหน่ายคือลูคัสฟิล์มเกมส์ (ปัจจุบันคือลูคัสอาร์ต) มีฉากหลังคือหมู่เกาะแคริบเบียนในยุคโจรสลัด (แบบแฟนตาซี) ผู้เล่นรับบทเป็นกายบรัช ทรีปวูด (Guybrush Threepwood) ชายหนุ่มที่ฝันจะเป็นโจรสลัด และต้องออกสำรวจเกาะในจินตนาการต่างๆ พร้อมๆ กับไขปริศนา Ron Gilbert, Tim Schafer, และ Dave Grossman ร่วมกันสร้างสรรค์เกมนี้ขึ้นครั้งแรกเมื่อ 1988 ซึ่งในช่วงเวลานั้น Gilbert ไม่ชอบที่ตัวเอกของเกมผจญภัยมีโอกาสตายในเกมได้ ทำให้ผู้เล่นไม่มีโอกาสสำรวจโลกในเกมได้อย่างเต็มที่ เขาจึงออกแบบเกมนี้ให้ผู้เล่นไม่มีทางตาย บรรยากาศในเกมส่วนหนึ่งมาจากเครื่องเล่นชุด the Pirates of the Caribbean ในดิสนีย์แลนด์ เกมนี้เป็นเกมลำดับที่ 5 ที่ใช้เอนจิ้น SCUMM ซึ่งถูกดัดแปลงให้ผู้เล่นใช้งานได้สะดวกยิ่งขึ้น เดอะซีเคร็ทออฟมังกี้ไอแลนด์ได้รับคำชื่นชมอย่างมากจากนักวิจารณ์ ทั้งด้านอารมณ์ขัน ภาพและเสียง และรูปแบบการเล่น จนได้รับการสร้างภาคต่อออกมาหลายภาค รวมแล้วกลายเป็นเกมชุดมังกี้ไอแลนด์ ผู้สร้างทั้ง 3 ได้แก่ Gilbert, Schafer, และ Grossman ร่วมกันสร้างภาคต่อคือ ต่อมาเมื่อปี 2009 ลูคัสอาร์ตได้ผลิตเกมนี้ในฉบับรีเมคออกวางจำหน่าย ซึ่งก็ได้รับคำวิจารณ์ในทางบวกเช่นกัน</doc>
