<doc id="69340" url="https://th.wikipedia.org/wiki?curid=69340" title="วังท้ายวัดพระเชตุพน">วังท้ายวัดพระเชตุพน วังท้ายวัดพระเชตุพน เป็นกลุ่มวังที่สร้างขึ้นในสมัยรัชกาลพระบาทสมเด็จพระนั่งเกล้าเจ้าอยู่หัว ตั้งอยู่ใกล้กับวัดพระเชตุพนวิมลมังคลารามราชวรมหาวิหาร ใกล้ปากคลองตลาด ต่อมาจากวังท้ายหับเผย วังท้ายวัดพระเชตุพน ประกอบด้วย วัง 5 วัง คือ- วังที่หนึ่ง เป็นที่ประทับของ พระเจ้าบรมวงศ์เธอ กรมหมื่นเชษฐาธิเบนทร์ (พระองค์เจ้าโกเมน) จนกระทั่งสิ้นพระชนม์ในสมัยรัชกาลที่ 4 ต่อมาเป็นที่ประทับของ พระเจ้าบรมวงศ์เธอ กรมหลวงอดิศรอุดมเดช (พระองค์เจ้าศุขสวัสดี) - วังที่สอง เป็นที่ประทับของ พระเจ้าบรมวงศ์เธอ กรมหมื่นอมเรนทรบดินทร์ (พระองค์เจ้าคเนจร) ต่อมาเป็นที่ประทับของ พระเจ้าบรมวงศ์เธอ พระองค์เจ้าลำยอง ต่อมาเป็นที่ประทับของ พระเจ้าบรมวงศ์เธอ กรมหมื่นทิวากรวงศ์ประวัติ (พระองค์เจ้าเกษมศรีศุภโยค) - วังที่สาม เป็นที่ประทับของ พระเจ้าบรมวงศ์เธอ พระองค์เจ้างอนรถ, พระเจ้าบรมวงศ์เธอ พระองค์เจ้าเปี๊ยก และพระเจ้าบรมวงศ์เธอ กรมหลวงบดินทรไพศาลโสภณ (พระองค์เจ้าสิงหรา) - วังที่สี่ เป็นที่ประทับของ พระเจ้าบรมวงศ์เธอ กรมหมื่นภูมินทรภักดี (พระองค์เจ้าลดาวัลย์) - วังที่ห้า เป็นที่ประทับของ พระเจ้าบรมวงศ์เธอ กรมหมื่นมาตยาพิทักษ์ (พระองค์เจ้าศิริวงศ์) ต่อมาเป็นที่ประทับของ พระเจ้าบรมวงศ์เธอ กรมหมื่นอุดมรัตนราษี (พระองค์เจ้าอรรณพ) วังท้ายวัดพระเชตุพน วังที่ห้านี้ ต่อมาใช้เป็น ที่ว่าการตำรวจนครบาลที่ 1 ปัจจุบันใช้เป็นที่ทำการของ สถานีตำรวจนครบาลพระราชวัง</doc>
