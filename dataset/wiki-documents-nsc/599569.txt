<doc id="599569" url="https://th.wikipedia.org/wiki?curid=599569" title="หม่อมเจ้ามงคลอุดม ชยางกูร">หม่อมเจ้ามงคลอุดม ชยางกูร หม่อมเจ้ามงคลอุดม ชยางกูร (4 ตุลาคม พ.ศ. 2446 - 2 กุมภาพันธ์ พ.ศ. 2518) เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป และเป็นพระราชนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าชายมงคลอุดม ชยางกูร ประสูติเมื่อวันที่ 4 ตุลาคม พ.ศ. 2446 เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป เจ้ากรมพิพิธภัณฑ์ กับ หม่อมละม้าย มีเจ้าพี่ร่วมหม่อมมารดาเดียวกัน 3 พระองค์ คือ- ศาสตราจารย์ หม่อมเจ้าลักษณเลิศ ชยางกูร - หม่อมเจ้าประเสริฐศรี ชยางกูร - หม่อมเจ้าทวีผล ชยางกูร พ.ศ. 2453 ทรงเข้ารับการศึกษาในโรงเรียนนายร้อยพระจุลจอมเกล้าฯ พ.ศ. 2477 ทรงเปิดโรงงานทำเฟอร์นิเจอร์เป็นพระองค์เอง โดยทรงรับงานจากหน่วยกรมกองต่างๆ ตลอดจนได้รับเป็นผู้ทำเฟอร์นิเจอร์ของสถานทูตไทยในประเทศจีนทั้งหมด พ.ศ. 2491 ทรงเป็นสมาชิกสภาร่างรัฐธรรมนูญไทย พ.ศ. 2491 ภายหลังเลิกกิจการเฟอร์นิเจอร์จึงหันมาเจริญพระกัมมัฏฐานตามป่าตามเขา จนสุขภาพไม่แข็งแรงพอ จึงพักองค์อยู่กับบ้านจนสิ้นชีพิตักษัย เมื่อวันที่ 2 กุมภาพันธ์ พ.ศ. 2518 รวมพระชนม์ได้ 71 ปี 11 เดือน 2 วันบุตร-ธิดา บุตร-ธิดา. ทรงมีชายาและหม่อม คือ หม่อมเจ้าอุบลเกษตร ศุขสวัสดิ และ หม่อมลมูล ชยางกูร ณ อยุธยา (สกุลเดิม ศุภวรรณ) ชายา: หม่อมเจ้าหญิงอุบลเกษร ศุขสวัสดิ (พระธิดาใน พลโท พระเจ้าบรมวงศ์เธอ พระองค์เจ้าศุขสวัสดี กรมหลวงอดิศรอุดมเดช กับ หม่อมราชวงศ์เพี้ยน คเนจร)- หม่อมราชวงศ์ไชยสุข ชยางกูร (สมรสกับ นางพิศพรรณ อารัมภีร) - พันโท หม่อมราชวงศ์ธงชัย ชยางกูร (สมรสกับ นางกาญจนา ลิ้มวิไล) - หม่อมราชวงศ์ไชยมงคล ชยางกูร หม่อม: หม่อมลมูล ชยางกูร ณ อยุธยา (ศุภวรรณ)- หม่อมราชวงศ์ศรีนาค นกแก้ว - หม่อมราชวงศ์วรรณี ชยางกูร (ถึงแก่กรรม) - หม่อมราชวงศ์ชยานุพนธ์ ชยางกูร (ถึงแก่กรรม) - หม่อมราชวงศ์ประมณฑศรี ชัยอนันต์ สมรสกับนายปรีชา ชัยอนันต์ - หม่อมราชวงศ์ประณีตา พีรานนท์ สมรสกับพันตำรวจเอกสำนอง พีรานนท์ - หม่อมราชวงศ์ปรียาจรา ชยางกูร (ถึงแก่กรรม) - หม่อมราชวงศ์แป๊ะ ชยางกูร (ถึงแก่กรรม)</doc>
