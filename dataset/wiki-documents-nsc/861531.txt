<doc id="861531" url="https://th.wikipedia.org/wiki?curid=861531" title="ปลาเทราต์บิวะ">ปลาเทราต์บิวะ ปลาเทราต์บิวะ (ชื่อวิทยาศาสตร์: Oncorhynchus rhoduru) เป็นปลาในวงศ์ปลาแซลมอน สกุลปลาแซลมอนแปซิฟิก เป็นปลาเฉพาะถิ่น กระจายพันธุ์อยู่ในทะเลสาบบิวะ, ทะเลสาบอะชิ และทะเลสาบชูเซ็นจิ ประเทศญี่ปุ่น ตัวโตที่พบได้ทั่วไปมีขนาดราว 40-50 เซนติเมตรและหนักราว 1.5 ถึง 2.5 กิโลกรัม หากโตเต็มที่อาจมีความยาวได้ถึง 70 เซนติเมตรและหนัก 5 กิโลกรัม ปลาเทราต์บิวะกินแพลงตอน, แมลงในน้ำ, กุ้ง, หนอน, ปลาอะยุ และปลาขนาดเล็กอื่นๆเป็นอาหาร ปลาเทราต์บิวะถือเป็นเมนูพิเศษประจำจังหวัดชิงะ มักถูกนำไปทำซาชิมิ, ย่างเกลือ, รมควัน, ทอด นอกจากนี้ ปลาเทราต์บิวะยังขึ้นชื่อว่าเป็นปลาที่ไม่ค่อยกินเบ็ด มีโอกาสติดเบ็ดน้อยมาก</doc>
