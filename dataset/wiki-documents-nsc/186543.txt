<doc id="186543" url="https://th.wikipedia.org/wiki?curid=186543" title="อ๋อง">อ๋อง อ๋อง ( หวัง หรือ หวาง) แปลเป็นภาษาไทยคือกษัตริย์ เป็นตำแหน่งสูงสุดของจีนตั้งแต่สมัยราชวงศ์เซี่ยจนถึงราชวงศ์โจว ซึ่งสมัยนั้นจีนยังไม่รวมเป็นจักรวรรดิที่เป็นปึกแผ่น ซึ่งแต่ละแคว้นก็จะมีอ๋องเป็นเจ้าผู้ครองแคว้น ซึ่งต่อมาฉินอ๋องเจิ้งแห่งแคว้นฉินทรงรวมแผ่นดินจีนเป็นปึกแผ่น พระองค์ถือว่าพระองค์มีคุณงามความดีเหนืออ๋องในอดีตทั้งมวล ทรงเห็นว่าตำแหน่งอ๋องไม่ยิ่งใหญ่เพียงพอสำหรับพระองค์ ฉินอ๋องเจิ้นจึงทรงพระราชดำริคำเรียกขึ้นใหม่คือ ฮ่องเต้ ฉินอ๋องเจิ้นทรงใช้พระนามว่า ฉินสื่อหวงตี้หรือจิ๋นซีฮ่องเต้ จักรพรรดิองค์แรกแห่งจักรวรรดิจีนอันยิ่งใหญ่ ในยุคชุนชิวและจ้านกว๋อ (770 ปีก่อนคริสต์ศักราช – 453 ปีก่อนคริสต์ศักราช) มีอ๋องอยู่เพียง 5 พระองค์เท่านั้นที่ได้รับการยกย่องเป็น ปาอ๋อง หรือ ปาจู๋ (霸, Bà) แปลได้ว่า "อ๋องผู้ยิ่งใหญ่" ได้แก่- ฉีหวนกง - จิ้นเหวินกง - ฉินมู่กง - ซ่งเซียงกง - ฉู่จวงหวาง และอาจมี 2 พระองค์ที่ได้รับการยกย่องเช่นกัน คือ- วู๋อ๋องฟูซา - อู๋อ๋องโกวเจี้ยน ต่อมาตำแหน่งอ๋องได้กลายเป็นตำแหน่งหนึ่งที่อยู่ลำดับสูงในราชสำนักของราชวงศ์จีนทุกราชวงศ์ซึ่งรองลงมาจากฮ่องเต้ ผู้ที่จะได้รับตำแหน่งอ๋องได้นั้นส่วนใหญ่แล้วจะเป็นพระญาติของฮ่องเต้</doc>
