<doc id="589758" url="https://th.wikipedia.org/wiki?curid=589758" title="โอเชียนเวิลด์">โอเชียนเวิลด์ โอเชียนเวิลด์ () เป็นสวนสนุกและสวนน้ำ รูปแบบเดียวกับสวนสยามแต่มีขนาดย่อมกว่า ที่ตั้งอยู่หาดบางแสน จ.ชลบุรีบนเนื้อที่ประมาณ 26 ไร่ ถือเป็นสวนน้ำแห่งแรกในประเทศไทยที่ตั้งอยู่ติดชายทะเล โอเชียนเวิลด์ เปิดบริการตั้งแต่ปลายปี 2529 ดำเนินงานโดยบริษัท ไทยดัช จำกัด ซึ่งเป็นบริษัทตัวแทนสั่งเข้าอุปกรณ์เครื่องเล่นสวนสนุกจากยุโรป เช่น อิตาลี เนเธอร์แลนด์ เยอรมัน บริหารงานโดย อาภรณ์ กิตติพราภรณ์ โอเชียนเวิลด์มีสวนน้ำที่มีสไลเดอร์ที่สูงที่สุดในประเทศ มีสวนสนุกที่มีเครื่องเล่นหลากชนิด มี BOOK CENTER และสวนหย่อมสำหรับพักผ่อนหย่อนใจ ปัจจุบันปิดกิจการแล้ว โดยรื้อและสร้างเป็นโรงแรมเดอะไทด์ รีสอร์ท บางแสน</doc>
