<doc id="206877" url="https://th.wikipedia.org/wiki?curid=206877" title="พชร สมุทวณิช">พชร สมุทวณิช นายพชร สมุทวณิช นักเขียน และ ผู้บริหารหนังสือในเครือผู้จัดการ และ เว็บไซต์ผู้จัดการออนไลน์ เกิดเมื่อวันที่ 8 พฤศจิกายน พ.ศ. 2512 เป็นบุตรชายคนโตของ ศ.ดร.ชัยอนันต์ สมุทวณิช และนางสุภาธร สมุทวณิช มีพี่น้องสองคนคือ นางพลอย จริยะเวช และนายพลาย สมุทวณิช สมรสกับ นางดวงรัตน์ สมุทวณิช พชร สมุทวณิชจบการศึกษาชั้นประถมและมัธยมต้นจากวชิราวุธวิทยาลัย จบการศึกษาปริญญาตรีจากรัฐศาสตร์ จุฬาลงกรณ์มหาวิทยาลัย จบปริญญาโทสาขาวิชารัฐศาสตร์ จาก ประเทศออสเตรเลีย เริ่มงานครั้งแรกกับหนังสือพิมพ์ผู้จัดการรายวัน ในตำแหน่งนักข่าว เขียนบทความในหนังสือพิมพ์ผู้จัดการรายวันคอลัมน์ Generation X จนได้รับการยอมรับว่าเป็นนักเขียนวิจารณ์การเมืองรุ่นใหม่ และเขียนบทความให้กับนิตยสารหลายฉบับ เช่น GM ย้ายงานจากสายงานข่าวหนังสือพิมพ์มาบุกเบิกเว็บไซต์ผู้จัดการออนไลน์ เป็นเว็บมาสเตอร์คนแรก ทำให้เว็บผู้จัดการออนไลน์เป็นที่รู้จัก เป็นเว็บข่าวอันดับหนึ่งของไทย ต่อมาทำนิตยสาร Mars ร่วมกับนายจิตตนาถ ลิ้มทองกุล บุตรชายของ นายสนธิ ลิ้มทองกุลการดำรงตำแหน่งในปัจจุบันการดำรงตำแหน่งในปัจจุบัน. - บรรณาธิการบริหาร นิตยสาร mars - กรรมการบริหาร บริษัท ไทยเดย์ ดอตคอม จำกัด (หนังสือพิมพ์ผู้จัดการและ ASTV) - เจ้าของร้านกาแฟบ้านพระอาทิตย์ ถนนพระอาทิตย์ผลงานหนังสือผลงานหนังสือ. - คิดก่อนคลิก - บางทีก็ใช่ บางทีก็ไม่ใช่ - เรื่องวุ่นๆ ของคนกับหมา - 12เมืองเล็กน่าฮันนีมูน (ร่วมกับ ดร.ธรณ์ ธำรงนาวาสวัสดิ์)</doc>
