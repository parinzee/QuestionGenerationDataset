<doc id="946889" url="https://th.wikipedia.org/wiki?curid=946889" title="ปาโก เฆนโต">ปาโก เฆนโต ฟรันซิสโก "ปาโก" เฆนโต โลเปซ (; เกิด 21 ตุลาคม พ.ศ. 2476) เป็นอดีตนักฟุตบอลชาวสเปนในตำแหน่งปีกซ้าย เฆนโตเริ่มต้นอาชีพนักฟุตบอลกับสโมสรราซิงซันตันเดร์ เมื่อ ค.ศ. 1952 โดยได้เปิดตัวในลาลิกาฤดูกาล 1952–1953 ก่อนจะเซ็นสัญญาย้ายมาร่วมทีม เรอัลมาดริด ในฤดูกาลถัดมาและกลายเป็นนักเตะระดับตำนานของทีมและได้รับเสื้อหมายเลข 11 โดยตลอด 18 ปีในทีมราชันชุดขาว เฆนโตเข้าชิงยูโรเปียนคัพ 8 ครั้งและได้แชมป์ถึง 6 สมัยคือ 1956, 1957, 1958, 1959, 1960 และ 1966 และแชมป์ลาลิกาถึง 12 สมัย ตลอด 14 ปีในระดับทีมชาติเฆนโตลงเล่นทั้งสิ้น 43 นัดให้กับทีมชาติสเปน ทำทั้งสิ้น 5 ประตูและได้ลงเล่นในฟุตบอลโลก 1962 และ 1966 ภายหลังการเสียชีวิตของอัลเฟรโด ดิ เอสเตฟาโน อดีตนักฟุตบอลผู้ยิ่งใหญ่ของทีมในรุ่นเดียวกับเฆนโตซึ่งดำรงตำแหน่งประธานสโมสรกิตติมศักดิ์ตลอดชีพ เฆนโตได้ดำรงตำแหน่งนี้สืบต่อมา</doc>
