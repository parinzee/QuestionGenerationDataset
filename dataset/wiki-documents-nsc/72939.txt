<doc id="72939" url="https://th.wikipedia.org/wiki?curid=72939" title="อุสมาน ศรแดง">อุสมาน ศรแดง อุสมาน ศรแดง เป็นชาวกรุงเทพฯ นับถือศาสนาอิสลาม เกิดเมื่อ พ.ศ. 2474 อาชีพเดิมเป็นเด็กเลี้ยงแพะอยู่ที่คลองสาทร ได้รับความอุปการะจาก เด๊ท มิโรซา หัวหน้าคณะศรแดงที่เป็นมุสลิมด้วยกันให้เข้ามาฝึกมวยไทยยอดมวยไทย ยอดมวยไทย. อุสมานขึ้นชกครั้งแรกเมื่อเดือนกุมภาพันธ์ พ.ศ. 2489 ที่เวทีราชดำเนิน ชกชนะรวดจนได้แชมป์มวยรอบรุ่น "6 ดาวทอง" กลายเป็นนักมวยดังในสมัยนั้น เมื่อเริ่มมีชื่อเสียง อุสมานหลงระเริง ใช้เวลาไปกับการเที่ยวเตร่และตระเวนร้องเพลงประกอบภาพยนตร์ จนชกแพ้น็อค วีระศักดิ์ ลูกสุรินทร์ แบบหมดฟอร์ม ทำให้อุสมานเสียใจจนหนีออกจากค่าย อุสมานออกเที่ยวเตร่จนเป็นข่าวว่าไปมีเรื่องกับนักเลงแถวบางลำภู ในที่สุด เมื่อเงินหมดจึงกลับมาเข้าค่ายซ้อมอีกครั้ง ชกแก้มือ ชนะวีระศักดิ์ ลูกสุรินทร์ได้สำเร็จ อย่างไรก็ตาม อุสมานยังหนีวงจรเดิมไม่พ้น คือชกชนะได้เงินมาก ก็จะออกไปเที่ยวเตร่ ไม่สนใจฝึกซ้อม พอเงินหมดจึงกลับมาซ้อมใหม่ ขึ้นชกจนโด่งดังแล้วก็กลับไปเป็นแบบเดิมอีกชกมวยสากล ชกมวยสากล. ต่อมา อุสมานหันมาชกมวยสากล ชนะคะแนน ฮาชิโร ทัตสุมิ อดีตแชมป์ OPBF ชาวญี่ปุ่น ทวิช จาติกวณิชย์ จึงพาไปชกที่สิงคโปร์และญี่ปุ่น ชกดีแต่ช่วงแรกๆ พอนานไปก็เป็นแบบเดิมคือหนีค่ายซ้อมจนแพ้ อุสมานกลับมาชกมวยไทยอีกระยะก็ห่างหายจากสังเวียนไปร่วงโรย ร่วงโรย. พ.ศ. 2491 อุสมานไปก่อคดีวิวาทที่โรงฝิ่น จึงเป็นที่รู้กันว่าอุสมานติดฝิ่นอีกอย่างหนึ่ง เขาฝืนสังขารกลับมาชกอีกเมื่อ พ.ศ. 2501 แต่ไม่สำเร็จ หลังจากนั้นไม่นาน ถูกจับด้วยคดีเฮโรอีน ติดคุก 4 ปี เมื่อพ้นโทษ พยายามกลับมาชกอีกแต่ไม่สำเร็จอีกเช่นเคย จนต้องเลิกชกมวยไปโดยปริยาย ต่อมา พ.ศ. 2506 อุสมานถูกจับด้วยคดีเสพเฮโรอีนอีกครั้ง ถูกศาลตัดสินจำคุก เขาเสียชีวิตด้วยอาการลงแดงเนื่องจากติดเฮโรอีนอย่างหนัก เมื่อ พ.ศ. 2507 ขณะยังอยูในคุก รวมอายุได้ 33 ปีเกียรติประวัติเกียรติประวัติ. - แชมป์ประเทศไทยรุ่นเวลเตอร์เวท- ชิง, ก.ค. 2498 ชนะน็อค กิมเอี๋ยว ศิษย์ผล</doc>
