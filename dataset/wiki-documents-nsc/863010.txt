<doc id="863010" url="https://th.wikipedia.org/wiki?curid=863010" title="เอ็กซ์แอมแบสเซเดอส์">เอ็กซ์แอมแบสเซเดอส์ เอ็กซ์แอมแบสเซเดอส์ (; บางครั้งใช้ XA) เป็นวงดนตรีร็อกจากเมืองอิธากา รัฐนิวยอร์ก สหรัฐอเมริกา ปัจจุบันประกอบด้วยสมาชิก 3 คนได้แก่ แซม แฮร์ริส (ร้องนำ), เคซีย์ แฮร์ริส (คีย์บอร์ด) และแอดัม เลวิน (กลอง) วงก่อตั้งในปี ค.ศ. 2009 โดยใช้ชื่อว่าแอมแบสเซเดอส์และออกอีพีเปิดตัว Ambassadors EP ที่มีซิงเกิลนำอย่าง "Tropisms" ต่อมาพวกเขาออกแอลพีชื่อ Litost ซึ่งเพลงชื่อเดียวกันใช้ประกอบในภาพยนตร์ เดอะโฮสต์ ต้องยึดร่าง ในปี ค.ศ. 2012 พวกเขาเซ็นสัญญากับซองส์มิวสิกพับลิชิง และออกซิงเกิล "Unconsolable" ที่ภายหลังมีการนำมาทำใหม่ ซิงเกิลดังกล่าวได้รับความสนใจจากแดน เรย์โนลส์ นักร้องนำวงอิแมจินดรากอนส์ ขณะที่เขาพักรักษาตัวที่โรงพยาบาลในเมืองนอร์ฟอร์ก รัฐเวอร์จิเนีย และเสนอให้ค่ายเพลงอินเตอร์สโคปเรเคิดส์ติดต่อไปที่วงนี้ ในปี ค.ศ. 2013 เอ็กซ์แอมแบสเซเดอส์ออกอีพีชื่อ Love Songs Drug Songs และร่วมทัวร์กับวงอิแมจินดรากอนส์, จิมมีอีตเวิลด์และเดอะมาวกลีส์ อีพีดังกล่าวขึ้นถึงอันดับที่ 11 ของชาร์ตอัลบั้มท็อปฮีตซีเกอส์ในสหรัฐ ปีต่อมาพวกเขาออกอีพีที่สาม The Reason และร่วมทัวร์กับวงแพนิก! แอตเดอะดิสโกและอิแมจินดรากอนส์ ในปี ค.ศ. 2015 พวกเขาออกอัลบั้มเต็มอัลบั้มแรกชื่อ VHS ที่ขึ้นถึงอันดับที่ 7 ของชาร์ตบิลบอร์ด 200 และได้รับการรับรองระดับโกลด์จากสมาคมผู้ประกอบกิจการเพลงของสหรัฐอเมริกาและมิวสิกแคนาดาผลงานอัลบั้มผลงาน. อัลบั้ม. - Litost (ค.ศ. 2012) - VHS (ค.ศ. 2015) - JOYFUL (ค.ศ. 2018)อีพีอีพี. - Ambassadors (ค.ศ. 2009) - Love Songs Drug Songs (ค.ศ. 2013) - The Reason (ค.ศ. 2014)</doc>
