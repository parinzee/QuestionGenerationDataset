<doc id="917179" url="https://th.wikipedia.org/wiki?curid=917179" title="พรรคพลังพลเมืองไทย">พรรคพลังพลเมืองไทย พรรคพลังพลเมืองไทย (, อักษรย่อ: พพพ., TCP.) หรือ กลุ่มพลังพลเมืองไทย กลุ่มการเมืองของไทยที่ได้ยื่นจดแจ้งจัดตั้งพรรคตาม พระราชบัญญัติประกอบรัฐธรรมนูญว่าด้วยพรรคการเมือง พ.ศ. 2560 เป็นลำดับที่ 11/2561 เมื่อวันศุกร์ที่ 2 มีนาคม พ.ศ. 2561 เกิดจากการรวมตัวกันของอดีตรัฐมนตรีและอดีต ส.ส. จากทั่วทุกภาคโดยมีนาย เอกพร รักความสุข อดีตรัฐมนตรีช่วยการ กระทรวงแรงงานและสวัสดิการสังคม เป็นผู้ก่อตั้งพรรคและว่าที่เลขาธิการพรรคนอกจากนี้ยังมีอดีตรัฐมนตรีหลายคนเข้าร่วมก่อตั้งอาทินาย สัมพันธ์ เลิศนุวัฒน์ ว่าที่หัวหน้าพรรคและนาย ปิยะณัฐ วัชราภรณ์ เป็นต้นโดยมีการนัดประชุมหารือเรื่องการจัดตั้งพรรคและแถลงข่าวถึงเรื่องนี้ที่บ้านพักของนายสัมพันธ์ที่ ถนนราชวิถี เมื่อวันอังคารที่ 30 มกราคม พ.ศ. 2561 โดยมีกำหนดประชุมพรรคครั้งแรกเพื่อเลือกหัวหน้าพรรค รองหัวหน้าพรรค เลขาธิการพรรคและคณะกรรมการบริหารพรรคในวันที่ 18 เมษายน พ.ศ. 2561 ที่ โรงแรมรอยัลริเวอร์ หรือ โรงแรมเซ็นทรา ศูนย์ราชการแจ้งวัฒนะ โดยในวันที่ 5 เมษายน พ.ศ. 2561 ทางพรรคพลังพลเมืองไทยได้รับหนังสือจดแจ้งจัดตั้งพรรคจาก พ.ต.อ. จรุงวิทย์ ภุมมา รองเลขาธิการ กกต.ในฐานะรักษาการนายทะเบียนพรรคการเมืองเพื่อให้ทางพรรคเตรียมจดทะเบียนจัดตั้งพรรคต่อไปขณะเดียวกัน นายสัมพันธ์ เลิศนุวัฒน์ แกนนำและว่าที่หัวหน้าพรรคพลังพลเมืองไทยได้ให้สัมภาษณ์ว่าในวันจันทร์ที่ 9 เมษายน พ.ศ. 2561 จะเดินทางไปรับหนังสืออนุญาตจัดประชุมพรรคจากคณะรักษาความสงบแห่งชาติ หรือ คสช. โดยทางพรรคได้เปลี่ยนแปลงวันเวลาและสถานที่ประชุมใหญ่สามัญครั้งแรกของพรรคเพื่อร่างข้อบังคับพรรค นโยบายของพรรคและประกาศอุดมการณ์การเมืองของพรรครวมถึงการเลือกตั้งหัวหน้าพรรค เลขาธิการพรรคและคณะกรรมการบริหารพรรคเป็นวันอาทิตย์ที่ 29 เมษายน พ.ศ. 2561 เวลา 13.30 น. ที่โรงแรมมิราเคิล แกรนด์ ผลปรากฏว่านาย สัมพันธ์ เลิศนุวัฒน์ ได้รับเลือกเป็นหัวหน้าพรรคคนแรก นาย เอกพร รักความสุข เป็นเลขาธิการพรรคคนแรกพร้อมกับรองหัวหน้าพรรคอีก 5 คนคือ นาย สุชาติ บรรดาศักดิ์, นาย กริช กงเพชร, นาย สมชาติ เจริญวัชรวิทย์, นาย โสภณ เพชรสว่าง และนายแพทย์ วิชัย ชัยจิตวณิชกุล โดยมีนางสาว ศิลัมพา เลิศนุวัฒน์ เป็นโฆษกพรรคและนาย ธนชาติ แสงประดับธรรมโชติ เป็นผู้อำนวยการพรรคพร้อมกับคณะกรรมการบริหารพรรคอีก 35 คน ซึ่งนายสัมพันธ์และผู้ร่วมก่อตั้งได้เข้ายื่นจดทะเบียนจัดตั้งพรรคพลังพลเมืองไทยอย่างเป็นทางการในวันอังคารที่ 22 พฤษภาคม พ.ศ. 2561 ซึ่งก่อนหน้านี้ทางพรรคได้เตรียมจดทะเบียนจัดตั้งพรรคในชื่อพรรคพลังพลเมืองแต่ได้มีการจดทะเบียนจัดตั้งมาแล้วเมื่อวันพฤหัสบดีที่ 15 พฤษภาคม พ.ศ. 2557 หรือหนึ่งอาทิตย์ก่อนการรัฐประหาร พ.ศ. 2557 มีนายปรีดา ลิ้มนนทกุลเป็นหัวหน้าพรรคทำให้ต้องเปลี่ยนมาใช้ชื่อพลังพลเมืองไทยเพื่อมิให้ซ้ำกันคณะกรรมการบริหารพรรคชุดที่ 1 (29 เมษายน 2561 —)คณะกรรมการบริหารพรรค. ชุดที่ 1 (29 เมษายน 2561 —). - สัมพันธ์ เลิศนุวัฒน์ หัวหน้าพรรค - กริช กงเพชร รองหัวหน้าพรรค - สมชาติ เจริญวัชรวิทย์ รองหัวหน้าพรรค - สุชาติ บรรดาศักดิ์ รองหัวหน้าพรรค - โสภณ เพชรสว่าง รองหัวหน้าพรรค - นายแพทย์ วิชัย ชัยจิตวณิชกุล รองหัวหน้าพรรค - เอกพร รักความสุข เลขาธิการพรรค - ไผท สุขสมหมาย รองเลขาธิการพรรค - ศิลัมพา เลิศนุวัฒน์ โฆษกพรรค รองเลขาธิการพรรค - ธนชาติ แสงประดับธรรมโชติ ผู้อำนวยการพรรค</doc>
