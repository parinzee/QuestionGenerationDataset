<doc id="889827" url="https://th.wikipedia.org/wiki?curid=889827" title="จังหวัดฌิโรนา">จังหวัดฌิโรนา ฌิโรนา () หรือ เฆโรนา () เป็นจังหวัดหนึ่งของประเทศสเปน ตั้งอยู่ในแคว้นปกครองตนเองกาตาลุญญาทางภาคตะวันออกเฉียงเหนือของประเทศ มีอาณาเขตทางทิศตะวันตกเฉียงเหนือจรดจังหวัดแยย์ดา ทิศตะวันตกเฉียงใต้จรดจังหวัดบาร์เซโลนา ทิศเหนือจรดประเทศฝรั่งเศส และทิศตะวันออกจรดทะเลเมดิเตอร์เรเนียน ในปี ค.ศ. 2016 จังหวัดฌิโรนามีประชากร 739,607 คน เมืองหลักและเมืองที่ใหญ่ที่สุดของจังหวัดคือฌิโรนา เขตเมืองของเมืองนี้ (รวมเทศบาลซัล, ซาร์ริอาดาแตร์ และบิลาบลาเร็ชซึ่งอยู่ข้างเคียง) มีประชากรทั้งหมด 144,709 คน คิดเป็นร้อยละ 19.6 ของประชากรทั้งหมด เขตเมืองฌิโรนาและปริมณฑลทำหน้าที่เป็นศูนย์กลางอุตสาหกรรม การค้า และการบริการสำหรับพื้นที่หลายแห่งของจังหวัด</doc>
