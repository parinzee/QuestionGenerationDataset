<doc id="181313" url="https://th.wikipedia.org/wiki?curid=181313" title="บลิส พับลิชชิ่ง">บลิส พับลิชชิ่ง บลิส พับลิชชิ่ง (Bliss Publishing) เป็นสำนักพิมพ์ของประเทศไทย และเป็นสำนักพิมพ์ในเครือจีเอ็มเอ็ม แกรมมี่ โดยพิมพ์หนังสือพ็อคเก็ตบุ๊คส์ โดยเน้นนวนิยายแปลภาษาญี่ปุ่นและภาษาอังกฤษเป็นหลัก ปัจจุบันได้ปิดกิจการแล้วประวัติ ประวัติ. ก่อตั้งขึ้นครั้งแรกในปีพ.ศ. 2542 ในชื่อสำนักพิมพ์อิมเมจ (IMAGE PUBLISHING) โดยเป็นส่วนหนึ่งของบริษัท อิมเมจ พับลิชชิ่ง จำกัดเพื่อทำตลาดเกี่ยวกับหนังสือพ็อคเก็ตบุ๊คส์ โดยช่วงแรกเป็นหนังสือเกี่ยวกับคู่มือด้านความงาม ตามด้วยนวนิยายแปลภาษาอังกฤษและภาษาญี่ปุ่น ก่อนที่ภายหลังจะแยกตัวออกมาก่อตั้งเป็นบริษัท บลิส พับลิชชิ่ง จำกัด (BLISS PUBLISHING COMPANY LIMITED) ในปีพ.ศ. 2547หมวดหมู่หนังสือBliss หมวดหมู่หนังสือ. Bliss. เป็นแบรนด์ของนวนิยายแปลภาษาอังกฤษและหนังสือแนวไลฟ์สไตล์สำหรับผู้หญิง ผลงานเล่มแรกของสำนักพิมพ์คือ 'แต่งหน้าสวยด้วยตัวเอง' ของชรภาส โอภาสพันธ์ ส่วนผลงานแปลเล่มแรกของสำนักพิมพ์คือเรื่อง 'ไดอารี่ของบริดเจ็ท โจนส์' ของเฮเลน ฟีลดิง แปลโดยพลอย จริยเวชโดยแบ่งหมวดหมู่หนังสือดังนี้JBOOK JBOOK. เป็นแบรนด์ของนวนิยายแปลภาษาญี่ปุ่น โดยผลงานเล่มแรกของสำนักพิมพ์คือเรื่อง 'คิทเช่น' ของบานานา โยชิโมโตะ และเรื่องต่อมาคือ 'ริง คำสาปมรณะ' ของซูซูกิ โคจิ ซึ่งต่อมากลายเป็นหนังสือแนวสยองขวัญของญี่ปุ่นที่รู้จักอย่างแพร่หลายในประเทศไทย ปัจจุบันมีหนังสือนวนิยายสืบสวนซึ่งเป็นที่รู้จักกันคือ 'คินดะอิจิ ยอดนักสืบ' ของโยโคมิโซะ เซชิ และ 'มิเกะเนะโกะ โฮล์มส์ แมวสามสียอดนักสืบ' ของอาคากะวา จิโร โดยมีหมวดหมู่หนังสือดังนี้Beast Publishing Beast Publishing. เป็นสำนักพิมพ์ที่เกิดจากความร่วมมือระหว่างสำนักพิมพ์บลิส พับลิชชิ่งและนิตยสาร Mars โดยเน้นหนังสือสำหรับกลุ่มนักอ่านชาย โดยมีหนังสือคือซีรีส์ 'RAGNAROK' ของยาซุย เคนทาโร และ 'The Dark Tower' ของสตีเฟน คิงส์มูลนิธิดำรงชัยธรรม มูลนิธิดำรงชัยธรรม. เป็นสำนักพิมพ์ของมูลนิธิดำรงชัยธรรม ก่อตั้งโดยไพบูลย์ ดำรงชัยธรรม จัดพิมพ์วรรณกรรมเยาวชนนานาชาติจากทั่วโลก โดยให้บลิส พัลลิชชิ่งเป็นผู้ดำเนินการผลิตและจัดจำหน่าย</doc>
