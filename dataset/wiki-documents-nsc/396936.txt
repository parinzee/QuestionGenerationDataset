<doc id="396936" url="https://th.wikipedia.org/wiki?curid=396936" title="ธนะศักดิ์ ปฏิมาประกร">ธนะศักดิ์ ปฏิมาประกร ธนะศักดิ์ ปฏิมาประกร รองหัวหน้าคณะรักษาความสงบแห่งชาติ (คสช.) ฝ่ายความมั่นคง กรรมการในคณะกรรมการบริหารราชการแผ่นดินตามกรอบการปฏิรูปประเทศยุทธศาสตร์ชาติ และการสร้างความสามัคคีปรองดอง ประธานคณะกรรมการส่งเสริมคุณธรรมแห่งชาติ ประธานกรรมการในคณะกรรมการพัฒนาสื่อปลอดภัยและสร้างสรรค์แห่งชาติ และเป็นอดีตรองนายกรัฐมนตรี อดีตรัฐมนตรีว่าการกระทรวงการต่างประเทศ อดีตผู้บัญชาการทหารสูงสุด ซึ่งได้รับโปรดเกล้าฯ ให้ดำรงตำแหน่งสืบต่อจาก พล.อ. ทรงกิตติ จักกาบาตร์ ที่เกษียณอายุราชการไปก่อนหน้านั้นประวัติ ประวัติ. พล.อ.ดร. ธนะศักดิ์ ปฏิมาประกร เกิดเมื่อวันที่ 9 พฤศจิกายน พ.ศ. 2496 เป็นบุตรของ พ.อ.ยงยุทธ ปฏิมาประกร หลานตาใน “รองอำมาตย์เอก หลวงนิติการประสิทธิ์ (นวน เหมนิธิ) กับ ภริยาคนที่ 2 นางอุก นิติการประสิทธิ์ ผู้สืบสายสกุล “ณ ราชสีมา” และนางสวาสดิ์ ปฏิมาประกร จบการศึกษาจากโรงเรียนเตรียมทหารรุ่นที่ 12 (ตท.12) โรงเรียนนายร้อยพระจุลจอมเกล้ารุ่นที่ 23 (ตท.12 และ จปร.23-ร่วมรุ่นเดียวกับ พล.อ. ประยุทธ์ จันทร์โอชา, พล.อ. ดาว์พงษ์ รัตนสุวรรณ, พล.อ. ธวัชชัย สมุทรสาคร) และปริญญาปรัชญาดุษฎีบัณฑิต สาขาวิชารัฐประศาสนศาสตร์ วิทยาลัยการบริหารรัฐกิจ มหาวิทยาลัยบูรพาบทบาทในทางสังคมงานด้านการทหาร บทบาทในทางสังคม. งานด้านการทหาร. พล.อ.ดร. ธนะศักดิ์ ถือว่าเป็นนายทหารเหล่าทหารราบ เติบโตในราชการมาจากกรมทหารราบที่ 21 รักษาพระองค์ (ทหารเสือราชินี) และหน่วยบัญชาการสงครามพิเศษ จังหวัดลพบุรี โดยตรง และเคยเป็นผู้บังคับบัญชาหน่วยนี้มาก่อน รวมทั้งเป็นผู้บังคับบัญชาคนแรกของ หน่วยปฏิบัติการเฉพาะกิจ 90 (ฉก.90) ซึ่งสังกัดหน่วยนี้ด้วย ต่อมาในการยึดอำนาจการปกครองเมื่อวันที่ 22 พฤษภาคม พ.ศ. 2557 เขาได้รับแต่งตั้งเป็นรองหัวหน้าคณะรักษาความสงบแห่งชาติ (คสช.) และได้รับแต่งตั้งเป็นรองนายกรัฐมนตรี และรัฐมนตรีว่าการกระทรวงการต่างประเทศ ในรัฐบาลของพลเอกประยุทธ์ จันทร์โอชา ซึ่งตั้งขึ้นภายหลังการยึดอำนาจครั้งนั้น ชีวิตส่วนตัวมีชื่อเล่นว่า "เจี๊ยบ" สื่อมวลชนจึงมีชื่อที่นิยมเรียกอย่างไม่เป็นทางการว่า "บิ๊กเจี๊ยบ" ด้านครอบครัว สมรสกับ นางเพ็ญลักษณ์ ปฏิมาประกร (นามสกุลเดิม: บุนนาค)งานด้านการเมือง งานด้านการเมือง. ในรัฐบาลพลเอก ประยุทธ์ จันทร์โอชา เขาดำรงตำแหน่งรัฐมนตรีว่าการกระทรวงการต่างประเทศ วันที่ 30 กันยายน 2557 มีแหล่งข่าวทางทูตว่า ความปรารถนาชัดแจ้งและดิ้นรนที่จะได้การรับรองจากตะวันตกผลักดันให้รัฐมนตรีว่าการกระทรวงการต่างประเทศแสวงการให้สัญญาณเชิงสัญลักษณ์มากกว่าการริเริ่มที่มีแก่นสาร แหล่งข่าวกระทรวงการต่างประเทศอีกแหล่งหนึ่งว่า พลเอกธนะศักดิ์พาดพิง "ประชาธิปไตย" 13 ครั้งในสุนทรพจน์เขา ขณะที่ประธานาธิบดีสหรัฐ บารัก โอบามาพาดพิงเจ็ดครั้ง และนายกรัฐมนตรีสหราชอาณาจักร เดวิด แคเมอรอนพาดพิง 10 ครั้ง การอ้างถึงประชาธิปไตยบ่อยครั้งกลายเป็นเรื่องขบขันในบรรดาสมาชิกชุมชนทางทูต ต่อมาเขาได้พ้นจากความเป็นรัฐมนตรี เมื่อวันที่ 19 สิงหาคม พ.ศ. 2558 ดำรงตำแหน่งรองนายกรัฐมนตรีเพียงตำแหน่งเดียว และได้รับมอบหมายให้กำกับดูแลงานกระทรวงการท่องเที่ยวและกีฬา และกระทรวงวัฒนธรรม วันที่ 23 กุมภาพันธ์ 2559 เขาเสนอแต่งตั้งประธานกรรมการและกรรมการผู้ทรงคุณวุฒิในคณะกรรมการบริหารพัฒนาพื้นที่พิเศษเพื่อการท่องเที่ยวอย่างยั่งยืนจำนวน 6 ราย1. นายวีระศักดิ์ โควสุรัตน์ ประธานกรรมการ 2. นางปิยะมาน เตชะไพบูลย์ กรรมการ 3. นายสหวัฒน์ แน่นหนา กรรมการ 4. นายธวัชชัย อรัญญิก กรรมการ 5. นายขจร วีระใจ กรรมการ 6. นายพชร อนันตศิลป์ กรรมการเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีศักดิ์รามาธิบดี ชั้นที่ 5 ชั้น เหรียญรามมาลาเข็มกล้ากลางสมร - เหรียญพิทักษ์เสรีชน ชั้นที่ 2 ประเภทที่ 1 - เหรียญราชการชายแดน - พ.ศ. 2537 เหรียญรัตนาภรณ์ รัชกาลที่ 9 ชั้นที่ 4 - พ.ศ. 2555 เหรียญลูกเสือสดุดี ชั้นที่ 1ต่างประเทศต่างประเทศ. - พ.ศ. 2555 Panglima Gagah Angkatan Tentera (PGAT) Kehormat จากรัฐบาลมาเลเซียลำดับสาแหรก</doc>
