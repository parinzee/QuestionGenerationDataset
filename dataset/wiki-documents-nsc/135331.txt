<doc id="135331" url="https://th.wikipedia.org/wiki?curid=135331" title="หลิว เต๋อหัว">หลิว เต๋อหัว หลิว เต๋อหัว (; เหล่า ตั๊กหว่า) หรือ แอนดี้ เล่า (Andy Lau) เกิดวันที่ 27 กันยายน พ.ศ. 2504 (ค.ศ. 1961) เป็นนักแสดง นักร้องชาวฮ่องกงประวัติ ประวัติ. หลิว เต๋อหัว เกิดมาในครอบครัวที่ยากจน เขาช่วยเหลือที่บ้านทำงานมาตั้งแต่เด็กๆ พออายุ 18 ปี ก็ได้เข้าเรียนที่โรงเรียนการแสดงของทีวีบี ในฮ่องกง จนได้ก้าวเข้าสู่วงการแสดง มีผลงานละครชุดทางโทรทัศน์ และเมื่อแสดงละครโทรทัศน์ไปได้สักพัก เขาก็มีโอกาสได้ร่วมงานกับนักแสดงดังในยุคนั้น อย่าง โจว เหวินฟะ จากนั้นในปี 2526 ผลงานละครโทรทัศน์เรื่อง มังกรหยก ภาค 2 ตอน จอมยุทธอินทรี ส่งผลให้เขามีชื่อเสียงโด่งดังมากขึ้น จนถูกจัดให้เป็น "ห้าพยัคฆ์ทีวีบี" ซึ่งประกอบด้วย หวง เย่อหัว, เหมียว เฉียวเหว่ย, ทัง เจิ้นเย่, หลิว เต๋อหัว และ เหลียง เฉาเหว่ย ต่อด้วยเรื่อง อุ้ยเสี่ยวป้อ ที่ประชันบทบาทกับเหลียง เฉาเหว่ย จนได้รับบทในหนังใหญ่ครั้งแรกในปี 2525 กับภาพยนตร์เรื่อง Lit Ying (Boat People) จากความช่วยเหลือของโจวหยุนฟะ กระทั่งปี 2531 หลิว เต๋อหัวตัดสินใจออกจากทีวีบี เพื่อทุ่มเทให้กับงานภาพยนตร์เพียงอย่างเดียว ในปีเดียวเองเขาได้รับการเสนอชื่อเข้าชิงรางวัลตุ๊กตาทองของฮ่องกง ในบทนำจากภาพยนตร์เรื่อง As Tears Go By ของ หว่อง คาไว ในปี 2528 เขาเริ่มหันมาร้องเพลงออกอัลบั้มเพลง โดยในช่วงยุคทศวรรษที่ 90 วงการเพลงฮ่องกงกำลังรุ่งเรืองเป็นอย่างมาก ทั้ง หลิว เต๋อหัว, หลีหมิง, กัว ฟู่เฉิง และจาง เสฺวโหย่ว ซึ่งถือเป็นนักร้องที่ประสบความสำเร็จมากที่สุดในยุคนั้นของฮ่องกง จึงถูกขนานนามว่า “สี่จตุรเทพ” ซึ่งหลิวเต๋อหัว ถือเป็นคนเดียวในบรรดาทั้ง 4 คนที่เป็นห้าพยัคฆ์ทีวีบีด้วย ในประเทศไทย หลิว เต๋อหัว เป็นรู้จักดีจากภาพยนตร์เรื่อง A Moment of Romance (2533) หรือมีชื่อไทยว่า ผู้หญิงข้าใครอย่าแตะ ต่อมาในปี 2538 เขามีหนังเรื่อง Full Throttle (ยึดถนนเก็บใจไว้ให้เธอ) ที่ได้สร้างสถิติทำรายได้สูงสุดจนถึงวันนี้ และในปี 2550 เขามีผลงานการแสดงทุนสร้างกว่า 1,000 ล้านบาทกับภาพยนตร์เรื่อง 3 อหังการ์ เจ้าสุริยา ของปีเตอร์ ชาน แสดงร่วมกับ เจ็ท ลี และ ทาเคชิ คาเนชิโรชีวิตส่วนตัว ชีวิตส่วนตัว. เขาเปลี่ยนไปนับถือศาสนาพุทธในช่วงปี พ.ศ. 2523 และเป็นสาวกของวัดภูเขาหลิงอันในไต้หวัน ทางด้านชีวิตส่วนตัว เขาเคยคบหากับอี๋ว์ เข่อซิน นักแสดงสาวชาวไต้หวันอยู่พักหนึ่ง แล้วเลิกรากันไปในปี 2529 ต่อมาในปี 2536 ได้มีข่าวลือว่า เขาแอบไปแต่งงานกับจู ลี่ชิง (; หรือ แคโรล จู) สาวชาวมาเลเซียเชื้อสายจีน ที่แวนคูเวอร์ แต่หลิว เต๋อหัว ก็ออกมาปฏิเสธข่าวดังกล่าว แต่ในกลางปี 2552 หลิว เต๋อหัว ก็ออกมายอมรับว่าได้แต่งงานแล้วอย่างเงียบ ๆ กับ จู ลี่ชิงที่คบหากันมานานถึง 25 ปี และในกลางปี 2553 ก็มีข่าวปรากฏว่า จู ลี่ชิง ตั้งครรภ์ได้ 3 เดือนแล้วผลงานด้านภาพยนตร์ ผลงานด้านภาพยนตร์. 1993 สองใหญ่แย่งใหญ่ Perfect Exchange 至尊三十六計之偷天換日</doc>
