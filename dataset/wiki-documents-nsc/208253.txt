<doc id="208253" url="https://th.wikipedia.org/wiki?curid=208253" title="ความสุข">ความสุข ความสุข หรือ สุข พจนานุกรมฉบับราชบัณฑิตยสถาน พ.ศ. 2542 นิยามว่า "น. ความสบายกายสบายใจ..." คือความรู้สึกหรืออารมณ์ประเภทหนึ่ง มีหลายระดับตั้งแต่ความสบายใจเล็กน้อยหรือความพอใจจนถึงความเพลิดเพลินหรือเต็มไปด้วยความสนุก มีการใช้แนวความคิดทางปรัชญา ศาสนา จิตวิทยา ชีววิทยาอธิบายความหมายของความสุข รวมถึงสิ่งที่ทำให้เกิดความสุข แนวความคิดทางปรัชญาและศาสนามักจะกำหนดนิยามของความสุขในความหมายของการดำรงชีวิตที่ดี หรือชีวิตที่มีความเจริญ โดยไม่จำกัดความหมายว่าเป็นเพียงอารมณ์ประเภทหนึ่งมุมมองทางศาสนา มุมมองทางศาสนา. "สุข" เป็นหัวข้อที่ผู้นับถือศาสนาพุทธให้ความสำคัญมาก เพราะเป็นสิ่งที่มนุษย์แสวงหาเพื่อให้ได้พบกับเสรีภาพและการหลุดพ้นจากความทุกข์ทั้งปวง การสอนของศาสนาพุทธใช้หลักธรรมที่เรียกกันว่ามรรค หรือหนทาง 8 ประการในการดับทุกข์เพื่อนิพพาน สุขสูงสุดสามารถมีได้ด้วยการเอาชนะตัณหาทุกรูปแบบ ส่วนสุขจากทรัพย์สินหรือความมั่นคงในชีวิตและการมีมิตรภาพที่ก็เป็นที่ยอมรับว่าเป็นเป้าหมายที่มีคุณค่าสำหรับบุคคลทั่วไป ใน​คำ​เทศน์​บน​ภูเขา พระ​เยซู​ทรง​อ้างอิง​ถึง​ความ​จำเป็น​พื้น​ฐาน​ที่​มี​มา​แต่​กำเนิด​เมื่อ​พระองค์​ตรัส​ว่า “ผู้​ที่​สำนึก​ถึง​ความ​จำเป็น​ฝ่าย​วิญญาณ​ก็​มี​ความ​สุข.” (มัทธิว 5:3) ดัง​นั้น ตาม​ที่​กล่าว​ใน​คัมภีร์​ไบเบิล ความ​สุข​แท้​มิ​ได้​ขึ้น​อยู่​กับ​ทรัพย์​สมบัติ, ชื่อเสียง, ความ​สำเร็จ​ทาง​ด้าน​ศิลปะ, หรือ​การ​มุ่ง​ติด​ตาม​เป้าหมาย​ด้าน​การ​กุศล. แทน​ที่​จะ​เป็น​เช่น​นั้น ความ​สุข​แท้​ขึ้น​อยู่​กับ​การ​สนอง​ความ​จำเป็น​ทาง​ด้าน​วิญญาณ​ของ​เรา​นั่น​คือ​ความ​จำเป็น​ใน​เรื่อง​การ​นมัสการ​พระเจ้า. ถูก​แล้ว ความ​สุข​แท้​ไม่​อาจ​ได้​มา​โดย​การ​หา​สิ่ง​ฝ่าย​วัตถุ; อีก​ทั้ง​ความ​สุข​ไม่​เป็น​ผล​มา​จาก​การ​ปรนเปรอ​เนื้อหนัง​ที่⁠ผิด​บาป. ความ​สุข​แท้​เป็น​สภาพ​ของ​หัวใจ ซึ่ง​อาศัย​ความ​เชื่อ​แท้​และ​สัมพันธภาพ​ที่​ดี​กับ​พระ​ยะโฮวา​พระเจ้า. ดัง​นั้น นับ​ว่า​เหมาะ​ที่​ดาวิด ผู้​ประพันธ์​เพลง​สรรเสริญ​ร้อง​เพลง​ดัง​นี้: “ชน​ประเทศ​ที่​นับถือ​พระ​ยะโฮวา​เป็น​พระเจ้า​ของ​ตน​ก็​เป็น​ผาสุก.”—บทเพลง​สรรเสริญ 144:15</doc>
