<doc id="157763" url="https://th.wikipedia.org/wiki?curid=157763" title="ฮิว แจ็กแมน">ฮิว แจ็กแมน ฮิว ไมเคิล แจ็กแมน (; เกิด 12 ตุลาคม ค.ศ. 1968) เป็นนักแสดงชาวออสเตรเลีย มีผลงานฮอลลีวูดที่เป็นที่รู้จักอย่างภาพยนตร์เรื่อง Van Helsing และ X-Menประวัติ ประวัติ. ฮิว แจ็คแมน เกิดที่พิมเบิล ซิดนีย์ นิวเซาท์เวลส์ ประเทศออสเตรเลีย เป็นบุตรคนเล็กใน 5 คนของ คริส แจ็กแมนกับเกรซ วัตสัน ชาวอังกฤษ ทั้งคู่หย่ากันเมื่อแจ็กแมนอายุได้ 8 ปี จากนั้นแม่ของเขาได้กลับอังกฤษ เขาและพี่อีกสี่คนอยู่กับพ่อ เขาจบการศึกษาระดับปริญญาตรีจากมหาวิทยาลัยเทคโนโลยีซิดนีย์ สาขาการสื่อสาร เอกวิชาการหนังสือพิมพ์ เขาเรียนต่อด้านการแสดง การละครของสถาบันการแสดงแห่งออสเตรเลียตะวันตก เริ่มงานแสดงในออสเตรเลียด้วยภาพยนตร์อิสระเรื่อง Paperback Hero กับ Erskineville Kings และจากผลงานเรื่องนี้ ทำให้เขาได้รับรางวัล Best Actor Award จาก Film Critics Circle of Australia และยังได้รับการเสนอชื่อเข้าชิงรางวัล Best Actor Award ของ Australian Film Institute ด้วย ในปี 1999 เขาได้รับยกย่องเป็น Australian Star of the Year จาก Australian Movie Convention ด้วย ปี 2000 เขาแสดงภาพยนตร์ฮอลลีวูด เรื่องแรกโดยรับบทเป็น วูล์ฟเวอรีน ใน X-Men ซึ่งทำรายได้มหาศาล และยังกลับมารับบทเดิมใน X2 กับ XMen: The Last Stand ด้วย เขายังเคยได้รับการเสนอชี่อเข้าชิงรางวัลลูกโลกทองคำ จาก Kate & Leopold นำแสดงร่วมกับ เม็ก ไรอั้น เขาแสดงใน Van Helsing ร่วมแสดงภาพยนตร์ลุ้นระทึกเรื่อง Swordfish กับจอห์น ทราโวลต้า และฮัลลี่ เบอร์รี่ , นำแสดงใน Someone Like You แสดงร่วมกับแอชลี่ จั๊ด และในปี 2006 แสดง The Prestige กำกับโดยคริสโตเฟอร์ โนแลน และยังพากย์เสียง ใน Happy Feet และยังมีผลงานอย่าง Scoop ของ วูดดี อัลเลน The Fountain แล้วก็ยังมี Flushed Away ที่เขาพากย์เสียงด้วย ส่วนผลงานละครเวที เขาเคยได้รับรางวัลโทนีสาขา Best Actor in a Musical เมื่อปี 2004 จากละครเวที เรื่อง The Boy from Oz และยังเคยได้รับ รางวัล Drama Desk, รางวัล Drama League, รางวัล Outer Critics Circle, และรางวัล Theatre World Awards ด้วย และผลงานละครเวทีอื่น ๆ เช่น Carousel ที่ Carnegie Hall, Oklahoma! ที่ National Theater ในลอนดอน ที่ส่งให้เขาได้รับการเสนอชื่อเข้าชิงรางวัล Olivier Award, Sunset Boulevard ที่เขาได้รางวัล ‘MO’ Award (เทียบเท่ารางวัล Tony ของออสเตรเลีย), Beauty and the Beast ของ Disney ที่ได้รับการเสนอชื่อเข้าชิงรางวัล ‘MO’ Award ด้วย ในวันศุกร์ที่ 12 ธันวาคม ค.ศ. 2008 ฮิวได้รับเลือกจาก ลอว์เรนซ์ มาร์ค และบิล คอนดอน ให้เป็นพิธีกรงานประกาศผลรางวัลออสการ์ ครั้งที่ 81 ซึ่งจะจัดในวันอาทิตย์ที่ 22 กุมภาพันธ์ ค.ศ. 2009 ในปี 2008 ยังมีผลงานภาพยนตร์ฟอร์มยักษ์เรื่อง Australia คู่กับนิโคล คิดแมน ในปลายปีเขายังได้ขึ้นแท่นหนุ่มเซ็กซี่ที่สุดแห่งปี ค.ศ. 2008 ที่ยังมีชีวิตอยู่ของ นิตยสารพีเพิล</doc>
