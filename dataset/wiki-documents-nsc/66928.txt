<doc id="66928" url="https://th.wikipedia.org/wiki?curid=66928" title="อำเภอแสวงหา">อำเภอแสวงหา อำเภอแสวงหา เป็นอำเภอหนึ่งของจังหวัดอ่างทองที่ตั้งและอาณาเขต ที่ตั้งและอาณาเขต. อำภอแสวงหาตั้งอยู่ห่างจากตัวจังหวัดอ่างทองไปทางทิศตะวันตกเฉียงเหนือ ตามทางหลวงแผ่นดินหมายเลข 3064 (แยกทางหลวงหมายเลข 309 (อ่างทอง) -บรรจบทางหลวงหมายเลข 3032 (ปากดง)) ระยะทางประมาณ 25 กิโลเมตร มีอาณาเขตติดต่อกับอำเภอต่าง ๆ ในจังหวัดอ่างทองและจังหวัดใกล้เคียงดังนี้- ทิศเหนือ ติดต่อกับอำเภอค่ายบางระจัน (จังหวัดสิงห์บุรี) - ทิศตะวันออก ติดต่อกับอำเภอท่าช้าง (จังหวัดสิงห์บุรี) และอำเภอโพธิ์ทอง - ทิศใต้ ติดต่อกับอำเภอโพธิ์ทอง - ทิศตะวันตก ติดต่อกับอำเภอศรีประจันต์และอำเภอเดิมบางนางบวช (จังหวัดสุพรรณบุรี)ประวัติ ประวัติ. อำเภอแสวงหา จากร่องรอยหลักฐานทางโบราณคดีที่ค้นพบและปรากฏอยู่ในบริเวณคูเมือง ตำบลห้วยไผ่ ทำให้สันนิษฐานได้ว่าบ้านคูเมืองเป็นเมืองโบราณที่มีมาตั้งแต่สมัยทวารวดีหรือประมาณพุทธศตวรรษที่ 12-13 นอกจากนั้นอำเภอแสวงหายังเคยเป็นสมรภูมิรบของชาวไทยผู้รักชาติที่ต่อสู้กับกองทัพพม่าอย่างกล้าหาญโดยเฉพาะทุ่งบ้านห้วยไผ่ ซึ่งปัจจุบันคือตำบลห้วยไผ่และคลองสะตือสี่ต้น คำว่า "แสวงหา" หมายถึง การเที่ยวหา การค้นหา สันนิษฐานว่าเดิมพื้นที่ของอำเภอแสวงหาเป็นหมู่บ้านที่เต็มไปด้วยป่าไผ่และไม้นานาชนิด มีสัตว์ป่าอาศัยอยู่ชุกชุม นายพรานที่ล่าสัตว์จำเป็นต้องเที่ยวเสาะหาสัตว์ในป่าบริเวณนั้นซึ่งมีเส้นทางทุรกันดานมาก จึงได้ชื่อว่า "บ้านแสวงหา" และมีหมู่บ้านเรียกว่า "บ้านพราน" ซึ่งเป็นชื่อตำบลหนึ่งในปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแสวงหาแบ่งพื้นที่การปกครองออกเป็น 7 ตำบล 61 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอแสวงหาประกอบด้วยองค์กรปกครองส่วนท้องถิ่น 8 แห่ง ได้แก่- เทศบาลตำบลแสวงหา ครอบคลุมพื้นที่บางส่วนของตำบลแสวงหา - เทศบาลตำบลเพชรเมืองทอง ครอบคลุมพื้นที่ตำบลแสวงหา (เฉพาะนอกเขตเทศบาลตำบลแสวงหา) - องค์การบริหารส่วนตำบลศรีพราน ครอบคลุมพื้นที่ตำบลศรีพรานทั้งตำบล - องค์การบริหารส่วนตำบลบ้านพราน ครอบคลุมพื้นที่ตำบลบ้านพรานทั้งตำบล - องค์การบริหารส่วนตำบลวังน้ำเย็น ครอบคลุมพื้นที่ตำบลวังน้ำเย็นทั้งตำบล - องค์การบริหารส่วนตำบลสีบัวทอง ครอบคลุมพื้นที่ตำบลสีบัวทองทั้งตำบล - องค์การบริหารส่วนตำบลห้วยไผ่ ครอบคลุมพื้นที่ตำบลห้วยไผ่ทั้งตำบล - องค์การบริหารส่วนตำบลจำลอง ครอบคลุมพื้นที่ตำบลจำลองทั้งตำบล</doc>
