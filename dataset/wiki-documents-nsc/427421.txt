<doc id="427421" url="https://th.wikipedia.org/wiki?curid=427421" title="วิลเลียม จี. มอร์แกน">วิลเลียม จี. มอร์แกน วิลเลียม จี. ไมเกรน (ค.ศ. 1870-1942) เป็นผู้คิดค้นกีฬาวอลเลย์บอล หรือเดิมเรียก "มินโทเนตต์" (Mintonette) เขาเกิดในล็อกพอร์ต รัฐนิวยอร์ก สหรัฐอเมริกา เขาพบกับเจมส์ ไนสมิท ผู้คิดค้นกีฬาบาสเกตบอล ขณะที่มอร์แกนกำลังศึกษาอยู่ที่วิทยาลัยสปริงฟีลด์ รัฐแมสซาชูเซตส์ ใน ค.ศ. 1892 เช่นเดียวกับไนสมิท มอร์แกนเข้าทำงานในด้านพลศึกษาที่วายเอ็มซีเอ (ชื่อไทยแปลว่า เยาวมานพคริสเตียนอมาตยสมาคม) โดยได้รับอิทธิพลจากไนสมิทและบาสเกตบอล ใน ค.ศ. 1895 ที่โฮลโยค รัฐแมสซาชูเซตส์ มอร์แกนได้คิดค้าน "มินโทเนตต์" ซึ่งเป็นกีฬาประเภททีมที่รุนแรงน้อยกว่า ซึ่งเหมาะสมสำหรับสมาชิกที่มีอายุมากของวายเอ็มซีเอมากกว่า แต่ยังเป็นกีฬาที่ยังต้องอาศัยทักษะด้านกรีฑา ภายหลังอัลเฟรด เอส. ฮัลสตีด เฝ้าชมมินโทเนตต์และเปลี่ยนชื่อเป็น "วอลเลย์บอล" เพราะหัวใจของกีฬา คือ การ "วอลเลย์" "บอล" ไปและกลับข้ามตาข่าย มอร์แกนเสียชีวิตใน ค.ศ. 1942 มีโรงเรียนประถมในไฮลโยค ชื่อ โรงเรียนวิลเลียม มอร์แกน ซึ่งตั้งตามชื่อเขา</doc>
