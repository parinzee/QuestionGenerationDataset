<doc id="643997" url="https://th.wikipedia.org/wiki?curid=643997" title="หม่ำ">หม่ำ หม่ำ เป็นการถนอมอาหารแบบอีสานประเภทหนึ่ง เป็นการนำเนื้อสัตว์มาสับรวมกับเครื่องใน กระเทียม ข้าวคั่ว เกลือ นำไปยัดไส้หรือถุงน้ำดี หมักไว้ 5-6 วันจนมีรสเปรี้ยว ถ้าหมักในถุงน้ำดีจะได้หม่ำรูปกลม ถ้าหมักในไส้จะได้หม่ำรูปท่อน แต่เดิมใช้ถนอมเนื้อวัวที่เหลือจากการล้มวัว โดยใช้เนื้อวัวที่มีคุณภาพดีกว่าที่ใช้ทำไส้กรอกอีสาน ปัจจุบันมีที่ทำจากเนื้อหมูด้วย มีหม่ำอีกชนิดหนึ่งเรียกหม่ำไข่ปลา เป็นการนำไข่ปลามาผสมกับน้ำซาวข้าวหรือน้ำมะพร้าวพอให้เป็นสีขาวขุ่น แล้วนำมาผสมกับกระเทียม เกลือ ข้าวเหนียว หมักไว้ 2-3 วัน รับประทานได้ นิยมใช้ไข่ปลายี่สก</doc>
