<doc id="546849" url="https://th.wikipedia.org/wiki?curid=546849" title="โจน อัคเตอร์แบร์ค">โจน อัคเตอร์แบร์ค โจน อัคเตอร์แบร์ค () เกิดวันที่ 8 กรกฎาคม ค.ศ. 1971 ที่ยูเทรกต์ เป็นอดีตนักฟุตบอลชาวดัตช์ ผู้ซึ่งเล่นเป็นผู้รักษาประตูให้แก่นักเบรดา, เอฟเซ ไอนด์โฮเฟิน (คนละทีมกับเปเอสเฟ ไอนด์โฮเฟิน) และสโมสรฟุตบอลแทรนเมียร์โรเวอส์ ทั้งนี้ เขาเป็นผู้ฝึกสอนผู้รักษาประตูให้แก่สโมสรฟุตบอลลิเวอร์พูล และได้รับการยกย่องจากสตีเวน เจอร์ราร์ด สำหรับการให้คำแนะนำในการยิงจุดโทษเมื่อครั้งที่ทีมลิเวอร์พูลได้ 3 แต้มจากการเป็นฝ่ายชนะทอตนัมฮอตสเปอร์ในการแข่งขันพรีเมียร์ลีก ฤดูกาล 2012–13ประวัติ ประวัติ. อัคเตอร์แบร์คเซ็นสัญญาแรกให้แก่แทรนเมียร์โรเวอส์ใน ค.ศ. 1998 ภายหลังจากประสบความสำเร็จในการหาคนมาแทนที่สตีฟ ไซมอนเซน ที่ได้ย้ายไปเอฟเวอร์ตัน เขาได้รับเลือกให้ลงเล่นสำหรับทีมชุดแรกทันทีเนื่องด้วยแดนนี คอยน์ ได้รับบาดเจ็บ ทำให้เขาได้รับการเปิดตัวเมื่อครั้งที่พบกับสโมสรฟุตบอลสวินดอนทาวน์ ณ วันที่ 25 กันยายน ค.ศ. 1998 ในภายหลังอัคเตอร์แบร์คได้ทำหน้าที่เป็นผู้รักษาประตูตัวเลือกแรกของทีมโรเวอร์สหลังจากที่คอยน์ได้ย้ายไปยังสโมสรฟุตบอลกริมสบีทาวน์ใน ค.ศ. 1999 อัคเตอร์แบร์คกลายมาเป็นส่วนหนึ่งของทีมผู้ฆ่ายักษ์อย่างเอฟเวอร์ตัน, เซาแทมป์ตัน และทีมใหญ่อื่น ๆ ความสามารถของอัคเตอร์แบร์คในการรักษาประตูเป็นแบบสุดขั้วโดยเขาได้ปิดโอกาสฝ่ายตรงข้ามทำคะแนน 20 ครั้ง ในฤดูกาล 2003–04 ภายใต้การดูแลของไบรอัน ลิตเติล หนึ่งในผลงานที่น่าจดจำยิ่งขึ้นของเขาคือเมื่อครั้งที่พบกับสโมสรฟุตบอลมิลล์วอลล์ในเอฟเอคัพรอบก่อนชิงชนะเลิศที่สนามเดอะนิวเดน ซึ่งได้รับการถ่ายทอดสดทางบีบีซีวัน การแข่งขันจบลงโดยปราศจากการทำประตู แต่การแข่งขันโดยส่วนใหญ่ได้รับการครองบอลโดยมิลล์วอลล์ และโจนได้ทำการรักษาประตูจากการยิงลูกโทษของเควิน มัสกัต แม้จะมีการได้รับบาดเจ็บมาก็ตาม ช่วงฤดูกาล 2005–06 ของอัคเตอร์แบร์คถือได้ว่าไม่ประสบความสำเร็จนัก หลังจากใช้เวลาส่วนใหญ่ในฤดูกาลดังกล่าวจะได้รับการกีดกันเนื่องด้วยบาดเจ็บ เขาก็ได้รับการแทนที่โดยสตีฟ วิลสัน และดีนอ เซเรเมต ผู้ซึ่งได้รับการยืมตัวจากสโมสรฟุตบอลลูตันทาวน์ โอกาสในการกลับมาตั้งตัวอีกครั้งของอัคเตอร์แบร์คในฐานะผู้รักษาประตูตัวเลือกแรกของทีมแทรนเมียร์ในฤดูกาล 2006–07 ได้ถูกขัดขวางโดยการเซ็นสัญญากับรูปแบบการเล่นในเกณฑ์ดีของผู้มากด้วยประสบการณ์อย่างแกวิน วอร์ด ในฤดูกาลต่อมา การบาดเจ็บของวอร์ดได้เปิดโอกาสให้แก่อัคเตอร์แบร์ค แต่ก็เกิดปัญหาการบาดเจ็บต่อเขาเองขึ้นอีก ที่ซึ่งทำให้เขาได้แต่นั่งอยู่ข้างนอกในช่วงเดือนสุดท้ายของฤดูกาล สัญญาของอัคเตอร์แบร์คได้หมดอายุลงในเดือนพฤษภาคม ค.ศ. 2007 และเขาได้รับการปล่อยตัวโดยแทรนเมียร์ในวันที่ 25 พฤษภาคม เรื่องนี้ทำให้เกิดความโกลาหลจากแฟน ๆ แทรนเมียร์หลายราย ผู้ซึ่งเชื่อว่าอัคเตอร์แบร์คสมควรได้รับการแข่งขันนัดรำลึก ดังที่เขาได้มีส่วนร่วมทำหน้าที่นับสิบปีที่ซึ่งเขาควรได้รับจากทางสโมสร อย่างไรก็ตาม ในวันที่ 31 พฤษภาคม เขาได้รับสัญญาการเป็นผู้ฝึกสอนและผู้เล่นสองปีร่วมกับทีมแทรนเมียร์ อัคเตอร์แบร์คได้ทำปรากฏตัวครั้งที่ 300 สำหรับทีมโรเวอร์สในเกมวันเปิดฤดูกาล 2008–09 เมื่อครั้งที่พบกับสโมสรฟุตบอลสวินดอนทาวน์ อัคเตอร์แบร์คมีการแข่งขันนัดรำลึกของเขาใน ค.ศ. 2009 เมื่อครั้งที่แทรนเมียร์พบกับเอเวอร์ตันครั้งที่ 11 หลังจากเกษียณตัวเองจากการเล่นใน ค.ศ. 2009 อัคเตอร์แบร์คได้ร่วมกับสโมสรฟุตบอลลิเวอร์พูลใน ค.ศ. 2009 ในฐานะผู้ฝึกสอนการรักษาประตูตัวสำรองและผู้รักษาประตูของศูนย์เยาวชน ก่อนที่จะได้รับการเลื่อนตำแหน่งให้เป็นผู้ฝึกสอนการรักษาประตูของทีมชุดใหญ่ในช่วงฤดูร้อน ค.ศ. 2011</doc>
