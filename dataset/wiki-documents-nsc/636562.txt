<doc id="636562" url="https://th.wikipedia.org/wiki?curid=636562" title="วงศ์ปลาวูล์ฟฟิช">วงศ์ปลาวูล์ฟฟิช วงศ์ปลาวูล์ฟฟิช (; ) เป็นวงศ์ของปลาน้ำจืดวงศ์หนึ่ง ใช้ชื่อวิทยาศาสตร์ว่า Erythrinidae ในอันดับปลาคาราซิน (Characiformes) ปลาวูล์ฟฟิช เป็นปลาคาราซินกินเนื้อ ที่มีรูปร่างทรงกระบอก หัวใหญ่ ปากกว้าง ในปากมีฟันแหลมคมขนาดใหญ่ซึ่งมีเดือยเชื่อมต่อ มีช่องว่างระหว่างซี่ฟันห่างพอสมควร มีแรงกัดอย่างรุนแรง เมื่อเปรียบเทียบกันแล้วยังถือว่าอันตรายกว่าปลาปิรันยาเสียด้วยซ้ำ เป็นปลาที่พบกระจายพันธุ์ในแหล่งน้ำขนาดใหญ่ เช่น แม่น้ำโตกันตินส์, แม่น้ำซูรินาม, แม่น้ำโกรันไตน์, แม่น้ำเอสเซกวีโบ ในทวีปอเมริกาใต้ รวมถึงพบได้ในบางแหล่งน้ำ เช่น หนองน้ำหรือลำห้วย โดยปลาจะอยู่รวมกันเป็นฝูงหลาย ๆ ตัว ปลาวูล์ฟฟิช เป็นปลาที่มีพฤติกรรมดุร้ายก้าวร้าวมาก มีรายงานว่า ในปลาขนาดใหญ่เคยกระโดดกัดแขนหรือเท้ามนุษย์ที่อยู่บนบก รวมถึงกระโจนขึ้นมาจากน้ำจับเอาสุนัขขนาดเล็กหรือลิงหรือนกลงไปกินเป็นอาหารมาแล้วในซูรินาม ในภาษาพื้นเมืองจะเรียกปลาในวงศ์นี้ว่า อันจูมาร่า (Anjumara) หรือ ตราฮิร่า (Trahira) ขนาดโตเต็มที่อาจยาวได้ถึง 90 เซนติเมตร (35 นิ้ว) ในปลาชนิดที่มีขนาดเล็กมีขนาดเล็กกว่าชนิดที่มีขนาดใหญ่ที่สุดได้ถึง 10 เท่า ในบางชนิดสามารถฮุบอากาศผ่านเข้าไปในร่างกายโดยไม่ต้องผ่านเหงือก จึงสามารถมีชีวิตอยู่ได้ในแหล่งน้ำที่มีออกซิเจนต่ำ รวมถึงสามารถคืบคลานบนบกไปหาแหล่งน้ำใหม่ได้ในช่วงฤดูแล้งอีกด้วย เป็นปลาที่ใช้บริโภคกันในทวีปอเมริกาใต้ พบซื้อขายกันในตลาดสด รวมถึงมีการเลี้ยงเป็นปลาสวยงามด้วย รวมถึงมีการตกเป็นเกมกีฬา นับว่าเป็นปลาที่เมื่อเทียบกับปลาจำพวกอื่นแล้วตกง่ายมาก รวมถึงอาจตกได้ด้วยวิธีการใช้ธนูยิงแบบพื้นเมืองอีกด้วย โดยผู้จับจะเลียนเสียงนกเพื่อล่อปลาให้เข้ามาใกล้ตลิ่งซึ่งเป็นที่น้ำตื้น จึงสามารถจับได้ง่ายการจำแนก การจำแนก. แบ่งออกได้เป็น 3 สกุล 16 ชนิด- Erythrinus - Hoplerythrinus - Hoplias - ปลาตราฮิร่ายักษ์</doc>
