<doc id="99721" url="https://th.wikipedia.org/wiki?curid=99721" title="เดอะเวสต์วิง">เดอะเวสต์วิง เดอะเวสต์วิง () เป็นละครชุดเกี่ยวกับคณะทำงานของประธานาธิบดีแห่งสหรัฐอเมริกาในทำเนียบขาว (พื้นที่ทำงานของฝ่ายบริหารของสหรัฐอเมริกาอยู่บริเวณปีกตะวันตกของทำเนียบขาว) สร้างโดยบริษัทวอร์เนอร์บราเดอร์ โทรทัศน์ () ออกอากาศครั้งแรกทางช่อง เอ็น บี ซี ในปี พ.ศ. 2542 ออกอากาศต่อเนื่องจนจบลงในปี พ.ศ. 2549 รวมทั้งสิ้น 7 ฤดูกาล 156 ตอน ถูกนำไปออกอากาศในอีกหลายประเทศ รวมถึงประเทศไทย เดอะ เวสต์ วิง สร้างสรรค์โดย อารอน ซอร์กิน (อังกฤษ: Aaron Sorkin) อำนวยการสร้างโดย จอห์น เวลส์ เดอะ เวสต์ วิง ได้รับการตอบรับเป็นอย่างดีจากสาธารณชนและนักวิจารณ์ เห็นได้จากการได้รับรางวัลลูกโลกทองคำ 2 รางวัล และรางวัลเอมมีทั้งสิ้น 26 รางวัล รวมไปถึงรางวัลละครชุดชีวิตยอดเยี่ยม (อังกฤษ: Outstanding Drama Series) 4 ปีติดต่อกันระหว่างปี พ.ศ. 2543 ถึง ค.ศ. 2546 นั่นคือทั้ง 4 ฤดูกาลแรกของเรื่อง ตลอดระยะเวลาการออกอากาศ เดอะ เวสต์ วิง มีเนื้อหาทั้งวิพากษ์วิจารณ์ปัญหาภายในประเทศ ทั้งเศรษฐกิจ สังคม ศาสนา เชื้อชาติ เพศสถานะ ปัญหาความขัดแย้งระหว่างประเทศและการก่อการร้าย ผ่านบทสนทนาที่เฉียบคม การแสดงอันน่าติดตาม และรูปแบบการนำเสนอที่แปลกใหม่ เดอะ เวสต์ วิง ออกอากาศตอนสุดท้ายในประเทศสหรัฐอเมริกาในวันอาทิตย์ที่ 14 พฤษภาคม พ.ศ. 2549กลุ่มตัวละครหลัก กลุ่มตัวละครหลัก. ตำแหน่งที่ระบุเป็นตำแหน่งตอนเริ่มต้นฤดูกาลที่หนึ่ง การเปลี่ยนแปลงตัวละครหลัก ตัวละคร แมนดี แฮมป์ตัน ไม่ปรากฏตัวอีกหลังจากจบฤดูกาลแรก ในฤดูกาลที่สี่ มีการเปลี่ยนแปลงตัวรองผู้อำนวยการสื่อสารจาก แซม ซีบอร์น เป็น วิล เบลีย์ แสดงโดย โจชัว มาลินา ในฤดูกาลที่ห้า มีการเพิ่มตัวละคร ผู้ช่วยที่ปรึกษาด้านความมั่งคงแห่งรัฐ เคท ฮาร์เปอร์แสดงโดย แมรี แมคอแมค ในฤดูกาลที่หก เพิ่มที่ปรึกษาด้านการสื่อสาร แอนนาเบธ ชอทท์ แสดงโดย คริสติน ชีโนเวธ ตัวละครคู่แข่งการเลือกตั้งเพื่อดำรงตำแหน่งประธานาธิบดีคนต่อจากบาร์ตเลตคือ สมาชิกสภาผู้แทนฯ แมทธิว ซานโตส ตัวแทนพรรคเดโมแครต แสดงโดย จิมมี สมิท และ วุฒิสมาชิก อาร์โนลด์ วินิค ตัวแทนพรรครีพับลิกัน แสดงโดย อลัน อัลดาเนื้อเรื่อง เนื้อเรื่อง. คณะทำงานของประธานาธิบดีในเรื่องระบุอย่างชัดเจนว่ามาจากพรรคเดโมแครต ทำให้ทัศนคติของตัวละครหลักจะเป็นแบบเสรีนิยม อย่างไรก็ตามมุมมองอนุรักษนิยมก็ได้รับการถ่ายทอดผ่านทางดารารับเชิญ และตัวละครรองที่มาจากพรรครีพับริกัน แม้ว่าเนื้อหาในบางตอนจะเกี่ยวกับสถานการณ์สมมุติหรือความสัมพันธ์ภายในกลุ่มตัวละคร ทว่าปัญหาที่เกิดขึ้นจริงถูกนำมาถ่ายทอดผ่านบทละครหลายๆตอน ปัญหาภายในประเทศสหรัฐฯ เช่น ปัญหาความขัดแย้งระหว่างสีผิว ปัญหาเศรษฐกิจและการว่างงาน ภัยธรรมชาติ นอกจากนั้น เดอะ เวสต์ วิง ยังนำปัญหานานาชาติมาเป็นเนื้อหาในบทละครอีกด้วย เช่น ปัญหากลุ่มผู้ก่อการร้าย ปัญหาความขัดแย้งในตะวันออกกลาง ปัญหาการแพร่ระบาดของโรคเอดส์ในทวีปแอฟริกา หรือแม้กระทั่งปัญหาสภาวะโลกร้อน ก่อนเป็น เดอะ เวสต์ วิง อารอน ซอร์กิน เขียน เดอะ เวสต์ วิง ขึ้นจากเนื้อหาส่วนที่เหลือจากการทำวิจัยเพื่อเขียนบทภาพยนตร์เรื่อง "เดอะ อเมริกัน เพรสซิเดนท์" (อังกฤษ: The American President) ของผู้กำกับ รอบ ไรเนอร์ ซึ่งนักแสดงหลายคนร่วมแสดงในทั้งสองเรื่อง</doc>
