<doc id="111790" url="https://th.wikipedia.org/wiki?curid=111790" title="เจ้าหญิงซิบิลลาแห่งซัคเซิน-โคบูร์กและโกทา">เจ้าหญิงซิบิลลาแห่งซัคเซิน-โคบูร์กและโกทา เจ้าหญิงซิบิลลาแห่งแซ็กซ์-โคบูร์กและก็อตธา หรือ ซิบิลลา คัลมา มารี อลิซ บาธิลดิส ฟีโอดอรา (ภายหลังทรงเป็น เจ้าหญิงซิบิลลาแห่งสวีเดน ดัชเชสแห่งวาสเตอร์บ็อตเต็น; 18 มกราคม พ.ศ. 2451 - 28 พฤศจิกายน พ.ศ. 2515) เป็นพระชายาในเจ้าชายกุสตาฟ อดอล์ฟ ดยุกแห่งเวสเตร์บอตเติน ดยุคแห่งวาสเตอร์บ็อตเต็น และพระชนนีในสมเด็จพระราชาธิบดีคาร์ลที่ 16 กุสตาฟแห่งสวีเดนชีวิตในวัยเยาว์ ชีวิตในวัยเยาว์. เจ้าหญิงซิบิลลาประสูติเมื่อวันที่ 18 มกราคม พ.ศ. 2451 ณ ปราสาทฟรีเดนชไตน์ เมืองก็อตธา พระธิดาในเจ้าฟ้าชายชาร์ลส์ เอ็ดเวิร์ด ดยุคแห่งรัฐแซ็กซ์-โคบูร์กและก็อตธา และ เจ้าหญิงวิกตอเรีย อเดลไฮด์แห่งชเลสวิก-โฮลชไตน์-ซอนเดอร์บูร์ก-กลึกซ์บูร์ก พระองค์เป็นพระราชปนัดดาในสมเด็จพระราชินีนาถวิกตอเรีย ผ่านทางพระชนก ซึ่งเป็นพระโอรสพระองค์เดียวในเจ้าชายเลโอโพลด์ ดยุคแห่งออลลบานี พระราชโอรสพระองค์ที่สี่อภิเษกสมรส อภิเษกสมรส. เจ้าหญิงซิบิลลาทรงอภิเษกสมรสเมื่อวันที่ 20 ตุลาคม พ.ศ. 2475 ณ เมืองโคบูร์ก กับ เจ้าฟ้าชายกุสตาฟ อดอล์ฟแห่งสวีเดน ดยุคแห่งวาสเตอร์บ็อตเต็น พระโอรสพระองค์ใหญ่ในเจ้าชายกุสตาฟ อดอล์ฟ มกุฎราชกุมารแห่งสวีเดน (ภายหลังเสวยราชสมบัติเป็น สมเด็จพระราชาธิบดีกุสตาฟที่ 6 อดอล์ฟแห่งสวีเดน) กับ เจ้าหญิงมาร์กาเร็ตแห่งคอนน็อต พระราชนัดดาพระองค์หนึ่งในสมเด็จพระราชินีนาถวิกตอเรีย ทั้งเจ้าหญิงซิบิลลาและเจ้าชายกุสตาฟ อดอล์ฟเป็นพระราชปนัดดาในสมเด็จพระราชินีนาถวิกตอเรีย เจ้าหญิงไม่ได้ทรงเป็นมกุฎราชกุมารีแห่งสวีเดน เนื่องจากพระสวามีได้สิ้นพระชนม์ไปก่อนหน้าพระอัยกา (สมเด็จพระราชาธิบดีกุสตาฟที่ 5 แห่งสวีเดน) ทั้งสองพระองค์มีพระโอรสและธิดา 5 พระองค์คือ- เจ้าฟ้าหญิงมาร์กาเรธาแห่งสวีเดน (มาร์กาเรธา เดซิเร วิกตอเรีย; ประสูติ 31 ตุลาคม พ.ศ. 2477)- ทรงอภิเษกสมรสเมื่อวันที่ 30 มิถุนายนพ.ศ. 2507 ณ เมืองแกร์ดสเลอซา บนเกาะเออลันด์ กับ จอห์น เคนเน็ต แอมเบลอร์ (เกิด 6 มิถุนายน พ.ศ. 2467 ถึงแก่กรรม 31 พฤษภาคม พ.ศ. 2551) - เจ้าฟ้าหญิงเบอร์จิตตาแห่งสวีเดน (เบอร์จิตตา อินเกบอร์ก อลิซ; ประสูติ 19 มกราคม พ.ศ. 2480)- ทรงอภิเษกสมรสเมื่อวันที่ 30 พฤษภาคม พ.ศ. 2504 ณ เมืองซิกมาริงเกิน กับ เจ้าชายโยฮันน์-จอร์จ คาโรล เลโอโพลด์ ไอเติล-ฟรีดริช ไมน์ราด มาเรีย ฮิวเบอร์ตัส ไมเคิลแห่งโฮเฮ็นซอลเลิร์น (ประสูติ 31 กรกฎาคม พ.ศ. 2475) - เจ้าฟ้าหญิงเดซิเรแห่งสวีเดน (เดซิเร เอลิซาเบธ ซิบิลลา; ประสูติ 2 มิถุนายน พ.ศ. 2481)- ทรงอภิเษกสมรสเมื่อวันที่ 5 มิถุนายน พ.ศ. 2507 ณ มหาวิหารหลวง กรุงสต็อกโฮล์ม กับ บารอน นิลส์-ออกุสต์ อ็อตโต คาร์ล นิคลาส ซิลฟ์แวร์สคิเอิลด์ (เกิด 31 พฤษภาคม พ.ศ. 2477) - เจ้าฟ้าหญิงคริสตินาแห่งสวีเดน (คริสตินา หลุยส์ เฮเลนา; ประสูติ 3 สิงหาคม พ.ศ. 2486)- ทรงอภิเษกสมรสเมื่อวันที่ 15 มิถุนายน พ.ศ. 2517 ณ พระราชวังหลวง กรุงสต็อกโฮล์ม กับ ทอร์ด เกิสตา แม็กนูสัน (เกิด 7 เมษายน พ.ศ. 2484) - สมเด็จพระราชาธิบดีคาร์ลที่ 16 กุสตาฟแห่งสวีเดน (คาร์ล กุสตาฟ ฟอล์ค ฮิวเบอร์ตัส; พระราชสมภพ 30 เมษายน พ.ศ. 2489)- ทรงดำรงพระอิสริยยศเป็น มกุฎราชกุมารแห่งสวีเดน เมื่อวันที่ 29 ตุลาคม พ.ศ. 2493 - เสวยราชสมบัติสืบต่อจากพระบรมอัยกา เมื่อวันที่ 15 กันยายน พ.ศ. 2516 - ทรงอภิเษกสมรสเมื่อวันที่ 19 มิถุนายน พ.ศ. 2519 ณ มหาวิหารหลวง กรุงสต็อกโฮล์ม กับ ซิลเวีย เรนาเท ซอมเมอร์ลาธ (เกิด 23 ธันวาคม พ.ศ. 2486)ปลายพระชนม์ชีพ ปลายพระชนม์ชีพ. ในปี พ.ศ. 2490 เจ้าหญิงซิบิลลาทรงเป็นม่ายเมื่อเจ้าชายกุสตาฟ อดอล์ฟ พระสวามีสิ้นพระชนม์จากอุบัติเหตุทางเครื่องบินที่สนามบินในกรุงโคเปนเฮเกน ประเทศเดนมาร์ก เจ้าชายคาร์ล กุสตาฟ ซึ่งเป็นพระโอรสพระองค์เล็กและพระองค์เดียว จึงทรงอยู่ในลำดับที่สองในสายการสืบราชบัลลังก์เมื่อพระชนมายุได้ 1 พรรษา และทรงเป็นมกุฎราชกุมารเมื่อพระชนมายุ 4 พรรษา หลังจากการสวรรคตของสมเด็จพระราชินีหลุยส์แห่งสวีเดนในปี พ.ศ. 2508 เจ้าหญิงซิบิลลาทรงเป็นเจ้าหญิงแห่งสวีเดนที่มีอาวุโสสูงสุด โดยได้ทรงปฏิบัติ พระราชภารกิจช่วยเหลือสมเด็จพระราชาธิบดีกุสตาฟที่ 6 อดอล์ฟแห่งสวีเดน พระสัสสุระ เจ้าหญิงซิบิลลาสิ้นพระชนม์เมื่อในวันที่ 28 พฤศจิกายน พ.ศ. 2515 ณ พระราชวังหลวง กรุงสต็อกโฮล์ม ด้วยพระโรคมะเร็ง ก่อนการเสวยราชสมบัติเป็นพระราชาธิบดีแห่งสวีเดนของพระโอรสเพียง 1 ปี สิริพระชนมายุ 64 พรรษา 10 วันพระอิสริยยศพระอิสริยยศ. - พ.ศ. 2451 - พ.ศ. 2475: เจ้าหญิงซิบิลลาแห่งแซ็กซ์-โคบูร์กและก็อตธา ดัชเชสแห่งแซ็กโซนี (Her Highness Princess Sibylla of Saxe-Coburg and Gotha, Duchess of Saxony) - พ.ศ. 2475 - พ.ศ. 2515: สมเด็จเจ้าฟ้าหญิงซิบิลลาแห่งสวีเดน ดัชเชสแห่งวาสเตอร์บ็อตเต็น (Her Royal Highness Princess Sibylla of Sweden, Duchess of Västerbotten)</doc>
