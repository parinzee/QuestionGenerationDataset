<doc id="474228" url="https://th.wikipedia.org/wiki?curid=474228" title="ไดโนซอร์ เจาะแดนลี้ลับช็อกโลก">ไดโนซอร์ เจาะแดนลี้ลับช็อกโลก ไดโนซอร์ เจาะแดนลี้ลับช็อกโลก () ภาพยนตร์แนวผจญภัยระทึกขวัญ สัญชาติอังกฤษ ในปี ค.ศ. 2012เนื้อเรื่อง เนื้อเรื่อง. จากความลี้ลับของป่าดิบคองโกในแอฟริกาตอนกลาง ถึงเรื่องราวของโมเคเลเอ็มเบ็มเบ ไดโนเสาร์ที่ยังมีชีวิตอยู่ ทำให้ โจนาธาน หัวหน้านักวิจัยจากประเทศอังกฤษ พร้อมด้วยลูกทีมกลุ่มหนึ่ง เดินทางเพื่อไปถ่ายทำสารคดีเกี่ยวกับความจริงที่ซ่อนอยู่ พร้อมด้วยเครื่องมือสื่อสารและอุปกรณ์บันทึกชั้นยอด แต่ ลู้ค ลูกชายวัย 15 ปี ของโจนาธานได้แอบเดินทางตามมาด้วย นั่นทำให้โจนาธานหัวเสียไม่น้อย เมื่อทั้งหมดเดินทางมาถึงด้วยเฮลิคอปเตอร์ ทั้งหมดได้ถูกโจมตีโดยนกประหลาดกลุ่มหนึ่ง ทำให้เฮลิคอปเตอร์ตก นักบินเสียชีวิต ทั้งหมดได้เข้าไปอยู่ในกระท่อมของชนพื้นเมืองที่ร้าง ก่อนที่จะถูกตามไล่ล่าโดยไดโนเสาร์ทั้งหมดที่อาศัยอยู่ ณ ที่แห่งนั้น จนที่สุด เจ้าหน้าที่ของทางการคองโกได้มาพบกับกระเป๋าสะพายของลู้คลอยน้ำอยู่ ข้างในนั้นมีกล้องวิดีโอที่ถูกบรรจุด้วยวัสดุกันน้ำและกันกระแทกเป็นอย่างดี ซึ่งฟุตเทจที่ลู้คบันทึกเอาไว้ ทำให้โลกต้องตะลึงนักแสดงนักแสดง. - ริชาร์ด ดิลแลนด์...โจนาธาน มาร์แชนท์ - แมตต์ เคน...ลู้ค มาร์แชนท์ - ปีเตอร์ บรู๊ค...ชาร์ลี - นาตาชา ลอริ่ง...ลิซ - สตีเฟ่น เจนนิ่งส์...พีทเบื้องหลังและการถ่ายทำ เบื้องหลังและการถ่ายทำ. The Dinosuar Project เป็นภาพยนตร์แนวผจญภัยระทึกขวัญ นำเสนอแบบสารคดี ผ่านการถ่ายทำโดยใช้กล้องวิดีโอมือถือ ทำให้มีความรู้สึกเสมือนจริง เหมือนอยู่ในเหตุการณ์ จากการกำกับและเขียนบท โดย ซิด เบนเน็ต โดยได้วางคาแรตเตอร์ไว้แบบไม่ซับซ้อน ตัวหัวหน้าคณะคือ โจนาธาน มีบุคคลิกความเป็นผู้นำสูง แต่ก็มีความขัดแย้งกับ ลู้ค ลูกชายวัย 15 ที่ไม่ได้ตั้งใจจะให้มาด้วย แต่ลู้คมีความเชี่ยวชาญเรื่องเครื่องมือสื่อสาร ซึ่งก็ได้พิสูจน์ให้โจนาธานเห็นว่า สิ่งที่ลู้คถนัดสามารถนำมาซึ่งการค้นพบที่น่าอัศจรรย์เป็นอย่างยิ่ง ภาพยนตร์นั้นได้ถ่ายทำจริง ๆ กันในป่าดิบของแอฟริกาใต้ ในช่วงที่ถ่ายทำตรงกับฤดูหนาวและต้องเผชิญกับพายุที่ค่อนข้างรุนแรงหลายครั้ง แต่ก็ไม่มีใครถอดใจไปแม้แต่คนเดียว</doc>
