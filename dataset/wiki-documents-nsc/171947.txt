<doc id="171947" url="https://th.wikipedia.org/wiki?curid=171947" title="ไนน์เอ็นเตอร์เทน อวอร์ดส์">ไนน์เอ็นเตอร์เทน อวอร์ดส์ งานประกาศผลรางวัล ไนน์เอ็นเตอร์เทน อวอร์ดส์ () เป็นงานประกาศผลรางวัลแก่บุคคลในวงการบันเทิง ทั้งเบื้องหน้าและเบื้องหลัง ซึ่งจัดโดย ฝ่ายธุรกิจไนน์เอ็นเตอร์เทน สายงานโทรทัศน์ บริษัท อสมท จำกัด (มหาชน) โดยงานนี้จัดขึ้นเป็นประจำทุกปี ณ หอประชุมใหญ่ ศูนย์วัฒนธรรมแห่งประเทศไทย รวมถึงมีการถ่ายทอดงานทางสถานีโทรทัศน์โมเดิร์นไนน์ทีวี และ ทีวีดิจิตอล MCOT HD ช่อง 30 ด้วยเช่นกันประวัติ ประวัติ. การจัดการประกาศผลรางวัล “ไนน์เอ็นเตอร์เทน อวอร์ดส์” เกิดจากความตระหนักถึงปัญหาที่เกิดขึ้นในสังคม ซึ่งปัจจุบันสื่อมวลชน โดยเฉพาะอย่างยิ่งสื่อบันเทิงมีบทบาท และอิทธิพลทั้งทางตรง และทางอ้อมต่อการดำเนินชีวิต และวิธีคิดของประชาชนมากกว่าในอดีต เพราะประชาชนสามารถเข้าถึง หรือบริโภคสื่อได้หลากหลายช่องทาง และรวดเร็วยิ่งขึ้น กอปรกับการดำเนินงานของสื่อมีการแข่งขันสูงขึ้น ช่วงชิงความสด ใหม่ ทันเหตุการณ์ และไม่ยึดติดกับกรอบหรือขนบเดิมๆ จนกระทั่งบางครั้ง อาจขาดการตรวจสอบ ที่รอบคอบเพียงพอ สิ่งที่ตามมาคือ การนำเสนอข่าวสาร และสาระบันเทิงของสื่อมวลชน กลายเป็นดาบสองคมที่ให้ทั้งคุณและโทษ แก่ผู้บริโภค กล่าวคือ ขณะที่สื่อทำหน้าที่ให้ความรู้ และความบันเทิงแก่ประชาชนอยู่นั้น ในนาทีเดียวกัน สื่อก็อาจยัดเยียดแนวความคิด และพฤติกรรมที่ไม่เหมาะสม หรือปลูกฝังค่านิยมผิดๆ แก่ประชาชนได้เช่นเดียวกัน โดยเฉพาะอย่างยิ่งกับเด็กและเยาวชน ที่ยังรู้เท่าไม่ถึงการณ์ และผู้ที่ไม่รู้เท่าทันสื่อมวลชนสีสันและเอกลักษณ์ของงาน สีสันและเอกลักษณ์ของงาน. เอกลักษณ์และสีสันของงานประกาศผลรางวัลไนน์ เอนเทอร์เทน อวอร์ดส์ คือ การที่ไม่มีการแบ่งแยกค่ายสังกัดหรือสถานีโทรทัศน์ต่างๆโดยเปิดโอกาสให้บุคคลในวงการบันเทิงทุกคนได้มีโอกาสรับรางวัลอันทรงเกียรติ โดยหน้างาน บริเวณหน้าหอประชุมใหญ่ศูนย์วัฒนธรรมแห่งประเทศไทย ก่อนที่จะเริ่มงานภายในหอประชุม จะมีแฟชั่นของบุคคลในวงการบันเทิงทั้ง ดารา นักร้อง รวมถึงคนเบื้องหลังในวงการบันเทิง บนพรมม่วง (Purple Carpet) โดยในงานประกาศผลรางวัลไนน์เอนเทอร์เทน อวอร์ดส์ ครั้งที่ 2 ปี พ.ศ. 2552 นี้ ได้มีศิลปินกลุ่มจากประเทศเกาหลี วง ทูพีเอ็ม (2PM) มาสร้างสีสันและร่วมแสดงโชว์พิเศษบนเวทีด้วยเพลงประจำการประกาศผลรางวัล เพลงประจำการประกาศผลรางวัล. เพลงประจำการประกาศผลรางวัลไนน์ เอนเทอร์เทน อวอร์ดส์ หรือ เพลงธีม คือ เพลงด้วยหัวใจ ซึ่งในแต่ละปีจะมีการผลัดเปลี่ยนผู้ขับร้อง โดยศิลปินที่เคยได้รับหน้าที่ในการขับร้องเพลงนี้เพื่อเปิดงาน ได้แก่- ครั้งที่ 1 ขับร้องโดย แก้ม วิชญาณี เปียกลิ่น - ครั้งที่ 2 ขับร้องโดย อ๊อฟ ปองศักดิ์ รัตนพงษ์ - ครั้งที่ 3 ขับร้องโดย เจนนิเฟอร์ คิ้ม - ครั้งที่ 4 ขับร้องโดย คณะนักร้องประสานเสียงสวนพลู - ครั้งที่ 5 ขับร้องโดย พินต้า ณัฐนิช รัตนเสรีเกียรติ - ครั้งที่ 6 ขับร้องโดย มาลีวัลย์ เจมีน่า - ครั้งที่ 7 ขับร้องโดย นิว นภัสสร ภูธรใจ และ จิ๋ว ปิยนุช เสือจงพรู (นิว-จิ๋ว) - ครั้งที่ 8 ขับร้องโดย ปาน ธนพร แวกประยูร - ครั้งที่ 9 ขับร้องโดย วง บิ๊กแอส - ครั้งที่ 10 ขับร้องโดย สันติ ลุนเผ่ และ ดา ธนิดา ธรรมวิมล - ครั้งที่ 11 ขับร้องโดย ไมค์ ภิรมย์พรประติมากรรมรางวัลประติมากรรมรางวัล. - ออกแบบโดย วิจิตร อภิชาตเกรียงไกร - แนวคิด จากแนวความคิดที่ บมจ.อสมท ต้องการมอบ รางวัลไนน์ เอนเทอร์เทน อวอร์ดส์ ให้แก่คนบันเทิงที่มี ความประพฤติดี มีน้ำใจต่อผู้อื่น และบำเพ็ญตนเป็นประโยชน์ต่อสังคม เพื่อยกย่องให้เป็นแบบอย่างที่ดีสำหรับเยาวชน และประชาชนทั่วไป ศิลปิน (นายวิจิตร อภิชาติเกรียงไกร) จึงได้ออกแบบประติมากรรม รางวัลนี้ บนพื้นฐานของหลักเกณฑ์ดังกล่าว โดยกำหนดเป็นงานประติมากรรมสำริด รูปบุคคลยืนโค้งคำนับ รับเสียงปรบมือ ดังรายละเอียดต่อไปนี้- ดาว หมายถึง สัญลักษณ์ของงาน (ไนน์เอ็นเตอร์เทน) และ หมายถึงความคิดสร้างสรรค์ จินตนาการและความคิดฝัน - ลักษณะท่าทางโค้งคำนับ หมายถึง การนอบน้อม สำนึกในบุณคุณ ของประชาชน เป็นคนดีมีคุณธรรม อ่อนน้อมถ่อมตน - ทรงผมปลิว หมายถึง บุคคลที่เป็นนักแสดง จะมีความเคลื่อนไหว พลังของการแสดงส่งผ่าน ให้เกิดลมที่ผ่านตัว ทำให้ผมปลิวไปด้านหลัง และอาจหมายถึงเสียงปรบมือ ของประชาชน ที่แปรเปลี่ยนเป็นพลัง เกิดแรงปะทะ ทำให้ผมปลิว - ชุดทักซิโด หมายถึง นักแสดงที่ยืนอยู่บนเวทีอันทรงเกียรติ - ฐานสูง หมายถึง นักแสดงหรือผู้ที่สร้างสรรค์สื่อบันเทิง ย่อมเป็นที่สนใจของประชาชน เสมือนกับยืนอยู่บนที่สูง เป็นที่จับตามองของผู้อื่น จึงต้องเป็นบุคคลที่มีคุณธรรม จริยธรรม และเป็นแบบอย่างที่ดี การที่ยืนอยู่บนที่สูง จึงเป็นสิ่งย้ำเตือนให้ตระหนักว่า เป็นบุคคลที่อยู่ในสายตาของประชาชน ควรทำในสิ่งที่ถูกต้องประเภทรางวัล ประเภทรางวัล. รางวัลในงานประกาศผลไนน์ เอนเตอร์เทน อวอร์ดส์ แบ่งออกเป็น 13 สาขา ดังนี้- รางวัลพระราชทานบันเทิงเทิดธรรม - รางวัลนักร้องชายแห่งปี - รางวัลนักร้องหญิงแห่งปี - รางวัลนักแสดงชายแห่งปี - รางวัลนักแสดงหญิงแห่งปี - รางวัลละครโทรทัศน์แห่งปี - รางวัลภาพยนตร์แห่งปี - รางวัลเพลงแห่งปี - รางวัลครอบครัวบันเทิงแห่งปี - รางวัลคนเบื้องหลังหญิงแห่งปี - รางวัลคนเบื้องหลังชายแห่งปี - รางวัลพิธีกรแห่งปี - รางวัลขวัญใจมหาชน ต่อมาในปี 2552 ซึ่งงานประกาศผลไนน์เอ็นเตอร์เทน อวอร์ดส์ จัดขึ้นเป็นครั้งที่ 2 ได้มีการปรับเปลี่ยนรางวัลโดยนำเอารางวัล คนเบื้องหลังชายและหญิงแห่งปี มารวมกันเป็นรางวัลเดียว เป็นรางวัล บุคคลเบื้องหลังแห่งปี และเพิ่มรางวัล ทีมสร้างสรรค์แห่งปี ขึ้นมา และในปี 2554 ซึ่งงานประกาศผลไนน์เอ็นเตอร์เทน อวอร์ดส์ จัดขึ้นเป็นครั้งที่ 4 ได้มีการปรับเปลี่ยนรางวัลโดยนำเอารางวัล นักร้องชายและหญิงแห่งปี มารวมกันเป็นรางวัลเดียว เป็นรางวัล นักร้องเดี่ยวแห่งปี และเพิ่มรางวัล นักร้องกลุ่มแห่งปี ขึ้นมารางวัลพระราชทานบันเทิงเทิดธรรม รางวัลพระราชทานบันเทิงเทิดธรรม. สมเด็จพระเทพรัตนราชสุดาฯ สยามบรมราชกุมารี ทรงพระกรุณาโปรดเกล้าฯ พระราชทานรางวัลเกียรติยศ ที่ทรงคุณค่าที่สุดของวงการบันเทิง รางวัล “บันเทิงเทิดธรรม” เพื่อเชิดชูเกียรติคนบันเทิงที่มีคุณภาพและคุณธรรม ในโอกาสที่บริษัท อสมท จำกัด (มหาชน) จะจัดงานประกาศผลรางวัลบันเทิงยอดเยี่ยมแห่งปี “ไนน์เอ็นเตอร์เทนอวอร์ด” จึงได้นำความขึ้นกราบบังคมทูล สมเด็จพระเทพรัตนราชสุดาฯ สยามบรมราชกุมารี เพื่อขอพระราชทานถ้วยรางวัลเกียรติยศ “บันเทิงเทิดธรรม” เพื่อเป็นการยกย่องเชิดชูเกียรติ และเป็นขวัญกำลังใจ แก่ศิลปินนักแสดงที่มีความประพฤติดี ยึดมั่นในคุณธรรม และสร้างสรรค์ผลงานคุณภาพ เป็นเกียรติประวัติแก่วงการบันเทิงสืบต่อไปรายชื่อผู้ได้รับรางวัลไนน์ เอ็นเตอร์เทน อวอร์ดส์ ครั้งที่ 1 รายชื่อผู้ได้รับรางวัล. ไนน์ เอ็นเตอร์เทน อวอร์ดส์ ครั้งที่ 1. งานประกาศผลรางวัล ไนน์ เอนเตอร์เทน อวอร์ดส์ ครั้งที่ 1 (Nine Entertain Awards 2008) จัดขึ้น เมื่อวันที่ 29 พฤษภาคม 2551 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม สรพงษ์ ชาตรี - รางวัลนักร้องชายแห่งปี ธงไชย แมคอินไตย์ - รางวัลนักร้องหญิงแห่งปี ธนพร แวกประยูร - รางวัลนักแสดงชายแห่งปี ธีรเดช วงศ์พัวพันธ์ - รางวัลนักแสดงหญิงแห่งปี สินจัย เปล่งพานิช - รางวัลละครโทรทัศน์แห่งปี ละครกงจักร ลายดอกบัว - รางวัลภาพยนตร์แห่งปี ตำนานสมเด็จพระนเรศวรมหาราช - รางวัลเพลงแห่งปี รักเธอ – ศักดิ์สิทธิ์ เวชสุภาพร - รางวัลครอบครัวบันเทิงแห่งปี ครอบครัวเวชสุภาพร - รางวัลคนเบื้องหลังหญิงแห่งปี ศัลยา สุขะนิวัติต์ - รางวัลคนเบื้องหลังชายแห่งปี ถกลเกียรติ วีรวรรณ - รางวัลพิธีกรแห่งปี ธงชัย ประสงค์สันติ - รางวัลขวัญใจมหาชน เขมนิจ จามิกรณ์ไนน์ เอ็นเตอร์เทน อวอร์ดส์ ครั้งที่ 2 ไนน์ เอ็นเตอร์เทน อวอร์ดส์ ครั้งที่ 2. งานประกาศผลรางวัล ไนน์ เอนเตอร์เทน อวอร์ดส์ ครั้งที่ 2 (Nine Entertain Awards 2009) จัดขึ้น เมื่อวันที่ 26 กุมภาพันธ์ 2552 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม เศรษฐา ศิระฉายา - รางวัลนักร้องชายแห่งปี ธนชัย อุชชิน - รางวัลนักร้องหญิงแห่งปี เจนนิเฟอร์ คิ้ม - รางวัลนักแสดงชายแห่งปี อธิชาติ ชุมนานนท์ - รางวัลนักแสดงหญิงแห่งปี แอน ทองประสม - รางวัลละครโทรทัศน์แห่งปี โบตั๋นกลีบสุดท้าย - รางวัลภาพยนตร์แห่งปี องค์บาก 2 - รางวัลเพลงแห่งปี ช่วงที่ดีที่สุด - BOYDPOD - รางวัลครอบครัวบันเทิงแห่งปี ครอบครัวจารุจินดา - รางวัลบุคคลเบื้องหลังแห่งปี ประภาส ชลศรานนท์ - รางวัลพิธีกรแห่งปี สุทธิพงษ์ ธรรมวุฒิ - รายการคนค้นคน - รางวัลทีมสร้างสรรค์แห่งปี ทีมสร้างสรรค์รายการกบนอกกะลา – บริษัท ทีวีบูรพา จำกัด - รางวัลขวัญใจมหาชน สุกฤษฎิ์ วิเศษแก้วไนน์ เอ็นเตอร์เทน อวอร์ดส์ ครั้งที่ 3 ไนน์ เอ็นเตอร์เทน อวอร์ดส์ ครั้งที่ 3. งานประกาศผลรางวัล ไนน์ เอ็นเตอร์เทน อวอร์ดส์ ครั้งที่ 3 (Nine Entertain Awards 2010) จัดขึ้น เมื่อวันที่ 25 มีนาคม 2553 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิงเทิดธรรม อดุลย์ ดุลยรัตน์ - รางวัลนักร้องชายแห่งปี ป็อบ แคลอรี่ส์ บลาห์บลาห์ - รางวัลนักร้องหญิงแห่งปี ดา เอ็นโดรฟิน - รางวัลนักแสดงชายแห่งปี พงษ์พัฒน์ วชิรบรรจง - รางวัลนักแสดงหญิงแห่งปี นัท มีเรีย - รางวัลละครโทรทัศน์แห่งปี พระจันทร์สีรุ้ง - รางวัลภาพยนตร์แห่งปี ความจำสั้นแต่รักฉันยาว - รางวัลเพลงแห่งปี ความคิด - แสตมป์ อภิวัชร์ - รางวัลครอบครัวบันเทิงแห่งปี ครอบครัว กิจเจริญ - รางวัลบุคคลเบื้องหลังแห่งปี หม่อมหลวงพันธุ์เทวนพ เทวกุล - รางวัลพิธีกรแห่งปี สุริวิภา กุลตังวัฒนา -รายการ สุริวิภา, ตลาดสดสนามเป้า, ศึก 12 ราศี - รางวัลทีมสร้างสรรค์แห่งปี ทีมสร้างสรรค์รายการ บ้านนี้มีรัก- บริษัท ซีเนริโอ จำกัด - รางวัลขวัญใจมหาชน สุกฤษฎิ์ วิเศษแก้วไนน์ เอ็นเตอร์เทน อวอร์ดส์ ครั้งที่ 4 ไนน์ เอ็นเตอร์เทน อวอร์ดส์ ครั้งที่ 4. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 4 (Nine Entertain Awards 2011) จัดขึ้น เมื่อวันที่ 17 มีนาคม 2554 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม : พิศมัย วิไลศักดิ์ - รางวัลนักแสดงชายแห่งปี : ชาคริต แย้มนาม - รางวัลนักแสดงหญิงแห่งปี : เฌอมาลย์ บุญยศักดิ์ - รางวัลภาพยนตร์แห่งปี : ชั่วฟ้าดินสลาย - รางวัลละครโทรทัศน์แห่งปี : ไฟอมตะ - รางวัลนักร้องเดี่ยวแห่งปี : ปองศักดิ์ รัตนพงษ์ - รางวัลนักร้องกลุ่มแห่งปี : ซิงกูลาร์ - รางวัลเพลงแห่งปี : เบา เบา ของ ซิงกูลาร์ - รางวัลพิธีกรแห่งปี : คะนึงนิจ จักรสมิทธานนท์ - รางวัลบุคคลเบื้องหลังแห่งปี : อรุโณชา ภาณุพันธ์ - รางวัลทีมสร้างสรรค์แห่งปี : ทีมสร้างสรรค์รายการคุณพระช่วย - รางวัลครอบครัวแห่งปี : ครอบครัวรากแก่น - รางวัลขวัญใจมหาชน : สุกฤษฎิ์ วิเศษแก้วไนน์ เอนเตอร์เทน อวอร์ดส์ ครั้งที่ 5 ไนน์ เอนเตอร์เทน อวอร์ดส์ ครั้งที่ 5. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 5 (Nine Entertain Awards 2012) จัดขึ้น เมื่อวันที่ 14 มีนาคม 2555 ณ โรงละครแห่งชาติ และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม : สุประวัติ ปัทมสูต - รางวัลนักแสดงชายแห่งปี : นพชัย ชัยนาม - รางวัลนักแสดงหญิงแห่งปี : จริยา แอนโฟเน่ - รางวัลภาพยนตร์แห่งปี : ฝนตกขึ้นฟ้า - รางวัลละครโทรทัศน์แห่งปี : มงกุฎดอกส้ม - รางวัลนักร้องเดี่ยวแห่งปี : นรารักษ์ ใจบำรุง - รางวัลนักร้องกลุ่มแห่งปี : สล็อต แมชชีน - รางวัลเพลงแห่งปี : เพลง หน่วง - Room 39 - รางวัลพิธีกรแห่งปี : เกตุเสพสวัสดิ์ ปาลกะวงศ์ ณ อยุธยา - รางวัลบุคคลเบื้องหลังแห่งปี : สุรางค์ เปรมปรีดิ์ - รางวัลทีมสร้างสรรค์แห่งปี : ทีมสร้างสรรค์ภาพยนตร์อุโมงค์ผาเมือง - รางวัลครอบครัวแห่งปี : ครอบครัวสุโกศล - รางวัลขวัญใจมหาชน : สุกฤษฎิ์ วิเศษแก้วไนน์เอ็นเตอร์เทน อวอร์ดส์ ครั้งที่ 6 ไนน์เอ็นเตอร์เทน อวอร์ดส์ ครั้งที่ 6. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 6 (Nine Entertain Awards 2013) จัดขึ้น วันที่ 21 มีนาคม พ.ศ. 2556 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม : แอน ทองประสม - รางวัลนักแสดงชายแห่งปี : บอย ปกรณ์ ฉัตรบริรักษ์ - รางวัลนักแสดงหญิงแห่งปี : นุ่น ศิรพันธ์ วัฒนจินดา - รางวัลภาพยนตร์แห่งปี : ชัมบาลา - รางวัลละครโทรทัศน์แห่งปี : อำแดงเหมือนกับนายริด (ละคร) - รางวัลนักร้องเดี่ยวแห่งปี : แสตมป์ อภิวัชร์ เอื้อถาวรสุข - รางวัลนักร้องกลุ่มแห่งปี : นิว-จิ๋ว - รางวัลเพลงแห่งปี : เพลง ไกลแค่ไหน คือ ใกล้ - เก็ตสึโนวา (Getsunova) - รางวัลพิธีกรแห่งปี : วุฒิธร มิลินทจินดา - รางวัลครอบครัวแห่งปี : ครอบครัวสังวริบุตร - รางวัลบุคคลเบื้องหลังแห่งปี : อรพรรณ พานทอง (วัชรพล) - รางวัลผลงานสร้างสรรค์แห่งปี : ยักษ์ โดย ประภาส ชลศรานนท์ - รางวัลทีมสร้างสรรค์แห่งปี : ทีมสร้างสรรค์รายการ วิทยสัประยุทธ์ - รางวัลขวัญใจมหาชน : สุกฤษฎิ์ วิเศษแก้วไนน์เอ็นเตอร์เทน อวอร์ดส์ ครั้งที่ 7 ไนน์เอ็นเตอร์เทน อวอร์ดส์ ครั้งที่ 7. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 7 (Nine Entertain Awards 2014) จัดขึ้น เมื่อวันที่ 4 มิถุนายน พ.ศ. 2557 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม : ปาน ธนพร แวกประยูร - รางวัลนักแสดงชายแห่งปี : มาริโอ้ เมาเร่อ  - รางวัลนักแสดงหญิงแห่งปี : ป๊อก ปิยธิดา มิตรธีรโรจน์ - รางวัลภาพยนตร์แห่งปี : ตั้งวง - รางวัลละครโทรทัศน์แห่งปี : สุภาพบุรุษจุฑาเทพ : คุณชายรัชชานนท์ - รางวัลนักร้องเดี่ยวแห่งปี : สิงโต นำโชค - รางวัลนักร้องกลุ่มแห่งปี : วง Mild - รางวัลเพลงแห่งปี : เพลง ลมเปลี่ยนทิศ - บิ๊กแอส (Big Ass) - รางวัลพิธีกรแห่งปี : คงกะพัน แสงสุริยะ - รางวัลครอบครัวแห่งปี : ครอบครัวฉัตรบริรักษ์ - รางวัลบุคคลเบื้องหลังแห่งปี : อรชุมา ยุทธวงศ์ - รางวัลทีมสร้างสรรค์แห่งปี : ทีมสร้างสรรค์รายการ สารคดีหอมแผ่นดิน - รางวัลขวัญใจมหาชน : เจมส์ จิรายุ ตั้งศรีสุขไนน์เอ็นเตอร์เทน อวอร์ดส์ ครั้งที่ 8 ไนน์เอ็นเตอร์เทน อวอร์ดส์ ครั้งที่ 8. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 8 (Nine Entertain Awards 2015) จัดขึ้น เมื่อวันที่ 14 พฤษภาคม 2558 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์โมเดิร์นไนน์ทีวี ด้วยเช่นกัน- รางวัลพระราชทานบันเทิงเทิดธรรม :จินตหรา สุขพัฒน์ - รางวัลนักแสดงชายแห่งปี : อเล็กซานเดอร์ ไซม่อน เรนเดลล์ - รางวัลนักแสดงหญิงแห่งปี : วรัทยา นิลคูหา - รางวัลภาพยนตร์แห่งปี : คิดถึงวิทยา - รางวัลละครโทรทัศน์แห่งปี : ลูกทาส - รางวัลนักร้องเดี่ยวแห่งปี : สงกรานต์ รังสรรค์ - รางวัลนักร้องกลุ่มแห่งปี : วง แทททู คัลเลอร์ - รางวัลเพลงแห่งปี : เพลงเธอ - ค็อกเทล (Cocktail) - รางวัลพิธีกรแห่งปี : สุจิรา อรุณพิพัฒน์ - รางวัลครอบครัวแห่งปี : ครอบครัว โพธิ์งาม - รางวัลบุคคลเบื้องหลังแห่งปี : ยุทธนา ลอพันธุ์ไพบูลย์ - รางวัลทีมสร้างสรรค์แห่งปี : ทีมสร้างภาพยนตร์เพชฌฆาต - รางวัลขวัญใจมหาชน : ณเดชน์ คูกิมิยะไนน์เอ็นเตอร์เทน อวอร์ดส์ ครั้งที่ 9 ไนน์เอ็นเตอร์เทน อวอร์ดส์ ครั้งที่ 9. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 9 (Nine Entertain Awards 2016) จัดขึ้น เมื่อวันที่ 25 พฤษภาคม 2559 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์ช่อง 9 เอ็มคอตเอชดี ด้วยเช่นกัน- รางวัลพระราชทานบันเทิงเทิดธรรม : มยุริญ ผ่องผุดพันธ์ - รางวัลนักแสดงชายแห่งปี : ศุกลวัฒน์ คณารศ - รางวัลนักแสดงหญิงแห่งปี : ฝนทิพย์ วัชรตระกูล - รางวัลภาพยนตร์แห่งปี : ฟรีแลนซ์ ห้ามป่วย ห้ามพัก ห้ามรักหมอ - รางวัลละครโทรทัศน์แห่งปี : สุดแค้นแสนรัก - รางวัลนักร้องเดี่ยวแห่งปี : ชลาทิศ ตันติวุฒิ - รางวัลนักร้องกลุ่มแห่งปี : klear - รางวัลเพลงแห่งปี : ไม่เคย : 25 Hours - รางวัลพิธีกรแห่งปี : สุวิกรม อัมระนันทน์ - รางวัลครอบครัวแห่งปี : ครอบครัวเค้ามูลคดี - รางวัลบุคคลเบื้องหลังแห่งปี : ธงชัย ประสงค์สันติ - รางวัลทีมสร้างสรรค์แห่งปี : ทีมเขียนบทจากซีรีส์ HORMONES 3 THE FINAL SEASON - รางวัลขวัญใจมหาชน : จิรายุ ตั้งศรีสุขไนน์เอ็นเตอร์เทน อวอร์ดส์ ครั้งที่ 10 ไนน์เอ็นเตอร์เทน อวอร์ดส์ ครั้งที่ 10. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 10 (Nine Entertain Awards 2017) จัดขึ้น เมื่อวันที่ 8 มิถุนายน 2560 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์ช่อง 9 เอ็มคอตเอชดี ด้วยเช่นกัน- รางวัลพระราชทานบันเทิงเทิดธรรม : เขมนิจ จามิกรณ์ - รางวัลนักแสดงชายแห่งปี : ฉันทวิชช์ ธนะเสวี - รางวัลนักแสดงหญิงแห่งปี : ณฐพร เตมีรักษ์ - รางวัลภาพยนตร์แห่งปี : พรจากฟ้า - รางวัลละครโทรทัศน์แห่งปี : วัยแสบสาแหรกขาด - รางวัลนักร้องเดี่ยวแห่งปี : ชนกันต์ รัตนอุดม - รางวัลนักร้องกลุ่มแห่งปี : Room 39 - รางวัลเพลงแห่งปี : I'm sorry (สีดา) : The Rube - รางวัลพิธีกรแห่งปี : สมเกียรติ จันทร์พราหมณ์ - รางวัลครอบครัวแห่งปี : ครอบครัวเสียงสมบุญ - รางวัลบุคคลเบื้องหลังแห่งปี : พงษ์พัฒน์ วชิรบรรจง - รางวัลทีมสร้างสรรค์แห่งปี :ทีมละครนาคี - รางวัลขวัญใจมหาชน : ผลิตโชค อายนบุตรไนน์เอ็นเตอร์เทน อวอร์ดส์ ครั้งที่ 11 ไนน์เอ็นเตอร์เทน อวอร์ดส์ ครั้งที่ 11. งานประกาศผลรางวัล ไนน์เอ็นเตอร์เทน อวอร์ดส์ ครั้งที่ 11 (Nine Entertain Awards 2018) จัดขึ้น เมื่อวันที่ 8 มิถุนายน 2561 ณ หอประชุมใหญ่ ศูนย์วัฒนธรรมแห่งประเทศไทย และมีการถ่ายทอดผ่านทางสถานีโทรทัศน์ช่อง 9 เอ็มคอตเอชดี และ เฟซบุ๊ก ของ ไนน์เอ็นเตอร์เทน ด้วยเช่นกัน- รางวัลพระราชทานบันเทิงเทิดธรรม : อาทิวราห์ คงมาลัย - รางวัลนักแสดงชายแห่งปี : ณเดชน์ คูกิมิยะ - รางวัลนักแสดงหญิงแห่งปี : ลลิตา ปัญโญภาส,พัชราภา ไชยเชื้อ - รางวัลภาพยนตร์แห่งปี : ฉลาดเกมส์โกง - รางวัลละครโทรทัศน์แห่งปี : รากนครา - รางวัลนักร้องเดี่ยวแห่งปี : ธันวา บุญสูงเนิน - รางวัลนักร้องกลุ่มแห่งปี : บิ๊กแอส - รางวัลเพลงแห่งปี : คนละชั้น - จินเจษฎ์ วรรธนะสิน - รางวัลพิธีกรแห่งปี : กันต์ กันตถาวร - รางวัลครอบครัวแห่งปี : ครอบครัวจรรยาธนากร - รางวัลบุคคลเบื้องหลังแห่งปี : ประวิทย์ มาลีนนท์ - รางวัลขวัญใจมหาชน : ราณี แคมเปน</doc>
