<doc id="908177" url="https://th.wikipedia.org/wiki?curid=908177" title="อำเภอบินตูลู">อำเภอบินตูลู อำเภอบินตูลู () เป็นหนึ่งใน 2 อำเภอของเขตบินตูลู, รัฐซาราวะก์, ประเทศมาเลเซีย มีพื้นที่รวมประมาณ 7,220.40 ตารางกิโลเมตร มีเมืองขนาดใหญ่ที่สุด 2 เมือง คือ เมืองบินตูลู และเมืองเซอบาอูห์ มีหน่วยปกครองย่อยที่ขึ้นตรงต่ออำเภอบินตูลู 1 แห่ง คือ ตำบลเซอบาอูห์ประชากร ประชากร. จากการประมาณการในปี ค.ศ. 2008 คาดว่าอำเภอบินตูลูมีประชากรราว 186,100 คน โดยส่วนใหญ่ตั้งถิ่นฐานอยู่ในเขตเมืองบินตูลูชาติพันธ์ุ ชาติพันธ์ุ. ประชากรในเขตอำเภอบินตูลูนั้นมีความหลากหลายทางชาติพันธ์ุค่อนข้างมาก กล่าวคือ มีทั้งกลุ่มชนเผ่าดั้งเดิม เช่น อีบัน เมลาเนา ออรังอูลู เคอดะยัน รวมไปถึงชาติพันธ์ุที่อพยพย้ายถิ่นเข้ามาตั้งถิ่นฐานใหม่ ได้แก่ ชาวมลายู จีนฮั่น ส่วนการกระจายตัวของชาติพันธุ์ต่างๆในอำเภอพบว่า ชาวอีบันส่วนมากจะพบหนาแน่นในเขตชนบทของอำเภอบินตูลู เช่น ตำบลเซอบาอูห์ เป็นต้น ส่วนชาวเมลาเนานั้นจะตั้งถิ่นฐานกระจุกตัวกันอยู่ในเขตเมืองบินตูลูและชุมชนโดยรอบ ได้แก่ เมืองบินตูลู เมืองเซอบาอูห์ หมู่บ้านปานดัน และหมู่บ้านลาบัง ในกรณีของชาวมาเลย์ซึ่งไม่ได้มีพื้นเพเดิมอยู่ในบินตูลูนั้น กลับกลายเป็นชาติพันธุ์หลักของบินตูลู มีการแต่งงานกันข้ามชนเผ่าระหว่างชาวมาเลย์กับชาวเมลาเนา เนื่องจากมีความเชื่อทางศาสนาเหมือนกัน ส่วนชาวจีนนั้นจะตั้งถิ่นฐานอยู่ในเมืองใหญ่ที่เป็นเขตธุรกิจ ได้แก่ บินตูลู เซอบาดู และเมืองท่ากีดูรอง พบได้บางส่วนที่หมู่บ้านกัวลาเคอบูลู และหมู่บ้านเจอลาลอง และกลุ่มชาติพันธุ์สุดท้าย คือ ออรังอูลู เช่น เกินยะห์ กะยัน ตาตาอู เปอนัน และปูนัน เป็นต้น โดยชาวเปอนัน และปูนันจะพบกระจายทั่วไปไม่พบการก่อตั้งเป็นชุมชนเฉพาะเหมือนกับชาวอีบัน โดยส่วนใหญ่มักอยู่ตามเขตชนบท เช่น หมู่บ้านคาคุสและเจอลาลอง ส่วนชาวเคอดะยัน ถึงแม้จะมีจำนวนน้อยมากเมื่อเทียบกับเผ่าอื่น แต่พบการรวมตัวเป็นชุมชนในบริเวณนยาเลา (Nyalau areas) ห่างจากเมืองบินตูลูไป 100 กิโลเมตรใกล้กับเขตมีรี ในปัจจุบัน มีการอพยพของแรงงานต่างถิ่นเข้าไปในอำเภอบินตูลูเป็นจำนวนมาก เนื่องจากการเติบโตของธุรกิจปิโตรเคมีในแถบนี้ ซึ่งคาดว่ากลุ่มแรงงานอพยพในอำเภอบินตูลูนั้นคิดเป็นสัดส่วนมากถึงร้อยละ 20 จากประชากรรวมทั้งอำเภอเศรษฐกิจการคมนาคมขนส่งโครงสร้างพื้นฐาน โครงสร้างพื้นฐาน. ทางหลวงสายแพน-บอร์เนียว เป็นถนนใหญ่สายหลักที่เชื่อมระหว่างอำเภอบินตูลูกับพื้นที่อื่นในรัฐซาราวะก์ ทั้งนี้ เป็นที่คาดการณ์ว่าอำเภอบินตูลูจะมีการขยายตัวอย่างรวดเร็ว เนื่องจากซีมีลาเจา(Similajau) ซึ่งเป็นส่วนหนึ่งของโครงการพัฒนาพลังงานทางเลือกที่มีชื่อว่า นอกจากนี้ภาครัฐยังมีโครงการที่จะสร้างท่อนำส่งก๊าซเชื่อมต่อไปจากรัฐซาบะฮ์ยังเมืองท่ากีดูรอง ซึ่งอยู่ในเขตอำเภอบินตูลูอีกด้วยการศึกษา การศึกษา. สถานศึกษาในอำเภอบินตูลูนั้นส่วนใหญ่เป็นระดับประถมศึกษาและมัธยมศึกษา มีระดับมหาวิทยาลัยเพียงแห่งเดียว คือ มหาวิทยาลัยปุตรามาเลเซีย (Universiti Putra Malaysia; UPM) ซึ่งมาตั้งสาขาอยู่ในอำเภอบินตูลู ส่วนสถานศึกษาระดับมัธยมศึกษาส่วนใหญ่ในเขตบินตูลูนั้นจะตั้งอยู่ในเขตอำเภอบินตูลู ส่วนสถานศึกษาระดับประถมศึกษานั้นจะมีอยู่กระจายไปทั่วทั้งเขต ในเขตนี้มีโรงเรียนมัธยมศึกษาเอกชนเพียงแห่งเดียวคือ โรงเรียนไคดี (SM Kai Dee) ซึ่งเป็นโรงเรียนสำหรับชาวซาราวักเชื้อสายจีน นอกจากนี้ยังสถาบันการศึกษาภายในหน่วยงานภาครัฐที่เปิดดำเนินการภายในอำเภอบินตูลูอยู่หลายแห่ง เช่น สถาบันเกียตมารา (GIATMARA), สถานบันวิจัยเคมีศึกษาแห่งมาเลเซีย (Institut Kimia Malaysia; IKM), สถานบันฝึกสอนเทคโนโลยีชั้นสูง (Advance Technology Training Centre; ADTEC) และมีวิทยาลัยเอกชน 1 แห่ง คือ วิทยาลัยเซอดาไม (Kolej Sedamai)การสาธารณสุขความปลอดภัยการบริการจากภาครัฐ</doc>
