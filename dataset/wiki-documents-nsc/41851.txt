<doc id="41851" url="https://th.wikipedia.org/wiki?curid=41851" title="พระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ">พระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ พระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ มีพระนามเดิม พระองค์เจ้าเกษมศรีศุภโยค เป็นพระราชโอรสลำดับที่ 30 ในพระบาทสมเด็จพระจอมเกล้าเจ้าอยู่หัว ที่ประสูติแต่เจ้าจอมมารดาจันทร์ ประสูติเมื่อวันจันทร์ เดือน 9 แรม 12 ค่ำ ปีมะเส็ง นพศก จ.ศ. 1219 ตรงกับวันที่ 17 สิงหาคม พ.ศ. 2400 พระบาทสมเด็จพระจุลจอมเกล้าเจ้าอยู่หัว ทรงพระกรุณาโปรดเกล้าฯ ให้สถาปนาขึ้นเป็น กรมหมื่นทิวากรวงศ์ประวัติ เมื่อพ.ศ. 2439 กำกับกรมช่างมุก พระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ สิ้นพระชนม์ในสมัยรัชกาลที่ 6 เมื่อวันจันทร์ เดือนอ้าย แรม 13 ค่ำ ปีเถาะ สัปตศก จ.ศ. 1277 ตรงกับวันที่ 3 มกราคม พ.ศ. 2458 พระชันษาได้ 57 ปี ทรงเป็นต้นราชสกุลเกษมศรีพระโอรสและพระธิดา พระโอรสและพระธิดา. พระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ ทรงเป็นต้นราชสกุลเกษมศรี มีหม่อมทั้งหมด 10 ท่าน ได้แก่1. หม่อมเพิ่ม (สกุลเดิม: สโรบล) 2. หม่อมพลัด 3. หม่อมละม้าย (สกุลเดิม: ปาณิกบุตร) 4. หม่อมเป้า 5. หม่อมเจ้าประสานศัพท์ (ราชสกุลเดิม: สิงหรา) พระธิดาในพระเจ้าบรมวงศ์เธอ พระองค์เจ้าสิงหรา กรมหลวงบดินทรไพศาลโสภณ ฑีฆชนม์เชษฐประยูร 6. หม่อมสอน (สกุลเดิม: พวงนาค) 7. หม่อมแช่ม 8. หม่อมเชย 9. หม่อมเชื้อ 10. หม่อมแหวน (สกุลเดิม: ปาณิกบุตร) โดยมีพระโอรสธิดารวมทั้งหมด 30 พระองค์ เป็นชาย 18 พระองค์ และหญิง 12 พระองค์เครื่องราชอิสริยาภรณ์เครื่องราชอิสริยาภรณ์. - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ (ม.จ.ก.) - เหรียญรัตนาภรณ์ รัชกาลที่ 4 ชั้นที่ 2 (ม.ป.ร.2)</doc>
