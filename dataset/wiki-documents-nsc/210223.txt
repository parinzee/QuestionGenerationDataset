<doc id="210223" url="https://th.wikipedia.org/wiki?curid=210223" title="Linpus Linux">Linpus Linux Linpus Linux เป็นระบบปฏิบัติการที่มีต้นแบบมาจาก Fedora ถูกสร้างขึ้นโดยบริษัทไต้หวันชื่อ Linpus Technologies Inc. ลีนุกซ์ Linpus ถูกออกแบบสำหรับตลาดเอเชียด้วยการสนับสนุนยูนิโคดสำหรับภาษาจีนและภาษาญี่ปุ่น Lipus Linux เวอร์ชันพิเศษที่ชื่อ Linpus Lite ถูกเขียนขึ้นสำหรับใช้กับอุปกรณ์ฮาร์ดแวร์ราคาประหยัด เช่น เน็ตบุ๊ค โดยมีลักษณะเรียบง่ายแสดงผลเป็นแท็ป และไอคอนในโหมด Simple mode ส่วนในโหมด PC mode การแสดงผลนั้นออกแบบใกล้เคียงกับระบบปฏิบัติการไมโครซอฟท์วินโดวส์ นอกจากนี้เป้าหมายยังถูกตั้งไว้ที่อุปกรณ์พกพาซึ่งมีขนาดหน้าจอที่เล็กกว่า สามารถสนับสนุนความละเอียดต่ำถึงระดับ VGA (640x480) เน็ตบุ๊ค Acer Aspire One, Northtec Gecko และ AIRIS KIRA Series เป็นเน็ตบุ๊คที่ได้รับการติดตั้ง Linpus Lite Linux มาพร้อมกับอุปกรณ์ อีกทั้งยังมีเวอร์ชันสำหรับเดสก์ท็อปคอมพิวเตอร์ และเซิร์ฟเวอร์ รวมถึงเวอร์ชันมัลติมีเดียที่เรียกว่า Linpus Media Center ซึ่งจะประกอบด้วย Upgrade Pack สำหรับการใช้งาน DVD, MP3, MWV หรือ codec อื่น ๆ ที่ไม่สามารถใช้งานได้ฟรี</doc>
