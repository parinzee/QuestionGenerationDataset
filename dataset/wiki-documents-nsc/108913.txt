<doc id="108913" url="https://th.wikipedia.org/wiki?curid=108913" title="อุทยานประวัติศาสตร์สุโขทัย">อุทยานประวัติศาสตร์สุโขทัย อุทยานประวัติศาสตร์สุโขทัย ครอบคลุมพื้นที่โบราณสถานกรุงสุโขทัย ศูนย์กลางการปกครองของอาณาจักรสุโขทัยซึ่งมีอำนาจอยู่บริเวณภาคเหนือตอนล่างของประเทศไทยในช่วงพุทธศตวรรษที่ 18 - 19 ตั้งอยู่ที่ตำบลเมืองเก่า (เขตเทศบาลตำบลเมืองเก่า) อำเภอเมืองสุโขทัย จังหวัดสุโขทัย ห่างจากตัวเมืองสุโขทัยปัจจุบัน (เขตเทศบาลเมืองสุโขทัยธานี) ไปทางทิศตะวันตกประมาณ 12 กิโลเมตร ตามทางหลวงแผ่นดินหมายเลข 12 (ถนนจรดวิถีถ่อง) ผังเมืองสุโขทัยมีลักษณะเป็นรูปสี่เหลี่ยมผืนผ้า มีความยาวประมาณ 2 กิโลเมตร กว้างประมาณ 1.6 กิโลเมตร มีประตูเมืองอยู่ตรงกลางกำแพงเมืองแต่ละด้าน ภายในยังเหลือร่องรอยพระราชวังและวัดอีก 26 แห่ง วัดที่ใหญ่ที่สุดคือวัดมหาธาตุ อุทยานแห่งนี้ได้รับการบูรณปฏิสังขรณ์โดยกรมศิลปากรด้วยความช่วยเหลือจากองค์การยูเนสโก มีผู้เยี่ยมชมหลายแสนคนต่อปี ซึ่งสามารถเดินเท้าหรือขี่จักรยานเที่ยวชมได้ อุทยานประวัติศาสตร์สุโขทัยได้รับการประกาศคุ้มครองครั้งแรกตามประกาศราชกิจจานุเบกษา เล่มที่ 92 ตอนที่ 112 ลงวันที่ 2 สิงหาคม พ.ศ. 2504 ต่อมาในปี พ.ศ. 2519 โครงการฟื้นฟูอุทยานแห่งนี้ก็ได้รับการอนุมัติ และเปิดอย่างเป็นทางการในเดือนกรกฎาคม พ.ศ. 2531 โดยในวันที่ 12 ธันวาคม พ.ศ. 2534 องค์การยูเนสโกได้ประกาศให้อุทยานแห่งนี้เป็นแหล่งมรดกโลกร่วมกับอุทยานประวัติศาสตร์ที่กำแพงเพชรและศรีสัชนาลัยภายใต้ชื่อว่า "เมืองประวัติศาสตร์สุโขทัยและเมืองบริวาร" (Historic Town of Sukhothai and Associated Historic Towns)โบราณสถานในอุทยานโบราณสถานในอุทยาน. 1. พระบรมราชานุสาวรีย์พ่อขุนรามคำแหงมหาราช 2. วัดมหาธาตุ 3. พิพิธภัณฑสถานแห่งชาติ รามคำแหง 4. วัดตระพังเงิน 5. วัดศรีสวาย 6. วัดตระพังทอง 7. วัดสระศรี 8. วัดชนะสงคราม 9. วัดตระกวน 10. ศาลตาผาแดง 11. วัดพระพายหลวง 12. เตาทุเรียงสุโขทัย 13. วัดสังฆวาส 14. วัดศรีชุม 15. วัดช้างล้อม 16. วัดตระพังทองหลาง 17. วัดเจดีย์สูง 18. วัดก้อนแลง 19. วัดต้นจันทร์ 20. วัดเชตุพน 21. วัดเจดีย์สี่ห้อง 22. วัดศรีพิจิตรกิรติกัลยาราม 23. วัดวิหารทอง 24. วัดอโสการาม 25. วัดมุมลังกา 26. วัดตะพานหิน 27. วัดอรัญญิก 28. วัดช้างรอบ 29. วัดเจดีย์งาม 30. วัดถ้ำหีบ 31. วัดมังกร 32. วัดพระยืน 33. วัดป่ามะม่วง 34. วัดตึก 35. สรีดภงค์หรือทำนบพระร่วงรูปภาพ</doc>
