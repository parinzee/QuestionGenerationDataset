<doc id="27768" url="https://th.wikipedia.org/wiki?curid=27768" title="วินโดวส์ 1.0">วินโดวส์ 1.0 วินโดวส์ 1.0 () เป็นระบบปฏิบัติการ 16-บิต รุ่นแรกของไมโครซอฟท์ที่ใช้กราฟิกและรองรับการทำงานหลายโปรแกรมพร้อมกัน โดยได้ออกวางจำหน่ายวันที่ 20 พฤศจิกายน พ.ศ. 2528 (ค.ศ. 1985)ภาพรวม ภาพรวม. วินโดวส์ 1.0 รันจากดอส โดยวินโดวส์ 1.0 สามารถเรียกใช้งานโปรแกรมและฟังก์ชันต่างๆบนดอสได้ รวมถึงโปรแกรมสำหรับวินโดวส์นั้นยังรันด้วยไฟล์ .exe เหมือนโปรแกรมดอสอื่นๆ แต่ว่าวินโดวส์ไฟล์ .exeนั้นเป็นรูปแบบใหม่ต่างจากเดิม ซึ่งสามารถเรียกได้ผ่านวินโดวส์เท่านั้น วินโดวส์ 1.0 สามารถเรียกได้ว่าเป็นเพียงการแสดงผลส่วนหน้าของดอส ไม่ว่าจะเป็นการบริหารจัดการไฟล์นั้น วินโดวส์เรียกใช้ฟังก์ชันต่างๆในดอสอีกที ซึ่งทำให้วินโดวส์นั้นไม่สามารถทำงานได้ด้วยตัวเอง หากไม่มีดอส ซึ่งวินโดวส์รุ่นต่อๆไปนั้นจะแทนที่ดอส จนสุดท้ายแล้วไม่จำเป็นที่ต้องพึ่งพาดอสต่อไป เนื่องจากไมโครซอฟท์ได้มีการรองรับความเข้ากันได้กับรุ่นก่อนๆอย่างมาก จึงทำให้โปรแกรมที่พัฒนาสำหรับวินโดวส์ 1.0 นั้นยังสามารถทำงานได้ในวินโดวส์รุ่นปัจจุบัน และยังสามารถเปลี่ยนโปรแกรมให้เป็นรูปแบบทันสมัยเหมือนโปรแกรมปัจจุบันได้โดยการแก้ไขเพียงเล็กน้อยประวัติรุ่น ประวัติรุ่น. วินโดวส์ 1.0 นั้นไม่เคยออกวางจำหน่าย รุ่นแรกที่แท้จริงนั้นเป็นรุ่น 1.01 โดยรุ่น 1.0 นั้นเป็นรุ่นที่ได้แสดงเป็นตัวอย่างที่งาน Comdex เมื่อปีพ.ศ. 2525 ซึ่งเป็นเวลา 14 เดือนก่อนที่วินโดวส์ 1.01 จะวางจำหน่าย วินโดวส์ 1.02 ได้ออกวางจำหน่ายในเดือนพฤษภาคม พ.ศ. 2529 สำหรับนานาชาติซึ่งได้มีรุ่นสำหรับหลากหลายภาษาด้วยกัน วินโดวส์ 1.03 ได้ออกวางจำหน่ายในเดือนสิงหาคม พ.ศ. 2529 ซึ่งสำหรับสหรัฐอเมริกา โดยได้เพิ่มความสามารถให้เหมือนกับรุ่นนานาชาติ และ drivers สำหรับเครื่องพิมพ์และหน้าจอเพิ่มเติม วินโดวส์ 1.04 ได้ออกวางจำหน่ายในเดือนเมษายน พ.ศ. 2530 ซึ่งได้เพิ่มการรองรับสำหรับกราฟิกการ์ด VGA สำหรับเครื่องไอบีเอ็ม PS/2 เครื่องใหม่เกร็ดเกร็ด. - ความต้องการขั้นต่ำของวินโดวส์ 1.0 คือ MS-DOS 2.0 แรม 256KB และฮาร์ดดิสก์ - แม้ว่าไฟล์คำสั่งของวินโดวส์นั้น จะเหมือนกับดอส นั้นคือ .exe แต่กลับไม่มีฟังก์ชันที่พิมพ์ว่า "This program requires Microsoft Windows" (โปรแกรมนี้ต้องการไมโครซอฟท์ วินโดวส์) ในกรณีที่โปรแกรมรันบนดอส แต่กลับออกแบบไฟล์ให้ดอสไม่รับไฟล์ดังกล่าวและแสดงข้อผิดพลาดว่า "program too large to fit in memory" (โปรแกรมขนาดใหญ่เกินว่าที่จะใส่ในหน่วยความจำ) แทน - เป็นเพราะว่าวินโดวส์นั้นได้ออกแบบสำหรับการทำงานหลายโปรแกรมพร้อมกันตั้งแต่เริ่มแรก จึงทำให้โปรแกรมบนวินโดวส์นั้นมีเมนูบาร์เป็นของตัวเอง ต่างกับแมคอินทอชที่สับเปลี่ยนเมนูบาร์อันบนสุดของหน้าจอ</doc>
