<doc id="624142" url="https://th.wikipedia.org/wiki?curid=624142" title="ศิลาวรรณ อินต๊ะมี">ศิลาวรรณ อินต๊ะมี ศิลาวรรณ อินต๊ะมี เป็นนักกีฬาฟุตบอลหญิงทีมชาติไทย โดยในเดือนพฤษภาคม พ.ศ. 2557 เธอเป็นหนึ่งในฟุตบอลหญิงทีมชาติไทยที่สามารถสร้างประวัติศาสตร์พาทีมเข้าร่วมแข่งขันฟุตบอลโลกหญิง 2015 ที่ประเทศแคนาดาได้สำเร็จประวัติ ประวัติ. ศิลาวรรณ อินต๊ะมี เป็นบุคคลจากอำเภอแม่ออน จังหวัดเชียงใหม่ เธอชอบเล่นกีฬาตั้งแต่วัยเด็ก ที่ซึ่งเล่นได้ดีเกือบทุกชนิด และกีฬาที่เธอชอบที่สุดคือฟุตบอล โดยศิลาวรรณในช่วงนั้นได้เข้าศึกษาระดับชั้นประถมและมัธยมต้นที่โรงเรียนวัดห้วยทราย เมื่ออายุได้ 12 ปี เธอได้เริ่มฝึกฟุตบอลอย่างจริงจังหลังเลิกเรียน ทั้งจากผู้ฝึกสอน และจากการถ่ายทอดสดฟุตบอลต่างประเทศ จากนั้น เธอได้รับเลือกเป็นนักฟุตบอลเยาวชนหญิงของจังหวัดเชียงใหม่ โดยได้เข้าร่วมแข่งขันกีฬาเยาวชนและกีฬานักเรียนนักศึกษา ก่อนที่จะได้รับการทาบทามสู่โรงเรียนกีฬา จังหวัดชลบุรี หลังจากนั้น เธอได้ฝึกพัฒนาฝีเท้าอย่างต่อเนื่อง และเพียง 1 ปี ศิลาวรรณก็ได้รับเลือกให้เข้าร่วมฟุตบอลหญิงทีมชาติไทยรุ่นอายุไม่เกิน 19 ปีได้สำเร็จ โดยได้เป็นตัวหลักของทีมเมื่ออายุ 19 ปี กระทั่งได้รับเลือกเข้าร่วมทีมฟุตบอลหญิงทีมชาติไทยชุดใหญ่ในเวลาต่อมา ในเดือนเมษายน พ.ศ. 2555 ศิลาวรรณเคยได้รับการทาบทามให้เข้าร่วมทีมสโมสรฟุตบอลสเปรันซาโอซะกะ-ทะกะสึกิ ที่ประเทศญี่ปุ่น แต่แม้จะได้รับเลือก เธอก็ไม่ได้เข้าร่วมทีมในปีดังกล่าว เนื่องด้วยทางผู้ฝึกสอนต้องการให้รอไปพร้อมกับเพื่อนร่วมทีมอีก 2 คน วันที่ 21 พฤษภาคม พ.ศ. 2557 ในการแข่งขันฟุตบอลหญิงเอเชียนคัพ 2014 ศิลาวรรณได้เป็นหนึ่งในผู้เล่นตัวจริงให้แก่ทีมชาติไทยเมื่อครั้งที่พบกับฟุตบอลหญิงทีมชาติเวียดนาม ในรอบเพลย์ออฟชิงอันดับ 5 ที่ซึ่งทีมของเธอได้เป็นฝ่ายชนะจากการแข่งขันนัดดังกล่าวชีวิตส่วนตัว ชีวิตส่วนตัว. ด้านชีวิตส่วนตัว เธอกำลังคบหากับนักฟุตบอลหญิงเช่นเดียวกัน แต่ไม่ใช่เพื่อนร่วมทีม และไม่พร้อมเปิดตัวแต่อย่างใด</doc>
