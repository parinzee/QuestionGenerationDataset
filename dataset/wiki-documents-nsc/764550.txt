<doc id="764550" url="https://th.wikipedia.org/wiki?curid=764550" title="สโมสรฟุตบอลบีทียู ส.บุญมีฤทธิ์ ยูไนเต็ด">สโมสรฟุตบอลบีทียู ส.บุญมีฤทธิ์ ยูไนเต็ด สโมสรฟุตบอลบีทียู ส.บุญมีฤทธิ์ ยูไนเต็ด () เป็นสโมสรฟุตบอลในประเทศไทย ตั้งอยู่ที่แขวงบางหว้า เขตภาษีเจริญ จังหวัดกรุงเทพมหานคร ปัจจุบันลงแข่งขันในระดับไทยลีก 3 สโมสรก่อตั้งขึ้นในปี พ.ศ. 2559 และเข้ามาสู่ระบบลีกอาชีพจากการซื้อสิทธิในการลงแข่งขันลีกภูมิภาค ดิวิชัน 2 มาจากสโมสรฟุตบอลโกลเบล็ก เอฟซี ที่ยุบทีมไป ปัจจุบันสโมสรใช้สนามกีฬามหาวิทยาลัยกรุงเทพธนบุรี เขตทวีวัฒนา กรุงเทพมหานคร เป็นสนามเหย้าประวัติ ประวัติ. ในช่วงระหว่างปี พ.ศ. 2556–2558 นายเสงี่ยม บุญมีฤทธิ์ กรรมการผู้จัดการของบริษัท ส.บุญมีฤทธิ วิศวกรรม จำกัด ได้มีโอกาสเข้ามาเป็นผู้สนับสนุนสโมสรฟุตบอลชื่อดังอย่างราชประชา ในการแข่งขันลีกภูมิภาค ดิวิชัน 2 ฤดูกาล 2556 ถึงฤดูกาล 2557 และได้เข้ามาสนับสนุนสโมสรสมุทรสงคราม เอฟซีในการแข่งขัน ไทยลีก ดิวิชัน 1 ฤดูกาล 2558 โดยได้รับความร่วมมือจากมหาวิทยาลัยกรุงเทพธนบุรีในการใช้สนามเหย้า หลังยุติความร่วมมือกับสมุทรสงคราม เอฟซี ได้มีการก่อตั้ง บริษัท สโมสรกีฬา ส.บุญมีฤทธิ์ จำกัด ขึ้นในเดือนมกราคม พ.ศ. 2559 ก่อนจะทำการซื้อสิทธิในการลงแข่งขันในลีกภูมิภาค ดิวิชัน 2 ต่อจากสโมสรฟุตบอลโกลเบล็ก เอฟซีที่ยุบทีมไป และก่อตั้งสโมสรใหม่ของตนเองขึ้นมา โดยยังคงได้รับความร่วมมือจากมหาวิทยาลัยกรุงเทพธนบุรีในการใช้สนามเหย้า สโมสรก่อตั้งขึ้นในชื่อ บีทียู ส.บุญมีฤทธิ์ ยูไนเต็ด โดยมีนายเสงี่ยม บุญมีฤทธิ์ เป็นประธานสโมสร และได้แต่งตั้งให้ สมรรถ อมาตยกุล อดีตโค้ชของสมุทรสงคราม เอฟซี เป็นผู้ฝึกสอนคนแรก โดยสโมสรลงแข่งขันอย่างเป็นทางการนัดแรกเมื่อวันที่ 19 มีนาคม พ.ศ. 2559 ในลีกภูมิภาค ดิวิชัน 2 ที่แพ้ให้กับสโมสรฟุตบอลหัวหิน ซิตี 2–1 ที่สนามกีฬาเทศบาลเมืองหัวหินผู้เล่นผู้เล่นชุดปัจจุบันผู้ทำประตูสูงสุดในลีกประจำฤดูกาลผู้ทำประตูสูงสุดในลีกประจำฤดูกาล. - ถึงวันที่ 29 เม.ย. 2561สถิติสถิติ. - ผู้ชมในสนามเหย้ามากที่สุด- 671 คน (ไทยลีก 4 ฤดูกาล 2560) - อันดับที่ดีที่สุดในลีก- อันดับ 3 ไทยลีก 4 (โซนภาคตะวันตก) - ชนะขาดลอยมากที่สุด- บีทียู ส.บุญมีฤทธิ์ ยูไนเต็ด 6–1 ปทุมธานี ยูไนเต็ด ( 8 กรกฎาคม พ.ศ. 2560 ไทยลีก 4) - แพ้ขาดลอยมากที่สุด- เชียงราย ยูไนเต็ด 9–0 บีทียู ส.บุญมีฤทธิ์ ยูไนเต็ด (21 มิถุนายน พ.ศ. 2560 ช้าง เอฟเอคัพ 2560) - ผลงานดีที่สุดในไทยลีกคัพ- เข้าถึงรอบ 64 ทีมสุดท้าย (โตโยต้า ลีกคัพ 2559) - ผลงานดีที่สุดในไทยเอฟเอคัพ- รอบ 64 ทีมสุดท้าย (ช้าง เอฟเอคัพ 2560) - ผู้เล่นที่ยิงประตูมากที่สุดในหนึ่งนัด- อี ฮ็อน-จู ( 3 ประตู : บีทียู ส.บุญมีฤทธิ์ ยูไนเต็ด 6–1 ปทุมธานี ยูไนเต็ด , 8 กรกฎาคม พ.ศ. 2560 ไทยลีก 4 )</doc>
