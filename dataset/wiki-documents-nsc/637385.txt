<doc id="637385" url="https://th.wikipedia.org/wiki?curid=637385" title="รีชาจด์">รีชาจด์ รีชาจด์ เป็นรีมิกซ์อัลบั้มชุดที่ 2 ของวงดนตรีร็อกชาวอเมริกัน ลิงคินพาร์ก อัลบั้มนี้ออกจำหน่ายเมื่อวันที่ 29 ตุลาคม พ.ศ. 2556 โดยวอร์เนอร์บราเธอร์ส เรคคอร์ดส และ แมชชีนช็อปเรคคอร์ดดิง โปรดิวซ์โดย ไมค์ ชิโนดะ และ ริก รูบิน เพลงในรูปแบบรีมิกซ์ในอัลบั้มนี้เป็นเพลงมาจากสตูดิโออัลบั้มชุดที่ 5 ของวง ลิฟวิงทิงส์ พร้อมกับซิงเกิลแรกของอัลบั้ม อะไลต์แดตเนเวอร์คัมส์ (A Light That Never Comes) ของลิงคินพาร์กร่วมงานกับ สตีฟ อะโอะกิ (Steve Aoki) ที่ออกจำหน่ายในรูปแบบซีดีในวันที่ 11 ตุลาคม และยังรวมเพลงนี้ในรูปแบบรีมิกซ์ไว้ในอัลบั้มนี้อีกด้วยประวัติ ประวัติ. รีชาจด์ ถูกประกาศอย่างเป็นทางการในหน้าเฟซบุ๊กของลิงคินพาร์ก ในวันที่ 12 กันยายน พ.ศ. 2556 เป็นวันเดียวกันกับวันออกเกมใหม่ของวง LP Recharge ลิงคินพาร์กเผยว่าอัลบั้มที่ประกาศนั้นเป็นอัลบั้มรีมิกซ์ ซึ่งนำมาจากเพลงต่างๆ ในอัลบั้มลิฟวิงทิงส์ ตลอดจนรวมผลงานเพลงใหม่ของเขาร่วมกับสตีฟ อะโอะกิ ในชื่อ อะไลต์แดตเนเวอร์คัมส์ (A Light That Never Comes) (และฉบับรีมิกซ์) โดยมีเพลงรีมิกซ์อยู่ห้าเพลงในอัลบั้มที่ถูกปล่อยออกมาก่อนหน้านี้แล้ว ซึ่งรวมอยู่ในโบนัสแทร็กพรีออร์เดอร์ ของอัลบั้มลิฟวิงทิงส์ ในวันที่ 24 ตุลาคม พ.ศ. 2556 5 วันก่อนออกอัลบั้ม เพลงรีมิกซ์ทั้งหมดในอัลบั้มสามารถฟังได้แล้วในเอ็มทีวี ต่อมาในวันที่ 21 มกราคม พ.ศ. 2556 ลิงคินพาร์กได้ออกอีพีใหม่ชื่อว่า A Light That Never Comes (Remixes) บนอินเทอร์เน็ตรายชื่อเพลงประวัติการจำหน่าย</doc>
