<doc id="369832" url="https://th.wikipedia.org/wiki?curid=369832" title="มณฑลแอนต์เวิร์ป">มณฑลแอนต์เวิร์ป แอนต์เวิร์ป () เป็นมณฑลที่อยู่ทางเหนือที่สุดของประเทศเบลเยียม ตั้งอยู่ทางตะวันออกของมณฑลฟลานเดอร์ตะวันออก, ทางเหนือของมณฑลเฟลมิชบราบันต์, ทางตะวันตกของมณฑลลิมเบิร์ก ในประเทศเบลเยียม, ทางใต้ของจังหวัดนอร์ทบราแบนต์และจังหวัดเซลันด์ของประเทศเนเธอร์แลนด์ แอนต์เวิร์ปมีเมืองหลวงเป็นชื่อเดียวกันกับมณฑล และมีพื้นที่ 2,867 ตารางกิโลเมตร แบ่งออกเป็น 3 เขตการปกครอง ซึ่งแบ่งย่อยได้อีก 70 เทศบาล แอนต์เวิร์ปเป็นที่ตั้งของท่าเรือแอนต์เวิร์ป ซึ่งเป็นศูนย์กลางทางเศรษฐกิจของมณฑล และมีทางหลวงยุโรป E313, E19 และ E34 พาดผ่าน นอกจากนี้ยังมีรถไฟความเร็วสูงเชื่อมต่อสถานีรถไฟแอนต์เวิร์ป-เซนทราลกับบรัสเซลส์และอัมสเตอร์ดัม แม่น้ำสายหลักของจังหวัดคือแม่น้ำสเกลต์ที่เชื่อมต่อท่าเรือแอนต์เวิร์ปกับทะเลเหนือ และคลองอัลเบิร์ตที่เชื่อมต่อแม่น้ำสเกลต์ในมณฑลแอนต์เวิร์ปและแม่น้ำเมิซในมณฑลลีแยฌเข้าด้วยกันเขตการปกครอง เขตการปกครอง. แอนต์เวิร์ปประกอบด้วย 3 เขตการปกครองส่วนท้องถิ่นและ 3 เขตตุลาการ ได้แก่ เขตแอนต์เวิร์ป, เขตเมิกเคอเลิน และเขตเทิร์นเฮาต์ และแบ่งย่อยเป็น 70 เทศบาล ดังแผนที่นี้</doc>
