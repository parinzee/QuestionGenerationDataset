<doc id="530404" url="https://th.wikipedia.org/wiki?curid=530404" title="บอยเฟรนด์ (เพลงจัสติน บีเบอร์)">บอยเฟรนด์ (เพลงจัสติน บีเบอร์) "บอยเฟรนด์" () เป็นเพลงของจัสติน บีเบอร์ จากสตูดิโออัลบั้มชุดที่ 3 ชื่อ บีลีฟ บีเบอร์กล่าวว่าเพลงนี้จะสร้างความประหลาดใจหลายอย่าง เนื่องจากมีการเปลี่ยนแปลงแนวเพลงจากผลงานชุดก่อนหน้า มีพรีวิวตัวอย่างเพลงบอยเฟรนด์ในรายการ ดิเอลเลนดีเจนเนอเรสโชว์ เมื่อวันที่ 1 มีนาคม ค.ศ. 2012 พร้อมประกาศเพลงนี้เป็นซิงเกิลในวันเดียวกันนั้นเอง และเริ่มจำหน่ายในวันที่ 26 มีนาคม ค.ศ. 2012 มีการเปิดเผยภาพปกอัลบั้มในวันที่ 19 มีนาคม ค.ศ. 2012 ในด้านดนตรี เพลง "บอยเฟรนด์" เป็นเพลงที่มีอิทธิพลจากแนวอาร์แอนด์บีที่นำเสนอจังหวะป๊อบชวนให้นึกถึงฟาร์เรลล์ วิลเลียมส์ โปรดิวเซอร์ชาวอเมริกัน และเอ็นซิงก์ ศิลปินบอยแบนด์ ดนตรีใช้เสียงต่ำเพื่อเน้นเสียงร้องของบีเบอร์ อย่างไรก็ตาม นักวิจารณ์ติเนื้อร้องว่าอ่อนและไร้สาระ เพลง "บอยเฟรนด์" ประสบความสำเร็จในเชิงการค้า เปิดตัวที่อันดับที่ 2 บนชาร์ตบิลบอร์ดฮอต 100 หลังสามารถขายซิงเกิลได้ 521,000 หน่วยดิจิตอล เพลงนี้ยังเป็นเพลงที่มียอดขายดิจิตอลเปิดตัวสูงสุดเป็นอันดับที่ห้าในสหรัฐอเมริกา และยังติดชาร์ตเพลงป็อปในอันดับที่ 9 เพลงนี้เปิดตัวที่อันดับที่ 1 ในแคนาดาและอันดับที่ 2 ในสหราชอาณาจักร แรกเริ่มนั้น ไอส์แลนด์เรคอร์ดสมอบหมายให้โคลิน ทิลลีเป็นผู้กำกับมิวสิกวิดีโอ อย่างไรก็ตาม ต่อมา มิวสิกวิดีโอเดิมถูกยกเลิกและไดเร็กเตอร์เอ็กซ์เป็นผู้ถ่ายทำใหม่ มิวสิกวิดีโอนี้ปล่อยในวันที่ 3 พฤษภาคม ค.ศ. 2012 ซึ่งทำลายสถิติวิดีโอที่มียอดผู้ชมมากที่สุดใน 24 ชั่วโมงแรกของวีโวด้วยจำนวน 8.00 ล้านครั้ง แต่ต่อมาถูกเพลง "ลิฟไวล์วีร์ยัง" ของวันไดเรกชัน โค่นไป (8.24 ล้าน) เพื่อเป็นการส่งเสริมเพลงนี้ บีเบอร์แสดง "บอยเฟรนด์" ในรายการสดหลายรายการ รวมถึงรายการเดอะวอยซ์ในรอบปิดซีซันที่ 2 และในบิลบอร์ดมิวสิกอวอร์ดส 2012 ศิลปินแร็พดูโอ ยิงยางทวินส์ ยังได้ปล่อยเวอร์ชันรีมิกซ์ของเพลงนี้โดยเพิ่มเนื้อร้องท่อนใหม่เข้าไปด้วย เวอร์ชันรีมิกซ์อีกเวอร์ชันของเพลง "บอยเฟรนด์" ได้มีทูเชนส์ แม็ก มิลเลอร์ และแอชเชอร์ รอธ ร่วมร้องด้วยเบื้องหลังและภาพปกอัลบั้ม เบื้องหลังและภาพปกอัลบั้ม. ปลายปี ค.ศ. 2011 บีเบอร์ยืนยันกับคลื่นวิทยุ แคปิตัลเอฟเอ็ม ว่าเขากำลังบันทึกเสียงสำหรับผลงานสตูดิโออัลบั้มชุดที่ 3 และจะออกจำหน่ายในต้นปี ค.ศ. 2012 ต่อมาเขาได้ให้สัมภาษณ์กับเอ็มทีวีนิวส์และเปิดเผยว่าอัลบั้ม บีลีฟ จะสร้างความประหลาดใจให้ผู้ฟังในแบบที่ไม่เคยเป็น เพราะดนตรีในอัลบั้มนี้จะแหวกแนวไปจากงานชุดก่อนเพลง "บอยเฟรนด์" ถูกเขียนขึ้นโดยบีเบอร์, ไมเคิล พอสเนอร์, เมสัน ดี. เลวี และแมท มัสโต ในระหว่างการให้สัมภาษณ์กับดีเจบูตเลก เคฟ พอสเนอร์เผยว่าเขาประทับใจในการทำงานของบีเบอร์ และให้ความเห็นว่า "เขามีพรสวรรค์ดีเยี่ยม ในตอนแรก ผมยังไม่รู้ว่าจะคาดหวังอะไรได้เพราะเขายังเด็กมาก แต่เขาเขียนเพลงได้" พอสเนอร์กล่าวว่าเหล่าคนฟังจะ "เต้น" ไปตามจังหวะเพลงและคลื่นวิทยุคงอยากเปิดเพลงนี้แน่ เลวีก็ให้ความเห็นเกี่ยวกับเพลงนี้ บรรยายเพลงนี้ว่า "เฉียบคมอย่างแท้จริง โตขึ้น มีการพัฒนา และเซ็กซี่มากขึ้นกว่าเดิม" ก่อนที่เพลงจะออกจำหน่าย มีผู้คนวงในอุตสาหกรรมเพลงได้ลองฟังเพลงนี้ก่อน เช่น นักจัดรายการวิทยุ มิก ลี จาก WZFT ซึ่งกล่าวว่า "เพลงนี้แตกต่างจากเพลงก่อนหน้าเป็นอย่างมาก" ในวันที่ 1 มีนาคม ค.ศ. 2012 บีเบอร์ได้เป็นแขกรับเชิญในรายการ ดิเอลเลนดีเจนเนอเรสโชว์ เขาประกาศว่าเพลงจะออกจำหน่ายอย่างเป็นทางการในวันที่ 26 มีนาคม เขากล่าวว่า "การประกาศที่ยิ่งใหญ่คือในวันที่ 26 มีนาคม ซิงเกิลแรกของผมจะออกมาและเรียกมันว่า 'บอยเฟรนด์' ตัวเพลงมีเนื้อหาว่า ผมกำลังคุยกับผู้หญิงคนนี้ [พูดว่า] ถ้าผมได้เป็นแฟนคุณ ผมจะไม่ปล่อยคุณไปไหน (If I was your boyfriend, I would never let you go.) เราเขียนท่อนนั้น และท่อนที่ผมกำลังพูด/แร็ป และในท่อนฮุตผมก็ร้อง มันเป็นเพลงที่เจ๋งจริง ๆ" บีเบอร์ยังแสดงการแนะนำเพลงในรายการด้วย. บีเบอร์ได้ทำโพลสำรวจที่ให้แฟนคลับเลือกภาพปกอัลบั้มของซิงเกิลนี้ผ่านทางบัญชีทวิตเตอร์ของเขา เจสซิก้า เซเจอร์ จากป๊อปครัช ตั้งข้อสังเกตว่าบีเบอร์ดูโตขึ้นหากดูจากปกอัลบั้มทั้งสองปก ใช้ทรงผมของเอลวิส เพรสลีย์ และสวมเสื้อทีเชิร์ตสีขาว มีเสื้อแขนสั้น ติดกระดุมสีขาวและสีน้ำเงินเข้มใส่ทับ และสร้อยคอบาง ๆ ภาพปกอัลบั้มที่ได้รับเลือกถูกเผยออกมาในวันที่ 19 มีนาคม ค.ศ. 2012การวางองค์ประกอบเพลง การวางองค์ประกอบเพลง. "บอยเฟรนด์" เป็นเพลงที่ได้รับอิทธิพลจากเพลงแนวอาร์แอนด์บีมีความยาว 2 นาที 50 วินาที ผสมผสานกับดนตรีอคูสติก มีจังหวะดนตรีคลับบีท เขียนขึ้นด้วยระดับเสียงบีแฟลทไมเนอร์ มีค่าเทมโป 54 จังหวะต่อนาที เพลงขึ้นต้นด้วยเสียงระดับต่ำและเสียงลมหายใจแทรกของบีเบอร์ในขณะร้องแร็ปว่า "ถ้าผมได้เป็นแฟนคุณ ผมจะไม่ปล่อยคุณไป/ผมจะพาคุณไปในที่ที่คุณไม่เคยไปมาก่อน/ที่รัก คว้าโอกาสไว้มิฉะนั้นคุณจะไม่มีทางได้รู้/ผมมีเงินอยู่ในมือและอยากจะใช้จริง ๆ /ใช้มันไปกับคุณ/นั่งสบายอารมณ์ใกล้แสงไฟตอนที่เรากินฟงดูว์" (If I was your boyfriend, I’d never let you go/ I can take you places you ain’t never been before/ Baby, take a chance or you’ll never ever know/ I got money in my hands that I’d really like to blow/ Swag, swag, swag on you/ Chillin' by the fire while we eatin’ fondue.) ทันทีที่ท่อนคอรัสตามมา เขาใช้เสียงสูงหรือเสียงฟอลเซตโตคล้ายไมเคิล แจ็กสัน และร้องออกมาเกี่ยวกับ "ทุกสิ่งที่คุณต้องการ" (everything you want) เสียงดนตรีได้พอสเนอร์และเลวีเป็นคนผลิต ได้ใส่เสียงปรบมือและจังหวะที่มีรูปแบบคล้ายฟาร์เรลล์ วิลเลียมส์ และตามที่เอมี เซียเรตโต นักวิจารณ์จากป๊อบครัชได้พูดถึงไว้ว่า "ถูกปรับให้อยู่ระดับต่ำสุด ทำให้เสียงของบีเบอร์ที่หนักแน่นและลึกซึ้งจากที่เขาโตขึ้นนั้น ได้เปล่งประกายและเป็นที่สนใจของผู้ฟังได้ เซียเรตโตยังคิดว่าเพลง "บอยเฟรนด์" มีความคล้ายคลึงกับเพลง "ครายมีอะริเวอร์" (2002) ของจัสติน ทิมเบอร์เลค ในขณะที่ร็อบบี ดอว์ จากเว็บไซต์ ไอโดเลเตอร์ ถือว่าเป็นการแสดงความรำลึกถึงต้นยุคคริสต์ศตวรรษ 1990 โจดี โรเซน จากนิตยสาร โรลลิงสโตน ไม่ใส่ใจเนื้อหาในเนื้อเพลง และสรุปว่า "จัสตินเพิ่งมีความสัมพันธ์ทางเพศมา แต่เขาจะไม่ทำอันตรายเด็กอายุ 9 ขวบของคุณแน่" มาร์ค โฮแกน นักเขียนจากนิตยสาร สปิน กล่าวว่าเนื้อเพลงได้อ้างถึงเพลงหลายเพลง เช่น "ปาร์ตี้" ของบียอนเซ่ โนวส์ (2011) "ทิลเดอะเวิลด์เอนด์ส" ของบริตนีย์ สเปียส์ (2011) และ "อิฟ" ของเจเน็ต แจ็กสัน (1993) แอนดรูว์ แฮมป์ จากนิตยสาร บิลบอร์ด กล่าวว่า จังหวะแบบคลับเรดี้และคอรัสแบบกีต้าร์ไม่เสียบปลั๊กทำให้นึกถึงเพลง "เกิร์ลเฟรนด์" ซิงเกิลสุดท้ายของวง เอ็นซิงก์ และเปรียบเทียบกับเพลงยุคแรก ๆ ของจัสติน ทิมเบอร์เลค และอัชเชอร์การตอบรับ การตอบรับ. "บอยเฟรนด์" ได้รับเสียงวิจารณ์คละกัน แอนดรูว์ แฮมป์แห่งนิตยสาร บิลบอร์ด ให้คะแนน 82 เต็ม 100 คะแนน โดยกล่าวว่า เสียงของบีเบอร์ดูเป็นผู้ใหญ่กว่าที่เคย แต่สังเกตว่าแฟนคลับส่วนใหญ่ของเขายังเป็นเด็กหญิงอายุ 12 ปี เอมี เซียเรตโต แห่งป๊อปครัช ยกย่องบทเพลงและกล่าวว่า ผลของการลองแนวดนตรีใหม่ ๆ ลงเอยด้วย "เพลงจัสติน บีเบอร์ที่เป็นผู้ใหญ่และรอบด้านมากขึ้น" เจนนา ฮอลลี รูเบนสไตน์ จากเอ็มทีวี กล่าวว่า "บอยเฟรนด์" นั้นเป็น "ยาเสพติดบ้า" (crazy dope) และตระหนักว่าเนื้อเพลงมุ่งไปยังสิ่งที่บีเบอร์ทำกับเซเลน่า โกเมซ แฟนสาวคนปัจจุบัน เบกก้า กริม จากนิตยสาร โรลลิงสโตน มีความคิดว่าเพลงนี้ "ตึงกว่าปกติ" (edgier-than-usual) ขณะที่เบรนยา บรานดาโน่ นักวิจารณ์จากบริษัทอาร์ทิสท์ไดเรกต์ กล่าวว่า "บอยเฟรนด์" ไม่เพียงเป็นการเปลี่ยนผ่านของบีเบอร์สู่ผู้ใหญ่เท่านั้น แต่ยังเป็น "รุ่งอรุณใหม่แห่งเพลงป๊อป" มาร์ก โฮแกน จากนิตยสาร สปิน กล่าวว่า บีเบอร์ "อยากทำให้คุณตื่นเต้นมากขึ้น" (sex you up) ไปกับเพลง แต่คิดว่า "บีเบอร์อาจจะเป็นนักเกี้ยวผู้มั่งคั่ง แต่เขายังไม่โต" นักวิจารณ์จากนิตยสาร แร็ป-อัพ กล่าวชมเพลง "บอยเฟรนด์" ที่แสดงให้เห็นบีเบอร์วัยผู้ใหญ่และเสียงดนตรีแบบในเมืองลงในเพลง สตีเวน ไฮเดน และ Genevieve Koski บรรณาธิการของ ดิ เอ.วี. คลับ ให้เกรด A- พร้อมกล่าวชมเพลงในด้านการผลิตและเสียงร้อง และถือว่า "ต้านทานไม่ได้ เมื่อบีเบอร์ปล่อยเสียงสูงแบบทิมเบอร์เลก มันรู้สึกค่อนข้างสมบูรณ์แบบ" พวกเขายังจัดอันดับให้เป็นซิงเกิลที่ดีที่สุดซิงเกิลหนึ่งของบีเบอร์ แม้พวกเขาวิจารณ์เนื้อหาในเนื้อเพลง จอร์แดน ซาคาริน จาก เดอะฮอลลิวูดรีพอร์เตอร์ บรรยายเพลงนี้ว่า "เป็นข้อเสนอไม่มากก็น้อย โดยบีเบอร์ร่างทั้งแนวคิดเดตในเมืองเล็กและคำสัญญาชั่วนิรันดร์" Raju Mudhar จาก โตรอนโตสตาร์ ออกความเห็นว่า จากเนื้อเพลง บีเบอร์นั้น "ไม่ใกล้เคียงกับการนำ 'เซ็กซีแบ็ค' กลับมา แต่ฟังเหมือนเขาต้องการจูงมือคุณเดินกลับบ้าน" โจดี้ โรเซน จากนิตยสาร โรลลิงสโตน ให้ 3 ดาวเต็ม 5 และ ขณะที่มองเบื้องหลังเป็น "การคำนวณอย่างเชี่ยวชาญเพื่อบรรเทาการเปลี่ยนผ่านของบีเบอร์จากเด็กน้อยเสน่ห์แรงไปเป็นหนุ่มน้อยเสน่ห์แรง" แต่ตั้งคำถามว่า "เพลงที่เริ่มด้วยบีเบอร์ร้องแร็ปในภาษาชนบทที่ห้าวที่สุดเกี่ยวกับ "ของโจร" ของเขาจะไม่เป็นเหยื่อผู้รังเกียจได้อย่างไร" บิล แลมบ์ นักวิจารณ์จากอะเบาต์ดอตคอม ถือว่าเพลงนี้เป็น "เพลงอย่างง่ายซึ่งมาจากจัสติน ทิมเบอร์เลก" และกล่าวว่า เนื้อเพลงไม่มี "สาระให้ขยายเป็นเพลงทั้งเพลงได้" คริส เอกเกิร์ตเซน นักเขียนบล็อก ฮิตฟิกซ์ คิดว่า ในด้านเนื้อเพลง "บอยเฟรนด์" เป็นเพลงเดียวกับที่บีเบอร์เคยร้องตั้งแต่เริ่มอาชีพ แต่สังเกตว่าไม่มีแฟนคลับคนใดสังเกตมุมมองนี้ เกรกอรี ฮิคส์ จากเดอะมิชิแกนเดลี ให้ความเห็นว่า บีเบอร์กำลังเลียนแบบลักษณะความเป็นอาร์แอนด์บีของจัสติน ทิมเบอร์เลก และบรรยายเนื้อเพลงว่าเป็นต้นตำรับ "ในแง่ที่ศิลปินน้อยคนนักที่ตั้งใจนำความเขลาทางกวีมากขนาดนี้เข้ามาในเพลงของตน"" เออร์เนส วิลคินส์ จาก เรดอายส์ กล่าวว่า บีเบอร์ไม่รู้วิธีแร็ปที่ดี และเสริมว่า "ผมนึกถึงช่วงที่ Wahlberg เป็นนักร้องแร็ปผิวขาวที่งุ่มง่ามที่สุดในโลก"บนชาร์ตเพลง บนชาร์ตเพลง. เพียงไม่กี่ชั่วโมงที่เพลงถูกปล่อยออกมา "บอยเฟรนด์" ขึ้นถึงอันดับสูงสุดของร้านไอทูนส์ของสหรัฐอเมริกา คีธ คอลิฟายด์ จากบิลบอร์ด กล่าวว่า ค่ายเพลงระบุว่าเพลงนี้ขายได้ประมาณ 400,000 ดาวน์โหลดภายในสุดสัปดาห์วันที่ 1 เมษายน ค.ศ. 2012 และระบุว่าเพลงได้เปิดตัวที่ห้าอันดับแรกของชาร์ตฮอต 100 เพลงบอยเฟรนด์เปิดตัวที่อันดับที่ 2 บนชาร์ต รองจากเพลง "วีอาร์ยัง" ของวง ฟัน ร้องร่วมกับ จาเนล โมเน เพลงขายได้รวม 521,000 หน่วย สูงที่สุดเป็นอันดับสองในสัปดาห์ที่เปิดตัว บิล เวิร์ด จากบิลบอร์ด กล่าวว่า เพลงไม่สามารถเปิดตัวที่อันดับที่ 1 ได้เพราะยอดดาวน์โหลดเกิดจากการดาวน์โหลดผ่านร้านไอทูนส์เท่านั้น "เป็นการจำกัดตัวเลือกในการซื้อของผู้ที่ไม่ได้ซื้อในร้ายขายปลีกของแอปเปิลบ่อยนัก" เพลงขายได้ถึง 3,216,000 ดาวน์โหลดในสหรัฐภายในเดือนธันวาคม ค.ศ. 2012 เพลง "บอยเฟรนด์" ยังเป็นซิงเกิลแรกที่ขึ้นสูงสุดบนชาร์ตแคนาเดียนฮอต 100 โดยเปิดตัวที่อันดับ 1 และอยู่ได้ 1 สัปดาห์ ในสหราชอาณาจักร เพลงเปิดตัวที่อันดับที่สองด้วยยอดขาย 54,817 ในสิ้นสุดสัปดาห์ของวันที่ 15 เมษายน ค.ศ. 2012 เป็นรองเพียงแค่เพลงของนักร้องร่วมสัญชาติอย่างเพลง "คอลมีเมย์บี" ของคาร์ลี เร เจปเซน เพลงบอยเฟรนด์ขึ้นถึงสิบอันดับแรกในเดนมาร์ก ไอร์แลนด์ นอร์เวย์ และสวีเดน ขณะที่อยู่ในยี่สิบอันดับแรกในเบลเยียม ฝรั่งเศส ฟินแลนด์ เยอรมนี เนเธอร์แลนด์ สเปน และสวิตเซอร์แลนด์ ในออสเตรเลีย เพลงบอยเฟรนด์เปิดตัวและขึ้นสูงสุดที่อันดับที่ 5 บนชาร์ตประจำวันที่ 8 เมษายน ค.ศ. 2012 เพลงบอยเฟรนด์ยังคงไม่สามารถขึ้นถึงอันดับหนึ่งในนิวซีแลนด์ เนื่องจากเปิดตัวและขึ้นสูงสุดที่อันดับที่ 2 เท่านั้นการส่งเสริมเพลงมิวสิกวิดีโอ การส่งเสริมเพลง. มิวสิกวิดีโอ. ไอส์แลนด์เดฟแจมมิวสิกกรุ๊ปมอบหมายให้โคลิน ทิลลีกำกับมิวสิกวิดีโอ ซึ่งก่อนหน้านี้ได้ทำงานกับบีเบอร์ในมิวสิกวิดีโอเพลง "ยูสไมล์" (ค.ศ. 2010) การถ่ายทำมีขึ้นในสัปดาห์วันที่ 28 มีนาคม ค.ศ. 2012 ที่สตูดิโอแห่งหนึ่งในรัฐแคลิฟอร์เนีย บีเบอร์เผยว่ามิวสิกวิดีโอไม่ได้มี "มโนทัศน์คงตัว" และเสริมว่า ส่วนใหญ่แสดงมุมกล้องแบบศิลป์แทรกด้วยท่าเต้นประกอบฉาก เขาอธิบายต่อว่า "มันไม่ใช่ว่า 'บีเบอร์ตามผู้หญิงคนนี้มายังจุดนี้ ไม่ใช่ มันเป็นกลุ่มฉากที่น่าประหลาดใจ เช่นเดียวกับฉากไฟ เรามีฉากน้ำแข็ง" ในวันที่ 3 เมษายน ค.ศ. 2012 บีเบอร์ได้เผยแพร่ทีเซอร์ (teaser) ของคลิป เบ็กกี เบน จากเว็บไซต์ไอโดเลเตอร์ เปิดเผยว่า ทีเซอร์ที่ตามมาหลายตัวแสดงบีเบอร์กำลังถูกมือหญิงหลายคนลูบคลำ ขณะกำลังเต้นท่าไมเคิล แจ็กสันอยู่หน้าสปอตไลต์สีขาวขนาดใหญ่ [และ]โพสอย่างเป็นอันตรายหน้าไฟและและลอยอยู่ใต้น้ำ" นิโคลา เซีย จากเว็บไซต์ไอโดเลเตอร์เช่นกัน มองฉากที่นักร้อง "กระซิบที่ข้างหูสาว ๆ อย่างยั่วยวน" ว่า "อีโรติก"เกินไป แต่ภายหลังมีรายงานว่ามิวสิกวิดีโอที่ทิลลีกำกับถูกพับไป และถ่ายทำใหม่โดยไดเร็กเตอร์เอ็กซ์ (Director X) ในช่วงวันที่ 21 เมษายน ค.ศ. 2012 วิดีโอเวอร์ชันที่สองเผยแพร่ครั้งแรกในวันที่ 3 พฤษภาคม ค.ศ. 2012 ทางช่องเอ็มทีวี ไดเร็กเตอร์เอ็กซ์ได้สรุปเรื่องย่อในวิดีโอว่า "มีแค่รถยนต์และความเรียบง่ายที่เขาโปรดปราน รถยนต์ ผู้หญิง แค่คนหนุ่มสาวไปเที่ยวกัน สนุกกัน อะไรประมาณนั้น ตอนที่ผมได้ยินมัน ผมคิดว่านั่นแหละเหมาะสมแล้ว" โบรแกน ดริสคอล จาก เดอะฮัฟฟิงตันโพสต์ เขียนว่า บีเบอร์ "ได้แสดงให้เห็นว่าเขาโตขึ้น ขับรถเร็ว และคว้าสาวนุ่งน้อยห่มน้อยมาอยู่ในอ้อมแขน" เจมส์ มอนต์โกเมอรี จากเอ็มทีวีนิวส์ เขียนว่า "เต็มไปด้วยเสื้อผ้าเจ๋ง ๆ รถร้อนแรง และผู้หญิงที่ร้อนแรงยิ่งหว่า บอยเฟรนด์ เป็นชิ้นงานแห่งฝันของผู้ใหญ่คนใหม่ที่ชอบต่างเพศที่ทำงานหนักเกินไป" และเสริมอีกว่า "เป็นคลิปที่เจ๋งและมั่นใจ และยิ่งรู้ว่าเขาเป็นอย่างไรในตอนนี้ มันยิ่งเป็นคลิปที่สำคัญ" บรูนา เนสซิฟ จาก อี! ออนไลน์ ให้ความเห็นสั้น ๆ ว่า บีเบอร์ "ไม่ใช่เด็กน้อยอีกต่อไป" หลังจากออกจำหน่าย วิดีโอนี้ทำลายสถิติของวีโว หลังจากมียอดวิวมากที่สุดใน 24 ชั่วโมงแรกด้วยจำนวน 8.00 ล้านยอดวิว หลังจากที่สถิติเดิมทำไว้โดยเพลง "สติวปิดโฮ" ของนิกกี มินาจ (4.8 ล้านยอดวิว) และเพลง "แวร์แฮฟยูบีน" ของริอานนา (4.9 ล้านยอดวิว) แต่สุดท้ายหลังจากวันที่ 20 กันยายน ค.ศ. 2012 มิวสิกวิดีโอเพลง "ลิฟไวล์วีร์ยัง" ของวันไดเรกชัน ถูกปล่อยออกมาก็ทำยอดวิวได้ 8.24 ล้านยอดวิวใน 24 ชั่วโมงแรก ทำลายสถิติที่บีเบอร์ได้ทำไว้ (8.00 ล้านยอดวิว)การแสดงสด การแสดงสด. เพื่อเป็นส่วนหนึ่งของการโปรโมตเพลง บีเบอร์แสดงเพลง "บอยเฟรนด์" ในรายการ เดอะวอยซ์ ซีซันสอง ตอนสุดท้าย จบลงด้วยท่าเต้นที่ชวนให้รำลึกถึงเพลง "ริธึมเนชัน" ของเจเน็ต แจ็กสัน บีเบอร์ยังแสดงเพลงนี้ในงานประกาศรางวัลบิลบอร์ดมิวสิกอวอร์ดส 2012 และรายการเน็กซ์ท็อปโมเดลของประเทศเยอรมนีอีกด้วย บีเบอร์ยังแสดงเพลง "บอยเฟรนด์" ที่งานแคปิตัลเอฟเอ็มซัมเมอร์ไทม์บอล 2012 ด้วย สำหรับการแสดงนั้น บีเบอร์สวมใส่ถุงมือแบบไม่มีนิ้วมือ เสื้อกล้ามลายยูเนียนแจ็กกับเสื้อกั๊กที่เข้ากัน และกางเกงยีนส์ บีเบอร์ยังแสดงเพลงนี้ในระหว่างเล่นคอนเสิร์ตโปรโมตเพลงในทวีปยุโรปในวันที่ 4 มิถุนายน ค.ศ. 2012 ร่วมกับเพลง "ออลอะราวด์เดอะเวิลด์" และ "ดายอินยัวร์อามส์"บีเบอร์ร้องเพลงนี้เป็นครั้งแรกหลังงาน 2015 แวงโกแทงโกการนำมาทำใหม่ การนำมาทำใหม่. ในปี ค.ศ. 2012 เพลงบอยเฟรนด์ถูกนำไปคัฟเวอร์โดยวงดนตรีแนวเมทัลคอร์ อิชชูส์ ลงในอัลบั้ม พังก์โกส์ป็อปไฟฟ์ ในเดือนพฤษภาคม ปีเดียวกัน ซิโมเรลลีคัฟเวอร์เพลงบอยเฟรนด์เข้าประกวดงานชื่อ "เดอะบีเบอร์-ออฟ" และชนะการประกวดหลังจากวันที่ 21 พฤษภาคม และภายในปีเดียวกัน นักแสดงเจเด็น สมิธ เพื่อนคนหนึ่งของบีเบอร์ ได้รีมิกซ์เพลงบอยเฟรนด์และตั้งชื่อว่า "เฟลม (จัสต์คัส) " ยังมีเวอร์ชันรีมิกซ์ที่ได้แม็ก มิลเลอร์, แอชเชอร์ รอธ และทูเชนส์ ร้องร่วมด้วย เวอร์ชันนี้ออกจำหน่ายในวันที่ 24 พฤษภาคม ค.ศ. 2012 ในวันที่ 18 เมษายน ค.ศ. 2012 มารีนาแอนด์เดอะไดมอนส์ ได้คัฟเวอร์เพลงนี้ในการแสดงในรายการไลฟ์เลาจ์ ทางสถานีวิทยุบีบีซีเรดิโอ 1 ในระหว่างการแสดง เธอได้เปลี่ยนเนื้อร้องและเจฟฟ์ เบนจามิน จากนิตยสาร บิลบอร์ด กล่าวว่า "เธอได้เปลี่ยนแนวดนตรีของเพลงนี้ด้วย จากผลงานล่าสุดของบีเบอร์ไปเป็นดนตรีอคูสติกแบบมืดมน" และในปีเดียวกัน เควิน แม็กเฮล และดาร์เรน คริส (ในนามของตัวละครชื่ออาร์ตี อะบรัมส์ และเบลน แอนเดอร์สัน) แสดงเพลงบอยเฟรนด์ผสมกับเพลง "บอยส์" ของบริตนีย์ สเปียส์ในตอน "บริตนีย์ 2.0" ของซีรีส์มิวสิคัล กลี คู่นักร้องแร็ป ยิงยางทวินส์ รีมิกซ์เพลงบอยเฟรนด์ในช่วงวันที่ 10 พฤษภาคม ค.ศ. 2012 ดี-ร็อก หนึ่งในสมาชิกอธิบายว่า หลังจากเพื่อนของเขานำเพลงบอยเฟรนด์ไปเปรียบเทียบกับเพลง "เวต (เดอะวิสเปอร์ซอง) " (ค.ศ. 2005) ของพวกเขา เขากล่าวว่า "ผมรู้สึกตื่นเต้นมากที่ได้ฟังเพลงนี้ เมื่อผมได้ฟังมัน ผมก็รู้สึกว่าเสียงมันฟังดูเป็นตัวพวกเรา เขาชมพวกเรา" เขากล่าวอีกว่า "ดังนั้นผมจึงอยากทำเวอร์ชันนี้เพื่อชื่นชมเขาบ้าง" ในวันที่ 13 กรกฎาคม ค.ศ. 2012 มีเวอร์ชันผสมกันของเพลงบอยเฟรนด์ และเพลง "เกิร์ลเฟรนด์" ของเอ็นซิงก์ ถูกอัปโหลดขึ้นยูทูบ และกลายเป็นไวรอลวิดีโออย่างรวดเร็ว ใน ค.ศ. 2013 วงดนตรีแนวอะแคปเปลลา ซิกซ์ นำเพลง "บอยเฟรนด์" มาร้องใหม่ โดยนักร้องนำและมือเบส แจ็ก นัดเซน ร้องเพลงนี้ลงอัลบั้ม ไลฟ์อิสอะไฮเวย์รายชื่อแทร็กรายชื่อแทร็ก. - ดิจิตอลดาวน์โหลด / ซีดี ซิงเกิล1. "บอยเฟรนด์" – 3:31- ดิจิตอลดาวน์โหลด – เวอร์ชันรีมิกศ์1. "บอยเฟรนด์" (Oliver Twizt Radio) – 3:44 2. "บอยเฟรนด์" (Oliver Twizt Club) – 4:27 3. "บอยเฟรนด์" (Oliver Twizt Instrumental) – 4:27 4. "บอยเฟรนด์" (Vice Radio) – 3:08 5. "บอยเฟรนด์" (Vice Club) - 4:46 6. "บอยเฟรนด์" (Vice Instrumental) – 4:46 7. "บอยเฟรนด์" (Joe Gauthreaux & Peter Barona Full Vocal Club) – 6:58 8. "บอยเฟรนด์" (Joe Gauthreaux Dark Dub) – 7:46- ดิจิตอลดาวน์โหลด – บอยเฟรนด์ (Dada Life Remix) - ซิงเกิล1. "บอยเฟรนด์" (Dada Life Remix) – 5:32ผู้มีส่วนร่วมทำเพลงผู้มีส่วนร่วมทำเพลง. - การบันทึกเสียง - บันทึกเสียงที่ชาลีซเรคอร์ดิงสตูดิโอส์ ฮอลลีวูด ลอสแอนเจลิส และในลอนดอน สหราชอาณาจักร - มิกซ์เสียงที่สตูดิโอลาร์ราบี เบอร์แบงก์ แคลิฟอร์เนีย- คณะทำงาน - ไมก์ พอสเนอร์ – เขียนเพลง, โปรดิวซ์, คีย์บอร์ด - จัสติน บีเบอร์ – เขียนเพลง, ร้องนำ - เมสัน "เอ็มดีแอล" เลวี – เขียนเพลง, โปรดิวซ์ - แมทธิว มัสโต – เขียนเพลง, ผลิตเสียงกีต้าร์ - คัก ฮาร์เรล – ผลิตเสียงร้องนำ - จอช กุดวิน – เอนจินเนียร์ - คริส "ทีอีเค" โอ'ไรอัน – เอนจินเนียร์ - โธมัส คัลลิสัน – ผู้ช่วยเอนจินเนียร์ - แมนนี มาร์โรควิน – ผสานเสียง - คริส กัลแลนด์ – ผู้ช่วยผสานเสียง - เดล บาวเออร์ส – ผู้ช่วยผสานเสียง - เบนนี สตีล – บันทึกเสียงกีต้าร์ชาร์ตและการรับรองชาร์ตประจำสัปดาห์การรับรองชาร์ตประจำปีการออกจำหน่าย</doc>
