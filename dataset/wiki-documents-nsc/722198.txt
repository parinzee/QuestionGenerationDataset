<doc id="722198" url="https://th.wikipedia.org/wiki?curid=722198" title="ปลาขี้ตังเบ็ดครีบลาย">ปลาขี้ตังเบ็ดครีบลาย ปลาขี้ตังเบ็ดครีบลาย (; ) ปลาทะเลชนิดหนึ่ง ในวงศ์ปลาขี้ตังเบ็ด (Acanthuridae) มีลำตัวแบนข้าง รูปร่างเป็นรูปไข่ไปทางด้านท้าย คอดหางเล็ก มีเงี่ยมคมคล้าบใบมีดชี้ไปทางด้านท้ายข้างละอัน ครีบหางเว้าเป็นวงเดือน ครีบหลังและครีบก้นมีฐานยาว ครีบท้องอันเล็ก ครีบอกมีปลายแหลม เกล็ดเล็กมาก หนังเหนียว มีขนาดโตเต็มที่ประมาณ 35 เซนติเมตร อาศัยอยู่รวมกันเป็นฝูงใหญ่เหนือกองหินหรือแนวปะการัง ว่ายน้ำโดยใช้การกระพืบครีบอกเป็นจังหวะ เป็นปลาที่พบได้บ่อยในแนวปะการังของมหาสมุทรอินเดีย ในน่านน้ำไทยพบได้เฉพาะฝั่งทะเลอันดามัน นิยมเลี้ยงเป็นปลาสวยงามเหมือนปลาขี้ตังเบ็ดหรือปลาแทงค์ชนิดอื่น ๆ</doc>
