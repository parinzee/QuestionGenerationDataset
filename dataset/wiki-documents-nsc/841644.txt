<doc id="841644" url="https://th.wikipedia.org/wiki?curid=841644" title="เลคลูอิส">เลคลูอิส เลคลูอิส () เป็นทะเลสาบธารน้ำแข็งในอุทยานแห่งชาติบานฟ์ ตั้งอยู่ในรัฐแอลเบอร์ตาของประเทศแคนาดา ตั้งอยู่ราว 5 กิโลเมตรทางตะวันตกของหมู่บ้านเลคลูอิส ทะเลสาบแห่งนี้ตั้งชื่อตามพระนามของเจ้าหญิงลูอิส แคโรไลน์ อัลเบอร์ตา พระราชธิดาองค์ที่สี่ในสมเด็จพระราชินีนาถวิกตอเรียแห่งสหราชอาณาจักร เจ้าหญิงลูอิสทรงสมรสกับจอห์น แคมเบล มาร์ควิสแห่งลอร์น ซึ่งเขาได้ดำรงตำแหน่งข้าหลวงต่างพระองค์แห่งแคนาดาระหว่าง ค.ศ. 1878 ถึง 1883 น้ำสีมรกตในทะเลสาบแห่งนี้มาจากการละลายของธารน้ำแข็งซึ่งอยู่เหนือทะเลสาบขึ้นไป ทะเลสาบแห่งนี้อยู่สูงจากระดับน้ำทะเลถึง 1,750 เมตร มีพื้นน้ำขนาดกว่า 500 ไร่ ยาวกว่า 3 กิโลเมตร น้ำจากทะเลสาบนี้ไหลออกเป็นแม่น้ำโบว์</doc>
