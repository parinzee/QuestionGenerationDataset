<doc id="448975" url="https://th.wikipedia.org/wiki?curid=448975" title="รัฐประหาร 16 พฤษภาคม">รัฐประหาร 16 พฤษภาคม รัฐประหาร 16 พฤษภาคม () เป็นรัฐประหารที่ไม่มีการเสียเลือดเนื้อในประเทศเกาหลีใต้ เมื่อ พ.ศ. 2504 จัดระบบและนำโดย พัก จองฮี และพันธมิตร ผู้จัดตั้งคณะกรรมาธิการปฏิวัติทหาร ผู้นำในนาม คือ ชาง โดยอง เสนาธิการกองทัพบก หลังเขาแปรพักตร์ในวันรัฐประหาร รัฐประหารดังกล่าวทำให้รัฐบาลยุน โบซอนซึ่งมาจากการเลือกตั้งตามระบอบประชาธิปไตยหมดอำนาจ และยุติสาธารณรัฐที่สอง สถาปนาสภาสูงสุดเพื่อการฟื้นฟูบูรณะชาติ () นำโดย พัก ผู้ถือตำแหน่งประธาน หลังการจับกุมพลเอกชางในเดือนกรกฎาคม รัฐประหารดังกล่าวมีความสำคัญในการให้อำนาจแก่อภิชนพัฒนาการ (developmentalist) ใหม่ และวางรากฐานแก่การกลายเป็นอุตสาหกรรมอย่างรวดเร็วของเกาหลีใต้ภายใต้การนำของพัก แต่มรดกของรัฐประหารครั้งนี้ยังเป็นที่พิพาทจากการปราบประชาธิปไตยและเสรีภาพพลเมืองที่ตามมา และการกวาดล้างอันเนื่องมาจากรัฐประหาร</doc>
