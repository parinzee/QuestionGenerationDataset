<doc id="679108" url="https://th.wikipedia.org/wiki?curid=679108" title="มหาวิทยาลัยซันเดอร์แลนด์">มหาวิทยาลัยซันเดอร์แลนด์ มหาวิทยาลัยซันเดอร์แลนด์ (University of Sunderland) เป็นสถาบันอุดมศึกษาขนาดเล็กในสหราชอาณาจักร ตั้งที่เมืองซันเดอร์แลนด์ จังหวัดไทน์แอนด์เวียร์ ก่อตั้งขึ้นจากวิทยาลัยเทคนิคซันเดอร์แลนด์ มหาวิทยาลัยจัดเป็นมหาวิทยาลัยใหม่ (New Universities) ที่มีต้นกำเนิดจากวิทยาลัยเทคนิคเช่นเดียวกับมหาวิทยาลัยหลายแห่งประวัติ ประวัติ. มหาวิทยาลัยซันเดอร์แลนด์ ถือกำเนินดขึ้นจากวิทยาลัยเทคนิคซันเดอร์แลนด์ซึ่งก่อตั้งเมื่อวันที่ 26 มกราคม พ.ศ. 2512 โดย แรกเริ่มเดิมทีนั้นเคยมีสถาบันอาชีวศึกษาในท้องที่อำเภอซันเดอร์แลนด์มาก่อนหน้านี้แล้ว ได้แก่ โรงเรียนช่างฝีมือ วิทยาลัยศิลปกรรมซันเดอร์แลนด์ (Sunderland School of Art; ก่อตั้ง พ.ศ. 2444) และโรงเรียนฝึกหัดครูซันเดอร์แลนด์ (ก่อตั้ง พ.ศ. 2451) ทั้งสามสถาบันถูกยุบรวมกันเป็นวิทยาลัยซึ่งแปรสภาพเป็นมหาวิทยาลัยในเวลาต่อมา อนึ่ง โรงเรียนช่างฝีมือซันเดอร์แลนด์ ก่อตั้งตั้งแต่ พ.ศ. 2444 ทำการเรียนการสอนในสาขาวิชาทางช่างเทคนิค ต่อมาในช่วงปี พ.ศ. 2464 - 2465 ได้เปิดสาขาวิชาเภสัชศาสตร์ และการต่อเรือ ต่อมาในปี พ.ศ. 2473 โรงเรียนได้เข้าเป็นศูนย์วิทยบริการของมหาวิทยาลัยเดอแรม ให้ปริญญาสาขาวิทยาศาสตร์ประยุกต์ นอกจากนี้ยังเป็นศูนย์วิทยบริการของมหาวิทยาลัยลอนดอนด้วย เพื่อจะให้ปริญญาสาขาเภสัชศาสตร์ กิจการของโรงเรียนเป็นไปด้วยความราบรื่นด้วยดีจนกระทั่งการควบรวม ตามนัยแห่งพระราชบัญญัติการอุดมศึกษาและการศึกษาชั้นสูง พ.ศ. 2535 (Further and Higher Education Act 1992) วิทยาลัยถูกแปรสภาพเป็นมหาวิทยาลัย โดยมีเดวิด พัตต์แนม (David Puttnam) นักการศึกษาชาวอังกฤษเป็นนายกสภาคนแรกตั้งแต่ปี พ.ศ. 2541 ก่อนที่จะลาออกเพื่อไปรับตำแหน่งนายกสภามหาวิทยาลัยเปิดในปี พ.ศ. 2550 ในชั้นแรกมหาวิทยาลัยจัดการมอบปริญญาบัตรที่โรงภาพยนตร์เอมไพร์ ต่อมาได้ย้ายไปจัดที่สเตเดียมออฟไลต์เมื่อปี พ.ศ. 2547ส่วนงาน ส่วนงาน. มหาวิทยาลัยจัดการเรียนการสอนใน 4 คณะวิชาดังนี้- คณะวิทยาศาสตร์ประยุกต์ (Faculty of Applied Sciences)- ภาควิชาคอมพิวเตอร์ วิศวกรรม และเทคโนโลยี - ภาควิชาจิตวิทยา - ภาควิชาวิทยาศาสตร์การกีฬาและออกกำลังกาย - ภาควิชาเภสัชศาสตร์และสุขภาพ - คณะศิลปกรรมศาสตร์ การออกแบบ และสื่อ (Faculty of Arts, Design and Media)- ภาควิขาสื่อ - ภาควิชาศิลปะและการออกแบบ- สาขาวิชาการถ่ายภาพ - สาขาวิชาการละครและการดนตรี - ภาควิชาการออกแบบ - ภาควิชาแก้วและเซรามิกส์ - คณะบริหารธุรกิจและนิติศาสตร์ (Faculty of Business and Law)- ภาควิชาบริหารธุรกิจ (Sunderland Business School) - ภาควิชานิติศาสตร์ - ภาควิชาการท่องเที่ยว การโรงแรม และการจัดงาน - คณะศึกษาศาสตร์และสังคมศาสตร์ (Faculty of Education and Society)- ภาควิชาการศึกษา - ภาควิชาวัฒนธรรม - ภาควิชาสังคมศาสตร์วิทยาเขต วิทยาเขต. มหาวิทยาลัยทำการเรียนการสอนเป็นหลักในเมืองซันเดอร์แลนด์ โดยมีวิทยาเขตสองแห่งคือ วิทยาเขตซิตี ในใจกลางเมือง และวิทยาเขตเซอร์ทอม คาวรี ที่ริมทะเล นอกจากนี้ยังขยายศูนย์วิทยบริการไปตั้งที่อาคารคะเนรีวอร์ฟ (Canary Wharf) ท้องที่อำเภอทาวเวอร์แฮมเลตส์ (Towet Hamlets) กรุงลอนดอน ทำการสอนสาขาวิชาบริหารธุรกิจ การท่องเที่ยวและการโรงแรม และพยาบาลศาสตร์</doc>
