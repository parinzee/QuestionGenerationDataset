<doc id="817522" url="https://th.wikipedia.org/wiki?curid=817522" title="ยูคาลิปทอล">ยูคาลิปทอล ยูคาลิปทอล () หรือ ซิเนออล (cineol, cineole) เป็นสารประกอบอินทรีย์ประเภทมอโนเทอร์พีนและอีเทอร์วงแหวน มีสูตรเคมีคือ CHO เป็นของเหลวไม่มีสีถึงเหลืองอ่อน มีกลิ่นคล้ายการบูร รสเผ็ด ไม่ละลายน้ำ แต่ผสมเข้ากันได้กับเอทานอล, อีเทอร์และคลอโรฟอร์ม ในปี ค.ศ. 1870 เอฟ. เอส. โคลซจำแนกสารสำคัญในน้ำมันยูคาลิปตัสและตั้งชื่อว่ายูคาลิปทอล นอกจากจะพบในต้นโกฐจุฬารศ ยูคาลิปทอลยังพบในพืชหลายชนิด เช่น ต้นการบูร, ใบกระวาน, โรสแมรีและกระวาน ยูคาลิปทอลใช้ในอุตสาหกรรมอาหาร เครื่องดื่ม ขนมและเครื่องสำอาง นอกจากนี้ยังใช้เป็นยาฆ่าแมลงและสารไล่แมลง ในทางการแพทย์ใช้ผสมในน้ำยาบ้วนปาก ยาแก้ไอและยาคลายกล้ามเนื้อ ยูคาลิปทอลมีความเป็นพิษหากใช้เกินขนาด มีค่า LD ทางปาก (หนู) เท่ากับ 2480 มิลลิกรัม/กิโลกรัม</doc>
