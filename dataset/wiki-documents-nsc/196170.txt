<doc id="196170" url="https://th.wikipedia.org/wiki?curid=196170" title="มาโต้ ซากุระ">มาโต้ ซากุระ มาโต้ ซากุระ เป็นตัวละครสมมติจากเกมซาวนด์โนเวลของ ไทป์-มูน และการ์ตูนเรื่อง เฟท/สเตย์ ไนท์ สาวน้อยนักเรียนปี 1 โรงเรียนเดียวกันกับที่ ชิโร่ เรียนอยู่ เธอเป็นน้องสาวของ มาโต้ ชินจิ หลังจากที่พ่อของชิโร่ เอมิยะ คิริซึงุ เสียชีวิต เธอก็ได้แวะเวียนมาหาชิโร่ที่บ้านบ่อยๆ ทุกเช้าเพื่อนที่จะช่วยเหลืองานบ้านของเขา ภายนอกเธอดูเหมือนคนขี้อาย แต่แท้จริงแล้วเธอมีพลังที่ยิ่งใหญ่ซุกซ่อนอยู่ภายใน นอกจากนั้นเธอยังแอบชอบชิโร่มานานแล้วด้วย วันเกิดของเธอคือวันที่ 2 มีนาคม กรุ๊ปเลือด O ในช่วงของ เฟท/ซีโร่ เธอสูง 120 ซม. น้ำหนัก 25 กก. 10 ปีผ่านไป เธอได้โตขึ้นเป็นสูง 156 ซม. น้ำหนัก 46 กก. และสัดส่วน B85/W56/H87 สำหรับ เสียงพากย์ ของซากุระนั้นคือเสียงของ ชิทายะ โนริโกะ ในภาษาญี่ปุ่น ส่วนภาษาอังกฤษนั้นเป็นของ เชอร์รี่ ลินประวัติ ประวัติ. เธอคือน้องสาวร่วมสายเลือดของ โทซากะ ริน ที่ได้ถูกตระกูลมาโต้รับไปเป็นบุตรบุญธรรมเมื่อหลายปีก่อน ซึ่งส่วนหนึ่งเป็นเพราะพ่อของเธอ โทซากะ โทคิโอมิ ซึ่งเป็นจอมเวทย์นั้นจะเลือกแค่เพียงลูกสาวเพียงหนึ่งคนไว้เพื่อเป็นคนสืบทอดตระกูลจอมเวทย์ โดยผู้ที่รับอุปถัมภ์เธอคือ มาโต้ โซเค็น ผู้เป็นพันธมิตรกับตระกูลโทซากะมาตั้งแต่สมัยบรรพบุรุษ เพราะเหตุผลที่จะใช้เธอเป็นเครื่องมือแทน มาโต้ ชินจิ ลูกหลานของตนที่ไม่สามารถใช้เวทมนตร์ได้ ใน เฟท/ซีโร่ ได้เปิดเผยว่า มาโต้ คาริยะ ลุงของซากุระในขณะนั้น ได้ทำข้อตกลงกับโซเค็น ไว้ว่าหากเขาชนะในสงครามจอกศักดิ์สิทธิ์ครั้งที่ 4 เธอจะได้เป็นอิสระจากโซเค็น และกลับไปอยู่กับตระกูลโทซากะ ซึ่งตัวเขาเองเป็นสมาชิกในตระกูลมาโต้เพียงคนเดียวที่รักและห่วงใยซากุระ และเขายังเป็นเพื่อนกับ โทซากะ อาโออิ (แม่ของซากุระ) ตั้งแต่เด็กอีกด้วย เขาเข้ากันได้ดีกับซากุระ และพี่สาวของเธอ นอกจากนั้นเขายังเคยรักอาโออิเพียงข้างเดียว และยอมปล่อยเธอมีความสุขกับโทคิโอมิแต่โดยดี แต่เดิมเขาไม่เคยถูกฝึกให้เป็นจอมเวทย์ (ถึงแม้ว่าเขาจะมีความสามารถที่เหนือกว่า มาโต้ เบียคุยะ พ่อของชินจิ ซ่อนเอาไว้อยู่ก็ตามที) แต่เขาก็มีหนอนฝังอยู่ในร่างกายเขาเพื่อใช้ในการกระตุ้นวงจรเวทย์ในตัวเขา ซึ่งมันก็จะทำให้ชีวิตของเขาสั้นลง พร้อมกับทำให้ร่างกายอ่อนแอลงเนื่องจากถูกกัดกินวงจรเวทย์ไปด้วยนั่นเอง กระนั้นแล้วเขาก็ยังเป็นมาสเตอร์ของข้ารับใช้สายเบอร์เซิร์กเกอร์ ซึ่งเป็นสายที่กินมานามากที่สุด จึงไม่แปลกถ้าเขาจะได้รับความพ่ายแพ้ในสงครามจอกศักดิ์สิทธิ์ครั้งที่ 4 เพราะข้ารับใช้ของเขาเอง ในช่วงที่อาศัยอยู่กับตระกูลมาโต้ เธอได้ถูกข่มเหงทั้งทางกายและใจอยู่ตลอดเวลา ซึ่งโซเคนได้หาทางที่จะใช้เธอเป็นภาชนะในการรองรับจอกศักดิ์สิทธิ์ในอนาคต โดยใช้พลังของ อังรี มานยุ รวมเข้ากับเศษซากของจอกศักดิ์สิทธิ์ในสงครามครั้งก่อน เขาได้ผสมเลือดสีดำที่เขาได้เก็บสะสมไว้ เข้ากับหนอนที่เขาเพาะไว้ และฝังหนอนเหล่านั้นไว้ในร่างของซากุระ เพื่อที่จะให้มันดูดมานาของเธอ และเพิ่มความต้องการทางเพศอย่างรุนแรงให้กับเธอแทน เพื่อที่จะระงับความรุนแรงนั้น เขาจึงได้สอนให้ชินจิข่มขืนซากุระอยู่เป็นประจำ และด้วยความจงเกลียดจงชังในตัวของซากุระที่ช่วงชิงสิ่งที่เขาควรจะเป็นในนามของตระกูลมาโต้ไป เขาจึงข่มเหงซากุระอย่างทารุณต่อไปด้วยความต้องการของตัวเขาเองเช่นกัน และด้วยตัวหนอนที่โซเคนได้ฝังไว้ในร่างกายของเธอนั้นเอง ทำให้เธอมีสีผมและสีตาเป็นสีม่วงเหมือนสมาชิกคนอื่นๆ ในตระกูลมาโต้ ถึงแม้ว่าจะถูกกดขี่ข่มเหงทั้งกายและใจอยู่เป็นเนืองนิจ แต่เธอก็จะคอยรับมันไว้และปลงตกกับมันเสมอ เธอได้หลงรักชิโร่เมื่อหลายปีก่อน และได้แอบเฝ้ามองเขาอยู่เสมอในตอนที่เขาพยายามที่จะโหนบาร์ (คล้ายกับการเล่นกรีฑาอย่างหนึ่ง) ซึ่งความพยายามอย่างสุดกำลังของเขานี่เอง ได้เป็นแรงผลักดันให้เธอสู้ทนรับความเจ็บปวดเหล่านั้นไว้ได้ และเธอยังคอยช่วยเหลือชิโร่อยู่เป็นประจำในเวลาที่เขาบาดเจ็บอีกด้วย ในตอนที่ชิโร่ได้สนิทสนมกับริน ก็ได้สร้างความอิจฉาปนน้อยใจให้กับเธออยู่ไม่น้อย เธอจึงคิดว่ารินเป็นต้นเหตุทั้งหมดของสิ่งร้ายๆ ที่เธอต้องแบกรับมาตลอด ตั้งแต่เมื่อ 11 ปีก่อน หลังจากที่เธอได้ถูกตระกูลมาโต้รับมาอุปถัมภ์ เธอได้เติบโตมาพร้อมกับความเกลียดชังในความโหดร้ายทารุณของโซเคน เกลียดชังพ่อของตัวเองที่ผลักไสเธอ รวมถึงริน พี่สาวคนเดียวของเธอที่ไม่ได้รับรู้อะไรเลย กับความเจ็บปวดที่เธอต้องเผซิญ และยังไม่เคยที่จะช่วยเหลือเธออีกด้วย นอกจากนั้นเธอเองยังเป็นมาสเตอร์ที่แท้จริงของไรเดอร์ ที่ได้ถูกอัญเชิญมาหลายวันก่อนที่สงครามจอกศักดิ์สิทธิ์ครั้งที่ 5 จะเริ่มต้นขึ้น อย่างไรก็ตาม ด้วยแรงกดดันจากชินจิ และความที่ไม่ต้องการจะต่อสู้กับชิโร่ หรือ ริน เธอจึงได้มอบสิทธิ์การเป็นมาสเตอร์ให้กับชินจิ ถึงแม้ว่าเธอจะรักษาบัญชาอาคมแต่เดิมของเธอไว้ก็ตามความสามารถ ความสามารถ. ถึงเธอจะเติบโตมาในตระกูลมาโต้ แต่แท้จริงแล้วในตัวเธอก็มีพลังเวทย์ปริมาณมหาศาลซุกซ่อนอยู่ ซึ่งเป็นสิ่งที่ได้มาตามสายเลือดของโทซากะ แต่ถึงกระนั้นเธอก็ยังมีความรู้ในเรื่องของการใช้เวทมนตร์ และเรื่องที่มานาของเธอถูกจำกัดโดยหนอนของโซเค็นเพียงนิดหน่อยเท่านั้น แม้ว่าเธอจะมีความรู้ในศาสตร์ของตระกูลมาโต้เพียงแค่เป็นทฤษฎี แต่เธอก็เหมาะสมสำหรับการเป็นจอมเวทย์มากกว่าด้วยสายเลือดของเธอ และตัวของเธอที่ถูกบังคับให้ปรับตัวเข้ากับหนอนของโซเค็น เพื่อให้สามารถให้ใช้เวทมนตร์เฉพาะของตระกูลมาโต้ได้ นอกจากนั้น หนอนของโซเค็นยังสามารถทำให้เธอเป็นเหมือนกับ อังรี มานยุ ในตอนที่ยังไม่สมบูรณ์ หรือเป็น "เงา" นั่นเอง ซึ่งทำให้ซากุระต้องทำเดินตามเส้นทางที่โซเค็นกำหนดเอาไว้ด้วยความกลัว อย่างไรก็ตาม หากซากุระบิดเบือนไม่ยอมทำตามที่โซเค็นควบคุม และควบคุมตัวเธอเอง เธอจะกลายเป็น ซากุระด้านมืด ซึ่งเป็นด้านที่โหดร้ายอย่างที่ผิดกับตัวเธอแต่เดิมมากที่สุด เธอจะกลายเป็นคนไร้เหตุผลและอารมณ์ และจ้องแต่จะทำลายทุกสิ่งทุกอย่างรอบข้างเธอในที่สุด ซากุระด้านมืด จะสามารถสะสมมานาไว้ได้ไม่จำกัดปริมาณ แต่เธอก็สามารถที่จะปล่อยมันออกมาเป็นวงจรเวทย์ได้ โดยสิ่งที่แตะต้องเธอในขณะที่เธออยู่ในด้านมืด ทุกสิ่งจะถูกหลอมละลายและแปรสภาพเป็นมานาบริสุทธิ์ให้กับเธอ และเมื่อสิ่งที่มีลักษณะคล้ายวิญญาน อย่างเช่นพวกข้ารับใช้ เมื่อถูกสัมผัสโดย “เงา” ของเธอ ทั้งจิตใจและร่างกายของข้ารับใช้เหล่านั้นจะถูกเปลี่ยนแปลงให้เป็นด้านมืด ซึ่งจะส่งผลให้ข้ารับใช้เหล่านั้นแข็งแกร่งขึ้นอีกด้วย นอกจากนั้น เธอยังสามารถควบคุม “เงา” ของเธอให้อยู่ในรูปร่างคล้ายหนวด หรือแม้แต่สร้างอสูรขึ้นมาจากเงาของตนเองเพื่อใช้งานได้ และเธอยังมีความสามารถในการฟื้นฟูสภาพร่างกายขั้นสูงอีกด้วยบทบาท บทบาท. บทบาทของเธอในเนื้อเรื่อง ทั้งบทเฟท และบท อันลิมิเต็ด เบลด เวิร์คส เธอจะเป็นเพียงแค่ตัวละครรองเท่านั้น แต่ในเนื้อเรื่องบทที่ 3 หรือบท เฮฟเว่นส์ ฟีล ซึ่งเป็นบทของเธอโดยเฉพาะ จะกล่าวถึงปูมหลังในช่วงที่เธออาศัยอยู่กับตระกูลมาโต้ โดยกล่าวถึงเหตุการณ์ที่ มาโต้ โซเคน ไม่พอใจที่ชินจิ หลานชายของตนไม่สามารถเป็นมาสเตอร์ได้ จึงได้ทำการล่าล้างข้ารับใช้ทุกตน โดยใช้ซากุระ และ ทรู แอสซาซิน เป็นเครื่องมือ ในเหตุการณ์ครั้งนั้น เบอร์เซิร์กเกอร์, แลนเซอร์, เซเบอร์ และ อาเชอร์ ได้ตกลงสู่ตรีเอกานุภาพแห่งความมืด และเธอก็ได้เข้าครอบงำ เซเบอร์ด้านมืด และ เบอร์เซิร์กเกอร์ด้านมืด ให้เป็นข้ารับใช้ของเธออีกด้วย ในคืนเดียวกัน เธอก็ได้ออกอาละวาดทำลายเมืองฟุยูกิ สังหารผู้บริสุทธิ์เป็นจำนวนมาก เพื่อสะสมมานานั่นเอง ในเหตุการณ์ครั้งนั้น กิลกาเมชก็ได้ปรากฏตัวขึ้น และโจมตีเธอด้วย เกท ออฟ บาบิโลน ของเขา แต่เมื่อต้องปะทะกับความสามารถในการฟื้นฟูร่างกายอันเหนือธรรมชาติของเธอ จึงทำให้เธอแทบไม่ได้รับผลอะไรเลย และท้ายสุด เขาก็ได้ถูกกลืนกินเข้าไปอีกคน จากโศกนาฏกรรมที่เธอได้ก่อขึ้น เธอจึงได้ตามหาโซเคน เพื่อที่จะบังคับให้เขาจบชีวิตของเธอลง ในระหว่างนั้นเอง เธอก็ได้ถูกขัดขวางโดยชินจิ ด้วยการขู่เธอว่าจะนำเรื่องที่เขามีเพศสัมพันธ์กับเธอไปบอกแก่ชิโร่ เพื่อที่จะให้เธอยอมมีเพศสัมพันธ์กับเขาอีก ด้วยความหวาดกลัว เธอจึงลงมือฆ่าชินจิ และยอมแพ้ต่อด้านมืดในตัวเอง กลายเป็นด้านมืด เธอได้ชิงตัวอิลยามา เพื่อจะใช้เธอเป็นแกนกลางของจอกศักดิ์สิทธิ์ที่จะปรากฏขึ้นใหม่ หลังจากที่ชิโร่และโคโตมิเนะได้ชิงตัวอิลยากลับมา เธอได้สังหารทรู แอสซาซิน และนำหนอนของโซเคนออกจากร่างเธอ ต่อมาเธอได้ปะทะกับรินในสถานที่อัญเชิญจอกศักดิ์สิทธิ์ ที่ภูเขาเอ็นโซ และได้ปะทะกับพลังของ ดาบอัญมณีของเซลเร็ช ที่สูงส่งกว่า ทำให้เงาของเธอนั้นไร้ประโยชน์ทันที ซึ่งรินเป็นฝ่ายชนะ แต่เธอก็ไม่ได้สังหารซากุระ แต่กลับเข้าไปกอดน้องสาวสุดที่รักของเธอแทน เพื่อให้เธอสงบลง ในขณะนั้นเอง เธอก็ได้รู้ว่าพี่สาวของเธอนั้นรักเธอมากแค่ไหน เธอจึงได้พยายามต่อต้านความมืดในตัวเธอ ซึ่งช่วยให้ชิโร่ได้ปลดปล่อยพันธนาการของ อังรี มานยุ ที่พันธนาการวิญญานของเธอเอาไว้ด้วย รูล เบรกเกอร์ หลังจากนั้น เขาได้เทรซดาบ เอกซ์คาลิเบอร์ ขึ้นมาเพื่อทำลายจอกศักดิ์สิทธิ์ แต่ใน ฉากจบที่แท้จริง อิลยาได้เข้ามาขัดขวาง เธอได้ปิดประตูลง และแสดงเฮฟเว่นส์ ฟีล เพื่อให้ชิโร่มีชีวิตอยู่ต่อไป (ใน ฉากจบธรรมดา ชิโร่ได้เทรซดาบเอกซ์คาลิเบอร์ขึ้นมา และทำลายจอกศักดิ์สิทธิ์ได้สำเร็จ แต่ชีวิตเขาก็ได้สูญสลายไปด้วย เธอยอมรับเรื่องที่เขาตายไม่ได้ เธอจึงอาศัยอยู่ที่บ้านเอมิยะ เพื่อรอการกลับมาของเขา ตลอดไป) หลังจากที่ด้านมืดของเธอถูกทำลายลง ร่างกายเธอก็ยังคงมีมานาสะสมไว้อยู่ เธอจึงสามารถคงสภาพไรเดอร์เอาไว้ได้ และอาศัยอยู่กับเธอต่อไป ใน เฟท/ฮอลโลว์ อทาราเซีย เธอได้อาศัยอยู่อย่างสงบสุขในเมืองฟุยูกิ โดยที่พี่สาวของเธอได้เดินทางไปยังสมาคมจอมเวทย์ ไรเดอร์ได้กล่าวว่าเธอกลายเป็นที่นิยมจากการเป็นกัปตันคนใหม่ของชมรมยิงธนูที่โรงเรียน ตัวเธอในด้านมืดนั้นยังคงอยู่ แต่ปรากฏออกมาเฉพาะในฉบับหนังสือการ์ตูนเท่านั้น ใน อิคลิพส์ ซึ่งเป็นบทพิเศษใน อทาราเซีย เธอได้ร่วมมือกับไรเดอร์ในการยั่วยวนชิโร่ และช่วยกันปรนนิบัติเขา ซึ่งเหตุผลที่ไรเดอร์ทำแบบนี้ก็เพื่อให้ชิโร่หันมาสนใจในตัวมาสเตอร์ของเธอมากยิ่งขึ้น แต่แท้จริงนั่นเป็นเพียงมนต์ของไรเดอร์ ที่อนุมานตัวซากุระขึ้นมาเพื่อแสดงความต้องการที่แท้จริงของตัวเธอเองเท่านั้น</doc>
