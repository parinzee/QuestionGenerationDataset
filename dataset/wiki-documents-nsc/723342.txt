<doc id="723342" url="https://th.wikipedia.org/wiki?curid=723342" title="เจฟฟรีย์ ฮินตัน">เจฟฟรีย์ ฮินตัน เจฟฟรีย์ เอเวอร์เรสต์ ฮินตัน () เป็นนักวิทยาศาสตร์คอมพิวเตอร์และนักประสาทวิทยาการรับรู้ชาวอังกฤษ มีผลงานโดดเด่นด้านโครงข่ายประสาทเทียม ปัจจุบันทำงานให้กับกูเกิลและมหาวิทยาลัยโตรอนโต เป็นหนึ่งในผู้คิดค้นอัลกอริทึมการแพร่กระจายย้อนกลับและการลู่ออกเชิงเปรียบเทียบซึ่งเป็นอัลกอริทึมที่สำคัญของการเรียนรู้เชิงลึกในสาขาปัญญาประดิษฐ์ประวัติ ประวัติ. ฮินตันจบการศึกษาระดับปริญญาตรีจากมหาวิทยาลัยเคมบริดจ์ในปี ค.ศ. 1970 ทางด้านจิตวิทยาการทดลอง และจบการศึกษาระดับปริญญาเอกด้านปัญญาประดิษฐ์จากมหาวิทยาลัยเอดินบะระในปี ค.ศ. 1978 ได้ทำงานให้กับมหาวิทยาลัยซัสเซ็กซ์ มหาวิทยาลัยแคลิฟอร์เนีย แซนดีเอโก มหาวิทยาลัยคาร์เนกีเมลลอน มหาวิทยาลัยเคมบริดจ์ ยูนิเวอร์ซิตีคอลเลจ ลอนดอน เป็นผู้ก่อตั้งหน่วยวิจัยประสาทวิทยาคำนวณแกตสบี้ที่ยูนิเวอร์ซิตีคอลเลจ ลอนดอนอีกด้วย ปัจจุบันดำรงตำแหน่งเป็นศาสตราจารย์ที่ภาควิชาวิทยาศาสตร์คอมพิวเตอร์ มหาวิทยาลัยโตรอนโต นอกจากนี้ยังทำงานร่วมกับกูเกิลมาตั้งแต่เดือนมีนาคม ค.ศ. 2013 หลังจากที่กูเกิลเข้าซื้อกิจการบริษัท DNNresearch ที่ฮินตันได้ตั้งขึ้น ปัจจุบันได้แบ่งเวลาทำงานในมหาวิทยาลัยและทำงานให้กับกูเกิลงานวิจัย งานวิจัย. ฮินตันเป็นผู้ศึกษาการใช้โครงข่ายประสาทเทียมในการเรียนรู้ ความจำ การรับรู้ และการประมวลผลสัญลักษณ์ มีผลงานการตีพิมพ์ในสาขามากกว่า 200 ฉลับ เป็นหนึ่งในผู้ที่เสนออัลกอริทึมการแพร่กระจายย้อนกลับและการสอนโครงข่ายประสาทเทียมแบบหลายชั้น ที่กลายมาเป็นอัลกอริทึมที่ถูกใช้งานมากในปัจจุบัน นอกจากนี้ยังเป็นผู้คิดค้นเครื่องจักรโบลทซ์มันน์ร่วมกับเทอร์รี เซชนอฟสกี้ ปัจจุบันเน้นการทำวิจัยเกี่ยวกับการใช้โครงข่ายประสาทเทียมกับการเรียนรู้แบบไม่มีผู้สอนเมื่อมีข้อมูลขาเข้าจำนวนมาก</doc>
