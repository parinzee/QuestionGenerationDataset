<doc id="96676" url="https://th.wikipedia.org/wiki?curid=96676" title="พีระมิดคู่">พีระมิดคู่ พีระมิดคู่ (อังกฤษ: bipyramid, dipyramid) คือทรงหลายหน้า (polyhedron) ชนิดหนึ่ง มีลักษณะคล้ายพีระมิดสองอันที่ใช้ฐานรูปหลายเหลี่ยมร่วมกัน จำนวนเหลี่ยมที่ใช้เรียกพีระมิดคู่มาจากรูปหลายเหลี่ยมที่เป็นฐานนั้น เช่นตัวอย่างในรูป พีระมิดคู่หกเหลี่ยม จะมีลักษณะคล้ายพีระมิดหกเหลี่ยมสองอันประกบกัน เป็นต้น จำนวนหน้าของพีระมิดคู่จะเท่ากับสองเท่าของจำนวนเหลี่ยมบนฐาน มีพีระมิดคู่อยู่เพียง 3 รูปทรง ที่สามารถทำให้แต่ละหน้าเป็นรูปสามเหลี่ยมด้านเท่า ได้แก่- ทรงแปดหน้า (พีระมิดคู่สี่เหลี่ยม) นับเป็นทรงตันเพลโต (Platonic solid) - พีระมิดคู่สามเหลี่ยม และ พีระมิดคู่ห้าเหลี่ยม นับเป็นทรงตันจอห์นสัน (Johnson solid)พีระมิดคู่แบบต่างๆพีระมิดคู่แบบต่างๆ. - พีระมิดคู่สามเหลี่ยม (triangular bipyramid) มี 6 หน้า - พีระมิดคู่สี่เหลี่ยม (tetragonal bipyramid) มี 8 หน้า สำหรับทรงแปดหน้าเป็นกรณีพิเศษ - พีระมิดคู่ห้าเหลี่ยม (pentagonal bipyramid) มี 10 หน้า - พีระมิดคู่หกเหลี่ยม (hexagonal bipyramid) มี 12 หน้า - ...พีระมิดคู่ n เหลี่ยม (n-agonal bipyramid) มี 2n หน้า</doc>
