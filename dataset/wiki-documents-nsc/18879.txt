<doc id="18879" url="https://th.wikipedia.org/wiki?curid=18879" title="โหราศาสตร์ยูเรเนียน">โหราศาสตร์ยูเรเนียน โหราศาสตร์ยูเรเนียน () หมายถึง โหราศาสตร์แขนงหนึ่ง โดยนาย อัลเฟรด วิตเตอร์ ชาวเยอรมัน เป็นผู้พัฒนาขึ้นมา โดยไม่ได้มีเจตนาที่จะสถาปนาเป็นโหราศาสตร์ระบบใหม่ แต่กล่าวว่าเป็นการนำวิชาโหราศาสตร์ที่ศึกษาค้นคว้าสืบต่อกันมาแต่โบราณที่ได้รับการพิสูจน์แล้วว่าเป็นแก่นแท้หรือหลักการที่เชื่อถือได้ มาประยุกต์เข้ากับวิทยาการยุคใหม่ และเรียกแนวทางนี้เป็นภาษาเยอรมันว่า "Hamburger Schule" หรือ "Hamburg School" ในภาษาอังกฤษ เมื่อมีผู้นำแนวคิดทางโหราศาสตร์ของ Hamburg School ไปเผยแพร่ในประเทศสหรัฐอเมริกา จึงกำหนดชื่อ Uranian Astrology ขึ้นเพื่อหวังผลทางด้านการโฆษณาเอกลักษณ์ของโหราศาสตร์ยูเรเนียนเอกลักษณ์ของโหราศาสตร์ยูเรเนียน. 1. นำเอาทฤษฎีการสะท้อน (Antiscien) มาประยุกต์ใช้ในการพยากรณ์อย่างกว้างขวาง 2. การคำนวณ "ศูนย์รังสี" (Half Sum หรือ Midpoint) และ "จุดอิทธิพล" (Sensitive Point) มาในการพยากรณ์ ทำให้มีจุดพยากรณ์ให้เลือกใช้ในดวงชะตาถึง 5 พันกว่าจุด 3. การคำนวณดาวเคราะห์เพิ่มเติมซึ่งอยู่ถัดจากดาวเนปจูน (ขณะนั้นยังไม่มีการค้นพบพลูโต) รวม 8 ดวง โดยเรียกดาวพระเคราะห์เหล่านี้ว่า "ทรานส์เนปจูน" (Transneptunian Objects) ในภาษาไทยนิยมเรียกว่า "ดาวทิพย์" 4. ใช้ "โค้งสุริยยาตร์" (Solar Arc) ในการพยากรณ์จรตามอายุขัย 5. พัฒนาเรือนชะตาหลักขึ้น 6 แบบ ได้แก่ เรือนชะตาโลก (จากจุดเริ่มต้นราศีเมษหรือราศีตุลย์) เรือนชะตาเมอริเดียน เรือนชะตาลัคนา เรือนชะตาอาทิตย์ เรือนชะตาจันทร์ และเรือนชะตาราหู อันเป็นผลให้มีการแยกเรือนชะตาเมอริเดียนและเรือนชะตาลัคนาออกจากกันอย่างเด็ดขาดโหราศาสตร์ยูเรเนียนในประเทศไทย โหราศาสตร์ยูเรเนียนในประเทศไทย. อาจารย์จรัญ พิกุล ได้เริ่มศึกษาโหราศาสตร์ยูเรเนียนจากหนังสือที่เพื่อนคือคุณอุดม ปัทมินทร์นำมามอบให้ เมื่อเดือนมกราคม พ.ศ. 2503 จากนั้นได้เขียนตำราโหราศาสตร์ยูเรเนียนเล่มแรกคือ "แนะนำโหรายูเรเนียน" เมื่อ พ.ศ. 2511 ขณะในปี พ.ศ. 2511-2515 พันโทประยูร พลอารีย์ (ยศขณะนั้น) ได้ไปศึกษาวิชาโหราศาสตร์ยูเรเนียนโดยตรงจากประเทศเยอรมนี เมื่อกลับถึงประเทศไทยจึงได้ร่วมกับอาจารย์จรัญ พิกุล เปิดอบรมโหราศาสตร์ยูเรเนี่ยนที่โรงเรียนอาจารย์เกริก สี่แยกคอกวัว และก่อตั้งเป็นโรงเรียน "โหราศาสตร์กรุงเทพ" ในเวลาต่อมา หลังจากที่พลตรี ประยูร พลอารีย์ และ อาจารย์จรัญ พิกุล ถึงแก่กรรมลง ยังคงมีการเปิดสอนโหราศาสตร์ยูเรเนียนในประเทศไทยตามสำนักต่างๆ หลายแห่งด้วยกัน</doc>
