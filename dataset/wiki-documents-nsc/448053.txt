<doc id="448053" url="https://th.wikipedia.org/wiki?curid=448053" title="จังหวัดช็อลลาใต้">จังหวัดช็อลลาใต้ จังหวัดช็อลลาใต้ เป็นจังหวัดในเกาหลีใต้ทางภาคตะวันตกเฉียงใต้ โดยมีฐานะเป็นจังหวัดตั้งแต่ปี 2439 โดยแยกออกจากจังหวัดช็อลลาเดิมทางด้านใต้ และยังคงเป็นจังหวัดของเกาหลีจนกระทั่งมีการแบ่งเกาหลีในปี 2488 และหลังจากนั้นก็หลายเป็นส่วนหนึ่งของเกาหลีใต้ โดยมีควังจูเป็นเมืองเอกของจังหวัด จนกระทั่งมีการย้ายศาลากลางจังหวัดไปยังตอนใต้ของหมู่บ้านนามัก เมืองชนบทมูอัน ในปี 2548ภูมิศาสตร์ ภูมิศาสตร์. จังหวัดนี้เป็นส่วนหนึ่งของภูมิภาคโฮนัม โดยมีพรมแดนทางด้านทิศตะวันตกติดกับทะเลเหลือง ทางทิศเหนือติดกับจังหวัดช็อลลาเหนือ ทางทิศใต้ติดกับช่องแคบเชจู ทางด้านทิศตะวันออกติดกับจังหวัดคย็องซังเหนือ จังหวัดช็อลลาใต้มีเกาะมากกว่า 2,000 เกาะตลอดแนวชายฝั่ง ประมาณสามในสี่ส่วนเป็นเกาะที่ไม่มีผู้คนอาศัยอยู่ และจังหวัดยังมีชายฝั่งยาวประมาณ 6,100 กิโลเมตร ผลิตผลทางทะเลที่สำคัญของจังหวัด เช่น หอยนางรม และสาหร่ายทะเล โดยเฉพาะอย่างหลังมีการพัฒนาพื้นที่เพาะเลี้ยงอย่างมาก จังหวัดนี้มีภูเขาเพียงบางส่วนเท่านั้น พื้นที่ราบตลอดบริเวณแม่น้ำซ็อมจิน ย็องซัน และทัมจิน เป็นอู่ข้าวอู่น้ำขนาดใหญ่ของประเทศ และเป็นพื้นที่ที่มีฝนตกชุก ซึ่งมีส่วนช่วยเหลือทางด้านการเกษตร และจังหวัดนี้ยังเป็นสถานที่ที่อบอุ่นที่สุดในคาบสมุทร ซึ่งช่วยให้เกิดผลิตผลทางการเกษตรอย่างมากมายเช่น ข้าว ข้าวสาลี ข้าวบาร์เลย์ เมล็ดพืชที่สามารถรับประทานได้และมันฝรั่ง ผัก ฝ้าย และผลไม้ ก็เจริญเติบโตได้ดีเช่นเดียวกัน ถึงแม้จะมีการขุดทองและถ่านหินได้จำนวนน้อยจากจังหวัดนี้ แต่อุตสาหกรรมในจังหวัดก็พัฒนาอย่างมากจังหวัดพี่น้องจังหวัดพี่น้อง. - คย็องซัน, เกาหลีใต้ - มณฑลเสฉวน, ประเทศจีน - อิปสวิช, ออสเตรเลีย - รัฐออริกอน, สหรัฐอเมริกา - รัฐแอริโซนา สหรัฐอเมริกา</doc>
