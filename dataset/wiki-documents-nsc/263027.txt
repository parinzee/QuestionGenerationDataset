<doc id="263027" url="https://th.wikipedia.org/wiki?curid=263027" title="สตีฟ โมลิเตอร์">สตีฟ โมลิเตอร์ สตีฟ โมลิเตอร์ (Steve Molitor) นักมวยสากลชาวแคนาดา เกิดเมื่อ 4 เมษายน พ.ศ. 2523 ที่ ออนตาริโอ แคนาดา สถิติการชก 36 ครั้ง ชนะ 33 (น็อค 12) แพ้ 3ประวัติ ประวัติ. โมลิเตอร์เริ่มชกมวยสากลตั้งแต่อายุ 9 ขวบ ตามรอยพี่ชายของเขาคือเจเรมี โมลิเตอร์ ที่เคยเป็นแชมป์เครือจักรภพอังกฤษ โมลิเตอร์เคยชกมวยสากลสมัครเล่นมาก่อน และเคยเข้าแข่งขันกีฬาโอลิมปิกแต่ไม่ได้เหรียญรางวัล เขาหันมาชกมวยสากลอาชีพเมื่อ 18 พฤษภาคม พ.ศ. 2543 ชนะคะแนนฮูลิโอ ลูนาในการชกกำหนดแปดยก ต่อมาเขาได้ครองแชมป์เครือจักรภพรุ่นแบนตัมเวท ใน พ.ศ. 2547 เขาชกชนะฮูโก เดียนโซ ได้ครองแชมป์ NABA และได้ชิงแชมป์โลกรุ่นซูเปอร์แบนตัมเวท IBF ที่ว่างเมื่อ 10 พฤศจิกายน พ.ศ. 2549 ชนะน็อค ไมเคิล ฮันเตอร์ ยก 5 จากนั้น เขาป้องกันตำแหน่งไว้ได้หลายครั้งรวมทั้งชกชนะคะแนน ฟ้าสั่ง พ.ธวัชชัยด้วย ก่อนจะเสียแชมป์เมื่อ 21 พฤศจิกายน พ.ศ. 2551 แพ้น็อค เซเลสติโน คาบัลเลโร ยก 4 โมลิเตอร์กลับมาชกชนะอีกหลายครั้ง ก่อนจะขึ้นครองแชมป์โลกรุ่นซูเปอร์แบนตัมเวท IBF อีกครั้งหลังจากที่คาบัลเลโรสละตำแหน่ง โดยโมลิเตอร์ขึ้นชิงแชมป์ที่ว่าง เมื่อ 27 มีนาคม พ.ศ. 2553 ชนะคะแนน ตากาลานี นโดลวู แต่เมื่อชกแก้มือกันอีกครั้งในอีกปีต่อมา โมลิเตอร์ก็เป็นฝ่ายแพ้คะแนนเสียแชมป์ให้นโดลวูไปเกียรติประวัติเกียรติประวัติ. - แชมป์แคนาดารุ่นซูเปอร์แบนตัมเวท (2545) - แชมป์โลกรุ่นแบนตัมเวท WBF- ชิง 10 เมษายน 2545 ชนะน็อค เตโอฟิโล มันซูเอตา ยก 3 ที่แคนาดา - ป้องกันแชมป์ครั้งที่ 1, 21 มิถุนายน 2545 ชนะคะแนน โฮเซ่ เด เฮซุส โลเปซ ที่ แคนาดา - แชมป์เครือจักรภพอังกฤษรุ่นแบนตัมเวท- ชิง 21 กันยายน 2545 ชนะคะแนน นิกกี้ บูธ ที่ อังกฤษ - แชมป์ NABA รุ่นแบนตัมเวท- ชิง 21 เมษายน 2547 ชนะคะแนนฮูโก เดียนโซ ที่ แคนาดา - แชมป์โลกรุ่นจูเนียร์เฟเธอร์เวท IBF- ชิง 10 พฤศจิกายน 2549 ชนะน็อค ไมเคิล ฮันเตอร์ ยก 5 ที่ สหรัฐ - ป้องกันแชมป์ครั้งที่ 1, 14 กรกฎาคม 2550 ชนะน็อค ตากาลานี นโดลวู ยก 9 ที่ แคนาดา - ป้องกันแชมป์ครั้งที่ 2, 27 ตุลาคม 2550 ชนะคะแนน ฟ้าสั่ง พ.ธวัชชัย ที่ แคนาดา - ป้องกันแชมป์ครั้งที่ 3, 19 มกราคม 2551 ชนะคะแนน ริคาร์โด คาสติลโล ที่แคนาดา - ป้องกันแชมป์ครั้งที่ 4, 5 เมษายน 2551 ชนะคะแนน เฟอร์นานโด เบลทราน จูเนียร์ ที่ แคนาดา - ป้องกันแชมป์ครั้งที่ 5, 29 สิงหาคม 2551 ชนะน็อค เซเฟริโน ดาริโอ ลาบาร์ดา ยก 10 ที่ แคนาดา - เสียแชมป์ 21 พฤศจิกายน 2551 แพ้น็อค เซเลสติโน คาบัลเลโร ยก 4 ที่ แคนาดา - แชมป์โลกรุ่นจูเนียร์เฟเธอร์เวท IBF- ชิง 27 มีนาคม 2553 ชนะคะแนน ตากาลานี นโดลวู - เสียแชมป์ 26 มีนาคม 2554 แพ้คะแนน ตากาลานี นโดลวู</doc>
