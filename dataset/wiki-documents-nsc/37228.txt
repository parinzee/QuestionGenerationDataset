<doc id="37228" url="https://th.wikipedia.org/wiki?curid=37228" title="ดนัย อุดมโชค">ดนัย อุดมโชค ดนัย อุดมโชค เป็นนักเทนนิสชาวไทย เกิดเมื่อวันที่ 11 สิงหาคม พ.ศ. 2524 ที่กรุงเทพมหานคร อันดับโลกสูงสุดของดนัย อยู่ที่อันดับ 77 เมื่อวันที่ 29 มกราคม 2550 หลังจากทำผลงานได้ดีในเทนนิสออสเตรเลียนโอเพน ประจำปี 2007 เอาชนะฮวน คาร์ลอส เฟอร์เรโร อดีตมืออันดับ 1 ของโลก 7-6, 7-5, 4-6, 6-1 ผ่านเข้ารอบสามของรายการประวัติ ประวัติ. ดนัยเป็นบุตรของ นายวุฒิพันธ์ และนางกาญจนา อุดมโชค ปัจจุบัน กำลังศึกษาอยู่ คณะนิติศาสตร์ มหาวิทยาลัยกรุงเทพ นายดนัย ชั้นอนุบาล-ประถมศึกษาปีที่ 6 จากโรงเรียนสงนเด็ต จบชั้นมัธยมศึกษาตอนต้น จากโรงเรียนทิวไผ่งาม จบชั้นมัธยมศึกษาตอนปลาย จากการศึกษานอกโรงเรียน (กศน.) เริ่มเล่นเทนนิสเมื่ออายุ 8 ปี ขณะกำลังศึกษาชั้น ม.2 เนื่องจาก มีอาการหอบหืดเป็นโรคประจำตัว และแพทย์แนะนำให้ออกกำลังกาย รวมถึง ครอบครัวก็เล่นเทนนิสอยู่แล้ว โดยมี อาจารย์มานิตย์ รัตนมงคลกุล เป็นผู้ฝึกสอนคนแรก และ อาจารย์ชัยวัฒน์ คงกิจภากรณ์ เป็นผู้ฝึกสอนคนปัจจุบัน เริ่มเล่นเทนนิสอาชีพ เมื่อ พ.ศ. 2540 ลงแข่งขัน รายการ เดวิส คัพ 1997 ที่ประเทศฟิลิปปินส์ เป็นรายการแรก ได้เข้าถึงรอบชิงชนะเลิศ แต่แพ้นักเทนนิสจากปากีสถาน มีผลงานดีเด่นในรายการแกรนด์สแลมที่ วิมเบิลดัน 2005 เมื่อวันที่ 21 มิถุนายน 2548 ชนะสเตฟาน คูเบ็ค มือวางอันดับ 78 ของโลก 5-7 6-4 4-6 6-3 8-6 เข้ารอบสองเป็นครั้งแรก ในการแข่งขันเทนนิสออสเตรเลียนโอเพน ประจำปี 2006 ดนัยทำผลงานได้ค่อนข้างดี โดยในรอบแรกกับ เดวิด นัลบันเดียน มืออันดับ 3 ของโลก หลังจากถูกนำไป 2-0 ในสองเซตแรก ดนัยสามารถกลับมาชนะในเซตที่ 3-4 แต่ก็หมดแรง แพ้ไปในเซตที่ 5 ในที่สุด 2-6, 2-6, 6-1, 7-6 (4), 1-6 ดนัยลงแข่งขันเอเชียนเกมส์ 2006 ที่เมืองโดฮา ประเทศกาตาร์ ระหว่างวันที่ 1 ถึง 15 ธันวาคม พ.ศ. 2549 ได้รับเหรียญทองประเภทชายเดี่ยว โดยเอาชนะลี ฮุง-เตก มือวางอันดับหนึ่งของรายการ และมืออันดับหนึ่งของเอเชีย 7-5, 6-3 ในรอบชิงชนะเลิศ ส่งผลให้ได้รับรางวัลนักกีฬาสมัครเล่นชายดีเด่น เนื่องในวันนักกีฬาแห่งชาติ ได้รับถ้วยรางวัลพระราชทานของพระบาทสมเด็จพระเจ้าอยู่หัว เมื่อวันที่ 16 ธันวาคม พ.ศ. 2549 นอกจากนี้ดนัยยังได้รับเกียรติเชิญธงชาติไทยในพิธีเปิดการแข่งขัน เอเชียนเกมส์ 2010 ณ นครกว่างโจว ประเทศจีนอีกด้วย ดนัยมีผู้ฝึกสอน คือ แจน สโตเซ็ก ชาวสาธารณรัฐเช็ก มีเพื่อนสนิท คือ ลู เยน-ชุน (Yen-Hsun Lu) นักเทนนิสชาวไต้หวัน ทั้งคู่ ฝึกซ้อมด้วยกัน และลงแข่งขันประเภทคู่ด้วยกันอยู่เสมอ ดนัยประกาศยุติการเล่นเทนนิสไปในกลางเดือนกรกฎาคม พ.ศ. 2558 โดยประกาศผ่านเฟซบุกส่วนตัวระหว่างที่พาทีมเทนนิสเยาวชนลงแข่งขันที่ประเทศเวียดนาม เพราะถึงจุดอิ่มตัว โดยจะหันไปเป็นผู้ฝึกสอนแทนสถิติประเภทเดี่ยวเอทีพีไอทีเอฟ ชาลเลนเจอร์ (6)ชนะเลิศ (6)รองชนะเลิศ (6)ประเภทคู่ไอทีเอฟ ชาลเลนเจอร์ชนะเลิศ (2)รองชนะเลิศสรุปผลงานเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์</doc>
