<doc id="39343" url="https://th.wikipedia.org/wiki?curid=39343" title="กาตาลินาแห่งอารากอน พระราชินีแห่งอังกฤษ">กาตาลินาแห่งอารากอน พระราชินีแห่งอังกฤษ พระนางกาตาลินาแห่งอารากอน (; ; พ.ศ. 2028 — พ.ศ. 2079) พระราชินีแห่งอังกฤษ พระมเหสีพระองค์แรกในพระเจ้าเฮนรีที่ 8 แห่งอังกฤษ (พ.ศ. 2052-2090) อภิเษกสมรสครั้งแรกในปี พ.ศ. 2044 กับเจ้าชายอาร์เธอร์ พระโอรสในพระเจ้าเฮนรีที่ 7 แห่งอังกฤษ (พ.ศ. 2029-2045) แต่เมื่อพระสวามีสิ้นพระชนม์เสียตั้งแต่ยังทรงพระเยาว์ เจ้าหญิงกาตาลินาก็ได้ทรงรับหมั้นกับเจ้าชายที่เป็นน้องสามี ซึ่งต่อมาคือพระเจ้าเฮนรีที่ 8 ในขณะที่มีพระชนมายุเพียง 11 ขวบ และได้อภิเษกสมรสกันในเวลาต่อมาเมื่อ พ.ศ. 2052 และมีโอรสธิดารวม 5 พระองค์ แต่ก็มีพระธิดาเพียงพระองค์เดียวที่มีชีวิต คือเจ้าหญิงแมรี นอกนั้นสิ้นพระชนม์ทั้งหมดตั้งแต่อยู่ในวัยทารก ในปี พ.ศ. 2070 พระเจ้าเฮนรีได้เริ่มกระบวนการหย่าร้างกับพระนางซึ่งเป็นผลสำเร็จใน 6 ปีต่อมาโดยพระเจ้าเฮนรีที่ 8 ต้องทรงแตกหักกับพระสันตะปาปาเป็นเหตุให้มีการปฏิรูปศาสนาในอังกฤษจนเกิดคริสตจักรแห่งอังกฤษ พระนางกาตาลินาได้ทรงออกจากตำแหน่งพระราชินีปลีกวิเวกไปปฏิบัติศานาอย่างเคร่งครัดจนสิ้นช่วงต้นของชีวิต ช่วงต้นของชีวิต. พระนางแคทเธอรีนแห่งอารากอนประสูติที่พระราชวังลาเรโด เมืองอัลกาลาเดเอนาเรส (Alcalá de Henares) ประเทศสเปน เป็นพระราชธิดาพระองค์ที่สี่ในพระเจ้าเฟร์นันโดที่ 2 แห่งอารากอนและสมเด็จพระราชินีนาถอิซาเบลลาที่ 1 แห่งคาสตีลแห่งสเปน พี่น้องของพระนาง ได้แก่- เจ้าหญิงอิซาเบลลาแห่งแอสทิวเรียส สมเด็จพระราชินีแห่งโปรตุเกส - เจ้าชายจอห์นแห่งแอสทิวเรียส - เจ้าหญิงโจแอนนาแห่งคาสตีล - เจ้าหญิงมาเรียแห่งคาสตีลและอรากอน สมเด็จพระราชินีแห่งโปรตุเกส เมื่อย่างเข้าวัยสาวก็ทรงอภิเษกสมรสครั้งแรกในปี พ.ศ. 2044 กับเจ้าชายอาเทอร์พระโอรสของสมเด็จพระเจ้าเฮนรีที่ 7 แห่งอังกฤษ (พ.ศ. 2029-2045) แต่เจ้าชายสิ้นพระชนม์เสียตั้งแต่ยังทรงพระเยาว์เจ้าหญิงแห่งเวลส์ เจ้าหญิงแห่งเวลส์. เมื่อเจ้าชายอาเทอร์แห่งเวลส์สิ้นพระชนม์ตั้งแต่เยาว์วัยในวันที่ 2 เมษายน พ.ศ. 2045 ทำให้เจ้าหญิงกาตาลินาต้องกลายเป็นม่าย พระเจ้าเฮนรีที่ 7 แห่งอังกฤษเริ่มหนักใจเพราะสินสมรสเดิมต้องตกเป็นของพระบิดาของเจ้าหญิงกาตาลินา จึงให้พระนางเสกสมรสกับเจ้าชายเฮนรีซึ่งพระนางสูงวัยกว่าเจ้าชายถึง 5 ปี การเสกสมรสครั้งนี้พระสันตปาปาทรงยินยอม เพราะความสัมพันธ์ของเจ้าหญิงกาตาลินากับเจ้าชายอาเทอร์ไม่มีอะไรมากมาย การเสกสมรสครั้งนี้นับเป็นการแสดงอำนาจของพระสันตปาปาที่มีเหนือกษัตริย์ในสมัยนั้นพระราชินีแห่งอังกฤษ พระราชินีแห่งอังกฤษ. การอภิเษกสมรสจัดขึ้นในวันที่ 11 มิถุนายน พ.ศ. 2052 7 สัปดาห์หลังการเสด็จสววรรคตของพระเจ้าเฮนรีที่ 7 แห่งอังกฤษ และได้เข้าพิธีราชาภิเษกเมื่อวันที่ 24 มิถุนายน พระนางได้รับการชื่นชอบจากชาวอังกฤษอย่างมากในตอนที่พระนางดำรงเป็นผู้สำเร็จราชการแผ่นดินเมื่อพระเจ้าเฮนรีได้ยกทัพบุกฝรั่งเศสในปี พ.ศ. 2056 พระนางทรงอุปถัมภ์โครงการต่างๆแก่คนยากคนจนมากมาย การอภิเษกทำให้ประชาชนมีความสุข แต่พระเจ้าเฮนรีทรงวิตกจากการพยายามมีรัชทายาทชายที่จะครองบัลลังก์ต่อเมื่อพระองค์สวรรคต บุตรพระองค์แรกเป็นธิดาแต่ก็สิ้นพระชนม์แต่ทรงพระเยาว์ คนที่ 2 เป็นพระโอรสคือ เจ้าชายเฮนรีแห่งเวลส์ แต่ก็สิ้นพระชนม์หลังประสูติ 52 วัน ต่อมาก็ให้กำเนิดโอรสอีกพระนามว่า เฮนรี แต่ก็สิ้นพระชนม์ในไม่กี่ชั่วโมง จากนั้นก็ให้กำเนิดพระราชธิดาคือ เจ้าหญิงแมรีซึ่งต่อมาคือสมเด็จพระราชินีนาถแมรีที่ 1 แห่งอังกฤษเป็นบุตรพระองค์เดียวที่ยังดำรงพระชนม์ชีพอยู่จนเจ้าหญิงได้ครองราชย์ และบุตรองค์สุดท้ายของพระนางคือพระธิดาและสิ้นพระชนม์ในเวลาต่อมา พระเจ้าเฮนรีที่ 8 แห่งอังกฤษได้ทรงพิจารณาแล้วว่าการมีพระโอรสเป็นทายาทสำคัญมากเนื่องจากราชวงศ์ทิวดอร์เป็นราชวงศ์ใหม่และการมีพระราชโอรสเป็นลักษณะถูกต้องตามกฎหมาย และอังกฤษเคยมีกษัตริย์ที่เป็นสตรีมาแล้วคือ จักรพรรดินีมาทิลดาพระราชธิดาในพระเจ้าเฮนรีที่ 1 แห่งอังกฤษทำให้บ้านเมืองวุ่นวายและเกิดสงครามกลางเมืองขึ้น ซึ่งความพินาศของสงครามกลางเมืองก็มีให้เห็นแล้วในสงครามดอกกุหลาบ ในปีพ.ศ. 2063 พระนัดดาของพระนางกาตาลินาคือ จักรพรรดิคาร์ลที่ 5 แห่งจักรพรรดิโรมันอันศักดิ์สิทธิ์ได้เดินทางมาที่ลอนดอนและพระนางได้กระตุ้นให้พระเจ้าเฮนรีเจริญสัมพันธไมตรักับสมเด็จพระจักรพรรดิชาลส์ลที่ 5 ซึ่งดีกว่าการเจริญสัมพันธไมตรีกับฝรั่งเศส ภายในเวลา 2 ปีได้ประกาศสงครามกับฝรั่งเศสโดยพระจักรพรรดิได้หมั้นกับเจ้าหญิงแมรี่การอภิเษกสมรสเป็นโมฆะของพระเจ้าเฮนรี การอภิเษกสมรสเป็นโมฆะของพระเจ้าเฮนรี. ในปี พ.ศ. 2068 พระเจ้าเฮนรีที่ 8 แห่งอังกฤษได้ตกหลุมรักแอนน์ โบลีนนางสนองโอษฐ์ในพระนางกาตาลินาแห่งอารากอนและพระเจ้าเฮนรีต้องการนาง โดยเวลานี้พระนางกาตาลินาประสบปัญหาจากการมีบุตร พระเจ้าเฮนรีเริ่มเชื่อว่าการสมรสครั้งนี้ต้องคำสาปและหาคำยืนยันจากคัมภีร์ไบเบิล และเอาสาเหตุที่ว่าพระนางกาตาลินาเคยอภิเษกสมรสกับเจ้าชายอาเทอร์แล้วซึ่งเป็นการผิดบัญญัติแห่งพระเจ้า พระองค์ต้องการหย่ากับพระนางกาตาลินาแห่งอารากอนพระองค์ได้ส่งคำร้องไปยังพระสันตปาปา แต่พระสันตปาปาทรงไม่ยินยอม เนื่องจากพระนางกาตาลินาเป็นพระราชปิตุจฉาในจักรพรรดิคาร์ลที่ 5 แห่งจักรวรรดิโรมันอันศักดิ์สิทธิ์ ซึ่งตอนนี้พระสันตปาปาได้ถูกครอบงำโดยจักรพรรดิคาร์ลที่ 5 ถ้ายินยอมไปตัวพระสันตปาปาเองอาจไม่ปลอดภัย พระเจ้าเฮนรีที่ 8 แห่งอังกฤษได้ตั้งคริสตจักรแห่งอังกฤษ ซึ่งเป็นโปรเตสแตนต์นิกายหนึ่ง 1 ปีต่อมาพระนางกาตาลินาทรงถูกขับออกไปจากพระราชวัง ห้องของพระองค์ต้องตกเป็นของแอนน์ โบลีน เมื่อวิลเลียม วอร์แฮม อาร์ชบิชอปแห่งแคนเทอร์เบอรีถึงแก่กรรม ทอมัส เครนเมอร์ อนุศาสนาจารย์ของตระกูลโบลีนได้รับการแต่งตั้งเป็นอาร์ชบิชอปต่อมา ทอมัส เครนเมอร์ได้ประกาศว่า การอภิเษกสมรสของพระเจ้าเฮนรีที่ 8 กับพระนางกาตาลินาถือเป็นโมฆะปลายชีวิต ปลายชีวิต. พระเจ้าเฮนรีที่ 8ได้อภิเษกสมรสกับแอนน์ โบลีนที่กรุงลอนดอนในวันที่ 25 มกราคม พ.ศ. 2076 ทอมัส เครนเมอร์ อาร์ชบิชอปแห่งแคนเทอร์เบอรีได้ประกาศว่าการอภิเษกสมรสของพระเจ้าเฮนรีที่ 8 กับพระนางกาตาลินาถือเป็นโมฆะ พระเจ้าเฮนรีมิได้ประทานตำแหน่งใดแก่พระนางแคทเทอรีนเลย ในพ.ศ. 2078 พระนางได้ถูกส่งไปที่พระราชวังคิมบอลตันโดยให้ห้องเล็ก ๆ ห้องหนึ่ง พระนางมิได้พบกับเจ้าหญิงแมรีอีกเลย ในเดือนธันวาคม พ.ศ. 2078 ความตายเข้ามาใกล้พระนางยิ่งขึ้น พระนางได้เขียนจดหมายถึงจักรพรรดิคาร์ลที่ 5 แห่งจักรวรรดิโรมันอันศักดิ์สิทธิ์ ว่าช่วยคุ้มครองเจ้าหญิงแมรี และทรงเขียนจดหมายถึงพระเจ้าเฮนรีที่ 8 เป็นภาษาอังกฤษว่า พระนางสิ้นพระชนม์ในพระราชวังคิมบอลตันในวันที่ 7 มกราคม พ.ศ. 2079 พระอิศริยยศของพระนางสุดท้ายคือเจ้าหญิงแห่งเวลส์ หลังจากพระนางสวรรคตพระเจ้าเฮนรีทรงเสียพระทัยมาก แต่พระนางแอนน์ โบลีนกลับมีความปีติมากกว่าใคร ๆ ที่อริเก่าของพระนางได้สิ้นชีพลง แต่ในไม่กี่เดือนต่อมาแอนน์ โบลีนได้ถูกสั่งประหารชีวิตในข้อหามีเป็นทุรยศด้วยการคบชู้สู่ชายและข้อหาทรงดำรงเป็นแม่มดโดยทรงถูกใส่ร้ายโดยพระเจ้าเฮนรีที่ 8 เนื่องจากทรงผิดสัญญาในการให้กำเนิดพระโอรส พระศพของพระนางได้ถูกฝังที่ มหาวิหารปีเตอร์บะระ เมืองอัลกาลาเดเอนาเรส (Alcalá de Henares) ประเทศสเปน แดนมาตุภูมิของพระนางและสามารถเห็นดอกไม้ประดับบ่อยๆ ที่หลุมฝังพระศพจะเขียนไว้ว่าพระนางกาตาลินา พระราชินีแห่งอังกฤษ(Catherine Queen of England)พงศาวลีพระอิสริยยศพระอิสริยยศ. - 16 ธันวาคม พ.ศ. 2028 - 14 พฤศจิกายน พ.ศ. 2044: อินฟันตากาตาลีนาแห่งคาสตีลและอารากอง (Infanta Catherine of Castile and Aragon ) - 14 พฤศจิกายน พ.ศ. 2044 - 2 เมษายน พ.ศ. 2045: เจ้าหญิงแห่งเวลส์ (The Princess of Wales) - 2 เมษายน พ.ศ. 2045 - 11 มิถุนายน พ.ศ. 2052: อดีตเจ้าหญิงแห่งเวลส์ (The Dowager Princess of Wales) - 11 มิถุนายน พ.ศ. 2052 - 23 พฤษภาคม พ.ศ. 2076: พระราชินีแห่งอังกฤษ (Her Majesty The Queen of England) - 23 พฤษภาคม พ.ศ. 2076 - 7 มกราคม พ.ศ. 2079: อดีตเจ้าหญิงแห่งเวลส์ (The Dowager Princess of Wales)</doc>
