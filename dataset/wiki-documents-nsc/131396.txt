<doc id="131396" url="https://th.wikipedia.org/wiki?curid=131396" title="เทตสึจิน หุ่นเหล็กหมายเลข 28">เทตสึจิน หุ่นเหล็กหมายเลข 28 เทตสึจิน หุ่นเหล็กหมายเลข 28 (; ) เป็นการ์ตูนญี่ปุ่นของมิตสึเทรุ โยโกยามา ตีพิมพ์ครั้งแรกตั้งแต่ พ.ศ. 2501 จำนวน 21 เล่ม และนำมาสร้างเป็นอะนิเมะขาวดำ จำนวน 83 ตอน ฉายในประเทศญี่ปุ่นระหว่าง พ.ศ. 2506 - 2508 และนำไปฉายในสหรัฐอเมริกา เมื่อ พ.ศ. 2509 โดยตัดมาเพียง 52 ตอน และเปลี่ยนชื่อเป็น Gigantor ในปี พ.ศ. 2523-2524 มีการนำมาสร้างใหม่เป็นภาพยนตร์สี จำนวน 51 ตอน ฉายในญี่ปุ่นใช้ชื่อว่า Iron Man #28 (Tetsujin-nijūhachi-gō) ต่อมาได้นำไปฉายในสหรัฐอเมริกา ในปี พ.ศ. 2536 ใช้ชื่อว่า The New Adventures of Gigantor ในปี พ.ศ. 2535 มีการสร้างภาคต่อชื่อ Iron Man #28 FX (Tetsujin-nijūhachi-gō-Efu-Ekkusu) ฉายในญี่ปุ่น ในปี พ.ศ. 2547 มีการสร้างภาพยนตร์สีที่ใช้คนแสดงผสมกับคอมพิวเตอร์กราฟิกส์ โดยอ้างอิงรูปแบบเดิมของต้นฉบับ พ.ศ. 2501 และภาพยนตร์การ์ตูนโทรทัศน์ ใช้ชื่อว่า Tetsujin-28 ออกฉายทั้งในญี่ปุ่นและสหรัฐอเมริกาในปี พ.ศ. 2548 (เป็นครั้งแรกในสหรัฐอเมริกา ที่ใช้ชื่อดั้งเดิม ไม่ได้ใช้ชื่อ Gigantor) และมีภาคต่อ ฉายในญี่ปุ่น ในปี พ.ศ. 2550 ใช้ชื่อว่า Tetsujin 28-go: Hakuchuu no Zagetsu (Tetsujin 28-go: The Remaining Month) ภาพยนตร์ภาคต่อนี้ ยังไม่มีกำหนดฉายในประเทศอื่นนอกประเทศญี่ปุ่นเรื่องย่อ เรื่องย่อ. ในช่วงสงครามโลกครั้งที่ 2 กองทัพญี่ปุ่นได้สร้างหุ่นยนต์รบ โดยอยู่ภายใต้การดูแลของ ศ.ชิคิจิมะ เทตสึโอะ และ ศ.คาเนดะ แต่เมื่อญี่ปุ่นแพ้สงคราม โครงการจึงถูกระงับไปพร้อมกับการหายสาบสูญไปของ หุ่นเหล็กหมายเลข 28 ภายหลังสงคราม ศ.ชิคิจิมะ ได้นำกองทัพหุ่นยนต์ออกมาทำลายล้างเมือง หวังจะยึดครองโลก แต่แผนการครองโลกของ ศ.ชิคิจิมะ ก็ไม่สำเร็จ เมื่อคาเนดะ โชทาโร่ ลูกชายวัย 12 ปี ของ ศ.คาเนดะ นำเทตสึจิน หุ่นเหล็กหมายเลข 28 ที่สร้างเสร็จสมบูรณ์แล้วออกมาต่อต้านตัวละครรายชื่อตอน</doc>
