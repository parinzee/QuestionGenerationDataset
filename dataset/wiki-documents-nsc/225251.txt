<doc id="225251" url="https://th.wikipedia.org/wiki?curid=225251" title="อะโพคาลิปติกา">อะโพคาลิปติกา อะโพคาลิปติกา () เป็นวงดนตรีร็อกจากฟินแลนด์ที่ประกอบด้วยเชลโลจำนวน 4 ตัว เล่นดนตรีแนวผสมผสานระหว่างดนตรีคลาสสิก กับร็อก เฮฟวีเมทัล แทรช และซิมโฟนิก มีจุดเด่นที่การนำเพลงเฮฟวีเมทัลที่มีชื่อเสียงมาเรียบเรียงใหม่ ผลงานของศิลปินที่ถูกนำมาคัฟเวอร์ เช่น เมทัลลิกา เฟธโนมอร์ เซพัลทูรา แพนเทอรา รัมสไตน์ สเลเยอร์ เดวิด โบวี อะโพคาติปติกา ก่อตั้งในปี พ.ศ. 2536 โดยนักเชลโลสี่คนที่จบจากสถาบันดนตรีซิเบลิอุส เฮลซิงกิ ประเทศฟินแลนด์ ประกอบด้วย Eicca Toppinen, Paavo Lötjönen, Max Lilja และ Antero Manninen และออกอัลบั้มแรกในปี พ.ศ. 2539 ชื่อ Plays Metallica by Four Cellos นำเพลงของเมทัลลิกามาเรียบเรียงใหม่ และอัลบัมที่สอง พ.ศ. 2541 ชื่อ Inquisition Symphony ประกอบด้วยเพลงของเมทัลลิกา เฟธโนมอร์ เซพัลทูรา แพนเทอรา และเพลงใหม่ที่แต่งโดย Eicca Toppinen สมาชิกในวงมีการเปลี่ยนแปลง เมื่อ Antero Manninen ออกจากวงในปี พ.ศ. 2542 และได้ Perttu Kivilaakso มาร่วมวงแทน ต่อมา Max Lilja ออกจากวงไปในปี พ.ศ. 2545 คงเหลือเชลโลในวงเพียง 3 คน (แต่ Antero Manninen อดีตสมาชิก ยังได้รับเชิญให้ร่วมแสดงคอนเสิร์ตเป็นครั้งคราว) ในปี พ.ศ. 2546 Mikko Sirén มาร่วมวงในตำแหน่งมือกลอง และได้ประกาศชื่อเป็นสมาชิกวงอย่างเป็นทางการในปี พ.ศ. 2548 ถึงปัจจุบัน อะโพคาลิปติกา ขายผลงานได้มากกว่า 3 ล้านแผ่นผลงานผลงาน. - 1996: Plays Metallica by Four Cellos - 1996: Apocalyptica (ซิงเกิล วางจำหน่ายช่วงคริสต์มาส) - 1998: Inquisition Symphony - 2000: Cult - 2002: Best of Apocalyptica (เฉพาะประเทศญี่ปุ่น) - 2003: Reflections - 2005: Apocalyptica - 2006: Amplified // A Decade of Reinventing the Cello - 2007: "Worlds Collide</doc>
