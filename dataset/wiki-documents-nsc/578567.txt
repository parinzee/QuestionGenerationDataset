<doc id="578567" url="https://th.wikipedia.org/wiki?curid=578567" title="เพาล์ ฟอน ฮินเดนบูร์ก">เพาล์ ฟอน ฮินเดนบูร์ก เพาล์ ลุดวิก ฮันส์ อันโทน ฟอน เบเนกเคินดอร์ฟ อุนด์ ฟอน ฮินเดนบูร์ก () รู้จักกันทั่วไปว่า เพาล์ ฟอน ฮินเดนบูร์ก (2 ตุลาคม 1847 – 2 สิงหาคม 1934) เป็นจอมพล รัฐบุรุษและนักการเมืองชาวปรัสเซีย-เยอรมัน และเป็นประธานาธิบดีเยอรมนีคนที่สองตั้งแต่ปี 1925 ถึง 1934ราชการทหาร ราชการทหาร. ฮินเดนบูร์กมีประวัติรับราชการในกองทัพปรัสเซียเป็นเวลานาน โดยเกษียณในปี 1911 เขาถูกเรียกตัวเมื่อสงครามโลกครั้งที่หนึ่งปะทุ และได้รับความสนใจระดับชาติเมื่อคว้าชัยที่เทนเนนเบิร์กในปี 1914 ขณะที่มีอายุ 66 ปี ตั้งแต่ปี 1916 เขาเป็นหัวหน้าเสนาธิการของเยอรมนี เขาและผู้ช่วย อีริช ลูเดนดอฟฟ์ ได้รับความนิยมจากสาธารณชนเยอรมันเพิ่มขึ้น ฮินเดนบูร์กเกษียณอีกครั้งในปี 1919 แต่กลับเข้าสู่ชีวิตสาธารณะอีกครั้งในปี 1925 โดยได้รับเลือกตั้งเป็นประธานาธิบดีเยอรมนีคนที่สอง ฮินเดนบูร์ก ระหว่างที่ดำรงตำแหน่งประธานาธิบดี แต่งตั้งอดอล์ฟ ฮิตเลอร์ หัวหน้าพรรคนาซี เป็นนายกรัฐมนตรีเยอรมนี ฮินเดนบูร์กดูหมิ่นฮิตเลอร์เป็นการส่วนตัว ฮิตเลอร์กดดันฮินเดนบูร์กให้แต่งตั้งเขาเป็นนายกรัฐมนตรีอย่างบีบบังคับหลายครั้ง และฮินเดนบูร์กก็ปฏิเสธความต้องการของฮิตเลอร์อย่างต่อเนื่อง แม้วัยจะล่วง 84 ปีแล้ว และสุขภาพไม่ดี แต่ฮินเดนบูร์กก็ได้รับการชักชวนให้ลงสมัครรับเลือกตั้งใหม่ในปี 1932 เพราะเขาถูกมองว่าเป็นผู้สมัครเพียงคนเดียวที่สามารถเอาชนะฮิตเลอร์ได้ ฮินเดนบูร์กได้รับเลือกตั้งในการเลือกตั้งผู้สมัครรอบสอง แม้เขาจะคัดค้านฮิตเลอร์ แต่เสถียรภาพทางการเมืองของสาธารณรัฐไวมาร์ที่เสื่อมลงทำให้เขามีบทบาทสำคัญในการเถลิงอำนาจของพรรคนาซี เขายุบสภาสองครั้งในปี 1932 และแต่งตั้งฮิตเลอร์เป็นนายกรัฐมนตรีในเดือนมกราคม 1933 ในที่สุด ในเดือนกุมภาพันธ์ เขาตรากฤษฎีกาเพลิงไหม้ไรช์ซทัก ซึ่งระงับเสรีภาพพลเมืองหลายประการ และในเดือนมีนาคม เขาลงนามรัฐบัญญัติมอบอำนาจ ซึ่งรัฐสภาให้อำนาจนิติบัญญัติแก่รัฐบาลฮิตเลอร์ ฮินเดนบูร์กถึงแก่อสัญกรรมในปีต่อมา จากนั้น ฮิตเลอร์ประกาศให้ตำแหน่งประธานาธิบดีว่างลง และให้ตัวเขาเป็นประมุขแห่งรัฐแทน ในฐานะ "ฟือแรร์อุนด์ไรช์ซคันซเลอร์"เครื่องรัฐอิสริยาภรณ์เครื่องรัฐอิสริยาภรณ์. - เยอรมนี - Knight of the เครื่องราชอิสริยาภรณ์อินทรีดำ - Grand Commander of the Royal House Order of Hohenzollern with Swords - Pour le Mérite (2 September 1914); เพิ่มเครื่องหมายช่อโอ๊ค เมื่อ 23 กุมภาพันธ์ 1915 - กางเขนเหล็ก, ชั้นที่ 1 และ ชั้นที่ 2 - Grand Cross of the Iron Cross (9 ธันวาคม 1916); เพิ่มเครื่องหมายดาวทอง เมื่อ 25 มีนาคม 1918 (Star of the Grand Cross of the Iron Cross) - Knight Grand Cross of the Military Order of Max Joseph (บาวาเรีย) - Knight Grand Cross of the Military Order of St. Henry (แซกโซนี) - Knight of the Order of Military Merit (Württemberg) - Knight Grand Cross with Crown, Swords and Laurel of the House and Merit Order of Peter Frederick Louis (โอลเดนบูร์ก) - Military Merit Cross, 1st class (Grand Duchy of Mecklenburg-Schwerin) - Friedrich Cross, 1st class (Duchy of Anhalt) - Honorary Commander of the Order of Saint John (Bailiwick of Brandenburg)- ต่างประเทศ - Grand Cross of the Military Order of Maria Theresa (ออสเครีย) - Cross of Military Merit, 1st class with war decoration (ออสเตรีย-ฮังการี) - Gold Medal of Military Merit ("Signum Laudis", ออสเตรีย-ฮังการี) - Knight of the Order of the Golden Fleece (สเปน)</doc>
