<doc id="176983" url="https://th.wikipedia.org/wiki?curid=176983" title="โรงเรียนมารีย์วิทยา">โรงเรียนมารีย์วิทยา โรงเรียนมารีย์วิทยา (อักษรย่อ: ม.ว. /MV) เป็นสถานศึกษาเอกชนขนาดใหญ่ สังกัดสำนักงานคณะกรรมการการศึกษาเอกชน กระทรวงศึกษาธิการ ตั้งอยู่ในจังหวัดนครราชสีมา ก่อตั้งเมื่อวันที่ 9 เมษายน พ.ศ. 2499 โดยบาทหลวงมารีอุส หลุยส์ เบรย์ และเซอร์โยเซฟ อันนา (อธิการิณีคนแรกของโรงเรียนมารีย์วิทยา) มีจุดมุ่งหมายเพื่อให้การศึกษาอบรมแก่กุลบุตร กุลธิดาชาวจังหวัดนครราชสีมา เริ่มเปิดการเรียนการสอนตั้งแต่ปี พ.ศ. 2499 โดยคณะภคินีเซนต์ปอล เดอ ชาร์ตร เปิดสอนครอบคลุมทุกระดับชั้นตั้งแต่ระดับก่อนประถมศึกษาจนถึงระดับมัธยมศึกษาตอนปลาย โรงเรียนมารีย์วิทยาตั้งอยู่ ณ เลขที่ 386 ถนนมุขมนตรี ตำบลในเมือง อำเภอเมืองนครราชสีมา จังหวัดนครราชสีมา บนพื้นที่ขนาด 31 ไร่ 2 งาน 6.5 ตารางวา ของกรมธนารักษ์ โดยมีอาณาเขตทิศเหนือติดกับตลาดย่าโม ทิศใต้ติดกับสถานีรถไฟนครราชสีมา ทิศตะวันออกติดกับตลาดหัวรถไฟ และทิศตะวันตกติดกับโรงเรียนเทศบาลวัดสมอราย โรงเรียนมารีย์วิทยาตั้งอยู่บนพื้นที่ใจกลางเมืองนครราชสีมา ล้อมรอบด้วยสถานที่สำคัญหลายแห่ง เช่น ธนาคารไทยพาณิชย์สาขามุขมนตรี ศูนย์การค้าเดอะมอลล์นครราชสีมาประวัติของโรงเรียน ประวัติของโรงเรียน. บาทหลวงมารีอุส หลุยส์ เบรย์ เป็นผู้ก่อตั้งโรงเรียนมารีย์วิทยา โดยได้รับใบอนุญาตจากกระทรวงศึกษาธิการเมื่อวันที่ 7 เมษายน พ.ศ. 2499 เปิดทำการเรียนการสอนเมื่อวันที่ 16 พฤษภาคม พ.ศ. 2499 โดยให้คณะภคินีเซนต์ปอล เดอ ชาร์ตร เข้ามาดำเนินงานบริหารงาน เปิดสอนระดับประถมศึกษา มีนักเรียนจำนวน 210 คน ครู 6 คน และเซอร์ 3 คน โดยมีเซอร์โยโซฟอันนา ดำรงตำแหน่งอธิการิณี และเซอร์อัลฟองส์ เดอ แซงปีแอร์ ดำรงตำแหน่งผู้จัดการและครูใหญ่ ปี พ.ศ. 2502 โรงเรียนมารีย์วิทยาได้เปิดการเรียนการสอนระดับมัธยมศึกษาตอนต้น มีจำนวนนักเรียนทั้งหมด 1,700 คน และครู 35 คน ในปีนี้โรงเรียนมารีย์วิทยาได้รับการรับรองวิทยฐานะให้เทียบเท่าโรงเรียนรัฐบาล ทางโรงเรียนได้สร้างห้องสมุด ห้องวิทยาศาสตร์ ห้องสังคมศึกษา และสนามกีฬา ในปี พ.ศ. 2506 โรงเรียนได้เปิดการเรียนการสอนตั้งแต่ระดับก่อนประถมศึกษาถึงระดับมัธยมศึกษาตอนปลาย และในวันที่ 12 ธันวาคม พ.ศ. 2551 ได้รับพระกรุณาธิคุณจาก ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จทรงเปิดศูนย์เพื่อนใจวัยรุ่น (To Be Number One Friend Corner) และทรงเป็นประธานในการแสดงคอนเสิร์ต To Be Number One ด้วยสัญลักษณ์ประจำโรงเรียน สัญลักษณ์ประจำโรงเรียน. ตราประจำโรงเรียน รูปพระแม่มารีย์อยู่ในวงกลมรอบ ๆ ด้านข้างภายในวงกลมมีชื่อโรงเรียนอยู่ด้านหน้า และชื่อจังหวัดอยู่ ด้านหลังของรูปพระแมํมารีย์ใช้รูปพระแม่มารีย์เป็นเครื่องหมายโรงเรียน โดยโรงเรียนมารีย์วิทยายึดพระแม่มารีย์เป็น องค์อุปถัมภ์ทุกคนที่เรียนโรงเรียนนี้ ได้ชื่อว่าเป็น “ลูกมารีย์” ลูกมารีย์พึงยึดคุณธรรมของพระแม่มารีย์เป็นบรรทัดฐานในการดำเนินชีวิต '"สีประจำโรงเรียน"'คติพจน์ คติพจน์. “ ซื่อสัตย์ เสียสละ ”เอกลักษณ์ลูกมารีย์ เอกลักษณ์ลูกมารีย์. “ สะอาด มารยาทดี มีวินัย ใจกตัญญู ”อัตลักษณ์ลูกมารีย์ อัตลักษณ์ลูกมารีย์. “ รัก-เมตตา ซื่อสัตย์ กตัญญู อยู่อย่างพอเพียง ”ทำเนียบผู้บริหารโรงเรียนสิ่งปลูกสร้างภายในโรงเรียนปัจจุบันสิ่งปลูกสร้างภายในโรงเรียน. ปัจจุบัน. - อาคารมารีอา มี 4 ชั้น โดยชั้นที่ 1 เป็นโรงอาหารและจัดคอนเสิร์ตหรือพิธีการต่างๆ ชั้นที่ 2 เป็นทางเดินซึ่งเชื่อมกับอาคารมารีอุส เซนต์แมรี่ และยอห์นปอล 2 ชั้นที่ 3 เป็นห้องสมุด และชั้นที 4 เป็นหอประชุม ไว้ทำพิธีการ หริอ จัดกิจกรรมหลายๆอย่าง - อาคารมารีอุส มี 6 ชั้น + ชั้นใต้ดิน เป็นอาคารเรียนของระดับ ม.ต้น และยังมีห้องปฏิบัติการฟิสิกส์ เคมี ชีววิทยา ห้องคอมพิวเตอร์ ห้องโสตทัศนูปกรณ์ ส่วนชั้นที่ 1 เป็นโรงอาหาร และเป็นที่ทำการของแผนกธุรการ และการเงิน,ฝ่ายประชาสัมพันธ์,สำนักทะเบียน ส่วนชั้นที่ 6 เป็นหอพักของนักเรียนประจำชาย และชั้นใต้ดินไว้สำหรับการติวหรือสอบของนักเรียน - อาคารเซนต์แมรี่ (ใหม่) พึ่งสร้างเสร็จเมื่อปี พ.ศ. 2558 เป็นอาคารเรียนของระดับ ม.ปลาย และยังมีห้องปฏิบัติการฟิสิกส์ เคมี ชีววิทยา เหมือนกับอาคารมารีอุส ห้องสำหรับฝึกซ้อม เอแม็ท ครอสเวิร์ด คำคม และห้องสำหรับเรียนคำสอนของนักเรียนที่นับถือศาสนาคริสต์ และยังมีห้องดนตรีไทย ห้องซ้อมร้องเพลง ห้องวิชาการ ส่วนชั้นที่ 1 เป็นโรงอาหารและยังมีห้องศิลปะ ห้องโรเนียว ธนาคารโรงเรียน - อาคารยอห์นปอล 2 มี 6 ชั้น + ชั้นใต้ดิน เป็นอาคารเรียนสำหรับระดับก่อนอนุบาล อนุบาล และประถมต้น - อาคารเซนต์เมรี่อินเตอร์ มี 7 ชั้น เป็นอาคารเรียนของระดับประถมปลาย และเป็นห้องเรียนของแผนก English Program และยังมีห้องสมุด ห้องคอมพิวเตอร์ - อาคารอาแลงวังกาแวร์ มี 2 ชั้น ใช้เรียนวิชาพลศึกษา - อาคารปีเตอร์แอนต์ปอล มี 5 ชั้น ใช้เรียนวิชาพลศึกษา และเป็นหอพักสำหรับนักกีฬาช้างเผือก - อาคารเซนต์ปอล มี 4 ชั้น ใช้เป็นหอพักของนักเรียนประจำหญิง - อาคารยออากิม มี 2 ชั้น - อาสนวิหารแม่พระประจักษ์ที่เมืองลูร์ด ใช้ทำพิธีการในศาสนาคริสต์ เช่น พิธีมิสซา พิธีล้างบาป และอื่นๆ - สนามบาสเกตบอล - สนามฟุตบอล - สระว่ายน้ำเอ็มอาร์วี ใช้เรียนว่ายน้ำสำหรับนักเรียนระดับ ป.3-ป.6 - ร้านค้าสวัสดิการอดีตอดีต. - อาคารเซนต์โยเซฟ มี 3 ชั้น - อาคารเซนต์แมรี่ (เดิม) มี 3 ชั้นบทสวด</doc>
