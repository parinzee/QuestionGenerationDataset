<doc id="36594" url="https://th.wikipedia.org/wiki?curid=36594" title="เดอะสตาร์ ค้นฟ้าคว้าดาว">เดอะสตาร์ ค้นฟ้าคว้าดาว เดอะสตาร์ ค้นฟ้าคว้าดาว เป็นการประกวดร้องเพลงในแนวเรียลลิตี้โชว์ จัดทำครั้งแรกโดยบริษัทเอ็กแซ็กท์ ในเครือจีเอ็มเอ็ม แกรมมี่ ออกฉายทางโมเดิร์นไนน์ทีวี และย้ายช่องออกอากาศเป็นทาง ช่องวัน ตั้งแต่ฤดูกาลที่ 11 เป็นต้นไปพิธีกรและกรรมการรูปแบบและกติกาการแข่งขัน รูปแบบและกติกาการแข่งขัน. รายการเริ่มต้นโดยการรับสมัครผู้เข้าแข่งจากทั่วประเทศไทย โดยแบ่งออกเป็น 4 ช่วงในแต่ละภาค ได้แก่ ภาคกลาง ภาคอีสาน ภาคเหนือ และภาคใต้ โดยการคัดเลือก กรรมการสามคน คือ เพชร มาร์, สุธีศักดิ์ ภักดีเทวา และอรนภา กฤษฎี จะเป็นผู้วิจารณ์และตัดสิน ผู้ผ่านการคัดเลือกจากแต่ละภาคเข้าร่วมแข่งขันร้องเพลง และแข่งขันกันอีกรอบเพื่อหาตัวแทน 8 คน มาแข่งในรอบสุดท้าย จนได้ผู้ชนะเลิศ รอบสุดท้ายการแข่งขันจะเป็นการประกวดร้องเพลงตามรูปแบบเพลงที่กำหนด หลังสิ้นสุดการร้อง กรรมการจะวิจารณ์การร้อง รวมถึงการแสดงที่ผ่านมา เมื่อจบรายการจะมีการให้คะแนนจากทาง 100 เสียงในห้องส่ง โดยนับเป็นคะแนน 10% ของคะแนนทั้งหมด และให้ผู้ชมทางบ้านทั้งประเทศส่งคะแนนเข้ามาผ่านทางเอสเอ็มเอสเพื่อโหวต โดยนับเป็นคะแนนอีก 90% ผู้ที่ได้คะแนนน้อยที่สุดในแต่ละสัปดาห์จะถูกคัดออก (ทางรายการจะใช้คำว่า "ไม่ได้ไปต่อ") ตั้งแต่ปีที่ 12 เป็นต้นไป รูปแบบการแข่งขันจะเปลี่ยนจากการแข่งขันใน 4 ภาค เป็นการคัดเลือกผ่านช่องทางอินเทอร์เน็ต โดยผู้เข้าแข่งขันจะต้องส่งคลิปร้องเพลงของตัวเองความยาวไม่เกิน 3 นาที และเพลงที่ใช้ต้องเป็นเพลงของจีเอ็มเอ็ม แกรมมี่ ในการส่งเข้าร่วมการคัดเลือก และกรรมการทั้งสามคนคือ ยุทธนา บุญอ้อม, เมทินี กิ่งโพยม และปองศักดิ์ รัตนพงษ์ เป็นกรรมการในการคัดเลือก และเปิดคัดเลือกเพิ่มเติมที่ บริษัท จีเอ็มเอ็ม วัน ทีวี จำกัด อาคารจีเอ็มเอ็ม แกรมมี่ เพลส ตามรูปแบบการแข่งขันปกติ จากนั้นจะเข้าสู่รอบคัดเลือก 8 คนสุดท้าย จากผู้สมัครที่ผ่านการคัดเลือกจากช่องทางอินเทอร์เน็ต และการรับสมัครปกติ มาเข้าแข่งขัน โดยเป็นการแข่งขันแบบ Knockout คือทราบผลทันทีหลังจากการแข่งขัน โดยผู้ผ่านเข้ารอบต้องได้คะแนนจากกรรมการ 2 ใน 3 ขึ้นไป ถึงจะผ่านเข้ารอบต่อไป และจะคัดแบบนี้จนกว่าจะเหลือ 8 คนสุดท้ายในที่สุด รวมถึงการแข่งขันในรอบสุดท้ายได้ปรับเปลี่ยนกติกาการให้คะแนนเป็น 3 ส่วน ได้แก่ คะแนนจาก 100 เสียงในห้องส่งคิดเป็น 10% (ให้คะแนนหลังจากการร้องของทุกคนเสร็จสิ้น) คะแนนจากกรรมการ 3 ท่าน คิดเป็น 10% โดยกรรมการจะกดไฟเพื่อให้คะแนน โดยดาวสีเขียวจะได้ 10 คะแนน ดาวสีแดงจะได้ 0 คะแนน (ให้คะแนนหลังจากการร้องของแต่ละคนเสร็จสิ้น) และคะแนนจากผู้ชมทางบ้านทั้งประเทศส่งคะแนนเข้ามาผ่านทางเอสเอ็มเอสเพื่อโหวต โดยนับเป็นคะแนนอีก 80% ผู้ที่ได้คะแนนน้อยที่สุดในแต่ละสัปดาห์จะถูกคัดออก (ทางรายการจะใช้คำว่า "ไม่ได้ไปต่อ"เพลงเพื่อดาวดวงนั้น เพลงเพื่อดาวดวงนั้น. เพลง เพื่อดาวดวงนั้น เป็นเพลงประจำรายการเดอะสตาร์ ค้นฟ้าคว้าดาว ที่ผู้เข้ารอบ 8 คนสุดท้ายจะต้องร้องเปิดคอนเสิร์ต คำร้องโดย วิวัฒน์ ฉัตรธีรภาพ ทำนองโดย วีรภัทร์ อึ้งอัมพร เรียบเรียงโดย ธนเดช ผาสุขธรรม เริ่มใช้เพลงประจำรายการ ใน เดอะสตาร์ ค้นฟ้าคว้าดาว ปี 2 และใช้เพลงนี้ต่อมาในทุกปี โดยก่อนหน้านั้นใช้เพลง จุดนัดฝัน ใช้ในเพลงประจำรายการ เดอะสตาร์ ค้นฟ้าคว้าดาว ปี 1 แต่ในปี 12 ไม่ได้มีการจัดทำเอ็มวีนี้ออกมาฤดูกาล</doc>
