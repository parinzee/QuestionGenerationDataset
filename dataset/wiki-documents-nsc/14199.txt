<doc id="14199" url="https://th.wikipedia.org/wiki?curid=14199" title="ทังสเตน">ทังสเตน ทังสเตน หรือ วุลฟรัม () คือธาตุที่มีเลขอะตอม 74 และสัญลักษณ์คือ W (จากภาษาลาตินว่า wolframium) ทังสเตนเป็นธาตุโลหะทรานซิชันสีขาวเทาแข็งและหนัก พบมากในแร่หลายชนิดประกอบด้วย วุลแฟรไมต์และชีไรต์ ทังสเตนในรูปบริสุทธิ์ใช้ในงานไฟฟ้าโดยเฉพาะไส้หลอดไฟฟ้า และการผลิตโลหะผสม ทางภาคใต้พบในจังหวัดนครศรีธรรมราช ได้แก่ อำเภอเมือง ร่อนพิบูลย์ ท่าศาลา สิชล ฉวาง พิปูน และจังหวัดอื่นๆ เช่น พัทลุง และทางเหนือตอนบนในจังหวัด เชียงราย ปฏิกิริยา คือ การแยกโลหะทังสเตนออกจากสินแร่ใช้กระบวนการที่ซับซ้อน หลายขั้นตอนซึ่งสุดท้ายจะได้เป็นผงทังสเตน (VI) ออกไซด์ (WO) จากนั้นให้ความร้อนที่อุณหภูมิ 550-850◦C เพื่อทำปฏิกิริยากับ H ในสภาพที่ไม่มีอากาศเพื่อไม่ให้เกิดการระเบิดของ H จะได้ทังสเตนในลักษณะเป็นผงที่นำไปอัดเป็นแท่งต่อไปดังสมการ WO(s) + 3H(g) → W(s) + 3HO(l) ประโยชน์ของแร่ทังสเตน คือ โลหะทังสเตน ที่ถลุงแล้วมีความสำคัญอย่างยิ่งต่ออุตสาหกรรมหนัก ใช้ผสมเหล็กกล้าในการทำเครื่องมือหรืออุปกรณ์ที่ทนความร้อนสูง ทำเครื่องจักรกล หัวเจาะเกราะ ใบมีด ตะไบ ใบเลื่อย ไส้หลอดไฟฟ้า และหลอดวิทยุ นอกจากนี้ ยังใช้ในการทำสีอุตสาหกรรมเครื่องปั้นดินเผาและเครื่องแก้ว แหล่งข้อมูล</doc>
