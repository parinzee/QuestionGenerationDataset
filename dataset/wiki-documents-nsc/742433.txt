<doc id="742433" url="https://th.wikipedia.org/wiki?curid=742433" title="เดอะวีกเอนด์">เดอะวีกเอนด์ อาเบล เทสเฟย์ ( เกิด 16 กุมภาพันธ์ ค.ศ. 1990) หรือชื่อในวงการคือ เดอะวีกเอนด์ () เป็นนักร้อง นักแต่งเพลง และโปรดิวเซอร์เพลงชาวแคนาดา ในปลายปี ค.ศ. 2010 เทสเฟย์อัปโหลดเพลงลงยูทูบโดยไม่มีใครรู้จักภายใต้ชื่อ "เดอะวีกเอนด์" เขาออกมิกซ์เทปหลายชุด แต่ละชุดมีจำนวนเพลง 9 เพลงตลอด ค.ศ. 2011 ได้แก่ เฮาส์ออฟบอลลูนส์ เทิร์สเดย์ และเอกโคส์ออฟไซเลนส์ ซึ่งเป็นที่สรรเสริญอย่างมาก ในปีต่อมา เขาออกอัลบั้มรวมเพลงชื่อ ทริโลจี บรรจุเพลงจากมิกซ์เทปนำมาทำดนตรีใหม่จำนวน 30 เพลง และเพิ่มเพลงใหม่อีก 3 เพลง อัลบั้มดังกล่าวออกจำหน่ายภายใต้สังกัดรีพับลิกเรเคิดส์ และค่ายเพลงของเขาเองชื่อ เอกซ์โอ ใน ค.ศ. 2013 เขาออกสตูดิโออัลบั้มแรก คิสแลนด์ ซึ่งมีซิงเกิล "คิสแลนด์" และ "ลิฟฟอร์" สตูดิโออัลบั้มที่สอง บิวตีบีไฮนด์เดอะแมดเนส กลายเป็นอัลบั้มแรกที่ขึ้นอันดับหนึ่งบนชาร์ตบิลบอร์ด 200 ประกอบด้วยซิงเกิล "เอินด์อิต" และมีซิงเกิลอันดับหนึ่งอย่าง "เดอะฮิลส์" และ "แคนต์ฟีลมายเฟซ" เพลงต่าง ๆ เคยอยู่ใน 3 อันดับแรกพร้อมกันบนชาร์ตบิลบอร์ดฮอตเพลงอาร์แอนด์บีเป็นคนแรกในประวัติศาสตร์</doc>
