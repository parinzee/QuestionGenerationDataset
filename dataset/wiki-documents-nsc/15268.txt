<doc id="15268" url="https://th.wikipedia.org/wiki?curid=15268" title="คุราม่า">คุราม่า คุราม่า โยโค () ตัวละครการ์ตูนจากเรื่อง คนเก่งทะลุโลก พากย์เสียงโดย ชิเงรุ นากาฮาระ (โยโคคุราม่า) และ เมงุมิ โองาตะ (ชูอิจิ) ซึ่งคุราม่าเป็นปีศาจมีพลังวิเศษในการใช้พืชเป็นอาวุธ อยู่ในโลกภายใต้ร่างมนุษย์ชื่อว่า มินามิโนะ ชูอิจิ () ในฐานะนักเรียนชั้นมัธยมปลายอายุ 16 ปีประวัติ ประวัติ. ในอดีตเขาคือปิศาจจิ้งจอกสีเงินโยโค คุรามาปีศาจผู้ไร้ความปราณีและขึ้นชื่อเรื่องความโหดเหี้ยมจากโลกปิศาจ มีมันสมองเฉียบคมในการวางแผน แต่ถูกตามล่าในเวลาต่อมาจนต้องหนีมารวมกับวิญญาณเด็กในท้องของหญิงสาวคนหนึ่งบนโลกมนุษย์ ซึ่งจากการเลี้ยงดูที่ดีของครอบครัวทำให้เขากลายเป็นเด็กหนุ่มที่เงียบขรึมแต่ใจดี อ่อนโยนและฉลาด ต่อมาพวกปิศาจได้กลับมารุกรานเขาและครอบครัวอีกครั้ง ทำให้เขาซึ่งจำเรื่องในอดีตได้ต้องบุกไปขโมยของที่โลกวิญญาณกับฮิเอ และถูก ยูซุเกะ ตามล่า คุราม่า เริ่มต้นโดยการเข้ากลุ่มโจรที่มีฮิเอและโกคิเป็นสมาชิก เพื่อ ที่จะได้นำกระจกวิญญาณมาช่วยแม่ของเขา ภายหลังเข้าร่วมกับยูสึเกะเพื่อช่วยเหลือโลกมนุษย์จากเหล่าปิศาจ เพื่อแลกเปลี่ยนกับการลดโทษที่ขโมยของโลกวิญญาณ เทียบกับฮิเอแล้ว คุราม่าแสดงตัวเป็นเพื่อน และ ยอมรับยูสึเกะอย่างเปิดเผยมากกว่า ประสบการณ์สมัยเป็นปีศาจและมันสมองของเขามีประโยชน์ต่อพวกยูสึเกะมาก ไม่ว่าจะคอยแนะนำเรื่องปีศาจ ช่วยคุวาบาร่าฝึกพิเศษก่อนการประลองโลกมืด หรือ พลิกผันการต่อสู้ โดยเฉพาะ เมื่อภาคโลกสีดำเปิดฉากขึ้น พวกยูสึเกะที่ประจันหน้ากับกลุ่มของคิโด แล้ว พ่ายแพ้ต่อพลังพิเศษพวกคิโดไปทีละคน จนเหลือแต่คุราม่าที่ใช้สมองแก้เกมจนเอาชนะพลังพิเศษเหล่านี้ไปสำเร็จ เห็นได้ชัดว่า เขามีมันสมองที่จะพลิกแพลงใช้พลังของตัวเองจัดการอะไรได้มากกว่า คนอื่นๆ จากการต่อสู้ที่ยาวนาน คุราม่าภายหล้งได้พัฒนาพลังจนเป็นปิศาจ s class ที่มีฝีมือสูงกว่าระดับ a class ในอดีต สมัยก่อนที่จะหนีมาเกิดในท้องหญิงมนุษย์</doc>
