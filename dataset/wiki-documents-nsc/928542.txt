<doc id="928542" url="https://th.wikipedia.org/wiki?curid=928542" title="ปริยังกา โยชิกาวะ">ปริยังกา โยชิกาวะ ปริยังกา โยชิกาวะ หรือ ปูริอังกา โยชิกาวะ (; 20 มกราคม ค.ศ. 1994) เป็นผู้เข้าประกวดและได้รับตำแหน่งมิสเวิลด์เจแพน 2016 ทั้งเป็นสุภาพสตรีลูกครึ่งหรือที่เรียกในสังคมญี่ปุ่นว่าฮาฟุ ( ) คนที่สองต่อจากเอเรียนา มิยาโมโตะ มิสยูนิเวิร์สเจแพน 2015 นอกจากนี้ยังมีผู้เข้าประกวดลูกครึ่งที่ครองตำแหน่งชนะเลิศต่อจากเอเรียนา ได้แก่ยูซูเกะ ฟูจิตะ (มิสเตอร์กลอบอลเจแพน 2016) และยูกิ ซาโตะ (มิสเตอร์เวิลด์เจแพน 2016)ประวัติ ประวัติ. ปริยังกามีมารดาเป็นชาวญี่ปุ่น ส่วนบิดาเป็นชาวอินเดียเชื้อสายเบงกาลี เธอเป็นเหลนของประฟุลละจันทระ โฆษ () มุขยมนตรีคนแรกของรัฐเบงกอลตะวันตก ปริยังกาเกิดที่โตเกียว ประเทศญี่ปุ่น ครั้นเมื่ออายุได้หกขวบจึงย้ายไปที่แซคราเมนโต รัฐแคลิฟอร์เนีย สหรัฐ จนอายุเก้าขวบได้ย้ายไปอยู่เมืองโกลกาตา ประเทศอินเดียเป็นเวลาหนึ่งปีก่อนย้ายกลับญี่ปุ่น ณ ที่นั่น เธอมักถูกล้อเลียนอยู่เป็นนิจเพราะเป็นลูกผสม เธอสามารถพูดภาษาญี่ปุ่น, อังกฤษ และเบงกาลี ก่อนการประกวดมิสเวิลด์เจแพน เธอทำงานเป็นล่าม, เป็นนักศิลปะบำบัด และมีใบอนุญาตให้ฝึกช้างการประกวด การประกวด. ปริยังกาได้รับตำแหน่งเป็นมิสเวิลด์เจแพน 2016 เมื่อวันที่ 6 กันยายน 2016 และเป็นผู้เข้าชิงมงกุฎมิสเวิลด์ 2016ในเดือนธันวาคมปีเดียวกัน ณ สหรัฐ แต่ตกรอบ 20 คนสุดท้าย</doc>
