<doc id="255685" url="https://th.wikipedia.org/wiki?curid=255685" title="ควินซี โจนส์">ควินซี โจนส์ ควินซี ดีไลต์ โจนส์ จูเนียร์ () เกิดเมื่อวันที่ 14 มีนาคม ค.ศ. 1933 เป็นคอนดักเตอร์ชาวอเมริกัน โปรดิวเซอร์เพลง ผู้เรียบเรียงดนตรี ผู้ประพันธ์เพลงภาพยนตร์และนักทรัมเปต ในช่วง 5 ทศวรรษ ของการอยู่ในอุตสาหกรรมการบันเทิง เขาได้รับการเสนอชื่อเข้าชิงรางวัลแกรมมี่ 79 ครั้ง โดยได้รับรางวัลแกรมมี่ 27 ครั้ง รวมถึงในสาขาตำนานแห่งรางวัลแกรมมี่ในปี 1971 เขายังเป็นที่รู้จักในการเป็นโปรดิวเซอร์ให้กับผลงานอัลบั้ม ทริลเลอร์ ของศิลปินไมเคิล แจ็กสัน ซึ่งอัลบั้มนี้มียอดขายกว่า 110 ล้านชุดทั่วโลก และในฐานะเป็นโปรดิวเซอร์และคอนดักเตอร์ในเพลงการกุศล “We Are the World” เขายังเป็นที่รู้จักกับเพลง "Soul Bossa Nova" ที่เดิมทีทำกับอัลบั้มเพลง Big Band Bossa Nova ซึ่งต่อมาเพลง "Soul Bossa Nova" ยังเป็นเพลงธีมของเวิลด์คัปปี 1998 และเป็นธีมเกมโชว์แคนาดาที่ชื่อ Definition และเพลงประกอบในภาพยนตร์ของวูดี อัลเลนที่ชื่อ Take the Money และภาพยนตร์ของไมค์ มายเออส์เรื่อง Austin Powers: International Man of Mystery และยังถูกนำไปใช้เป็นแซมเพิลของศิลปินแร็ปชาวแคนาดา ดรีม วอร์ริเออส์ ใน "My Definition of a Boombastic Jazz Style"</doc>
