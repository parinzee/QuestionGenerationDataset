<doc id="564766" url="https://th.wikipedia.org/wiki?curid=564766" title="พระเจ้าราชวรวงศ์เธอ พระองค์เจ้าเฉลิมลักษณวงศ์ กรมหมื่นวรวัฒน์สุภากร">พระเจ้าราชวรวงศ์เธอ พระองค์เจ้าเฉลิมลักษณวงศ์ กรมหมื่นวรวัฒน์สุภากร พระเจ้าราชวรวงศ์เธอ พระองค์เจ้าเฉลิมลักษณวงศ์ กรมหมื่นวรวัฒน์สุภากร มีพระนามเดิมว่า พระองค์เจ้าชายเฉลิมลักษณวงศ์ เป็นพระราชโอรสพระองค์ที่ 35 ในพระบาทสมเด็จพระปิ่นเกล้าเจ้าอยู่หัวกับเจ้าจอมมารดาขลิบ พระองค์เจ้าเฉลิมลักษณวงศ์ ประสูติเมื่อวันจันทร์ เดือน 9 ขึ้น 4 ค่ำ ปีฉลู เบญจศก จ.ศ. 1215 ตรงกับวันที่ 8 สิงหาคม พ.ศ. 2396 พระองค์ทรงปรีชาชำนาญในการจิตรกรรม แม่นยำ ในแบบอย่างหลักฐานของการช่างเขียนแบบโบราณ ร่วมเป็นนายด้านปฏิสังขรณ์วัดพระศรีรัตนศาสดาราม เพื่อเตรียมการฉลองพระนครครบ 100 ปี ต่อมาถึงรัชกาลที่ 5 ทรงสถาปนาเป็นพระเจ้าบวรวงศ์เธอ กรมหมื่นวรวัฒน์สุภากร เมื่อวันจันทร์ที่ 2 พฤศจิกายน พ.ศ. 2446 พระองค์เจ้าเฉลิมลักษณวงศ์ มีพระชายา 1 พระองค์ คือหม่อมเจ้าฉวีวาด ปราโมช พระธิดาใน กรมขุนวรจักรธรานุภาพ กับหม่อมราชวงศ์หญิงดวงใจ ปราโมช ไม่มีพระโอรสและธิดา พระเจ้าราชวรวงศ์เธอ พระองค์เจ้าเฉลิมลักษณวงศ์ กรมหมื่นวรวัฒน์สุภากรสิ้นพระชนม์ในรัชกาลที่ 6 เมื่อวันพฤหัสบดี เดือน 12 แรม 1 ค่ำ ปีฉลู เบญจศก จ.ศ. 1275 ตรงกับวันที่ 13 พฤศจิกายน พ.ศ. 2456 พระชันษา 61 ปี พระราชทานเพลิงพระศพ ณ พระเมรุวัดราชาธิวาสวันที่ 3 มิถุนายน พ.ศ. 2457เครื่องราชอิสริยาภรณ์เครื่องราชอิสริยาภรณ์. - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ (ม.จ.ก.)</doc>
