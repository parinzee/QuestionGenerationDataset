<doc id="759148" url="https://th.wikipedia.org/wiki?curid=759148" title="ยิปมัน 3">ยิปมัน 3 อย่าสับสนกับภาพยนตร์อีกเรื่อง คือ  The Legend is Born – Ip Man ยิปมัน 3 (; จีนตัวเต็ม: 葉問3; จีนตัวย่อ: 叶问3; พินอิน: Yè Wèn Sān) ภาพยนตร์กังฟูสัญชาติฮ่องกง ออกฉายในปลายปี ค.ศ. 2015เรื่องย่อ เรื่องย่อ. ฝอซาน ในปี ค.ศ. 1959 ยิปมัน ได้ย้ายกลับมาจากฮ่องกงอยู่ที่นี่พร้อมกับ เจ็ง หวิ่งซิง ภรรยาและยิปเช็ง ลูกชายคนเล็ก แต่ทว่าอิทธิพลจากชาติตะวันตกที่เข้ามาหวังจะฮุบโรงเรียนประถม ที่เป็นสถานที่เรียนของเด็ก ๆ ที่นี่ ทำให้ยิปมันพร้อมกับลูกศิษย์ต้องต่อสู้เพื่อปกป้องชุมชนที่อาศัยอยู่ ขณะเดียวกัน จัง ทีชี่ ชายหนุ่มผู้ซึ่งมาใหม่ ซึ่งก็เป็นหย่งชุนเช่นเดียวกัน และเป็นศิษย์ร่วมสำนักกับยิปมัน ก็ฉายแสงเจิดจรัสขึ้นมา และประกาศท้าประลองกับยิปมัน เพื่อพิสูจน์ว่า ใครเป็นปรมาจารย์หย่งชุนตัวจริงนักแสดงและตัวละครนักแสดงและตัวละคร. - เจิ้น จื่อตัน...ยิปมัน - สง ไต้หลิน...เจ็ง หวิ่งซิง - จาง จิ้น...จัง ทีชี่ - เฉิน กั๋วคุน...เสี่ยวหลง (บรูซ ลี) - เจิ้น เชอะฉือ...จ่าโป๋ - ไมค์ ไทสัน...แฟรงกี้ - ถัน เหย้าเหวิน...พี่เซิง - เหลียง เจียเหยิน...อาจารย์ทิน - สุชาติ ขันวิไล...สุชาติการสร้างและการเข้าฉาย การสร้างและการเข้าฉาย. Ip Man 3 นับเป็นผลงานภาพยนตร์ภาคที่ 3 ซึ่งเป็นภาคต่อของ Ip Man เมื่อปี ค.ศ. 2008 และ Ip Man 2 เมื่อปี ค.ศ. 2010 ภาพยนตร์กังฟูแนวชีวประวัติของยิปมัน ปรมาจารย์กังฟูแบบหย่งชุน ผู้มีตัวตนจริงและได้รับการยอมรับไปทั่วโลก ในฐานะผู้ที่ถ่ายทอดหย่งชุนในยุคปัจจุบัน และเป็นอาจารย์คนแรกของบรูซ ลี ซึ่งต่อมากลายเป็นนักแสดงแอ๊คชั่นระดับตำนานของวงการภาพยนตร์ โดยได้นักแสดงหลัก คือ เจิ้น จื่อตัน กลับมารับบทยิปมันอีกครั้ง โดยมี หยวน หวูปิง กำกับฉากแอ๊คชั่น ซึ่งคราวนี้ยังได้ ไมค์ ไทสัน อดีตนักมวยระดับแชมป์โลกในรุ่นเฮฟวี่เวท มารับบท แฟรงกี้ นักพัฒนาธุรกิจอสังหาริมทรัพย์ที่ต้องการยึดครองที่ดินที่เป็นที่ตั้งของโรงเรียนในเนื้อเรื่องด้วย โดยถือว่าภาพยนตร์เรื่องแรก ที่ไทสันรับบทเด่น หลังจากที่ผ่านมารับแต่เพียงบทตัวประกอบหรือบทตลกเท่านั้น โดยระหว่างการถ่ายทำที่ต้องเข้าฉากต่อสู้กันกับเจิ้น จื่อตัน กระดูกนิ้วมือของไทสันถึงกับหัก อีกทั้งยังได้ จาง จิ้น นักแสดงกังฟูรุ่นใหม่รับบท จัง ทีชี่ ปรมาจารย์หย่งชุนที่ต้องการประลองฝีมือกับยิปมันอีกด้วย และยังมี สุชาติ ขันวิไล หรือ ไซมอน กุ๊ก นักแสดงแสตนอินและสตันแมนชาวไทย ผู้ที่เคยผ่านงานในภาพยนตร์แนวเดียวกันนี้มาแล้วมากมาย เช่น องค์บาก หรือ ต้มยำกุ้ง รับบท สุชาติ นักสู้ในแบบมวยไทยร่วมแสดงด้วย เมื่อออกฉาย ภาพยนตร์ทำรายได้ในสัปดาห์แรกที่ฮ่องกงถึง 40 ล้านเหรียญฮ่องกง (ประมาณ 186 ล้านบาท) และขึ้นชาร์ตเป็นอันดับหนึ่ง ทั้งที่ฉายพร้อมกับ ภาพยนตร์ไซไฟฟอร์มใหญ่จากฮอลลีวูด นอกจากนี้แล้วการเข้าฉายที่ไต้หวันและมาเลเซียก็ทำรายได้เป็นอันดับหนึ่งเช่นเดียวกัน ในส่วนของประเทศไทย มีการฉายในระบบ 4 มิติ และหากชมแล้วไม่สนุก ทางโรงภาพยนตร์ยินดีคืนเงินภายใน 30 นาที ที่เริ่มฉาย</doc>
