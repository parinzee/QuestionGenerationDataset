<doc id="151113" url="https://th.wikipedia.org/wiki?curid=151113" title="อาร์ชดยุกลุดวิก วิกเตอร์แห่งออสเตรีย">อาร์ชดยุกลุดวิก วิกเตอร์แห่งออสเตรีย อาร์คดยุคลุดวิก วิคเตอร์แห่งออสเตรีย (en.: Archduke Ludwig Viktor of Austria, de.: Erzherzog Ludwig Viktor von Österreich) (พระนามเต็ม: ลุดวิก วิคเตอร์ โจเซฟ แอนตัน, Ludwig Viktor Joseph Anton von Habsburg-Lorraine) ทรงเป็นอาร์คดยุคแห่งออสเตรีย และเจ้าฟ้าชายแห่งฮังการี และนอกจากนี้ยังเป็นพระอนุชาในสมเด็จพระจักรพรรดิฟรานซ์ โจเซฟที่ 1 แห่งออสเตรียอีกด้วยพระราชประวัติ พระราชประวัติ. อาร์คดยุคลุดวิก วิคเตอร์ ประสูติเมื่อวันที่ 15 พฤษภาคม พ.ศ. 2385 ณ กรุงเวียนนา ประเทศออสเตรีย เป็นพระโอรสองค์สุดท้องในอาร์คดยุคฟรานซ์ คาร์ลแห่งออสเตรีย และพระชายาเจ้าหญิงโซฟีแห่งบาวาเรีย เมื่อพระองค์ทรงพระเยาว์ สมเด็จพระจักรพรรดิฟรานซ์ โจเซฟ พระเชษฐาทรงขึ้นครองราชย์เป็นสมเด็จพระจักรพรรดิแห่งออสเตรีย ซึ่งตอนนั้น พระองค์มีพระชันษาเพียง 6 ชันษา ระหว่างการปฏิวัติเสรีนิยมในฮังการี พ.ศ. 2391 พระองค์เสด็จพระราชดำเนินไปยังสถานที่ที่พระราชวงศ์อิมพีเรียลทรงอพยพชั่วคราวไปอยู่ในเมืองอินส์บรูค พระองค์ทรงปลดปล่อยนักโทษที่ก้อกบฏในการปฏิวัติ ทั้งๆที่ทรงพระเยาว์ เมื่อทรงเจริญพระเยาว์ ก็ทรงเข้าประจำการทหาร โดยพระองค์ทรงเป็นหัวหน้าหน่วยประจำการรบ และนอกจากนี้ สมเด็จพระจักรพรรดิแม็กซีมีเลียน พระเชษฐา ที่ได้ทรงเป็นสมเด็จพระจักรพรรดิแห่งเม็กซิโก ได้ทรงวางแผนไว่ว่า จะให้พระองค์เป็นองค์รัชทายาทสืบราชสมบัติต่อจากสมเด็จพระเชษฐาธิราช แต่พระองค์ทรงปฏิเสธ อีกทั้งยังให้พระเชษฐาทรงช่วยในการจัดตั้งพิพิธภัณฑ์ศิลป์ลุดวิก วิคเตอร์ (Ludwig Viktor Art Collection) ซึ่งพระองค์ทรงมีความสนพระทัยในด้านศิลปะเป็นอย่างยิ่ง ซึ่งสมเด็จพระเชษฐาทรงยอมช่วยเหลือ อีกทั้งยังมีพระบรมราชโองการให้สถาปนิกเฮนรี่ เฟอร์สเทล ออกแบบก่อสร้างพระราชวังให้พระองค์อีกด้วย โดยพระองค์พระราชทานนามพระราชวังส่วนพระองค์นี้ว่า พระราชวังเคลสเฮ็ม ซึ่งปัจจุบัน ตั้งอยู่ในเมืองซาร์สบูร์ก ประเทศออสเตรียความรักร่วมเพศ ความรักร่วมเพศ. ตอนแรกนั้น อาร์คดัชเชสโซฟี พระมารดาทรงจัดหาเจ้าสาวของพระองค์ เพื่อในการอภิเษกสมรสให้ คือดัชเชสโซฟี ชาร์ลอตแห่งบาวาเรีย ซึ่งเป็นพระนัดดาในอาร์คดัชเชสโซฟี และเป็นพระธิดาในเจ้าหญิงลูโดวิก้า และดยุคแม็กซีมีเลียน โจเซฟแห่งบาวาเรีย แต่พระองค์ทรงปฏิเสธที่จะอภิเษกสมรสกับใครทั้งนั้น โดยพระองค์ทรงประกาศว่าจะไม่ทรงอภิเษกสมรสตลอดพระชนม์ชีพ และนอกจากนี้ ได้ทรงได้เปิดเผยว่า พระองค์ได้ทรงมีความสัมพันธ์ฉันคู่รักกับข้าราชบริพารในสำนักพระราชวังคนหนึ่ง ทำให้พระมารดาทรงกริ้วเป็นอย่างมาก ทำให้พระบรมวงศานุวงศ์ส่วนใหญ่ไม่ชอบพระองค์ และกลั่นแกล้ง ดูถูกพระองค์ต่างๆนาๆ สมเด็จพระจักรพรรดิฟรานซ์ โจเซฟ พระเชษฐาทรงเข้าช่วยเหลือพระองค์ โดยทรงแนะนำให้พระองค์ย้ายที่ประทับไปอยู่ในพระราชวังเคลสเฮ็ม ซึ่งเป็นพระราชฐานส่วนพระองค์ ที่สมเด็จพระจักรพรรดิแม็กซีมีเลียน พระเชษฐามีพระบรมราชโองการสร้างขึ้นให้ พระองค์จึงทรงประทับอยู่ที่นั่นจวบจนสิ้นพระชนม์ช่วงสุดท้ายของพระชนม์ชีพ ช่วงสุดท้ายของพระชนม์ชีพ. ในช่วงที่พระองค์ทรงประทับอยู่ในเมืองซาร์สบูร์กนั้น สมเด็จพระจักรพรรดิฟรานซ์ โจเซฟ พระเชษฐา มีพระบรมราชโองการ โปรดเกล้าโปรดกระหม่อมแต่งตั้งพระองค์เป็นหัวหน้าสภากาชาติแห่งออสเตรีย ซึ่งทรงคอยควบคุม ดูแลสภากาชาติ โดยพระองค์ทรงทำหน้าที่รักษาผู้เจ็บป่วย หรือทหารที่ได้รับบาดเจ็บจากสมรภูมิโซลเฟริโน่ พระองค์จึงทรงเป็นบุคคลสำคัญของประชาชนในเวลาต่อมา เมื่อปีพ.ศ. 2444 มีการนำชื่อของพระองค์ไปตั้งชื่อสะพานในเมืองซาร์สบูร์ก เพื่อถวายพระเกียรติยศสูงสุด และนอกจากนี้ยังมีการนำชื่อของพระองค์ไปตั้งที่ศูนย์การค้าในเมืองซาร์สบูร์กอีกด้วย (Erzherzog Ludwig Viktor Square) อาร์คดยุคลุดวิก วิคเตอร์ทรงสิ้นพระชนม์เมื่อวันที่ 18 มกราคม พ.ศ. 2462 สิริพระชันษาได้ 76 ชันษา พระศพของพระองค์ไม่ได้ถูกฝังไว้ที่วิหารฮับส์บูร์ก รวมกับพระบรมวงศานุวงศ์พระองค์อื่นๆ พระศพของพระองค์ถูกฝังไว้ที่พระราชฐานส่วนพระองค์ที่พระราชวังเคลสเฮ็มราชตระกูล</doc>
