<doc id="290998" url="https://th.wikipedia.org/wiki?curid=290998" title="32 ธันวา">32 ธันวา 32 ธันวา (อังกฤษ : 32 December Love Error) เป็นภาพยนตร์ไทย แนวโรแมนติก-คอมเมดี ผลิตโดยค่าย เอ็ม เทอร์ตี้ไนน์ ออกฉายเมื่อ 31 ธันวาคม พ.ศ. 2552 ได้รับการจัดเรตติ้งภาพยนตร์ประเภท น 15+ (ภาพยนตร์ที่เหมาะสมกับผู้มีอายุตั้งแต่ 15 ปีขึ้นไป) ผลงานการกำกับและเขียนบทโดย ฤกษ์ชัย พวงเพ็ชร์ นำแสดงโดย วรเวช ดานุวงศ์, อภิญญา สกุลเจริญสุข, โหน่ง ชะชะช่า, รมิตา มหาพฤกษ์พงศ์, สิตางศุ์ ปุณภพ, และ ศิรัฐ วิทยถาวรวงศ์ 32 ธันวา เปิดตัวรอบปฐมทัศน์เมื่อวันที่ 22 ธันวาคม พ.ศ. 2552 ณ ลานพาร์คพารากอน ศูนย์การค้าสยามพารากอน และมีการเปิดฉายรอบพิเศษก่อนหน้าวันฉายจริงในโรงภาพยนตร์บางแห่ง ภาพยนตร์ทำรายได้เปิดตัวจากการเข้าฉายสัปดาห์แรก 44 ล้านบาท สัปดาห์ที่ 2, 3 และ 4 ของการเข้าฉาย ภาพยนตร์มีรายได้รวมเพิ่มขึ้นเป็น 82.4 ล้านบาท, 96.6 ล้านบาทและ 101.6 ล้านบาท ตามลำดับ ภาพยนตร์มีรายได้รวมตลอดการเข้าฉายประมาณ 103.8 ล้านบาท (เฉพาะในกรุงเทพมหานคร และปริมณฑล)เนื้อเรื่องย่อ เนื้อเรื่องย่อ. 32 ธันวา เป็นเรื่องราวเกี่ยวกับ ชายหนุ่มที่มีชีวิตสุดประหลาด โน้ต (วรเวช ดานุวงศ์) ซึ่งสูญเสียความทรงจำบางส่วนไป บังเอิญมาเจอกับ โจ (โหน่ง ชะชะช่า) ซึ่งมีอาการวิตกกังวลเรื่องถ่ายไม่ออก โดยทั้งคู่เข้ารับการบำบัดพร้อมกัน และได้รับคำแนะนำสุดประหลาดจากหมอ โดย โน้ต ต้องฟื้นความทรงจำด้วยการเดินทางไปยังสถานที่เก่าๆ แต่ถ้าไม่หายขาดก็ควรเอาศีรษะกระแทกกับเสาแรงๆ ส่วน โจ ต้องหางานอดิเรกเบาๆทำ ในวันอากาศสบายๆจะได้ถ่ายคล่อง ระหว่างที่คู่เกลออยู่ในระหว่างการบำบัด เรื่องราวความรักของโน้ต กับ 1 ใน 3 หญิงสาวที่เขาเคยเข้าไปพัวพันก็แวบขึ้นมาในสมอง แต่เขาไม่มั่นใจว่าคนที่เขารักคือใครกันแน่ จะเป็น อั้ม (สิตางศุ์ ปุณภพ) นุ่น (รมิตา มหาพฤกษ์พงศ์) หรือ เมย์ (อภิญญา สกุลเจริญสุข) หรืออาจเป็น บอย (ผดุง ทรงแสง หรือ แจ๊ส ชวนชื่น) ช่างทำผมซี้ปึ๊กของเขาเองก็ได้ ในขณะที่โน้ตกำลังเข้าสู่วังวนของการรำลึกความทรงจำ ฟากโจกลับสนุกกับการไล่จดคำคมจากคนที่เขาเข้าไปทำความรู้จัก ซึ่งล้วนแต่ฟังแล้วจี๊ดโดนใจทั้งสิ้น ตัวอย่างเช่น ที่ๆ ดีก็มีคนเลวอยู่ได้ ในที่เลวๆ ก็อาจมีคนดีปนอยู่ได้เช่นกัน เพราะฉะนั้นจงอย่าตามหาคนที่ดีพอ แต่ควรตามหาคนที่พอดี การฟื้นความทรงจำของโน้ตยังดำเนินต่อไป โดยมีโจคอยทำหน้าที่เพื่อนคู่คิดติดสอยห้อยตามตลอดเวลา ใครกันคือคนที่โน้ตตามหาอยู่ และใครกันที่จะทำให้ความทรงจำของเขาคืนสู่ปกติดังเดิม ใครกันคือคนที่โน้ตรัก หรือคนที่รักโน้ตนักแสดงนักแสดง. - วรเวช ดานุวงศ์ (แดน) รับบท "โน้ต" - ชูศักดิ์ เอี่ยมสุข (โหน่ง ชะชะช่า) รับบท "โจ" - อภิญญา สกุลเจริญสุข (สายป่าน) รับบท "เมย์" - น้องสาวต่างบิดามารดาของโน้ต - รมิตา มหาพฤกษ์พงศ์ (ยิปโซ) รับบท "นุ่น" - น้องสาวของหนุ่ม - สิตางศุ์ ปุณภพ (ปาย) รับบท "อั้ม" - ศิรัฐ วิทยถาวรวงศ์ (รัฐ) รับบท "หนุ่ม" - คู่หมั้นของเมย์ - ผดุง ทรงแสง (แจ๊ส ชวนชื่น) รับบท "บอย" - เจริญพร อ่อนละม้าย (โก๊ะตี๋ อารามบอย) รับบท "ลิ้นจี่ (เพื่อนของเมย์)" - จาตุรงค์ พลบูรณ์ (จาตุรงค์ มกจ๊ก) รับบท "เจ๊เวดดิง" - นพดล ทรงแสง (จิ้ม ชวนชื่น) รับบท "เลขาของร้านเวดดิง" - อาคม ปรีดากุล (ค่อม ชวนชื่น) รับบท "คนไข้หมายเลข 7" - พงศ์เทพ อนุรัตน์ (เทพ) รับบท "ต๊อด" - ฉันทนา กิติยพันธ์ (แดง) รับบท "แม่ของโจ" - เอนก อินทจันทร์ (แอนนา ชวนชื่น) รับบท "ผู้จัดการโรงแรม" - วาสนา กังเจริญ (หมวย ชวนชื่น) รับบท "เลขาของผู้จัดการโรงแรม" - แสงดาว ทรงแสง (จอย ชวนชื่น) รับบท "เทพธิดาพญามาร" - ชูเกียรติ เอี่ยมสุข (นุ้ย เชิญยิ้ม) รับบท "ไท (เพื่อนของโจ)"เพลงประกอบภาพยนตร์เพลงประกอบภาพยนตร์. - เพลง "เรารักกัน" - แดน-วรเวช ดานุวงศ์ (เพลงเก่าของ ป้าง-นครินทร์ กิ่งศักดิ์ นำมาร้องและเรียบเรียงดนตรีใหม่ให้มีจังหวะสนุกสนานยิ่งขึ้น) - เพลง "สายตายาว" - แดน-วรเวช ดานุวงศ์</doc>
