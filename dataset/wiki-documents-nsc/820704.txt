<doc id="820704" url="https://th.wikipedia.org/wiki?curid=820704" title="สแตนด์บาย">สแตนด์บาย สแตนด์บาย หรือ โหมดประหยัดพลังงาน () เป็นสถานะการทำงานพิเศษของเครื่องใช้ไฟฟ้าและอุปกรณ์อิเล็กทรอนิกส์บางชนิด ที่คล้ายกับการปิดเครื่อง แต่บางส่วนของระบบยังคงทำงานอยู่ ทำให้กินไฟน้อยกว่าปกติมาก และสามารถเปิดกลับมาทำงานเต็มที่ได้อย่างรวดเร็วเมื่อผู้ใช้ต้องการ โดยไม่ต้องรอทำการเปิดเครื่องใหม่แต่ต้น อุปกรณ์ที่รองรับการสแตนด์บาย มักจะเป็นอุปกรณ์ที่รองรับการเปิดปิดระยะไกลผ่านรีโมต ซึ่งต้องมีการจ่ายไฟเลี้ยงวงจรรีโมตไว้ตลอดเวลาเพื่อให้ใช้รีโมตเปิดเครื่องได้ เช่นโทรทัศน์, เครื่องเสียง, หรือเป็นอุปกรณ์ที่ใช้เวลานานในการเปิดใหม่ เช่นคอมพิวเตอร์, หรือเป็นอุปกรณ์ที่ต้องการให้เปิดขึ้นมาอัตโนมัติเพื่อตอบสนองกับเหตุการณ์เฉพาะ เช่นโทรศัพท์มือถือ เมื่อสแตนด์บายเครื่องใช้ไฟฟ้า ไฟแสดงสถานะการเปิดเครื่องมักจะติดสว่างเป็นสีแดง (แทนที่จะเป็นสีเขียวหรือสีน้ำเงินตามปกติ), ส่วนเครื่องคอมพิวเตอร์มักจะใช้การกระพริบไฟเพื่อแสดงสถานะสแตนด์บายแทนการเปลี่ยนสี</doc>
