<doc id="716828" url="https://th.wikipedia.org/wiki?curid=716828" title="หมากรุกญี่ปุ่นคอมพิวเตอร์">หมากรุกญี่ปุ่นคอมพิวเตอร์ หมากรุกญี่ปุ่นคอมพิวเตอร์ (; ) เป็นขอบเขตของปัญญาประดิษฐ์ ที่เกี่ยวข้องกับการสร้างโปรแกรมคอมพิวเตอร์ที่สามารถเล่นหมากรุกญี่ปุ่น การวิจัยและพัฒนาซอฟต์แวร์หมากรุกญี่ปุ่นได้รับการดำเนินการส่วนใหญ่โดยโปรแกรมเมอร์อิสระ, กลุ่มวิจัยของมหาวิทยาลัย และบริษัทเอกชนความซับซ้อนของเกม ความซับซ้อนของเกม. หมากรุกญี่ปุ่นมีความโดดเด่นของการเติมหมาก ดังนั้น หมากรุกญี่ปุ่นจึงมีค่าเฉลี่ยความเป็นไปได้ในแต่ละตาเดินสูงกว่าหมากรุกชนิดอื่น ๆ คอมพิวเตอร์จึงมีตำแหน่งในการตรวจสอบมากขึ้นเพราะหมากที่มีอยู่ในมือของแต่ละคนสามารถวางลงในช่องว่างของกระดานได้หลายแห่ง จากการที่หมากรุกญี่ปุ่นมีความหลากหลายทั้งในการเลื่อนยศ และจำนวนของเกมที่เป็นไปได้มากที่สุดของบรรดาหมากรุกทั้งหมดที่มีอยู่ ค่าความเป็นไปได้ที่สูงขึ้นสำหรับหมากรุกญี่ปุ่นนี้ จึงหมายถึงว่ามันเป็นเรื่องยากที่จะให้คอมพิวเตอร์ไปถึงระดับสูงสุดของการเล่น การเลื่อนยศและค่าความเป็นไปได้ของเกมที่มีจำนวนมาก จึงเป็น 2 ตัววัดผลหลักสำหรับความซับซ้อนของเกมในหมากรุกญี่ปุ่นระบบวิดีโอเกม ระบบวิดีโอเกม. มีซอฟต์แวร์เกมเชิงพาณิชย์บางส่วนที่ใช้เล่นหมากรุกญี่ปุ่น อาทิ ฮะบุเมจินโนะโอะโมะชิโระโชงิ สำหรับซูเปอร์ฟามิคอม, คลับเฮาส์เกมส์ สำหรับนินเท็นโด ดีเอส และโชเทสท์โชงิ สำหรับเอ็กซ์บอกซ์</doc>
