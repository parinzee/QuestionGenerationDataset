<doc id="202281" url="https://th.wikipedia.org/wiki?curid=202281" title="หม่อมหลวงสร้อยระย้า ยุคล">หม่อมหลวงสร้อยระย้า ยุคล หม่อมหลวงสร้อยระย้า ยุคล ท.จ.ว.(ราชสกุลเดิม: สนิทวงศ์; 4 ตุลาคม พ.ศ. 2452 — 28 ธันวาคม พ.ศ. 2527) คุณท่านเป็นหม่อมเอกในพระเจ้าวรวงศ์เธอ พระองค์เจ้าภาณุพันธุ์ยุคล หม่อมหลวงสร้อยระย้าเป็นธิดาของหม่อมราชวงศ์สุวพันธุ์ สนิทวงศ์ กับยี่สุ่น สนิทวงศ์ ณ อยุธยา (สกุลเดิม มังกรพันธ์) เสกสมรสกับพระเจ้าวรวงศ์เธอ พระองค์เจ้าภาณุพันธุ์ยุคล เมื่อวันที่ 17 พฤศจิกายน พ.ศ. 2475 มีพระโอรส-ธิดา 3 พระองค์ คือ1. หม่อมเจ้าพันธุ์สวลี ยุคล หรือ ท่านปิ๋ม (24 กันยายน พ.ศ. 2476) ต่อมาได้ลาออกจากฐานันดรศักดิ์ เพื่อทรงสมรสกับหม่อมราชวงศ์อดุลกิติ์ กิติยากร ทรงมีธิดาสองคน ซึ่งคนโตคือ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ 2. หม่อมเจ้าฐิติพันธ์ุ ยุคล หรือ ท่านกบ (11 ตุลาคม พ.ศ. 2478 — 27 สิงหาคม พ.ศ. 2538) ทรงมีหม่อมคือ หม่อมอุ่นเรือน ธรรมเสน, หม่อมวาสนา ใสเครือ และหม่อมชลาศัย ขวัญฐิติ ทรงมีโอรสสองคนและธิดาหนึ่งคน 3. หม่อมเจ้ารังษีนภดล ยุคล หรือ ท่านอ๋อย (2 ตุลาคม พ.ศ. 2480 — 6 กรกฎาคม พ.ศ. 2560) ต่อมาได้ลาออกจากฐานันดรศักดิ์เพื่อทรงสมรสกับหม่อมหลวงตวง สนิทวงศ์ และต่อมาได้ทรงสมรสกับนายแพทย์วิเชียร ตระกูลสิน มีบุตร-ธิดาจากการสมรสครั้งแรก 4 คน หม่อมหลวงสร้อยระย้า ถึงแก่อนิจกรรมเมื่อวันที่ 28 ธันวาคม พ.ศ. 2527 อายุ 75 ปี และพระราชทานเพลิงศพ ณ เมรุหน้าพลับพลาอิสริยาภรณ์ วัดเทพศิรินทราวาส เมื่อวันที่ 2 มีนาคม พ.ศ. 2528เครื่องราชอิสริยาภรณ์</doc>
