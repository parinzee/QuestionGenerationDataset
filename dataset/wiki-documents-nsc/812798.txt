<doc id="812798" url="https://th.wikipedia.org/wiki?curid=812798" title="จุดสุดเสียวไทยแลนด์">จุดสุดเสียวไทยแลนด์ จุดสุดเสียวไทยแลนด์ หรือ จุดสุดเสียว Thailand เป็นรายการโทรทัศน์ประเภทเกมโชว์กลางแจ้ง โดยซื้อลิขสิทธิ์รูปแบบส่วนหนึ่งของรายการ "" () () ซึ่งเป็นลิขสิทธิ์ของบริษัท Munhwa Broadcasting Corporation (MBC) จากประเทศเกาหลีใต้ นำมาทำเป็นรูปแบบรายการของประเทศไทย ผลิตรายการโดยบริษัท แฮฟเอกู๊ดดรีม เอ็นเทอร์เทนเมนท์ จำกัด (บริษัทในเครือเอชกรุ๊ป) เริ่มออกอากาศครั้งแรกในวันที่ 2 มิถุนายน พ.ศ. 2559 โดยออกอากาศทุกวันอาทิตย์ เวลา 16.30 - 16.55 น. ทางช่อง 9 เอ็มคอตเอชดี (ช่องโทรทัศน์ระบบดิจิตอลหมายเลข 30) ดำเนินรายการโดย วรชาติ ธรรมวิจินต์ (พล่ากุ้ง) ปัจจุบันยุติการออกอากาศแล้วระยะเวลาในการออกอากาศผู้ดำเนินรายการรูปแบบและกติกาของรายการ รูปแบบและกติกาของรายการ. ทางรายการจะให้ผู้เข้าแข่งขันทั้ง 8 คน (ในฤดูกาลที่ 2 เปลี่ยนแปลงเป็น 4 คน) มาแข่งขันในภารกิจต่าง ๆ ที่ทางรายการจัดเตรียมไว้ให้ โดยจะต้องปฏิบัติภารกิจบนเครื่องเล่นชนิดต่าง ๆ ในสวนสนุกเพื่อท้าทายความหวาดเสียว และจะต้องปฏิบัติภารกิจให้สำเร็จพร้อมกันไปด้วย โดยลักษณะในการแข่งขันจะเป็นการแข่งขันแบบพบกันทั้งหมด และจะคัดเลือกผู้เข้าแข่งขันเพื่อเข้าไปสู่รอบถัดไปตามเงื่อนไขในภารกิจต่าง ๆ จากทางรายการ ซึ่งจะมีภารกิจให้ทำการแข่งขันประมาณ 3 - 4 ภารกิจ (ต่อหนึ่งการออกอากาศ) โดยอาจจะแยกให้แข่งขันเป็นคู่หรือเป็นกลุ่มในภารกิจละประมาณ 2 - 3 รอบการแข่งขัน ผู้เข้าแข่งขันคนใดที่เป็นผู้ชนะหลังจากการแข่งขันในภารกิจสุดท้ายเสร็จสิ้นเพียงคนเดียว จะได้เป็น "สุดยอดผู้พิชิตความเสียว" ประจำสัปดาห์ที่ออกอากาศ และมีสิทธิ์ได้เข้าไปแข่งขันในรอบชิงชนะเลิศโดยมีผู้เข้าแข่งขันจำนวน 12 คน (ในฤดูกาลที่ 1) มาทำการแข่งขัน เพื่อชิงเงินรางวัลมูลค่า 200,000 บาท จากทางรายการ</doc>
