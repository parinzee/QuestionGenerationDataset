<doc id="476132" url="https://th.wikipedia.org/wiki?curid=476132" title="วรันดับ ฉัตรกุล ณ อยุธยา">วรันดับ ฉัตรกุล ณ อยุธยา วรันดับ ฉัตรกุล ณ อยุธยา (สกุลเดิม บุนนาค, พ.ศ. 2454 — พ.ศ. 2536) ภรรยาของหม่อมหลวงสฤษดิ์ ฉัตรกุล และเป็นอดีตนางกำนัลในสมเด็จพระนางเจ้ารำไพพรรณี พระบรมราชินีในรัชกาลที่ 7ประวัติ ประวัติ. วรันดับ ฉัตรกุล ณ อยุธยา เกิดในปี พ.ศ. 2454 ณ บ้านของจอมพลเจ้าพระยาบดินทรเดชานุชิต (หม่อมราชวงศ์อรุณ ฉัตรกุล) ซึ่งอยู่ข้างวัดบุปผาราม ฝั่งธนบุรี เป็นธิดาของพระยาสุรวงศ์วิวัฒน์ (เตี้ยม บุนนาค) กับหม่อมหลวงวงศ์ สุรวงศ์วิวัฒน์ (สกุลเดิม ฉัตรกุล) มีพี่น้องคือ ศาสตราจารย์แพทย์หญิง คุณ ตวันสุรวงศ์ บุนนาค, นาวาโท ตัปนวงศ์ บุนนาค, ต่อพงศ์ภัสสร์ บุนนาค และภาวาส บุนนาค สำเร็จการศึกษาระดับสามัญจากโรงเรียนซางตาครู้สคอนแวนท์ แล้วลาออกมาศึกษาวิชางานบ้านงานเรือน และภาษาอังกฤษเพิ่มเติมที่บ้าน วรันดับสมรสกับหม่อมหลวงสฤษดิ์ ฉัตรกุล ในปี พ.ศ. 2482 และพำนักอยู่ในที่ซึ่งบิดายกให้ในตำบลสี่แยกบ้านแขกตำแหน่งนางกำนัล ตำแหน่งนางกำนัล. ในรัชสมัยพระบาทสมเด็จพระปกเกล้าเจ้าอยู่หัว พระยาสุรวงศ์วิวัฒน์ ผู้เป็นบิดาโอนมารับราชการกระทรวงวังในตำแหน่งกรมวังประจำพระองค์สมเด็จพระนางเจ้ารำไพพรรณี พระบรมราชินีและสมุหราชมณเฑียร เธอจึงมีโอกาสได้เข้ารับราชการสนองพระเดชพระคุณเป็นนางพระกำนัลได้ปฏิบัติหน้าที่ด้วยความวิริยะอุตสาหะและจงรักภักดีจนตลอดรัชกาล ในช่วงที่เข้ารับราชการเป็นนางกำนัลอยู่นั้น วรันดับได้ตามเสด็จพระบาทสมเด็จพระปกเกล้าเจ้าอยู่หัวและพระบรมราชินี เมื่อคราวเสด็จประพาสอาณานิคมอินโดจีนของฝรั่งเศส ระหว่างวันที่ 6 เมษายน - 8 พฤษภาคม พ.ศ. 2473 จนเมื่อวันที่ 4 พฤษภาคม นั้นได้เกิดอุบัติเหตุเมื่อรถยนต์ที่เธอนั่งพุ่งชนเข้ากับเสาโทรเลข วรันดับได้รับบาดเจ็บเล็กน้อย แต่คุณหญิงมโนปกรณนิติธาดา (นิตย์) ถึงแก่ชีวิตจากเหตุการณ์ครั้งนี้ วรันดับ ฉัตรกุล ณ อยุธยา ถึงแก่กรรมในปี พ.ศ. 2536 สิริรวมอายุได้ 82 ปี</doc>
