<doc id="179408" url="https://th.wikipedia.org/wiki?curid=179408" title="หม่อมเจ้านนทิยาวัด สวัสดิวัตน์">หม่อมเจ้านนทิยาวัด สวัสดิวัตน์ หม่อมเจ้านนทิยาวัด สวัสดิวัตน์ (วันอาทิตย์ที่ 25 เมษายน พ.ศ. 2452 - 18 ตุลาคม พ.ศ. 2501) พระโอรสในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ กับพระเจ้าวรวงศ์เธอ พระองค์เจ้าอาภาพรรณี เป็นพระอนุชาร่วมพระมารดาในสมเด็จพระนางเจ้ารำไพพรรณี พระบรมราชินี ใน พระบาทสมเด็จพระปกเกล้าเจ้าอยู่หัว หม่อมเจ้านนทิยาวัด สวัสดิวัตน์ ทรงจบการศึกษาจากโรงเรียนประจำที่นิวอิงแลนด์ สหรัฐอเมริกา และจากวูสเตอร์อะแคเดมี เมืองวูสเตอร์ รัฐแมสซาชูเซตส์ เมื่อ พ.ศ. 2470 ทรงเสกสมรสกับ หม่อมเจ้าหญิงสุวภาพเพราพรรณ สวัสดิวัตน์ (ราชสกุลเดิม วุฒิไชย) พระธิดาในพระเจ้าบรมวงศ์เธอ พระองค์เจ้าวุฒิไชยเฉลิมลาภ กรมหลวงสิงหวิกรมเกรียงไกร เมื่อวันที่ 15 มกราคม พ.ศ. 2478 มีพระโอรส พระธิดา 5 คน หม่อมเจ้านนทิยาวัด สวัสดิวัตน์ ถึงชีพิตักษัยเมื่อวันที่ 18 ตุลาคม พ.ศ. 2501 พระชันษา 50 ปี</doc>
