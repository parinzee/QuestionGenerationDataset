<doc id="5763" url="https://th.wikipedia.org/wiki?curid=5763" title="จังหวัดสระบุรี">จังหวัดสระบุรี จังหวัดสระบุรี เป็นจังหวัดหนึ่งในภาคกลางของประเทศไทย ตั้งอยู่ทางตะวันออกของภาคกลาง นับเป็นเสมือนด่านผ่านระหว่างภาคกลางกับภาคตะวันออกเฉียงเหนือ มีแหล่งท่องเที่ยวมากมายทั้งทางประวัติศาสตร์และแหล่งท่องเที่ยวทางธรรมชาติ และยังเป็นเมืองที่มีความสำคัญต่อภาคอุตสาหกรรมลำดับต้น ๆ ของประเทศไทย สภาพภูมิศาสตร์ของจังหวัดสระบุรี นับว่าเป็นทำเลแห่งการเพาะปลูก ได้รับความอุดมสมบูรณ์จากแม่น้ำสายหลัก คือแม่น้ำป่าสัก และสภาพโดยทั่วไปเป็นที่ราบลุ่มประวัติศาสตร์ ประวัติศาสตร์. สระบุรีเป็นเมืองสำคัญเมืองหนึ่งแต่โบราณ สันนิษฐานว่าตั้งขึ้นเมื่อประมาณปี พ.ศ. 2092 ในรัชสมัยสมเด็จพระมหาจักรพรรดิ การตั้งเมืองนี้สันนิษฐานว่า พระองค์โปรดเกล้าฯ ให้แบ่งเขตพื้นที่บางส่วนของเมืองลพบุรี เมืองนครนายก และเมืองนครราชสีมา มารวมกันตั้งขึ้นเป็นเมืองสระบุรี ทั้งนี้เพื่อต้องการให้เป็นศูนย์ระดมพลเมืองในยามศึกสงคราม เพราะฉะนั้นตั้งแต่สมัยกรุงศรีอยุธยาเป็นต้นมา จึงมักพบเรื่องราวของจังหวัดสระบุรีเกี่ยวกับการศึกสงครามอยู่เสมอชื่อจังหวัด ชื่อจังหวัด. สำหรับที่มาของคำว่า "สระบุรี" สันนิษฐานว่า เพราะเหตุที่ทำเลที่ตั้งครั้งแรกมีบึงอยู่ใกล้ คือ "บึงหนองโง้ง" เมื่อตั้งเมืองขึ้นจึงได้นำเอาคำว่า "สระ" มารวมเข้ากันกับคำว่า "บุรี" เป็นชื่อเมือง "สระบุรี"ภูมิศาสตร์ภูมิประเทศ ภูมิศาสตร์. ภูมิประเทศ. สภาพภูมิประเทศโดยทั่วไปมีลักษณะ ดังนี้ ตอนเหนือ ตะวันออก และตอนกลางของจังหวัดเป็นป่ามีเนินเขาสลับที่ราบสูง ซึ่งเหมาะในการปลูกพืชไร่ ตอนใต้และตะวันตกส่วนใหญ่เป็นพื้นที่ราบเหมาะในการทำนา แม่น้ำที่สำคัญมีเพียงสายเดียว คือ แม่น้ำป่าสัก ซึ่งนับว่าเป็นเส้นเลือดใหญ่ของจังหวัดสระบุรี โดยอาศัยน้ำใช้ในการเกษตร และประโยชน์อย่างอื่น แม่น้ำป่าสักไหลผ่านอำเภอมวกเหล็ก อำเภอแก่งคอย อำเภอเมืองสระบุรี อำเภอเสาไห้ ไปบรรจบกับแม่น้ำเจ้าพระยาที่จังหวัดพระนครศรีอยุธยา คิดเป็นความยาวประมาณ 105 กิโลเมตร นอกจากนั้นสระบุรียังมีคลองที่สำคัญ ๆ หลายสาย เช่น คลองรพีพัฒน์ คลองเริงราง คลองวิหารแดง และคลองเพรียว เป็นต้นภูมิอากาศ ภูมิอากาศ. สภาพโดยทั่วไปมีภูมิอากาศแบบร้อนชื้น อยู่ภายใต้อิทธิพลของลมมรสุมตะวันตกเฉียงใต้และลมมรสุมตะวันออกเฉียงเหนือ และยังได้รับอิทธิพลจากพายุดีเปรสชันและพายุไต้ฝุ่นอีกด้วย โดยเฉพาะในช่วงเดือนสิงหาคมถึงเดือนกันยายนมีอุณหภูมิเฉลี่ย 28.3 องศาเซลเซียส มีปริมาณน้ำฝนเฉลี่ยปีละประมาณ 1147.6 มิลลิเมตร มีฤดูต่าง ๆ 3 ฤดูคือ1. ฤดูร้อน ระหว่างเดือนมีนาคม-พฤษภาคม อากาศร้อนและแห้งแล้ง 2. ฤดูฝน ระหว่างเดือนมิถุนายน-ตุลาคม อากาศจะชุ่มชื้นในเดือนกันยายน 3. ฤดูหนาว ระหว่างเดือนพฤศจิกายน-กุมภาพันธ์ อากาศจะหนาวเย็นสลับกับอากาศร้อนอุทยานแห่งชาติอุทยานแห่งชาติ. - อุทยานแห่งชาติน้ำตกเจ็ดสาวน้อย - อุทยานแห่งชาติน้ำตกสามหลั่นสัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด: พระพุทธบาทสูงค่า เขื่อนป่าสักชลสิทธิ์ ฐานผลิตอุตสาหกรรม เกษตรนำล้ำแหล่งเที่ยว หนึ่งเดียวกะหรี่ปั๊บนมดี ประเพณีตักบาตรดอกไม้งาม เหลืองอร่ามทุ่งทานตะวัน ลือลั่นเมืองชุมทาง - คำขวัญประจำจังหวัด (เดิม): พระพุทธบาทลือนาม แหล่งน้ำอุดม นมเนื้อมากมาย หลากหลายโรงงาน ถิ่นข้าวสารพันธุ์ดี มีมะม่วงรสเลิศ งามบรรเจิดธรรมชาติ - ต้นไม้ประจำจังหวัด: ต้นตะแบกนา () - ดอกไม้ประจำจังหวัด: ดอกสุพรรณิการ์ () - สัตว์น้ำประจำจังหวัด: ปูน้ำตกสระบุรีหรือปูหิน ()การเมืองการปกครองรายชื่อผู้ว่าราชการจังหวัดการปกครองส่วนภูมิภาค การเมืองการปกครอง. การปกครองส่วนภูมิภาค. การปกครองแบ่งออกเป็น 13 อำเภอ 111 ตำบล 965 หมู่บ้าน1. อำเภอเมืองสระบุรี 2. อำเภอแก่งคอย 3. อำเภอหนองแค 4. อำเภอวิหารแดง 5. อำเภอหนองแซง 6. อำเภอบ้านหมอ 7. อำเภอดอนพุด 8. อำเภอหนองโดน 9. อำเภอพระพุทธบาท 10. อำเภอเสาไห้ 11. อำเภอมวกเหล็ก 12. อำเภอวังม่วง 13. อำเภอเฉลิมพระเกียรติการปกครองส่วนท้องถิ่น การปกครองส่วนท้องถิ่น. จังหวัดสระบุรีมีองค์กรปกครองส่วนท้องถิ่นจำนวนทั้งสิ้น 109 แห่ง แบ่งออกเป็น องค์การบริหารส่วนจังหวัด 1 แห่ง คือ องค์การบริหารส่วนจังหวัดสระบุรี, เทศบาลเมือง 4 แห่ง, เทศบาลตำบล 34 แห่ง, และ องค์การบริหารส่วนตำบล 71 แห่ง โดยเทศบาลสามารถจำแนกได้ตามพื้นที่ดังนี้ อำเภอเมืองสระบุรี- เทศบาลเมืองสระบุรี - เทศบาลตำบลกุดนกเปล้า - เทศบาลตำบลตะกุด - เทศบาลตำบลป๊อกแป๊ก อำเภอแก่งคอย- เทศบาลเมืองแก่งคอย - เทศบาลเมืองทับกวาง อำเภอเฉลิมพระเกียรติ- เทศบาลตำบลหน้าพระลาน อำเภอดอนพุด- เทศบาลตำบลดอนพุด อำเภอบ้านหมอ- เทศบาลตำบลท่าลาน - เทศบาลตำบลบ้านหมอ - เทศบาลตำบลตลาดน้อย - เทศบาลตำบลบางโขมด - เทศบาลตำบลสร่างโศก - เทศบาลตำบลหนองบัว อำเภอพระพุทธบาท- เทศบาลเมืองพระพุทธบาท - เทศบาลตำบลพุกร่าง - เทศบาลตำบลธารเกษม - เทศบาลตำบลห้วยป่าหวาย - เทศบาลตำบลหนองแก - เทศบาลตำบลนายาว อำเภอมวกเหล็ก- เทศบาลตำบลมวกเหล็ก อำเภอวังม่วง- เทศบาลตำบลวังม่วง - เทศบาลตำบลคำพราน - เทศบาลตำบลแสลงพัน อำเภอวิหารแดง- เทศบาลตำบลวิหารแดง - เทศบาลตำบลหนองหมู อำเภอเสาไห้- เทศบาลตำบลเสาไห้ - เทศบาลตำบลสวนดอกไม้ - เทศบาลตำบลบ้านยาง - เทศบาลตำบลเมืองเก่า - เทศบาลตำบลต้นตาล-พระยาทด - เทศบาลตำบลหัวปลวก อำเภอหนองแค- เทศบาลตำบลหนองแค - เทศบาลตำบลหินกอง - เทศบาลตำบลคชสิทธิ์ - เทศบาลตำบลไผ่ต่ำ อำเภอหนองแซง- เทศบาลตำบลหนองแซง อำเภอหนองโดน- เทศบาลตำบลหนองโดนการศึกษาการศึกษา. - ระดับอุดมศึกษา- จุฬาลงกรณ์มหาวิทยาลัย ศูนย์การศึกษาสระบุรี อำเภอแก่งคอย - มหาวิทยาลัยนานาชาติเอเชีย-แปซิฟิก (เดิมชื่อ วิทยาลัยมิชชั่น) - มหาวิทยาลัยสวนดุสิต ศูนย์การศึกษาสระบุรี - โรงเรียนนายเรืออากาศนวมินทกษัตริยาธิราช(แห่งใหม่) อำเภอมวกเหล็ก - วิทยาลัยพยาบาลบรมราชชนนี สระบุรี - วิทยาลัยพยาบาลบรมราชชนนี พระพุทธบาท - วิทยาลัยอาชีวศึกษาสระบุรี - วิทยาลัยเทคนิคสระบุรี - วิทยาลัยเทคนิคมวกเหล็ก - วิทยาลัยเทคนิคท่าหลวงซิเมนต์ไทยอนุสรณ์ - วิทยาลัยการอาชีพสระบุรี - วิทยาลัยการอาชีพหนองแค - วิทยาลัยสารพัดช่างสระบุรี - วิทยาลัยชื่นชมไทย-เยอรมัน สระบุรีสถานที่ท่องเที่ยวสถานที่ท่องเที่ยว. - สถานที่ท่องเที่ยวทางประวัติศาสตร์- วัดพระพุทธบาทราชวรมหาวิหาร - วัดพระพุทธฉาย - วัดเขาแก้ววรวิหาร - วัดศรีบุรีรัตนาราม - วัดศาลาแดง - พระบวรราชวังสีทา - สถานที่ท่องเที่ยวทางธรรมชาติ - เขาพระพุทธบาทน้อย - ถ้ำพระธาตุเจริญธรรม หรือ ถ้ำบ่อปลา - ถ้ำดาวเขาแก้ว - ถ้ำศรีวิไล - ถ้ำพระโพธิสัตว์ - ทุ่งทานตะวัน อำเภอมวกเหล็กและวังม่วง - น้ำตกโกรกอีดก - สวนรุกขชาติมวกเหล็กและพุแค - อุทยานแห่งชาติน้ำตกเจ็ดสาวน้อย - น้ำตกมวกเหล็ก - น้ำตกเหวน้อย - ไร่สุกุมาการขนส่ง การขนส่ง. เส้นทางคมนาคมทางถนนที่สำคัญของจังหวัดสระบุรี คือ- ทางหลวงแผ่นดินหมายเลข 1 (ถนนพหลโยธิน) เชื่อมต่อระหว่างจังหวัดในภาคกลาง และภาคเหนือ สิ้นสุดเส้นทางที่จังหวัดเชียงราย - ทางหลวงแผ่นดินหมายเลข 2 (ถนนมิตรภาพ) เชื่อมต่อระหว่างจังหวัดในภาคกลาง และภาคตะวันออกเฉียงเหนือ สิ้นสุดเส้นทางที่จังหวัดหนองคาย - ทางหลวงแผ่นดินหมายเลข 21 (ถนนสระบุรี-หล่มสัก-เลย) เชื่อมต่อระหว่างจังหวัดในภาคกลาง และภาคตะวันออกเฉียงเหนือ สิ้นสุดเส้นทางที่จังหวัดเลย - ทางหลวงแผ่นดินหมายเลข 33 (ถนนสุวรรณศร) เชื่อมต่อระหว่างจังหวัดในภาคตะวันตก, ภาคกลาง และภาคตะวันออกของประเทศไทย สายทางเริ่มต้นที่จังหวัดสุพรรณบุรี และสิ้นสุดเส้นทางที่ชายแดนประเทศกัมพูชา อำเภออรัญประเทศ จังหวัดสระแก้ว - ทางหลวงแผ่นดินหมายเลข 362 (ถนนวงแหวนรอบเมืองสระบุรี) จากกรุงเทพมหานครมีรถโดยสารประจำทางทั้งรถธรรมดาและรถปรับอากาศของ บริษัท ขนส่ง จำกัด ออกจากสถานีขนส่งหมอชิต ถนนกำแพงเพชร 2 วันละ 28 เที่ยว ส่วนการขนส่งทางราง จากสถานีรถไฟกรุงเทพ มีบริการเดินรถไฟไปจังหวัดสระบุรีทุกวัน วันละหลายขบวน ใช้เวลาเดินทางประมาณ 2 ชั่วโมง และบางขบวนยังสามารถแวะลงได้ที่สถานีรถไฟชุมทางแก่งคอย และสถานีรถไฟมวกเหล็กได้ด้วยบุคคลที่มีชื่อเสียงบุคคลที่มีชื่อเสียง. - ด้านศาสนา - พระธรรมมงคลญาณ (วิริยังค์ สิรินฺธโร) – พระราชาคณะชั้นธรรม เจ้าอาวาสวัดธรรมมงคลเถาบุญญนนทวิหาร - ธงชัย สุขโข - อดีตพระราชาคณะเจ้าคณะรอง อดีตเจ้าคณะภาค 10 อดีตประธานกำกับดูแลพระธรรมทูตไปต่างประเทศ อดีตเจ้าอาวาสวัดสระเกศราชวรมหาวิหาร อดีตกรรมการมหาเถรสมาคม ถูกถอดถอนสมณศักดิ์ 30 พฤษภาคม 2561 - ด้านวงการบันเทิง - แจ๊ค แฟนฉัน – นักแสดง - กฤษณะ ไชยรัตน์ – พิธีกรทางช่อง เนชั่นทีวี ประธานมูลนิธิอารยสถาปัตย์เพื่อคนทั้งมวล ผู้จัดการโครงการทูตอารยสถาปัตย์ และประธานคณะทำงานอารยสถาปัตย์ไทยสู่ประชาคมอาเซียน - จีรนันท์ มะโนแจ่ม – นักแสดง - รินรดา อินทร์ไธสง (เปี่ยม) – ไอดอลวงบีเอ็นเคโฟร์ตีเอต- ด้านกีฬา - บิ๊ก สระบุรี อดีตนักสนุกเกอร์อาชีพชาวไทย- ด้านการเมือง - พล.ต.อ.ประมาณ อดิเรกสาร อดีตรองนายกรัฐมนตรี อดีตรัฐมนตรีหลายกระทรวง และอดีตผู้ก่อตั้งพรรคชาติไทย - ปองพล อดิเรกสาร อดีตสมาชิกสภาผู้แทนราษฎร รองนายกรัฐมนตรี และรัฐมนตรีหลายกระทรวง</doc>
