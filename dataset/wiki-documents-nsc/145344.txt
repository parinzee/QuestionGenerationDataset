<doc id="145344" url="https://th.wikipedia.org/wiki?curid=145344" title="ชเว ยง-ซู">ชเว ยง-ซู ชเว ยง-ซู (; 20 สิงหาคม พ.ศ. 2515) นักมวยสากลชาวเกาหลีใต้ เกิดที่จังหวัดชุงช็องใต้ ประเทศเกาหลีใต้ สถิติการชก 34 ครั้ง ชนะ 29 (น็อค 19) เสมอ 1 แพ้ 4ประวัติ ประวัติ. ชเวขึ้นชกมวยสากลอาชีพครั้งแรกเมื่อ 4 พฤศจิกายน พ.ศ. 2533 ชนะคะแนน ปาร์ค เซืองยอง ที่เกาหลีใต้ จากนั้นขึ้นชกชนะเป็นส่วนใหญ่ จนได้ครองแชมป์เกาหลีใต้รุ่นเฟเธอร์เวทเมื่อ 21 มีนาคม พ.ศ. 2536 ชนะคะแนน อัน บยุงแซ ป้องกันตำแหน่งได้ 1 ครั้ง ก็ขึ้นชิงแชมป์ OPBF รุ่นซูเปอร์เฟเธอร์เวทเมื่อ 26 ธันวาคม พ.ศ. 2536 ชนะน็อค ลี อุนซิก ยก 3 ได้แชมป์มาครอง ป้องกันตำแหน่งได้ 1 ครั้ง ชเวก็เดินทางไปชิงแชมป์โลกรุ่นซูเปอร์เฟเธอร์เวท WBA เมื่อ 21 ตุลาคม พ.ศ. 2538 ที่อาร์เจนตินา ซึ่งชเวเป็นฝ่ายชนะน็อค วิคตอร์ ฮูโก ปาซ ยก 10 ได้แชมป์มาครอง หลังจากได้ครองแชมป์โลก ชเวขึ้นชกป้องกันตำแหน่งได้ต่อเนื่องถึง 7 ครั้ง ก่อนจะเสียแชมป์ไปเมื่อ 5 กันยายน พ.ศ. 2541 แพ้คะแนน ทากาโนริ ฮาทาเกยามา ที่ญี่ปุ่น หลังจากเสียแชมป์ ชเวขึ้นชกอีกเพียง 3 ครั้งใน พ.ศ. 2542 ก็หยุดชกมวยไปถึง 3 ปีกลับมาชกอีกครั้งใน พ.ศ. 2545 ซึ่งชเวขึ้นชกในญี่ปุ่นตลอด โดยชกชนะน็อคนักมวยชาวไทย 2 คนคือ เพชรเจริญ ว.สุรพล และ ศุภชัย ป.สุรศักดิ์ จากนั้น ชเวขึ้นชิงแชมปืโลกรุ่นซูเปอร์เฟเธอร์เวท WBC เมื่อ 13 มกราคม พ.ศ. 2546 แพ้คะแนน ศิริมงคล สิงห์มนัสศักดิ์ จากนั้น ก็แขวนนวมไปเกียรติประวัติเกียรติประวัติ. - แชมป์เกาหลีใต้รุ่นเฟเธอร์เวท (2536) - แชมป์ OPBF รุ่นซูเปอร์เฟเธอร์เวท- ชิง 26 ธันวาคม 2536 ชนะน็อค ลี อุนซิก ยก 3 ที่ เกาหลีใต้ - ป้องกันแชมป์ครั้งที่ 1, 24 มิถุนายน 2538 ชนะคะแนน เจปปี โฮลแมน ที่ อินโด - แชมป์โลกรุ่นซูเปอร์เฟเธอร์เวท WBA- ชิง 21 ตุลาคม 2538 ชนะน็อค วิคเตอร์ ฮูโกปาส ยก 10 ที่ อาร์เจนตินา - ป้องกันแชมป์ครั้งที่ 1, 27 มกราคม 2539 ชนะคะแนน ยามาโตะ มิตานิ ที่ โตเกียว - ป้องกันแชมป์ครั้งที่ 2, 11 พฤษภาคม 2539 ชนะน็อค ออร์ลันโด โซโต ยก 8 ที่ เกาหลีใต้ - ป้องกันแชมป์ครั้งที่ 3, 13 ตุลาคม 2539 ชนะคะแนน ยามาโตะ มิตานิ ที่ โตเกียว - ป้องกันแชมป์ครั้งที่ 4, 1 กุมภาพันธ์ 2540 ชนะคะแนน ลัควา ชิม ที่ เกาหลีใต้ - ป้องกันแชมป์ครั้งที่ 5, 24 พฤษภาคม 2540 ชนะคะแนน โคจิ มัตสุโมโต ที่ เกาหลีใต้ - ป้องกันแชมป์ครั้งที่ 6, 5 ตุลาคม 2540 เสมอกับ ทากาโนริ ฮาทาเกยามา ที่ โตเกียว - ป้องกันแชมป์ครั้งที่ 7, 18 เมษายน 2541 ชนะน็อค กิลเบอร์โต เซอร์ราโน ยก 9 ที่ เกาหลีใต้ - เสียแชมป์ 5 กันยายน 2541 แพ้คะแนน ทากาโนริ ฮาทาเกยามา ที่ โตเกียว - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์เฟเธอร์เวท WBC เมื่อ 13 มกราคม 2546 แพ้คะแนน ศิริมงคล สิงห์มนัสศักดิ์ ที่ โตเกียว</doc>
