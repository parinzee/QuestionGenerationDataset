<doc id="15448" url="https://th.wikipedia.org/wiki?curid=15448" title="เขตการปกครองของประเทศรัสเซีย">เขตการปกครองของประเทศรัสเซีย การที่เป็นประเทศที่ใหญ่ที่สุดและมีประชากรมากที่สุดประเทศหนึ่งของโลก จึงทำให้รัสเซียแบ่งเขตการปกครองเป็นหลายระดับและหลายประเภทเขตสหพันธ์ เขตสหพันธ์. เขตการปกครองไม่ว่าจะเป็นสาธารณรัฐ ดินแดน ฯลฯ ทั้งหมดถูกจัดอยู่ใน 9 เขตสหพันธ์ (federal districts) แต่ละแห่งบริหารโดยผู้ว่าราชการเขต ซึ่งประธานาธิบดีสหพันธรัฐรัสเซียเป็นผู้แต่งตั้งเขตการปกครองอื่น ๆการรวมเขตการปกครอง การรวมเขตการปกครอง. มีแผนการที่จะยุบรวมเขตการปกครองหลาย ๆ แห่งเพื่อจัดตั้งเป็นดินแดนที่ใหญ่ขึ้น เริ่มต้นในปี พ.ศ. 2548 เขตแรกที่จะเกิดขึ้นคือดินแดนเปียร์ม (Perm Krai) อันประกอบด้วยแคว้นเปียร์มและเขตปกครองตนเองโคมิ-เปียร์เมียคในปัจจุบัน ซึ่งได้รับการรับรองโดยประชามติ เมื่อวันที่ 7 ธันวาคม พ.ศ. 2546 เขตปกครองใหม่นี้จะปรากฏขึ้นในวันที่ 1 ธันวาคม พ.ศ. 2548 ส่วนเขตที่สองคือการรวมตัวกันของเขตปกครองตนเองเอเวนค์ เขตปกครองตนเองไตมีร์ และดินแดนครัสโนยาสค์ โดยยุบรวมสองเขตแรกเข้ากับเขตหลัง ข้อตกลงนี้ได้รับการรับรองจากประชามติเมื่อวันที่ 17 เมษายน พ.ศ. 2548 และจะรวมกันในวันที่ 1 มกราคม พ.ศ. 2550 ในวันที่ 23 ตุลาคม พ.ศ. 2548 มีการออกเสียงประชามติในการรวมตัวกันของแคว้นคัมชาตคากับเขตปกครองตนเองคาเรียคเป็นดินแดนคัมชาตคา ซึ่งจะรวมกันในวันที่ 1 กรกฎาคม พ.ศ. 2550 นอกจากนี้ยังจะรวมเขตปกครองตนเองอุสต์-ออร์ดินสกีบูเรียตเข้ากับแคว้นอีร์คุตสค์ ในวันที่ 1 มกราคม พ.ศ. 2551 และรวมแคว้นชีตากับเขตปกครองตนเองอะกิน-บูเรียตเป็นดินแดนซาไบคัลสกี ในวันที่ 1 มีนาคม พ.ศ. 2551 มีข้อเสนออื่น ๆ ในการยุบรวมเขตการปกครอง ได้แก่- รวมแคว้นตูย์เมน เขตปกครองตนเองยามาโล-เนเนตส์ และเขตปกครองตนเองฮันตี-มันซีเข้าด้วยกันเป็นดินแดนตูย์เมน (Tyumen Krai) - รวมนครสหพันธ์มอสโกและนครสหพันธ์เซนต์ปีเตอร์สเบิร์กเข้ากับแคว้นที่อยู่ติดกัน (คือแคว้นมอสโกและแคว้นเลนินกราดตามลำดับ) - รวมแคว้นอาร์คันเกลสค์ แคว้นมูร์มันสค์ และสาธารณรัฐโคมิเข้าด้วยกัน เป็นดินแดนนอร์เทิร์น/ดินแดนอาร์กติก (Northern/Arctic Krai) หรือสาธารณรัฐโปมอร์-เนเนตส์ (Republic of Pomor-Nenetses) - รวมแคว้นอาร์คันเกลสค์เข้ากับเขตปกครองตนเองเนเนตส์ - รวมดินแดนคาบารอฟสค์เข้ากับเขตปกครองตนเองยิว - รวมแคว้นโนโวซีบีสค์ แคว้นออมสค์ และแคว้นตอมสค์เข้าด้วยกัน - รวมแคว้นเคเมโรโว สาธารณรัฐอัลไต และดินแดนอัลไตเข้าด้วยกัน</doc>
