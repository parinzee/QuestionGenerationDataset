<doc id="151672" url="https://th.wikipedia.org/wiki?curid=151672" title="เอช อาร์ กีเกอร์">เอช อาร์ กีเกอร์ ฮานส์ รูดอล์ฟ กีเกอร์ (Hans Ruedi Giger) () จิตรกรและนักออกแบบศิลปะชาวสวิสที่มีชื่อเสียงจากการออกแบบสัตว์ประหลาดจากต่างดาว ในภาพยนตร์ไซไฟเรื่อง เอเลียน (1979) ซึ่งได้รับรางวัลออสการ์ในสาขาเทคนิคพิเศษด้านภาพ เป็นที่รู้จักในชื่อ H.R. Giger (ออกเสียงแบบเยอรมันว่า "กีเกอร์" แบบอเมริกันว่า "ไกเกอร์") กีเกอร์ เกิดที่เมืองเชอร์ สวิตเซอร์แลนด์ เมื่อวันที่ 5 กุมภาพันธ์ ค.ศ. 1940 ในระยะแรกผลิตผลงานด้วยสีน้ำมัน ต่อมาจึงหันมาใช้เทคนิคแอร์บรัช ผลงานของเขามีเอกลักษณ์ เป็นภาพร่างกายมนุษย์ ผสมผสานกับเครื่องจักร และมักจะสื่อถึงสัญลักษณ์ทางเพศ โดยได้รับอิทธิพลมาจากผลงานของ Ernst Fuchs และซัลบาดอร์ ดาลี จิตรกรลัทธิเหนือจริง กีเกอร์ ยังมีชื่อเสียงจากการออกแบบหน้าปกแผ่นเสียง หรืองานศิลป์ต่างๆ ให้กับวงดนตรี เช่น หน้าปกอัลบั้ม Brain Salad Surgery ของอีเมอร์สัน, เลค แอนด์ พาล์มเมอร์ ขาตั้งไมโครโฟนของนักร้องนำวง Korn กีเกอร์เสียชีวิตเมื่อวันที่ 12 พฤษภาคม ค.ศ. 2014 ที่โรงพยาบาลในซูริก เนื่องจากอุบัติเหตุจากการหกล้มระเบียงภาพ</doc>
