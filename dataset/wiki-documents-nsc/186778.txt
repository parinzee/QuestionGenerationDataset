<doc id="186778" url="https://th.wikipedia.org/wiki?curid=186778" title="อีวานเกเลียน: 1.0 กำเนิดใหม่วันพิพากษา">อีวานเกเลียน: 1.0 กำเนิดใหม่วันพิพากษา Evangelion: 1.0 You Are (Not) Alone (ヱヴァンゲリヲン新劇場版:序 , Evangerion Shin Gekijōban: Jo?, แปล. "อีวานเกเลียนฉบับโรงภาพยนตร์: จุดเริ่มต้น") เป็นภาพยนตร์การ์ตูนญี่ปุ่น (ปีพ.ศ. 2550) ซึ่งทำสำหรับฉายในโรงภาพยนตร์ สร้างโดยสตูดิโอคะรา (Studio Khara) ซึ่งอยู่ในเครือเดียวกันกับสตูดิโอไกแน็กซ์ (Gainax) โดยดัดแปลงจากอีวานเกเลียน ฉบับภาพยนตร์ชุด สำหรับออกอากาศทางโทรทัศน์ (Neon Genesis Evangelion - TV series) โดยมีเนื้อเรื่องเหมือนกัน แต่กระชับให้สั้นลง และเพิ่มรายละเอียดของภาพ ให้สวยงามทันสมัยมากขึ้น ออกฉายในประเทศไทยเมื่อเดือนสิงหาคม ปี พ.ศ. 2551ประวัติ ประวัติ. ช่วงไตรมาสที่สามปีพ.ศ. 2549 นิตยสารญี่ปุ่นชื่อนิวไทพ์ (Newtype) ได้รายงานเป็นครั้งแรกเกี่ยวกับ Rebuild of Evangelion ซึ่งเป็นการนำอีวานเกเลียน ฉบับภาพยนตร์ชุด สำหรับออกอากาศทางโทรทัศน์ กลับมาสร้างใหม่ โดยคาดการณ์ไว้ว่าจะเริ่มออกฉายได้ ในช่วงฤดูร้อนของปีพ.ศ. 2550 ซึ่งต่อมาในวันที่ 9 เดือนกันยายนปีเดียวกัน เว็บไซต์ของสตูดิโอไกแน็กซ์ ก็ยืนยันว่า Rebuild of Evangelion จะประกอบด้วยภาพยนตร์ 4 เรื่อง โดย 3 เรื่องแรกจะนำเนื้อเรื่องในอีวานเกเลียน ฉบับภาพยนตร์ชุด สำหรับออกอากาศทางโทรทัศน์ มาเล่าใหม่ โดยพัฒนา ฉากต่างๆและตัวละคร ด้วยเทคนิค 3D CG แบบใหม่ ส่วนภาพยนตร์เรื่องที่ 4 จะนำเสนอบทสรุปแบบใหม่ ให้กับเนื้อเรื่องอีวานเกเลียน โดยเน้นว่าภาพยนตร์ชุดใหม่ที่สร้างขึ้น จะทำให้ผู้ที่ไม่ได้เป็นแฟนของอีวานเกเลียนทางโทรทัศน์ เข้าถึงและเข้าใจเนื้อเรื่องได้มากขึ้น อีวานเกเลียน: 1.0 กำเนิดใหม่วันพิพากษา เป็นภาคแรก (จากที่วางแผนไว้ว่าจะทำเป็น 4 ภาค) เขียนบทโดย ฮิเดะอะกิ อันโนะ โดยเขาจะเป็นผู้กำกับทั่วไปและเป็นผู้จัดการโครงการทั้งหมด โดยภาคแรกนี้เป็นการปรับปรุงเนื้อหาจากอีวานเกเลียน ที่ออกฉายทางโทรทัศน์ ตอนที่ 1 ถึงตอนที่ 6 (จาก 26 ตอน สังเกตได้จากไม่มีรูปของ อาสึกะ แลงก์เลย์ ในโปสเตอร์)รายการอ้างอิง</doc>
