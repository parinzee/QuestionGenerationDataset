<doc id="75665" url="https://th.wikipedia.org/wiki?curid=75665" title="ไอ้มดแดงอาละวาด">ไอ้มดแดงอาละวาด คาเมนไรเดอร์ () เป็นภาพยนตร์แนวโทคุซัทสึผลงานโดย อ.โชทาโร่ อิชิโนะโมะริและเป็นเรื่องแรกของคาเมนไรเดอร์ ออกอากาศที่ญี่ปุ่นวันที่ 3 เมษายน พ.ศ. 2514 ถึง 10 กุมภาพันธ์ พ.ศ. 2516 มีความยาวทั้งสิ้น 98 ตอน ด้วยกัน ถือเป็นซีรีส์คาเมนไรเดอร์ที่มีจำนวนตอนยาวที่สุด ซึ่งหากนับรวมตอนที่ 1 ของ เดชไอ้มดเขียว วี 3 "ไรเดอร์คนที่ 3 นามนั้นคือ วี 3" กับ ตอนที่ 2 "คำสั่งเสียของ ดับเบิ้ลไรเดอร์" ด้วยแล้ว ก็จะครบ 100 ตอนพอดี คาเมนไรเดอร์เข้าฉายในประเทศไทยในชื่อของ ไอ้มดแดงอาละวาด และตัวเอกไรเดอร์ในเรื่องก็ถูกเรียกว่า ไอ้มดแดง นอกจากนั้นในเรื่องยังได้ก่อให้เกิดวลีที่ได้รับความนิยมมากวลีหนึ่งคือคำว่า "สู้เขาต่อไป ไอ้มดแดงของเรา" และ "สู้เขา ทาเคชิ!!" นอกจากนั้นจากการเข้าฉายของคาเมนไรเดอร์ V3 ทำให้ไรเดอร์ทั้งสองถูกเรียกผิดเป็น ไอ้มดแดง V1 และ ไอ้มดแดง V2 ประเทศไทยฉายทางช่อง 7 ขาวดำ (ปัจจุบันคือ ททบ.5) เริ่มฉายวันแรก วันอังคารที่ 7 กันยายน พ.ศ. 2514 เวลา 18:40 น. อ้างอิงจาก ตารางรายการโทรทัศน์ ททบ.ช่อง 7 ขาวดำ ในนิตยสาร ดารา TV. ฉบับเดือน กันยายน 2514 หน้าปก Kensaku Moritaเนื้อเรื่อง เนื้อเรื่อง. องค์กรวายร้ายช็อกเกอร์ วางแผนจะสร้างมนุษย์ดัดแปลงสุดยอดขึ้นมาเพื่อใช้ยึดครองโลก จึงได้ออกค้นหาผู้ที่มีคุณสมบัติที่สามารถเป็นมนุษย์ดัดแปลงได้ และได้มาพบกับ "ฮอนโก ทาเคชิ" นักแข่งจักรยานยนต์ ช็อกเกอร์ได้จับตัวทาเคชิมาเพื่อดัดแปลงให้กลายเป็นคาเมนไรเดอร์ ทว่าผู้ที่แนะนำฮอนโกให้กับพวกช็อกเกอร์นั้นคือ "ด็อกเตอร์ มิโดริคาวะ" ซึ่งเป็นอาจารย์ของฮอนโกนั่นเอง ในขณะที่ การดัดแปลงร่างของฮอนโกกำลังจะถึงขั้นตอนสุดท้ายคือการผ่าตัดสมอง ก็เกิดอุบัติเหตุไฟฟ้าลัดวงจรขึ้น ตอนนั้นเองที่ฮอนโกได้พบกับด็อกเตอร์ มิโดริคาวะ จากนั้นด็อคเตอร์ มิโดริคาวะ ก็ได้บอกถึงพลังความสามารถของมนุษย์ดัดแปลงในตัวของฮอนโก ทำให้ฮอนโกสามารถหนีออกมาจากช็อกเกอร์ได้ ต่อมา "มิโดริคาวะ รูริโกะ" (บุตรสาวของด็อคเตอร์ มิโดริคาวะ) ได้ทราบข่าวจาก "ทาจิบาน่า โทเบ้" ว่าพ่อของเธอนั้นยังมีชีวิตอยู่ จึงได้เดินทางไปพบตามสถานที่ที่ระบุเอาไว้ ทว่าความเคลื่อนไหวของรูริโกะก็ถูกพวกช็อกเกอร์รู้เข้าจนได้ อีกด้าน ฮอนโกในตอนนั้นเขายังไม่สามารถจะทำใจรับกับสภาพของมนุษย์ดัดแปลงของตัวเองได้ อีกทั้งยังไม่สามารถควบคุมพลังของตนได้อีกด้วย เมื่อรูริโกะเดินทางมาถึงเธอได้ยินพ่อของเธอกำลังคุยกับชายคนหนึ่งอยู่ และในตอนนั้นปีศาจแมงมุมก็ได้ใช้ใยพิษสังหารด็อคเตอร์ มิโดริคาวะ ต่อหน้าต่อตาฮอนโก เหตุการณ์ในครั้งนี้ทำให้รูริโกะคิดว่าฮอนโกคือผู้ที่ฆ่าพ่อของเธอ รูริโกะถูกปีศาจแมงมุมจับตัวไป ฮอนโกจึงรีบรุดไปช่วยโดยใช้ไซโคลน "มนุษย์ดัดแปลง ฮอนโก ทาเคชิ เมื่อเข็มขัดของเขาได้รับพลังงานจากลมเข้าไปแล้ว เขาก็จะแปลงร่างเป็น...ไอ้มดแดง ไปในทันที!" ด้วยพละกำลังและความสามารถทำให้ไอ้มดแดงจัดการกับปีศาจแมงมุมลงได้ แต่ว่าเขาถูกเข้าใจผิดว่าเป็นฆาตกรและยังถูกพวกช็อกเกอร์ตามล่าอีก กว่าวันที่ความจริงกระจ่างจะมาถึงนั้น เขาจะต้องสู้ต่อไปเพื่อสันติภาพและความสงบสุข หลังจากตอนที่ 13 ได้มีการเปลี่ยนพล็อตเรื่องใหม่ที่เต็มไปด้วยแอ็กชั่น กับไอ้มดแดงคนใหม่ ให้การต่อสู้ของไอ้มดแดงขยายขอบเขตออกไป ไม่จำกัดเฉพาะที่ญี่ปุ่นเท่านั้น โดยฮอนโกหรือไอ้มดแดง ได้ออกเดินทางไปปราบพวกช็อกเกอร์ยังต่างประเทศ และนี่เป็นการปรากฏตัวครั้งแรกของไอ้มดแดงคนใหม่ ต่อมาใช้ชื่อไอ้มดแดง หมายเลข 2 หรือ "มดแดง วี 2" ในครั้งนี้ช็อกเกอร์ได้จับตัว "อิจิมอนจิ ฮายาโตะ" ตากล้องอิสระ มาทำการผ่าตัดดัดแปลงให้กลายมาเป็นไอ้มดแดงอีกคนหนึ่ง แต่ทาเคชิได้เข้าไปช่วยและให้ฮายาโตะต่อสู้กับช็อกเกอร์ที่ญี่ปุ่นตัวละคร ตัวละคร. ตัวละครอื่นพาหนะของไรเดอร์กระบวนท่าต่างๆเหล่าร้ายของคาเมนไรเดอร์ช็อกเกอร์เกลช็อกเกอร์ เหล่าร้ายของคาเมนไรเดอร์. เกลช็อกเกอร์. สมุนเกลช็อกเกอร์</doc>
