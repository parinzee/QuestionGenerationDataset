<doc id="359423" url="https://th.wikipedia.org/wiki?curid=359423" title="ฮุน มาเนต">ฮุน มาเนต พลโท ฮุน มาเนต (เกิด 20 ตุลาคม พ.ศ. 2520 ) ผู้บัญชาการกองพลน้อยที่ 70 ของกองทัพกัมพูชา และผู้บัญชาการกองกำลังพิทักษ์ผู้นำ เป็นบุตรคนที่สองในจำนวนหกคนของฮุน เซน นายกรัฐมนตรีกัมพูชา กับบุน รานี และเป็นบุตรชายคนโต ฮุน มาเนตจบการศึกษาจากวิทยาลัยการทหารแห่งสหรัฐอเมริกา (เวสต์พอยต์) เมื่อปีการศึกษา 1999 จากนั้นได้ศึกษาต่อด้านเศรษฐศาสตร์ที่มหาวิทยาลัยบริสตอล ประเทศอังกฤษ และรับราชการทหารกองทัพกัมพูชา ยศร้อยตรี สังกัดกองพลน้อยที่ 70 ฮุน มาเนต ได้รับการประดับยศพลจัตวา เมื่อวันที่ 13 ตุลาคม พ.ศ. 2552 และเลื่อนเป็นพลตรี และดำรงตำแหน่งผู้บัญชาการกองพลน้อยที่ 70 ซึ่งมีหน้าที่ต่อต้านการก่อการร้าย และตำแหน่งผู้บัญชาการกองกำลังพิทักษ์ผู้นำ เมื่อวันที่ 3 มกราคม พ.ศ. 2554</doc>
