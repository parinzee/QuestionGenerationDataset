<doc id="329122" url="https://th.wikipedia.org/wiki?curid=329122" title="โรเมโอและจูเลียต (ไชคอฟสกี)">โรเมโอและจูเลียต (ไชคอฟสกี) โรเมโอและจูเลียต เป็นผลงานสำหรับบรรเลงด้วยวงออร์เคสตรา ของปิออตร์ อิลิช ไชคอฟสกี ดัดแปลงจากบทละครโศกนาฏกรรมโรเมโอและจูเลียตของวิลเลียม เชกสเปียร์ ผลงานชิ้นนี้ไม่มีหมายเลขโอปุส ไชคอฟสกีได้ระบุว่าผลงานนี้ชิ้นนี้เป็น "Overture-Fantasia" ไชคอฟสกีเริ่มประพันธ์งานชิ้นนี้ตามคำแนะนำของมิลลี บาลากิเรฟ (1837 – 1910) คีตกวีและผู้อำนวยเพลงชาวรัสเซีย ซึ่งเคยวิพากษ์วิจารณ์ผลงานของไชคอฟสกี Fatum, Op. 77 ในปี ค.ศ. 1869 บาลากิเรฟแนะนำให้ไชคอฟสกีดัดแปลงจากผลงานของเชกเปียร์ โดยยกตัวอย่างเรื่อง คิงเลียร์ ที่เขาเคยแต่งในช่วงปี 1858-1861 ไชคอฟสกีประพันธ์เสร็จและบรรเลงครั้งแรกเมื่อวันที่ 16 มีนาคม ค.ศ. 1870 แต่ไม่ได้รับคำชื่นชม จึงได้นำกลับมาแก้ไขและเรียบเรียงใหม่ และออกแสดงครั้งแรกที่เซนต์ปีเตอร์สเบิร์ก เมื่อวันที่ 17 กุมภาพันธ์ ค.ศ. 1872 จากนั้นไชคอฟสกีได้นำผลงานชิ้นนี้กลับมาแก้ไขตอนจบอีกครั้งในแปดปีต่อมา ระบุวันที่ 10 กันยายน ค.ศ. 1880 พร้อมกับระบุว่าเป็น "Overture-Fantasia" ผลงานแก้ไขครั้งที่สามนี้ได้ออกแสดงครั้งแรกเมื่อวันที่ 1 พฤษภาคม ค.ศ. 1886 ที่เมืองทบิลิซี ประเทศจอร์เจีย</doc>
