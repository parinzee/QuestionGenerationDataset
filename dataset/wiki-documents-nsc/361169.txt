<doc id="361169" url="https://th.wikipedia.org/wiki?curid=361169" title="โทนี ชาลู">โทนี ชาลู แอนโทนี มาร์คัส "โทนี" ชาลู () นักแสดงชาวอเมริกันเชื้อสายเลบานอน มีชื่อเสียงจากบทบาทการแสดงในภาพยนตร์ซีรีส์เรื่อง Wing ทางเอ็นบีซี (ฤดูกาลที่ 3 ถึง 8 ระหว่างปี 1992 ถึง 1997) และรับบทนำในซีรีส์ Monk ทางยูเอสเอ เนตเวิร์ก ระหว่างปี 2002 ถึง 2009 ชาลูเกิดที่เมืองกรีนเบย์ รัฐวิสคอนซิน บิดาเป็นชาวเลบานอนอพยพ ส่วนมารดาเป็นชาวอเมริกันเชื้อสายเลบานอนรุ่นที่สอง ชาลูเป็นลูกคนสุดท้องในจำนวน 10 คน ชาลูมีความชื่นชอบการแสดงตั้งแต่สมัยเรียนมัธยม เขาศึกษาต่อด้านการละคร จนจบปริญญาโทด้านการแสดงจากมหาวิทยาลัยเยล และเล่นละครเวที ผลงานที่สร้างชื่อเสียงอย่างมากให้เขา เป็นภาพยนตร์ซีรีส์สืบสวน-ตลก มังค์ เขารับบทเป็น เอเดรียน มังค์ นักสืบประจำแผนกคดีอาชญากรรมของกรมตำรวจซาน ฟรานซิสโกที่เป็นโรคย้ำคิดย้ำทำ (Obsessive–compulsive disorder - OCD) และเป็นโรคกลัวสารพัด ทั้งกลัวความสูง, กลัวคนแปลกหน้า, กลัวเชื้อโรค, กลัวสารพัด ซีรีส์นี้ได้รับความนิยมสูงสุด และทำให้เขาได้รับรางวัลเอมมี 3 รางวัล รางวัลลูกโลกทองคำ 1 รางวัล และรางวัลสมาคมนักแสดงภาพยนตร์และโทรทัศน์ 2 รางวัล สาขานักแสดงนำยอดเยี่ยม ซีรีส์ตลก</doc>
