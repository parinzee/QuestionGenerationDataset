<doc id="572651" url="https://th.wikipedia.org/wiki?curid=572651" title="สมเด็จพระพุทธชินวงศ์ (สุวรรณ สุวณฺณโชโต)">สมเด็จพระพุทธชินวงศ์ (สุวรรณ สุวณฺณโชโต) สมเด็จพระพุทธชินวงศ์ นามเดิม สุวรรณ เขื่อนเพ็ชร ฉายา สุวณฺณโชโต อดีตกรรมการมหาเถรสมาคม อดีตเจ้าคณะใหญ่หนเหนือ อดีตเจ้าอาวาสวัดเบญจมบพิตรดุสิตวนารามราชวรวิหาร อดีตแม่กองบาลีสนามหลวงชาติภูมิ ชาติภูมิ. สมเด็จพระพุทธชินวงศ์ มีนามเดิมว่า สุวรรณ เขื่อนเพ็ชร เกิดเมื่อวันที่ 5 มิถุนายน พ.ศ. 2463 แรม 4 ค่ำ เดือน 7 ปีวอก ณ บ้านนางแล ตำบลนางแล อำเภอเมือง จังหวัดเชียงราย โยมมารดาชื่อ ขันแก้ว เวียงมูล โยมบิดาชื่อ จี วงศ์เรืองศรี เมื่อเกิดมาอาจารย์ได้ให้ชื่อไว้ในดวงชะตา (ใบลานจารเขียน) วัน เดือน ปี และเวลาเกิด พร้อมกับแจ้งชื่อพ่อและแม่ไว้ด้วยว่า “ดวงทิพย์” ภายหลังในฐานะเป็นบุตรคนหัวปี จึงมีชื่อเรียกกันว่า “คำอ้าย” และใช้ชื่อคำอ้ายนี้ตลอดมา จนถึงเวลาได้รับการบรรพชาเป็นสามเณร ก็มีชื่อว่า สามเณรคำอ้าย แต่เมื่อมาอยู่กรุงเทพมหานคร อาจารย์ได้เปลี่ยนชื่อให้ใหม่ว่า สุวรรณ ได้ชื่อฉายาจากพระอุปัชฌาย์ว่า สุวณฺณโชโตอุปสมบท อุปสมบท. บรรพชาเป็นสามเณร เมื่อวันที่ 15 กรกฎาคม พ.ศ. 2477 ณ วัดนางแล ตำบลนางแล อำเภอเมือง จังหวัดเชียงราย โดยมีพระครูสุตาลังการ วัดกลางเวียง ตำบลในเวียง อำเภอเมือง จังหวัดเชียงราย เป็นพระอุปัชฌาย์ อุปสมบท วันจันทร์ที่ 27 พฤษภาคม พ.ศ. 2483 ตรงกับวันแรม 6 ค่ำเดือน 6 ปีมะโรง ณ วัดเบญจมบพิตรดุสิตวนาราม เขตดุสิต กรุงเทพมหานคร โดยมีพระพรหมมุนี (ปลด กิตฺติโสภโณ) เป็นพระอุปัชฌาย์ พระสรภาณกวี (คอน นนฺทิโย ป.ธ.3 ต่อมาได้รับพระราชทานเลื่อนสมณศักดิ์เป็นพระราชาคณะชั้นราชที่ พระมงคลวัตรกวี) วัดเบญจมบพิตรดุสิตวนาราม เป็นพระกรรมวาจาจารย์ พระราชเวที (ดอกไม้ อตฺตรภทฺโท ป.ธ. 6) วัดเบญจมบพิตรดุสิตวนาราม เป็นพระอนุสาวนาจารย์วิทยฐานะวิทยฐานะ. - ชั้นประถมศึกษาปีที่ 4 โรงเรียนประชาบาลวัดนางแล ตำบลนางแล อำเภอเมือง จังหวัดเชียงราย - พ.ศ. 2490 สอบได้เปรียญธรรม 7 ประโยค สำนักเรียนวัดเบญจมบพิตรดุสิตวนาราม - พ.ศ. 2531 ปริญญาพุทธศาสตรดุษฏีบัณฑิตกิตติมศักดิ์ (สาขาสังคมศาสตร์) จากมหาวิทยาลัยมหาจุฬาลงกรณราชวิทยาลัยสมณศักดิ์สมณศักดิ์. - พ.ศ. 2489 พระครูฐานานุกรมในพระพรหมมุนี (ปลด กิตฺติโสภโณ) ที่ พระครูปลัดสุวัฒนพรหมจริยคุณ - พ.ศ. 2490 เป็นพระครูฐานานุกรมในสมเด็จพระวันรัต (ปลด กิตฺติโสภโณ) ที่ พระครูปลัดสัมพิพัฒนสุตาจารย์ - 4 ธันวาคม พ.ศ. 2493 เป็นพระราชาคณะชั้นสามัญที่ พระกิตติวงศ์มุนี - 13 ธันวาคม พ.ศ. 2501 เป็นพระราชาคณะชั้นเทพที่ พระเทพกิตติมุนี ศรีวิสุทธิวราลังการ ปรีชาญาณดิลก ตรีปิฎกบัณฑิต มหาคณิสสร บวรสังฆาราม คามวาสี - 29 ธันวาคม พ.ศ. 2505 เป็นพระราชาคณะชั้นธรรมที่ พระธรรมกิตติโสภณ วิมลศีลาจารวัตร ปริยัติคุณาลังการ ศาสนภารธุราทร มหาคณิสสร บวรสังฆาราม คามวาสี - 5 ธันวาคม พ.ศ. 2516 เป็นรองสมเด็จพระราชาคณะที่ พระพุทธิวงศมุนี ศรีปาพจนาลังการ ศีลาจารวัตรวิสิฐ พิพิธพัฒนาภิมาตร ประชานุศาสน์วราทร มหาคณิสสร บวรสังฆาราม คามวาสี - 5 ธันวาคม พ.ศ. 2532 เป็นสมเด็จพระราชาคณะที่ สมเด็จพระพุทธชินวงศ์ จุฬาลงกรณรังสฤษฏ์ กิตติโสภณวรางกูร วิบูลศีลาจารวิมล คิรีชนพหุลหิเตสี ตรีปิฎกวราภรณ์ อุดรมหาคณปธานาดิศร บวรสังฆาราม คามวาสี อรัณยวาสีงานปกครองงานปกครอง. - พ.ศ. 2482 เลขานุการประธานคณะบัญชาการคณะสงฆ์ - พ.ศ. 2487 เลขานุการสังฆมนตรีว่าการองค์การศึกษา - พ.ศ. 2495 เจ้าคณะตรวจการผู้ช่วยภาค 5 - พ.ศ. 2503 เป็นพระอุปัชฌาย์ให้การอุปสมบทแก่กุลบุตรได้ทั่วประเทศ - พ.ศ. 2505 เจ้าอาวาสวัดเบญจมบพิตรดุสิตวนาราม - พ.ศ. 2507 รองเจ้าคณะภาค 6 - พ.ศ. 2508 เจ้าคณะภาค 6 - พ.ศ. 2512 กรรมการมหาเถรสมาคม - พ.ศ. 2526 เจ้าคณะใหญ่หนเหนืองานการศึกษางานการศึกษา. - พ.ศ. 2485 - พ.ศ. 2488 ผู้ช่วยเลขานุการแม่กองบาลีสนามหลวง - พ.ศ. 2486 ครูสอนประจำสำนักเรียนวัดเบญจมบพิตร - พ.ศ. 2487 - พ.ศ. 2488 เลขานุการสังฆมนตรีว่าการองค์การศึกษา - พ.ศ. 2487 - พ.ศ. 2488 ครูสอนพระปริยัติธรรม จังหวัดเชียงราย - พ.ศ. 2489 - พ.ศ. 2493 เลขานุการแม่กองบาลีสนามหลวง - พ.ศ. 2505 รองแม่กองบาลีสนามหลวง - พ.ศ. 2505 กรรมการโรงพิมพ์กรมการศาสนา - พ.ศ. 2507 ผู้อำนวยการโรงเรียนพุทธศาสนาวันอาทิตย์ วัดเบญจมบพิตรดุสิตวนาราม - พ.ศ. 2528 ผู้อำนวยการศูนย์ศึกษาพระพุทธศาสนานานาชาติ วัดเบญจมบพิตรดุสิตวนาราม - พ.ศ. 2531 แม่กองบาลีสนามหลวง</doc>
