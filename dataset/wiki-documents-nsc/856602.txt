<doc id="856602" url="https://th.wikipedia.org/wiki?curid=856602" title="จอมโจรลูแปง (การ์ตูนญี่ปุ่น)">จอมโจรลูแปง (การ์ตูนญี่ปุ่น) จอมโจรลูแปง หรือ ลูแปงที่ 3 () เป็นการ์ตูนญี่ปุ่นแต่งโดยมังกีพันช์ เป็นเรื่องราวของอาร์แซน ลูแปงที่ 3 หรือฉบับไทยสะกดว่าอัลเซ่น ลูแปงที่ 3 () อาชญากรระดับโลก หลานปู่ของอาร์แซน ลูแปง มหาโจรจากนวนิยายของมอริส เลอบล็อง ทั้งนี้ได้มีการนำ จอมโจรลูแปง มาผลิตเป็นอะนิเมะโทรทัศน์ ซีรีส์ ภาพยนตร์ และเกมอยู่บ่อยครั้ง อาทิ ภาพยนตร์ภาคพิเศษเรื่อง ลูแปงที่ 3 ปะทะ ยอดนักสืบจิ๋วโคนัน เดอะมูฟวี่ เมื่อปี พ.ศ. 2556 และ ลูแปง ยอดโจรกรรมอัจฉริยะ ภาพยนตร์ในปี พ.ศ. 2557 ที่มีนักแสดงไทยร่วมแสดงนำด้วยเนื้อเรื่อง เนื้อเรื่อง. อัลเซ่น ลูแปงที่ 3 หลานชายของอาร์แซน ลูแปงได้เจริญรอยตามของลูแปงผู้ปู่ด้วยการเป็นจอมโจรอีกครั้ง โดยได้รับการช่วยเหลือจากจิเก็น ไดซุเกะ () นักแม่นปืน และอิชิกะวะ โกเอมอนที่ 13 () นักดาบที่ตัดได้ทุกสิ่ง รวมไปถึงมิเนะ ฟุจิโกะ () หญิงแพศยาผู้เป็นที่หมายปองของลูแปงที่ 3 ซึ่งเธอมักใช้ประโยชน์จากความลุ่มหลงของลูแปงสำหรับการโจรกรรมของเธอ ลูแปงและพรรคพวกจะถูกโคอิชิ เซนิกาตะ () หรือที่เรียกว่าสารวัตรเซนิกาตะ () ติดตามหมายจะจับกุมพวกเขาไปทั่วโลก ซึ่งผู้เขียนตั้งใจให้มีลักษณะดั่ง "ทอมกับเจอร์รี่ในร่างมนุษย์"</doc>
