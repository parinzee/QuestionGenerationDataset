<doc id="892683" url="https://th.wikipedia.org/wiki?curid=892683" title="โกลแด็ต กอลแบร์">โกลแด็ต กอลแบร์ โกลแด็ต กอลแบร์ (; 13 กันยายน ค.ศ. 1903 – 30 กรกฎาคม ค.ศ. 1996) เป็นนักแสดงชาวอเมริกันและสตรีชั้นนำในฮอลลีวูดมาเป็นเวลากว่า 2 ทศวรรษ เธอได้รับการขนานนามว่า "ความงามที่ลอกเลียนแบบไม่ได้ เป็นการผสมผสานระหว่างความซับซ้อน, ปัญญา และมีชีวิตชีวา" กอลแบร์เริ่มอาชีพของเธอในการเป็นนักแสดงละครบรอดเวย์ในราวช่วงปลายทศวรรษที่ 1920 จากนั้นก้าวเข้าสู่วงการหนังจอใหญ่ในยุคบุกเบิกภาพยนตร์เสียง ในระยะแรกเธอได้เซ็นสัญญากับพาราเมาต์พิกเจอส์ แต่ต่อมาก็ผันตัวไปเป็นนักแสดงอิสระ เธอได้รับรางวัลออสการ์ สาขานักแสดงนำหญิงยอดเยี่ยม จากภาพยนตร์เรื่อง อิตแฮปเพนวันไนต์ (1934) และได้รับการเสนอชื่อเข้าชิงอีก 2 ครั้งจากเรื่อง ไพรเวตเวิลส์ (1935) และ ซินส์ยูเวนอะเวย์ (1944) เธอยังรับบทเด่นในภาพยนตร์เรื่อง คลีโอพัตรา (1934) และ เดอะปาล์มบีชสตอรี (1942) ด้วยใบหน้าแอปเปิลรูปกลม, ตาโต, มีเสน่ห์, สไตล์ผู้ดี และความมีไหวพริบ จึงมักได้รับบทตลกเบาสมอง ตลอดจนบทชีวิตหนักหน่วง กอลแบร์เป็นรู้จักในฐานะนักแสดงที่มีความสามารถ เธอถือเป็นหนึ่งในคนมีชื่อเสียงที่ได้รับค่าตัวอย่างดีในช่วงทศวรรษที่ 1930 และ 1940 ในอาชีพการแสดงกอลแบร์มีผลงานการแสดงภาพยนตร์กว่า 60 เรื่อง เธอเป็นดาราที่ได้รับค่าตัวสูงสุดในวงการอุตสาหกรรม 1938 และ 1942 ในบรรดาคนดังต่าง ๆ ที่ร่วมงานกับเธอบ่อยมากที่สุดคือ เฟรด แม็กเมอร์รีย์ ในภาพยนตร์เจ็ดเรื่อง (1935−1949) และเฟรดริก มาร์ช ในภาพยนตร์สี่เรื่อง (1930−1933) ในปี ค.ศ. 1999 สถาบันภาพยนตร์อเมริกันจัดอันดับกอลแบร์อยู่ที่ 12 ในหัวข้อ นักแสดงหญิงที่ยอดเยี่ยมที่สุดตลอดกาล ของภาพยนตร์ฮอลลีวูดยุคคลาสสิก</doc>
