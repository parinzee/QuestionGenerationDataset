<doc id="59143" url="https://th.wikipedia.org/wiki?curid=59143" title="อภิเชษฐ์ พุฒตาล">อภิเชษฐ์ พุฒตาล อภิเชษฐ์ พุฒตาล (10 สิงหาคม 2521) นักฟุตบอลชาวไทยเล่นในตำแหน่งกองหลัง ให้กับสโมสรฟุตบอลบีอีซี เทโรศาสน ได้ร่วมเล่นในฟุตบอลทีมชาติเยาวชน 17 ปี (บอลโลกรอบสุดท้าย) และ ปรีโอลิมปิก อภิเชษฐ์จบการศึกษาระดับปริญญาโท ปัจจุบันทำงาน นบท.4 ฝ่ายสื่อสารโทรคมนาคม (ฝสค.) ส่วนกลางประวัติ ประวัติ. อภิเชษฐ์ พุฒตาล หรือ เปิ้ล เกิดวันที่ 10 สิงหาคม 2521 ที่อำเภอพระประแดง จังหวัดสมุทรปราการจบชั้นประถมศึกษาที่โรงเรียนสามัคคีบำรุง และเรียนต่อชั้นม.1-ม.2ที่โรงเรียนราชประชาสมาสัยก่อนจะได้รับทุนเรียนชั้นม.3ที่โรงเรียนปานะพันธ์วิทยากรุงเทพมหานคร และเรียนที่โรงเรียนนี้จนจบชั้นม.6 จากนั้นจึงได้เข้ามาศึกษาต่อที่คณะรัฐศาสตร์ มหาวิทยาลัยธรรมศาสตร์จนจบปริญญาตรี และศึกษาต่อปริญญาโทสาขาบริหารองค์การและการจัดการที่มหาวิทยาลัยศรีปทุม อภิเชษฐ์ พุฒตาล เป็นนักเตะเยาวชนของสโมสรราชประชาตั้งแต่อายุ16ปี เดิมทีเล่นเป็นมิดฟิลด์ตัวรับโดยลงเล่นฟุตบอลเยาวชนควีนส์คัพถึง3ปีด้วยกัน และหลังจากที่มีผลงานโดดเด่นจึงทำให้ติดทีมชาติไทยชุดอายุไม่เกิน16ปีซึ่งมีชาญวิทย์ ผลชีวินเป็นกุนซืออยู่ในตอนนั้นจึงได้ปรับเปลี่ยนตำแหน่งมาเล่นเป็นแบ็คขวาและเล่นตำแหน่งนี้เรื่อยมา ก่อนจะเลื่อนขึ้นมาเล่นทีมชาติไทยชุดอายุไม่เกิน17ปี,19ปีและชุดอายุไม่เกิน23ปีในปรีโอลิมปิก ในปีพ.ศ. 2540 อภิเชษฐ์ พุฒตาลได้ขึ้นมาเล่นให้ทีมชุดใหญ่ของราชประชาเป็นครั้งแรกในสมัยที่มีสุทิน ไชยกิตติเป็นกุนซือและยึดตำแหน่งตัวจริงได้ในปี2541 มีผลงานกับทีมคือได้รองแชมป์ควีนส์คัพปี2542 ก่อนจะย้ายไปร่วมทีมพนักงานยาสูบในปีพ.ศ. 2546และติดทีมชาติชุดใหญ่ในที่สุด การสูญเสียอภิเชษฐ์ไปทำให้ราชประชาตกชั้นจากลีก ดิวิชั่น 1 อภิเชษฐ์ พุฒตาลย้ายทีมอีกครั้งในปี2547โดยไปร่วมทีมการไฟฟ้าส่วนภูมิภาคเป็นกำลังสำคัญของทีมพร้อมกับพาทีมเลื่อนชั้นไปเล่นไทยแลนด์พรีเมียร์ลีกในฐานะรองแชมป์ดิวิชั่น 1ปี2547 แต่ในเลกที่2ของฤดูกาล2550 อภิเชษฐ์ พุฒตาล ก็ย้ายทีมอีกครั้งคราวนี้ย้ายไปร่วมทีมรัตนบัณฑิต-หลักทรัพย์ในดิวิชั่น 1แต่ก็ยังเป็นสมาชิกทีมชาติไทยชุดเอเชี่ยนคัพ ปี2550,คิงส์คัพ ปี2550และฟุตบอลโลกรอบคัดเลือกปี2551 ปัจจุบันได้ย้ายไปอยู่บีอีซี เทโรศาสน ถึงแม้ อภิเชษฐ์ พุฒตาล จะมีอายุมาก แต่ก็มีความสามารถพิเศษ คือ การสปีตความเร็วในการวิ่ง โดยส่วมนากมักจะโดนนักข่าวกีฬา แซวเล่นๆว่า "เด็กอายุ 18 ยังอาย" เมื่อครั้งเปิดฤดูกาล ไทยพรีเมียร์ลีก 2555- เยาวชน 17 ปี (บอลโลกรอบสุดท้าย) - ปรีโอลิมปิค - เอเชี่ยน คัพ 2550 - คิงส์คัพ</doc>
