<doc id="758226" url="https://th.wikipedia.org/wiki?curid=758226" title="ทางหลวงสหรัฐหมายเลข 33">ทางหลวงสหรัฐหมายเลข 33 ทางหลวงสหรัฐหมายเลข 33 () เป็นทางหลวงหนึ่งในระบบทางหลวงสหรัฐที่มีเส้นทางจากตะวันตกเฉียงเหนือ ไปยังตะวันออกเฉียงใต้ เป็นระยะทาง 709 ไมล์ (1,141 กิโลเมตร) จากตอนเหนือของรัฐอินดีแอนา ถึงเมืองริชมอนด์ รัฐเวอร์จิเนีย โดยตลอดเส้นทางผ่านรัฐโอไฮโอ และรัฐเวสต์เวอร์จิเนีย แม้ว่าเส้นทางส่วนใหญ่ที่เป็นเลขคี่จะเป็นแนวเหนือ-ใต้ แต่เกือบทั้งสายของทางหลวงหมายเลข 33 เป็นแนวตะวันออก-ตะวันตก ยกเว้นในรัฐอินดีแอนา ซึ่งเป็นแนวเหนือ-ใต้ ในปี ค.ศ. 2008 ปลายทางทิศเหนืออยู่ที่ทางหลวงสหรัฐหมายเลข 20 ทางตะวันออกเฉียงใต้ของเมืองเอลคาร์ต รัฐอินดีแอนา ส่วนปลายทางทิศตะวันออกอยู่ที่เมืองริชมอนด์ รัฐเวอร์จิเนีย เส้นทางในสมัยก่อนได้รับการขยายขึ้นไปทางทิศเหนือ ผ่านเมืองเซาท์เบนด์ รัฐอินดีแอนา ไปยังเมืองเซนต์โยเซฟ รัฐมิชิแกน บริเวณทะเลสาบมิชิแกน เมื่อถึงในรัฐเวอร์จิเนีย "ทางหลวงหมายเลข 33" มีเส้นทางต่อไปยังทิศตะวันออก ด้วยชื่อทางหลวงรัฐเวอร์จิเนียหมายเลข 33 ถึงสติงเรย์พอยต์ บริเวณอ่าวเชซาพีก ใกล้กับเดลตาวิลล์ มิดเดิลเซกซ์เคาน์ตี รัฐเวอร์จิเนีย</doc>
