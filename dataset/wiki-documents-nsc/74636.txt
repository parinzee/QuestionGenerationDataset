<doc id="74636" url="https://th.wikipedia.org/wiki?curid=74636" title="ศาลเจ้านิกโกโทโช">ศาลเจ้านิกโกโทโช ศาลเจ้านิกโกโทโช () เป็นศาลเจ้าชินโตที่สร้างขึ้นเพื่ออุทิศให้แด่โชกุนโทะกุงะวะ อิเอะยะซุ โชกุนคนแรกของตระกูลโทะกุงะวะ เริ่มสร้างในปี พ.ศ. 2160 ในช่วงสมัยเอโดะ ระหว่างที่ฮิเดะตะดะ บุตรชายของโทะกุงะวะ ดำรงตำแหน่งเป็นโชกุน และได้รับการต่อเติมขยายพื้นที่ในสมัยของอิเอะมิสึ โชกุนคนที่สามของตระกูล ศาลเจ้านี้ตั้งอยู่ในเมืองนิกโก จังหวัดโทะจิงิ ทางตอนเหนือของภูมิภาคคันโตบนเกาะฮอนชู เป็นส่วนหนึ่งของอุทยานวัฒนธรรม "ศาลเจ้าและวัดแห่งนิกโก" ซึ่งได้ขึ้นทะเบียนเป็นมรดกโลก ศาลเจ้าแห่งนี้เป็นที่ตั้งรูปเคารพและป้ายวิญญาณของอิเอะยะซุ และมีสถานที่ฝังอัฐิอยู่ที่นี่</doc>
