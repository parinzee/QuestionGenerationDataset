<doc id="196042" url="https://th.wikipedia.org/wiki?curid=196042" title="เอเชียนบีชเกมส์">เอเชียนบีชเกมส์ เอเชียนบีชเกมส์ ครั้งที่ 1 เป็นกีฬาชายหาดระดับทวีปเอเชีย จัดโดยสภาโอลิมปิกแห่งเอเชีย โดยครั้งแรกจัดขึ้นระหว่างวันที่ 18-26 ตุลาคม พ.ศ. 2551 ณ เมืองบาหลี ประเทศอินโดนีเซีย สภาโอลิมปิกแห่งเอเชีย หรือ “โอซีเอ” จัดกีฬาเอเชี่ยนบีชเกมส์มาเพื่อสร้างความหลากหลายให้กับวงการกีฬาของเอเชีย และได้นำกีฬาที่ไม่มีการแข่งขันในเอเชี่ยนเกมส์มาบรรจุแข่งขันในเอเชี่ยนบีชเกมส์ เจ้าภาพครั้งแรกคือ ประเทศอินโดนีเซีย ที่เกาะบาหลี มีการแข่งขันกีฬาทั้งหมด 19 ชนิด โดยมีการชิงชัย 71 เหรียญทอง และมี 45 ประเทศเข้าร่วมแข่งขัน มีสโลแกนการแข่งขันว่า “ไมตรีจิต คำมั่นสัญญา ความศรัทธาอย่างแรงกล้า สปิริตในเกมกีฬา” โดยครั้งแรกมีการแข่งขันที่ 4 ชายหาด ของเกาะบาหลี คือ- หาดกูต้า แข่งเพาะกายชายหาด กระดานโต้คลื่น เรือยาว 22 ฝีพาย - หาดนูซา ดัว แข่งโปโลน้ำ กาบัดดี้ชายหาด มวยปล้ำชายหาด ปันจักสีลัตชายหาด เจ็ตสกี พาราไกลดิ้ง วู้ดบอล ว่ายน้ำมาราธอนและบาสเกตบอลชายหาด ซึ่งเป็นกีฬาสาธิต - หาดซานูร์ แข่งวอลเลย์บอลชายหาด เซปักตะกร้อชายหาด ฟุตบอลชายหาด แฮนด์บอลชายหาด ไตรกีฬา - หาดเซรังกัน แข่งเรือใบและวินด์เซิร์ฟ ประเทศไทยส่งนักกีฬาเข้าร่วมแข่งขันครั้งแรกนี้ 16 ชนิด กีฬาที่ไม่ได้ส่งเข้าแข่งขันเช่นโปโลน้ำ ว่ายน้ำมาราธอน เพราะไม่มีการเล่นแพร่หลายในประเทศไทยรวมนักกีฬาไทยที่เข้าแข่งขันครั้งนี้ทั้งหมด 201 คน จำนวนมากเป็นอันดับสองรองจากประเทศอินโดนีเซียที่เป็นเจ้าภาพจำนวน ครั้งในการจัดการแข่งขันเจ้าภาพในแต่ละปีเจ้าเหรียญทองเอเชียนบีชเกมส์สรุปเหรียญการแข่งขันตลอดกาล</doc>
