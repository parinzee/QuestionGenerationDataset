<doc id="911442" url="https://th.wikipedia.org/wiki?curid=911442" title="ลีอังดรู อัสซัมเซา">ลีอังดรู อัสซัมเซา ลีอังดรู อัสซัมเซา (โปรตุเกส: Leandro Assumpção; เกิดวันที่ 3 กุมภาพันธ์ ค.ศ. 1986) เป็นนักฟุตบอลชาวบราซิล ปัจจุบันลงเล่นในตำแหน่งกองหน้าให้กับสโมสรฟุตบอลนครราชสีมา มาสด้าสโมสรเชียงราย ยูไนเต็ดชลบุรีศรีสะเกษเอสซีจี เมืองทอง ยูไนเต็ดฤดูกาล 2560 เลกสอง สโมสร. เอสซีจี เมืองทอง ยูไนเต็ด. ฤดูกาล 2560 เลกสอง. เมื่อวันพฤหัสบดีที่ 1 มิถุนายน พ.ศ. 2560 ทางสโมสรได้เปิดตัวสองผู้เล่นที่เสริมทัพเข้าทีมในช่วงตลาดนักเตะเลกที่สอง ด้วยการคว้าตัว ลีอังดรู อัสซัมเซา กองหน้าชาวบราซิลของทีม "กูปรีอันตราย" ศรีสะเกษ และ ประกิต ดีพร้อม มิดฟิลด์ที่หมดสัญญายืมตัวจาก "ฉลามชล" ชลบุรี มาร่วมทัพอย่างเป็นทางการ และได้มีการเปิดตัวชูผ้าพันคอที่สนาม เอสซีจี สเตเดียม อัสซัมเซา ลงเล่นให้กับเอสซีจี เมืองทอง ยูไนเต็ด ในนัดที่บุกไปเสมอสุโขทัยที่สนามทุ่งทะเลหลวง 2–2 เมื่อวันที่ 18 มิถุนายน พ.ศ. 2560 ต่อมาวันที่ 21 มิถุนายน การแข่งขันช้าง เอฟเอคัพ รอบ 64 ทีมสุดท้าย อัสซัมเซาทำประตูแรกในสีเสื้อเมืองทอง นัดเอาชนะเมืองเลย ยูไนเต็ด 3–0 ที่เอสซีจีสเตเดียม ต่อมาวันที่ 25 มิถุนายน การแข่งขันไทยลีก เขาทำประตูขึ้นนำในนัดเปิดบ้านเอาชนะบีอีซี-เทโรศาสน 2–1 และในวันที่ 28 มิถุนายน เขาทำอีกสองประตู ในนัดเปิดบ้านพบทีมเก่า "ฉลามชล" ชลบุรี 3–1 วันที่ 5 กรกฎาคม อัสซัมเซาทำประตูในนัดบุกชนะนครราชสีมา มาสด้า 1–0 ที่สนามกีฬาเฉลิมพระเกียรติ 80 พรรษา ต่อมาวันที่ 9 กรกฎาคม เขาทำประตูในนัดเปิดบ้านเสมอ "ปราสาทสายฟ้า" บุรีรัมย์ ยูไนเต็ด 1–1 ต่อมาวันที่ 26 กรกฎาคม การแข่งขันโตโยต้า ลีกคัพ รอบ 32 ทีมสุดท้าย เขาทำประตูนัดเปิดบ้านชนะบางกอกกล๊าส 5-2 และในวันที่ 30 กรกฎาคม เขาทำแฮตทริกในนัดที่เอาชนะซุปเปอร์ พาวเวอร์ สมุทรปราการ 9–1 ที่ราชมังคลากีฬาสถาน วันที่ 10 กันยายน อัสซัมเซาทำประตูในนัดเปิดบ้านชนะราชบุรี มิตรผล 3–0 ต่อมาวันที่ 17 กันยายน เขาทำอีกสองประตู นัดบุกชนะสุพรรณบุรีที่สนามกีฬากลางจังหวัดสุพรรณบุรี 4–1 และในวันที่ 27 กันยายน การแข่งขันช้าง เอฟเอคัพ รอบ 16 ทีมสุดท้าย เขาช่วยทำประตู เปิดบ้านเอาชนะลำปางไปได้ 5–0 วันที่ 1 ตุลาคม การแข่งขันโตโยต้า ลีกคัพ รอบ 16 ทีมสุดท้าย อัสซัมเซาทำประตูจากการยิงลูกโทษ นัดเปิดบ้านชนะแบงค็อก ยูไนเต็ด 2–1 ต่อมาวันที่ 11 ตุลาคม โตโยต้า ลีกคัพ รอบ 8 ทีมสุดท้าย เขาทำประตูขึ้นนำ ช่วยให้ทีมของเขาบุกชนะ "ปราสาทสายฟ้า" บุรีรัมย์ ยูไนเต็ด 2–0 ที่สนามไอ-โมบาย และในวันที่ 22 ตุลาคม เขาทำประตูตีเสมอการท่าเรือที่แพตสเตเดียม จบลงด้วยสกอร์ 1–1 และในวันที่ 18 พฤศจิกายน เขาทำประตูในนัดปิดฤดูกาล เปิดบ้านพบบางกอกกล๊าส 2–0แอร์ฟอร์ซ เซ็นทรัล แอร์ฟอร์ซ เซ็นทรัล. วันที่ 19 มกราคม พ.ศ. 2561 อัสซัมเซาย้ายมาร่วมทีม "อินทรีทัพฟ้า" แอร์ฟอร์ซ เซ็นทรัล สโมสรน้องใหม่ที่เลื่อนชั้นจากไทยลีก 2 ต่อมาวันที่ 10 กุมภาพันธ์ พ.ศ. 2561 เขาทำประตูแรกให้กับสโมสรในนัดที่แอร์ฟอร์ซเปิดบ้านแพ้สุโขทัย 1-2นครราชสีมา นครราชสีมา. ในเดือนพฤษภาคม พ.ศ. 2561 อัสซัมเซาได้ย้ายไปร่วมทีมนครราชสีมา มาสด้า โดยเขาจะสวมเสื้อหมายเลข 77 และได้ลงเล่นในเลกที่สองของฤดูกาล 2561เกียรติประวัติสโมสรเกียรติประวัติ. สโมสร. - เอสซีจี เมืองทอง ยูไนเต็ด - ไทยลีกคัพ (1): 2560 - แม่โขงคลับแชมเปียนชิพ (1): 2560</doc>
