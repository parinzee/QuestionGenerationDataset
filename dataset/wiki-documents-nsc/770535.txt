<doc id="770535" url="https://th.wikipedia.org/wiki?curid=770535" title="อันเดรส ตูเญซ">อันเดรส ตูเญซ อันเดรส ตูเญซ (, เกิดเมื่อวันที่ 15 มีนาคม พ.ศ. 2530) เป็นนักฟุตบอลชาวเวเนซุเอลา ปัจจุบันได้ลงเล่นให้กับ สโมสรฟุตบอลบุรีรัมย์ ยูไนเต็ด ในตำแหน่งกองหลังชีวิตวัยเด็ก ชีวิตวัยเด็ก. ตูเญซเกิดในเมืองการากัส ประเทศเวเนซุเอลา เป็นบุตรของ โคเซ เปเป ตูเญซ และ มาร์การีตา อาร์เซโอ ซึ่งเป็นครอบครัวชาวสเปน มีภูมิลำเนาอยู่ที่แคว้นกาลิเซีย ต่อมาเมื่อเขาอายุได้ 7 ปี ครอบครัวก็ได้ย้ายกลับมายังบ้านเกิดที่เมืองอาเมส ในแคว้นกาลิเซียสโมสร สโมสร. ตูเญซได้เริ่มเล่นฟุตบอลกับโรงเรียนประถมลาซาลในเมืองซานเตียโกเดกอมโปสเตลา ซึ่งตั้งอยู่ใกล้บ้านของเขา 3 ปีถัดมาเขาก็ได้พัฒนาตัวเองและเข้าเรียนที่โรงเรียนฟุตบอลโรซาเลีย เด กัสโตร" โดยเขาได้เล่นให้กับสโมสรเยาวชนของโรงเรียน 5 ปี ก่อนที่จะมาเป็นนักเตะเยาวชนให้กับกอมโปสเตลาและเซลตาเดบีโกซึ่งเป็นทีมจากเมืองข้างเคียง ในเดือนกุมภาพันธ์ พ.ศ. 2553 จากการที่ฌอร์ดี ฟิเกรัส มุนแต็ล ได้ย้ายไปสโมสรฟุตบอลรูบินคาซาน ทำให้ตูเญซได้ขึ้นมาอยู่ในทีมหลัก เขาใช้เวลา 4 ฤดูกาล กับชุดสำรองของทีม ในเซกุนดาดีบีซีออน เบ และได้จบฤดูกาลด้วยการลงเล่นในลีก 16 นัดด้วยการเป็นตัวหลักของทีม ก่อนที่จะได้มาแข่งขันในเซกุนดาดีบีซีออน ตูเญชลงเล่น 29 นัดด้วยการเป็นตัวจริง ในฤดูกาล 2011–12 และช่วยให้เซลตาสามารถกลับขึ้นมาแข่งขันในลาลีกา ในรอบ 5 ปีได้สำเร็จ โดยเขาได้ทำประตูเพียง 1 ประตูในฤดูกาลนั้น เมื่อวันที่ 28 มกราคม พ.ศ. 2555 ซึ่งเป็นส่วนสำคัญที่ทำให้ทีมของเขาบุกไปชนะสโมสรฟุตบอลฌิโรนา 1–0 ตูเญซได้ลงเล่นนัดแรกในลาลีกาเมื่อวันที่ 18 กุมภาพันธ์ พ.ศ. 2555 ด้วยการแพ้ให้กับสโมสรฟุตบอลมาลากา ในบ้าน 0–1ทีมชาติ ทีมชาติ. เมื่อวันที่ 24 กุมภาพันธ์ พ.ศ. 2553 ได้มีรายงานจากหนังสือพิมพ์ท้องถิ่นว่า ฟุตบอลทีมชาติเวเนซุเอลา ได้เข้าติดต่อกับตัวแทนของตูเญซ เพื่อที่จะทาบทามให้เขามาเล่นให้กับทีมชาติ หลังจากนั้น จึงทำให้ตูเญซ ได้เริ่มลงเล่นให้กับทีมชาติในเดือนกันยายนของปีถัดมา โดยได้ลงเล่นในช่วงทดเวลาบาดเจ็บ ในฟุตบอลนัดกระชับมิตรกับ อาร์เจนตินา ซึ่งเกมนั้นเวเนซุเอลาแพ้ไป 0–1สถิติกับสโมสรเกียรติประวัติเกียรติประวัติ. - บุรีรัมย์ ยูไนเต็ด - ไทยพรีเมียร์ลีก: 2014, 2015 - ไทยเอฟเอคัพ: 2015 - ไทยลีกคัพ: 2015 - ฟุตบอลถ้วยพระราชทาน: 2014, 2015, 2016 - แม่โขงคลับแชมเปียนชิพ: 2015</doc>
