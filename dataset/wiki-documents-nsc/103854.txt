<doc id="103854" url="https://th.wikipedia.org/wiki?curid=103854" title="บัณฑิต ฤทธิ์ถกล">บัณฑิต ฤทธิ์ถกล บัณฑิต ฤทธิ์ถกล (21 มีนาคม พ.ศ. 2494 - 1 ตุลาคม พ.ศ. 2552) ผู้กำกับภาพยนตร์และนักเขียนบทภาพยนตร์ชาวไทย มีผลงานที่มีชื่อเสียงจากภาพยนตร์ ด้วยเกล้า (2530) และภาพยนตร์ในชุด บุญชู ที่สร้างชื่อเสียงให้กับดาราคู่ขวัญ จินตหรา สุขพัฒน์ และสันติสุข พรหมศิริ ซึ่งมีการสร้างภาคต่อรวมทั้งสิ้น 8 ครั้ง บัณฑิต ฤทธิ์ถกล เกิดที่อำเภอเสนา จังหวัดพระนครศรีอยุธยา มีพี่น้องทั้งหมด 5 คน โดยบัณฑิตเป็นพี่คนโต จบการศึกษาจากโรงเรียนอัสสัมชัญศรีราชา และอัสสัมชัญพานิช เมื่อ พ.ศ. 2514 จากนั้นเริ่มทำงานเป็นนักข่าวหนังสือพิมพ์เดอะเนชั่น และเริ่มทำงานเขียนคอลัมน์วิจารณ์ภาพยนตร์ เขียนบทภาพยนตร์ และเป็นผู้ช่วยผู้กำกับในภาพยนตร์หลายเรื่อง เช่น โบตั๋น (2518), เสือภูเขา (2522), ไอ้ผาง ร.ฟ.ท. (2525), ทอง ภาค 2 (2525) ผลงานกำกับภาพยนตร์ไทยเรื่องแรกของบัณฑิต คือเรื่อง คาดเชือก เมื่อ พ.ศ. 2526 ออกฉายปี พ.ศ. 2527 จากนั้นจึงมาเป็นผู้กำกับภาพยนตร์ของบริษัทไฟว์สตาร์ จากการแนะนำของ ชาลี อินทรวิจิตร (ศิลปินแห่งชาติ) นักแต่งเพลงและผู้กำกับภาพยนตร์ที่บัณฑิตเคยช่วยกัน โดยเริ่มด้วยเรื่อง คู่วุ่นวัยหวาน (2529) จนถึงเรื่อง กาลครั้งหนึ่งเมื่อเช้านี้ (2537) ก่อนจะเปิดบริษัทของตนเองโดยรับผลิตภาพยนตร์และละครโทรทัศน์ และกลับมาร่วมงานกับไฟว์สตาร์อีกครั้ง โดยกำกับภาพยนตร์เรื่อง สตางค์, 14 ตุลาสงครามประชาชน ต่อมาได้ร่วมงานกับค่ายสหมงคลฟิล์ม และพระนครฟิล์ม โดยภาพยนตร์ขนาดยาวเรื่องสุดท้ายที่กำกับคือ อนึ่ง คิดถึงเป็นอย่างยิ่ง กับไฟว์สตาร์ และยังมีผลงานการกำกับภาพยนตร์ขนาดสั้นอีก 2 เรื่อง บัณฑิตป่วยเป็นโรคไตตั้งแต่ พ.ศ. 2548 ต้องเข้ารับการฟอกไตเป็นประจำ และในวันที่ 1 ตุลาคม พ.ศ. 2552 บัณฑิตเกิดอาการหัวใจวายในขณะที่ทำการฟอกโลหิต และได้เสียชีวิตในเวลาต่อมาผลงานกำกับผลงานกำกับ. - คาดเชือก (2527) - มือเหนือเมฆ (2527) - คนดีที่บ้านด่าน (2528) - คู่วุ่นวัยหวาน (2529) - ด้วยเกล้า (2530) - ปัญญาชนก้นครัว (2530) - บุญชูผู้น่ารัก (2531) - บุญชู 2 น้องใหม่ (2532) - บุญชู 5 เนื้อหอม (2533) - ส.อ.ว.ห้อง 2 รุ่น 44 (2533) - โก๊ะจ๋าป่านะโก๊ะ (2534) - บุญชู 6 โลกนี้ดีออก สุดสวย น่ารักน่าอยู่ ถ้าหงุ่ย (2534) - เจาะเวลาหาโก๊ะ (2535) - อนึ่งคิดถึงพอสังเขป (2535) - บุญชู 7 รักเธอคนเดียวตลอดกาลใครอย่าแตะ (2536) - กาลครั้งหนึ่งเมื่อเช้านี้ (2537) - หอบรักมาห่มป่า (2537) - บุญชู 8 เพื่อเธอ (2538) - อนึ่งคิดถึงพอสังเขป รุ่น 2 (2539) - สตางค์ (2543) - 14 ตุลา สงครามประชาชน (2544) - "สาบเสือที่ลำน้ำกษัตริย์ (2545) - ชื่อชอบชวนหาเรื่อง (2546) - อุกกาบาต (2547) - พระ เสือ เด็ก ไก่ วอก (2549) - ข่าวที่ไม่สำคัญ (My First Report) (2550) ภาพยนตร์สั้นในชุด แด่พระผู้ทรงธรรม - บุญชู ไอ-เลิฟ-สระ-อู (2551) - อนึ่ง คิดถึงเป็นอย่างยิ่ง (2552) - สวัสดีบางกอก ตอน มาหานคร (2552) ภาพยนตร์สั้นในชุด สวัสดีบางกอกรางวัลรางวัลพระราชทานพระสุรัสวดีรางวัล. รางวัลพระราชทานพระสุรัสวดี. - ผู้กำกับยอดเยี่ยม - พ.ศ. 2543 - สตางค์ (เข้าชิง) - พ.ศ. 2544 - 14 ตุลา สงครามประชาชน- ภาพยนตร์ยอดเยี่ยม - พ.ศ. 2532 - บุญชู 2 น้องใหม่ - พ.ศ. 2543 - สตางค์ (เข้าชิง) - พ.ศ. 2544 - 14 ตุลา สงครามประชาชน - พ.ศ. 2545 - สาบเสือที่ลำน้ำกษัตริย์ (เข้าชิง)- บทภาพยนตร์ยอดเยี่ยม - พ.ศ. 2533 - ส.อ.ว.ห้อง 2 รุ่น 44 - บทภาพยนตร์ดัดแปลงยอดเยี่ยม - พ.ศ. 2544 - 14 ตุลา สงครามประชาชนรางวัลสุพรรณหงส์ทองคำรางวัลสุพรรณหงส์ทองคำ. - ภาพยนตร์ยอดเยี่ยม - พ.ศ. 2530 - ด้วยเกล้า- บทภาพยนตร์ยอดเยี่ยม - พ.ศ. 2530 - ด้วยเกล้ารางวัลภาพยนตร์แห่งชาติ สุพรรณหงส์รางวัลภาพยนตร์แห่งชาติ สุพรรณหงส์. - ผู้กำกับยอดเยี่ยม - พ.ศ. 2535 - อนึ่ง คิดถึงพอสังเขป - พ.ศ. 2536 - หอบรักมาห่มป่า (เข้าชิง) - พ.ศ. 2537 - กาลครั้งหนึ่งเมื่อเช้านี้ - พ.ศ. 2544 - 14 ตุลา สงครามประชาชน (เข้าชิง)- ภาพยนตร์ยอดเยี่ยม - พ.ศ. 2535 - อนึ่ง คิดถึงพอสังเขป - พ.ศ. 2537 - กาลครั้งหนึ่งเมื่อเช้านี้- บทภาพยนตร์ยอดเยี่ยม - พ.ศ. 2534 - ส.อ.ว.ห้อง 2 รุ่น 44 (เข้าชิง) - พ.ศ. 2534 - บุญชู 6 โลกนี้ดีออก สุดสวย น่ารักน่าอยู่ ถ้าหงุ่ย (เข้าชิง) - พ.ศ. 2537 - กาลครั้งหนึ่งเมื่อเช้านี้รางวัลชมรมวิจารณ์บันเทิงรางวัลชมรมวิจารณ์บันเทิง. - ผู้กำกับยอดเยี่ยม - พ.ศ. 2533 - ส.อ.ว.ห้อง 2 รุ่น 44 - พ.ศ. 2535 - อนึ่ง คิดถึงพอสังเขป- ภาพยนตร์ยอดเยี่ยม - พ.ศ. 2533 - ส.อ.ว.ห้อง 2 รุ่น 44 - พ.ศ. 2535 - อนึ่ง คิดถึงพอสังเขป - พ.ศ. 2544 - 14 ตุลา สงครามประชาชน- บทภาพยนตร์ยอดเยี่ยม - พ.ศ. 2533 - ส.อ.ว.ห้อง 2 รุ่น 44 - พ.ศ. 2535 - อนึ่ง คิดถึงพอสังเขป (เข้าชิง) - พ.ศ. 2537 - หอบรักมาห่มป่า (เข้าชิง) - พ.ศ. 2544 - 14 ตุลา สงครามประชาชน</doc>
