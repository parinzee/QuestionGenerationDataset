<doc id="231750" url="https://th.wikipedia.org/wiki?curid=231750" title="วิทยา บุรณศิริ">วิทยา บุรณศิริ วิทยา บุรณศิริ อดีตรัฐมนตรีว่าการกระทรวงสาธารณสุข ในคณะรัฐมนตรีคณะที่ 60 ของไทย สมาชิกสภาผู้แทนราษฎรจังหวัดพระนครศรีอยุธยา พรรคเพื่อไทย อดีตรองหัวหน้าพรรคเพื่อไทย และอดีตประธานคณะกรรมการประสานงานพรรคร่วมรัฐบาลประวัติ ประวัติ. วิทยา บุรณศิริ เกิดเมื่อวันที่ 12 มกราคม พ.ศ. 2503 ณ อำเภอบางปะอิน จังหวัดพระนครศรีอยุธยา เป็นบุตรของนายวิทูรและนางถาวร บุรณศิริ นายวิทยาจบการศึกษาระดับปริญญาตรี สาขาศิลปศาสตร์ จากสถาบันราชภัฏพระนครศรีอยุธยา และจบปริญญาโท ศิลปศาสตรมหาบัณฑิต สาขารัฐศาสตร์ จากมหาวิทยาลัยรามคำแหง วิทยาเคยเป็นสมาชิกสภาผู้แทนราษฎรของพรรคไทยรักไทย ในการเลือกตั้งเมื่อปี พ.ศ. 2544 และ พ.ศ. 2548 ก่อนที่พรรคจะถูกยุบในปี พ.ศ. 2550 จึงย้ายไปพรรคพลังประชาชน และได้รับเลือกเป็นสมาชิกสภาผู้แทนราษฎร ในการเลือกตั้งเมื่อวันที่ 23 ธันวาคม พ.ศ. 2550 และดำรงตำแหน่งเป็นประธานวิปรัฐบาลในสมัยที่นายสมัคร สุนทรเวช และนายสมชาย วงศ์สวัสดิ์ เป็นนายกรัฐมนตรี ต่อมาพรรคถูกยุบ วิทยาจึงย้ายไปสังกัดพรรคเพื่อไทย ต่อมาได้เกิดการเปลี่ยนขั้วทางการเมืองของพรรคร่วมรัฐบาลเดิม และกลุ่มเพื่อนเนวินซึ่งเดิมสังกัดพรรคพลังประชาชน ทำให้พรรคประชาธิปัตย์ได้เป็นแกนนำในการจัดตั้งรัฐบาล มีนายอภิสิทธิ์ เวชชาชีวะ เป็นนายกรัฐมนตรี และพรรคเพื่อไทยเป็นฝ่ายค้าน ทำให้วิทยาดำรงตำแหน่งเป็นประธานวิปฝ่ายค้าน ในเดือนกันยายน พ.ศ. 2553 วิทยาได้รับการแต่งตั้งเป็นรองหัวหน้าพรรคเพื่อไทย ต่อมาในเดือนเมษายน พ.ศ. 2554 ยื่นหนังสือลาออกจากตำแหน่ง กรรมการบริหารพรรคเพื่อไทย ในปี พ.ศ. 2554 ได้รับโปรดเกล้าฯ แต่งตั้งเป็นรัฐมนตรีว่าการกระทรวงสาธารณสุข ในรัฐบาลของนางสาวยิ่งลักษณ์ ชินวัตรประสบการณ์ทางการเมืองที่สำคัญประสบการณ์ทางการเมืองที่สำคัญ. - สภาจังหวัดพระนครศรีอยุธยา (17 ปี) - ประธานสภา อบจ. - นายก อบจ. - สมาชิกสภาผู้แทนราษฎร 2544,2548,2550 - ประธานกรรมการประสานงานสภาผู้แทนราษฎร (วิปรัฐบาล) - รองประธานกรรมาธิการการเงิน การคลัง การธนาคารและสถาบันการเงิน - รองประธานกรรมาธิการการต่างประเทศ - ประธานอนุกรรมาธิการศึกษาการเปิดคาสิโนให้ถูกต้องตามกฎหมายในประเทศ - ประธานอนุกรรมาธิการศึกษาการฟอกเงิน - ประธานอนุกรรมาธิการศึกษาเส้นทาง East-West Corridor - ผู้ช่วยเลขานุการรัฐมนตรีว่าการกระทรวงพาณิชย์ - เลขานุการรัฐมนตรีว่าการกระทรวงอุตสาหกรรม - ผู้ช่วยเลขานุการรัฐมนตรีว่าการกระทรวงการคลัง - ที่ปรึกษารัฐมนตรีว่าการกระทรวงอุตสาหกรรม - ที่ปรึกษาคณะกรรมการนโยบายข้าว (กนข.) แลโครงการช่วยเหลือเกษตรกร (คชก.) - ประธานคณะกรรมการประสานงานพรรคร่วม (วิป) ฝ่ายรัฐบาล (มกราคม พ.ศ. 2551 และ กรกฎาคม พ.ศ. 2554-2557) - ประธานคณะกรรมการประสานงานพรรคร่วม (วิป) ฝ่ายค้าน (มกราคม พ.ศ. 2552-พฤษภาคม พ.ศ. 2554)ประวัติการทำงานประวัติการทำงาน. - ประธานชมรมกอล์ฟ จังหวัดพระนครศรีอยุธยา - ที่ปรึกษาธุรกิจท่องเที่ยว จังหวัดพระนครศรีอยุธยา - หอการค้า จังหวัดพระนครศรีอยุธยาเครื่องราชอิสริยาภรณ์</doc>
