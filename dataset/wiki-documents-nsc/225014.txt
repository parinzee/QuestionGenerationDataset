<doc id="225014" url="https://th.wikipedia.org/wiki?curid=225014" title="บวรวิจิตร สุทัศนีย์">บวรวิจิตร สุทัศนีย์ ท่านหญิงบวรวิจิตร สุทัศนีย์ หรือชื่อสกุลต่อมาว่า น้อย ภมรพล (พระนามเดิม: หม่อมเจ้าบวรวิจิตร สุทัศนีย์; ประสูติ: 1 พฤษภาคม พ.ศ. 2455 บ้างว่าปี พ.ศ. 2459 - สิ้นชีพิตักษัย: 17 สิงหาคม พ.ศ. 2555) เป็นพระธิดาพระราชวรวงศ์เธอ พระองค์เจ้าสุทัศนนิภาธร กับหม่อมผัน สุทัศนีย์ ณ อยุธยา พระบิดาเป็นพระโอรสในกรมพระราชวังบวรวิไชยชาญ ประสูติแต่จอมมารดาหม่อมหลวงนวม ปาลกะวงศ์ และเป็นพระราชปนัดดาในพระบาทสมเด็จพระปิ่นเกล้าเจ้าอยู่หัว หม่อมเจ้าบวรวิจิตร ทรงกราบบังคมทูลลาออกจากฐานันดรศักดิ์ เมื่อวันที่ 28 กันยายน พ.ศ. 2482 เพื่อสมรสกับบุญส่ง ภมรพล ท่านหญิงบวรวิจิตร สุทัศนีย์ สิ้นชีพิตักษัยเมื่อวันที่ 17 สิงหาคม พ.ศ. 2555 สิริพระชันษา 100 ปี</doc>
