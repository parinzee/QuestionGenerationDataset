<doc id="540113" url="https://th.wikipedia.org/wiki?curid=540113" title="เหงียน มิญ เจิว">เหงียน มิญ เจิว เหงียน มิญ เจิว () เป็นนักเขียนชาวเวียดนามที่มีชื่อเสียงในช่วงหลังสงครามเวียดนาม เกิดเมื่อ 20 ตุลาคม พ.ศ. 2473 ที่อำเภอกวิ่ญลืว () จังหวัดเหงะอาน เจิวสมัครเป็นทหารตั้งแต่ พ.ศ. 2495 และได้มาประจำการเป็นบรรณาธิการวารสารวันเหงะเกวินโด่ยตั้งแต่ พ.ศ. 2505 และทำงานที่วารสารนี้มาตลอดจนเสียชีวิตเมื่อ พ.ศ. 2532 งานเขียนช่วงแรกของเจิวเป็นเรื่องราวเกี่ยวกับสงครามตั้งแต่นวนิยายเรื่องแรกคือเรื่อง “ประตูแม่น้ำ” ตีพิมพ์เมื่อ พ.ศ. 2509 และเรื่อง “รอยเท้าทหาร” ตีพิมพ์เมื่อ พ.ศ. 2515 เรื่องนี้ได้ตีพิมพ์เป็นภาษารัสเซียด้วย ในยุคหลังสงคราม เจิวเป็นนักเขียนคนแรก ๆ ที่ออกมาเรียกร้องให้สะท้อนความจริงของสังคมมากกว่าการโฆษณาชวนเชื่อ งานเขียนของเขาเองก็หันมาให้ความสำคัญกับเรื่องราวของคนทั่วไปมากขึ้น เช่น ในรวมเรื่องสั้น “ผู้หญิงบนรถด่วน” และ “ท่าน้ำ” ผลงานชิ้นสุดท้ายของเขาคือรวมเรื่องสั้นเรื่อง “หญ้าเลา” ซึ่งเขาเขียนจบบนเตียงที่เขานอนป่วยอยู่จนเสียชีวิตเมื่อ 23 มกราคม พ.ศ. 2532</doc>
