<doc id="67995" url="https://th.wikipedia.org/wiki?curid=67995" title="ตัน ภาสกรนที">ตัน ภาสกรนที ตัน ภาสกรนที เป็นนักธุรกิจ ผู้ก่อตั้งบริษัท โออิชิ กรุ๊ป จำกัด (มหาชน) ซึ่งเป็นกลุ่มธุรกิจอาหารและเครื่องดื่ม โดยต่อมา เขาขายหุ้นใหญ่ของ บมจ.โออิชิกรุ๊ป ที่มีอยู่ให้กับบริษัท ไทยเบฟเวอร์เรจ จำกัด (มหาชน) และลาออกจากตำแหน่งกรรมการผู้จัดการ บมจ.โออิชิกรุ๊ป แล้วไปก่อตั้งบริษัท ไม่ตัน จำกัด (ปัจจุบันเปลี่ยนชื่อเป็นอิชิตัน กรุ๊ป) ระยะหลังเป็นที่รู้จัก ในสถานะผู้ร่วมกิจกรรมธุรกิจ และเพื่อนสนิทต่างวัยกับอุดม แต้พานิช นักแสดงตลกชื่อดังประวัติ ประวัติ. ตัน ภาสกรนที เกิดเมื่อวันที่ 4 เมษายน พ.ศ. 2502 เป็นลูกคนสุดท้องจากลูกๆ 6 คน ในครอบครัวชาวไทยเชื้อสายจีนที่มีฐานะปานกลาง โดยบิดาของเขาอพยพมาจากสาธารณรัฐประชาชนจีน และตั้งรกรากที่จังหวัดชลบุรี ตันจบการศึกษาชั้นมัธยมปีที่ 3 และเริ่มทำงานแรกเป็นพนักงานแบกของ ซึ่งมีค่าแรง 700 บาท และหันมาเป็นเจ้าของแผงหนังสือที่ชลบุรี และเริ่มต้นขยายกิจการไปซื้อห้องแถว จนกลายเป็นเจ้าของธุรกิจอสังหาริมทรัพย์ธุรกิจ ธุรกิจ. ตันเริ่มต้นธุรกิจภัตตาคารบุฟเฟ่ต์อาหารญี่ปุ่น ภายใต้ชื่อ “โออิชิ” และขยายมาทำธุรกิจเครื่องดื่ม คือชาเขียวโออิชิ และน้ำผลไม้ อะมิโน โอเค โดยที่กลุ่มธุรกิจนี้ของเขา ประสบความสำเร็จอย่างสูง นอกจากนี้ยังมีธุรกิจอื่นๆ อย่างสตูดิโอถ่ายภาพแต่งงานเป็นต้น เมื่อวันที่ 30 กันยายน พ.ศ. 2551 ตันขายหุ้นใหญ่ของบริษัท โออิชิ กรุ๊ป จำกัด (มหาชน) ที่เขามีอยู่ให้กับ บมจ.ไทยเบฟเวอร์เรจ และในที่สุดเมื่อวันที่ 9 กันยายน พ.ศ. 2553 เขาก็ลาออกจากตำแหน่งกรรมการผู้จัดการ บมจ.โออิชิกรุ๊ป ในวันเดียวกันนั้น ตันก็จดทะเบียนจัดตั้งบริษัทใหม่ โดยให้ชื่อว่า บริษัท ไม่ตัน จำกัด เพื่อประกอบธุรกิจเครื่องดื่ม ซึ่งประกอบด้วยผลิตภัณฑ์ น้ำผลไม้ผสมดับเบิลดริงก์ และชาเขียวอิชิตัน ต่อมา ตัน ภาสกรนที ได้เปลี่ยนชื่อบริษัท เป็น บริษัท อิชิตัน กรุ๊ป และเขายังทำธุรกิจ โรงแรมอิสติน ตัน โฮเทล จังหวัดเชียงใหม่ ซึ่งเจ้าหน้าที่สั่งปิดในวันที่ 9 ตุลาคม 2559 นาย ตัน ภาสกรนที ได้รับการวิพากษ์วิจารณ์มาก เนื่องจากดำเนินการโฆษณาในลักษณะเสี่ยงโชค มอบโชค ลุ้นรางวัล โดยต้องซื้อผลิตภัณฑ์ของเขาซึ่งได้รับการวิจารณ์ว่าต้นทุนในการผลิตนั้นต่ำนักวิจารณ์กล่าวว่าเขาได้กำไรมากจากการแจกเงิน สร้างฝัน เข้าข่ายอบายมุขรวมทั้งวิพากษ์วิจารณ์ว่าผลิตภัณฑ์ของเขาใส่น้ำตาลและสารคาเฟอีน ซึ่งส่งผลให้เกิดการเสพติด และไม่ใช่ผลิตภัณฑ์ออแกนิคอุบัติเหตุรถชน อุบัติเหตุรถชน. วันที่ 17 สิงหาคม 2556 ตัน ภาสกรนที ประสบอุบัติเหตุรถยนต์ ซึ่งเขาได้ออกเดินทางจากบ้านพักในกรุงเทพ เพื่อไปแจกรางวัลให้กับผู้โชคดีที่ดื่มชาเขียวที่จังหวัดพิษณุโลก จึงได้มีการเลื่อนการมอบรางวัลไปก่อนหนังสือ หนังสือ. ตัน ภาสกรนที ได้เขียนพ็อคเก็ตบุ๊คเพื่อสร้างแรงบันดาลใจให้กับคนรุ่นใหม่ ได้แก่ “คำตัน” ที่ให้ข้อคิดสั้นๆ ให้กำลังใจ “วิถี(ไม่)ตัน”ปริญญาบัณฑิตกิตติมศักดิ์ปริญญาบัณฑิตกิตติมศักดิ์. - ปริญญาบริหารธุรกิจดุษฎีบัณฑิตกิตติมศักดิ์ มหาวิทยาลัยราชภัฏสงขลา - ปริญญาดุษฎีบัณฑิตกิตติมศักดิ์ (สาขาการตลาด) มหาวิทยาลัยราชภัฏสุราษฎร์ธานี - ปรัชญาดุษฎีบัณฑิตกิตติมศักดิ์ (สาขาวิชาคหกรรมศาสตร์) มหาวิทยาลัยรามคำแหงโฆษณาโฆษณา. - อิชิตัน เย็นเย็น คู่กับ เปาวลี พรพิมล,พิมฐา,เวียร์ ศุกลวัฒน์ และ เอกชัย ศรีวิชัย (2559)</doc>
