<doc id="775589" url="https://th.wikipedia.org/wiki?curid=775589" title="ขนมลืมกลืน">ขนมลืมกลืน ขนมลืมกลืน (ขนมไทย) ขนมไทยที่ทำจากแป้งถั่วเขียวหรือแป้งสลิ่ม ผสมน้ำลอยดอกไม้และน้ำตาล นำไปกวนจนใส หยอดหน้าด้วยกะทิ ส่วนประกอบของขนมมี 2 ส่วน คือ ส่วนของตัวขนมที่ทำจากแป้งถั่วเขียวและหน้าขนมที่ทำจากกะทิ รสชาติหวานหอม มันๆ เค็มๆ จากตัวกะทิ เนื้อของขนมมีลักษณะนุ่ม ทานอร่อยจนทำให้ลืมกลืนตามชื่อขนมไปเลย สูตรดั้งเดิมแต่โบราณ เมื่อหยอดหน้ากะทิแล้วจะต้องโรยถั่วซีกคั่วจนกรอบ สีเหลืองทอง หรือ กลีบกุหลาบ และจะต้องหยอดขนมใส่กะทงใบตอง แบบเดียวกับขนมตะโก้ เพื่อได้รสชาติและกลิ่นหอมของใบตอง อันเป็นเสน่ห์ของขนมไทย แต่เมื่อยุคสมัยเปลี่ยนไป ปัจจุบันนิยมใช้ถ้วยพิมพ์วุ้น ที่เป็นพลาสติกมาใส่แทน ดูสวยงามไปได้อีกแบบ แต่เรื่องกลิ่นและรสชาติจากวัสดุธรรมชาตินั้นหายไป สำหรับที่มาของชื่อ "ขนมลืมกลืน" ได้ยินได้ฟังมา 2 กระแส บ้างก็ว่าเป็นขนมอร่อย หอม หวาน มัน จนผู้ที่กินอยากเคี้ยวอยู่ในปากให้นานๆ จนต้องลืมกลืน บ้างก็ว่าเป็นเพราะขนมนุ่ม ลื่น เคี้ยวและกลืนง่ายมากๆ จึงเรียกชื่อเช่นนั้น วัตถุดิบ 1. แป้งถั่ว 1 ถ้วย 2. น้ำลอยดอกมะลิ 5 ถ้วย 3. น้ำตาลทราย 6 ช้อนโต๊ะ 4. หัวกะทิ 1/2 ถ้วย 5. แป้งข้าวเจ้า 1 1/2 ช้อนโต๊ะ 6. เกลือป่น 1/3 ช้อนชา 7. สีผสมอาหาร (ตามชอบ เช่น ชมพู ม่วง) ที่มา:</doc>
