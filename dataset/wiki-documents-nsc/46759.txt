<doc id="46759" url="https://th.wikipedia.org/wiki?curid=46759" title="ฟ้าประกอบ รักเกียรติยิม">ฟ้าประกอบ รักเกียรติยิม ฟ้าประกอบ รักเกียรติยิม ชื่อจริงว่า นายประหยัด ไสวงาม เป็นชาวจังหวัดขอนแก่น เกิดเมื่อ 7 สิงหาคม พ.ศ. 2518 สถิติการชก 55 ครั้ง ชนะ 51 (น็อค 34) แพ้ 4ประวัติ ประวัติ. ฟ้าประกอบเริ่มต้นจากการชกมวยไทยตามเวทีมวยแถวบ้านเกิดในชื่อ ก้องอีสาน ศิษย์กุดเชือก แต่ส่วนใหญ่แล้วชกแพ้มากกว่าชนะ ฟ้าประกอบจึงเลิกชกแล้วเดินทางมาทำงานเป็นช่างเฟอร์นิเจอร์กับพี่ชายในกรุงเทพฯเมื่อ พ.ศ. 2534 แต่เหมือนโชคชะตาลิขิตให้เป็นนักมวย ที่ทำงานในกรุงเทพฯของเขาอยู่ใกล้กับค่ายศิษย์กวนอิมของธวัชชัย เลิศธนากุลวัฒน์ เพื่อนๆจึงชวนฟ้าประกอบให้ลองเข้าไปซ้อมมวยในค่ายนั้น อรชุนน้อย ฮ.มหาชัย เทรนเนอร์ของค่ายศิษย์กวนอิมเห็นหน่วยก้านของฟ้าประกอบแล้วชอบใจจึงชักชวนให้เขาขึ้นชกมวยในชื่อใหม่ว่า ฟ้าประกอบ ศิษย์กวนอิม ตามชื่ออดีตนักมวยไทยชื่อดังชาวขอนแก่น ฟ้าประกอบ สิงห์สามเหลี่ยม ฟ้าประกอบซ้อมมวยอยู่ไม่นาน ก็ได้ขึ้นชกมวยสากลที่เวทีราชดำเนิน ซึ่งเขาแสดงฝีมือได้ดี ชกชนะ 3 ครั้งรวด ก่อนจะมาแพ้ในการชกครั้งที่ 4 ให้กับเสาหิน ส.ธนิกุล แต่ฟ้าประกอบชกแก้มือเอาชนะเสาหินได้ในภายหลัง ต่อมาเขารับการสนับสนุนจาก พ.ต.ท. กรีรินทร์ อินทร์แก้ว ให้ขึ้นชิงแชมป์โลกรุ่นแบนตัมเวท WBF ซึ่งฟ้าประกอบคว้าแชมป์มาครองได้ และป้องกันตำแหน่งได้หลายครั้งก่อนจะสละตำแหน่งและหยุดชกไปในปี 2541 ทั้งปี ฟ้าประกอบกลับมาชกใหม่ในปี 2542 ซึ่งช่วงนั้นเป็นช่วงที่ผู้สนับสนุนของเขาเลิกสนับสนุนสถาบัน WBF หันมาส่งนักมวยในสังกัดขึ้นชิงแชมป์ของสหพันธ์มวยนานาชาติแทน ฟ้าประกอบได้ชิงแชมป์เงารุ่นซูเปอร์แบนตั้มเวท IBF และได้ชิงแชมป์โลกรุ่นเดียวกันนี้กับแมนนี่ ปาเกียว แต่ไม่สำเร็จ เป็นฝ่ายแพ้น็อคไปแค่ยกแรกเท่านั้น แม้จะแพ้กลับมาแต่ฟ้าประกอบยังได้รับการสนับสนุนต่อไป โดยเลื่อนรุ่นขึ้นมาชกในรุ่นเฟเธอร์เวทจนได้มีโอกาสชิงแชมป์โลกรุ่นแบนตัมเวท IBF ที่ว่างอีกครั้ง ฟ้าประกอบทำไม่สำเร็จอีก เป็นฝ่ายแพ้คะแนน วัลเดเมียร์ ปาไรร่า จากบราซิลแบบผิดฟอร์ม หลังจากนั้น ฟ้าประกอบจึงตัดสินใจแขวนนวม เลิกชกมวยไปในที่สุดเกียรติประวัติเกียรติประวัติ. - แชมป์โลกรุ่นแบนตัมเวท WBF (2537 - 2541)- ชิง 22 ตุลาคม 2537 ชนะคะแนน โบอัวเลม เบลกีฟ () ที่ สมาคมชาวปักษ์ใต้ - ป้องกันแชมป์ครั้งที่ 1, 26 สิงหาคม 2538 ชนะน็อค ยก 2 โดดอง เวอทูดาโช่ () ที่ ภัตตาคารเจ้าพระยา - ป้องกันแชมป์ครั้งที่ 2, 1 มิถุนายน 2539 ชนะน็อค ยก 4 บาร์รี่ ซีเวลล์ () ที่ จ.ประจวบคีรีขันธ์ - ป้องกันแชมป์ครั้งที่ 3, 28 กุมภาพันธ์ 2540 ชนะน็อค ยก 7 เอ็ดการ์ กราเซีย () ที่ จ.นนทบุรี - ป้องกันแชมป์ครั้งที่ 4, 4 เมษายน 2540 ชนะน็อค ยก 2 ซีซา ทาโฮ () ที่ จ.เชียงใหม่ - ป้องกันแชมป์ครั้งที่ 5, 30 พฤษภาคม 2540 ชนะน็อค ยก 2 เซอร์จิโอ กอนซาเลซ () ที่ พระรามเก้าพลาซ่า - ป้องกันแชมป์ครั้งที่ 6, 1 สิงหาคม 2540 ชนะน็อค ยก 6 ลูคัส แมทธิว (ออสเตรเลีย) ที่ จ.หนองคาย - ป้องกันแชมป์ครั้งที่ 7, 27 ธันวาคม 2540 ชนะน็อค ยก 7 วูยานี มอส (แอฟริกาใต้) ที่ จ.สกลนคร - มกราคม 2542 สละแชมป์ - แชมป์เงารุ่นซูเปอร์แบนตั้มเวท IBF (2542 - 2544)- ชิง 24 ธันวาคม 2542 ชนะคะแนน เอเดรียน คัสเปรี่ () ที่ ลาดพร้าว - ป้องกันแชมป์ครั้งที่ 1, 28 กรกฎาคม 2543 ชนะน็อค ยก 4 ซาอิด ซาคู (แอฟริกาใต้) ที่ จ.เชียงใหม่ - ป้องกันแชมป์ครั้งที่ 2, 28 กันยายน 2543 ชนะน็อค ยก 4 ราวิล มูคามาเดียรอฟ () ที่ จ. เพชรบุรี - ป้องกันแชมป์ครั้งที่ 3, 23 มีนาคม 2544 ชนะคะแนน เอดิสัน วาเลนเซีย () ที่ โรงแรมเจ้าพระยาปาร์ค แขวงสามเสนนอก เขตห้วยขวาง - แชมป์ IBF แพนแปซิฟิค รุ่นเฟเธอร์เวท (2546 - 2548)- ชิง 14 ตุลาคม 2546 ชนะคะแนน โรเบิร์ต ดาลินเซ  (ฟิลิปปินส์) ที่ มหาวิทยาลัยธรรมศาสตร์ - ป้องกันแชมป์ครั้งที่ 1, 26 ก.พ. 2547 ชนะคะแนน แจ๊คสัน อาซิคู (ออสเตรเลีย) ที่ ตลิ่งชัน - ป้องกันแชมป์ครั้งที่ 2, 19 มี.ค.2547 ชนะน็อค ยก 6 โรเบิร์ต โอยัน (ฟิลิปปินส์) ที่ จ.นนทบุรี - ป้องกันแชมป์ครั้งที่ 3, 27 เม.ย. 2547 ชนะน็อค ยก 4 ซอนนี่ มานาคาเน่ (อินโด) ที่ มหาวิทยาลัยนครราชสีมา - ป้องกันแชมป์ครั้งที่ 4, 9 ส.ค. 2547 ชนะน็อค ยก 7 ดอน ดอน ลาปุส (ฟิลิปปินส์) ที่ มหาวิทยาลัยราชภัฏจันทรเกษม - ป้องกันแชมป์ครั้งที่ 5, 10 ก.ย. 2547 ชนะคะแนน วาน จอน ไฮ () ที่ ทุ่งสง จ.นครศรีธรรมราช - ป้องกันแชมป์ครั้งที่ 6, 12 ต.ค. 2547 ชนะน็อค ยก 5 แจ๊ค อาซิส (ฟิลิปปินส์) ที่ จ.เพชรบุรี - ป้องกันแชมป์ครั้งที่ 7, 12 พ.ย. 2547 ชนะน็อค ยก 2 โรนัลโด การ์ปูคู (อินโดนีเซีย) ที่ จ.ฉะเชิงเทรา - ป้องกันแชมปืครั้งที่ 8, 15 ธ.ค. 2547 ชนะน็อค ยก 2 อัลวิน เซริโน่ (ฟิลิปปินส์) ที่ ชลบุรี - ป้องกันแชมป์ครั้งที่ 9, 18 ก.พ. 2548 ชนะน็อค ยก 9 บ๊อบบี้ ปาเกียว (ฟิลิปปินส์) ที่ ชลบุรี - ป้องกันแชมป์ครั้งที่ 10, 18 มี.ค. 2548 ชนะน็อค ยก 5 เปโดร มัลโก้ (ฟิลิปปินส์) ที่ มหาวิทยาลัยธนบุรี - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์แบนตั้มเวท IBF เมื่อ 26 ต.ค. 2545 แพ้น็อค ยก 1 แมนนี่ ปาเกียว (ฟิลิปปินส์) ที่ วิทยาลัยไรซาลเมมโมเรียล ดาเวา - ชิงแชมป์โลกรุ่นเฟเธอร์เวท IBFเมื่อ 20 ม.ค.2549 แพ้คะแนน วัลเดเมียร์ เปไรรา () ที่ ฟ๊อกวูดรีสอร์ท รัฐคอนเน็กติกัต</doc>
