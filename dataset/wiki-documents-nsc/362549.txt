<doc id="362549" url="https://th.wikipedia.org/wiki?curid=362549" title="หนุ่มบาว-สาวปาน">หนุ่มบาว-สาวปาน หนุ่มบาว-สาวปาน เป็นสตูดิโออัลบั้มชุดพิเศษ โดยวงคาราบาว และ ปาน - ธนพร แวกประยูร ออกวางจำหน่ายในเดือนพฤศจิกายน พ.ศ. 2548 ในนามบริษัท อาร์เอส และ วอร์นเนอร์ มิวสิก ไทยแลนด์ โดยเป็นอัลบั้มที่ทำขึ้นเฉพาะกิจระหว่าง 2 สุดยอดนักร้องคุณภาพที่ได้รับการยอมรับจากประชาชนทั่วประเทศ ออกจำหน่ายในรูปแบบ เทปคาสเซ็ท, ซีดี และ วีซีดี คาราโอเกะประวัติ ประวัติ. อัลบั้ม "หนุ่มบาว-สาวปาน" มีที่มาจากมิตรภาพที่ เทียรี่ เมฆวัฒนา สมาชิกของวงคาราบาว เคยร่วมงานและทำอัลบั้มส่วนตัวกับอาร์เอสมาก่อน ประกอบกับ ปาน ธนพร เคยมีโอกาสไปร้องคอรัสให้กับวงคาราบาวเมื่อสมัยเรียนมัธยม ถึงกับปลื้มและอยากร่วมร้องเพลงกับวงคาราบาวอีกสักครั้ง ทำให้เกิดโปรเจ็กท์นี้ขึ้นมา โดยเป็นการทำงานร่วมกันระหว่างสมาชิกวงคาราบาว และทีมอะบอริจินส์ ซึ่งเป็นทีมโปรดิวซ์ของปาน หนุ่มบาว-สาวปาน เป็นอัลบั้มพิเศษที่ทำยอดขายสูงชุดหนึ่ง จนมีคิวแสดงคอนเสิร์ตร่วมกันตามงานต่างๆ อย่างยาวเหยียดอยู่หลายปี และมีคอนเสิร์ตครั้งใหญ่ "หนุ่มบาว-สาวปาน แฟนบาวได้หวาน แฟนปานได้โจ๊ะ" เมื่อวันที่ 5 มิถุนายน พ.ศ. 2549 ที่ ห้องเพลนนารีฮอลล์ ศูนย์การประชุมแห่งชาติสิริกิติ์ โดยมีแขกรับเชิญพิเศษ อาทิ ชัยยุทธ โตสง่า แห่งวงบางกอกไซโลโฟน และ วงกำไล มาร่วมบรรเลงเพลงจากอัลบั้มในเวอร์ชันพิเศษ พร้อมกับเพิ่มเพลงที่แต่งขึ้นมาใหม่อีก 2 เพลง คือ ราชินีเงินดาวน์ และ พ่อทูนหัว รวมมิวสิกวิดีโอเพลง หนุ่มบาว-สาวปาน นั้นยังได้ ฝน ชญาฎา มาเป็นนางเอกมิวสิกวิดีโอ ทำให้กระแสยิ่งดังขึ้นไปอีก จนในปี พ.ศ. 2552 คาราบาว และ ปาน ได้ออกอัลบั้มอีกหนึ่งชุด คือ "บาวปานรีเทิร์น" ถือเป็นการปิดฉากของโปรเจ็กท์หนุ่มบาว-สาวปานรายชื่อเพลงสมาชิกสมาชิก. 1. ยืนยง โอภากุล (แอ๊ด) : กีตาร์, ร้องนำ 2. ปรีชา ชนะภัย (เล็ก) : กีตาร์, ร้องนำ 3. เทียรี่ เมฆวัฒนา (เทียรี่) : กีตาร์, ร้องนำ 4. อนุพงษ์ ประถมปัทมะ (อ๊อด) : เบส , ร้องนำ (เพลง เหงา..ไม่เข้าใจ) 5. ลือชัย งามสม (ดุก) : คีย์บอร์ด 6. ขจรศักดิ์ หุตะวัฒนะ (หมี) : กีตาร์ 7. ชูชาติ หนูด้วง (โก้) : กลอง 8. ศยาพร สิงห์ทอง (น้อง) : เพอร์คัสชั่น 9. ธนะสิทธิ์ พันธุ์พงษ์ไทย (อ้วน) : กลอง, ร้องประสาน 10. ธนพร แวกประยูร (ปาน) : ร้องนำนักดนตรีอื่นที่ร่วมงานนักดนตรีอื่นที่ร่วมงาน. 1. ธีรพงษ์ สวาสดิ์วงศ์ : กีตาร์ 2. ปรวี พันธุ์พัฒน์ : เบส (เพลง รุ่นใหญ่) 3. ธนากร ธูปแก้ว : คีย์บอร์ด 4. อิสระ สุวรรณณัฐวิภา : คีย์บอร์ด 5. สนอง โสตถิลักษณ์ : มิกซ์ดาวน์ , มาสเตอร์ริ่ง</doc>
