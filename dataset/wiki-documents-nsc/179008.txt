<doc id="179008" url="https://th.wikipedia.org/wiki?curid=179008" title="หมู่บ้านเกาะใหญ่">หมู่บ้านเกาะใหญ่ บ้านเกาะใหญ่ เป็นหมู่บ้านที่ตั้งอยู่ในเขตพื้นที่ หมู่ที่ 7 ตำบลทุ่งนุ้ย แต่เดิมคนในหมู่บ้านนี้อพยพมาจากบ้านย่านซื่อ ซึ่งมี โต๊ะสัน บาหลัง เป็นคนแรกที่มาตั้งหลักแหล่งที่นี่ เพื่อประกอบอาชีพด้วยการทำนาต่อมาได้มีผู้อพยพเข้ามาอยู่เพิ่มมากขึ้น แต่เนื่องจากบริเวณนี้มีสัตว์ดุร้ายมาก เช่น เสือ หมูป่า ทำให้ไม่มีใครเข้าไปตั้งบ้านเรือนอยู่ตามลำพัง จึงต้องมาตั้งบ้านเกาะกลุ่ม รวมกันเป็นหมู่บ้าน จึงเรียกชื่อว่า "บ้านเกาะใหญ่"ที่ตั้ง ที่ตั้ง. บ้านเกาะใหญ่ ตั้งอยู่ที่ หมู่ที่ 7 ตำบลทุ่งนุ้ย อำเภอควนกาหลง จังหวัดสตูล เป็นหมู่บ้านที่เป็นทางผ่านการเดินทางจากสงขลาไปยังสตูล ซึ่งบริเวณที่ติดถนนสายหลัก สายทางหลวงแผ่นดินหมายเลขที่ 406 นั้นเป็นที่รู้จักกันดีก็คือ "สามแยกนิคม" บ้านเกาะใหญ่อยู่ห่างจากองค์บริหารส่วนตำบลทุ่งนุ้ยประมาณ 3 กิโลเมตร อยู่ห่างจากอำเภอควนกาหลงประมาณ 8 กิโลเมตร อยุ่ห่างจากศาลากลางจังหวัดสตูลประมาณ 26 กิโลเมตร และอยู่ห่างจากกรุงเทพมหานครประมาณ 950 กิโลเมตรขนาดและที่ตั้ง ขนาดและที่ตั้ง. ขนาดบ้านเกาะใหญ่ เนื้อที่ 3,750 ไร่ จำนวนครัวเรือน 253 ครัวเรือน จำนวนประชากรทั้งสิ้น 1,098 คน แยกเป็น ชาย 556 คน หญิง 542 คนพิกัดและอาณาเขต พิกัดและอาณาเขต. พิกัด ทิศเหนือ ละติจูด 6.50 องศาเหนือ 12.07 ลิปดา ทิศใต้ ละติจูด 6.49 องศาเหนือ 4.06 ลิปดา ทิศตะวันออก ลองจิจูด 100.6 องศาตะวันออก 51.15 ลิปดา ทิศตะวันตก ลองจิจูด 100.5 องศาตะวันออก 49.30 ลิปดา อาณาเขต ทิศเหนือ ติดต่อกับหมู่ที่ 12 ตำบลทุ่งนุ้ย ทิศใต้ ติดต่อกับหมู่ที่ 9 ตำบลควนโดน ทิศตะวันออก ติดต่อกับหมู่ที่ 3 ตำบลทุ่งนุ้ย ทิศตะวันตก ติดต่อกับหมู่ที่ 1,11 ตำบลทุ่งนุ้ย</doc>
