<doc id="33582" url="https://th.wikipedia.org/wiki?curid=33582" title="อำเภอเมืองอุทัยธานี">อำเภอเมืองอุทัยธานี อำเภอเมืองอุทัยธานี เดิมคือหมู่บ้านสะแกกรัง สมัยสุโขทัยเรียก "อู่ไทย" หมายถึงที่อยู่ของคนไทย เป็นเมืองหน้าด่านสมัยกรุงศรีอยุธยา เป็นสมรภูมิสำคัญในการขับไล่พม่า สมัยกรุงธนบุรี เมืองอู่ไทยย้ายมาตั้งอยู่ที่บ้านสะแกกรัง จนกลายเป็นชุมชนเติบโตถึงปัจจุบัน อนึ่ง บ้านสะแกกรังยังเป็นที่ประสูติของพระราชบิดาของรัชกาลที่ 1 มีพระบรมรูปของพระองค์ประดิษฐานในพลับพลาจัตุรมุขบนยอดเขาสะแกกรัง ในปัจจุบันมีวัดสังกัสรัตนคีรีตั้งอยู่ทีเชิงเขาสะแกกรัง ภายในวิหารเป็นที่ประดิษฐานพระพุทธมงคลศักดิ์สิทธิ์เป็นระยะเวลานาน 214 ปีที่ตั้งและอาณาเขต ที่ตั้งและอาณาเขต. อำเภอเมืองอุทัยธานีตั้งอยู่ทางทิศตะวันออกสุดของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอโกรกพระ (จังหวัดนครสวรรค์) - ทิศตะวันออก ติดต่อกับอำเภอพยุหะคีรี (จังหวัดนครสวรรค์) และอำเภอมโนรมย์ (จังหวัดชัยนาท) - ทิศใต้ ติดต่อกับอำเภอมโนรมย์ อำเภอเมืองชัยนาท และอำเภอวัดสิงห์ (จังหวัดชัยนาท) - ทิศตะวันตก ติดต่อกับอำเภอหนองขาหย่างและอำเภอทัพทันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเมืองอุทัยธานีแบ่งพื้นที่การปกครองออกเป็น 14 ตำบล 86 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเมืองอุทัยธานีประกอบด้วยองค์กรปกครองส่วนท้องถิ่น 10 แห่ง ได้แก่- เทศบาลเมืองอุทัยธานี ครอบคลุมพื้นที่ตำบลอุทัยใหม่ทั้งตำบล - เทศบาลตำบลหาดทนง ครอบคลุมพื้นที่ตำบลหาดทนงทั้งตำบล - องค์การบริหารส่วนตำบลน้ำซึม ครอบคลุมพื้นที่ตำบลน้ำซึมทั้งตำบล - องค์การบริหารส่วนตำบลสะแกกรัง ครอบคลุมพื้นที่ตำบลสะแกกรังทั้งตำบล - องค์การบริหารส่วนตำบลดอนขวาง ครอบคลุมพื้นที่ตำบลดอนขวางทั้งตำบล - องค์การบริหารส่วนตำบลเกาะเทโพ ครอบคลุมพื้นที่ตำบลเกาะเทโพทั้งตำบล - องค์การบริหารส่วนตำบลท่าซุง ครอบคลุมพื้นที่ตำบลท่าซุงทั้งตำบล - องค์การบริหารส่วนตำบลหนองแก ครอบคลุมพื้นที่ตำบลหนองแก ตำบลหนองเต่า และตำบลหนองพังค่าทั้งตำบล - องค์การบริหารส่วนตำบลหนองไผ่แบน ครอบคลุมพื้นที่ตำบลโนนเหล็ก ตำบลหนองไผ่แบน และตำบลทุ่งใหญ่ทั้งตำบล - องค์การบริหารส่วนตำบลเนินแจง ครอบคลุมพื้นที่ตำบลเนินแจงทั้งตำบล</doc>
