<doc id="22566" url="https://th.wikipedia.org/wiki?curid=22566" title="สโมสรฟุตบอลแอสตันวิลลา">สโมสรฟุตบอลแอสตันวิลลา สโมสรฟุตบอลแอสตันวิลลา (; )เป็นหนึ่งในสโมสรฟุตบอลของประเทศอังกฤษ ในระดับพรีเมียร์ลีก เป็นสโมสรฟุตบอลอีกแห่งหนึ่งในเมืองเบอร์มิงแฮม อังกฤษ มีคู่ปรับร่วมเมืองคือ เบอร์มิงแฮมซิตี ก่อตั้งในปี ค.ศ. 1874 เคยได้แชมป์ยูฟ่าแชมเปียนส์ลีกหนึ่งสมัยในปี ค.ศ. 1982 ซึ่งเป็นยุคของโทนี่ บาร์ตัน โดยชนะ บาเยิร์นมิวนิก จากเยอรมนี ไปได้ 1-0 จากการยิงประตูของ ปีเตอร์ วิธ ในนาทีที่ 67 เคยได้แชมป์ฟุตบอลลีกดิวิชั่น 1 (พรีเมียร์ลีกปัจจุบัน) ถึง 7 สมัย เอฟเอคัพ 7 สมัย ฟุตบอลลีกคัพ 5 สมัย ปัจจุบันไม่มีผู้จัดการตัวจริง เนื่องจาก พอล แลมเบิร์ต ถูกปลดออกในกลางเดือนกุมภาพันธ์ ค.ศ. 2015 หลังจากมีผลงานที่ย่ำแย่มาก ชนะเพียง 5 นัด จาก 25 นัด ในลีก และต่อมา ทิม เชอร์วูด ถูกแต่งตั้งขึ้นมา ซึ่งเชอร์วูดสามารถทำให้สโมสรรอดพ้นจากการตกชั้นไปได้ และเข้าชิงเอฟเอคัพ แม้จะเป็นฝ่ายแพ้ไปก็ตาม แต่ต่อมาในปลายเดือนตุลาคม ปีเดียวกัน จากผลงานที่ย่ำแย่ในลีก 10 นัด ชนะเพียงนัดเดียว ทำให้เชอร์วูดก็ถูกปลดออกไป และเป็นเรมี การ์เด อดีตกองหลังชาวฝรั่งเศสของอาร์เซนอลเข้ามาเป็นผู้จัดการแทน แต่ต่อมาไม่นานก็ถูกปลด และก่อนจะสิ้นฤดูกาลไม่นาน เหลือการแข่งขันอีก 4 นัด แต่ทว่าแอสตันวิลลากลับต้องตกชั้นสู่ลีกแชมเปียนชิปไปแล้ว เนื่องจากมีคะแนนห่างจากนอริชซิตี สโมสรที่อยู่อันดับ 17 ซึ่งจะเป็นสโมสรสุดท้ายที่จะไม่ตกชั้นถึง 15 คะแนน ซึ่งไม่ว่าจะทำอย่างไรก็ไม่รอดพ้นการตกชั้นไปได้ หลังจากแพ้ต่อแมนเชสเตอร์ยูไนเต็ด ไป 1-0 ที่สนามโอลด์แทรฟฟอร์ด นับการเป็นตกชั้นเป็นครั้งแรกในประวัติศาสตร์สโมสร หลังจากลีกสูงสุดของอังกฤษเปลี่ยนชื่อจากดิวิชัน 1 มาเป็นพรีเมียร์ลีก หลังจากตกชั้นไปแล้ว แอสตันวิลลาได้ถูกซื้อกิจการจากกลุ่มทุนจากจีน โดยแรนดี เลอร์เนอร์ ประธานสโมสรได้ขายกิจการให้กับเรคคอนกรุ๊ป ซึ่งมีโทนี เจียงตง เซียะ นักธุรกิจชาวจีนเป็นเจ้าของ คาดว่าราคาน่าจะอยู่ที่ 60-70 ล้านปอนด์ (ราว 3,120-3,640 ล้านบาท)ผู้เล่นผู้เล่นชุดปัจจุบันผู้เล่นที่มีชื่อเสียงในอดีตผู้เล่นที่มีชื่อเสียงในอดีต. - กอร์ดอน โควานส์ - สตีลียัน เปตรอฟ - ฮวน พาโบล อังเกล - ปีเตอร์ วิธ - มุศเฏาะฟา ฮัจญี - ปีเตอร์ ชไมเคิล - รอแบร์ ปีแร็ส - แกเร็ธ แบร์รี่เกียรติประวัติระดับยุโรปเกียรติประวัติ. ระดับยุโรป. - ยูฟ่าแชมเปียนส์ลีก ชนะเลิศ 1 สมัย:- 1982 - ยูฟ่าซูเปอร์คัพ ชนะเลิศ 1 สมัย:- 1982–83 - ยูฟ่าอินเตอร์โตโต้คัพ ชนะเลิศ 1 สมัย:- 2001ระดับประเทศระดับประเทศ. - ถ้วยฟุตบอลลีก - ฟุตบอลลีกดิวิชั่น 1 ชนะเลิศ 7 สมัย:- 1893–94, 1895–96, 1896–97, 1898–99, 1899–1900, 1909–10, 1980–81 - ฟุตบอลลีกดิวิชั่น 2 ชนะเลิศ 2 สมัย:- 1937–38, 1959–60 - ฟุตบอลลีกดิวิชั่น 3 ชนะเลิศ 3 สมัย:- 1971–72 - ถ้วยฟุตบอลชิงแชมป์ในประเทศ - เอฟเอคัพ ชนะเลิศ 7 สมัย:- 1887, 1895, 1897, 1905, 1913, 1920, 1957 - ลีกคัพ ชนะเลิศ 5 สมัย:- 1961, 1975, 1977, 1994, 1996 - แชริตี้ ชิลด์ ชนะเลิศ 1 สมัย:- 1981 (แชมป์ร่วม) - ฟุตบอลลีก วาร์ คัพ ชนะเลิศ 1 สมัย:- 1944 (แชมป์ร่วม)- ถ้วยอื่นๆในประเทศ - อิงลิช เบสบอล แชมเปียนส์ชิพ- 1890</doc>
