<doc id="227165" url="https://th.wikipedia.org/wiki?curid=227165" title="ประเพณีกองข้าวนาเกลือ">ประเพณีกองข้าวนาเกลือ ประเพณีกองข้าวนาเกลือ หรือ ประเพณีกองข้าวเมืองพัทยา (งานกองข้าวพัทยา, งานกองข้าวพัทยา นาเกลือ)มักมีผู้นิยมเรียกกันแตกต่าง สลับไปมา เนื่องจากพื้นที่ของเมืองพัทยาครอบคลุมหลายอำเภอ รวมถึง อำเภอนาเกลือ ซึ่งเป็นที่ ที่มีชื่อเสียงของเรื่องงานประเพณีกองข้าว อีกที่หนึ่งของจังหวัดชลบุรี จะมีการจัดเป็นประจำทุกปี เพื่อเป็นการร่วมกันส่งเสริมขนบธรรมเนียมประเพณีไทยของเมืองพัทยา ให้นักท่องเที่ยวได้รู้จักประเพณีอันดีงาม และ เป็นการสืบสานวัฒนธรรมประเพณีของไทยให้คงอยู่สืบไป และ งานประเพณีกองข้าวนาเกลือมักนิยมจัดขึ้นทุกปี (ต่อจากงานวันไหลพัทยา) ซึ่งเป็นช่วงเดือนของเทศกาลสงกรานต์ และจะมีประชาชนและนักท่องเที่ยวต่างชาติจากทุกพื้นที่เดินทางมาท่องเที่ยวและเล่นน้ำสงกรานต์ ที่เมืองพัทยาเป็นจำนวนมาก รวมถึงการร่วมสืบสานวัฒนธรรมในงานประเพณีกองข้าว ในพื้นที่จังหวัดชลบุรี ที่เป็นจังหวัดเดียวที่นิยมจัดงานประเพณีกองข้าวอันเลื่องชื่อประวัติประวัติ. - งานกองข้าว เป็นประเพณีท้องถิ่นของ จังหวัดชลบุรี โดยมีการสืบทอดต่อกันมา ตามประวัติ เล่าว่าประเพณีกองข้าวจัดในหลายอำเภอ อาทิเช่น อ.เมืองชลบุรี, อ.ศรีราชา, อ.บางละมุง, อ.พนัสนิคม ฯลฯ ต่อมาเวลาล่วงเลยผ่านไปในบางพื้นที่ประเพณีนี้จึงได้เลือนหายไป ในอดีต เมื่อถึงช่วงเทศกาลสงกรานต์ของทุกปี ชาวบ้านจะนัดหมายกันนำสำรับข้าวปลาอาหารทั้งคาวหวานมากองรวมกันแล้วเชิญภูติ ผีทั้งหลายมากินปีละครั้ง โดยเชื่อว่าภูตผีจะไม่ทำอันตราย ชีวิตครอบครัวหรือทรัพย์สินของตนเอง หลังพิธีเซ่นไหว้ชาวบ้านจะล้อมวงรับประทานอาหารร่วมกันมีการร้องรำทำเพลง การละเล่นสนุกสนาน มีเกร็ดว่าทุกคนจะไม่นำอาหารที่เหลือกลับบ้าน แต่จะทิ้งไว้เพื่อเป็นทานแก่สัตว์ กำหนดการจัดงานประเพณีกองข้าว : มักนิยมจัดขึ้นในวันที่ 20 เมษายน(ของทุกปี) สถานที่จัดงานประเพณีกองข้าวเมืองพัทยา : งานกองข้าวนาเกลือ วันที่ 20 เมษายน บริเวณสวนสาธารณะลานโพธิ์ อ.นาเกลือ สถานที่จัดงานประเพณีกองข้าว จังหวัดชลบุรี : งานประเพณีสงกรานต์ศรีมหาราชาและประเพณีกองข้าว วันที่ 19 - 21 เมษายน บริเวณสวนสาธารณะเกาะลอย อ.เภอศรีราชากิจกรรม กิจกรรม. ภายในงาน ประเพณีกองข้าว นาเกลือ จะมีกิจกรรมให้ร่วมสนุกมากมาย อาทิเช่น การแข่งขันยิงหนังสติ๊ก,แข่งขันตะกร้อลอดบ่วง,แข่งขันปริศนาคำกลอน (ทายโจ๊ก), เล่นเกม-ทายปัญหา, มวยทะเล, การแสดงศิลปะการต่อสู้, ปีนเสาน้ำมัน ในช่วงเย็นในส่วนของการจัดพิธีเวลา 18.00 น. จะมีพิธีบวงสรวงกองข้าวและขบวนแห่ นางฟ้า เทวดา ขบวนแห่ผีป่า, การออกร้านอาหารของชุมชนและหน่วยงานราชการ, การแสดงดนตรีลูกทุ่งต่างๆ ฯลฯ</doc>
