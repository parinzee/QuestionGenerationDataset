<doc id="261600" url="https://th.wikipedia.org/wiki?curid=261600" title="เจอร์รี หยาง (วิสาหกร)">เจอร์รี หยาง (วิสาหกร) เจอร์รี หยาง (; ) หรือ หยางจี้หยวน เกิดวันที่ 6 พฤศจิกายน ค.ศ. 1968 เป็นชาวอเมริกันเชื้อสายจีน (ไต้หวัน) ผู้ประกอบการและผู้ก่อตั้ง อดีตประธานบริหาร และหัวหน้ายาฮู หยางจี้หยวนเกิดที่ มหานครไทเป มณฑลไต้หวัน เมื่อวันที่ 6 พฤศจิกายน ค.ศ. 1968 พ่อของเขาเป็นคนจีนอพยพมาจากจีนแผ่นดินใหญ่ ส่วนแม่เป็นคนไต้หวัน เขาเป็นลูกชายคนโตในบรรดาลูกชาย 2 คนของพ่อกับแม่ น้องชายของเขามีอายุห่างจากเขาเพียงปีเดียว หลังจากนั้นเมื่อเขาอายุได้เพียง 2 ปี พ่อก็เสียชีวิตลง แม่ต้องรับบทหนักเลี้ยงดูลูกทั้ง 2 คน ตามลำพัง ปี ค.ศ. 1978 แม่ของเขาพาลูกชายทั้ง 2 คน อพยพไปอยู่ที่ สหรัฐอเมริกา เพื่ออนาคตที่ดีกว่าของเธอและลูกๆ หยางจี้หยวนมีอายุได้เพียง 10 ปี แม่พาเขาและน้องไปตั้งรกรากใหม่อยู่ที่เมืองแซนโฮเซ เมืองที่ใหญ่เป็นอันดับที่ 3 ใน แคลิฟอร์เนีย แม้ว่าแม่ของเจอร์รี หยาง จะมีอาชีพเป็นครูสอน ภาษาอังกฤษ ตั้งแต่อยู่ที่ ไต้หวัน แต่เมื่อเจอร์รี หยาง ย้ายมาอยู่ใน สหรัฐอเมริกา ใหม่ๆ นั้น เขาพูดภาษาอังกฤษได้เพียงคำเดียวคือคำว่า "Shoe" ที่แปลว่ารองเท้า เขาต้องปรับตัวเรื่องภาษาอย่างหนัก เป็ยนสิ่งที่ยากลำบากสำหรับคนที่ต้องไปอยู่ในถิ่นฐานใหม่และไม่รู้ภาษาของที่นั่นเลย เจอร์รี และเคน หยาง ต้องเข้าชั้นเรียนเพื่อเรียนภาษาอังกฤษอย่างเข้มช้นอยู่นานถึง 3 ปี กว่าจะใช้ภาษาอังกฤษได้เหมือนเจ้าของภาษา เจอร์รี หยาง เริ่มเรียนมัธยมศึกษาตอนต้นที่ โรงเรียนเซียร์รามอนต์ (Sierramont Middle School) เป็นเวลา 3 ปี วิชาที่เขาสามารถทำคะแนนได้ดี คือ คณิตศาสตร์ หลังจากนั้นจึงเรียนมัธยมศึกษาปลายที่ โรงเรียนพีตมอนด์ ฮิลส์ (Piedmont Hills High School) เจอร์รี หยาง ทำกิจกรรมหลายอย่าง และได้รับคัดเลือกให้เป็นผู้กล่าวสุนทรพจน์อำลาในวันที่จบการศึกษาของโรงเรียน ต่อมาเข้าศึกษาต่อคณะวิศวกรรมศาสตร์ มหาวิทยาลัยสแตนฟอร์ด และเรียนจบ วิทยาศาสตรบัณฑิต กับ วิทยาศาสตรมหาบัณฑิต สาขา วิศวกรรมไฟฟ้า โดยใช้เวลาเรียนเพียง 4 ปีเท่านั้นการทำงาน การทำงาน. เจอร์รี หยาง รู้จักกับเดวิด ไฟโล (David Filo) มาตั้งแต่ปี ค.ศ. 1989 เดวิด ไฟโล แก่กว่าเขา 2 ปี ทั้งคู่ยังไม่เป็นเพื่อนกันจนกระทั่งได้ไปเข้าร่วมหลักสูตรแลกเปลี่ยนทางการศึกษาเป็นเวลา 6 เดือน ที่เมืองเกียวโตในปี ค.ศ. 1992 ตอนที่กำลังเรียนปริญญาเอกอยู่ในปี ค.ศ. 1993 ทั้งเจอร์รี หยาง และเดวิด ไฟโล เรียนสาขาเดียวกันและเรียนวิชาเดียวกัน งานวิจัยที่พวกเขาทำเมื่อตอนเรียนปริญญาเอก นั้นก็เกี่ยวข้องกับคอมพิวเตอร์และแผงวงจรไฟฟ้าในคอมพิวเตอร์ เวลาว่างของพวกเขาคือการท่องโลกเวิลด์ ไวด์ เว็บที่ตอนนั้นเพิ่งเกิดขึ้นได้ไม่นาน สิ่งที่พวกเขาพบและเบื่อมากเวลาใช้งาน คือ การไม่มีการ จัดเก็บเว็บไซต์ในอินเทอร์เน็ต พวกเขาจึงมีแนวคิดว่าควรจะรวบรวมเว็บไซต์ที่มีกระจ่ายอยู่ทั่วโลกให้เข้ามารวมกันไว้เป็นหมวดหมู่ เพื่อจะได้ค้นหาข้อมูลได้ง่ายขึ้น เมษายน ในปี ค.ศ. 1994 เมื่อพวกเขาได้ ร่วมกันก่อตั้งเว็บไซต์หนึ่งขึ้นมา เป็นเว็บไซต์ประเภทเว็บไดเร็กทอรีที่เป็นฐานข้อมูลรวบรวมเว็บ ลิงก์ที่น่าสนใจ โดยเรียบเรียงเป็นหมวดหมู่ที่ชัดเจนสำหรับการค้นหา เว็บไซต์นี้มีชื่อว่า "Jerry's Guide to the World Wide Web" จากนั้นเปลี่ยนชื่อเป็น "Jerry and David's Guide to the World Wide Web" และต่อมาก็ได้เปลี่ยนชื่อเว็บไซต์นี้ใหม่ว่า "Yahoo!" ที่เป็นคำอุทานและต้องมี เครื่องหมายอัศเจรีย์ตามหลังด้วย พวกเขาได้ไอเดียการตั้งชื่อ "Yahoo!" มาจากพ่อของเดวิด ไฟโล ในขณะเดียวกันพวกเขาก็องหาหนทางในการเริ่มต้นธุรกิจกับยาฮู ตอนนั้นพวกเขารู้แต่ว่ายาฮูต้องให้บริการฟรี เพราะทุกสิ่งทุกอย่างในโลกอินเทอร์เน็ตนั้นฟรี หลังจากนั้น เจอร์รี หยางและเดวิด ไฟโลได้ผันงานอดิเรกในมหาวิทยาลัยให้กลายเป็นงานประจำอย่างเต็มตัว พวกเขาได้นำยาฮูเข้าจดทะเบียนโดเมนเมื่อ วันที่ 18 มกราคม ค.ศ. 1995 โดยเว็บไซต์ยาฮูได้รับความนิยมมาก ในวันที่ 1 มีนาคม ค.ศ. 1995 เจอร์รี หยาง และเดวิด ไฟโล ได้ร่วมกันก่อตั้ง "Yahoo! Inc."ชีวิตส่วนตัว ชีวิตส่วนตัว. เจอร์รี หยาง พบรักกับ อะคิโกะ ยะมะซะกิ ซึ่งเป็นชาวคอสตาริกันเชื้อสายญี่ปุ่น เรียนจบด้านวิศวกรรมอุตสาหกรรมที่มหาวิทยาลัยสแตนฟอร์ดเจอร์รี หยาง และอะคิโกะ ยะมะซะกิ ทั้งสองรู้จักกันเมื่อตอนเดินทาง ไปที่เมืองเกียวโตในปี ค.ศ. 1992 ซึ่งเป็นส่วนหนึ่งหลักสูตรแลกเปลี่ยนทางการศึกษาป็นระยะเวลา 6 เดือนของมหาวิทยาลัยสแตนฟอร์ด หลังจากที่คบกันมานาน 5 ปี เจอร์รี หยาง และอะคิโกะ ยะมะซะกิ ก็สมรสกันเมื่อปี ค.ศ. 1996 ทั้งคู่มีลูกสาว 2 คน</doc>
