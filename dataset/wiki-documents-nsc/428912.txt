<doc id="428912" url="https://th.wikipedia.org/wiki?curid=428912" title="เชิดพงศ์ ราชป้องขันธ์">เชิดพงศ์ ราชป้องขันธ์ นายเชิดพงศ์ ราชป้องขันธ์ (เกิด 27 ธันวาคม พ.ศ. 2497) อดีตสมาชิกสภาผู้แทนราษฎรบึงกาฬ เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. เชิดพงศ์ ราชป้องขันธ์ เกิดเมื่อวันที่ 27 ธันวาคม พ.ศ. 2497 เป็นบุตรของนายผง และนางทองสี ราชป้องขันธ์ มีพี่น้อง 6 คน สำเร็จการศึกษาครุศาสตรบัณฑิต สาขาสังคมศึกษา วิทยาลัยครูอุดรธานี และการศึกษามหาบัณฑิต สาขาจิตวิทยาการให้คำปรึกษา มหาวิทยาลัยมหาสารคาม สมรสกับนางสุจิตรา มีบุตร 2 คนงานการเมือง งานการเมือง. อดีตเป็นข้าราชการครู ในพื้นที่อำเภอบึงกาฬ จังหวัดหนองคาย เข้าสู่วงการการเมืองเป็นครั้งแรกในปี พ.ศ. 2550 โดยลงสมัครรับเลือกตั้งเป็นสมาชิกสภาผู้แทนราษฎรจังหวัดหนองคาย เขต 2 สังกัดพรรคพลังประชาชน และได้รับการเลือกตั้งเป็นครั้งแรก ต่อมามีการตราพระราชบัญญัติตั้งจังหวัดบึงกาฬ พ.ศ. 2554 มีผลบังคับใช้เมื่อวันที่ 23 มีนาคม พ.ศ. 2554 โดยถือให้สมาชิกสภาผู้แทนราษฎรจังหวัดหนองคาย เขต 2 เป็นสมาชิกสภาผู้แทนราษฎรจังหวัดบึงกาฬ ส่งผลให้นายเชิดพงศ์เป็นสมาชิกสภาผู้แทนราษฎรชุดแรกของจากหวัดบึงกาฬ (ร่วมกับนายไตรรงค์ ติธรรม และนายยุทธพงษ์ แสงศรี) ต่อมาในการเลือกตั้งสมาชิกสภาผู้แทนราษฎรเป็นการทั่วไป พ.ศ. 2554 นายเชิดพงศ์ลงสมัครเป็นสมาชิกสภาผู้แทนราษฎรจังหวัดบึงกาฬ ในนามพรรคเพื่อไทย และได้รับการเลือกตั้งอีกครั้ง โดยเอาชนะนายสงกรานต์ คำพิไสย์ จากพรรคชาติพัฒนาเพื่อแผ่นดิน และนางแว่นฟ้า ทองศรี ภรรยานายทรงศักดิ์ ทองศรี จากพรรคภูมิใจไทย ซึ่งเป็นผู้ผลักดันให้จัดตั้งจังหวัดบึงกาฬสมาชิกสภาผู้แทนราษฎร สมาชิกสภาผู้แทนราษฎร. เชิดพงศ์ ราชป้องขันธ์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดหนองคาย→จังหวัดบึงกาฬ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดบึงกาฬ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
