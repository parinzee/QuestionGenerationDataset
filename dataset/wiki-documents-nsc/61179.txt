<doc id="61179" url="https://th.wikipedia.org/wiki?curid=61179" title="สถานีรถไฟชุมทางทุ่งสง">สถานีรถไฟชุมทางทุ่งสง สถานีรถไฟชุมทางทุ่งสง () เป็นสถานีรถไฟชั้น1 ตั้งอยู่ที่อำเภอทุ่งสง จังหวัดนครศรีธรรมราชลักษณะ ลักษณะ. เป็นสถานีชุมทางรถไฟซึ่งเป็นจุดเริ่มต้นของทางรถไฟสายชุมทางทุ่งสง–กันตัง ซึ่งแยกทางรถไฟสายกันตังออกจากทางรถไฟสายใต้ รวมถึงยังเป็นสถานีชุมทางรถไฟสายใต้แห่งที่สี่ ถัดมาจากสถานีรถไฟชุมทางตลิ่งชัน สถานีรถไฟชุมทางหนองปลาดุก และสถานีรถไฟชุมทางบ้านทุ่งโพธิ์ และเป็น 1 ใน 15 สถานีชุมทางรถไฟในประเทศไทย สถานีรถไฟแห่งนี้มีความสำคัญต่อการเดินรถไฟในพื้นที่ภาคใต้ตอนกลาง ดังนี้- เป็นจุดเติมน้ำมันสำหรับรถจักร,น้ำประปาสำหรับตู้โดยสาร - เป็นสถานีผลัดเปลี่ยนเวรพนักงานขับรถและช่างเครื่อง- เป็นที่ตั้งของหน่วยงานต่างๆในสังกัดการรถไฟแห่งประเทศไทย อำเภอทุ่งสง เช่น ที่ทำการวิศวกรบำรุงทางแขวงทุ่งสง โรงรถจักรทุ่งสง สารวัตรงานเดินรถแขวงทุ่งสง กองบำรุงทางเขตทุ่งสง - เป็นจุดพักขบวนรถสินค้าที่เดินทางมาจากสถานีรถไฟชุมทางบางซื่อ สถานีรถไฟชุมทางหาดใหญ่ สถานีรถไฟปาดังเบซาร์ และท่าเรือแหลมฉบัง รวมถึงเป็นสถานีสำหรับการกระจายสินค้าจากสถานีชุมทางทุ่งสงไปยังพื้นที่ต่างๆ ในภาคใต้ นอกจากนี้มีสถานีตำรวจรถไฟทุ่งสง กองกำกับการ3 กองบังคับการตำรวจรถไฟ ซึ่งตั้งอยู่ตรงกันข้ามกับสถานีอีกด้วยแผนผังสถานีตารางเดินรถข้อมูลจำเพาะข้อมูลจำเพาะ. - รหัส  : 4270 - ชื่อภาษาไทย  : ชุมทางทุ่งสง - ชื่อภาษาอังกฤษ : Thung Song Junction - ชื่อย่อภาษาไทย : ทส. - ชื่อย่อภาษาอังกฤษ : TSJ. - ชั้นสถานี  : สถานีชั้น 1 - ระบบอาณัติสัญญาณ : ไฟสีสองท่า มีสัญญาณเข้าและสัญญาณออก - พิกัดที่ตั้ง  : กม.ที่ 757+002 - ที่อยู่  : ถนนรถไฟ2 ตำบลปากแพรก อำเภอทุ่งสง จังหวัดนครศรีธรรมราช 80110 - โทร  : 0-7541-1254</doc>
