<doc id="471478" url="https://th.wikipedia.org/wiki?curid=471478" title="สางห่า (สกุล)">สางห่า (สกุล) สางห่า หรือ จิ้งเหลนน้อยหางยาว เป็นสกุลของสัตว์เลื้อยคลานในวงศ์  Lacertidae  หรือ สางห่า ใช้ชื่อวิทยาศาสตร์ว่า Takydromus ซึ่งมาจากภาษากรีกคำว่า ταχυδρόμος (takhudromos), "วิ่งเร็ว" และ ταχύς (takhus), "เร็ว" + δρόμος (dromos), "สนามแข่ง, แข่งขัน" มีลักษณะทั่วไปมีลำตัวเรียวยาวและเพรียวผอม มีลักษณะเด่น คือ มีส่วนหางที่มีความยาวมากกว่าความยาวลำตัวตั้งแต่ปลายจมูกจรดรูทวาร 2–5 เท่า สามารถปล่อยหางให้หลุดจากลำตัวได้เพื่อหลบหลีกศัตรูตามธรรมชาติ โดยตำแหน่งที่ปล่อยหางอยู่ทางด้านหน้าของก้านกระดูกทางด้านข้างของกระดูกสันหลังส่วนหางทุกปล้อง มีเล็บนิ้วตีนทุกเล็บยาวและงุ้มลงด้านล่าง เป็นสัตว์ที่หากินในเวลากลางวัน โดยมักหากินตามพื้นดินหรือไม่ก็ไม้พุ่มหรือต้นไม้เตี้ย ๆ มีความรวดเร็วในการเคลื่อนไหวมาก จึงมักไม่พบเห็นตัวง่าย ๆ กระจายพันธุ์ในหลายประเทศของทวีปเอเชีย สำหรับในประเทศไทยพบเพียงชนิดเดียวชนิดชนิด. - Takydromus amurensis - Takydromus dorsalis - Takydromus formosanus - Takydromus hani - Takydromus haughtonianus - Takydromus hsuehshanensis - Takydromus intermedius - Takydromus khasiensis - Takydromus kuehnei - Takydromus luyeanus - Takydromus sauteri - Takydromus septentrionalis - Takydromus sexlineatus - Takydromus sikkimensis - Takydromus smaragdinus - Takydromus stejnegeri - Takydromus sylvaticus - Takydromus tachydromoides - Takydromus toyamai - Takydromus viridipunctatus - Takydromus wolteri</doc>
