<doc id="639729" url="https://th.wikipedia.org/wiki?curid=639729" title="ทีดับเบิลยูเอ เที่ยวบินที่ 800">ทีดับเบิลยูเอ เที่ยวบินที่ 800 ทรานส์เวิลด์แอร์ไลน์ เที่ยวบินที่ 800 (ทีดับเบิลยูเอ 800) เป็นเครื่องบินโบอิง 747-100 ที่ระเบิดและตกสู่มหาสมุทรแอตแลนติกใกล้อีสต์มอริตชิส รัฐนิวยอร์ก เมื่อวันที่ 17 กรกฎาคม 2539 เมื่อเวลาประมาณ 20:31 EDT หลังนำเครื่องขึ้นจากท่าอากาศยานนานาชาติจอห์น เอฟ. เคนเนดีได้ 12 นาทีในเที่ยวบินโดยสารระหว่างประเทศกำหนดสู่กรุงโรม โดยมีแวะพักในกรุงปารีส ทั้ง 230 คนบนเครื่องเสียชีวิต เป็นอุบัติเหตุการบินครั้งที่มีผู้เสียชีวิตมากที่สุดเป็นอันดับสามในดินแดนสหรัฐการเกิดอุบัติเหตุ การเกิดอุบัติเหตุ. วันที่ 17 กรกฎาคม 2539 เวลา 20:19 EDT เที่ยวบินที่ 800 พร้อมผู้โดยสาร 212 คน และลูกเรือ 18 คน ออกเดินทางจากท่าอากาศยานเจ.เอฟ.เค. เพื่อมุ่งหน้าสู่กรุงปารีส ประเทศฝรั่งเศส ก่อนจะเดินทางต่อไปยังกรุงโรม ประเทศอิตาลี แต่ขึ้นบินได้เพียง 12 นาที เครื่องบืน โบอิง 747-100 ขึ่งใช้งานมากว่า 25 ปีเกิดระเบิดกลางอากาศเหนือมหาสมุทรแอตแลนติกที่ความสูง 16,000 ฟุตเมื่อเวลา 20:31 EDT ทำให้ส่วนหัวของเครื่องถูกตัดออกจากลำตัวเครื่อง โดยลำตัวเครื่องยังมีแรงดันจำนวนหนึ่งยกลำตัวเครื่องขึ้นสู่ท้องฟ้า ก่อนที่จะตกลงสู่ทะเล ขณะเกิดเหตุ นักบินในเครื่องบินอักลำหนึ่งและทหารที่ขับเฮลิคอปเตอร์ลาดตระเวนอยู่บริเวณนั้นเห็นเหตุการณ์พอดี จึงรุดไปยังที่เกิดเหตุ เหตุการณ์ครั้งนั้มีผู้เสียชีวิตทั้งหมด 230 คนการสอบสวนและสาเหตุของอุบัติเหตุ การสอบสวนและสาเหตุของอุบัติเหตุ. ในช่วงแรกนั้น เอฟ.บี.ไอ. ร่วมสืบสวนหาสาเหตุในการครั้งนี้ พวกเขาตั้งไว้ 2ประเด็น คือ เครื่องบินอาจถูกยิงตกด้วยมีสไซต์ของกองทัพสหรัฐ แบบกรณีของ มาเลเซียแอร์ไลน์ เที่ยวบินที่ 17 หรืออาจถูกลอบวางระเบิดโดยผู้ก่อการร้าย แบบกรณีของ แพนแอม เที่ยวบินที่ 103 แต่จากสอบสวนของคณะสืบสวนซึ่งได้ประกอบซากเครื่องบินเพื่อทำการสอบสวนหาสาเหตุ ได้ข้อสรุปในปี 2540 ว่าเกิดจากสายไฟในเครื่องบินซึ่งมีสภาพเก่า ทำให้ไฟฟ้าลัดวงจรและเกิดประกายไฟในถังเซื้อเพลิง จึงเป็นสาเหตุทำให้เครื่องบินเกิดระเบิดกลางอากาศ</doc>
