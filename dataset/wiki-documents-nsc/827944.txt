<doc id="827944" url="https://th.wikipedia.org/wiki?curid=827944" title="เหตุโจมตีในเบอร์ลิน พ.ศ. 2559">เหตุโจมตีในเบอร์ลิน พ.ศ. 2559 เมื่อวันที่ 19 ธันวาคม พ.ศ. 2559 เวลาประมาณ 20:00 น. ตามเวลายุโรปกลาง (02:00 น. ของวันที่ 20 ธันวาคม ตามเวลาในไทย) เกิดเหตุรถบรรทุกคันหนึ่งพุ่งเข้าใส่ฝูงชนที่ตลาดเทศกาลคริสต์มาสแห่งหนึ่งที่จัตุรัสไบรท์ไชท์พลัทซ์ (Breitscheidplatz) ในกรุงเบอร์ลิน ประเทศเยอรมนี ทำให้มีผู้เสียชีวิต 9 คน และบาดเจ็บอีกอย่างน้อย 50 คน คนขับขับรถบรรทุกมาเป็นระยะทาง 50–80 เมตร (160–260 ฟุต) ข้ามทางเท้าตรงจัตุรัสแล้วพุ่งรถเข้าใส่ซุ้มขายของต่าง ๆ เจ้าหน้าที่ตำรวจในท้องถิ่นระบุว่า รถบรรทุกคันดังกล่าววิ่งมาจากถนนบูดาเปสต์ () ก่อนจะเข้ามาหยุดอยู่หน้าโบสถ์อนุสรณ์ไกเซอร์วิลเฮล์มในที่สุด มีรายงานว่า คนขับรถหนีไปทางสวนสัตว์เบอร์ลิน ผู้ต้องสงสัยซึ่งคาดว่าเป็นคนขับรถถูกเจ้าหน้าที่จับกุมไว้ได้ ตำรวจกล่าวว่า ผู้โดยสารอีกคนในรถบรรทุกเสียชีวิตในที่เกิดเหตุ และเขาเป็นชาวโปแลนด์</doc>
