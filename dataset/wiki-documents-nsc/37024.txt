<doc id="37024" url="https://th.wikipedia.org/wiki?curid=37024" title="การแอบถ่าย">การแอบถ่าย การแอบถ่าย เป็นพฤติกรรมการนำกล้องถ่ายภาพ หรืออุปกรณ์ที่สามารถบันทึกภาพได้ ทำการในลักษณะแอบหลบๆซ่อนๆ เช่น โทรศัพท์มือถือถ่ายรูปได้ ไปลักลอบถ่ายภาพสิ่งเปลือยของบุคคลอื่นโดยคนอื่นไม่รู้ตัวกฎหมายของไทยเกี่ยวกับการถ่ายภาพกฎหมายของไทยเกี่ยวกับการถ่ายภาพ. - การถ่ายภาพบุคคลในที่สาธารณะ สรุป สามารถทำได้ ไม่ละเมิด เพราะมีคำตัดสินของศาลฎีกา ให้ยึดถือว่า บุคคลที่อยู่ในที่สาธารณะ ย่อมถูกถ่ายภาพได้แม้เจ้าตัวไม่ยินยอมก็ตาม เนื่องจากไม่อาจคาดหวังความเป็นส่วนตัวอย่างสมเหตุสมผลได้ อันนี้ไม่อาจห้ามการถ่ายภาพได้ และภาพที่ได้ย่อมเป็นลิขสิทธิ์ของผู้ถ่าย ไม่ใช่ของผู้ถูกถ่ายที่ปรากฏอยู่ในภาพ แต่ถ้าได้ภาพในอิริยาบถที่อาจไม่ดี เมื่อนำไปเผยแพร่ อาจทำให้คนที่เห็นรู้สึกดูหมิ่นดูแคลนเสื่อมเสีย ผู้ที่ถูกถ่าย ก็ย่อมฟ้องด้วยข้อหานี้ได้ การนำสืบก็ต้องว่ากันไปว่าเสียหายอย่างไร จริงหรือไม่ ยิ่งถ้ามีการทำไปด้วยผลประโยชน์ ได้เงิน ต่างๆ คงยิ่งไปกันใหญ่ - การถ่ายภาพที่ต้องการเก็บไว้เป็นการส่วนตัว หรือ เก็บไว้ป้องกันภัยคุกคาม สามารถกระทำได้ ในสถานที่ๆคุณยืนอยู่นั้น จะต้องเป็น "สาธารณสถาน" หรือสถานที่ของคุณเอง หรือ สถานที่ ที่คุณได้รับอนุญาต ให้เข้าไปได้ โดยการกระทำนั้นจะต้องไม่เป็นการ ละลาบละล้วง ส่วนตัวของบุคคลอื่น เช่น การถ่ายรูปใต้กระโปรง ถือเป็นการละลาบละล้วง เพราะ เค้าได้ทำการปกปิดไว้ดีแล้ว จึงสามารถคาดหวังความเป็นส่วนตัวได้อย่างสมเหตุสมผล หรือแม้แต่ตามโรงแรมที่ติดตั้งกล้องวงจรปิดที่ ไม่ใช่บริเวณสาธารณะหรือทางเดินส่วนรวม แต่กลับติดตั้งไว้ในห้องนอนของลูกค้าที่มาใช้บริการเอง จึงคาดหวังความเป็นส่วนตัวได้อย่างสมเหตุสมผลเช่นกัน ดังนั้นตามกฎหมาย จึงเป็นความผิด ก่อความเดือดร้อนรำคาญ ตามมาตรา 397 ความผิดลหุโทษ มีโทษปรับ ประมาณ 10,000 บาท ส่วนบุคคลที่แต่งตัวโป๊ อยู่แล้ว นอกจากจะมาเอาความผิดคนถ่ายภาพไม่ได้แล้วเนื่องจากไม่อาจคาดหวังความเป็นส่วนตัวอย่างสมเหตุสมผลได้ บุคคลที่แต่งตัวโป๊นั้น ยังต้องโดนข้อหาอนาจารตาม มาตรา 388 ความผิดลหุโทษ มีโทษปรับประมาณ 5,000 บาท เสียเองด้วย ซึ่งไทยเองอดีตก็เคยมีข่าวหน้าหนังสือพิมพ์ แต่ภาพที่เอาลงเพื่อเผยแพร์จะต้องเซ็นเซอร์ภาพส่วนที่เป็นอนาจารออก มิเช่นนั้นก็จะมีความผิดทางกฎหมายไทยเช่นกัน ตัวอย่างการแอบถ่ายไว้ป้องกันตัว เช่น นางสาว A สงสัยว่า นาย B พยายามติดตามตัวเองอยู่ จึงได้ทำการแอบถ่ายภาพ นาย B ไว้เป็นหลักฐาน เป็นต้น ตัวอย่างการแอบถ่ายไว้เป็นหลักฐานและดำเนินคดี เช่น นางสาว A เห็น นาย B กำลัง สำเร็จความใคร่ด้วยตัวเองในที่สาธารณสถาน จึงทำการถ่ายรูปไว้เป็นหลักฐานและส่งสำเนามอบให้ ตำรวจ ดำเนินคดี นาย B ตามมาตรา 388 ความผิดลหุโทษ เป็นต้น ส่วนคดี เกี่ยวกับ คู่กรณี กระทำผิดต่อตากล้อง เช่น คู่กรณีทำการลบรูปดิจิตอลของตากล้อง แม้ว่าตากล้องจะกู้รูปคืนได้ก็ตาม แต่คู่กรณีจะผิด ตาม พรบ.คอมพิวเตอร์ มาตรา ๙ ผู้ใดทำให้เสียหาย ทำลาย แก้ไข เปลี่ยนแปลง หรือเพิ่มเติมไม่ว่าทั้งหมดหรือบางส่วน ซึ่งข้อมูลคอมพิวเตอร์ของผู้อื่นโดยมิชอบ ต้องระวางโทษจำคุกไม่เกินห้าปี หรือปรับไม่เกินหนึ่งแสนบาท หรือทั้งจำทั้งปรับรูปแบบพฤติกรรมรูปแบบพฤติกรรม. - รูปแบบพฤติกรรมทางพื้นฐาน คือ จะว่าไปบางท่านอาจเรียกว่าการถ่ายภาพ ซึ่งจะเจอมากที่สุดในบรรดาพฤติกรรมต่างๆ เช่น ช่างภาพ ช่าง TV จัดทำรายการต่างๆ นักข่าวอาชีพ นักข่าวสมัครเล่น รวมถึงนักศึกษาหรือผู้ที่สนใจเรียนการถ่ายภาพ กล้องวงจรปิดที่บันทึกตามที่ต่างๆ และสุดท้ายคือหุ่นยนต์ หุ่นยนต์ทุกตัวจะมีเลนส์ที่บันทึกภาพสถานการ์ณต่างๆตลอดเวลา เพื่อไว้จดจำข้อมูลต่างๆได้ - รูปแบบพฤติกรรมทางธุรกิจ ส่วนใหญ่จะใช้เรียกชื่อของคนกลุ่มนี้ว่า ปาปารัสซี ซึ่งเป็นช่างภาพที่คอยติดตามบุคคลมีชื่อเสียงในวงการบันเทิง ซึ่งจะสามารถสร้างชื่อเสียงให้คนดังได้ เช่น นักกีฬาที่มีชื่อเสียงระดับชาติจูงมือคนแก่พาข้ามถนน และสามารถลดระดับชื่อเสียงของคนดังได้เช่นกัน ยกตัวอย่าง ดาราดังแอบไปมีกิ๊ก เป็นต้น อย่างไรก็ตามมีบ่อยครั้งที่การกระทำของปาปารัสซีเป็นการรบกวนความเป็นส่วนตัวของคนดัง นอกจากนี้ยังมีการแอบถ่ายทางธุรกิจอื่น ๆ เช่น การแอบถ่ายภายในโรงงานอื่นหรือบริษัทอื่น เพื่อให้ได้ล่วงรู้ความลับ หรือข้อมูลทางธุรกิจต่าง ๆ (หากเป็นความลับระดับสูง จะถูกซ่อนไว้ในสถานที่เฉพาะ บุคคลทั่วไปจะไม่สามารถพบเห็นได้ กรณีนี้มักเกิดจากการกระทำของพนักงานที่ทำงานในหน่วยงานนั้น ๆ) หรือการแอบถ่ายสินค้ารุ่นใหม่ซึ่งยังอยู่ในระหว่างการออกแบบ การพัฒนา หรือการทดสอบสินค้า โดยยังไม่ได้มีการผลิตเพื่อการจำหน่าย เช่น รถยนต์ เป็นต้น เพื่อความลับทางธุรกิจ หรือเพื่อนำเสนอภาพและข่าว ในลักษณะคล้ายคลึงกับปาปารัสซี - รูปแบบพฤติกรรมทางการสืบสวน ในกรณีของนักสืบหรือ ตำรวจรวมทั้ง อาสาสมัคร เก็บภาพเหตุการณ์เพื่อใช้เป็นหลักฐาน เช่น แอบถ่ายสามีขณะไปรับประทานอาหารกับหญิงอื่น หรือ คดีจับผู้ค้ายาเสพติดที่ยังไม่ชี้ชัดว่าเป็นจริงหรือเป็นเท็จ - รูปแบบพฤติกรรมทางเพศ คือ การแอบถ่าย เพื่อบันทึกภาพเปลือยของบุคคลอื่น หรือ ภาพที่ชวนให้เกิดอารมณ์ทางเพศ เช่น แอบถ่ายใต้กระโปรง, แอบถ่ายในห้องแต่งตัว หรือในห้องน้ำ หรือแม้กระทั่งในขณะร่วมเพศ โดยผู้ที่กระทำการแอบดู หรือแอบถ่าย ล้วนมีความผิดทั้งสิ้น การกระทำในลักษณะนี้ถือได้ว่าเป็นการละเมิดสิทธิส่วนบุคคล เป็นการกระทำที่ขัดต่อศีลธรรม นอกจากนี้ยังผิดกฎหมายในหลายประเทศอุปกรณ์ที่ใช้แอบถ่ายอุปกรณ์ที่ใช้แอบถ่าย. - กล้องถ่ายรูป - กล้องถ่ายวิดีโอ - กล้องโทรทัศน์วงจรปิด - โทรศัพท์มือถือถ่ายรูปได้ - กล้องขนาดจิ๋วหลากหลายรูปแบบ ซึ่งสามารถนำไปซุกซ่อนไว้ตามจุดต่างๆ เช่น ติดไว้ที่ปลายรองเท้าของผู้แอบถ่าย หรือติดไว้บนเพดานห้องน้ำ หรือติดไว้ที่ประตูห้องน้ำ ปากกาที่มีกล้องติดอยู่ เป็นต้น</doc>
