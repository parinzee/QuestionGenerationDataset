<doc id="752144" url="https://th.wikipedia.org/wiki?curid=752144" title="เค-มัช">เค-มัช เค-มัช (ฮันกึล: 케이머치; ) บอยแบนด์สัญชาติเกาหลีใต้ ในสังกัดโครมเอนเตอร์เทนเมนต์ เดบิวต์ในต้นปี ค.ศ. 2014 โดยถือเป็นศิลปินลำดับที่สองของโครมเอนเตอร์เทนเมนต์ ต่อจากเครยอนป๊อปประวัติ ประวัติ. เดิม เค-มัช มีชื่อวงเป็นภาษาเกาหลีว่า "คามุลฉี" (가물치; Gamulchi) แปลว่า "ปลาช่อน" ซึ่งในวัฒนธรรมเกาหลี ปลาช่อนถือเป็นอาหารเพื่อสุขภาพ มีราคาซื้อขายที่ไม่แพง และเป็นสัญลักษณ์ของการมีอายุยืนยาว ก่อนจะเปลี่ยนมาเป็นเค-มัช ในเดือนสิงหาคม ค.ศ. 2014 เค-มัช ปรากฏเป็นครั้งแรกในรายการเครยอนป๊อปทีวี ปีที่ 2 ตอนที่ 4 ในเดือนกันยายน ค.ศ. 2013 ในฐานะเด็กฝึกหัดของค่าย หนึ่งของสมาชิกวง คือ จี.โลว์ เคยอาศัยอยู่ในรัฐเพนซิลวาเนีย สหรัฐอเมริกา เป็นเวลา 5 ปี มาก่อน และสมาชิกคนอื่น ๆ ก็ได้ร่วมแสดงในมิวสิกวิดีโอของเครยอนป๊อปหลายตัว เช่น Saturday Night, Bar Bar Bar ฉบับมีเรื่องราว, Uh-ee หรือ FM เดบิวต์ด้วยซิลเกิล Good to Go ในวันที่ 7 มกราคม ค.ศ. 2014 ซึ่งอยู่ในมินิอัลบั้มชุดแรก "Beyond the Ocean" ซึ่งเป็นซิงเกิลที่ใช้ทำนองเดียวกับ Bar Bar Bar ที่ประสบความสำเร็จอย่างมากของเครยอนป๊อป (แต่เดิม Bar Bar Bar ผู้แต่งต้องการจะให้เป็นซิงเกิลของเค-มัช แต่ทว่าประธานโครมเอนเตอร์เทนเมนต์เห็นว่าควรเป็นของเครยอนป๊อปมากกว่า) ในตอนต้นของมิวสิกวิดีโอก็ได้มีการล้อเลียนการสวมหมวกกันน็อกและท่าเต้นแบบกระบอกสูบของเครยอนป๊อปด้วย อีกทั้งยังมีเอลลิน หนึ่งในสมาชิกเครยอนป๊อปร่วมแสดงด้วย ในปลายปี ค.ศ. 2014 เค-มัช ได้ร่วมกับหลายศิลปินในสังกัดเดียวกัน มีซิงเกิลพิเศษ คือ Love Christmas เพื่อต้อนรับเทศกาลคริสต์มาสและปีใหม่ ในชื่อของ โครมแฟมิลี ในอัลบั้ม "2014 Chrome Family – A Very Special Christmas" ซึ่งในตอนนี้เค-มัช เหลือสมาชิกเพียง 4 คน เนื่องทางต้นสังกัดแถลงว่า โลกิ หนึ่งในสมาชิกได้ลาออกไปเพื่อหันไปเอาดีทางการแสดง ในวันที่ 17 กุมภาพันธ์ ค.ศ. 2015 ได้มีผลงานร่วมกับยู อารา อดีตสมาชิกเฮลโลวีนัส ในซิงเกิล December 24 และ On the Hook ในวันที่ 6 มีนาคม ปีเดียวกันสมาชิกปัจจุบันสมาชิก. ปัจจุบัน. - เคียว (Kiu) ชื่อจริง ยัง ฮง-กยู (Yang Hong-gyu; 양홍규) - บอร์นอัส (BornUs) ชื่อจริง จุง ย็อง-กยุน (Jung Young-gyun; 정영균) - จี.โลว์ (G.Low) ชื่อจริง คิม แจ-โอห์ (Kim Jae-oh; 김재오) - เอโตะ (Ato) ชื่อจริง พัก ซุง-ฮย็อน (Park Sung-hyun; 박성현)สมาชิกสมาชิก. - โลกิ (Loki) ชื่อจริง คิม มู-บิน (Kim Moo-bin; 김무빈)ผลงานอัลบั้มซิงเกิลวิดีโอมิวสิกวิดีโอ</doc>
