<doc id="525272" url="https://th.wikipedia.org/wiki?curid=525272" title="อเล็กซ์ โมลตัน">อเล็กซ์ โมลตัน อเล็กซานเดอร์ เอริก "อเล็กซ์" โมลตัน ซีบีอี (, 9 เมษายน ค.ศ. 1920 - 9 ธันวาคม ค.ศ. 2012) เป็นวิศวกรและนักประดิษฐ์ชาวอังกฤษ มีชื่อเสียงในฐานะผู้ออกแบบระบบกันสะเทือนของรถยนต์มินิ อเล็กซ์ โมลตันเกิดในครอบครัวนักอุตสาหกรรมยางพารา ปู่ทวดของเขาเป็นหนึ่งในผู้บุกเบิกอุตสาหกรรมยางวัลกาไนซ์ในสหราชอาณาจักร หลังจบการศึกษาจากวิทยาลัยมาร์โบโรฮ์ และคิงส์คอลเลจ มหาวิทยาลัยเคมบริดจ์ โมลตันทำงานเป็นวิศวกรออกแบบเครื่องยนต์ จากนั้นได้ทำงานในบริษัทของครอบครัว และเมื่อออกมาตั้งบริษัท โมลตัน ดีเวลล็อปเมนต์ส เป็นของตัวเอง ก็ได้ใช้ประสบการณ์ในอุตสาหกรรมยางพารา ออกแบบระบบกันสะเทือนแบบใหม่ ที่ใช้เบ้ายาง ให้กับรถยนต์มินิรุ่นใหม่ของเซอร์ อเล็กซ์ อิซซิโกนิส ทำให้มีระบบกันสะเทือนที่มีขนาดเล็ก และมีประสิทธิภาพ อเล็กซ์ โมลตันยังมีชื่อเสียงในฐานะผู้ออกแบบจักรยาน ที่ใช้ล้อขนาดเล็ก และใช้ระบบกันสะเทือนแบบเบ้ายางเช่นเดียวกับรถมินิ ใช้ชื่อการค้าว่า จักรยานโมลตัน</doc>
