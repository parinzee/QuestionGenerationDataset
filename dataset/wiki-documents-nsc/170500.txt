<doc id="170500" url="https://th.wikipedia.org/wiki?curid=170500" title="สุมณทิพย์ ชี">สุมณทิพย์ ชี สุมณทิพย์ ชี (สกุลเดิม: เหลืองอุทัย; เกิด: 16 กันยายน พ.ศ. 2531) มีชื่อเล่นว่า กุ๊บกิ๊บ เป็นนักแสดง นักร้อง และพิธีกรหญิงชาวไทย มีชื่อเสียงจากการเป็นอดีตแฟนของมาริโอ้ เมาเร่อ ซึ่งเป็นนักแสดงเช่นกันประวัติ ประวัติ. สุมณทิพย์ เหลืองอุทัย เกิดเมื่อวันที่ 16 กันยายน พ.ศ. 2531 เป็นบุตรของมณฑล เหลืองอุทัย กับชนาภา ชินชวนิช บิดารับราชการตำรวจ ส่วนมารดาเป็นแม่บ้าน เธอมีพี่ต่างบิดาห้าคนจากการสมรสครั้งก่อนของมารดา ขณะอายุราว 6-7 ขวบ บิดาและมารดาหย่าร้างกัน เธอจึงอยู่ในการดูแลของมารดามาโดยตลอด ส่วนตัวนับถือศาสนาคริสต์นิกายโรมันคาทอลิก เข้ารับการศึกษาระดับปฐมวัยจากโรงเรียนพระหฤทัยดอนเมือง, ระดับประถมศึกษาจากโรงเรียนเซนต์ฟรังซีสเซเวียร์ เมืองทองธานี (ป. 3-5), โรงเรียนเทพอักษร (ป. 5-6), ระดับมัธยมศึกษาจากโรงเรียนเซนต์ปอลหนองคาย (ม. 1), โรงเรียนเซนต์โยเซฟ บางนา (ม. 2), โรงเรียนอัสสัมชัญอุบลราชธานี (ม. 3) และโรงเรียนอัสสัมชัญพาณิชยการ (ม. 4-6) เคยศึกษาอยู่ที่คณะมนุษยศาสตร์ เอกสื่อสารมวลชน มหาวิทยาลัยรามคำแหง ต่อมาได้ลงเรียนใหม่ในคณะนิติศาสตร์ มหาวิทยาลัยรามคำแหง สุมณทิพย์มีผลงานในวงการบันเทิงอย่าง ทั้งการถ่ายโฆษณาโครงการทูบีนัมเบอร์วัน และโฆษณาพิซซ่า จนถึงถ่ายแบบนิตยสาร และยังเคยเล่นในมิวสิกวิดีโอของวงไอน้ำและวงสิงห์เหนือเสือใต้ ทั้งเคยเป็นสมาชิกศิลปินกลุ่มในแนวเพลงแบบฮิปฮอป แดนซ์ ภายใต้ชื่อวงว่าเบบี้ บูทตี้ (Baby Booty) ที่มีเพลงเปิดตัวอย่าง "แหวะ แหวะ" และ "คุก คุก คุก" จากค่ายซาเล้งการดนตรีของปฏิวัติ เรืองศรี หลังจากนั้นจึงมีผลงานในการแสดงละครเรื่องแรกกับทางสถานีโทรทัศน์ไทยทีวีสีช่อง 3 กับค่ายเมคเกอร์กรุ๊ป เรื่อง เงารักลวงใจ สุมณทิพย์เคยคบหาดูใจกับมาริโอ้ เมาเร่อ มาเป็นเวลานานถึง 10 ปี จนช่วงปี พ.ศ. 2558 เธอคบหากับธรรศภาคย์ ชี และตั้งครรภ์กับเขาหลังจากคบหาไม่นานนัก ทั้งสองสมรสกันด้วยพิธีอย่างศาสนาคริสต์ตามที่เธอนับถือเมื่อวันที่ 23 มกราคม พ.ศ. 2559 ณ โบสถ์เซ็นหลุยส์ มารี เดอ มงฟอร์ ภายในมหาวิทยาลัยอัสสัมชัญ และจัดพิธีสมรสแบบไทยและจีนเมื่อวันที่ 6 มีนาคมปีเดียวกัน โดยทั้งสองได้จดทะเบียนสมรส ซึ่งสุมณทิพย์ใช้ชื่อสกุลสามี และจดทะเบียนสมรสที่ไต้หวันเพื่อให้บุตรที่จะเกิดมีสัญชาติดังกล่าว ที่ต่อมาเธอบุตรสาวคือ พอลลีน่า ชี (ชื่อเล่น เป่าเปา)ผลงานละครโทรทัศน์ ผลงาน. ละครโทรทัศน์. ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ซิตคอมซิตคอม. - ปี 2556 นัดกับนัด รับบทเป็น ผัดฉ่า ออกอากาศทางช่อง 9 (รับเชิญ)หนังสั้นหนังสั้น. - ปี 2556 รักจริงปิ๊งเก้อ ตอน Love Low Fat รักพร่องมันเนย รับบทเป็น แพร คู่กับ พุฒิชัย เกษตรสิน ช่อง แบงแชนแนล - ปี 2558 Wifi Society ตอน Loser Lover รักเธอนะ นายกระจอก รับบทเป็น นุ้ย คู่กับ สุวิกรม อัมระนันทน์  ช่อง วันเอชดี,แบงแชนแนล - ปี2560 Beauty and The Boys รับบท เปโกะมิวสิกวิดีโอมิวสิกวิดีโอ. - เพลง แบบไหนที่เธอจะรัก ศิลปิน Zeal ประกอบละคร เงารักลวงใจ - เพลง ใจฉันรักเธอคนเดียว ศิลปิน โบว์ลิ่ง-มานิดา ประกอบละคร เงารักลวงใจ - เพลง "แหวะ แหวะ" - เพลง "คุก คุก คุก" จากค่ายซาเล้งการดนตรีของ แซ้งค์-ปฏิวัติ เรืองศรี - เพลง รักตัวเองก็พอ ศิลปิน พัดชา เอนกอายุวัฒน์พิธีกรพิธีกร. - รายการ แก๊งซ่าส์ ท้าโชว์ ช่อง 9 ออกอากาศทุกวันเสาร์ เวลา 10:00 น. - 10:30 น. - รายการ In on BANG ช่อง bang channel - รายการ ตื่นมาคุย ช่อง 9 - รายการ โอ้ เบบี้ !Oh Baby คู่กับ สามี บี้ kpn ธรรศภาคย์ ชี |ทาง line tv - รายการ Face Confidence คู่กับ ปรีชญา พงษ์ธนานิกร |ทาง line tvรางวัลรางวัล. - ได้รับการเสนอชื่อเข้าชิงรางวัลสยามดาราสตาร์อวอร์ด 2010 สาขาร้ายได้ใจ จากละครเรื่อง เงารักลวงใจ</doc>
