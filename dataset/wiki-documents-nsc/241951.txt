<doc id="241951" url="https://th.wikipedia.org/wiki?curid=241951" title="ดูน (นวนิยาย)">ดูน (นวนิยาย) ดูน () เป็นนิยายวิทยาศาสตร์โดยแฟรงค์ เฮอร์เบิร์ต ตีพิมพ์ครั้งแรกเมื่อ ค.ศ. 1965 จำหน่ายได้มากกว่า 12 ล้านเล่มทั่วโลก ได้รับรางวัลเนบิวลาประจำปี ค.ศ. 1965 ดูนมีเนื้อหาเกี่ยวกับโลกอนาคต กล่าวถึงการดำรงอยู่ของมนุษย์ วิวัฒนาการ สังคมวิทยา นิเวศวิทยา โดยอ้างอิงถึงเรื่องศาสนา การเมือง และอำนาจ ได้รับการยกย่องให้เป็นหนึ่งในสองวรรณกรรมวิทยาศาสตร์ที่ดีที่สุดในโลก เทียบเท่ากับ เดอะลอร์ดออฟเดอะริงส์ ของเจ. อาร์. อาร์. โทลคีน (จากการสำรวจเมื่อปี 1975)เรื่องย่อนวนิยายต้นฉบับ นวนิยายต้นฉบับ. แฟรงค์ เฮอร์เบิร์ต ได้เขียนนวนิยายชุด ดูน ไว้ 6 เล่ม รวมเรียกว่า "จักรวาลของดูน" (Dune universe) ประกอบด้วย- Dune (1965) - Dune Messiah (1969) - Children of Dune (1976) - God Emperor of Dune (1981) - Heretics of Dune (1984) - Chapterhouse Dune (1985) นวนิยายฉบับภาษาไทย ตีพิมพ์เมื่อ พ.ศ. 2546 ใช้ชื่อว่า ดูน : ราชันย์พิภพทะเลทราย ปัจจุบันมีออกมาถึงเล่มที่ 4 ตีพิมพ์โดนสำนักพิมพ์คุณพ่อ (ทุกเล่มพิมพ์เป็นปกแข็ง ยกเว้นเล่ม 2 ที่พิมพ์ปกอ่อนเพียงเล่มเดียว)นวนิยายภาคต่อ นวนิยายภาคต่อ. หลังการเสียชีวิตของแฟรงค์ เฮอร์เบิร์ตในปี ค.ศ. 1986 บุตรชายของเขาชื่อไบรอัน เฮอร์เบิร์ต ได้ร่วมกับเควิน เจ. แอนเดอร์สัน เขียนนวนิยายไตรภาค ภาคต่อและภาคปฐมบทของดูน ประกอบด้วย Prelude to Dune ไตรภาคปฐมบท ประกอบด้วย- Dune: House Atreides (1999) - Dune: House Harkonnen (2000) - Dune: House Corrino (2001) Legends of Dune ไตรภาคก่อน มีเนื้อหาก่อนจาก Dune ประกอบด้วย- Dune: The Butlerian Jihad (2002) - Dune: The Machine Crusade (2003) - Dune: The Battle of Corrin (2004) ภาคต่อ มีเนื้อหาต่อจาก Chapterhouse Dune ประกอบด้วย- Hunters of Dune (2006) - Sandworms of Dune (2007) Heroes of Dune เป็นนวนิยายจตุรภาคต่อ ที่มีแผนจะตีพิมพ์ในอนาคต ประกอบด้วย- Paul of Dune (2008) - The Winds of Dune (เดิมใช้ชื่อว่า Jessica of Dune) - The Throne of Dune (เดิมใช้ชื่อว่า Irulan of Dune) - Leto of Duneการดัดแปลงเป็นภาพยนตร์ การดัดแปลงเป็นภาพยนตร์. ดูนถูกนำมาสร้างเป็นภาพยนตร์โดยดิโน เดอ ลอเรนติส เมื่อ ค.ศ. 1984 กำกับโดย เดวิด ลินช์ นำแสดงโดยไคย์ล แมคลาชแลน, ฟรานเชสกา แอนนิส, เจอร์เกน พรอชนาว, แมกซ์ ฟอน ซีโดว, ชาน ฟิลิปส์, แพทริค สจวต, สติง, ฌอน ยัง และเวอร์จิเนีย แมดเซน ภาพยนตร์สร้างด้วยทุนสูงถึง 40 ล้านดอลลาร์สหรัฐ แต่ประสบความล้มเหลวอย่างสิ้นเชิง มีรายได้เพียง 29.8 ล้านดอลลาร์สหรัฐ และถูกตำหนิจากแฟนนวนิยายว่าสร้างได้อย่างน่าผิดหวัง ไม่สามารถเข้าถึงเนื้อหาที่นวนิยายต้นฉบับต้องการสื่อ และได้รับการจัดอันดับเป็นภาพยนตร์ยอดแย่แห่งปี 1984 ในปี 2000 ดูนถูกสร้างเป็นมินิซีรีส์จำนวน 3 ตอน ฉายทางโทรทัศน์ ใช้ชื่อว่า Frank Herbert's Dune และภาคต่ออีก 3 ตอน ชื่อ Frank Herbert's Children of Dune ฉายในปี 2003 ในปี 2008 พาราเมาท์พิคเจอร์ได้ประกาศสร้างภาพยนตร์ กำกับโดยปีเตอร์ เบิร์ก</doc>
