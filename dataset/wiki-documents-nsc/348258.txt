<doc id="348258" url="https://th.wikipedia.org/wiki?curid=348258" title="เพลงหวานซูเปอร์คลาสสิก">เพลงหวานซูเปอร์คลาสสิก เพลงหวานซูเปอร์คลาสสิก เป็นโปรเจ็กท์อัลบั้มของ นิธิทัศน์ โปรโมชั่น โดยเป็นการนำเพลงลูกทุ่งแนวหวานซึ้งที่มีคุณค่าและได้รับความนิยมในอดีตมาทำดนตรีใหม่ มีนักร้องในสังกัดหลายคนมาร่วมงาน แต่นักร้องคนแรกของโปรเจ็กท์ ได้แก่ โอภาส ทศพร โดยวางแผงอัลบั้มชุดแรกเมื่อปลายปี พ.ศ. 2533 เป็นการนำเพลงเก่าของ ศรคีรี ศรีประจวบ มาขับร้องใหม่ทั้งชุด มี โชคดี พักภู่ เป็นผู้ควบคุมการผลิตและเรียบเรียงเสียงประสานใหม่ทั้งหมด และร่วมงานคู่กันมาตลอดทุกชุด โดยอัลบั้มชุดแรกถือเป็นชุดที่ทำยอดขายสูงถึงหนึ่งล้านตลับ ความสำเร็จจากงานชุดนี้ ก็คือการผสมผสานระหว่างเครื่องดนตรีสากลสมัยใหม่กับเครื่องดนตรีไทยเดิมอย่างลงตัว และสำเนียงการขับร้องอันโดดเด่น จากนั้นจึงมีอัลบั้มชื่อเดียวกันตามมาอีกถึง 10 ชุด โดยชุดหลังสุดใช้ชื่อว่า "เพลงหวานแดนซ์มิกซ์"</doc>
