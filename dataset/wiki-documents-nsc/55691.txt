<doc id="55691" url="https://th.wikipedia.org/wiki?curid=55691" title="ไวลี อี. ไคโยตี และโรด รันเนอร์">ไวลี อี. ไคโยตี และโรด รันเนอร์ ไวลี อี. ไคโยตี และโรด รันเนอร์ ตัวละครการ์ตูน ลูนีทูนส์ของวอร์เนอร์บราเทอรส์ เป็นสุนัขไคโยตี ชื่อ ไวลี อี. ไคโยตี (Wile E. Coyote) เป็นตัวปัญญาอ่อนในลูนี่ ตูนส์ เป็นคู่ปรับกับนกโรด รันเนอร์ (Road Runner) นกนักวิ่งที่มีฝีเท้าไวมาก พูดไม่ได้ มีเสียงที่เป็นเอกลักษณ์คือเสียง "บี๊ป บี๊ป" (Beep Beep) เหมือนเสียงแตรรถยนต์ (พอล จูเลี่ยน เป็นต้นแบบเลียนเสียง ช่วงยุคแรก) ซึ่งไวลี พยายามไล่ล่าจับมาตลอด แต่ไม่เคยจับได้แม้แต่ครั้งเดียว การ์ตูนไวลี อี. ไคโยตี และโรด รันเนอร์ สร้างโดยชัค โจนส์ เมื่อ พ.ศ. 2491 โดยนำตัวละครมาจากหนังสือของมาร์ค ทเวน ชื่อ Roughing It ที่ว่า ไคโยตี อดโซพยายามจับนกโรด รันเนอร์ เป็นอาหาร มุขตลกของการ์ตูนเรื่องนี้อยู่ที่การไม่มีบทพูด ไวลีพยายามต่างๆ นานาที่จะจับ โรด รันเนอร์ กินให้ได้ ใช้เครื่องทุ่นแรงทั้งจรวด ระเบิด กลอุบายต่างๆ แต่ก็ล้มเหลวทุกครั้ง มิหนำซ้ำยังต้องเจ็บตัวจากกลอุบายของตัวเสียเอง และทุกครั้งเจ้าโรด รันเนอร์ ก็จะแลบลิ้นใส่ ส่งเสียง "บี๊ป บี๊ป" เยาะเย้ย และวิ่งจากไปอย่างรวดเร็ว ทิ้งให้เจ้าไวลีต้องยืนอับอาย และคับแค้นใจอยู่ตรงนั้น อุปกรณ์ที่ไวลีใช้จับโรด รันเนอร์ ทุกชิ้นเป็นผลิตภัณฑ์ของบริษัท ACME เป็นมุขล้อเลียนอุตสาหกรรมของสหรัฐอเมริกาในยุคนั้น</doc>
