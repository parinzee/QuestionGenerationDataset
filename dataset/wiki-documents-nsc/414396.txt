<doc id="414396" url="https://th.wikipedia.org/wiki?curid=414396" title="สุทัศน์ จันทร์แสงศรี">สุทัศน์ จันทร์แสงศรี นายสุทัศน์ จันทร์แสงศรี (เกิด 29 มีนาคม พ.ศ. 2500) สมาชิกสภาผู้แทนราษฎรจังหวัดเพชรบูรณ์ เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทย อดีตเคยดำรงตำแหน่งสมาชิกวุฒิสภา และเป็นอดีตหัวหน้าพรรคประชาภิวัฒน์ประวัติ ประวัติ. สุทัศน์ จันทร์แสงศรี เกิดเมื่อวันที่ 29 มีนาคม พ.ศ. 2500 เป็นบุตรของนายฮุ้ยพงษ์ และนางโบหล่าน แซ่ห่าน มีพี่น้อง 4 คน สำเร็จการศึกษาระดับปริญญาตรี วิทยาศาสตรบัณฑิต มหาวิทยาลัยขอนแก่น และปริญญาโทรัฐประศาสนศาสตรมหาบัณฑิต สถาบันบัณฑิตพัฒนบริหารศาสตร์ สมรสกับนางสุมนา มีบุตร 4 คนงานการเมือง งานการเมือง. อดีตเคยเป็น ส.อบจ.เพชรบูรณ์ ปี พ.ศ. 2543 ได้รับเลือกเป็นสมาชิกวุฒิสภา ต่อมาปี พ.ศ. 2550 ลงสมัครเป็นสมาชิกสภาผู้แทนราษฎร ในนามพรรคประชาธิปัตย์ และได้รับการเลือกตั้ง แต่ภายหลังถูกคณะกรรมการการเลือกตั้งตัดสินให้ใบเหลือง เลือกตั้งใหม่ ปรากฏว่านายสุทัศน์พ่ายให้กับนายณรงค์กร ชวาลสันตติ จากพรรคพลังประชาชน ปี พ.ศ. 2552 นายสุทัศน์ได้จดทะเบียนจัดตั้งและดำรงตำแหน่งหัวหน้าพรรคประชาภิวัฒน์ ซึ่งได้รับคำวิพาษ์วิจารณ์ว่าเป็นพรรคแนวร่วมของกลุ่มพันธมิตรประชาชนเพื่อประชาธิปไตย รวมถึง พล.ต.มนูญกฤต รูปขจร อาจลาออกจากพรรคประชาธิปัตย์มาร่วมด้วย แต่ที่สุดก็ไม่ได้เกิดขึ้น ปี พ.ศ. 2554 นายสุทัศน์กลับปรากฏชื่อเป็นผู้สมัครสมาชิกสภาผู้แทนราษฎรจังหวัดเพชรบูรณ์ในนามพรรคเพื่อไทย และได้รับการเลือกตั้งในที่สุด โดยสามารถเอาชนะนายวิจิตร พรพฤฒิพันธุ์ อดีต ส.ส. จากพรรคชาติไทยพัฒนาสมาชิกสภาผู้แทนราษฎร สมาชิกสภาผู้แทนราษฎร. สุทัศน์ จันทร์แสงศรี ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเพชรบูรณ์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
