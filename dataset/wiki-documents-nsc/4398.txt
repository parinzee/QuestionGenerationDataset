<doc id="4398" url="https://th.wikipedia.org/wiki?curid=4398" title="ฮันเตอร์ x ฮันเตอร์">ฮันเตอร์ x ฮันเตอร์ ฮันเตอร์ × ฮันเตอร์ () () เป็น การ์ตูนญี่ปุ่น ที่แต่งและวาดภาพประกอบโดย โยชิฮิโร โตกาชิ มุ่งเน้นไปที่เรื่องราวของ กอร์น ฟรีคส์ เด็กชายอายุ 12 ปี ที่ออกผจญภัยเพื่อสืบหาพ่อ จิน ฟรีคส์ ซึ่งเป็นฮันเตอร์มืออาชีพ จินออกเดินทางเพื่อตามหาความฝันโดยทิ้งลูกชายไว้เบื้องหลัง ดังนั้นกอร์นจึงพยายามที่จะเดินตามรอยพ่อของเขาคือ เป็นฮันเตอร์ให้ได้ แรงบันดาลใจในการแต่งการ์ตูนเรื่องนี้มาจากงานอดิเรกในการเก็บสะสมสิ่งของของผู้แต่ง ปัจจุบัน ฮันเตอร์ × ฮันเตอร์ เป็นการ์ตูนญี่ปุ่น 1 ใน 2 เรื่องที่ไม่ถูกนำมาจัดลำดับความนิยมโดยเรียงตามสารบัญในนิตยสาร โชเน็ง จัมป์ รายสัปดาห์ฮันเตอร์ ฮันเตอร์. ฮันเตอร์ในการ์ตูนเรื่องนี้หมายถึงกลุ่มคนที่สอบผ่านการคัดเลือกทางด้านร่างกายและจิตใจ โดยการสอบในแต่ละปีจะเปลี่ยนรูปแบบไปเรื่อยๆขึ้นอยู่กับทางกรรมการผู้คุมสอบ เมื่อสอบผ่านแล้วจะมีการมอบการ์ดฮันเตอร์ เพื่อแสดงตัวว่าเป็นฮันเตอร์ที่แท้จริง สามารถใช้ประโยชน์ได้หลายอย่าง เช่น ใช้เป็นบัตรผ่านสำหรับเข้าประเทศหรือสถานที่ ที่ห้ามคนทั่วไปเข้า หรือแม้แต่ ใช้เป็นหลักประกันในการกู้เงินเป็นจำนวนมากๆได้ และมีการจัดระดับตามความสามารถในการสร้างชื่อเสียงและช่วยเหลือสังคมได้ ฮันเตอร์แต่ละคนจะมีลักษณะนิสัย และหน้าที่การงานต่างกัน โดยมีตั้งแต่ ฮันเตอร์นักอนุรักษ์ จนถึง ฮันเตอร์นักฆ่า โดยจัดความสามารถเป็นระดับดาว 1-3 และมีขั้นพิเศษเป็นผู้บริหารองค์กรฮันเตอร์- กฎ 10 ข้อสำหรับฮันเตอร์เนื้อเรื่อง เนื้อเรื่อง. ฮันเตอร์ ชื่อเรียกของเหล่ามนุษย์ที่มีความสามารถพิเศษในการใช้อนุภาพของเน็นและเอ็น เทียบเคียงกับโลกความจริงนั้นสามารถแปลงความสามารถในความคิดให้กลายมาเป็นอำนาจจริงในรูปแบบนามธรรมและจิตใจ ความนึกคิดให้กลายเป็นของจริงขึ้นมาได้ โลกแห่งนี้มีสมาคมลับที่เรียกกันว่า ฮันเตอร์ x ฮันเตอร์ เพื่อปกครองเหล่า นักรบฮันเตอร์ และมอบหมายภารกิจในการกำจัดหัวโขมยและอาชญากรรมต่าง และจัดการคัดเลือกเหล่า ฮันเตอร์หน้าใหม่ทุกปี โดย กอร์น เด็กหนุ่ม 10 ขวบ อาศัยอยู่กับ น้าสาวชื่อ มิโตะ และคุณยาย อาศัยในเกาะปลาวาฬ ซึ่งเป็นเกาะเล็ก ๆ ที่ชาวประมงอาศัยอยู่กัน โดยกอร์น ได้รับรู้เพียงว่า พ่อและแม่ของเขาเสียชีวิตเนื่องจากอุบัติเหตุ โดยการปิดบังของน้าและคุณยาย แต่ทว่าวันหนึ่งกอร์นได้เข้าไปในป่าและถูกหมีจิ้งจอกแม่ลูกอ่อนทำร้าย ขณะที่เข้าตาจนนั้น ฮันเตอร์ ไคท์ ได้เข้ามาช่วยชีวิตไว้ และไคท์ได้เล่าให้กอร์นฟังว่า พ่อของกอร์นนั้นยังไม่ตาย แต่กลับกัน พ่อของกอร์นยังเป็นฮันเตอร์ระดับ 3 ดาวชั้นแนวหน้า และก็เป็นอาจารย์ของเขาด้วย เมื่อกอร์นได้ฟังและรู้ว่าพ่อของเขายังมีชีวิตอยู่ เขาจึงตัดสินใจที่จะออกตามหาพ่อ โดยสิ่งแรกที่เขาตัดสินใจจะทำคือ ต้องเข้าสอบนฮันเตอร์ให้ได้การสอบฮันเตอร์ การสอบฮันเตอร์. เป็นจุดเริ่มต้นของเรื่องราวทั้งหมด เมื่อกอร์น ได้สมัครเข้าสอบฮันเตอร์ และร่วมผจญภัยกับผู้ที่มาเข้าสอบฮันเตอร์เช่นเดียวกันอีก 3 คนและกลายมาเป็นเพื่อนสนิทในภายหลัง คือ คิรัวร์ คุราปิก้า และ เลโอริโอ เรื่องราวดำเนินจากการสมัครสอบฮันเตอร์ การเดินทางไปยังสนามสอบ การสอบในรอบต่างๆ และได้เจอกับศัตรูผู้มีนิสัยแปลกประหลาด เช่น ฮิโซกะ ในสนามสอบ ในการสอบรอบสุดท้าย ทั้ง กอร์น คุราปิก้าและเลโอรีโอ สอบผ่าน ยกเว้นคิรัวร์ที่จงใจทำผิดกฎการสอบจึงสอบฮันเตอร์ไม่ผ่าน หลังจากนั้นทั้งสามคนจึงเดินทางไปพบคิรัวร์ที่บ้านเกิดบนยอดเขาคูรูรู ทำให้รู้ว่าคิรัวร์ มาจากครอบครัวนักฆ่าซึ่งฝึกสอนให้คิรัวร์เป็นเครื่องมือสังหาร ไม่มีมิตรสหาย แต่ด้วยความตั้งใจจริงและมิตรภาพของพวกเค้าทั้ง 4 คน ทำให้สามารถพาคิรัวร์ออกมาได้สำเร็จการฝึกที่หอคอยกลางหาว การฝึกที่หอคอยกลางหาว. คุราปิก้าได้แยกตัวเพื่อตามหาเบาะแส เนตรสีเพลิงดวงตาของคนในเผ่าคูลท์ที่ถูกกลุ่มโจรเงามายา สังหารแล้วชิงดวงตาไป ส่วนเลโอลีโอก็เตรียมตัวเข้าสอบเป็นหมอ คิรัวร์ถามกอร์นว่าเอาไงต่อไปกอร์นบอกว่าจะเอาป้ายไปคืนให้ฮิโซกะแต่กอร์นฝีมือยังไม่ถึงขนาดเอาป้ายไปคืนให้ฮิโซกะได้ คิรัวร์จึงแนะนำให้ไปเข้าประลองที่หอคอยกลางหาว เพื่อฝึกฝีมือขณะเดียวกันก็สะสมเงิน โดยการประลองในหอคอยนี้ ผู้ชนะจะเลื่อนขึ้นไปประลองในชั้นที่สูงกว่าและได้รับเงินรางวัลจากทางหอคอยซึ่งจัดการประลองให้คนดูได้ชมและเล่นพนัน หลังจากที่กอร์นกับคิรัวร์ชนะจนเลื่อนขึ้นมาถึงชั้นที่ 200 ก็ได้มาเจอกับฮิโซกะอีกครั้งหนึ่ง ซึ่งฮิโซกะได้ใช้วิชาเน็น จนทั้งคู่ไม่สามารถลงทะเบียนต่อสู้ในชั้นที่ 200 ได้ ทำให้ชายที่ชื่อ วิงก์ ที่กำลังสอนลูกศิษย์ชื่อ ซูชิ อยู่ ในหอคอยนี้ รับเป็นอาจารย์สอนพื้นฐานเน็น ให้กับกอร์นและคิรัวร์ ซึ่งเน็นของกอร์นเป็นสายเสริมพลัง ส่วนของคิรัวร์เป็นสายเปลี่ยนแปลง ถึงแม้ว่ากอร์นจะแพ้ฮิโซกะตกรอบที่ชั้นนี้ แต่ทั้งคู่ก็พอใจและตัดสินใจออกจากหอคอย เพื่อเตรียมเข้าการประมูลเกมส์กรีดไอส์แลนด์ที่เมืองยอร์คชิน ในช่วงที่ กอร์นและคิรัวร์ อยู่ที่หอคอยกลางหาวนั้น (แต่ระหว่างที่กอร์นสู่กับฮิโซกะก็สามารถคืนป้ายให้ฮิโซกะได้ในที่สุด) คุราปิก้า ได้ฝึกฝนเน็นในป่ากับอาจารย์ท่านหนึ่ง ซึ่งเน็นของคุราปิก้าเป็นสายแปรสภาพ และได้สมัครเป็นบอดี้การ์ด ให้กับเศรษฐีตระกูลนอสตาร์ต เพื่อตามหาร่องรอยเนตรสีเพลิงการประมูล และ กลุ่มโจรเงามายา การประมูล และ กลุ่มโจรเงามายา. กอร์น คิรัวร์ คุราปิก้า และ เลโอรีโอ มาพบกันอีกครั้งที่เมืองยอร์คชิน โดย กอร์นและคิรัวร์ มีเป้าหมายที่จะมาประมูลเกมกรีดไอส์แลนด์ให้ได้ คุราปิก้ามาเป็นบอดี้การ์ดให้เนออน นอสตาร์ด ที่มาร่วมงานประมูลดวงตาของเพื่อนร่วมเผ่า ขณะเดียวกันโจรเงามายา วางแผนจะปล้นสินค้างานประมูลทั้งหมด แต่สามารถปล้นสินค้าไปได้เพียงส่วนหนึ่ง ทำให้ผู้จัดงานประมูลว่าจ้างนักฆ่าทั่วโลกมารวมตัวกันเพื่อต่อสู้กับโจรเงามายา โดยคุณปู่และคุณพ่อของคิรัวร์ได้เข้าร่วมในกลุ่มนักฆ่าด้วย คุราปิก้าสามารถสังหารกลุ่มโจรเงามายาได้สองคน คือ อุโบกินและปาคูโนด้า และสามารถจับตัวหัวหน้าโจรเงามายา คุโรโร่ ลูซิเฟอร์ ได้ แต่กอร์นและคิรัวร์ถูกจับตัวไป จึงเกิดข้อตกลงแลกเปลี่ยนตัวประกันกัน คุราปิก้าได้ใช้ความสามารถเน็นของตัวเองสะกดเน็นของคุโรโร่ และปาคุโนด้า ไว้ หลังการแลกเปลี่ยนคุโรโร่ปลอดภัยแต่ไม่สามารถใช้เน็นได้ จึงต้องออกตามหาผู้มีความสามารถขจัดเน็น ส่วนปาคุโนด้าที่ฝ่าฝืนข้อตกลงถูกโซ่เน็นของคุราปิก้าทำให้เสียชีวิต สมาชิกในกองโจรเงามายาเลิกล้มการตามล่าคุราปิก้าชั่วขณะ เนื่องจากไม่ต้องการให้โซ่เน็นที่ปักอยู่ที่หัวใจของคุโรโร่รุนแรงขึ้น ซึ่งอาจส่งผลต่อชีวิตของคุโรโร่ได้ ในส่วนของการประมูลนั้นก็ยังคงดำเนินต่อไป เกมกรีดไอส์แลนด์ได้ถูกประมูลโดยมหาเศรษฐี บัตเทลเลอร์ ไปทั้งหมด กอร์นและคิรัวร์จึงเปลี่ยนแผนการคือ ไปสมัครเป็นผู้เข้าร่วมเล่นเกมแทน เพราะกรีดไอส์แลนด์เป็นเกมส์ที่เล่นได้เฉพาะผู้ใช้เน็นเท่านั้น การคัดเลือกผู้ที่เข้าไปเล่นเกมส์จะให้ฮันเตอร์เทซเกเลอร์เป็นผู้คัดเลือกโดยการแสดงเน็นให้เค้ายอมรับ ทั้งสองคนจึงต้องทุ่มเทฝึกฝนฮัทสึอย่างเต็มที่เกมกรีดไอส์แลนด์ เกมกรีดไอส์แลนด์. เกมกรีดไอส์แลนด์ (GREED ISLAND) เป็นเกมที่จินและเพื่อนร่วมกันสร้าง โดยชื่อเกมมาจากชื่อคนสร้างทั้ง 11 คน เกมเป็นการดำเนินเรื่องตามการใช้งานบทเกม RPG และการรวมคนเพื่อเข้าสู่ อีเว้นต่างๆ โดยเกมถูกสร้างอยู่บนโลกจริง โดยมีทางเข้าออกทางเดียวคือ ใช้เครื่องเกม GREED ISLAND เข้าออกเท่านั้น หากบุกรุกสถานที่จริงโดยไม่ได้ผ่าน GREED ISLAND จะถูกกำจัดออกจากเกม ภายใน GREED ISLAND ถูกสร้างจากเอ็นและเน็น ทั้งสิ่งมีชีวิต ของใช้ ผู้คนบ้างส่วน และมีการตั้งอีเว้นท์อยู่ในระบบของมันเอง ผู้เล่นจะได้รับสมุดเก็บสะสมการ์ด โดยการเปลี่ยนสิ่งของภายในเกมหรือสิ่งมีชีวิตให้กลายเป็นการ์ด สามารถใช้การ์ดคาถาได้ ผู้เล่นสามารถใช้เน็นต่อสู้กับสัตว์ประหลาดและผู้เล่นด้วยกันได้ ซึ่งทำให้ผู้เล่นบาดเจ็บและตายได้จริงๆ เกมจะเคลียร์ได้ต่อเมื่อมีผู้เล่นสามารถสะสมการ์ดพ็อคเก็ตจำกัดได้ครบ 100 ใบ และได้ขอของอะไรก็ได้ในเกมออกไปสู่โลกภายนอก 3 ชิ้น คิรัวร์ กอร์นได้พบกับบิสเก็ต สาว(?)วัย57ปี ยอดฝีมือการใช้เน็นที่เป็นอาจารย์ของวิงก์อีกทีเพราะทนดูทั้งคู่สู้และหนีแบบไม่ได้เรื่องได้ราวไม่ไหว เนื่องจากความเก่งกาจของบิสเก็ตและการฝึกที่ทรหดโหดเข้าขั้น ทำให้ไม่นานกอร์นและคิรัวร์พัฒนาฝีมือได้อย่างก้าวกระโดด เพียงสามเดือนก็ปรับพื้นฐาน คิดท่าไม้ตายและฝึกสู้เสมือนจริงได้จนครบและแน่นพอจะลุยสู่กรีดไอร์แลนด์ของจริงได้ ทั้งสามได้เผชิญกับการล่าการ์ดระหว่างสองกลุ่มหลักคือกลุ่มของเทสเกลเลอร์และกลุ่มบอมเบอร์ พวกเขาเลือกเข้าฝ่ายเทสเกลเลอร์และร่วมมือกันชิงการ์ด"พื้นที่ชายทะเล" หนึ่งในการ์ดหายากที่กลุ่มบอมเบอร์ต้องการมาครอบครองได้สำเร็จด้วยการช่วยเหลือจากฮิโซกะ จากนั้นกลุ่มเทสเกลเลอร์จึงตกลงถ่วงเวลาให้พวกกอร์นฝึกและพักรักษาตัวสามอาทิตย์เพื่อเตรียมตัวรับมือกับกลุ่มบอมเบอร์ที่จะเข้ามาชิงการ์ดอย่างหนัก เพราะกอร์นใช้ออร่าไปจนหมด และมือคิรัวร์พังยับเยิน ทั้งสามรู้ว่าเวลาแค่นี้ไม่อาจทำให้แผลหายได้ ดังนั้นกอร์นและบิสเก็ตจึงฝึกฝน และให้คิรัวร์พักผ่อนพร้อมคิดกลยุทธ์ไปด้วย จากนั้นเมื่อเวลาครบ กลุ่มเทสเกลเลอร์ถูกเล่นงานและถอนตัวจากเกม เหลือสมาชิกไว้คนหนึ่งคอยสนับสนุนพวกกอร์น ด้วยกลยุทธ์ที่คิรัวร์คิด ทำให้ทั้งสามเอาชนะกลุ่มบอมเบอร์ลงได้อย่างราบคาบ และเพราะพวกเขาตกลงใช้การ์ด"ลมหายใจมหาเทพ"ช่วยรักษาทั้งที่เป็นศัตรูกัน กลุ่มบอมเบอร์จึงยอมพวกกอร์นทุกประการ ด้วยเหตุนี้ พวกกอร์นจึงสะสมการ์ดครบ99ใบ ตอบคำถามชิงการ์ดใบสุดท้ายได้อีก1ใบจึงครบถ้วนทั้ง100ใบ จึงเคลียร์เกมได้ และกอร์นได้เข้าไปพบ2ผู้สร้างเกม ลิสท์และดอว์น ดอว์นเล่าเรื่องจินให้กอร์นฟัง และมอบกล่องสมบัติใส่การ์ดที่ใช้ในโลกภายนอกให้ หลังจากผ่านงานเฉลิมฉลองการเคลียร์เกม กอร์นเลือกการ์ดมาสามใบ และออกจากเกมไปพร้อมกับคิรัวร์และบิสเก็ต โดยของชิ้นแรก บิสเกตเลือกอัญมณีบลูมาเบิลออกไป และของอีกสองชิ้น กอร์นได้เลือกเวทมนตร์ในเกมที่จะสามารถตามตัวจินได้ เมื่อได้ใช้เวทมนตร์เพื่อตามหาจิน กลับกลายเป็นว่า กอร์นและคิรัวร์ได้บินไปหาไคท์แทน ซึ่งเป็นแผนของจินที่ตั้งไว้สมัยตอนสร้างเกม ว่าถ้ากอร์นใช้"แม็คเนติกฟอร์ซ"แสดงว่าเตรียมใจมาพอที่จะมาเจอพ่อด้วยตัวคนเดียว เขาจะให้พบ แต่ถ้ามาด้วย"แอ็คคอมปานี"ซึ่งเป็นการ์ดที่จะพาพวกพ้องตัวเองไปด้วย จินถือว่าไม่ผ่าน และตั้งโปรแกรมให้ไปพบไคท์แทนคิเมร่าแอ๊นท์และราชาแห่งมด คิเมร่าแอ๊นท์และราชาแห่งมด. คิเมร่าแอ๊นท์ (Chimera Ant) เป็นสัตว์ประหลาดคล้ายมด แต่มีลักษณะเด่นแบบคิเมร่า ซึ่งสามารถกินสิ่งมีชีวิตต่างๆและผสมออกมาเป็นสัตว์ผสมครึ่งมดและสัตว์อื่นๆที่กินเข้าไป โดยเมื่อนางพญาพอใจกับสัตว์ชนิดไหนจะกินไม่เหลือเผ่าพันธุ์เลยแม้แต่ตัวเดียว จนกระทั่ง นางพญาคิเมร่าแอ๊นท์ ได้อาละวาดมาจนถึงประเทศ NGL (Neo Green Life) และยึดสถานที่นั้นเป็นรัง นางพญาเริ่มกินมนุษย์เข้าไปซึ่งทำให้สืบเชื้อสายระหว่างมดกับมนุษย์ทำให้มีความสามารถในการใช้เน็นได้ ซึ่ง นางพญาคิเมร่าแอนท์ ตั้งใจจะให้กำเนิดราชาที่แข็งแกร่งที่สุดในโลก ก่อนการให้กำเนิด ราชาคิเมร่าแอ๊นท์ นางพญาได้ให้กำเนิดมดแต่ละรุ่นซึ่งบางรุ่นจะใช้เน็นได้ หลังจากนั้นจึงเริ่มให้กำเนิดองค์รักษ์ซึ่งแข็งแกร่งมากถึง 3 ตน นั่นคือ เนเฟลปีโต้, ชาวอาปูฟู และ มอนโทโทยูปี โดยที่ ไคท์ ถูกสังหารโดย เนเฟลปีโต้ ในระหว่างเข้าไปสอดแนมพร้อมกับ กอร์น และ คิรัวร์ ซึ่งได้ถูกเอ็นของ ปีโต้ ที่มีลักษณะเป็นหนวดปลาหมึกรัศมีถึง 2 กิโลเมตรโดยบังเอิญ และ กอร์น ที่จะตั้งใจสู้แลกชีวิตก็ถูก คิรัวร์ ทุบจนสลบก่อนจะหลบหนีออกมาเจอประธาน เนเทโล่ ที่ชายแดน NGL ฝ่ายสมาชิกสมาคมฮันเตอร์นำโดย เนเทโล่ ได้รวบรวมมือสังหารภายในสมาคมรวมทั้ง กอร์น และ คิรัวร์ ที่ฝึกฝนเน็นเพิ่มเติมจาก บิสเก็ต ตั้งเป็นทีมปราบปรามคิเมร่าแอ๊นท์ขึ้น แต่ไม่ทันเวลาที่นางพญาจะกำเนิดราชา ซึ่งนางพญาตั้งชื่อว่า "เมลเอม" แปลว่าแสงที่จะส่องให้ทุกสิ่งสว่างไสว โดยราชาเมื่อกำเนิดมาก็มีความสามารถทางสติปัญญาในระดับสูงและมีความสามารถในการใช้เน็นแบบมนุษย์ ก็ได้สังหารนางพญาและตัดสินใจจะเป็นราชาของโลก หลังจากนั้นกลุ่ม ราชา และองค์รักษ์ได้ย้ายถิ่นฐานมาตั้งอยู่ที่สาธารณรัฐกอลโต้ตะวันออก โดยยึดพระราชวังของผู้นำคนก่อนเพื่อใช้เป็นฐานบัญชาการเพื่อครองโลก ก่อนที่จะบังคับให้ประชาชนกว่า 5 ล้านคน เข้าคัดเลือกผู้ใช้เน็นซึ่งจะทำให้ประชาชนเสียชีวิตจำนวนมาก ขณะนั้นเอง ราชา กลับสงสัยว่าตัวเองนั้นมีชื่อว่าอะไรแล้วเกิดมาบนโลกนี้ทำไม และที่นี่เอง ราชาผู้ไร้นาม ก็ได้พบกับสาวน้อยตาบอดผู้หนึ่งที่ชื่อ โคมุกิ จ้าวแห่งกุนหงิ ซึ่งเป็นหมากกระดานที่ก่อกำเนิดจากชาวกอลโต้ ราชา นั้นใช้เล่นเพื่อฆ่าเวลาระหว่างรอคัดเลือกผู้ใช้เน็นเสร็จ โดยที่ ราชา ที่มีสติปัญญาสูงส่งเล่นเท่าไหร่ก็ไม่สามารถชนะได้แม้แต่ครั้งเดียว แต่ระหว่างนั้นเอง ราชา ก็มีความรู้สึกแปลกๆกับ โคมุกิ หน่วยปราบปรามคิเมร่าแอ๊นท์แยกเป็น 2 กลุ่ม คือหน่วยของกลุ่ม กอร์น นำโดย โมราอุ ที่บุกจากภายในพระราชวังโดยซ่อนตัวด้วยความสามารถไฮด์แอนด์ซีคของ โนว์ สมาชิกคนหนึ่งของทีมปราบปรามและกลุ่มของ เนเทโล่ ที่บุกมาจากท้องฟ้า ทีมปราบปรามคิเมร่าแอ๊นท์สู้กับ ยูปี และ กอร์น กับ คิรัวร์ ได้แยกออกมาเจอ ปีโต้ ซึ่งกำลังรักษา โคมุกิ ตามคำสั่งของราชาซึ่งบาดเจ็บสาหัสจากความสามารถดราก้อนไดรฟ์ของ เซโน่ ปู่ของ คิรัวร์ ที่ เนเทโล่ เชิญมาร่วมสู้ด้วย ซึ่งระหว่างนั้นเอง กอร์น กับ คิรัวร์ ก็มีปากเสียงกันเกิดขึ้นก่อนที่ กอร์น จะยอมปล่อยให้ ปีโต้ รักษา โคมุกิ ต่อไปโดย ปีโต้ ให้สัญญาว่าจะรักษา ไคท์ ให้เหมือนเดิม และหลังจากแยกราชาจากองค์รักษ์ได้แล้ว คิรัวร์ ก็ตัดสินใจแยกตัวออกมาจาก กอร์น เพื่อมาช่วยทีมปราบปรามสู้กับ ยูปี และ เนเทโล่ เจอกับ ราชา ภายนอกพระราชวัง ที่นี่เอง คิรัวร์ ได้แสดงความสามารถใหม่ "กันมุล" เป็นครั้งแรก แต่สู้ระดับพลังของ ยูปี ไม่ได้ก่อนที่ทีมปราบปรามจะพ่ายแพ้ไป ด้วยความสามารถของ ราชา ที่แข็งแกร่งสุดหยั่งคาดทำให้ประธาน เนเทโล่ ได้เสียชีวิต ก่อนตาย เนเทโล่ ได้บอกว่าราชานั้นชื่อ เมลเอม หลังจากนั้นก็ได้ใช้ระเบิดนาปาล์มพิษกุหลาบแพร่พิษโดนราชาและองค์รักษ์ทั้งสองคน แต่ ราชาเมลเอม ได้ฟื้นคืนชีพขึ้นมาโดยร่างกายเสียหายไปบางส่วน ซึ่งองค์รักษ์อีกสองคน คือ ปูฟ และ ยูปี เสนอร่างกายให้ราชากินเพื่อรักษาบาดแผล แต่หลังจากนั้น ราชาเมลเอม กลับจำความก่อนหน้านี้ไม่ได้ และพบกับความผิดปกติของตนเองว่าจะเสียชีวิตจากพิษในไม่ช้า ฝ่าย กอร์น นั้นซึ่งได้สูญเสีย ไคท์ ไปในการสู้กับ เนเฟลปีโต้ ครั้งก่อนเสียใจมากที่ ปีโต้ กลับคำไม่รักษาให้และบอกว่าคนตายไม่สามารถชุบชีวิตให้คืนมาได้อีกซ้ำยังจะสังหาร กอร์น อีกด้วย ทำให้ กอร์น โกรธมากแล้วได้เปลี่ยนแปลงร่างกายของตนเองจากเด็กไปเป็นผู้ใหญ่ โดยใช้สัตย์สาบานทำให้ใช้ความสามารถเน็นในระดับสูงสุดในสายเสริมพลังจากอนาคตตัวเองมาใช้ ทำให้ กอร์น ใช้ "หมัดเป่ายิ้งฉุบ" สังหาร ปีโต้ เพื่อแก้แค้นให้ ไคท์ ได้สำเร็จ คิรัวร์ ได้มาเจอ กอร์น อีกครั้งซึ่งเขาตกใจกับสิ่งที่เกิดขึ้นกับ กอร์น เป็นอย่างมาก จังหวะนั้นเอง คิรัวร์ ก็ช่วย กอร์น จากการจู่โจมของ ปีโต้ ที่กลายเป็นซากศพไปแล้วซึ่งใช้ความสามารถสายพิเศษควบคุมร่างกายตัวเอง แต่ กอร์น ต้องสูญเสียแขนขวาไปข้างหนึ่ง หลังจากนั้น กอร์น ก็ระเบิดออร่าเข้าใส่ซากศพของ ปีโต้ จนแหลกละเอียดแล้วเขาก็สิ้นสติไป และ คิรัวร์ แบกมารักษาที่โรงพยาบาลของสมาคมฮันเตอร์ หลังจากติดพิษกุหลาบของ เนเทโล่ ยูปี และ ปูฟ ก็เสียชีวิตในเวลาต่อมา และ ราชาเมลเอม เองก็ได้พบกับคิเมร่าแอ๊นท์ตัวหนึ่งที่ชื่อ เวลฟีน มันได้บอกว่าก่อนที่ราชาจะความจำเสื่อมพระองค์ได้อยู่กับสาวน้อยผู้หนึ่ง ทำให้ราชาที่จำความเลาๆก่อนหน้านี้ว่าเล่นกุนหงิกับใครคนหนึ่งซึ่งยังไม่เคยเอาชนะได้จำความได้ทั้งหมด ราชาเมลเอม จึงได้มาพบ โคมุกิ อีกครั้งหลังจากหน่วยปราบปรามเอาตัวมาซ่อนที่โกดังแห่งหนึ่งระหว่างบุกเข้ามาในพระราชวัง โดยที่ โคมุกิ ถูกรักษาจาก ปีโต้ จนอาการบาดเจ็บหายทุเลาเรียบร้อยแล้ว และราชาที่เคยตั้งคำถามที่ว่าตัวเองนั้นเกิดมาทำไมก็ได้รับคำตอบแล้วว่า ตัวเองนั้นเกิดมาเพื่อรัก โคมุกิ และเพื่อเล่นกุนหงิกับสาวน้อยตาบอดผู้นี้ตลอดไป โคมุกิ เองก็ทราบถึงความรู้สึกที่ ราชาเมลเอม มีให้ ก็เกิดความรู้สึกรักราชาเช่นเดียวกัน หลังจากนั้น ราชาเมลเอม ที่เป็นสุดยอดสิ่งมีชีวิตบนโลกก็ได้เสียชีวิตในอ้อมกอดของเธอในวาระสุดท้ายอย่างเรียบง่ายนั่นเอง คอลโต้ ฝ่ายคิเมร่าแอ๊นท์ที่รอดชีวิตได้เก็บลูกคนสุดท้ายของนางพญามดไปและพบว่าเขาไม่ใช่น้องสาวที่ชื่อเรนะ แต่กลับไปเป็นไคท์แทนประธานคนใหม่และชีวิตกอร์น ประธานคนใหม่และชีวิตกอร์น. หลังจากกลับมาจากการสังหาร คิเมร่าแอ๊นท์ เนโทโร่ ประธานฮันเตอร์ ได้บันทึกคำกล่าวการเลือกตั้งประธานคนใหม่ ซึ่งการเลือกตั้งใช้วิธีการลงคะแนนเสียงของฮันเตอร์ทั่วโลก ทางฝ่ายกอร์นนั้นได้รับรู้ความจริงว่า นางพญามดได้กินไคท์ไปส่วนหนึ่งและได้รวมเข้ากับหนู มด และมนุษย์เป็นเด็กผู้หญิงที่มีความทรงจำว่าตนคือ ไคท์ ชีวิตกอร์นจะเป็นอย่างไร? ประธานฮันเตอร์คนใหม่จะเป็นใคร?... โปรดติดตามกันต่อไปตัวละครตัวละครหลักตัวละคร. ตัวละครหลัก. - กอร์น ฟรีคส์ () กอร์นเคยใช้สัตย์สาบานเพื่อแก้แค้นให้ไคท์ ฮันเตอร์ที่ถูกฆ่าโดยมดองครักษ์ปิโต้ โดยแลกกับพรสวรรค์ทั้งหมดที่ตัวเองมี ทำให้ตัวเองเติบโตจากเด็กกลายเป็นผู้ใหญ่อย่างรวดเร็วและออร่าจำนวนมหาศาลในการโค่นล้มปิโต้จนเกือบตาย แต่ได้คิรัวร์ช่วยเหลือไว้ในท้ายที่สุด- เน็น : สายเสริมพลัง - ท่าไม้ตาย : หมัดจางจาง(เป่า ยิ้ง ฉุบ) ค้อนเป็นสายเสริมพลัง กรรไกรเป็นสายเปลี่ยนแปลง กระดาษเป็นสายแผ่พุ่ง - คิรัวร์ โซลดิ๊ก () อุปนิสัยโลเลของคิรัวร์ที่ผ่านมาเป็นเพราะถูกอิรุมิฝังเข็มเน็นไว้เพื่อบังคับให้คิรัวร์หลีกหนีจากอันตรายโดยอัตโนมัติ หลังจากถอนเข็มออกในภาคคิเมร่าแอ๊นท์จึงมีความกล้าที่จะต่อสู้เสี่ยงตายได้อีกครั้ง ถึงกระนั้นคิรัวร์ยังไม่สามารถตัดใจลงมือฆ่าคนในครอบครัวได้- เน็น : สายเปลี่ยนแปลง แปลงออร่าให้เป็นกระแสไฟฟ้าได้ แต่ต้องชาร์จไฟฟ้าอยู่เสมอ - ท่าไม้ตาย : กันมุล(รวดเร็วดั่งเทพ) แบ่งเป็นเด็นโคเซ็กกะ(สายฟ้าคำราม) และชิปปุจินไร(วายุคำรณ) แต่ละท่าเน้นความเร็วขั้นสูงสุดด้วยการส่งกระแสไฟฟ้าเข้าไปในร่างกาย ,ท่าเท้ามายา, โยโย่สั่งทำพิเศษ2อัน ใช้โจมตีระยะไกลได้- คุราปิก้า () คุราปิก้าต้องการแก้แค้นให้พวกพ้องในเผ่าที่ถูกควักดวงตาไป และสืบรู้ว่าคนร้ายคือ "กองโจรเงามายา" หรืออีกชื่อหนึ่งคือ "แมงมุม" จึงมาสอบฮันเตอร์เพื่อแก้แค้นและค้นหาข่าวสาร อุปนิสัยเอาจริงเอาจัง เยือกเย็นและมีไหวพริบ- เน็น : สายแปรสภาพ คือการแปรสภาพออร่าให้เป็นโซ่ และสายพิเศษ คือเมื่อตาเปลี่ยนเป็นสีแดง จะสามารถใช้เน็นทุกสายที่ฝึกมาได้ 100 เปอร์เซ็นต์ เรียกว่า "ห้วงเวลาจักรพรรดิ"- เลโอริโอ()- ฮิโซกะ ()- เน็น : สายเปลี่ยนแปลง - ท่าไม้ตาย : "บันจี้ กัม" คือการเปลี่ยนออร่าให้มีคุณสมบัติคล้ายหมากฝรั่ง ยืดหดได้อย่างรวดเร็วและจะเกาะติดกับเป้าหมายจนกว่าฮิโซกะจะปลด และ "เท็กซ์เจอร์พิสดาร" เปลี่ยนสภาพผิววัตถุบางๆให้กลายเป็นพื้นผิวของวัตถุอย่างอื่น ไม่ว่าพื้นผิวแบบใดก็สามารถลอกเลียนได้ทั้งสิ้น ตั้งแต่ผิวหนังมนุษย์ กระดาษ ต้นไม้ หิน ฯลฯตัวละครอื่นๆตัวละครอื่นๆ. - จิน ฟรีคส์- มิโตะ- วิงคส์- ไคท์- คุโรโร่ ลูซิเฟอร์ ()- บิสเก็ต ครูเกอร์- ประธานเนเทโล่ (Chairman Netero)- ราชามดเมลเอมเน็น เน็น. เน็น เป็นความสามารถพิเศษอยู่ภายในร่างกายของมนุษย์ทุกคน เน็นคือพลังงานชีวิตที่สามารถแสดงออกมาได้ มีลักษณะคล้ายออร่า โดยปกติแล้วจะอยู่ภายในร่างกาย เมื่อได้รับการฝึกฝน เพื่อเปิดช่องพลังให้ออร่าไหลออกมา ซึ่งการที่ออร่าไหลออกมาก็เท่ากับพลังชีวิตถูกใช้ไปด้วย จึงจำเป็นต้องฝึก เท็น เพื่อควบคุมออร่าให้ไหลเวียนรอบๆร่างกาย เพื่อที่จะสามารถนำออร่ามาใช้งานในรูปแบบต่างๆได้ ซึ่งออร่าที่นำออกมาใช้นี้เรียกว่า 'เน็น' และผู้ที่นำออร่าในร่างกายตนมาใช้งานได้อย่างอิสระจะถูกเรียกว่า 'ผู้ใช้เน็น... เน็นแบ่งเป็น 6 สายตามชนิดของออร่าคือ เสริมพลัง เปลี่ยนแปลง แผ่พุ่ง ควบคุม แปรสภาพ และสายพิเศษ(สายที่ไม่เข้าพวกอีก5สาย)ฮัตสึ ฮัตสึ. การแสดงเน็นและเอ็น การแบ่งสายความสามารถ เกิดจากแต่ละคนมีบุคลิกลักษณะนิสัย สภาพแวดล้อมการเลี้ยงดูความชอบและความเกลียดที่แตกต่างกันไป คุณสมบัติของออร่าจึงแตกต่างกันไปด้วย ฮัตสึเป็นพื้นฐานการใช้ออร่าตามสายให้แสดงเอกลักษณ์เฉพาะบุคคลออกมา เพราะรูปแบบที่ต่างกันไปในแต่ละคนจึงเรียกว่าเป็นการออกท่าเฉพาะตัวรึไม้ตายเลยก็ได้ โดยคุณสมบัติของออร่าซึ่งการทดสอบว่าตนเองอยู่สายไหนนั้น จะทำได้โดยการหาน้ำเปล่ามาใส่แก้วให้เต็ม และวางใบไม้หรือกระดาษให้ลอยบนน้ำ จากนั้นก็เอามือป้องแก้วน้ำและผนึกออร่าลงไปเพื่อสังเกตผลที่ได้นั้น จะแบ่งกว้างๆออกเป็น6สายดังนี้สายเสริมพลัง สายเสริมพลัง. เสริมพลังร่างกายหรือสิ่งของทำให้เคลื่อนไหวได้รุนแรง,ทรงพลังและแข็งแกร่งมากขึ้น นอกจากนี้ยังมีคุณสมบัติดั้งเดิมของออร่า(พลังชีวิต)เต็มเปี่ยม ฟื้นฟูรักษาร่างกายได้รวดเร็ว เป็นสายที่รูปแบบไม้ตายเรียบง่าย แค่เสริม "พลัง" ลงไป..แต่ทรงพลังที่สุดใน6สาย และนับว่าเป็นสายที่มีพลังรุกรับสูง เหมาะกับการสู้ตัวต่อตัวมากที่สุด- บุคคลที่อยู่สายเสริมพลัง เมื่อทดสอบด้วยแก้วน้ำ ปริมาณของน้ำในแก้วจะเพิ่มขึ้น - ตามความคิดเห็นของฮิโซกะ สายเสริมพลัง มีนิสัย เถรตรง ซื้อบื้อสายเปลี่ยนแปลง สายเปลี่ยนแปลง. เปลี่ยนแปลงคุณสมบัติดั้งเดิมของออร่า(พลังชีวิต) ให้เป็นคุณสมบัติอื่นๆ เช่นเหนียวหนืด,ความร้อน,ความเย็น,รูปรสกลิ่นสี เป็นต้น นอกจากนี้ยังเป็นรูปทรงให้เป็นรูปต่างๆได้สะดวกและใช้ออร่าจับต้องกระทบกับสิ่งอื่นได้ด้วย เป็นสายที่รูปแบบเริ่มตื่นตาขึ้นแลกกับพลังที่ลดลง แต่ก็ยังเหมาะแก่การสู้แบบตัวต่อตัวอยู่- บุคคลที่อยู่สายเปลี่ยนแปลง เมื่อทดสอบด้วยแก้วน้ำ รสชาติของน้ำจะเปลี่ยนแปลงไป - ตามความคิดเห็นของฮิโซกะ สายเปลี่ยนแปลง มีนิสัย โลเล ขี้โกหกสายแผ่พุ่ง สายแผ่พุ่ง. ยามปกติเมื่อปล่อยออร่าหลุดออกจากร่างกาย ออร่านั้นๆจะขาดแหล่งพลังและค่อยๆสลายตัวไปในที่สุด สายแผ่พุ่งเป็นสายที่ลดข้อเสียด้านนี้ลงไปและสามารถปล่อยออร่าออกห่างจากตัวได้นานและไกลขึ้นเป็นสายที่เหมาะแก่การต่อสู้ระยะกลางที่ควบคุมระยะได้ ทั้งยังได้เปรียบเรื่องปริมาณของออร่าด้วย มีความทรงพลังที่ใกล้เคียงสายเสริมพลังแต่ก็สามารถสร้างรูปแบบที่หลากหลายได้มากขึ้น เช่น ใช้ควบคู่กับสายแปรสภาพสร้างหุ่นเน็น หรือใช้สายแผ่พุ่งโดยตรง สร้างเป็นกระสุนเน็น- บุคคลที่อยู่สายแผ่พุ่ง เมื่อทดสอบด้วยแก้วน้ำ สีของน้ำจะเปลี่ยนไป - ตามความคิดเห็นของฮิโซกะ สายแผ่พุ่ง มีนิสัย ใจร้อน มักง่าย(แต่แฟรงคลิน หนึ่งในกองโจรเงามายาที่มีออร่าสายแผ่พุ่งนี้กลับเป็นคนสุขุมเยือกเย็นอย่างมาก?)สายควบคุม สายควบคุม. แฝงออร่าไว้ในวัตถุหรือบุคคลเพื่อควบคุมสิ่งนั้นๆได้ตามใจชอบ การควบคุมจะมีทั้งแบบอัตโนมัติ และแบบออกคำสั่ง รวมถึงในรูปแบบชักใยร่างกาย รึบงการจิตใจ แตกต่างกันไปตามแต่จะถนัด ใช้ควบคุมได้ทั้งสิ่งมีชีวิตและไม่มีชีวิต เป็นสายที่พลังรุกรับตกลงไปมากจนแทบจะน้อยที่สุดในทุกสายจึงไม่เหมาะในการสู้แบบเผชิญหน้า แต่หากวางแผนและเข้าควบคุมอีกฝ่ายได้ก็จะสามารถเอาชนะได้ทันทีไม่ว่าคู่ต่อสู้จะเก่งขนาดไหนก็ตาม- บุคคลที่อยู่สายควบคุม เมื่อทดสอบด้วยแก้วน้ำ ใบไม้หรือกระดาษที่ลอยอยู่จะขยับ - ตามความคิดเห็นของฮิโซกะ สายควบคุม มีนิสัย เจ้าหลักการ ทำอะไรตามใจตัวเองไม่สนคนอื่นสายแปรสภาพ สายแปรสภาพ. แปรสภาพออร่าให้กลายเป็นวัตถุสิ่งของจริงๆที่คนปกติสามารถจับต้องได้และแปรสภาพกลับคืนเป็นออร่าได้ มักจะแฝงออร่าของตนเองไปในวัตถุนั้นเพื่อสร้างเป็นอาวุธหรือเครื่องอำนวยความสะดวกที่มีความสามารถพิเศษแฝงอยู่ได้ เป็นสายที่พลังรุกรับตกลงไปมาก ไม่เหมาะในการสู้แบบเผชิญหน้า แต่ก็มีรูปแบบที่หวือหวาและความสามารถแฝงที่เอาไว้ใช้ประโยชน์ได้- บุคคลที่อยู่สายแปรสภาพ เมื่อทดสอบด้วยแก้วน้ำ จะมีสิ่งแปลกปลอมเจือปนในน้ำ - ตามความคิดเห็นของฮิโซกะ สายแปรสภาพ มีนิสัย หงุดหงิดง่าย เจ้าอารมณ์สายพิเศษ สายพิเศษ. เป็นสายที่ไม่มีลักษณะเหมือนสายใดสายนึงข้างต้น มีรูปแบบเฉพาะตัวค่อนข้างสูง มีบางปัจจัยที่ทำให้สายอื่นก็เปลี่ยนมาเป็นสายพิเศษได้เหมือนกัน โดยเฉพาะสายควบคุมหรือแปรสภาพ แต่ก็มีโอกาสไม่สูงนัก เพราะเป็นสายที่ไม่มีรูปแบบตายตัว จึงมีลักษณะการใช้ต่างกันออกไปตามแต่ละบุคคลมากกว่า บางทีก็เหมาะแก่การต่อสู้ แต่บางทีก็ไม่(เช่น ความสามารถพยากรณ์ของ เนออน นอสทราด)- บุคคลที่อยู่สายพิเศษ เมื่อทดสอบด้วยแก้วน้ำ ผลที่เกิดขึ้นจะแตกต่างออกไปจากทั้ง 5 สายข้างต้น เท่าที่ทราบกรณีของเนเฟลปีโต้ ใบไม้ที่ลอยอยู่จะฉีกขาดกระจายเป็นเสี่ยงๆ - ตามความคิดเห็นของฮิโซกะ สายพิเศษ มีนิสัย ทำอะไรสไตล์เฉพาะตัว มีพลังในการโน้มน้าวคนอื่นได้เอ็น เอ็น. เทคนิคขั้นสูงของ "เร็น" ใช้การแผ่ขยายออร่าที่คลุมร่างของตนเองให้เป็นรัศมีกว้างออกไปมากกว่าปกติ ทำให้สามารถรับรู้สิ่งที่เข้ามาในขอบเขตของ"เอ็น" ได้ ยิ่งเอ็นแผ่ขยายไปมากก็ยิ่งรับรู้ได้กว้างขึ้น แต่ต้องอาศัยการฝึกขั้นสูง โดยปกติผู้ที่ทำได้ก็จะใช้แค่ในระยะจู่โจมของตนเท่านั้น แต่ถ้าเป็นผู้เชี่ยวชาญอาจใช้"เอ็น"ที่มีรัศมีได้ร่วมร้อยเมตรทีเดียวมังงะแอนิเมชันปี 2542 แอนิเมชัน. ปี 2542. การขึ้นสู่จอแก้วเป็นครั้งแรกของ ฮันเตอร์ x ฮันเตอร์ นั้นได้ Rurouni Kenshin เป็นผู้กำกับและออกอากาศทั้งหมด 62 ตอน ออกอากาศครั้งแรกเมื่อ 16 ตุลาคม พ.ศ. 2542 ถึง 31 มีนาคม พ.ศ. 2544 ส่วนอีก 30 ตอนนั้นออกมาให้ชมทาง DVD 13 แผ่น เป็น OVA วางจำหน่ายตั้งแต่วันที่ 17 มกราคม พ.ศ. 2545 ถึง 18 สิงหาคม พ.ศ. 2547 รวมเป็น 92 ตอนปี 2554 ปี 2554. เมือเดือนกรกฎาคม 2554 ได้มีการประกาศสร้างอะนิเมะฮันเตอร์ x ฮันเตอร์ใหม่ โดยเริ่มเนื้อเรื่องใหม่ตั้งแต่ต้นตามต้นฉบับหนังสือการ์ตูน กำกับโดย Hiroshi Kōjina จาก Madhouse เขียนบทโดย Jun Maekawa และออกแบบตัวละครโดย Takahiro Yoshimatsu ออกอากาศทาง Nippon Television ของญี่ปุ่น เริ่มฉายวันแรก 2 ตุลาคม 2554 ออกอากาศในไทยครั้งแรก 15 พฤศจิกายน 2556 ทางช่อง Gang Cartoon ทุกวันพุธ-ศุกร์ เวลา 16:30-17:00น. โดยอากาศไป 50 ตอน หลังจากนั้นหยุดการออกอากาศอย่างไม่มีกำหนด และออกอากาศอีกครั้ง 1 พฤศจิกายน 2557 ทางช่อง 8 ทุกวันเสาร์-อาทิตย์ เวลา 8:00-8:30น. นอกจากนี้ยังเคยออกอากาศทาง Animax Asia อีกด้วย โดยออกอากาศในรูปแบบซับไทย ลิขสิทธิ์จัดจำหน่ายแผ่นในตอนที่ 1-48 เป็นของบริษัทโรส มีเดีย แอนด์ เอ็นเตอร์เทนเม้นท์ภาคสอบฮันเตอร์ภาคลานประลองกลางหาวภาคจอมโจรเงามายาภาคกรีดไอร์แลนด์ภาคคิเมร่าแอนท์ภาคการเลือกตั้งประธานฮันเตอร์ส่วนเกี่ยวข้องส่วนเกี่ยวข้อง. - ชื่อเรื่อง อ่านว่า "ฮันเตอร์ ฮันเตอร์" แทนที่ "ฮันเตอร์ เอ็กซ์ ฮันเตอร์" ซึ่งผู้วาดได้ไอเดียจากภาพยนตร์ญี่ปุ่นที่ ตำรวจมักจะพูดคำซ้ำสองคำ - ฮิโซกะมักจะมีอารมณ์ทางเพศสูงขึ้นเมื่อเห็นคนที่มีพลังเน็นสูง ไม่ว่าคนนั้นจะเป็นผู้ชายหรือผู้หญิง - คัลโต้ น้องของคิรัวร์ เป็นเพศชาย ถึงแม้ว่าจะแต่งตัวเป็นผู้หญิงตลอดเวลา โดยปรากฏใน หนังสือแนะนำของฮันเตอร์ x ฮันเตอร์ ว่า ครอบครัวโซลดิกมีลูกชาย 5 คน - เพศของคุราปิก้า เป็นเพศชาย แต่ผู้พากย์เสียงญี่ปุ่นเป็นผู้หญิง (kaida yuki ผู้พากย์มักพากย์ตัวละครที่มีลักษณะ "ผู้ชายหน้าหวาน" เช่น ฟูจิ ชูสึเกะ จาก The prince of tennis) หลักฐานที่ระบุเพศของ คุราปิก้าได้ดีที่สุดคือ ปกการ์ตูนเรื่อง ฮันเตอร์ X ฮันเตอร์ เล่ม 14 จะพบว่าคุราปิก้าไม่ใส่เสื้อ และเป็นเพศชาย - คุราปิก้าใส่ตุ้มหูทั้ง 2 ข้าง แต่มักปรากฏให้เห็นเพียงข้างเดียว โดยเฉพาะในอะนิเมะเวอร์ชันแรกที่ปรากฏให้เห็นอยู่บ่อยครั้ง - ในหนังสือแนะนำตัวละครของเรื่อง ที่ออกวางจำหน่ายเมื่อ มิถุนายน พ.ศ. 2547 ได้มีชื่ออย่างเป็นทางการในภาษาอังกฤษของตัวละครแต่ละตัวเขียนโดยผู้วาด ซึ่งชื่อแต่ละคนค่อนข้างประหลาด นักแปลหนังสือการ์ตูนหลายประเทศได้คงชื่อเดิมตามต้นฉบับเดิมไว้ ไม่ได้เปลี่ยนแปลง ตัวอย่างของชื่อตัวละครเช่น- คุราปิก้า - Kurapika - Curarpikt - ฮิโซกะ - Hisoka – Hyskoa - อิรุมิ - Illumi - Yellmi - คุโรโร่ - Quoll/Kuroro Lucifer – Quwrof Wrlccywrlir - อุโบกิน - Ubogin – Wbererguin - ชิซึคุ - Shizuku – Chzzok - ปาคุโนด้า - Pakunoda – Phalcnothdk - ในช่วงกลางเนื้อเรื่อง ตอนกรีดไอแลนด์ ลายเส้นของการ์ตูนได้ถูกวาดเหมือนภาพร่าง ทำให้มีการวิจารณ์กันอย่างสูง โดยในขณะนั้นผู้วาดมีอาการป่วยอย่างหนัก ผู้เขียนเขียนกับภรรยา(ซึ่งปัจจุบันได้หย่าร้างกันไปแล้ว) (โดยภรรยาของผู้เขียนนั้นเป็นคนวาดการ์ตูนเซเลอร์มูนด้วย) เพียงสองคนโดยไม่มีลูกมือจึงทำให้งานออกมาช้าและบางทีต้องหยุดนานเนื่องจากสุขภาพของผู้เขียนไม่ค่อยจะดีนัก- ชื่อของพี่น้องตระกูลโซลดิ๊กส์ทั้ง 5 คน มีการเล่นกับตัวอักษรบางประการ- อิรุมิ (Illumi อิ-ลุ-มิ) - มิลกี้ (Miluki มิ-ลุ-คิ) - คิรัวร์ (Killua คิ-ลุ-อะ) - อารุกะ (Alluka อะ-ลุ-คะ) - คัลโต้ (Kalluto คะ-ลุ-โตะ) สังเกตว่าชื่อของทุกคนจะเป็นการนำเสียงท้ายสุดของผู้ที่อาวุโสมากกว่า มาบวกกับเสียงเริ่มต้นของชื่อผู้อาวุโสน้อยกว่า แล้วคั่นกลางด้วยเสียง Lu</doc>
