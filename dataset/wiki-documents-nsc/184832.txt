<doc id="184832" url="https://th.wikipedia.org/wiki?curid=184832" title="ภูมิทัศน์ประหยัดพลังงาน">ภูมิทัศน์ประหยัดพลังงาน ภูมิทัศน์ประหยัดพลังงาน (อังกฤษ: Energy-efficient landscaping) เป็นงานออกแบบภูมิสถาปัตยกรรมประเภทหนึ่งที่มีความมุ่งหมายเพื่อลดการใช้พลังงาน ซึ่งมีข้อแตกต่างที่ชัดเจนระหว่างพลังงานที่ใช้ในการผลิตวัสดุและการก่อสร้างงานภูมิทัศน์และพลังงานที่ใช้ในระหว่างการใช้งานและการดูแลรักษา เทคนิคในการออกแบบรวมถึง:- การปลูกต้นไม้เพื่อให้ร่มเงาอาคารสถานที่ที่ช่วยลดพลังงานที่ใช้ในการปรับอากาศ - การปลูกต้นไม้หรือการสร้างฉากกันลมเพื่อลดความเร็วลม เป็นการช่วยลดการสูญเสียความร้อนในอาคารในประเทศหนาว - การปกคลุมผนังโดยการใช้ไม้พุ่มหรือไม้เลื้อยเพื่อลดแรงลมที่ปะทะกำแพงที่ทำให้สูญเสียความร้อนในฤดูหนาวและลดความร้อนจากพลังงานแสงอาทิตย์ที่ปะทะโดยตรงในฤดูร้อน - การใช้เปลือกอาคารเป็นดิน (Earth sheltering) และการหันเหตัวอาคารให้เข้ากับรูปทรงแผ่นดินและทิศทางแดด-ลม - การทำหลังคาเขียวที่ทำให้อาคารเย็นลงด้วยมวลความร้อนของดินหรือวัสดุปลูกที่ชุ่มชื้นและการระเหยคายน้ำของพืชที่ปลูกคลุม - ลดปรากฏการณ์เกาะความร้อนด้วยการทำผิวพื้นพรุนน้ำ, ใช้ผิวพื้นที่มีอัตราส่วนรังสีสะท้อน (albedo) สูง, การให้ร่มเงา, และการลดพื้นผิวดาดแข็ง - ใช้โคมไฟที่มีกระบังแสงเต็มที่ (แยงตาทำให้ต้องเพิ่มความสว่าง) , ใช้อุปกรณ์ตรวจจับระดับแสงสว่าง, และใช้อุปกรณ์ไฟประสิทธิภาพสูง เทคนิคภูมิทัศน์ประหยัดพลังงาน รวมถึงการใช้วัสดุท้องถิ่นเพื่อประหยัดพลังงานจากการขนส่ง, การทำปุ๋ยหมักและหั่นย่อยกิ่งไม้ ณ ที่ก่อสร้างเพื่อลดการขน "ขยะเขียว" ไปทิ้งนอกบริเวณก่อสร้าง, ใช้เครื่องมือและเครื่องทุ่นแรงธรรมดาเพื่อลดการใช้ไฟฟ้าหรือน้ำมัน, รวมทั้งการเลือกใช้พืชทนแล้งในพื้นที่แห้งแล้งหรือขาดน้ำ, การซื้อวัสดุพืชพรรณในท้องที่เพื่อลดการขนส่งและกรรมวิธีอื่นๆ ที่ช่วยลดการใช้พลังงาน</doc>
