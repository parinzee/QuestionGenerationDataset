<doc id="286933" url="https://th.wikipedia.org/wiki?curid=286933" title="โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี">โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี ตามที่มหาวิทยาลัยเกษตรศาสตร์ ได้มีนโยบายขยายการศึกษาไปยังท้องถิ่นในภูมิภาคต่างๆ ประกอบกับคณะรัฐมนตรี ได้มีมติอนุมัติหลักการขยายวิทยาเขตของมหาวิทยาลัยของรัฐในภูมิภาคต่างๆ ทั่วประเทศ โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี ปัจจุบันมีสถานะเป็นโครงการจัดตั้งวิทยาเขต สังกัดมหาวิทยาลัยเกษตรศาสตร์ บางเขนประวัติ ประวัติ. โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี เป็นโครงการหนึ่งที่อยู่ในความรับผิดชอบของมหาวิทยาลัยเกษตรศาสตร์ โดยเริ่มดำเนินการตั้งแต่ปีงบประมาณ พ.ศ. 2541 ซึ่งทางจังหวัดสุพรรณบุรีได้จัดหาที่สาธารณประโยชน์ลำสมุห์ในอำเภอเมือง และอำเภอบางปลาม้า ประกอบกับมูลนิธิบรรหารแจ่มใส ได้จัดหาพื้นที่มอบให้มหาวิทยาลัยเพื่อจัดเป็นพื้นที่การศึกษาในจังหวัดสุพรรณบุรี โดยเป้าหมายในขณะนั้น ได้วางนโยบายการศึกษาเป็น "วิทยาเขตสารสนเทศ" โดยจะจัดการศึกษาด้านการแพทย์ สาธารณสุข เภสัชศาสตร์ การกีฬา สุขภาพ และนิติศาสตร์ พ.ศ. 2554 มหาวิทยาลัยเกษตรศาสตร์มีคำสั่งที่ 1555/2554 ลงวันที่ 13 มิถุนายน 2554 แต่งตั้งคณะทำงานพิจารณาแนวทางในการโอนการดำเนินงานโครงการจัดตั้งวิทยาเขตสุพรรณบุรี ไปสังกัดวิทยาเขตกำแพงแสน และสภามหาวิทยาลัยเกษตรศาสตร์ ในการประชุมครั้งที่ 7/2554 เมื่อวันที่ 22 สิงหาคม 2554 มีมติอนุมัติโอนสำนักงานโครงการจัดตั้งวิทยาเขตสุพรรณบุรีไปสังกัดวิทยาเขตกำแพงแสนพื้นที่จัดตั้งวิทยาเขตพื้นที่จัดตั้งวิทยาเขต. - หมู่ที่ 2 ตำบลโคกโคเฒ่า อำเภอเมืองสุพรรณบุรี - หมู่ที่ 3 ตำบลท่าระหัด อำเภอเมืองสุพรรณบุรี - หมู่ที่ 11 ตำบลโคกคราม อำเภอบางปลาม้า จังหวัดสุพรรณบุรี อยู่ห่างจากศาลากลางจังหวัดสุพรรณบุรี ประมาณ 13 กม.ปัญหาและอุปสรรค ปัญหาและอุปสรรค. จากการนโยบายรัฐบาลที่ต้องการให้มหาวิทยาลัยเกษตรศาสตร์จัดการเรียนการสอนด้านแพทย์ โดยดำเนินการในภูมิภาคตะวันตก ณ จังหวัดสุพรรณบุรี ต้องล่าช้า เพราะปัญหาด้านการเมือง ปัญหาภาวะเศรษฐกิจตกต่ำ ทำให้ต้องมีการตัดทอนงบประมาณของมหาวิทยาลัยไปอย่างมาก ก่อสร้างอาคารเรียนที่ล่าช้า ส่งผลให้มีการเปิดรับนิสิตล่าช้า พ.ศ. 2551 สภามหาวิทยาลัยเกษตรศาสตร์ได้พิจารณาโครงการจัดตั้งวิทยาเขต 3 โครงการ คือ โครงการจัดตั้งวิทยาเขตลพบุรี สุพรรณบุรี และ กระบี่ โดยทั้งนี้ในส่วนของโครงการจัดตั้งวิทยาเขตสารสนเทศจังหวัดสุพรรณบุรี ยังให้ดำเนินการเรียนการสอนต่อไป แต่ทั้งนี้ให้ชลอการจัดตั้งคณะ หรือหลักสูตรด้านวิทยาศาสตร์ไว้ก่อน เว้นแต่ด้านสารสนเทศและคอมพิวเตอร์ที่ให้ดำเนินการต่อไปได้หลักสูตรที่เปิดการเรียนการสอนหลักสูตรที่เปิดการเรียนการสอน. - หลักสูตรบริหารธุรกิจบัญฑิต สาขาการโรงแรมและการจัดการท่องเที่ยวหลักสูตรที่เปิดสอนในอนาคตหลักสูตรที่เคยเปิดการเรียนการสอนหลักสูตรที่เคยเปิดการเรียนการสอน. - วิทยาศาสตร์การกีฬา ปัจจุบันได้โยกย้ายนิสิตไปเรียน ณ วิทยาเขตกำแพงแสน โดยจัดตั้งคณะวิทยาศาสตร์การกีฬา ขึ้นที่วิทยาเขตกำแพงแสน - สาขาสาธารณสุขศาสตร์ (ต่อเนื่อง) หลักสูตรนี้สังกัดคณะศึกษาศาสตร์ ปัจจุบันได้ยุติโครงการหลังรับนิสิต รุ่น 9 และได้ปิดสำนักงานโครงการตั้งแต่ มี.ค. 2555 โดยมหาวิทยาลัยเกษตรศาสตร์นำหลักสูตรไปจัดทำเป็น หลักสูตรสาธารณสุขศาสตรบัณฑิต 4 ปี โดยไปเปิดการเรียนการสอน ณ วิทยาเขตสกลนครแทน ตั้งแต่ ปีการศึกษา 2553 โดยจัดตั้งเป็นภาควิชาสาธารณสุขศาสตร์/โครงการจัดตั้งคณะสาธารณสุขศาสตร์ สังกัดคณะวิทยาศาสตร์และวิศวกรรมศาสตร์ และตั้งเป็นคณะสาธารณสุขศาสตร์ มหาวิทยาลัยเกษตรศาสตร์ เมื่อ พ.ศ. 2556 โดยเปิดการเรียนการสอนในระดับ ปริญญาตรี และโท - หลักสูตรที่มีการรับรองแล้วจาก สำนักงานข้าราชการพลเรือน แต่ยังไม่เปิดสอน- ปริญญาวิทยาศาสตร์บัณฑิต สาขาเทคนิคการแพทย์ คุณวุฒิวิทยาศาสตร์การแพทย์,เทคนิคการแพทย์ - ปริญญาวิทยาศาสตร์บัณฑิต สาขารังสีเทคนิค คุณวุฒิวิทยาศาสตร์การแพทย์,รังสีเทคนิค (สำหรับหลักสูตรอื่นเป็นการนำหลักสูตรที่มีอยู่ในหน่วยงานระดับคณะอื่นมาเปิดสอน )สัญลักษณ์ประจำมหาวิทยาลัยสัญลักษณ์ประจำมหาวิทยาลัย. - ตราประจำมหาวิทยาลัย เป็นรูปวงกลม มีรูปพระพิรุณทรงนาคอยู่กึ่งกลาง ล้อมรอบด้วยกลีบบัวคว่ำและกลีบบัวหงายและมีข้อความว่า "มหาวิทยาลัยเกษตรศาสตร์ พ.ศ. ๒๔๘๖" ล้อมรอบเป็นชั้นนอกสุด - ต้นไม้ประจำมหาวิทยาลัย ได้แก่ "ต้นนนทรี" โดยพระบาทสมเด็จพระเจ้าอยู่หัวทรงปลูกต้นนนทรี จำนวน 9 ต้น ณ บริเวณหน้าหอประชุม มก. เมื่อวันที่ 29 พฤศจิกายน พ.ศ. 2506 - สีประจำมหาวิทยาลัย คือ สีเขียวใบไม้ - เพลงประจำมหาวิทยาลัย ได้แก่ เพลงพระราชนิพนธ์ เกษตรศาสตร์ ซึ่งพระบาทสมเด็จพระเจ้าอยู่หัวโปรดเกล้าฯ พระราชทานให้แก่มหาวิทยาลัยเกษตรศาสตร์ เมื่อ 17 ธันวาคม พ.ศ. 2509 โดยโปรดเกล้าฯ ให้ ศาสตราจารย์ ดร.ประเสริฐ ณ นคร แต่งคำร้องถวายหน่วยงาน หน่วยงาน. มหาวิทยาลัยเกษตรศาสตร์ วิทยาเขตสุพรรณบุรี มีสถานะเป็นเพียงแค่โครงการจัดตั้งมหาวิทยาลัยเกษตรศาสตร์ วิทยาเขตสุพรรณบุรี การบริหารและดำเนินการได้โอนจากวิทยาเขตบางเขน มาอยู่กับวิทยาเขตกำแพงแสน เมื่อ ปี พ.ศ. 2554 และได้โอนหลักสูตร การจัดการเรียนการสอนไปให้คณะศิลปศาสตร์และวิทยาศาสตร์ หน่วยงานที่จัดตั้งขึ้นจึงมีดังนี้- โครงการจัดตั้งสายวิชาศิลปศาสตร์ สุพรรณบุรี (เทียบเท่าภาควิชา) สังกัดคณะศิลปศาสตร์และวิทยาศาสตร์ มหาวิทยาลัยเกษตรศาสตร์ความร่วมมือความร่วมมือกับสถาบันการศึกษาในประเทศ ความร่วมมือ. ความร่วมมือกับสถาบันการศึกษาในประเทศ. มหาวิทยาลัยเกษตรศาสตร์และวิทยาเขตสุพรรณบุรี ได้ประสานงานกับมหาวิทยาลัยมหิดล คณะแพทยศาสตร์ โรงพยาบาลรามาธิบดี คณะแพทยศาสตร์ ศิริราชพยาบาล วิทยาลัยพยาบาลบรมราชชนนี นพรัตน์-วชิระ และวิทยาลัยแพทยศาสตร์พระมงกุฎเกล้า เพื่อความร่วมมือทางวิชาการ การวิจัย และ จัดหาอาจารย์ผู้เชี่ยวชาญมาร่วมกันจัดทำหลักสูตรสาขาวิชาต่าง ๆ และหน่วยงานดังกล่าวมีคณาจารย์ที่จะสอนวิชาต่าง ๆ ในแต่ละหลักสูตร เช่น กายภาพบำบัด เทคนิคการแพทยื วิทยาศาสตร์การแพทย์ แพทยศาสตร์ พยาบาลศาสตร์ เป็นต้น และคณาจารย์เหล่านี้ยินดีให้ความร่วมมือและ สนับสนุนการเรียนการสอนที่จะมีขึ้นที่วิทยาเขตสุพรรณบุรีความร่วมมือกับสถาบันการศึกษาต่างประเทศ ความร่วมมือกับสถาบันการศึกษาต่างประเทศ. Nagoya University ในปี พ.ศ. 2542 Nagoya University School of Medicine ประเทศญี่ปุ่น ได้เชิญผู้บริหารวิทยาเขตสุพรรณบุรีและคณะไปเยี่ยมชมสถาบัน ชมผลงาน ทางวิชาการ ห้องปฏิบัติการ อุปกรณ์ทางการแพทย์ การวิจัย โรงพยาบาล และการบริหารจัดการโรงเรียนแพทย์ เป็นต้น จากการเจรจาแลกเปลี่ยนความ คิดเห็นกันในเบื้องต้น ทางญี่ปุ่นยินดีจะให้ความช่วยเหลือแก่มหาวิทยาลัยเกษตรศาสตร์ ในด้านการวิจัย การจัดตั้งคณะแพทย์และการแลกเปลี่ยน นักศึกษาและอาจารย์ University of Northumbria at Newcastle (UNN)- มหาวิทยาลัยเกษตรศาสตร์ จะสร้างความร่วมมือกับ UNN ด้านสาขาวิชาในกลุ่ม- สหเวชศาสตร์ - วิทยาศาสตร์การกีฬา - กฎหมายระหว่างประเทศ - ร่วมกับ UNN ในการพัฒนาหลักสูตรที่มีเป้าหมายผลิตพยาบาลที่ทำงานในระดับสากล</doc>
