<doc id="342340" url="https://th.wikipedia.org/wiki?curid=342340" title="วายุภัคมนตรา">วายุภัคมนตรา วายุภัคมนตรา เป็นนวนิยายเล่มที่สี่และเป็นเล่มสุดท้ายในซีรีส์ชุดบ้านไร่ปลายฝัน ประพันธ์โดย แพรณัฐ พิมพ์ครั้งแรกเมื่อเดือนมีนาคม พ.ศ. 2552 โดยสำนักพิมพ์พิมพ์คำ ต่อมาได้ถูกนำไปสร้างเป็นละครโทรทัศน์ทางช่อง 3 พ.ศ. 2553 ในชุด 4 หัวใจแห่งขุนเขาเนื้อเรื่องย่อ เนื้อเรื่องย่อ. ทิชากร หรือ กะทิ นักเขียนนิยายโรมานซ์เจ้าของนามปากกา ฮัมมิ่งเบิร์ด ตัดสินใจไปหาข้อมูลสำหรับนิยายเรื่องใหม่ที่ไร่องุ่นสายลมของ วายุภัค หรือ ลม เพลย์บอยหนุ่มเจ้าสำอาง แถมการพบกันครั้งแรกของทั้งสองยังเป็นการพบกันที่ไม่โสภาเท่าไรนัก ขณะที่ทิชากรพยายามช่วยวายุภัคในความคิดของเธอ วายุภัคกลับมองว่าทิชากรคือ ยัยจอมจุ้น เพ้อเจ้อ แต่ไม่รู้ว่าตั้งแต่เมื่อไรที่เขารู้สึกว่าสาวช่างฝันคนนี้เข้ามาจุ้นจ้านอยู่ในหัวใจจนไม่สามารถปล่อยออกไปได้ เป็นไปได้ไหม ถ้าสายลมที่พัดไปเรื่อยๆจะหยุดพัดที่ใต้ปีกของนกน้อยตัวนี้</doc>
