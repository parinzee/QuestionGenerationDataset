<doc id="192180" url="https://th.wikipedia.org/wiki?curid=192180" title="จอช ฮัทเชอร์สัน">จอช ฮัทเชอร์สัน โจชัว ไรอัน ฮัทเชอร์สัน () เกิดเมื่อวันที่ 12 ตุลาคม พ.ศ. 2535 เป็นนักแสดงชาวอเมริกัน เขาเริ่มชีวิตการแสดงของเขาในช่วงปี ค.ศ. 2000 โดยปรากฏตัวเป็นตัวประกอบในภาพยนตร์และโทรทัศน์ โดยเขาได้แสดงเป็นตัวละครหลักในภาพยนตร์เรื่อง รักแรกของหัวใจสีชมพู (Little Manhattan) และ ซาทูรา เกมทะลุมิติจักรวาล (Zathura) ภาพยนตร์ตลกในปี พ.ศ. 2549 เรื่อง ครอบครัวทัวร์ทุลักทุเล (RV) ภาพยนตร์ครอบครัวในปี พ.ศ. 2550 เรื่อง ยอดคุณตูบ ฮีโร่นักดับเพลิง (Firehouse Dog) ภาพยนตร์ดัดแปลงจากหนังสือ เรื่อง ทีราบีเตีย สะพานมหัศจรรย์ (Bridge to Terabithia) และภาพยนตร์ดัดแปลงจากหนังสือนวนิยายของ ชูลส์ แวร์น เรื่อง ดิ่งทะลุสะดือโลก (Journey to the Center of the Earth) ในวันที่ 30 มีนาคม พ.ศ. 2551 จอชได้รับรางวัล Young Artist Award ซึ่งจัดโดย มูลนิธินักแสดงเด็กของสหัฐอเมริกาชีวิตวัยเด็ก ชีวิตวัยเด็ก. จอช ฮัทเชอร์สัน เกิดที่เมืองยูเนียน รัฐเคนทักกี เป็นบุตรชายของมิเชลและคริส ฮัทเชอร์สัน เขามีน้องชายหนึ่งคน ชื่อว่า คอนเนอร์ อายุ 17 ปี (เกิดเมื่อวันที่ 2 พฤษภาคม พ.ศ. 2539) จอชเลี้ยงสุนัข 1 ตัว ชื่อ ดีเซล (พันธุ์บ๊อกเซอร์) และแมว 2 ตัว ชื่อ พาวส์ และ เจล-โอ เขาฝันอยากเป็นนักแสดงตั้งแต่อายุ 4 ขวบ แต่เริ่มไปคัดตัวนักแสดงในปี พ.ศ. 2545 และประสบความสำเร็จในการทดสอบสกรีนเทสต์เมื่ออายุ 10 ปีอาชีพการงาน อาชีพการงาน. จอชปรากฏตัวครั้งแรกในละครโทรทัศน์ House Blend ในปี พ.ศ. 2545 และในตอนหนึ่งของละครโทรทัศน์ ER ในปีเดียวกัน ในปี พ.ศ. 2546 เขาแสดงเป็นตัวละครหลักในภาพยนตร์ตลก เรื่อง Miracle Dogs (ซึ่งไม่มีการฉายในโรงภาพยนตร์ แต่วางจำหน่ายในรูปแบบวิดีโอ) ต่อมาแสดงคู่กับ ปีเตอร์ ฟอร์ค และ ทิโมธี ดาลี่ย์ ในละครโทรทัศน์ Wilder Days และตัวละครประกอบใน American Splendor และ Independent film เขาแสดงในโมชั่น แคปเจอร์ ในภาพยนตร์ เดอะ โพลาร์ เอ็กซ์เพรส และ ดิ่งทะลุสะดือโลก (Journey to the Center of the Earth) ในปี พ.ศ. 2548 จอชปรากฏตัวในภาพยนตร์ฮอลลีวูดหลายเรื่อง โดยแสดงเป็นตัวละครประกอบคู่กับ วิล เฟอร์เรล ในภาพยนตร์ตลก เรื่อง Kicking & Screaming (ออกฉายในเดือนพฤษภาคม) พากย์เสียงเป็นมาร์ค ในภาพยนตร์แอนิเมชัน Howl's Moving Castle (ออกฉายในเดือนมิถุนายน) และแสดงเป็นตัวละครหลักใน รักแรกของหัวใจสีชมพู (ออกฉายในเดือนกันยายน) และซาทูรา เกมทะลุมิติจักรวาล (ออกฉายในเดือนพฤศจิกายน) ในปีต่อมา จอชปรากฏตัวในภาพยนตร์ตลก เรื่อง ครอบครัวทัวร์ทุลักทุเล (RV) โดยแสดงเป็นบุตรชายของตัวละครที่เล่นโดย โรบิน วิลเลียมส์ แต่ภาพยนตร์ที่สร้างชื่อเสียงให้กับเขามากที่สุด คือ บทบาทเจสส์ อารอนส์ ในภาพยนตร์ชีวิต เรื่อง ทีราบีเตีย สะพานมหัศจรรย์ ซึ่งถ่ายทำใน นิวซีแลนด์ และฉายในวันที่ 16 กุมภาพันธ์ พ.ศ. 2550 ด้วยกระแสตอบรับในด้านบวกของนักวิจารณ์ ภาพยนตร์เรื่องถัดต่อจาก ทีราบีเตีย สะพานมหัศจรรย์ คือ ยอดคุณตูบ ฮีโร่นักดับเพลิง (Firehouse Dog) ซึ่งฉายในวันที่ 4 เมษายน พ.ศ. 2550 โดยเขาแสดงเป็น เชน ฟาเฮ บุตรชายของนักดับเพลิงผู้ที่มีสุนัขเป็นเพื่อนและตัวนำโชคของทีมนักดับเพลิง ในปี พ.ศ. 2551 จอชแสดงในภาพยนตร์ชีวิตโทนมืด เรื่อง Winged Creatures และแสดงเป็นหลานชายของตัวละครที่เล่นโดย เบรนแดน เฟรเซอร์ ใน ดิ่งทะลุสะดือโลก Journey to the Center of the Earth โดยภาพยนตร์เริ่มถ่ายทำในมอนเทรียล เดือนมิถุนายน พ.ศ. 2549 และฉายในวันที่ 11 กรกฎาคม พ.ศ. 2551 นอกจากนี้ เขายังแสดงในภาพยนตร์ดัดแปลงจากนวนิยาย มนุษย์ประหลาดสยองขวัญ ซึ่งมีกำหนดฉายในปี พ.ศ. 2552 จอช เคยกล่าวไว้ว่า เขาอยากที่จะแสดงในภาพยนตร์ทุกประเภทชีวิตส่วนตัว ชีวิตส่วนตัว. ภาพยนตร์ที่จอชแสดงและชื่นชอบที่สุด คือ ซาทูรา เกมทะลุมิติจักรวาล ส่วนภาพยนตร์ที่เขาชื่นชอบ ได้แก่ แบทแมน อัศวินรัตติกาล และ มหาวิบัติจักรกลสังหารถล่มจักรวาล ทีมเอ็นเอฟแอล ที่เขาชื่นชอบ คือ ทีมซินซินเนติ เบงกอลส์ ส่วนนักแสดงที่เป็นแรงบันดาลใจให้เขา คือ เจค จิลเลนฮอล เขาเรียนหนังสือที่บ้าน วิชาที่โปรดปรานคือวิชาคณิตศาสตร์ โดยเฉพาะพีชคณิต ส่วนกิจกรรมยามว่าง เขาชื่นชอบการเล่นโบว์ลิ่ง การแข่งขันไตรกีฬา ฟุตบอล และเล่นกีตาร์ผลงานการแสดงTelevisionรางวัลและการเสนอชื่อเข้าชิง</doc>
