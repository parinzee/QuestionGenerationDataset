<doc id="311434" url="https://th.wikipedia.org/wiki?curid=311434" title="โกลดา เมอีร์">โกลดา เมอีร์ โกลดา เมอีร์ (, 3 พฤษภาคม 2441 - 8 ธันวาคม 2521) เป็นนายกรัฐมนตรีคนที่สี่ของอิสราเอล โกลดา เมอีร์ เดิมชื่อว่า โกลดา มาโบวิตช์ () เกิดที่ชุมชนชาวยิวในเมืองเคียฟ จักรวรรดิรัสเซีย (ปัจจุบันคือ ประเทศยูเครน) เมื่อเธออายุได้ 6 ขวบ บิดาได้ย้ายไปอยู่นิวยอร์กตามลำพังเพื่อหางานทำ และพาครอบครัวทั้งหมดย้ายมาอยู่สหรัฐอเมริกา ในปี พ.ศ. 2449 โดยอาศัยอยู่ที่เมืองมิลวอคี รัฐวิสคอนซิน โกลดาเติบโตที่เมืองนี้ เธอแต่งงานกับมอร์ริส เมเออร์สันและเข้าร่วมลัทธิไซออนิสม์ในปาเลสไตน์ จนเป็นกำลังสำคัญคนหนึ่งของพรรคแรงงานไซออนิสต์ ในการเจรจากับบริเตนเพื่อก่อตั้งประเทศอิสราเอล หลังสิ้นสุดสงครามโลกครั้งที่สอง ในปี พ.ศ. 2491 โกลดา เมเออร์สันดำรงตำแหน่งเอกอัครราชทูตอิสราเอลคนแรกประจำสหภาพโซเวียต และได้ดำรงตำแหน่งรัฐมนตรีกระทรวงแรงงาน และกระทรวงการต่างประเทศ จนกระทั่งเกษียณอายุในปี พ.ศ. 2508 เธอเปลี่ยนชื่อสกุลจาก "เมเออร์สัน" เป็น "เมอีร์" ในปี พ.ศ. 2499 เมอีร์ได้รับเลือกให้เป็นนายกรัฐมนตรีของอิสราเอลเมื่อวันที่ 17 มีนาคม 2512 หลังจากที่เคยดำรงตำแหน่งรัฐมนตรีว่าการกระทรวงแรงงานและกระทรวงการต่างประเทศ โดยเป็นสตรีคนแรกของอิสราเอล และเป็นสตรีคนที่สามของโลกที่ดำรงตำแหน่งนี้ เมอีร์ได้รับสมญานามว่า "สตรีเหล็ก" แห่งการเมืองอิสราเอล ซึ่งเป็นสมญานามที่ผู้นำของรัฐที่เป็นสตรีทั่วโลกมักจะได้รับกันรายการอ้างอิง</doc>
