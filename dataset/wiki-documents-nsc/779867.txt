<doc id="779867" url="https://th.wikipedia.org/wiki?curid=779867" title="พอล สโกฟีลด์">พอล สโกฟีลด์ เดวิด พอล สโกฟีลด์ (; 21 มกราคม ค.ศ. 1922 – 19 มีนาคม ค.ศ. 2008) เป็นที่รู้จักในชื่อ พอล สโกฟีลด์ เป็นนักแสดงชาวอังกฤษ ผู้ชนะเลิศรางวัลออสการ์, รางวัลลูกโลกทองคำ และรางวัลแบฟตาจากบทบาททอมัส มอร์ ในภาพยนตร์เรื่อง A Man for All Seasons (ค.ศ. 1966) สโกฟีลด์เกิดในเมืองเบอร์มิงแฮม เขาเป็นบุตรชายของเอ็ดเวิร์ด แฮร์รี สโกฟีลด์ และแมรี สโกฟีลด์ ต่อมาครอบครัวย้ายไปอยู่ที่ซัสเซกซ์ซึ่งพ่อของเขาทำหน้าที่เป็นอาจารย์ใหญ่โรงเรียนในเครือคริสตจักรแห่งอังกฤษที่เฮิสต์เพียร์พอยต์ พ่อของเขาศรัทธาในคริสตจักรแห่งอังกฤษ แต่แม่ของเขาศรัทธาในนิกายโรมันคาทอลิก พออายุได้ 17 ปี เขาเลือกที่ก้าวสู่การแสดงอาชีพในฐานะนักแสดง โดยเรียนการแสดงที่โรงละครครอยดอนในปี ค.ศ. 1939 หลังจากนั้นเขาได้ร่วมแสดงกับออลิเวีย เดอ แฮวิลแลนด์ ในภาพยนตร์เรื่องแรกคือ That Lady ในปี ค.ศ. 1955 จากบทบาทพระเจ้าเฟลีเปที่ 2 แห่งสเปน ทำให้เขาได้รับรางวัลแบฟตาในสาขานักแสดงหน้าใหม่ยอดเยี่ยม นักแสดงเฮเลน เมียร์เรน ที่แสดงร่วมกับสโกฟีลด์ในภาพยนตร์เรื่อง When the Whales Came (ค.ศ. 1989) กล่าวถึงสโกฟีลด์ว่า "เขามีจิตวิญญาณในการแสดงมากในตัวละครและเขาเป็นนักแสดงที่ยอดเยี่ยมของเรา เราโชคดีที่มีเขา" สโกฟีลด์ยังได้รับการเสนอชื่อเข้าชิงรางวัลออสการ์ 2 ครั้ง, เสนอชื่อเข้าชิงรางวัลแบฟตา 4 ครั้ง และเสนอชื่อเข้าชิงรางวัลลูกโลกทองคำ 2 ครั้ง สโกฟีลด์เสียชีวิตวันที่ 19 มีนาคม ค.ศ. 2008 อายุ 86 ปี ด้วยโรคมะเร็งเม็ดเลือดขาว ที่โรงพยาบาลใกล้บ้านของเขาในซัสเซกซ์ พิธีไว้อาลัยจัดขึ้นเมื่อ 19 มีนาคม ค.ศ. 2009 ที่เวสต์มินสเตอร์แอบบีย์ จอย พาร์กเกอร์ ภรรยาของเขาเสียชีวิตในอีกสี่ปีต่อมาเมื่อวันที่ 7 พฤศจิกายน ค.ศ. 2012 อายุ 90 ปี พวกเขามีบุตรด้วยกันสองคนคือ มาร์ติน (เกิด ค.ศ. 1945) เป็นอาจารย์สอนภาษาอังกฤษและวรรณคดีอเมริกันที่มหาวิทยาลัยเคนต์ และแซราห์ (เกิด ค.ศ. 1951)ผลงานภาพยนตร์ละครโทรทัศน์</doc>
