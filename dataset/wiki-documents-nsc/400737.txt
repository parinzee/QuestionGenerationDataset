<doc id="400737" url="https://th.wikipedia.org/wiki?curid=400737" title="วิเวียน ซู">วิเวียน ซู วิเวียน ซู (, , พินอิน: Xú Ruòxuān, เวด-ไจลส์: Hsu Jo-hsüan, ) นักแสดง, นางแบบและนักร้องหญิงที่มีชื่อเสียงชาวไต้หวัน เกิดเมื่อวันที่ 19 มีนาคม ค.ศ. 1975 ที่ใจกลางกรุงไทเป ประเทศไต้หวัน มีชื่อจริงว่า สี ยั่วเซียน (徐淑娟) จบการศึกษาระดับมัธยมศึกษาตอนต้นจากโรงเรียนไทเปเจียนซิง, มัธยมศึกษาตอนปลายจากโรงเรียนไทเปซูหลินกัว และระดับอุดมศึกษาจาก วิทยาลัยธุรกิจนานาชาติไทเป เข้าสู่วงการบันเทิง ด้วยการชนะรางวัล Entertainment Beauty Girl Contest ที่จัดขึ้นโดยสถานีโทรทัศน์ทีทีวีเมื่อปี ค.ศ. 1981 ทำให้ได้เซ็นสัญญาเข้าเป็น 1 ใน 3 กลุ่มโชโจไต ซึ่งถือเป็นก้าวแรกในวงการบันเทิง ซึ่งในระหว่างนี้ เธอได้ทำงานสารพัดตั้งแต่พนักงานรับโทรทัศน์, คนกวาดพื้นในภัตตาคาร รวมทั้งเคยถ่ายภาพนู้ดและแสดงในภาพยนตร์แนวเรตอาร์ และเรตเอ็กซ์มาก่อนด้วย ต่อมาในปี ค.ศ. 1995 ได้เดินทางสู่ประเทศญี่ปุ่น มีผลงานเป็นละครโทรทัศน์เรื่อง Miss Diamond ของเครือข่ายสถานีโทรทัศน์อาซาฮี พร้อมกับมีผลงานโฆษณาหลายชิ้น ต่อมาในเดือนเมษายน ปี ค.ศ. 1996 จึงได้มีอัลบั้มเพลงเป็นชุดแรก คือ 天使想 ซึ่งในช่วงต้นของการใช้ชีวิตอยู่ที่ประเทศญี่ปุ่นของเธอไม่ราบรื่น เพราะไม่สามารถสื่อสารภาษาญี่ปุ่นได้ ทำให้ได้รับความกดดันและพบอุปสรรคต่าง ๆ นอกจากนี้แล้วเธอยังมีความสามารถด้านการเขียนเนื้อเพลงอีกด้วย โดยได้รับการยอมรับในวงกว้าง เมื่อเป็นผู้แต่งเนื้อเพลง Cute Woman ให้กับ เจย์ โช และเขียนอีก 2 เพลงในอัลบั้มของ อู๋ เจี้ยนห่าว หรือ แวนเนสแห่งวงบอยแบนด์ F4 อีกด้วย ซึ่งเนื้อเพลงของเธอมีจุดเด่น คือ การใช้คำเรียบง่ายแต่เข้าถึงอารมณ์ ในปี ค.ศ. 2010 เธอได้กลับเข้าสู่วงการบันเทิงของญี่ปุ่นอีกครั้งหลังจากห่างหายมานาน 7 ปีผลงานการแสดงผลงานการแสดง. - Dragon Heart (1995) - Devil Angel (1995) - The Accidental Spy (2001) - The Shoe Fairy (2005) - If You Are The One (2008) - The Sorcerer and the White Snake (2011)ชีวิตครอบครัว</doc>
