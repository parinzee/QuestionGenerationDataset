<doc id="555198" url="https://th.wikipedia.org/wiki?curid=555198" title="กรมหมื่นนรินทรพิทักษ์">กรมหมื่นนรินทรพิทักษ์ กรมหมื่นนรินทรพิทักษ์ หรือ พระองค์เจ้า กรมหมื่นนรินทรพิทักษ์ เป็นพระภัสดาในพระเจ้าบรมวงศ์เธอ พระองค์เจ้ากุ กรมหลวงนรินทรเทวี ทั้งเป็นต้นราชสกุล นรินทรกุล ณ อยุธยาพระประวัติ พระประวัติ. กรมหมื่นนรินทรพิทักษ์ มีพระนามเดิมว่า มุก (บางแห่งสะกดว่า มุข) เป็นบุตรของเจ้าพระยามหาเสนาบดี (ผล) มีน้องชายคือเจ้าพระยาอภัยราชา (ปิ่น) ซึ่งเป็นบิดาของเจ้าพระยาบดินทรเดชา (สิงห์ สิงหเสนี) หลังจากที่มุกเสกสมรสกับพระเจ้าน้องนางเธอ พระองค์เจ้ากุ จึงได้ถูกเรียกว่าหม่อมมุก เพราะเป็นชายผู้ดี ต่อมาได้รับโปรดเกล้าฯ ให้เป็น กรมหมื่นนรินทรพิทักษ์ มีพระโอรส 2 พระองค์ คือ1. พระสัมพันธวงศ์เธอ พระองค์เจ้าฉิม กรมหมื่นนรินทรเทพ 2. พระสัมพันธวงศ์เธอ พระองค์เจ้าเจ่ง กรมหมื่นนเรนทร์บริรักษ์ กรมหมื่นนรินทรพิทักษ์ สิ้นพระชนม์เมื่อเดือน 5 จ.ศ. 1179 ตรงกับ พ.ศ. 2360 และพระราชทานเพลิงพระศพ ณ วัดราชบุรณะ วันพุธที่ 14 พฤษภาคม พ.ศ. 2360 ผู้สืบสันดานของพระองค์กับกรมหลวงนรินทรเทวี คือราชสกุล นรินทรกุล ณ อยุธยา</doc>
