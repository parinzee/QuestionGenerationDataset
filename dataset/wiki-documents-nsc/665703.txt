<doc id="665703" url="https://th.wikipedia.org/wiki?curid=665703" title="บิ๊กฮีโร่ 6">บิ๊กฮีโร่ 6 บิ๊กฮีโร่ 6 () เป็นภาพยนตร์ประเภทคอมพิวเตอร์แอนิเมชันสามมิติแนวตลก, ผจญภัย, ซูเปอร์ฮีโร่ ที่ออกฉายในปี พ.ศ. 2557 อำนวจการสร้างโดยวอลต์ดิสนีย์แอนิเมชันสตูดิโอส์และจัดจำหน่ายโดยวอลท์ ดิสนีย์ พิคเจอร์ส เป็นภาพยนตร์แอนิเมชันลำดับที่ 54 ของภาพยนตร์ในชุดแอนิเมชันคลาสสิกของวอลต์ดิสนีย์ ได้แรงบันดาลใจจากทีมซูเปอร์ฮีโร่ในชื่อเดียวกันจากมาร์เวลคอมิกส์ ภาพยนตร์กำกับโดยดอน ฮอลล์ และคริส วิลเลียมส์ เป็นเรื่องราวของเด็กหนุ่มผู้มีความสามารถพิเศษในการประดิษฐ์หุ่นยนต์ชื่อฮีโร่ ฮามาดะที่ได้รวมทีมซูเปอร์ฮีโร่ในการต่อสู้กับตัวร้ายที่สวมหน้ากาก นักพากย์เสียงตัวละครหลักได้แก่ ไรอัน พอตเตอร์, สก็อตต์ แอดซิท, แดเนียล เฮนนีย์, ที.เจ. มิลเลอร์, เจมี่ ชุง, เดมอน เวย์นส์ จูเนียร์, และ เจเนซิส โรดริเกวซ บิ๊กฮีโร่ 6 เป็นภาพยนตร์แอนิเมชันเรื่องแรกที่ดัดแปลงจากการ์ตูนของมาร์เวลคอมิกส์ ซึ่งมาเป็นบริษัทลูกในเครือของบริษัทเดอะวอลต์ดิสนีย์ตั้งแต่ปี พ.ศ. 2552 บิ๊กฮีโร่ 6 ออกฉายรอบปฐมทัศน์ในเทศกาลภาพยนตร์นานาชาติโตเกียว ครั้งที่ 27 เมื่อวันที่ 23 ตุลาคม พ.ศ. 2557 และในเทศกาลภาพยนตร์อาบูดาบี ในระบบสามมิติ เมื่อวันที่ 31 ตุลาคม พ.ศ. 2557 ภาพยนตร์ได้ออกฉายในประเทศสหรัฐอเมริกาเมื่อวันที่ 7 พฤศจิกายน พ.ศ. 2557 และได้รับเสียงตอบรับในเชิงบวกอย่างล้นหลาม ทำรายได้ทั่วโลกมากกว่า 546 ล้านดอลลาร์สหรัฐ ชนะเลิศรางวัลออสการ์ สาขาภาพยนตร์แอนิเมชันยอดเยี่ยม และเคยได้รับการเสนอชือเข้าชิงรางวัลแอนนี่ สาขาภาพยนตร์แอนิเมชั่นยอดเยี่ยม รางวัลลูกโลกทองคำ สาขาภาพยนตร์แอนิเมชั่นยอดเยี่ยม และรางวัลแบฟตา สาขาภาพยนตร์แอนิเมชั่นยอดเยี่ยม ในประเทศไทย บิ๊กฮีโร่ 6 ได้ออกฉายรอบสื่อมวลชนที่ศูนย์การค้าเซ็นทรัลเวิลด์เทรดเซ็นเตอร์เมื่อวันที่ 26 พฤศจิกายน พ.ศ. 2557 ออกฉายรอบพิเศษหลัง 13.00 น. ระหว่างวันที่ 27 พฤศจิกายน ถึง 3 ธันวาคม พ.ศ. 2557 และออกฉายจริงเมื่อวันที่ 4 ธันวาคม พ.ศ. 2557เนื้อเรื่อง เนื้อเรื่อง. ฮีโร่ ฮามาดะ เป็นอัจฉริยะด้านหุ่นยนต์อายุ 14 ปีที่อาศัยในเมืองซานฟรานโซเกียว และมักใช้เวลาไปกับการนำหุ่นยนต์ที่ตนประดิษฐ์ไปพนันแข่งขันด้วยการต่อสู้กับหุ่นยนต์ของคนอื่น ทาดาชิผู้เป็นพี่ชายกลัวว่าฮีโร่จะนำความสามารถที่มีไปใช้อย่างไร้ประโยชน์ จึงได้พาฮีโร่ไปที่สถาบันเทคโนโลยีที่ตนเรียนอยู่ ที่นั่นฮีโร่ได้พบกับเพื่อนของทาดาชิคือ โกโก้, วาซาบิ, ฮันนี่เลมอน, และเฟรด ทั้งยังได้พบกับเบย์แม็กซ์ หุ่นยนต์นักดูแลสุขภาพที่ทาดาชิประดิษฐ์ขึ้นมา ฮีโร่สนใจจะเข้าเรียนที่สถาบัน จึงได้ทำโครงงานประดิษฐ์ฝูงหุ่นยนต์ขนาดจิ๋วเรียกว่าไมโครบอทที่สั่งงานได้โดยใช้เพียงจินตนาการในสมอง และได้นำออกแสดงในนิทรรศการประจำปีเพื่อให้ได้ผ่านการประเมินสู่การได้เข้าเรียนในสถาบัน ศาสตราจารย์คัลลาแฮนประทับใจในผลงานของฮีโร่จึงรับฮีโร่เข้าเรียนที่สถาบัน แต่หลังจากที่ฮีโร่แสดงผลงานไมโครบอทได้ไม่นาน ก็เกิดเพลิงไหม้ขึ้นที่อาคารจัดแสดงนิทรรศการ ทาดาชิวิ่งเข้าไปในอาคารเพื่อช่วยศาสตราจารย์คัลลาแฮนที่ยังติดอยู่ในอาคาร แต่ก็ได้เกิดระเบิดขึ้น ฮีโร่จึงได้สูญเสียพี่ชายไปในเหตุการณ์นั้น และหลังจากนั้นมาก็เก็บตัวอยู่แต่ในบ้าน วันหนึ่ง ฮีโร่ได้บังเอิญทำให้เบย์แม็กซ์ที่ถูกเก็บไว้ที่บ้านทำงานขึ้นมา พร้อมกันนั้นก็ได้พบว่าไมโครบอทชิ้นหนึ่งที่ฮีโร่เก็บไว้ไม่ได้สูญเสียไปในเหตุการณ์เพลิงไหม้ที่สถาบันได้มีปฏิกิริยาเหมือนจะเข้าหาไมโครบอทตัวอื่น เบย์แม็กซ์ได้ใช้ไมโครบอทชิ้นนั้นตามหาสถานที่ที่ไมโครบอทนั้นจะไปจนมาถึงโกดังร้างแห่งหนึ่ง ฮีโร่ที่ตามเบย์แม็กซ์มาได้พบว่าไมโครบอทที่น่าจะถูกเผาไปแล้วในกองเพลิง กลับถูกใครบางคนลักเอาไป ทั้งยังมีการผลิตเพิ่มจำนวนไปอีก แล้วทั้งคู่ก็ถูกโจมตีโดยชายผู้สวมหน้ากากคาบูกิที่สามารถควบคุมไมโครบอทได้ ฮีโร่พาเบย์แม็กซ์หนีออกมาได้ และตัดสินใจที่จะจับชายคนนี้ให้ได้ จึงได้อัพเกรดเบย์แม็กซ์ให้มีความสามารถในการต่อสู้ ทั้งยังได้รวมกลุ่มกับโกโก้, วาซาบิ, ฮันนี่เลมอน, และเฟรด ตั้งเป็นทีมซูเปอร์ฮีโร่ขึ้นมาตัวละครบิ๊กฮีโร่ 6ตัวละคร. บิ๊กฮีโร่ 6. - ฮิโระ ฮามาดะ () ตัวละครเอกของเรื่อง เป็นเด็กหนุ่มอายุ 14 ปีผู้มีความสามารถพิเศษในการประดิษฐ์หุ่นยนต์ เป็นหัวหน้าของทีมบิ๊กฮีโร่ 6 - เบย์แม็กซ์ () หุ่นยนต์นักดูแลสุขภาพที่ประดิษฐ์โดยทาดาชิ มีลักษณะเป็นหุ่นพองลมสีขาวอ้วนกลม ต่อมาได้เป็นสมาชิกของทีมบิ๊กฮีโร่ 6 - เฟรด () แฟนหนังสือการ์ตูนแนวสัตว์ประหลาด ทำหน้าที่สวมชุดมอสคอตในสถาบันเทคโนโลยีซานฟรานโซเกียว และเป็นผู้ตั้งชื่อเล่นให้กับโกโก้, วาซาบิ, และฮันนี่เลมอน ต่อมาได้เป็นสมาชิกของทีมบิ๊กฮีโร่ 6 - โกโก้ โทมาโกะ () ผู้พัฒนาล้อแม่เหล็กไฟฟ้าในสถาบันเทคโนโลยีซานฟรานโซเกียว ต่อมาได้เป็นสมาชิกของทีมบิ๊กฮีโร่ 6 - วาซาบิ () ผู้เชี่ยวชาญด้านเลเซอร์ในสถาบันเทคโนโลยีซานฟรานโซเกียว ต่อมาได้เป็นสมาชิกของทีมบิ๊กฮีโร่ 6 - ฮันนี่เลมอน () ผู้เชียวชาญด้านเคมีในสถาบันเทคโนโลยีซานฟรานโซเกียว ต่อมาได้เป็นสมาชิกของทีมบิ๊กฮีโร่ 6ตัวละครอื่นๆตัวละครอื่นๆ. - ทาดาชิ ฮามาดะ () พี่ชายของฮีโร่ และเป็นผู้ประดิษฐ์เบย์แมกซ์ - ศาสตราจารย์โรเบิร์ต คัลลาแฮน () ศาสตราจารย์ที่สถาบันเทคโนโลยีซานฟรานโซเกียว - แคส ฮามาดะ () ป้าของฮีโร่และทาดาชิ เป็นเจ้าของร้านกาแฟในซานฟรานโซเกียว - อลิสแตร์ เคร () เจ้าของบริษัทเทคโนโลยียักษ์ใหญ่ และเป็นศิษย์เก่าของสถาบันเทคโนโลยีซานฟรานโซเกียว - อาบิเกล คัลลาแฮน () ลูกสาวของศาสตราจารย์คัลลาแฮน - ยามะ () นักแข่งขันหุ่นยนต์ที่ชนะได้เงินพนันจากการนำหุ่นยนต์มาต่อสู้หลายครั้ง แต่ได้มาพ่ายแพ้ให้กับหุ่นยนต์ของฮีโร่ - โมจิ () แมวของบ้านฮามาดะ - เจ้าหน้าที่เจอร์สัน () ตำรวจที่ประจำอยู่ที่สถานีตำรวจในเมืองซานฟรานโซเกียว หลังจากที่ฮีโร่และเบย์แม็กซ์ถูกโจมตีโดยชายสวมหน้ากากคาบูกิแล้วหนีมาได้ ก็ได้มาแจ้งความกับเจ้าหน้าที่เจอร์สัน เจ้าหน้าที่เจอร์สันใช้ชื่อเดียวกับผู้ให้เสียงพากย์คือแดเนียล เจอร์สัน ซึ่งเป็นผู้เขียนบทคนหนึ่งของภาพยนตร์บิ๊กฮีโร่ 6 - พ่อของเฟรด () อดีตซูเปอร์ฮีโร่ ตัวละครมีต้นแบบมาจากสแตน ลี และให้เสียงพากย์โดยตัวสแตน ลี เองนักแสดงการฉาย การฉาย. บิ๊กฮีโร่ 6 ออกฉายรอบปฐมทัศน์ในเทศกาลภาพยนตร์นานาชาติโตเกียว ครั้งที่ 27 เมื่อวันที่ 23 ตุลาคม พ.ศ. 2557 ฉายรอบปฐมทัศน์ในระบบ 3 มิติในเทศกาลภาพยนตร์อาบูดาบี เมื่อวันที่ 31 ตุลาคม พ.ศ. 2557 และออกฉายจริงในประเทศสหรัฐอเมริกา เมื่อวันที่ 7 พฤศจิกายน พ.ศ. 2557 ในการฉายภาพยนตร์บิ๊กฮีโร่ 6 ได้มีการฉายภาพยนตร์สั้นเรื่อง ฟีสท์ () เป็นภาพยนตร์สั้นฉายแปะหน้าภาพยนตร์บิ๊กฮีโร่ 6 เป็นเรื่องราวเกี่ยวกับสุนัขพันธุ์บอสตันเทร์เรียร์ชื่อวินสตัน ที่ได้รับการประคบประหงมจากเจ้าของด้วยอาหารต่างๆ ในประเทศไทย บิ๊กฮีโร่ 6 ได้ออกฉายรอบสื่อมวลชนที่ศูนย์การค้าเซ็นทรัลเวิลด์เมื่อวันที่ 26 พฤศจิกายน พ.ศ. 2557 ออกฉายรอบพิเศษหลัง 13.00 น. ระหว่างวันที่ 27 พฤศจิกายน ถึง 3 ธันวาคม พ.ศ. 2557 และออกฉายจริงเมื่อวันที่ 4 ธันวาคม พ.ศ. 2557 ในการฉายภาพยนตร์บิ๊กฮีโร่ 6ในประเทศไทย ก็มีการฉายภาพยนตร์สั้นแปะหน้าเรื่องฟีสท์ด้วยเพลงประกอบภาพยนตร์ เพลงประกอบภาพยนตร์. เฮนรี่ แจ๊คแมนเป็นผู้แต่งดนตรีประกอบภาพยนตร์บิ๊กฮีโร่ 6 ส่วนเพลงประกอบภาพยนตร์ "อิมมอร์ทัลส์" แต่งและบันทึกเสียงโดยวงดนตรีร็อกฟอลล์เอาต์บอย ซึ่งได้ออกจำหน่ายโดยวอลท์ ดิสนีย์ เรคคอร์ด เมื่อวันที่ 14 ตุลาคม พ.ศ. 2557 อัลบั้มของเพลงประกอบภาพยนตร์บิ๊กฮีโร่ 6 ออกจำหน่ายผ่านสื่อดิจิตอลโดยวอลท์ ดิสนีย์ เรคคอร์ด เมื่อวันที่ 4 พฤศจิกายน พ.ศ. 2557 และวางจำหน่ายในรูปแบบซีดีเมื่อวันที่ 24 พฤศจิกายน พ.ศ. 2557 นอกจากเพลงประกอบภาพยนตร์ในอัลบั้มแล้ว ยังมีช่วงดนตรีสั้นๆของเพลงอายออฟเดอะไทเกอร์ปรากฏในภาพยนตร์ แต่ไม่ได้อยู่รวมอยู่ในอัลบัมเพลงประกอบภาพยนตร์ เพลงประกอบภาพยนตร์ทุกเพลง ประพันธ์ทำนองโดยเฮนรี่ แจ๊คแมน (ยกเว้นเพลง อิมมอร์ทัลส์)รางวัลวีดิโอเกม วีดิโอเกม. มีการจำหน่ายวิดีโอเกมสำหรับเครื่องเล่นนินเท็นโด ดีเอสและนินเท็นโด 3ดีเอส ที่อิงจากภาพยนตร์ชื่อเกมว่า Big Hero 6: Battle in the Bay วางจำหน่ายเมื่อวันที่ 28 ตุลาคม พ.ศ. 2557 นอกจากนี้ยังมีเกมแอปพลิเคชันที่อิงจากภาพยนตร์ชื่อเกมว่า Big Hero 6: Bot Fight และนอกจากสองเกมข้างต้นแล้ว สแควร์อีนิกซ์ ยังได้ประกาศนำโลกจากภาพยนตร์เรื่องนี้ไปลงไว้ในเกม คิงดอมส์ฮาร์ท 3 ทั้งหมด และสร้างเนื้อเรื่องต่อจากภาพยนตร์หลักอีกด้วย</doc>
