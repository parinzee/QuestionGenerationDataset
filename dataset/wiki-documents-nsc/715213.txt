<doc id="715213" url="https://th.wikipedia.org/wiki?curid=715213" title="แบดบลัด (เพลงเทย์เลอร์ สวิฟต์)">แบดบลัด (เพลงเทย์เลอร์ สวิฟต์) "แบดบลัด" () เป็นเพลงของนักร้องนักแต่งเพลงชาวอเมริกัน เทย์เลอร์ สวิฟต์ จากสตูดิโออัลบั้มที่สี่ 1989 (2014) เพลงฉบับซิงเกิล ร้องรับเชิญโดยเคนดริก ลามาร์ ออกจำหน่ายในวันที่ 17 พฤษภาคม ค.ศ. 2015 โดยสังกัดรีพับลิกเรเคิดส์ เป็นซิงเกิลที่สี่จากอัลบั้ม เพลงฉบับที่มาจากอัลบั้ม เขียนโดยสวิฟต์ แมกซ์ มาร์ติน และเชลล์แบ็ก และในฉบับรีมิกซ์มีท่อนที่เขียนโดยลามาร์ เนื้อเพลง "แบดบลัด" เล่าเรื่องการทรยศของเพื่อนสนิทคนหนึ่ง เพลงฉบับรีมิกซ์ได้รับการตอบรับที่ดีจากนักวิจารณ์เพลง ยกย่องการผลิตเพลงและท่อนที่ลามาร์ร้องรับเชิญ เพลงขึ้นอันดับหนึ่งในประเทศออสเตรเลีย แคนาดา อิสราเอล นิวซีแลนด์ สกอตแลนด์ และสหรัฐอเมริกา เป็นเพลงที่สามที่ทำได้เช่นนี้ มิวสิกวิดีโอกำกับโดยโจเซฟ คาห์น และแสดงโดยนักแสดงมากมาย วิดีโอเคยทำลายสถิติยอดผู้ชมสูงสุดใน 24 ชั่วโมง และชนะรางวัลวิดีโอแห่งปี และการร่วมขับร้องยอดเยี่ยม ในงานเอ็มทีวีวิดีโออะวอดส์ 2015 เพลง "แบดบลัด" ฉบับนำมาร้องใหม่ออกจำหน่ายเป็นซิงเกิลวิทยุของนักร้องนักแต่งเพลง ไรอัน แอดัมส์ ในอัลบั้มเพลงแปลงจากอัลบั้ม 1989 ของสวิฟต์ ออกจำหน่ายในเดือนกันยายน ค.ศ. 2015การแต่งเพลงและการทำดนตรี การแต่งเพลงและการทำดนตรี. สวิฟต์ เขียนเพลง "แบดบลัด" พูดถึงนักร้องหญิงคนหนึ่งซึ่งเธอไม่ได้เปิดเผย สวิฟต์กล่าวว่านักร้องคนนี้พยายามทำลายทัวร์คอนเสิร์จครั้งหนึ่งของเธอโดยจ้างคนที่ทำงานให้เธอ สิ่งพิมพ์ต่าง ๆ เช่น บิลบอร์ด โรลลิงสโตน ไทม์ และเดอะวอชิงตันโพสต์ คาดเดาว่า เคที เพร์รี คือประเด็นของเพลง แดเนียล แดดดาริโอ จากไทม์ และเอมิลี ยาร์ จากเดอะวอชิงตันโพสต์ เปรียบเทียบเนื้อเพลงที่ว่า "If you live like that, you live with ghosts" และเพลง "โกสส์" ของเพร์รี จากอัลบั้มปริซึม เพลงฉบับในอัลบั้มมีท่อนที่ขับร้องโดยสวิฟต์เท่านั้น ขณะที่ฉบับซิงเกิลได้ทำดนตรีใหม่ และมีนักร้องรับเชิญคือแร็ปเปอร์ เคนดริก ลามาร์ ร้องในท่อนเวิร์ส เจม อะวอด จากบิลบอร์ด รู้สึกว่าเพลง "ทำให้นึกถึงเพลง "ฮอลลาแบ็กเกิลส์" ของเกว็น สเตฟานี" คิตตี เอมไพร์ จากเดอะการ์เดียน เขียนว่าเพลง "คล้ายชาร์ลี เอ็กซ์ซีเอ็กซ์ ที่มีจังหวะตายตัว"การตอบรับ การตอบรับ. "แบดบลัด" ได้รับการตอบรับคละกันจากนักวิจารณ์ มีการตำหนิเนื้อเพลง โดยกล่าวว่าเนื้อเพลงเต็มไปด้วยสำนวนซ้ำซาก "ผสมผสานโทนเสียงอึกทึกที่ไม่เป็นตัวเอง มีจังหวะอ่อน ๆ และสำนวนซ้ำซากที่นุ่มนวลที่สุด ท่อนต่าง ๆ เหล่านี้ดำเนินไปจนเนื้อเพลงบรรทัดสุดท้าย ให้คะแนน C-" จิม ฟาร์เบอร์ จากเดอะนิวยอร์กเดลีนิวส์ วิจารณ์ท่อนคอรัสบรรยายเนื้อเพลงว่าเป็น "การร้องเพลงขายของตามสังเวียนซ้ำไปซ้ำมา" (repetitive, arena-mongering chant) นักวิจารณ์หลายคนตำหนิเพลงเรื่องการผลิตเพลงที่ไม่ดีนัก อย่างไรก็ตาม หนังสือ เอนเทอร์เทนเมนต์วีกลี จัดอันดับให้เป็นหนึ่งในเพลงที่ดีที่สุดในอัลบั้ม อย่างไรก็ตาม เพลงฉบับรีมิกซ์ที่เคนดริก ลามาร์ มาร้องรับเชิญ ได้รับคำวิจารณ์ที่ดี โดยนักวิจารณ์ยกย่องท่อนที่ลามาร์ร้องรับเชิญ และดนตรีที่ทำใหม่ จอร์จ ซีบรุก จากดิเอดจ์ ให้คะแนน 4.5 ดาวเต็ม 5 และเรียกว่า "รุ่งโรจน์" และ "ทำให้ตื่นเต้น" เขายกย่องเพลงเกี่ยวกับ "ท่อนที่ดุเดือดแต่เรียบง่ายของลามาร์" (Lamar’s simple, brutally effective verses) และยอมรับการร่วมมือกันในเพลงว่า "ไม่ใช่เพียงอีกหนึ่งการร่วมมือที่เสี่ยงที่ไร้ความหมาย แต่เป็นนักร้องคู่ใหม่ที่มีพลัง" (not just one more meaningless stunt collaboration, but a powerful new duo)</doc>
