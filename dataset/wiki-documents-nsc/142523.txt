<doc id="142523" url="https://th.wikipedia.org/wiki?curid=142523" title="บอร์โด">บอร์โด บอร์โด (, , บางครั้งในไทยมีสะกดว่า บอร์โดซ์ และ บอร์กโดซ์) เป็นเมืองท่าตั้งอยู่ทางภาคตะวันตกเฉียงใต้ของประเทศฝรั่งเศส เป็นเมืองหลักของจังหวัดฌีรงด์และของแคว้นนูแวลากีแตน มีชื่อเสียงอย่างมากมายจากไร่องุ่นที่พบเห็นในตลอดเส้นทางเข้าสู่เมืองและไวน์ประจำแคว้นตั้งแต่ศตวรรษที่ 18 โดยสถานที่ทำไวน์สำคัญ ๆ ที่ผู้รักไวน์ชาวไทยน่าจะรู้จักก็คือ แซ็งเตมีลียง, โปยัก (Pauillac), แซ็งแต็สแต็ฟ (Saint-Estèphe) และโซแตร์น (Sauternes) มีแม่น้ำการอนไหลผ่านและออกสู่มหาสมุทรแอตแลนติกที่เมืองซูลัก-ซูร์-แมร์ และยังมีท่าเรือปอร์เดอลาลูน (Port de la Lune) ที่ได้รับการแต่งตั้งให้เป็นมรดกโลกจากองค์การยูเนสโกตั้งแต่ปีค.ศ. 2007 อีกด้วย สถานที่ท่องเที่ยวสำคัญภายในเมือง ส่วนมากเป็นสิ่งก่อสร้างที่ถูกสร้างขึ้นมาตั้งแต่อดีตกาล เช่น สิ่งก่อสร้างสมัยโรมันอย่าง Palais Gallien, ถนนคนเดินที่ยาวที่สุดในยุโรปที่ La rue Sainte-Catherine, ประตูเมืองสุดคลาสสิกอย่าง Porte Cailhau เป็นต้น บอร์โดถูกสร้างขึ้นตั้งแต่ศตวรรษที่ 3 ก่อนคริสต์ศักราช โดยเดิมมีชื่อว่า "บูร์ดีกาลา" (Burdigala) ในภาษาละติน ทำให้ทุกแห่งในเมืองเต็มไปด้วยประวัติศาสตร์อันยาวนานการคมนาคมภายในตัวเมือง การคมนาคมภายในตัวเมือง. รถบัสและรถรางเป็นการคมนาคมที่ใช้ภายในเมืองบอร์โด โดยมีบริษัท TBC (Tram et Bus de la CUB) เป็นผู้ดูแล ซึ่งผู้โดยสารสามารถเดินทางในราคาเดียวกันทั่วทั้งเมืองบอร์โด ซึ่งทาง TBC ได้เปิดให้บริการรถรางไฟฟ้าไปเมื่อปลายปี ค.ศ. 2003 ด้วยเทคโนโลยี ground-level power supply of the Alimentation par Sol (APS) หรือการจ่ายไฟฟ้าผ่านรางโดยส่งมาจากใต้ดินซึ่งเป็นแห่งแรกของโลก ด้วยเทคโนโลยีนี้จึงทำให้ไม่ต้องใช้การส่งไฟฟ้าผ่านสายที่โยงอยู่ด้านบนของตัวรถรางแบบที่อื่น แต่หากอยากจะเดินทางไปยังเมืองใกล้เคียงภายในเขจังหวัดฌีรงด์ ก็สามารถใช้บริการของรถบัส CiTram หรือรถไฟ โดยราคาขึ้นอยู่กับระยะทางหรือโปรโมชั่นตามเทศกาล</doc>
