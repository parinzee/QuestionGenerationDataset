<doc id="720153" url="https://th.wikipedia.org/wiki?curid=720153" title="ไฟนอลแฟนตาซี VII รีเมค">ไฟนอลแฟนตาซี VII รีเมค ไฟนอลแฟนตาซี VII รีเมค เป็นเกมเวอร์ชันรีเมคในรูปแบบความละเอียดสูง จากเกมไฟนอลแฟนตาซี VII ของบริษัท สแควร์ซอฟท์ ในปี 1997 ที่พัฒนาสำหรับเครื่องเพลย์สเตชัน โดยข่าวลือนั้นมีมาหลายปีหลังจากโปรเจกต์สื่อที่เกี่ยวข้องกับไฟนอลแฟนตาซี VII ออกมา และจากเดโมของไฟนอลแฟนตาซี VII บนเครื่อง เพลย์สเตชัน 3 โดยมีการประกาศอย่างเป็นทางการเมื่อวันที่ 15 มิถุนายน 2015 ว่าจะพัฒนาลงบนเครื่องเพลย์สเตชัน 4 ก่อนเป็นลำดับแรกและจะมีการพัฒนาลงบนแพลตฟอร์มอื่นๆในภายหลังการพัฒนาก่อนการประกาศอย่างเป็นทางการ การพัฒนา. ก่อนการประกาศอย่างเป็นทางการ. หลังจากที่ทางสแควร์เอนิกซ์ มีการประกาศว่าจะมีการสร้างโปรเจกต์สื่อที่เกี่ยวข้องกับไฟนอลแฟนตาซี VII ออกมาและจะมีการรีเมคแบบเพิ่มความละเอียดให้กับไฟนอลแฟนตาซี VII โดยที่จะมีการพัฒนาลงให้กับเครื่องเพลย์สเตชัน 3 โดยที่ในงาน E3 2005 ได้มีการนำวิดีโอที่นำฉากเปิดเกมของไฟนอลแฟนตาซี VII ที่ถูกสร้างใหม่โดยอิงพื้นฐานกราฟิกจากเครื่องเพลย์สเตชัน 3 มาแสดง โดยที่หลังจากวิดีโอจบลงไปแล้วนั้นก็มีข้อความขึ้นว่าเป็นภาพที่จะใช้ใน แอดเวนต์ชิลเดรน และ ซึ่งเป็นหนึ่งในโปรเจกต์สื่อที่เกี่ยวข้องกับไฟนอลแฟนตาซี VII โดยภายหลังสแควร์เอนิกซ์ กล่าวว่าเป็นแค่การแสดงศักยภาพทางเทคโนโลยีเท่านั้น โดยที่ข่าวลือก็หายไปหลังจากที่ประธานบริษัทของสแควร์เอนิกซ์ โยอิชิ วาดะ อธิบายว่าวิดีโอนั้นมีจุดมุ่งหมายเพียงเพื่อวัตถุประสงค์ในการสาธิตเทคโนโลยีเท่านั้น และทางบริษัทก็ประกาศว่าการรีเมคนั้นไม่ได้อยู่ในส่วนหนึ่งของแผนการโปรเจกต์การสร้างสื่อที่เกี่ยวข้องกับไฟนอลแฟนตาซี VII ในปี 2009, โยะชิโนะริ คิตะเซะ กล่าวในงาน Games Convention ว่า"รีเมคของภาค VII ให้รอเล่นจาก PSN เมื่อพร้อมวางจำหน่าย" โดยทั้งนี้ได้ให้สัมภาษณ์ต่ออีกว่า"ตัวเขาเองมีงานหลายโปรเจกต์อยู่ และตัวเขาก็ยังไม่ได้คิดถึงการทำโปรเจกต์ใดๆหลังจากที่ภาค XIII เสร็จสิ้น,อีกทั้งยังกำลังทำ ไฟนอลแฟนตาซี อะกิโตะ XIII โดยที่เขาขอโฟกัสไปที่โปรเจกต์ของภาค XIII ทั้งหมดก่อน ก่อนที่จะให้คิดเกี่ยวกับภาคอื่นๆ." ในเดือนมกราคม ปี 2010 เทะสึยะ โนะมุระ ได้ให้สัมภาษณ์เกี่ยวกับข่าวลือการรีเมคไว้ว่า "แฟนๆ กำลังคาดหวังเกี่ยวกับการรีเมคของไฟนอลแฟนตาซี VII ที่กำลังเป็นข่าวลืออยู่ แต่ตัวเขาเชื่อว่านี่ยังไม่ถึงเวลาที่จะเริ่มทำ” ในเดือนกุมภาพันธ์ 2010 โยะชิโนะริ คิตะเซะ ได้ให้สัมภาษณ์ว่า "การพอร์ตไฟนอลแฟนตาซี VII มายังเครื่องเพลย์สเตชัน 3 นั้นถ้าจะให้ได้คุณภาพเท่ากับไฟนอลแฟนตาซี XIII นั้นต้องใช้เวลามากกว่าสามปีครึ่งหลายเท่า ที่จะทำให้ไฟนอลแฟนตาซี VII สำหรับเพลย์สเตชัน 3 มีความแตกต่างจากเดิม" ทั้งนี้เขายังกล่าวอีกว่า"การที่จะสร้างเกมแบบไฟนอลแฟนตาซี VII บนเครื่องเพลย์สเตชัน 3 เป็นเรื่องยากมากต้องใช้เวลาและสตาฟมากมายในการทำกราฟิก ซึ่งกลายเป็นส่วนหนึ่งที่ทำให้ภาค XIII เป็นเส้นตรงกว่าภาคก่อนๆ".ในเดือนมีนาคม 2010 ในการสัมภาษณ์ผู้กำกับของไฟนอลแฟนตาซี XIII โมะโตะมุ โทะริยะมะ เขาได้กล่าวว่า "ถ้าจะต้องรีเมคภาค VII นั้นให้ได้คุณภาพเทียบเท่ากับภาค XIII นั้นจะต้องใช้คนและเวลาเป็นจำนวนมาก ซึ่งถ้ามีคนและเวลามากพอ มันจะเป็นหนึ่งในโปรเจกต์ที่เขาต้องการจะรีเมคแน่นอน"ในเดือนมีนาคม 2010 วาดะ เปิดเผยว่าพวกเขาต้องการสำรวจความต้องการในการรีเมค ซึ่งพบว่ามีความต้องการค่อนข้างมาก. โดยท้ายที่สุดในปี 2012 ทางสแควร์เอนิกซ์ยอมรับว่ายังไม่สามารถสร้างเกมที่ดีกว่า FFVII ได้ จึงจะโฟกัสไปยังเกมภาคใหม่ๆก่อนการประกาศอย่างเป็นทางการ การประกาศอย่างเป็นทางการ. การรีเมคนั้นได้รับการยืนยันในระหว่างงานแถลงของโซนี่ ที่งาน E3 2015 โดยข่าวการรีเมคนั้นหลุดออกมาก่อนที่จะมีการประกาศไม่กี่ชั่วโมงจากเว็บไซต์ Siliconera โดยหลังจากที่มีการประกาศแล้วหุ้นของสแควร์เอนิกซ์ขึ้นไปสูงสุดนับตั้งแต่เดือนพฤศจิกายนปี 2008 โดยสแควร์เอนิกซ์ กล่าวว่าเกมนี้เข้าสู่การพัฒนาก่อนที่จะมีการประกาศพอร์ตไฟนอลแฟนตาซี VII ภาคดั้งเดิมลงเพลย์สเตชัน 4 เมือเดือนธันวาคม 2014 โดยที่ เทะสึยะ โนะมุระ นั้ได้กล่าวว่าการรีเมคนี้ จะไม่ใช่การรีเมคเพียงแค่เล็กๆน้อยๆอย่างแน่นอน และผู้เขียนบทของภาคนี้อย่าง คะซุชิเงะ โนะจิมะ กำลังสร้างเนื้อเรื่องใหม่ๆเสริมเข้าไป.</doc>
