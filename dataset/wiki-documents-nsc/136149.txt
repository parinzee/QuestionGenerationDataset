<doc id="136149" url="https://th.wikipedia.org/wiki?curid=136149" title="มือปืน/โลก/พระ/จัน">มือปืน/โลก/พระ/จัน มือปืน โลก/พระ/จัน เป็นภาพยนตร์แอคชั่น ดรามา ตลก ที่ออกฉายในปี พ.ศ. 2544 เขียนบทและกำกับโดย ยุทธเลิศ สิปปภาค เป็นผลงานชิ้นแรกของบริษัท อาวอง ในเครืออาร์เอส นำแสดงโดย เทพ โพธิ์งาม, สมชาย เข็มกลัด, หม่ำ จ๊กมก, ถั่วแระ เชิญยิ้ม และเท่ง เถิดเทิง ภาพยนตร์ทำรายได้ 123 ล้านบาทเรื่องย่อ เรื่องย่อ. กรุงเทพมหานคร ปีพุทธศักราช 2554 เป๋ ปืนควาย (เทพ โพธิ์งาม) อดีตมือปืนรุ่นใหญ่ถูกปล่อยตัวออกจากคุก พร้อมสังขารที่ชราภาพ งานแรกที่ได้รับการติดต่อให้สังหาร เถกิง มือปราบตงฉินฉายา ตำรวจเหล็ก เป๋ จัดการรวบรวมทีมงานที่เคยคุ้นมือ ซึ่งปัจจุบันล้วนได้ชื่อว่าเป็น มือปืนตกรุ่น ไปแล้ว ไม่มีใครสนใจจ้าง นี่จึงเป็นงานที่ทุกคนต้องตะครุบ นอกจากเงินค่าจ้างตัวเลขสูงแล้ว ทุกคนต่างมีความหวังที่จะกลับมารุ่งโรจน์อีกครั้ง ได้แก่ หมา ลูกบักเขียบ (หม่ำ จ๊กม๊ก หรือ เพ็ชรทาย วงษ์คำเหลา) มือระเบิดลูกอิสานจอมโว เอ๋อ เอลวิส (เท่ง เถิดเทิง หรือ พงษ์ศักดิ์ พงษ์สุวรรณ) นักฆ่าหมื่นศพ สิงห์สำอาง ผี ไรเฟิล (ถั่วแระ) นักแม่นปืนจิตหลอน ขณะเดียวกัน คิด ไซเลนเซอร์ (สมชาย เข็มกลัด) มือปืนรุ่นใหม่ค่าตัวราคาแพง และทำงานคนเดียว ก็ได้รับการว่าจ้างให้ลงมือฆ่าตำรวจเหล็กคนนี้ด้วยเช่นกัน การปะทะฝีมือระหว่างมือปืนตกรุ่น กับรุ่นใหม่ไฟแรงจึงโหมปะทุ มิหนำซ้ำความจริงเปิดเผยว่ามีการว่าจ้างผิดตัว ชุลมุนฆ่าจึงเกิดขึ้น และกลายเป็นประวัติศาสตร์หน้าใหม่ของวงการอาชญากรรมนักแสดงนักแสดงนำนักแสดง. นักแสดงนำ. - สุเทพ โพธิ์งาม รับบท "เป๋ ปืนควาย" นักฆ่ามือเก๋าของวงการ เพิ่งเข้าวงการหลังจากติดคุกนานหลายปี - สมชาย เข็มกลัด รับบท สมคิด ไทรงาม "คิด ไซเลนเซอร์" นักฆ่ารุ่นใหม่ที่นิยมใช้ปืนติดลำกล้องเก็บเสียง - เพ็ชรทาย วงษ์คำเหลา หรือ หม่ำ จ๊กมก รับบท "หมา ลูกบักเขียบ" นักฆ่าที่ยิงปืนไม่เป็น เลยใช้แต่ระเบิดเป็นอาวุธ - ศรสุทธา กลั่นมาลี หรือ ถั่วแระ เชิญยิ้ม รับบท "ผี ไรเฟิล" นักฆ่าบุปผาชนที่ยิงไรเฟิลจากระยะไกลแม่นยิ่งกว่าจับวาง แต่กลัวผีเป็นที่สุด - พงษ์ศักดิ์ พงษ์สุวรรณ หรือ เท่ง เถิดเทิง รับบท อดีต "โอ๋ เอ็ม 16 หมื่นศพสิงห์สำอาง" แต่เพี้ยนคิดว่าตัวเองเป็น เอลวิส เพรสลีย์  ใครๆ เลยเรียกว่า "เอ๋อ เอลวิส"นักแสดงสมทบนักแสดงสมทบ. - ไพลิน พิจิตรอำพล รับบท จันทรา ลูกสาวเป๋ ปืนควาย - อังคณา ทิมดี รับบท แหวน เมียผี ไรเฟิล - ไอรีน ศรีแกล้ว (เปิ้ล) รับบท เมี่ยง เมียหมา ลูกบักเขียบ - กรุง ศรีวิไล รับบท แป๊ะ ประตูผี - ดามพ์ ดัสกร รับบท เป้า ปลากระตัก เจ้าของรีสอร์ตที่เกาะดอกไม้ - จรัล เพ็ชรเจริญ รับบท หลวงตา - อนันต์ สัมมาทรัพย์ รับบท พ.ต.อ.เถกิง เฉลิมหล้า ตำรวจเหล็ก - กฤตธีรา อินพรวิจิตร (เข็ม) รับบท แพรวา เฉลิมหล้า (แพร) ลูกสาวตำรวจเหล็ก - ณรงค์ รดากรณ์ (โกร่ง กางเกงแดง) รับบท ลุงอ๋ง เจ้าของท่าเรือข้ามไปเกาะเที่ยง - สุรินทร์ ปานทโชติ รับบท ลุงหมี เจ้าของท่าเรือที่เกาะเที่ยง - พรมมา สระทองแก้ว (เหี่ยวฟ้า) รับบท แย่ ลูกน้องแป๊ะ - เจนนิเฟอร์ วัฒนวิศิษฐ์ รับบท โรซี่ มือปืนสาวเซ็กซี่ ที่แป๊ะส่งมาเก็บ คิด ไซเลนเซอร์ - ตรัณ ปัทมานนท์ รับบท เบี้ยว ลูกน้องเป้า - ดลกมล ศรัทธาทิพย์ รับบท ปู ลูกน้องเป้า - ปีเตอร์ หลุยส์ ไมอ็อกซี รับบท แมทธิว ลูกน้องแป๊ะ - ธนัสต์ ศรีพันธวานุสรณ์ รับบท หิน - กนต์ธร บุษราตัม รับบท อ่ำ - สุพจน์ พงษ์พรรณเจริญ รับบท กุ้ง หลานลุงอ๋ง - พีรพล เธียรเจริญ รับบท หมึก หลานลุงอ๋ง (ผู้ช่วยผู้กำกับ เป็น cameo) - อ่าง เถิดเทิง (รับเชิญตอนเปิดตัว)รางวัลรางวัล. - สมชาย เข็มกลัด ได้รับรางวัลนักแสดงนำชายยอดเยี่ยม รางวัลพระราชทานพระสุรัสวดี ประจำปี พ.ศ. 2544 - เทพ โพธิ์งาม ได้รับรางวัลนักแสดงประกอบชายยอดเยี่ยม รางวัลพระราชทานพระสุรัสวดี - ไพลิน พิจิตรอำพล ได้รับรางวัลตุ๊กตาเงิน นักแสดงดาวรุ่งหญิงยอดเยี่ยม - ถั่วแระ เชิญยิ้ม ได้รับรางวัลตุ๊กตาเงิน นักแสดงบทตลกยอดเยี่ยม - กวี ศรีคณรัตน์ ได้รับรางวัลตุ๊กตาเงิน ผู้กำกับบทบู๊ยอดเยี่ยมเกร็ดจากภาพยนตร์เกร็ดจากภาพยนตร์. - ยุทธเลิศ สิปปภาค เป็นผู้เขียนบทฉบับร่างของ O-Negative ซึ่งขายลิขสิทธิ์ให้แกรมมี แต่ไม่ได้ใช้งาน และถูกดัดแปลงสร้างเป็นภาพยนตร์ รัก-ออกแบบไม่ได้ และไม่ได้รับเครดิต จึงมีคำพูดล้อเลียนในภาพยนตร์ ที่เมี่ยงพูดกับหมาว่า</doc>
