<doc id="535673" url="https://th.wikipedia.org/wiki?curid=535673" title="รสริน จันทรา">รสริน จันทรา รสริน จันทรา (ตุ้ม) เป็นนักแสดงหญิงชาวไทย ที่มีผลงานมากมายประวัติ ประวัติ. รสริน จันทรา (ตุ้ม) มีชื่อเมื่อแรกเกิดว่า นฤมล แก้วไทรเลิศ แต่ในปัจจุบันได้เปลี่ยนเป็น ปุณณภา แก้วไทรเลิศ เนื่องจากตัว น. เป็นกาลกิณี เกิดเมื่อวันที่ 12 ตุลาคม พ.ศ. 2504 เป็นนักแสดงหญิงชาวไทย จบการศึกษาระดับ ม.ศ.5 จากโรงเรียนนารีนุกูล จังหวัดอุบลราชธานี ระดับปริญญาตรีจากมหาวิทยาลัยสุโขทัยธรรมาธิราช กับมหาวิทยาลัยรามคำแหง และปริญญาโทด้านรัฐประศาสนศาสตร์ มหาวิทยาลัยศรีปทุม เข้าสู่วงการจากการชักนำของคุณวิสันต์ สันติสุชา ผู้กำกับและเจ้าของบริษัท สันติสุชาภาพบนตร์ เนื่องจากสนิทกับตากล้องภาพนิ่งของภาพยนตร์เรื่อง ครูบ้านนอก ซึ่งได้ชักชวนเธอให้ไปดูกองถ่ายภาพยนตร์และคุณวิสันต์ได้ชักชวนให้เธอมาเทสต์หน้ากล้องและให้เล่นภาพยนตร์ทันทีโดยรับบทเป็นนางเอกเรื่องแรก สุภาพบุรุษเสือไทย คู่กับสมบัติ เมทะนี และ จักร มหาชัย (พระเอกในสังกัดของคุณวิสันต์ สันติสุชา), นาล่ม คู่กับจักร มหาชัย ในปี 2522 ซึ่งภาพยนตร์เรื่องนาล่มเป็นภาพยนตร์เรื่องแรกของเธอแต่เป็นภาพยนตร์เรื่องที่ 2 ที่ออกฉายและเป็นนางเอกต่อมาอีก 3-4 เรื่อง โดยส่วนใหญ่คู่กับสมบัติ เมทะนี รวมทั้งจักร มหาชัย และ สรพงษ์ ชาตรี และรับบทนางรองในเรื่องหงส์หยก ปี 2522 ที่สรพงษ์ ชาตรี และหมีเซี้ยะ เป็นดารานำ ตามด้วยภาพยนตร์อื่นๆ อีกหลายเรื่องอีกทั้งยังเล่นละครโทรทัศน์โดยช่วงแรกส่วนใหญ่เป็นละครค่ายกันตนา ด้านชีวิตส่วนตัว รสริน จันทรา เคยสมรสกับคุณนิรัตติศัย กัลย์จาฤก และมีลูกชาย 2 คน คือ- คหบดี กัลย์จาฤก (ยังเติร์ก) - รฤกฤกษ์ กัลย์จาฤก (ปีเตอร์) รสริน จันทรา จัดว่าเป็นดารานิสัยดี พูดเพราะ ขณะที่เป็นสะใภ้ค่ายกันตนาเคยช่วยดูแลเรื่องเสื้อผ้าของตัวละคร ปัจจุบันสอนการแสดงให้กับกันตนาและยังคงเล่นละครมาจนถึงทุกวันนี้ผลงานภาพยนตร์ละครผลงานละครชุดผลงานละครเทิดพระเกียรติมิวสิควีดีโอ</doc>
