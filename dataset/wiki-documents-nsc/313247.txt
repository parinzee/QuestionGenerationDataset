<doc id="313247" url="https://th.wikipedia.org/wiki?curid=313247" title="คะซุโยะ เซะจิมะ">คะซุโยะ เซะจิมะ คะซุโยะ เซะจิมะ () เกิดเมื่อปี ค.ศ. 1956 ประเทศญี่ปุ่น เป็นสถาปนิกชาวญี่ปุ่น หลังจากศึกษาจบจากมหาวิทยาลัยสตรีแห่งญี่ปุ่นก็ได้ทำงานที่สำนักงานของโตโยโอะ อิโต ต่อมาในปี ค.ศ. 1987 ได้ก่อตั้งสำนักงานคะซุโยะ เซะจิมะและเพื่อน ในปี 1995 เธอได้ก่อตั้ง SANAA (เซะจิมะและนิชิซะวะและเพื่อน) ร่วมกับอดีตลูกจ้าง ริวเอะ นิชิซะวะ เธอได้รับเป็นผู้ดูแลงานศิลปะเวนิซเบียนนาเล่ (Venice Biennale) ในส่วนสถาปัตยกรรม เธอทำหน้าที่ดูแลงานนิทรรศการสถาปัตยกรรมนานาชาติประจำปี ครั้งที่ 12 (Annual International Architecture Exhibition) จัดขึ้นในปี 2010 เธอยังเป็นผู้หญิงคนแรกที่ได้รับเลือกในตำแหน่งนี้ และในปี 2010 เธอได้รับรางวัลพริตซ์เกอร์ ร่วมกับริวเอะ นิชิซะวะ</doc>
