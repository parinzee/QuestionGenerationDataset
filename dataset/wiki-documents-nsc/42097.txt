<doc id="42097" url="https://th.wikipedia.org/wiki?curid=42097" title="สมเด็จพระราชาธิบดีคาร์ลที่ 16 กุสตาฟแห่งสวีเดน">สมเด็จพระราชาธิบดีคาร์ลที่ 16 กุสตาฟแห่งสวีเดน สมเด็จพระราชาธิบดีคาร์ลที่ 16 กุสตาฟ (สวีเดน: Carl XVI Gustaf; ) ทรงเป็นประมุของค์ปัจจุบันแห่งราชอาณาจักรสวีเดน เสด็จพระราชสมภพเมื่อวันที่ 30 เมษายน ค.ศ. 1946 เป็นพระโอรสในเจ้าชายกุสตาฟ อดอล์ฟ มกุฎราชกุมารในขณะนั้นและเจ้าหญิงซิบิลลาแห่งแซ็กซ์-โคบูร์กและก็อตธา พระราชมารดาของพระองค์เป็นพระราชปนัดดาใน สมเด็จพระราชินีนาถวิกตอเรียแห่งสหราชอาณาจักร เสด็จเถลิงถวัลยราชสมบัติเป็นสมเด็จพระราชาธิบดีแห่งสวีเดนเมื่อวันที่ 15 กันยายน ค.ศ. 1973 ทั้งนี้ พระองค์ยังทรงมีศักดิ์เป็นพระญาติชั้นที่ 1 ในสมเด็จพระราชินีนาถมาร์เกรเธอที่ 2 แห่งเดนมาร์กพระชนม์ชีพวัยเยาว์ พระชนม์ชีพวัยเยาว์. เจ้าชายคาร์ล กุสตาฟ ประสูติ ณ พระราชวังพาวิลเลียนใน สต็อกโฮล์ม เป็นพระโอรสพระองค์สุดท้องและพระองค์เดียวใน เจ้าชายกุสตาฟ อดอล์ฟ ดยุกแห่งเวสเตร์บอตเติน กับ เจ้าหญิงซิบิลลาแห่งซัคเซิน-โคบูร์กและโกทา โดยแรกพระราชสมภพทรงพระอิสริยยศที่ เจ้าฟ้าชายคาร์ล กุสตาฟ ดยุกแห่งเยมต์ลันด์เสด็จเถลิงถวัลยราชสมบัติ เสด็จเถลิงถวัลยราชสมบัติ. เจ้าชายกุสตาฟ อดอล์ฟ ดยุกแห่งเวสเตร์บอตเติน ผู้เป็นพระราชบิดาได้ทิวงคตก่อนสืบราชสันตติวงศ์ ณ กรุงโคเปนเฮเกน ประเทศเดนมาร์ก ทำให้พระองค์ต้องรับหน้าที่รัชทายาทแห่งสวีเดนแทนพระราชบิดา ต่อมาสมเด็จพระเจ้ากุสตาฟที่ 6 อดอล์ฟแห่งสวีเดน พระราชอัยยกาได้สวรรคตพระองค์จึงเสด็จครองราชย์เป็น สมเด็จพระราชาธิบดีแห่งราชอาณาจักรสวีเดนอภิเษกสมรส อภิเษกสมรส. พระองค์ทรงเสกสมรสกับ นางสาว ซิลเวีน เรนาทอ แซเมอลัธ (ภายหลัง คือ สมเด็จพระราชินีซิลเวียแห่งสวีเดน) เมื่อวันที่ 19 มิถุนายน พ.ศ. 2519 ซึ่งสาเหตุที่ต้องเสกสมรสหลังจากขึ้นครองราชย์แล้วนั้น ก็เพื่อมิให้เสียสิทธิในการสืบราชบัลลังก์ ปัจจุบันทรงมีพระราชโอรส-ธิดารวม 3 พระองค์1. เจ้าหญิงวิกตอเรีย มกุฎราชกุมารีแห่งสวีเดน 2. เจ้าชายคาร์ล ฟิลิป ดยุกแห่งแวร์มลันด์ (*อดีตมกุฎราชกุมารแห่งสวีเดน) 3. เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์พระราชนัดดา พระราชนัดดา. พระองค์และ สมเด็จพระราชินีซิลเวียแห่งสวีเดน ทรงมีพระราชนัดดา รวม 7 พระองค์ ดังนี้- พระบุตรใน เจ้าหญิงวิกตอเรีย มกุฎราชกุมารีแห่งสวีเดน- เจ้าหญิงเอสแตล ดัชเชสแห่งเอิสเตร์เยิตลันด์ - เจ้าชายออสการ์ ดยุกแห่งสกอเน - พระบุตรใน เจ้าชายคาร์ล ฟิลิป ดยุกแห่งแวร์มลันด์- เจ้าชายอเล็กซันเดอร์ ดยุกแห่งเซอเดร์มันลันด์ - เจ้าชายกาเบรียล ดยุกแห่งดัลลันด์ - พระบุตรใน เจ้าหญิงมาเดอลีน ดัชเชสแห่งเฮลซิงลันด์และเยสตริคลันด์- เจ้าหญิงเลโอนอร์ ดัชเชสแห่งกอตลันด์ - เจ้าชายนีโคลัส ดยุกแห่งโอเงร์มันลันด์ - เจ้าหญิงอาเดรียน ดัชเชสแห่งเบลคิงเงอร์เครื่องราชอิสริยาภรณ์ไทยเครื่องราชอิสริยาภรณ์ไทย. - พ.ศ. 2546 - เครื่องราชอิสริยาภรณ์อันเป็นมงคลยิ่งราชมิตราภรณ์ (ร.ม.ภ.) 23 กุมภาพันธ์ พ.ศ. 2546 ในโอกาสเสด็จฯ เยือนประเทศไทยอย่างเป็นทางการในฐานะพระราชอาคันตุกะส่วนพระองค์ - พ.ศ. 2551 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
