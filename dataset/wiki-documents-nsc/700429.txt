<doc id="700429" url="https://th.wikipedia.org/wiki?curid=700429" title="ทางหลวงแผ่นดินหมายเลข 213">ทางหลวงแผ่นดินหมายเลข 213 ทางหลวงแผ่นดินหมายเลข 213 สายมหาสารคาม–สกลนคร เป็นเส้นทางคมนาคมที่สำคัญแห่งหนึ่งโดยเชื่อมต่อตัวเมืองมหาสารคาม ตัวเมืองกาฬสินธุ์ และตัวเมืองสกลนคร เข้าด้วยกัน แต่เดิมถนนสายนี้คือ ทางหลวงสายมหาสารคาม-กาฬสินธุ์-สกลนคร ซึ่งในประกาศราชกิจจานุเบกษาสมัยจอมพล ป. พิบูลสงคราม 12 ธันวาคม 2493 ได้ขนานนามทางหลวงสายนี้ว่า ถนนถีนานนท์ เพื่อเป็นเกียรติแก่นายไสว ถีนานนท์ อดีตนายช่างกำกับแขวงการทางมหาสารคามรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 213 ประกอบด้วย 2 ช่วง ได้แก่ ช่วงแรกเริ่มต้นบนทางหลวงแผ่นดินหมายเลข 23 ในเขตเทศบาลเมืองมหาสารคาม จังหวัดมหาสารคาม ตัดผ่านทางหลวงแผ่นดินหมายเลข 208 ผ่านอำเภอกันทรวิชัย เข้าจังหวัดกาฬสินธุ์ จนถึงแยกยางตลาดในอำเภอยางตลาด ซึ่งมีทางหลวงแผ่นดินหมายเลข 12 มาบรรจบทางซ้าย จึงสิ้นสุดช่วงแรกโดยมีระยะทาง 25.788 กิโลเมตร หากขับตรงไปจะเป็นทางหลวงแผ่นดินหมายเลข 12 มีเส้นทางผ่านตัวเมืองกาฬสินธุ์ จนเมื่อถึงแยกสมเด็จในอำเภอสมเด็จ ทางหลวงแผ่นดินหมายเลข 12 จะมีเส้นทางแยกออกไปทางขวา ซึ่งหากตรงไปจะเป็นจุดเริ่มต้นทางหลวงแผ่นดินหมายเลข 213 ในช่วงที่สอง โดยมีเส้นทางผ่านอำเภอสมเด็จ ก่อนที่จะเข้าเขตจังหวัดสกลนคร ผ่านอำเภอภูพาน ผ่านอำเภอกุดบาก จนสิ้นสุดบนทางหลวงแผ่นดินหมายเลข 241 อำเภอเมืองสกลนคร ระยะทางช่วงที่สอง 82.503 กิโลเมตร รวมระยะทางทั้งสองช่วง 112.781 กิโลเมตรรายชื่อทางแยกรายชื่อทางแยก. - จังหวัดมหาสารคาม - ทางหลวงแผ่นดินหมายเลข 23 (ถนนแจ้งสนิท) ใน อำเภอเมืองมหาสารคาม จังหวัดมหาสารคาม - ทางหลวงแผ่นดินหมายเลข 208 ใน อำเภอเมืองมหาสารคาม จังหวัดมหาสารคาม- จังหวัดกาฬสินธุ์ - ทางหลวงแผ่นดินหมายเลข 12 (ถนนถีนานนท์) ใน อำเภอยางตลาด จังหวัดกาฬสินธุ์ - ทางหลวงแผ่นดินหมายเลข 12 (ถนนสมเด็จ–มุกดาหาร) ใน อำเภอสมเด็จ จังหวัดกาฬสินธุ์- จังหวัดสกลนคร - ทางหลวงแผ่นดินหมายเลข 241 (เลี่ยงเมืองสกลนคร) ใน อำเภอเมืองสกลนคร จังหวัดสกลนคร</doc>
