<doc id="375191" url="https://th.wikipedia.org/wiki?curid=375191" title="ศูนย์ความเป็นเลิศด้านชีววิทยาศาสตร์ (องค์การมหาชน)">ศูนย์ความเป็นเลิศด้านชีววิทยาศาสตร์ (องค์การมหาชน) ศูนย์ความเป็นเลิศด้านชีววิทยาศาสตร์ () เป็นองค์การมหาชน มีหน้าที่ในการจัดทำและเสนอยุทธศาสตร์การพัฒนาธุรกิจและอุตสาหกรรมด้านชีววิทยาศาสตร์และประสานความร่วมมือด้านชีววิทยาศาสตร์ ตลอดจนให้บริการทางวิชาการ เผยแพร่ความรู้ และพัฒนาบุคลากรด้านชีววิทยาศาสตร์ประวัติ ประวัติ. ศูนย์ความเป็นเลิศด้านชีววิทยาศาสตร์ เดิมเป็นหน่วยงานในสังกัดสำนักงานบริหารและพัฒนาองค์ความรู้ ซึ่งได้มีการจัดตั้งขึ้นในปี พ.ศ. 2552 มีชื่อว่า "ศูนย์ความเป็นเลิศด้านชีววิทยาศาสตร์ของประเทศไทย" ต่อมาในรัฐบาลของนายอภิสิทธิ์ เวชชาชีวะ เห็นว่าชีววิทยาศาสตร์มีความสำคัญและจำเป็นแก่การแพทย์ในส่วนที่เกี่ยวข้องกับสุขภาพของมนุษย์ เนื่องจากสามารถนำองค์ความรู้และนวัตกรรมไปสู่การผลิตผลิตภัณฑ์ด้านชีววิทยาศาสตร์ในเชิงธุรกิจและอุตสาหกรรม จึงได้มีการจัดตั้งเป็นองค์การมหาชน โดยตราพระราชกฤษฎีกาจัดตั้งศูนย์ความเป็นเลิศด้านชีววิทยาศาสตร์ (องค์การมหาชน) พ.ศ. 2554 มีผลบังคับใช้ในวันที่ 28 พฤษภาคม พ.ศ. 2554คณะกรรมการ คณะกรรมการ. ศูนย์ความเป็นเลิศด้านชีววิทยาศาสตร์ (องค์การมหาชน) มีคณะกรรมการคณะหนึ่ง เรียกว่า "คณะกรรมการบริหารศูนย์ความเป็นเลิศด้านชีววิทยาศาสตร์" ประกอบด้วย ประธานกรรมการซึ่งคณะรัฐมนตรีแต่งตั้ง กรรมการโดยตำแหน่งจำนวน 4 คน และกรรมการผู้ทรงคุณวุฒิจำนวนไม่เกิน 5 คน ซึ่งคณะรัฐมนตรีแต่งตั้ง โดยมีผู้อำนวยการศูนย์ความเป็นเลิศด้านชีววิทยาศาสตร์ เป็นกรรมการและเลขานุการ ปัจจุบันมีคณะกรรมการ ดังนี้- ประธานกรรมการ- รองศาสตราจารย์ ดร. ศักรินทร์ ภูมิรัตน - กรรมการผู้ทรงคุณวุฒิ- ศาสตราจารย์ ดร.อมเรศ ภูมิรัตน - ศาสตราจารย์ นายแพทย์เกียรติ รักษ์รุ่งธรรม - นายแพทย์บุญชัย สมบูรณ์สุข - ศาสตราจารย์ นายแพทย์ประสิทธิ์ ผลิตผลการพิมพ์ - ดร.สุทธาภา อมรวิวัฒน์ - กรรมการโดยตำแหน่ง- ผู้แทนปลัดกระทรวงวิทยาศาสตร์และเทคโนโลยี (รองศาสตราจารย์ ดร.พาสิทธิ์ หล่อธีรพงศ์) - ผู้แทนปลัดกระทรวงสาธารณสุข (แพทย์หญิงพรรณิมล วิปุลากร) - ผู้แทนผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ (ดร.สมวงษ์ ตระกูลรุ่ง) - ผู้อำนวยการสำนักงบประมาณ (นายเดชาภิวัฒน์ ณ สงขลา) - กรรมการและเลขานุการ- ดร.นเรศ ดำรงชัย</doc>
