<doc id="921521" url="https://th.wikipedia.org/wiki?curid=921521" title="เจ้าชายเฟรเดอริกแห่งชัมเบิร์ก-ลิพเพอ">เจ้าชายเฟรเดอริกแห่งชัมเบิร์ก-ลิพเพอ เจ้าชายเฟรเดอริกแห่งชัมเบิร์ก-ลิพเพอ ()พระประวัติ พระประวัติ. เจ้าชายเฟรเดอริกแห่งชัมเบิร์ก-ลิพเพอ ประสูติเมื่อวันที่ 30 มกราคม พ.ศ. 2411 ณ ปราสาทรีโบริส ราชอาณาจักรโบฮีเมีย เป็นพระโอรสใน เจ้าชายวิลเลียมแห่งชัมเบิร์ก-ลิพเพอ และ เจ้าหญิงบาทิลดิชแห่งอันฮัลท์-เดสซูเสกสมรส เสกสมรส. พระองค์ทรงเสกสมรสครั้งแรกกับ เจ้าหญิงลูอีสแห่งเดนมาร์ก เมื่อวันที่ 5 พฤษภาคม พ.ศ. 2439 ณ พระราชวังอมาเลียนบอร์ก ซึ่งเป็นสถานที่ประสูติของพระชายา เจ้าหญิงลูอีสรับพระราชทานพระอิสริยยศที่ เจ้าหญิงแห่งชัมเบิร์ก-ลิพเพอ พระชายา โดยมีพระบุตร 3 พระองค์ดังนี้1. เจ้าหญิงมารี ลูอีสแห่งปรัสเซีย 2. เจ้าชายคริสเตียนแห่งชัมเบิร์ก-ลิพเพอ 3. เจ้าหญิงสเตฟานีแห่งเบ็ตเท็มและสไตน์เฟิร์ต โดยภายหลังการเสกสมรสนั้น ชีวิตคู่ของพระองค์ไม่ค่อยราบรื่นนักและระหองระแหงเป็นอย่างมาก โดยพระองค์และพระบุตรอาศัยอยู่ ณ ราชอาณาจักรโบฮีเมีย เจ้าหญิงลูอีสจะเสด็จไปทรงเยี่ยมพระโอรส ธิดาและพระสวามี 2-3 ครั้งต่อปี โดย สมเด็จพระเจ้าเฟรเดอริกที่ 8 แห่งเดนมาร์ก พระสัสสุระ (พ่อตา) จะเสด็จพระราชดำเนินทรงเยี่ยมพระราชนัดดาทุกครั้ง ภายหลังที่เจ้าหญิงลูอีสพระองค์สิ้นพระชนม์จากพระอาการติดเชื้อในพระมัตถลุงค์ (สมอง) อย่างรุนแรงเนื่องมาจากการจมน้ำในทะเลสาบเขตพระราชวังของพระองค์พร้อมกับ เจ้าชายวิลเลียมแห่งชัมเบิร์ก-ลิพเพอ พระบิดาที่สิ้นพระชนม์ตามหลังพระสุณิสาไปเพียง 5 ชั่วโมง พระองค์ก็ทรงเสกสมรสใหม่กับ เจ้าหญิงอ็องตัวแน็ตแห่งอันฮัลท์ เมื่อวันที่ 26 พฤษภาคม พ.ศ. 2452 มีพระบุตร 2 พระองค์ ดังนี้1. เจ้าชายเลโอปอลด์ 2. เจ้าชายวิลเลียม</doc>
