<doc id="143213" url="https://th.wikipedia.org/wiki?curid=143213" title="ฮะจิบังราเมน">ฮะจิบังราเมน ฮะจิบังราเมน () เป็นธุรกิจร้านอาหารญี่ปุ่น ประเภทราเมน โดยบริษัท ฮะจิบัง จำกัด ประเทศญี่ปุ่น เริ่มเปิดกิจการในวันที่ 11 กุมภาพันธ์ พ.ศ. 2510 บนถนนหลวงสายที่ 8 เมืองคางะ จังหวัดอิชิกะวะ ด้วยเหตุนี้จึงได้ตั้งชื่อร้านว่า "ฮะจิบัง" ซึ่งมีความหมายว่า "หมายเลข 8" และมีคะมะโบะโกะที่มีลวดลายแตกต่างจากที่อื่นๆ คือเป็นลายหมายเลข 8 ทำให้เป็นที่จดจำของลูกค้า ปัจจุบัน ฮะจิบังราเมน มีสาขาในประเทศญี่ปุ่นทั้งหมด 154 สาขา และมีสาขาอยู่ในต่างประเทศ ได้แก่ ประเทศไทย ฮ่องกง ไต้หวัน รวม 127 สาขา (ข้อมูลเมื่อ 7/11/2560) โดยในประเทศไทย มีสาขามากที่สุดคือ 122 สาขา ฮะจิบังราเมน เริ่มเปิดกิจการสาขาแรกในประเทศไทยที่ห้างสรรพสินค้าสีลมคอมเพล็กซ์ เมื่อปี พ.ศ. 2535 โดยบริษัท ไทยฮะจิบัง จำกัด</doc>
