<doc id="5568" url="https://th.wikipedia.org/wiki?curid=5568" title="โทนี แบลร์">โทนี แบลร์ แอนโธนี ชาลส์ ลินตัน "โทนี" แบลร์ () เกิดเมื่อวันที่ 6 พฤษภาคม พ.ศ. 2496 (ค.ศ. 1953) เป็นอดีตนายกรัฐมนตรีของสหราชอาณาจักร และเป็นอดีตหัวหน้าพรรคแรงงาน แบลร์สืบทอดตำแหน่งหัวหน้าพรรคแรงงานหลังจากการเสียชีวิตของหัวหน้าพรรคคนก่อนคือ นายจอห์น สมิท (John Smith) ใน พ.ศ. 2537 (ค.ศ. 1994) และเอาชนะนายจอห์น เมเจอร์ (John Major) ของพรรคอนุรักษนิยม และเป็นหัวหน้าพรรคแรงงานคนเดียวที่สามารถชนะการเลือกตั้งได้ 3 สมัยติดต่อกันพื้นฐานและชีวิตครอบครัว พื้นฐานและชีวิตครอบครัว. โทนี แบลร์เกิดวันที่ 6 พฤษภาคม พ.ศ. 2496 ที่ Queen Mary Maternity Home ในเอดินเบอระ สก็อตแลนด์ เป็นบุตรคนที่สองของลีโอและเฮเซล แบลร์ เขามีพี่ชายหนึ่งคนชื่อ วิลเลียม แบลร์ และน้องสาวชื่อ ซาราห์ แบลร์ โทนี แบลร์อาศัยอยู่ในบ้านของครอบครัวในเอดินเบอระในช่วงสิบเก้าเดือนแรก หลังจากนั้นครอบครัวได้ย้ายไปอยู่ที่แอดิเลด ประเทศออสเตรเลีย ซึ่งพ่อของเขาเป็นอาจารย์นิติศาสตร์ที่มหาวิทยาลัยแอดิเลด หลังจากครอบครัวแบลร์เดินทางกลับมาสหราชอาณาจักร ก็ได้ไปอยู่กับแม่และพ่อเลี้ยงของเฮเซลในสก็อตแลนด์เป็นระยะเวลาหนึ่ง หลังจากแบลร์ใช้ชีวิตวัยเด็กที่เหลือในเดอแรม อังกฤษ ซึ่งเวลานั้นพ่อของเขาเป็นอาจารย์ที่มหาวิทยาลัยเดอแรม หลังจากจบการศึกษาจาก Chorister School แบลร์ก็ได้เข้าเรียนโรงเรียนประจำ Fettes College ในเอดินเบอระ แบลร์เคยเปิดเผยว่า เขาได้นำมิก แจกเกอร์เป็นแบบอย่าง อาจารย์ของแบลร์ไม่ประทับใจในตัวแบลร์นัก จากชีวประวัติที่เขียนโดย John Rentoul ระบุว่า "อาจารย์ทั้งหมดที่ผมได้คุยด้วย กล่าวว่าเขาเป็นตัวแสบ และพวกเขาก็ดีใจเมื่อแบลร์จากไป" แบลร์ถูกจับกุมที่ Fettes หลังจากถูกเข้าใจผิดว่าเป็นขโมยจากการที่เขาปีนบันได้ขึ้นหอพักหลังจากกลับมาช้า หลังจาก Fettes แบลร์ใช้เวลาหนึ่งปีในลอนดอน ก่อนที่จะเข้าศึกษาปริญญาตรี (Bachelor of Jurisprudence) ที่วิทยาลัยเซนต์จอห์น มหาวิทยาลัยออกซ์ฟอร์ด ซึ่งในช่วงนี้แบลร์ได้เล่นกีตาร์และร้องเพลงในวงร็อกชื่อ Ugly Rumours หลังจบการศึกษาจากออกซ์ฟอร์ด แบลร์เป็นสมาชิกของลินคอล์นสอินน์ และได้พบกับเชรี บูท ซึ่งต่อมาเป็นภรรยาของแบลร์ โทนี แบลร์แต่งงานกับเชรีในวันที่ 29 มีนาคม พ.ศ. 2523 และมีลูกด้วยกันสี่คน ลีโอ บุตรคนสุดท้อง เป็นบุตรในสมรสคนแรกในรอบกว่า 150 ปีที่เกิดกับนายกรัฐมนตรีของสหราชอาณาจักรขณะอยู่ในตำแหน่งดำรงตำแหน่งสมัยแรก (พ.ศ. 2540 - 2544) ดำรงตำแหน่งสมัยแรก (พ.ศ. 2540 - 2544). เหตุการณ์สำคัญ- พรรคแรงงานชนะการเลือกตั้งสมัยแรก - สนธิสัญญาเบลฟัสต์ หรือเรียกว่า Good Friday Agreement เป็นข้อตกลงด้านสันติภาพระหว่างสหราชอาณาจักร ประเทศไอร์แลนด์ และกลุ่มต่าง ๆ ในไอร์แลนด์เหนือ ซึ่งเริ่มดำเนินการมาตั้งแต่สมัยของนายเมเจอร์ - กฎหมายสิทธิมนุษยชน (1998) - ร่วมกับองค์การนาโต ในสงครามโคโซโว (1999)ดำรงตำแหน่งสมัยที่สอง (พ.ศ. 2544 - 2548) ดำรงตำแหน่งสมัยที่สอง (พ.ศ. 2544 - 2548). เหตุการณ์สำคัญ- พรรคแรงงานชนะการเลือกตั้งสมัยที่สอง - ร่วมมืออย่างจริงจังกับสหรัฐอเมริกา หลังเหตุการณ์ 11 กันยายน ค.ศ. 2001 (เหตุการณ์ 911) - เป็นกำลังหลักของสงครามอิรัก ร่วมกับสหรัฐอเมริกา (2003) - พบว่าแบลร์มีปัญหาด้านสุขภาพเกี่ยวกับหัวใจ (2003) - มีความพยายามในการถอดถอนเขาออกจากตำแหน่ง (Impeachment) แต่ไม่ได้รับเสียงสนับสนุนแม้แต่ในการยื่นญัตติ (2004)ดำรงตำแหน่งสมัยที่สาม (พ.ศ. 2548 - 2550) ดำรงตำแหน่งสมัยที่สาม (พ.ศ. 2548 - 2550). พรรคแรงงานชนะการเลือกตั้งสมัยที่สามในวันที่ 6 พฤษภาคม ค.ศ. 2005 ได้รับเสียง 355 เสียง ซึ่งลดลงจากสมัยแรกและสมัยที่สอง หลายสาเหตุอาจมาจากการรุกรากอิรักโดยไม่มีหลักฐานแน่ชัด ทำให้ความนิยมของแบลร์ตกลง ในปี พ.ศ. 2550 แบลร์ได้ประกาศลาออกและให้ นาย กาอร์ดอน บราวน์ เข้ารับตำแหน่งแทน และได้ลาออกจากตำแหน่งนายกรัฐมนตรีอย่างเป็นทางการในวันพุธที่ 27 มิถุนายน 2550</doc>
