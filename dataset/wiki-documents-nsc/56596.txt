<doc id="56596" url="https://th.wikipedia.org/wiki?curid=56596" title="บล็อกสแปม">บล็อกสแปม บล็อกสแปม (spam blog) หรือ สปล็อก (splog) คือการสร้างข้อความขยะ หรือข้อความโฆษณา หรือข้อความต่าง ๆ ที่คล้ายกับการสร้างความน่าเชื่อถือภายในบล็อก ซึ่งปัจจุบันถูกแบ่งเป็นสองแบบด้วยกันคือ แบบแรก การสแปมด้วยการสร้างบล็อกขึ้นมาเป็นจำนวนมาก เพื่อสร้างความน่าเชื่อถือในการทำการตลาดของธุรกิจบางอย่าง หรือถูกใช้เพื่อสร้างกระแสต่าง ๆ ตามที่ต้องการ แบบที่สองคือ การสร้างกระทู้ขยะหรือความคิดเห็นขยะ เพื่อโฆษณาขายของ หรือเพื่อเรียกร้องให้คนไปยังเว็บไซต์ที่ต้องการ ในกระดานสนทนาออนไลน์ต่าง ๆ ซึ่งทั้งสองแบบนี้อาจส่งผลดีต่อการทำเอสอีโอ บล็อกสแปมเป็นอีกรูปแบบหนึ่งในที่พัฒนาขึ้นจากอีเมลขยะ (spam mail) รวมทั้งมีการสร้างโปรแกรมสแปมบล็อกเหล่านี้ขายกันอีกด้วยลักษณะของสแปมในเว็บบล็อกลักษณะของสแปมในเว็บบล็อก. - มีลิงก์ไปยังเว็บเป้าหมาย - มักใช้คำเช่น "Cheap (ชื่อยาหรือชื่อโปรแกรม) ", "Cool page!", "see this", "ลดน้ำหนัก", "ลดความอ้วน", "รายได้พิเศษ", "คลิกด่วน" ฯลฯ เพื่อชักชวนให้ผู้คนคลิกเข้าไปดู - หากเป็นการใช้โปรแกรมช่วยทำบล็อกสแปม บางกรณีอาจมีการสุ่มคำหรือข้อความ และ/หรือ การใช้โปรแกรมช่วยแปล จึงอาจมีบางส่วนที่อ่านแล้วไม่รู้เรื่อง หรืออ่านแล้วพบว่าเนื้อหาไม่ต่อเนื่องกัน เช่นประโยคที่เรียงต่อเนื่องกันอาจจะขัดแย้งกันเอง หรือกล่าวถึงคนละเรื่องกันโดยสิ้นเชิง หรืออาจมีความจริงกับความเท็จปะปนกันในเนื้อหา หรือการสแปมโดยลงความคิดเห็น (ในช่องแสดงความเห็นท้ายบทความ) ที่ไม่สอดคล้องกับเนื้อหาในบทความเลยป้องกันป้องกัน. - ใช้โปรแกรมป้องกันไวรัสที่สามารถป้องกันการเข้าถึงเว็บไซต์อันตราย หรือป้องกันสคริปต์หรือชุดคำสั่งในเว็บไซต์ที่เป็นอันตรายต่อคอมพิวเตอร์หรือข้อมูล เช่นสคริปต์ที่เป็นไวรัส เป็นต้น เนื่องจากตัวเว็บไซต์ของบล็อกสแปมเองหรือเว็บไซต์ในลิงก์ที่ปรากฏอาจเป็นเว็บไซต์ที่มีสคริปต์หรือไวรัสแบบดังกล่าว หรือแม้แต่ในเว็บไซต์ปกติทั่วไปก็ยังอาจมีการโฆษณาหรือสคริปต์ที่อาจจะนำพาไปยังเว็บไซต์สแปม - อย่ารีบหลงเชื่อหรือปฏิบัติตามเนื้อหาที่เห็น ให้อ่านและพิจารณาข้อมูลเสียก่อน - ไม่กดลิงก์ที่ปรากฏในข้อความที่เห็นได้ว่าเป็นสแปม หรืออาจรีบปิดแท็บหรือหน้าต่างของเว็บที่เปิดเจอเข้าในทันทีที่เห็นว่าเป็นสแปม</doc>
