<doc id="247051" url="https://th.wikipedia.org/wiki?curid=247051" title="แมเดลีน สโตว์">แมเดลีน สโตว์ แมเดลีน มอรา สโตว์ () นักแสดงหญิงชาวอเมริกัน มีชื่อเสียงจากภาพยนตร์เกี่ยวกับชาวอเมริกันอินเดียนเรื่อง The Last of the Mohicans ในปี 1992 และเคยได้รับรางวัลนักแสดงหญิงยอดเยี่ยม จากภาพยนตร์ Twelve Monkeys แมเดลีน สโตว์ เกิดที่อีเกิลร็อก ลอสแอนเจลิส รัฐแคลิฟอร์เนีย เป็นลูกครึ่งอเมริกัน-คอสตาริกา เข้าศึกษาวิชาภาพยนตร์และวารสารศาสตร์จากมหาวิทยาลัยเซาเทิร์นแคลิฟอร์เนีย และเริ่มเป็นนักแสดงโทรทัศน์ และตัวประกอบในภาพยนตร์หลายเรื่อง แมเดลีน สโตว์ รับบทเล็กๆ ในภาพยนตร์อยู่เป็นเวลาหลายปี จึงเริ่มมีชื่อเสียงจากบทนำเป็นครั้งแรกในปี 1992 จากบท "คอรา มุนโร" ในภาพยนตร์ The Last of the Mohicans ดัดแปลงจากนวนิยายของเจมส์ เฟนิมอร์ คูเปอร์ นำแสดงโดยแดเนียล เดย์ ลูอิสและรัสเซล มีนส์ ภาพยนตร์เรื่องอื่นที่สร้างชื่อเสียงให้กับเธอ ได้แก่เรื่อง Short Cuts (1993) กำกับโดยโรเบิร์ต อัลต์แมน, รับบทนักดนตรีตาบอดใน Blink (1994) และรับบทในภาพยนตร์ไซไฟ Twelve Monkeys (1995) คู่กับบรูซ วิลลิส แบรด พิตต์ และคริสโตเฟอร์ พลัมเบอร์</doc>
