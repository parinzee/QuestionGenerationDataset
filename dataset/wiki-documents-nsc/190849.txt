<doc id="190849" url="https://th.wikipedia.org/wiki?curid=190849" title="หลวงพี่เท่ง">หลวงพี่เท่ง หลวงพี่เท่ง (อังกฤษ: The Holy Man) เป็นภาพยนตร์ไทย เข้าฉายวันที่ 3 มีนาคม พ.ศ. 2548 จำหน่ายโดย พระนครฟิล์ม กำกับภาพยนตร์โดย โน้ต เชิญยิ้ม ภาพยนตร์เรื่องนี้ทำรายได้จากการฉายถึง 141 ล้านบาท นับเป็นภาพยนตร์ตลกของไทยเรื่องแรกที่ทำรายได้เกิน 100 ล้านบาทเนื้อเรื่อง เนื้อเรื่อง. หลวงพี่เท่ง (เท่ง เถิดเทิง) อดีตนักเลงเก่าที่ตอนนี้เปลี่ยนตัวเปลี่ยนใจมาบวชเป็นพระ ย้ายมาอยู่ที่วัดแห่งหนึ่ง ที่ซึ่งชาวบ้านกำลังเสื่อมศรัทธาในพุทธศาสนา ด้วยการหันไปพึ่งไสยศาสตร์ของแก๊งค์ลวงโลกที่มี พ่อเพิ่ม (สมชาย ศักดิกุล) และพะเนียง (สาวิกา ไชยเดช) ลูกสาวที่หลอกเป็นเจ้าพ่อ หลวงพี่เท่งตั้งใจจะพัฒนาจิตใจชาวบ้านให้ดีขึ้นให้ได้ โดยมี มัคนายกส่ง (โน้ต เชิญยิ้ม) และเพี้ยน หรือ คุณมานะ (สราวุฒิ พุ่มทอง) 2 ลูกศิษย์วัดคอยช่วย แต่แล้ววันหนึ่ง เมื่อพะเนียงเกิดเปลี่ยนใจจะเลิกหลอกลวงชาวบ้าน พ่อเพิ่มจึงร่วมมือกับ นายพัฒนา (เฉื่อย เถิดเทิง) นักการเมืองท้องถิ่นที่จะลงสมัคร อบต. ใส่ความหลวงพี่เท่งให้ออกไปพ้นจากวัดนักแสดงนักแสดง. - เท่ง เถิดเทิง เป็น หลวงพี่เท่ง - สาวิกา ไชยเดช เป็น พะเนียง - โน้ต เชิญยิ้ม เป็น มัคทายกส่ง - สมชาย ศักดิกุล เป็น พ่อเพิ่ม - สราวุฒิ พุ่มทอง เป็น เพี้ยน หรือ คุณมานะ - หน่อย เชิญยิ้ม เป็น พี่ถึก - ถั่วแระ เชิญยิ้ม เป็น เถ้าแก่เส็ง - หม่ำ จ๊กมก เป็น นักเลงหัวไม้ - เฉื่อย เถิดเทิง เป็น นายพัฒนา - วันทนา บุญบันเทิง เป็น แม่หลวงพี่เท่งความสำเร็จและคำวิจารณ์ ความสำเร็จและคำวิจารณ์. หลวงพี่เท่ง นับเป็นภาพยนตร์เรื่องที่ 2 จากการกำกับเองของบำเรอ ผ่องอินทรีย์ หรือ โน้ต เชิญยิ้ม นักแสดงตลกชื่อดัง หลังจากไม่ประสบความสำเร็จมาแล้วจาก คนปีมะ ภาพยนตร์เรื่องแรกซึ่งเป็นผลงานก่อนหน้านั้น สำหรับภาพยนตร์เรื่องนี้สามารถทำรายได้จากการฉายถึง 141 ล้านบาท นับว่าเป็น 1 ในภาพยนตร์ไทยที่ประสบความสำเร็จทางรายได้อย่างมาก ลบคำสบประมาทที่ว่านักแสดงตลกมากำกับเองแล้วจะไม่ประสบความสำเร็จ จนต้องมีการสร้างภาคต่อมา คือ หลวงพี่เท่ง 2 รุ่นฮาร่ำรวย หลวงพี่เท่ง เป็นภาพยนตร์แนวตลก เสนอวิถีชีวิตของชาวไทยในชนบทที่ละเลยศาสนาพุทธแต่ละกลับหันไปงมงายกับไสยศาสตร์ที่เกิดจากการหลอกลวง หลวงพี่เท่งพระหนุ่มที่พึ่งมาจำพรรษาที่วัดในชุมชนนี้จึงต้องต่อสู้กับความไม่รู้และความงมงายของชาวบ้าน สุดท้ายแล้วฝ่ายใดจะเป็นฝ่ายมีชัย การเล่าเรื่องของเรื่องหลวงพี่เท่งดำเนินเรื่องอย่างเรียบง่าย มีการสอดแทรกมุขตลกตามรสนิยมคนไทย ได้รับคำวิจารณ์ว่า เท่ง เถิดเทิง แสดงได้ดีมาก มุขตลกในเรื่องไม่ถึงกับตลกจนน้ำตาเล็ด แต่ก็สามารถดูได้อย่างคลายเครียดได้ และมีข้อคิดอีกด้วย แต่ก็มีบางส่วนเห็นว่า ไม่สนุกเลยและไม่ตลกด้วย รวมถึงการตัดต่อก็กระโดดไปกระโดดมา ต่อมาได้มีการฉายทางโทรทัศน์ทางช่อง 3 ในรายการ หนังดังวันหยุด ในวันอาทิตย์ที่ 28 กุมภาพันธ์ พ.ศ. 2553 หลวงพี่เท่ง เป็น 1 ใน 100 หนังไทยแห่งทศวรรษจากการสำรวจของนิตยสารไบโอสโคป</doc>
