<doc id="293537" url="https://th.wikipedia.org/wiki?curid=293537" title="ซูเปอร์ฮิต">ซูเปอร์ฮิต ซูเปอร์ฮิต เป็นโปรเจ็กท์พิเศษของนิธิทัศน์ โปรโมชั่น โดยเป็นการนำศิลปินนักร้องในสังกัดมาขับร้องเพลงลูกทุ่งที่เคยได้รับความนิยมมาก่อน ด้วยรูปแบบดนตรีที่ทันสมัยและสนุกสนานยิ่งขึ้นกว่าเดิม เข้าถึงผู้ฟังทุกกลุ่มเป้าหมาย โดยใช้เครื่องดนตรีบันทึกเสียง เช่น ดรัมแมชชีน กีตาร์ คีย์บอร์ด และเครื่องเป่าบางชิ้นซูเปอร์ฮิตครั้งแรก ซูเปอร์ฮิตครั้งแรก. นิธิทัศน์ออกวางตลาดอัลบั้ม "ซูเปอร์ฮิต" ครั้งแรกในปี พ.ศ. 2533 โดยศิลปินรายแรกคือ ดอน สอนระเบียบ ตามด้วย พรพิมล ธรรมสาร, ยุรนันท์ ภมรมนตรี และ สเตท เอ็กซ์เพรส โดยใช้ชื่อศิลปินตามด้วยคำว่าซูเปอร์ฮิตเป็นชื่ออัลบั้ม จากนั้นเป็นผลงานในชื่อชุด "เพลงคู่ซูเปอร์ฮิต", "ซูเปอร์ฮิต สเปเชี่ยล", "เมดเล่ย์ซูเปอร์ฮิต" โดยศิลปินนักร้องอีกหลายคน รวมทั้งได้นำนักร้องเพลงลูกทุ่งต้นฉบับมาขับร้องกับดนตรีใหม่ในชื่อชุด "อภิมหาลูกทุ่งซูเปอร์ฮิต" ส่วนชื่อ "เพลงหวานซูเปอร์คลาสสิก" เริ่มมีขึ้นในอัลบั้มของ โอภาส ทศพร ซึ่งเป็นอัลบั้มที่ประสบความสำเร็จอย่างมากความสำเร็จ ความสำเร็จ. แม้จะมีชื่ออัลบั้มที่ต่างกัน แต่ก็ถือว่าผลงานเพลงเก่าทำใหม่ล้วนอยู่ในสกุลซูเปอร์ฮิตแทบทั้งสิ้น และด้วยการใช้เวลาโปรโมทเพลงกว่าสิบชั่วโมงต่อสัปดาห์เพื่อออกอากาศทางช่อง 9 อ.ส.ม.ท. ทำให้ซูเปอร์ฮิตกลายเป็นชื่อเรียกติดปากคนฟังไปโดยปริยายเมื่อนึกถึงค่ายเพลง โดยมีอัลบั้มซูเปอร์ฮิตตามมาอีกนับร้อยชุด ขณะที่ผลงานเพลงสร้างสรรค์ของศิลปินซึ่งเป็นที่ยอมรับในแง่คุณภาพ เช่น ติ๊ก ชีโร่, ไฮดร้า ฯลฯ กลับค่อยๆ ลดลง จนเกิดการล่มสลายของค่ายไปในที่สุด แต่อย่างไรก็ตาม โปรเจ็กท์ "ซูเปอร์ฮิต" ทำให้วงการเพลงลูกทุ่งกลับมาเฟื่องฟูอีกครั้ง ด้วยการบุกเบิกการนำเพลงเก่ามาทำดนตรีในสมัยใหม่รายชื่อศิลปินในสกุลซูเปอร์ฮิตนักร้องในสังกัดรายชื่อศิลปินในสกุลซูเปอร์ฮิต. นักร้องในสังกัด. - ดอน สอนระเบียบ - พรพิมล ธรรมสาร - ยุรนันท์ ภมรมนตรี - สเตท เอ็กซ์เพรส - ตวงสิทธิ์ เรียมจินดา - ไพจิตร อักษรณรงค์ - กิตติคุณ เชียรสงค์ - พิมพ์โพยม เรืองโรจน์ - วสันต์ แต้สกุล (วงเพื่อน) - วิรุฬ สกุลทรัพย์ไพศาล (ฟอร์เอฟเวอร์) - สุนทร สุจริตฉันท์ (รอยัลสไปรท์) - โชคดี พักภู่ (แกรนด์เอ็กซ์) - โอภาส ทศพร (เพลงหวานซูเปอร์คลาสสิก) - นิค นิรนาม (หยิบสิบ) - คนด่านเกวียน - ดอกไม้ป่า - ดิ ออริจินอล ทรี - ดิเรก อมาตยกุลนักร้องเพลงต้นฉบับนักร้องเพลงต้นฉบับ. - ยอดรัก สลักใจ - ชาย เมืองสิงห์ - ไวพจน์ เพชรสุพรรณ - สดใส รุ่งโพธิ์ทอง - ชินกร ไกรลาศ - เพลิน พรหมแดน - รุ่งเพชร แหลมสิงห์ - สัญญา พรนารายณ์ - ไพรวัลย์ ลูกเพชร - สนธิ สมมาตร - ผ่องศรี วรนุช - เสรี รุ่งสว่าง - ศรชัย เมฆวิเชียร - คัมภีร์ แสงทอง - จีระพันธ์ วีระพงษ์ - กังวาลไพร ลูกเพชรผู้เรียบเรียงเสียงประสานผู้เรียบเรียงเสียงประสาน. - โชคดี พักภู่ - ทนงศักดิ์ อาภรณ์ศิริ - พีรสันติ จวบสมัย - เสนีย์ ฉัตรวิชัย - ธนา ลวสุต</doc>
