<doc id="883539" url="https://th.wikipedia.org/wiki?curid=883539" title="จงรัก จันทร์คณา">จงรัก จันทร์คณาประวัติโดยสังเขป ประวัติโดยสังเขป. ครูจงรัก จันทร์คณา เกิดเมื่อวันศุกร์ที่ 17 กุมภาพันธ์ พ.ศ. 2481 ที่กรุงเทพเป็นบุตรคนสุดท้องของครู จวงจันทร์ จันทร์คณา หรือ พรานบูรพ์ นักแต่งเพลงและนักเขียนชื่อดังการศึกษา การศึกษา. ครูจงรัก จันทร์คณา ในวัยเด็กถูกครูพรานบูรพ์ผู้เป็นบิดาส่งตัวให้ไปเรียนอยู่ที่สงขลาโดยฝากฝังไว้กับเพื่อนรักของครูพรานบูรพ์ชื่อ ครูช้อย เศวตจินดา ครูจงรักจึงกลายเป็นเด็กปักษ์ใต้ไปสมเจตนาของผู้เป็นบิดาโดยเข้าเรียนชั้นประถมที่ โรงเรียนวชิรานุกูล เรียนมัธยมที่ โรงเรียนมหาวชิราวุธ ครูพรานบูรพ์เป็นนักกีฬาตัวยงในวัยเรียนเป็นถึงแชมป์ยูโดได้รับพระราชทานรางวัลจาก ร.7 เป็นนักฟุตบอลฝีเท้าจัดของโรงเรียนสวนกุหลาบ ข้าพเจ้าก็เอาอย่างพ่อ เป็นนักกรีฑาที่วิ่งเร็วที่สุดของรุ่นในโรงเรียน เป็นนักฟุตบอลที่เตะลูกแรงกว่าใครๆในทีม ครูจงรักขึ้นมาเรียนต่อที่ สวนกุหลาบฯ อย่างครูพรานบูรพ์ เป็นนักกีฬาอย่างครูพรานบูรพ์ เป็นนักดนตรีอย่างครูพรานบูรพ์ เป็นนักร้องในโรงเรียนอย่างครูพรานบูรพ์แต่ยังไม่ได้เป็นศิลปินเอกอย่างครูพรานบูรพ์ทั้ง ๆ ที่ริแต่งเพลงงู ๆ ปลาๆ เก็บลงสมุดไว้บ้างแล้วหลายเพลงเหมือนกัน ชีวิตการครองเรือน ชีวิตการครองเรือน. คุณจงรัก จันทร์คณา แต่งงานกับนาง จิราภรณ์ จันทร์คณา นักร้องสาวสวยที่ร้องเพลงสากล ซึ่งเป็นหลานสาวของคุณ จินตนา สุขสถิตย์ นักร้องเพลงไทยสากล ศิลปินแห่งชาติ สาขาศิลปะการแสดง มีบุตร-ธิดาด้วยกัน 2 คน คือ นางสาว นภัสวรรณ จันทร์คณา และนายจักรี จันทร์คณาประกอบธุรกิจส่วนตัวทั้งไทยและต่างประเทศด้วยกันทั้งคู่ ปัจจุบันได้อาศัยอยู่ที่ บ้านเลขที่ 299 หมู่ที่ 2 หมู่บ้านสยามนิเวศน์ ตำบลเทพารักษ์ อำเภอเมือง จังหวัดสมุทรปราการ มีบุตร-ธิดาด้วยกัน 2 คน คือ 1. นางสาว นภัสวรรณ จันทร์คณา เรียนจบปริญญาตรี วิชาเอก ศิลปศาสตร์เอกภาษาอังกฤษ วิชาโท Management ปัจจุบันทำงานธุรกิจส่วนตัว เป็น CEO Sunsunkids Star และ Senior Consultant ที่ Rainbow Acting Academy ด้านวงการบันเทิงในการจัดหานักแสดงทุกเพศทุกวัยลงสื่อโฆษณา ละคร และทีวี และเจ้าของแบรนด์เสื้อผ้าเด็ก SC Brand ที่นำเด็กไปเดินโชว์แฟชั่นโชว์ชั้นนำตามงานต่างๆ และเป็นพ่อค้าคนกลาง เจ้าของธุรกิจ SUNSUNKIDS นำเข้าสินค้าจากต่างประเทศขายส่งห้างสรรพสินค้า 10 แห่งทั่วประเทศ จัดส่งลาซาด้า, บัสซี่บีส์, Line shop และธุรกิจออนไลน์ทั่วไปทั้งออนแอร์และไม่ออนแอร์ รวมถึงร้านค้าส่ง และบุคคลทั่วไป ทั้งยังเป็น Director & Partner ตำแหน่งผู้บริหาร และผู้ถือหุ้น บริษัท เอ แอนด์ บี เจเนอรัล กรุ๊ป จำกัด ในประเทศไทย เป็นบริษัทโอนเงินของคนไทยในต่างแดน ปัจจบันมีหลายสาขาในต่างประเทศ อาทิเช่น ประเทศอังกฤษ ประเทศสหรัฐอเมริกา ประเทศเยอรมัน ประเทศสเปน 2. นาย จักรี จันทร์คณา ปริญญาตรี คณะอุตสาหกรรมการบริการ ที่วิทยาลัยดุสิตธานี กรุงเทพ ประเทศไทย (สาขาครัว และภัตตาคาร) - Kitchen & Resturant Management ปริญญาโท คณะเศรษฐศาสตร์ สาขา เศรษฐศาสตร์การเงินระหว่างประเทศ MSc, Master of Economics (Business and Financial Economics) - Greenwich University - London – England ปัจจุบันทำงาน - A&B General (UK) Limited - United Kingdom (UK) ตำแหน่ง CEO & MLRO กรรมการผู้จัดการ และผู้ตรวจสอบการฟอกเงิน - A&B General USA,Inc - United of America (USA) ตำแหน่งผู้ถือหุ้น (Partner) - A&B General Group Ltd (Thailand) Director & Partner ตำแหน่งผู้บริหาร และผู้ถือหุ้น - A&B General Sweden AB - Sweden Partner & Head of FX&Treasury ตำแหน่งผู้ถือหุ้น และหัวหน้าห้องค้าเงิน และทรัพย์สิน - MA Transworld hml (Germany) Partner & Head Sector of Asia ผู้ถือหุ้น และ หัวหน้าส่วนภูมิภาคเอเซีย ตำแหน่งพิเศษ - ดุษฎีบัณฑิตด้านนโยบายการปราบปรามการฟอกเงินจากสมาคมธุรกิจโอนเงินระหว่างประเทศ (AUKPI - Association of UK Payment Institutions)ประวัติการทำงาน และผลงาน ประวัติการทำงาน และผลงาน. พ.ศ. 2502 ทำงานที่ กรมสรรพากร พ.ศ. 2505 เริ่มบันทึกเพลงลงแผ่นเสียงครั้งแรก พ.ศ. 2506 ได้รับ รางวัลแผ่นเสียงทองคำพระราชทาน จาก เพลงเหมือนคนละฟากฟ้า ขับร้องโดย ธานินทร์ อินทรเทพ พ.ศ. 2520 ได้รับรางวัล เสาอากาศทองคำพระราชทานครั้งที่ 4 พ.ศ.2521 ประเภทเพลงลูกกรุง รางวัลประพันธ์ทำนองยอดเยี่ยม จากเพลงหัวใจกระดาษ ขับร้องโดย ดาวใจ ไพจิตร พ.ศ. 2521 ได้รับรางวัลเสาอากาศทองคำพระราชทาน จากเพลงไม่รัก-ไม่ว่า ขับร้องโดย ทนงศักดิ์ ภักดีเทวา พ.ศ. 2521 เป็นผู้สื่อข่าวบันเทิง หนังสือพิมพ์ปวงชน รายวัน พ.ศ. 2522 เป็นหัวหน้าข่าวบันเทิง หนังสือพิมพ์ ไทยแลนด์ รายวัน พ.ศ. 2523 เป็นหัวหน้ากองบรรณาธิการ นิตยสาร กามเทพ และดาราขี้ร้อน พ.ศ. 2526 ได้รับรางวัลเสาอากาศทองคำพระราชทาน จากเพลงทำไมต้องเป็นเรา ขับร้องโดย ธานินทร์ อินทรเทพ พ.ศ. 2530 เป็นอุปนายก สมาคมดนตรีแห่งประเทสไทย ในพระบรมราชูปถัมภ์ พ.ศ. 2531 มีส่วนร่วมในการจัดทำอัลบั้มเพลงบรรเลงด้วยเปียโน จากนักเปียโนฝีมือระดับโลก RICHARD CLAYDERMAN ในเพลงจงรัก Chongrak (Just Love Me) พ.ศ. 2543 เป็นนายกสมาคมนักแต่งเพลงแห่งประเทศไทย พ.ศ. 2544 เป็นกรรมการตัดสิน การประกวดการขับร้องเพลงไทย สืบสานตำนานเพลง ศาลาเฉลิมกรุง พ.ศ. 2552 เป็นอาจารย์พิเศษ สินวิชาแต่งเพลงและการขับร้อง คณะศิลปกรรมศาสตร์ มหาวิทยาลัยรามคำแห่ง พ.ศ. 2554 เป็นที่ปรึกษา เฉลิมกรุง ทีวี ผู้จัด รายการเจาะลึกนักร้อง / รายการเพชรในตม / รายการเพลินเพลงกับจงรัก / รายการเบื้องหลังเพลงดัง / รายการวิมานดาว พ.ศ. 2558 ได้รับพระราชทานโล่ห์ล่าสุดในวังอีกรางวัลจาก "สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี" พระราชทานโล่ห์เพื่อแสดงว่า คุณจงรัก จันทร์คณา เป็นผู้อนุรักษ์สืบสานและเผยแพร่เพลงไทยสากล โครงการ "ศาลาเฉลิมกรุง...สืบสานตำนานเพลง" พุทธศักราช 2544-2557 ในวันที่ 7 มิถุนายน 2558ประวัติการทำงานเพื่อสังคมชุมชน ประวัติการทำงานเพื่อสังคมชุมชน. - แต่งเพลงเทิดพระเกียรติ พระบาทสมเด็จพระปรมินทรมหาภูมิพลอดุลยเดช ร.9 รวม 12 เพลง - แต่งเพลงประจำจังหวัด เพลงประจำโรงเรียน สถาบันการศึกษา มหาวิทยาลัย หน่วยราชการ หลายแห่ง - แต่งเพลงแม่แห่งแผ่นดินให้สมเด็กย่าฯ - แต่งเพลงเราก็คนไทย เพื่อหารายได้ ช่วยชาวเขาให้มีชีวิตความเป็นอยู่ดีขึ้น - แต่ง เพลงพุทธยันตี 2,600 ปี แห่งการตรัสรู้ เพื่อเผยแพร่ไปสู่พุทธศาสนิกชนทั่วโลก - มีส่วนร่วมในการจัดทำอัลบั้มเพลงบรรเลงด้วยเปียโน จากนักเปียโนฝีมือระดับโลก RICHARD CLAYDERMAN ในเพลงจงรัก Chongrak (Just Love Me) - เขียนหนังสือ เบื้องหลังเพลงดัง เล่ม 1-2 เพื่อเล่าถึง ความเป็นมาของแรงบันดาลใจในการแต่งเพลง แต่ละเพลง ครูจงรัก จันทร์คณา เคยเป็นประธานหมู่บ้านสยามนิเวศน์ กรรมการหมู่บ้านสยามนิเวศน์ เคยเป็นนายกสมาคมนักแต่งเพลงแห่งประเทศไทย คุณจงรัก จันทร์คณา เคยเล่าว่า ข้าพเจ้ามานั่งนึกในภายหลัง มีความรู้สึกว่า “พ่ออยากให้ข้าพเจ้าเป็นอย่างพ่อ” พ่อเป็นคนปักษ์ใต้ รักปักษ์ใต้ จะสังเกตขณะพ่อนำละคร จันทโรภาส ของพ่อเร่ไปแสดงยังปักษ์ใต้ พ่อมักไปนานๆ ภาคอื่นๆพ่อไปแรมเดือน แต่สำหรับปักษ์ใต้พ่อไปเป็นปีๆ เอาตัวละครไปยังหนุ่มยังสาว กลับมาก็อุ้มลูกจูงหลานมาพะรุงพะรัง ข้าพเจ้าเกิดในกรุงเทพฯดีๆ พ่อก็หอบหิ้วลงปักษ์ใต้ ไปกับคณะละคร กินนอนอยู่หลังโรงละคร เติบโตขึ้นในแวดล้อมของตัวละคร เร่ร่อนไปเสียหลายจังหวัด จนมาถึงจังหวัดสงขลา - ผลงานเพลงของ คุณจงรัก จันทร์คณา ที่มีชื่อเสียงโด่งดัง เป็นที่รู้จักและได้รับความนิยมจากผู้ฟัง ถ่ายทอดความไพเราะที่เป็นอมตะไว้ โดยศิลปินนักร้องหลายคน เช่น สุเทพ วงศ์กำแหง สวลี ผกาพันธุ์ ทนงศักดิ์ ภักดีเทวา ธานินทร์ อินทรเทพ ชรัมภ์ เทพชัย ดาวใจ ไพจิตร รุ่งฤดี แพ่งผ่องใส ทิพย์วรรณ ปิ่นภิบาล และ อุมาพร บัวพึ่ง ฯลฯ ไว้มากมายหลายเพลงด้วยกัน สร้างสรรค์ผลงานเพลงไทยสากลมากกว่า 5 พันเพลง - คุณจงรัก จันทร์คณา เคยเล่าว่า บทเพลงของข้าพเจ้า รินออกจากสมองอันกระจ้อยร่อย ทยอยได้รับความนิยมอยู่เรื่อยๆ ทำให้บริษัทสั่งเพลงเพิ่มอยู่เรื่อยๆเช่นกัน มากบริษัทเข้าก็ชักแต่งไม่ทัน ต้องไปแต่งเอาหน้าห้องอัด แต่งแข่งกับนักร้อง นักร้องร้องเสร็จ ข้าพเจ้าก็แต่งเสร็จเหมือนกัน จนได้รับสมญาว่า “นักแต่งหน้าห้องอัด” บ้าง “เสือปืนไว” บ้าง ข้าพเจ้าไม่ชอบแต่งเพลงไว้ก่อน ต้องรอให้บริษัทสั่งมาว่าต้องการนักร้องคนไหน ข้าพเจ้าจึงลงมือแต่งให้เหมาะกับเสียงนักร้องคนนั้น เพลงจึงออกมามีชีวิตชีวา กลมกลืนกับลีลาของนักร้องคนนั้นๆ ไม่ขัดขืนหู ดูมีชีวิตจิตใจดี... ข้าพเจ้าผาดโผนโจนทะยานลงมาลุยวงการเพลงแบบ บินเดี่ยว ไม่ต้องมีใครใส่ทำนองให้ ไม่ต้องมีใครแต่งเนื้อร้องให้ ข้าพเจ้าเหมาคนเดียวหมด ... จะเอาอย่างพ่อ ย่างไปตามรอยของพ่อ ลุยอยู่ในวงการเพลงตั้งแต่เป็นนักแต่งเพลงไร้อันดับ จนได้มายืนอยู่แถวหน้า เป็นขุนพลเพลงคนหนึ่งของเมืองไทย นับตั้งแต่ ปี 2505 จนถึงปัจจุบัน ก็ 54 ปีแล้ว มีบทเพลงไม่มากไม่น้อย ประมาณ 5,000 กว่าเพลงเห็นจะได้ ทุกบทเพลงข้าพเจ้ามั่นใจว่าดี และสมบูรณ์ทุกเพลง แม้บางเพลงอาจไม่มีใครรู้จัก เพราะยุคหลัง เพลงไทยทะลักออกสู่ตลาดมากจนคนฟังไม่ทัน บทเพลงดีๆ ก็เลยหลงหูหลงตา ไม่ถูกเปิดให้ใครฟัง... พ่อตายตั้งแต่ปี 2519 ถึงปีนี้ 2559 เป็นเวลา 40 ปีแล้ว แต่เพลงของพ่อยังศักดิ์สิทธิ์ ยังมีพลัง อย่างมีชีวิตชีวา เต้นระยิบระยับไปด้วยวิญญาณที่ไม่รู้ดับ เพลงพ่อ... เป็นเพลงอายุยืน ข้าพเจ้าอยากแต่งเพลงอายุยืนอย่างพ่อ ใครจะแต่งเพลงอายุสั้น ที่มันด่วนตายไปก่อนคนแต่งตายก็เชิญ แต่ข้าพเจ้าไม่ และทั้งหมดนี้... จึงมาเป็น จงรัก จันทร์คณา...” ทั้งหมดนี้เป็นคำกล่าวของคุณพ่อ จงรัก จันทร์คณา ตอนยังมีชีวิตอยู่ทั้งสิ้น - เพลงจงรัก ประพันธ์คำร้องและทำนอง โดย จงรัก จันทร์คณา ตั้งแต่ ปี พ.ศ. ๒๕๑๗ บันทึกเสียงร้องครั้งแรกโดย สุเทพ วงศ์กำแหง และทิพย์วรรณ ปิ่นภิบาล นำมาบันทึกเสียงใหม่อีกครั้ง และ ศรัณย่า ส่งเสริมสวัสดิ์ มาบันทึกเสียงร้องเป็นผลงานใหม่อีกครั้ง จนทุกวันนี้นักร้องอาชีพและนักร้องสมัครเล่นยังคงร้องกันอยู่ ที่สำคัญคือยังเป็นเพลงที่นักฟังเพลงชอบฟังกันแบบไม่เบื่อหน่าย เพลงขึ้นทีไร จะปรบมือกันกราวใหญ่ตั้งใจฟัง บ้างก็ร้องตาม เพลงนี้ยั่งยืนมานานถึง ๔๑ ปี และยังคงเป็นเพลงประทับใจของแฟนเพลงไปอีกนานเท่านาน... คงไม่แปลกใจ ถ้าจะเรียนให้ทราบว่า เพลงนี้เป็นเพลงประจำตัวของคุณจงรัก จันทร์คณา ไปโดยปริยาย และเป็นเพลงที่ท่านร้องได้ไพเราะที่สุดในชีวิตเพราะในบรรดาเพลงดังๆ ทั้งหลาย เพลงนี้บอกความเป็นตัวตนที่แท้จริงของคุณพ่อจงรัก ท่านชอบร้องเพลงมาก่อนที่จะเป็นนักแต่งเพลง ดังที่ท่านเขียนไว้ใน หนังสือคอนเสิร์ต มหกรรมดนตรี เพลงไทยยุคทอง ๑๒ ครูเพลง - คีตา พญาไท เขียนถึงคุณจงรักว่าเป็น “ลูกไม้ที่หล่นอยู่ใต้ต้นของครูพรานบูรพ์” ส่วนคุณพ่อจงรักเองก็เขียนไว้ใน “หนังสือ จงรัก จันทร์คณา เล่าเบื้องหลังเพลงดัง” ว่า “พ่ออยากให้ข้าพเจ้าเป็นอย่างพ่อ !” จากผลงานเพลงรักอมตะทั้งหลายเป็นข้อพิสูจน์ที่เราๆ ท่านๆ ต้องยอมรับกันอย่างเต็มอกว่า คุณพ่อจงรัก คือผู้ที่มี “พรสวรรค์”และความสามารถ เดินตามรอยเท้าบิดาของท่านคือ ครูพรานบูรพ์ - ในหนังสือครูเพลง คุณจงรักเขียนถึง “พรสวรรค์” ไว้ดังนี้ “...เขากล่าวว่า นักแต่งเพลง คือคนที่มีพรสวรรค์ เป็นคนที่สวรรค์ ให้มาเกิดพร้อมให้พรมา เพื่อสร้างเพลง ไม่ให้โลกเหงา ปลอดทุกข์ให้คลายโศก ปลุกโลกให้ตื่นด้วยความรัก แต่...สำหรับข้าพเจ้า ไม่ค่อยแน่ใจนักว่า สวรรค์ให้พรมาหรือเปล่า ข้าพเจ้าว่า ถูกสิ่งแวดล้อมกล่อมเกลาเสียมากกว่า...” บิดาข้าพเจ้าเป็นนักแต่งเพลง และเป็นคนแรกของประเทศไทยที่แต่งเพลงไทยสากลเสียด้วย (เขายกย่องกันยังงั้น) มารดา (นางเทียมน้อย นวโชติ) ของ ข้าพเจ้าเป็นนางละคร เพราะบิดาข้าพเจ้าเป็นเจ้าของ คณะละครจันทโรภาส...” - คุณจงรักเป็นผู้ที่เทิดทูนและจงรักภักดีต่อองค์พระมหากษัตริย์ คุณพ่อท่านเขียนไว้ใน หนังสือจงรักฯ เล่าเบื้องหลังเพลงดังว่า... “๕ ธันวาคม มหาราชคือวันพ่อ ซึ่งข้าพเจ้าโชคดี ที่ได้บารมีแห่งพระองค์ปกกระหม่อม เกิดในวันเดียวกันนี้เช่นกัน จึงถือเอาฤกษ์ดีนี้ เป็นฤกษ์กำเนิดฺหนังสือ เบื้องหลังเพลงดัง ฉบับปฐมฤกษ์...” - เหมือนคนละฟากฟ้า เป็นเพลงแรกและครั้งแรกในชีวิตที่ได้บันทึกเสียงสู่ผู้ฟังเพลงทั้งแผ่นดิน คุณจงรักท่านเขียนไว้ว่า “เพราะเพลงนี้ เพลงเดียวทำให้ข้าพเจ้าเกิด ทำให้ได้รับแผ่นเสียงทองคำพระราชทานทำให้วงการเพลงยอมรับข้าพเจ้า และทำให้ห้างแผ่นเสียงมีใบสั่งเพลงจากข้าพเจ้าอย่างต่อเนื่อง ข้าพเจ้าต้องแต่งเพลงเพิ่มมากขึ้นและให้ดีขึ้นมีคุณภาพขึ้นไปเรื่อยๆ เพื่อชื่อเสียงของ จงรัก จันทร์คณา จะได้ไม่เป็นที่ผิดหวังของพ่ออีกต่อไป !” - รางวัลอันทรงเกียรติ ของ คุณพ่อ จงรัก จันทร์คณา - ได้รับรางวัลเกียรติยศแผ่นเสียงทองคำพระราชทาน พ.ศ. 2506 - ได้รับรางวัล เสาอากาศทองคำพระราชทานครั้งที่ 4 พ.ศ.2521 ประเภทเพลงลูกกรุง รางวัลประพันธ์ทำนองยอดเยี่ยม - ได้รับพระราชทานโล่ห์ล่าสุดในวังอีกรางวัล จาก "สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี" พระราชทานโล่ห์เพื่อแสดงว่า คุณพ่อ จงรัก จันทร์คณา เป็นผู้อนุรักษ์สืบสานและเผยแพร่เพลงไทยสากล โครงการ "ศาลาเฉลิมกรุง...สืบสานตำนานเพลง" พุทธศักราช 2544-2557 ในวันที่ 7 มิถุนายน 2558อุปนิสัย อุปนิสัย. ครูจงรัก จันทร์คณา เป็นคนอารมณ์ดี มีน้ำใจ คุยสนุก มีวาจาเป็นเอกลักษณ์เฉพาะตัว รักลูกและภรรยามากกว่าตัวเอง ไม่ถือตัวเจ้ายศเจ้าอย่าง คบคนได้ทุกชนชั้น ตั้งแต่เศรษฐีถึงยาจกข้างถนน วางตนเหมาะสม ขยันขันแข็ง รับผิดชอบงานในหน้าที่ เป็นที่เคารพนับถือรักใคร่ไว้วางใจของลูกศิษย์และเพื่อนผู้ใหญ่จนถึงเพื่อนผู้น้อยทุกคนวาระสุดท้าย วาระสุดท้าย. เมื่อวันที่ 26 พฤศจิกายน เวลา ตี 4 กว่าๆ คุณจงรัก จันทร์คณา เกิดอาการหายใจไม่ออก และบอกหิวมากยังไม่ทานอะไรเลย ทานไม่ลง เพราะกลับจากทำงานโดนฝน ทำให้เวียนหัวมาก ให้พาไปโรงพยาบาล ลูกสาว ลูกเขย และภรรยา จึงได้พาเข้ารับการรักษาตัวที่โรงพยาบาลจุฬารัตน์ อินเตอร์เนชั่น 3 ตำบลบางปลา อำเภอบางพลี จังหวัดสมุทรปราการ โดยถึงโรงพยาบาลก็หมดสติไปแล้วจึงได้นำพาเข้าห้องไอซียู ปั๊มหัวใจอยู่นานประมาณครึ่งชั่วโมงถึงได้หัวใจเต้นขึ้นมาได้ ระหว่างนั้นมีการฟอกไตหลายครั้ง เนื่องจากอาการติดเชื้อทำให้เลือดเป็นพิษ จนกระทั่งคืน วันที่ 27 พฤศจิกายน เวลา 00.26 น. พ่อได้สิ้นลมหายใจอย่างสงบ สิริอายุได้ 78 ปี ยังความเศร้าโศกเสียใจ ให้เกิดกับภรรยา ลูกหลานและญาติพี่น้องทุกคนเป็นอย่างยิ่งเมื่อวันอังคารที่ 7 มีนาคม พ.ศ. 2560 คุณ จงรัก จันทร์คณา ได้รับพระราชทานเพลิงศพ (เป็นกรณีพิเศษ โดยมี พลเอก สุรยุทธ์ จุลานนท์ องคมนตรี และอดีตนายกรัฐมนตรี คนที่ 24 ประธานในพิธี</doc>
