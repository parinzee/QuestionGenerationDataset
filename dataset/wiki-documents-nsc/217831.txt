<doc id="217831" url="https://th.wikipedia.org/wiki?curid=217831" title="พลอย (วงดนตรี)">พลอย (วงดนตรี) พลอย หรือ วงพลอย เป็นวงดนตรีที่มาจากแนวความคิดของดนุพล แก้วกาญจน์ อดีตสมาชิกวงแกรนด์เอ็กซ์ ที่ต้องการมีวงดนตรีแบคอัพเป็นของตนเอง ในการออกอัลบั้มเดี่ยวกับนิธิทัศน์โปรโมชั่นประวัติ ประวัติ. วงพลอย เดิมชื่อ "แจ้และพลอย" มีสมาชิกจำนวน 8 คน โดยมี โอม ชาตรี คงสุวรรณ มือกีตาร์วง:ดิ อินโนเซ้นท์ มาร่วมทำงานในฐานะ Guitar support ให้ในช่วงแรกที่ยังเป็นแค่วงดนตรีแจ้และพลอย โดยทำหน้าที่ Support ให้ แจ้ ดนุพล เพื่อการทัวร์คอนเสิร์ต ต่อมาเมื่อมีการก่อตั้งเป็นวงพลอยเพื่อออกอัลบั้มเอง โอม ชาตรี ได้ถอนตัว เพื่อไม่ให้เกิดความทับซ้อนในการทำงาน และยังทำหน้าที่สมาชิกของดิอินโนเซ้นท์ต่อไป อัลบั้มแรกวางแผงเมื่อ พ.ศ. 2529 ในชื่อว่า "แจ้และพลอย" โดยแจ้ ดนุพล แก้วกาญจน์ ร่วมร้องและเป็นโปรดิวเซอร์ ต่อมาอัลบั้มชื่อ "สุภาพบุรุษนักฝัน" ออกวางแผงในปี พ.ศ. 2530 ถือเป็นอัลบั้มเต็มตัวชุดแรกของวงพลอย โดยได้มีการเปลี่ยนตัวสมาชิกตำแหน่งเปียโนเป็น ปิติ ปิติวงศ์ อดีตสมาชิกวง:ร็อกเคสตร้า มีเพลงดังในอัลบั้ม คือ "สูตรรักนักเรียน", "จดหมายลาครู" (ร้องโดย วสุ) , "ปลงซะ" (ร้องโดย ติ๊ก ชีโร่), "ไม่ได้เจตนา" (ร้องโดย มืด) ในปี พ.ศ. 2531 วงพลอยได้เพิ่มสมาชิกตำแหน่งกีตาร์ คือ เดวิด เอง และได้ออกอัลบั้มชุดต่อมา ชื่อ "สมาคมคนเจ็บๆ" มีเพลงดัง คือ "หนึ่งเจ็บนี้ใช้หนี้เธอ", "ถูกใจนิดนิด", "สมองจนจน" หลังจากนั้น วสุ แสงสิงแก้ว ได้ประกาศลาออกจากวงเพื่อไปศึกษาต่อในต่างประเทศ ปี พ.ศ. 2532 ได้ออกอัลบั้มชุดที่สาม ชื่อ "พลอย 3" โดยได้เปลี่ยนสมาชิกในตำแหน่งนักร้องแทนวสุ คือ วรดิษฐ์ เมืองทอง มีเพลงดังคือ "เจ๊าะแจ๊ะ", "เจอบ่อยบ่อย", "เปลืองน้ำตา" จากนั้น ติ๊ก ชีโร่ ได้ขอลาออกจากวงเพื่อไปทำอัลบั้มเดี่ยวทำให้สมาชิกที่เหลือได้ประกาศแยกวงในที่สุดสมาชิกสมาชิก. 1. ติ๊ก ชีโร่ (ศิริศักดิ์ นันทเสน) ตำแหน่ง นักร้องนำ, กลองชุด 2. วสุ แสงสิงแก้ว ตำแหน่ง นักร้องนำ, คีย์บอร์ด, กีตาร์ 3. อิศรพงศ์ ชุมสาย ณ อยุธยา ตำแหน่ง หัวหน้าวง, คีย์บอร์ด 4. มืด ไข่มุก ตำแหน่ง เพอร์คัสชั่น, กลองชุด, นักร้องนำ 5. รักษ์ สวัสซิตัง ตำแหน่ง กีตาร์, นักร้องนำ 6. สมบูรณ์ สุทธิสัตตบุษย์ ตำแหน่ง คีย์บอร์ด, ซาวด์เอ็นจีเนียร์, นักร้อง 7. อนุสาร คุณะดิลก (เสียชีวิตแล้ว 3 สิงหาคม พ.ศ. 2557) ตำแหน่ง เบส, นักร้องนำ 8. ชาตรี คงสุวรรณ ตำแหน่ง กีตาร์, นักร้องนำ 9. อภิไชย เย็นพูนสุข ตำแหน่ง เปียโน 10. ปิติ ปิติวงศ์ ตำแหน่ง เปียโน (เข้าร่วมตั้งแต่ชุด สุภาพบุรุษนักฝัน) 11. เดวิด เอง ตำแหน่ง กีตาร์ (เข้าร่วมตั้งแต่ชุด สมาคมคนเจ็บๆ) 12. วรดิษฐ์ เมืองทอง ตำแหน่ง นักร้องนำ (แทนวสุตั้งแต่ชุด พลอย 3)ผลงาน ผลงาน. แจ้และพลอย ฝันสีทอง (1 กุมภาพันธ์ 2529)1. พังเพย 2. คำถาม 3. แสนรัก 4. น้ำค้างกลางแดด 5. ฝันสีทอง 6. ใครสักคน 7. ดอกไม้ให้คุณ 8. ด้วยมือของเธอ 9. ฝันลำเอียง 10. มองโลกให้เป็น 11. เธอ 12. แสนรัก (บรรเลง) สุภาพบุรุษนักฝัน (สิงหาคม พ.ศ. 2530)1. จดหมายลาครู 2. สุภาพบุรุษนักฝัน 3. สูตรรักนักเรียน 4. กลัวบาป 5. นกน้อย 6. กลิ่น (บรรเลง) 7. ปลงซะ 8. ไม่ได้เจตนา 9. กลิ่น 10. แค่...ข่าวร้าย 11. โตแล้ว ไม่ต้องกลัว 12. สุดแต่ใจของเธอ สมาคมคนเจ็บๆ (พฤศจิกายน พ.ศ. 2531)1. ขอยืมสาว 2. ยอมหรือไม่ยอม 3. สมองจนจน 4. หนึ่งเจ็บนี้ใช้หนี้เธอ 5. สุดท้ายที่ฉัน (หยุด) 6. คู่ปรับ 7. สมาคมคนเจ็บเจ็บ 8. ถูกใจนิดนิด 9. กระดาษชำระ 10. ไม่มีบ้างเลย 11. ฉันแคร์ 12. สมาคมคนเจ็บเจ็บ (Remix version) พลอย 3 ยังใหม่ (ตุลาคม พ.ศ. 2532)1. เจ๊าะแจ๊ะ 2. เจอบ่อยบ่อย 3. เปลืองน้ำตา 4. ไม่ใช่สอง 5. ให้คอยทำไม 6. ยังใหม่ 7. บอกไว้ก่อน 8. ค่อยเป็นค่อยไป 9. ฝันทุกวัน 10. คิดเอาเอง 11. หมาจนตรอก 12. โหนเสา</doc>
