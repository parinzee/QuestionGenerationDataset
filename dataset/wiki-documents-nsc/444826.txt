<doc id="444826" url="https://th.wikipedia.org/wiki?curid=444826" title="อาหารลาว">อาหารลาว อาหารลาวมีความแตกต่างจากภูมิภาคอื่นๆ ในเอเซียตะวันออกเฉียงใต้อาหารลาวให้อิทธิพลแก่อาหารในภาคตะวันออกเฉียงเหนือของไทยเป็นอย่างมาก และอิทธิพลของอาหารลาวก็แผ่ไปถึงประเทศกัมพูชา และภาคเหนือของไทย ( ล้านนา ) อาหารหลักของลาวได้แก่ข้าวเหนียว ซึ่งจะรับประทานด้วยมือในความเป็นจริงชาวลาวจะรับประทานข้าวเหนียวมากกว่ากลุ่มใด ๆ ในโลก ข้าวเหนียวถือว่าเป็นสิ่งสำคัญที่หมายถึงการเป็น ชาวลาว ชาวลาวหลายคนมักเรียกตนเองว่าลูกข้าวเหนียว ซึงแปลว่า เด็ก หรือ ลูกหลานของข้าวเหนียว ข่า,ตะไคร้ และ ปลาแดก(ปลาร้าในชื่อไทย) เป็นส่วนประกอบที่สำคัญในอาหารลาว อาหารลาวที่มีชื่อเสียงที่สุดคือ ลาบ ( ลาว : ລາບ ; อังกฤษ ： laap ) โดยนำเนื้อสัตว์ที่ยังดิบผสมคลุกเข้ากับเครื่องเทศ และอาหารหลักของลาวอีกอย่างคือ ตำหมากหุ่ง ( ลาว : ຕໍາໝາກຫຸ່ງ ；อังกฤษ ：Tam mak Hoong ) โดยนำมะละกอ ( ลาว： ໝາກຫຸ່ງ ；หมากหุ่ง ) มาตำลงพร้อมพริก กระเทียม มะเขือเทศ มะนาว และอื่น ๆ ตำหมากหุ่ง หรือชื่อเรียกที่เป็นที่รู้จักกันมากคือ ส้มตำ อาหารลาวจะมีความแตกต่างกันไปตามภูมิภาคต่าง ๆ และยังคงมีอิทธิพลของอาหารฝรั่งเศสซึ่งเคยเป็นเจ้าอาณานิคมหลงเหลืออยู่และยังเป็นที่นิยมในลาว โดยเฉพาะข้าวจี่ปาเต้ หรือข้าวจี่ลาวที่นำขนมปังฝรั่งเศสมายัดไส้ต่างๆ เช่น หมูยอ หมูหยอง แจ่วบอง ผักสด ซึ่งก็แตกต่างกันไปตามภูมิภาค ข้าวจี่ปาเต้นี้ยังเป็นที่นิยมในประเทศแถบอินโดจีนอย่างเวียดนามและกัมพูชาอีกด้วยเครื่องเทศและส่วนผสมในอาหารลาวเครื่องเทศและส่วนผสมในอาหารลาว. - ข่า : ( ภาษาลาว : ຂ່າ , ภาคอีสาน: ข่า ) - มะกรูด : ( ภาษาลาว : ໝາກຂີ້ຫູດ , ภาคอีสาน: หมากกรูด หรือหมากขี้หูด) - ตะไคร้ : ( ภาษาลาว : ຫົວສິງໄຄ, ภาคอีสาน: ตะไคร้หรือหัวสิงใค ) - หอมแดง - มะเขือลาว : ( ภาษาลาว : ໝາກເຂືອ ) - มะละกอ (สีเขียว): ( ภาษาลาว : ໝາກຫຸ່ງ , ภาคอีสาน: มักหุ่งหรือหมากหุ่ง ) - ใบมะขาม : ( ภาษาลาว : ໃບໝາກຂາມ , ภาคอีสาน: ใบหมากขาม ) - ผักชี (ผักชี): ( ภาษาลาว : ຜັກຫອມປ້ອມ , ภาคอีสาน: ผักซี ) - พริก : ( ภาษาลาว : ໝາກເຜັດ , ภาคอีสาน: พริก ) - มิ้นท์ : ( ลาว : ໃບຫອມລາບ , ภาคอีสาน: ใบสะระแหน่ ) - แมงลัก : ( ภาษาลาว : ຜັກອີ່ຕູ່ ภาคอีสาน: ผักอีตู่ ) - กระเทียม : ( ภาษาลาว : ກະທຽມ , ภาคอีสาน: กระเทียม ) - ขิง: ( ภาษาลาว : ຂີງ , ภาคอีสาน: ขิง ) - หน่อไม้ : ( ภาษาลาว : ໜໍ່ໄມ້ , ภาคอีสาน: หน่อไม้ ) - หน่อหวาย - เห็ด : ( ภาษาลาว : ເຫັດ , ภาคอีสาน: เห็ด ) - ย่านางใบ: ( ภาษาลาว : ໃບຢານາງ , ภาคอีสาน: ใบย่านาง ) - ถัวฝักยาว : ( ภาษาลาว : ໝາກຖົ່ວ , ภาคอีสาน: หมากถั่ว ) - ผักสะเดา : ( ภาษาลาว : ຜັກກະເດົາ , ภาคอีสาน: ผักกะเดา ) - ใบพลูป่า,ชะพลู: ( ภาษาลาว : ຜັກອີ່ເລີດ ) - ดอกแค : ( ภาษาลาว : ດອກແຄ , ภาคอีสาน: ดอกแค ) - ผักบุ้ง : ( ภาษาลาว : ຜັກບົ້ງ , ภาคอีสาน: ผักบุ้ง ) - น้ำปลา : ( ลาว : ນ້ໍາປາ , ภาคอีสาน: น้ำปลา ) - ปลาแดก : ( ภาษาลาว : ປາແດກ , ภาคอีสาน: ปลาแดก ) - หมูสามชั้น: ( ลาว : ຊີ້ນໝູສາມຊັ້ນ ) - มะนาว : ( ภาษาลาว : ໝາກນາວ , ภาคอีสาน: หมากนาว ) - มะเขือเทศ : ( ภาษาลาว : ໝາກເລັ່ນ , ภาคอีสาน: หมากเล่น , บักเขือเทศ ) - แตงกวา : ( ภาษาลาว : ໝາກແຕງ , ภาคอีสาน: หมากแตง )เครื่องครัว เครื่องครัว. โดยทั่วไปชาวลาวมีกจะทำอาหารโดยใช้เตาถ่าน โดยมีถ่านเป็นเชื่อเพลิง และจะมีหวดไว้สำหรับนึ่งข้าวเหนียว และครกกับสากเป็นเครื่องครัวที่ขาดไม่ได้ในลาว</doc>
