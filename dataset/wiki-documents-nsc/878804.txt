<doc id="878804" url="https://th.wikipedia.org/wiki?curid=878804" title="แอนสท์ บุช (จอมพล)">แอนสท์ บุช (จอมพล) แอนสท์ แบร์นฮาร์ด วิลเฮล์ม บุช (; 6 กรกฎาคม ค.ศ. 1885 – 17 กรกฎาคม ค.ศ. 1945) เป็นจอมพลชาวเยอรมันในช่วงสงครามโลกครั้งที่สอง ซึ่งได้เป็นผู้บัญชาการในกองทัพที่ 16 และต่อมาอยู่ในกองทัพกลุ่มกลาง.เขาได้รับเหรียญกางเขนเหล็กกางเขนอัศวินประดับด้วยใบโอ๊ค. บุช ได้เข้าเป็นทหารราบทำการต่อสู้รบบนแนวรบด้านตะวันตกในช่วงสงครามโลกครั้งที่หนึ่งและภายหลังสงคราม เขาได้ถูกประจำการในกองทัพไรชส์เวร์.เขาได้ก้าวหน้าอย่างต่อเนื่องในระดับอาวุโสและในปี ค.ศ. 1936 เขาได้ตำแหน่งยศเป็นพลตรีและเป็นผู้บัญชาการในกองพลทหารราบที่ 23.ในช่วงการบุกครองโปแลนด์,เขาได้เป็นผู้บัญชาการในเหล่าทัพที่ 8.ในปี ค.ศ. 1940,เขาได้รับการแต่งตั้งให้เป็นผู้บัญชาการในกองทัพที่ 16,เขาได้นำการรบในยุทธการที่ฝรั่งเศสและการสู้รบบนแนวรบด้านตะวันออกในช่วงแรก,ในเดือนตุลาคม ค.ศ. 1943 เขาได้รับเลื่อนตำแหน่งให้เป็นจอมพลและแต่งตั้งให้เป็นผู้บัญชาการกองทัพกลุ่มกลาง แต่ต่อมากลับถูกปลดออกในเดือนมิถุนายน ภายหลังจากกองทัพกลุ่มกลางภายใต้การบัญชาของเขาได้พบกับความพินาศอันย่อยยับในช่วงปฏิบัติการบากราติออนของกองทัพแดงแห่งสหภาพโซเวียต.ต่อมาเขาก็ได้เป็นผู้บัญชาการกองทัพกลุ่มตะวันตกเฉียงเหนือในช่วงเดือนสุดท้ายของสงครามและถูกจับเป็นเชลยศึกของกองทัพอังกฤษจนกระทั่งได้เสียชีวิตลง</doc>
