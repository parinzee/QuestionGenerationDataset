<doc id="325215" url="https://th.wikipedia.org/wiki?curid=325215" title="เกษตร โรจนนิล">เกษตร โรจนนิล พลเอก พลเรือเอก พลอากาศเอก เกษตร โรจนนิล หรือที่รู้จักกันดีในชื่อ บิ๊กเต้ (เกิดเมื่อ 27 สิงหาคม พ.ศ. 2476) อดีตผู้บัญชาการทหารอากาศและอดีตผู้บัญชาการทหารสูงสุด จบการศึกษาจากโรงเรียนเตรียมอุดมศึกษา โรงเรียนนายเรืออากาศรุ่นที่ 1 โรงเรียนการบินรุ่น น.25 โรงเรียนนายทหารชั้นผู้บังคับฝูงรุ่นที่ 18 โรงเรียนเสนาธิการทหารอากาศรุ่นที่ 15 และวิทยาลัยป้องกันราชอาณาจักรการทำงาน การทำงาน. รับราชการครั้งแรกในปี พ.ศ. 2501 และเมื่อครั้งอยู่ในยศ นาวาอากาศเอก (น.อ.) ได้เป็นเจ้ากรมส่งกำลังบำรุงทหารอากาศ จากนั้นหลังเหตุการณ์รัฐประหาร พ.ศ. 2519 ได้รับพระบรมราชโองการโปรดเกล้าฯ แต่งตั้งเป็นสมาชิกสภาปฏิรูปการปกครองแผ่นดิน และได้รับแต่งตั้งเป็นสมาชิกวุฒิสภาหลังการรัฐประหาร พ.ศ. 2520 ได้รับแต่งตั้งให้ดำรงตำแหน่ง ผู้บัญชาการทหารอากาศ ในปี พ.ศ. 2532 ในการรัฐประหาร พ.ศ. 2534 พล.อ.อ.เกษตรนับเป็นหนึ่งในบุคคลที่มีบทบาทอย่างยิ่ง ด้วยการเป็นสมาชิกของคณะรักษาความสงบเรียบร้อยแห่งชาติ (รสช.) โดยได้รับแต่งตั้งให้เป็นรองหัวหน้าคณะ และมีบทบาทในฐานะผู้บัญชาการทหารอากาศ ที่ต้องบัญชาการการควบคุมตัว พล.อ.ชาติชาย ชุณหะวัณ นายกรัฐมนตรี และ พล.อ.อาทิตย์ กำลังเอก อดีตผู้บัญชาการทหารบกและอดีตผู้บัญชาการทหารสูงสุด ที่สนามบินกองทัพอากาศ (บน.6) เพื่อให้การก่อการสำเร็จได้ด้วยดี ปัจจุบันพลเอกเกษตร โรจนนิลดำรงตำแหน่งประธานกรรมการบริษัทการบินไทย จำกัด (มหาชน)การเมือง การเมือง. หลังจากนั้นมา พล.อ.อ.เกษตรก็ได้มีบทบาทในทางการเมืองอย่างสูงผู้หนึ่ง โดยถูกมองว่าเป็นบุคคลที่ให้การก่อตั้งและสนับสนุนพรรคสามัคคีธรรม ที่ถูกวิจารณ์ว่าเป็นพรรคที่ก่อตั้งขึ้นมาเพื่อสืบทอดอำนาจของคณะ รสช. อีกทั้งเป็นบุคคลที่ถูกมองว่าจะดำรงตำแหน่งนายกรัฐมนตรีคนต่อไป นับจากนายอานันท์ ปันยารชุน หาก พล.อ.สุจินดา คราประยูร ไม่รับตำแหน่ง ซึ่งเป็นความเชื่อที่อ้างอิงมาจากคำพูดของ พล.อ.สุนทร คงสมพงษ์ ประธาณคณะ รสช.เองที่เคยกล่าวว่า และคำแถลงข่าวของ พล.อ.สุจินดา เมื่อปลายปี พ.ศ. 2534 ที่กล่าวว่า ซึ่งเรื่องดังกล่าวก็ได้บานปลายต่อมาจนกลายเป็นเหตุการณ์พฤษภาทมิฬ ในปี พ.ศ. 2535 ในที่สุด หลังเหตุการณ์พฤษภาทมิฬ พล.อ.อ.เกษตร ก็ได้ยุติบทบาททางการเมืองไป และไม่ยุ่งเกี่ยวกับวงการเมืองอีกเลยจนถึงปัจจุบันนี้ ทางด้านชีวิตครอบครัว พล.อ.อ.เกษตร สมรสกับ คุณหญิงวันทนา โรจนนิล (ปัจจุบันเสียชีวิตแล้ว) มีบุตรสาวด้วยกันทั้งหมด 3 คน คือ ผศ.เกศินี บูชาชาติ, ดร. กษมา โรจนนิล ยุกตะทัต และ กนิษฐา กอวัฒนาเครื่องราชอิสริยาภรณ์ เครื่องราชอิสริยาภรณ์.- พ.ศ. 2534 - เหรียญรัตนาภรณ์ รัชกาลที่ 9 ชั้นที่ 3</doc>
