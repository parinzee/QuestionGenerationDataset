<doc id="50548" url="https://th.wikipedia.org/wiki?curid=50548" title="ไทยธนาคาร">ไทยธนาคาร ไทยธนาคาร จำกัด (มหาชน) () เป็นธนาคารของประเทศไทย ก่อตั้งขึ้นเมื่อปี พ.ศ. 2541 เดิมมาจากการควบรวมกิจการของธนาคารสหธนาคาร, บริษัท เงินทุนหลักทรัพย์ กรุงไทยธนกิจ จำกัด (มหาชน) และสถาบันการเงินอีก 12 แห่ง มีกองทุนเพื่อการฟื้นฟูและพัฒนาระบบสถาบันการเงิน เป็นผู้ถือหุ้นหลักในสัดส่วน 48.98% และมีผลการดำเนินงานที่ก้าวหน้ามาเป็นลำดับ ปัจจุบัน ณ 30 กันยายน พ.ศ. 2548 ธนาคารมีทุนจดทะเบียนทั้งสิ้น 52,002.5 ล้านบาท สินทรัพย์รวม 259,717 ล้านบาท มีสาขาทั่วประเทศ 112 สาขา เงินกองทุนต่อสินทรัพย์เสี่ยง 8.64% และมีสินเชื่อที่ไม่ก่อให้เกิดรายได้เพียง 4.81%การยุติการดำเนินงาน การยุติการดำเนินงาน. ไทยธนาคาร ได้ยุติกิจการลงในต้นปี พ.ศ. 2552 เนื่องจากกลุ่มซีไอเอ็มบี จากประเทศมาเลเซีย ซึ่งเป็นกลุ่มที่ถูกถือหุ้นใหญ่โดย ภูมิบุตร โฮลดิ้งส์ ซึ่งเป็นกลุ่มธุรกิจระดับใหญ่ของมาเลเซีย เข้ามามีสัดส่วนถือหุ้นในธนาคารฯ แห่งนี้เป็นจำนวนมาก โดยถือหุ้นจำนวน 93.15 เปอร์เซ็นต์ พร้อมกับการเข้ามาซื้อกิจการด้วยจำนวนเงิน 20,000 ล้านบาท จึงทำให้มีการเปลี่ยนชื่อเป็น ธนาคารซีไอเอ็มบี ไทย เมื่อวันที่ 4 พฤษภาคม พ.ศ. 2552 ไทยธนาคารจึงสิ้นสุดลงนับตั้งแต่บัดนั้น</doc>
