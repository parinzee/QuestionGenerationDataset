<doc id="140005" url="https://th.wikipedia.org/wiki?curid=140005" title="อาร์คดัชเชสอาเดลเลดแห่งออสเตรีย">อาร์คดัชเชสอาเดลเลดแห่งออสเตรีย อาร์คดัชเชสอาเดลเลดแห่งออสเตรีย (พระนามเต็ม: อาร์คดัชเชส อาเดลเลด มาเรีย โจเซฟ่า ซิกซ์ต้า แอนโตเนีย โรเบิร์ตต้า อ๊อตโตเนีย ซีต้า ชาร์ลอต หลุยส์ อิมมาคูลาต้า ปีอา เธเรเซีย เบียทริกซ์ ฟรานซิสก้า อิสซาเบล เฮ็นเรียต แม็กซิมิเลียน เจโนวีน่า อิกเนเทีย ภาษาอังกฤษ: Adelheid Maria Josepha Sixta Antonia Roberta Ottonia Zita Charlotte Luise Immakulata Pia Theresia Beatrix Franziska Isabelle Henriette Maximiliane Genoveva Ignatia von Habsburg-Lorraine) ประสูติเมื่อวันที่ 3 มกราคม พ.ศ. 2457 ณ พระตำหนักเฮ็ทเซ็นดอร์ฟ ประเทศออสเตรีย เป็นพระราชธิดาองค์แรกในสมเด็จพระจักรพรรดิคาร์ลที่ 1และสมเด็จพระจักรพรรดินีซีต้าแห่งออสเตรีย (พระนามเดิม: เจ้าหญิงแห่งบูร์บอง-ปาร์มา) เมื่อเจริญชันษา 4 พรรษา ได้เสด็จลี้ภัยพร้อมกับพระราชวงศ์อิมพีเรียล หลังสิ้นสุดสงครามโลกครั้งที่ 1 ซึ่งเป็นจุดจบของจักรวรรดิออสเตรีย-ฮังการี ทำให้พระราชวงศ์ถูกล้มล้างอำนาจในที่สุด เมื่อทรงพระเยาว์ พระองค์ทรงเรียนภาษาเยอรมัน ภาษาฮังการี และภาษาโครเอเชียน พระองค์ทรงสำเร็จการศึกษสาขาพลศึกษาในกรุงบรัสเซลส์ ประเทศเบลเยี่ยม ต่อมาทรงสำเร็จการศึกษาจากเมืองโลเวน สาขาวิชาศึกษาศาสตร์ เมื่อพ.ศ. 2478 หลังจากที่มีการออกกฎหมายใหม่ ซึ่งมีผลกระทบต่อพระราชวงศ์อิมพีเรียลเป็นอย่างยิ่ง พระองค์จึงเสด็จกับประเทศออสเตรีย เพื่อจะทรงทำทุกวิถีทางเพื่อที่จะให้พระเชษฐาของพระองค์ สมเด็จพระจักรพรรดิอ๊อตโต้ ได้กลับคืนสู่ราชบัลลังก์อิมพีเรียล อย่างไรก็ตาม เมื่อเดือนมีนาคม พ.ศ. 2481 หลังจากที่นักสังคมนิยมได้ปกครองออสเตรีย พระองค์จึงทรงอพยพไปที่ต่าง อาทิ ประเทศฮังการี ประเทศเบลเยี่ยม ประเทศโปรตุเกส ประเทศแคนาดา และ สหรัฐอเมริกา โดยเมื่อพระองค์ทรงประทับอยู่ที่นิวยอร์ก พระองค์ทรงทำงานเป็นนักสังคมสงเคราะห์ จากนั้นทรงเป็นศาสตราจารย์แห่งสาขาวิชาสังคมศาสตร์ ณ มหาวิทยาลัยฟอร์ดแฮม เมื่อปีพ.ศ. 2488 พระองค์เสด็จกลับมายุโรป แล้วมาทรงเป็นนักข่าว นักประชาสัมพันธ์ และ ราชเลขานุการในสมเด็จพระจักรพรรดิอ๊อตโต้ พระเชษฐาของพระองค์ด้วย โดยหลังจากที่พระองค์ทรงเซ็นสัญญาการสละสิทธิ์ต่างๆ ในที่สุด พระองค์ทรงได้รับการอนุญาตให้เข้ามาประพาส และประทับในประเทศออสเตรีย อาร์คดัชเชสอาเดลเลดไม่ทรงอภิเษกสมรส และสิ้นพระชนม์เมื่อวันที่ 2 ตุลาคม พ.ศ. 2514 ณ พระตำหนักเพิกกิ้ง บาวาเรีย ประเทศเยอรมนี ทรงสิริพระชันษาได้เพียง 57 ชันษาราชตระกูล</doc>
