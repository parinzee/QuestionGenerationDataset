<doc id="730926" url="https://th.wikipedia.org/wiki?curid=730926" title="เลิฟเฮี้ยวเฟี้ยวต๊อด">เลิฟเฮี้ยวเฟี้ยวต๊อด เลิฟเฮี้ยวเฟี้ยวต๊อด เป็นภาพยนตร์แนวโรแมนติก-คอมเมดี้ กำกับและเขียนบทโดย พจน์ อานนท์ นำแสดงโดย คุณาธิป ปิ่นประดับ, ศรัณยา จำปาทิพย์, เจนนี่ ฟิโลเมน่า, ชนัญญา พงษ์นาค และรินรดา ธุระพันธ์  ออกฉายเมื่อวันที่ 30 กรกฎาคม พ.ศ. 2558เนื้อเรื่อง เนื้อเรื่อง. ต๊อด (คุณาธิป ปิ่นประดับ) หนุ่มหล่อหน้าตาดีมีดีกรี...หล่อขั้นเทพ สาวเห็นเป็นต้องเหลียวหลังเมื่อบวกกับลีลาคารมคมคาย ผู้ชายอย่างต๊อดคือหนุ่มในฝันของสาว ๆ ทั้งหลาย แต่ใครจะรู้บ้างว่า...เมื่อครั้งยังเล็ก ”ผู้หญิง” ได้เคยสร้างปมเอาไว้ให้กับหัวใจดวงน้อย ๆ ของเขา เมื่อโตขึ้นต๊อดจึงเดินหน้าบริหารเสน่ห์กับสาวไปเรื่อย ขณะเดียวกันก็พยายามทำงานเก็บสะสมเงินเอาไว้ เพื่อหวังที่จะไปรับ ยายต้อย (ดวงตา ตุงคะมณี) ผู้หญิงที่เขารักมากที่สุดกลับมาอยู่ด้วยหลังจากที่แม่ตัดสินใจส่งยายเข้าไปอยู่ในสถานพักฟื้นคนชรา ต๊อดทำงานทุกอย่างที่จะสามารถสร้างรายได้ให้กับเขาโดยมี "ฟันดะ" (ชวิน เอี่ยมชัยมงคล) เพื่อนซี้ที่ไม่ได้หล่อน้อยไปกว่ากันคอยช่วยเหลือรวมไปถึงเหล่ารุ่นน้องจอมแสบอีก 3 หนุ่ม แต่ดูเหมือนว่า ความหล่อ จะไม่ได้เป็นแค่ความโชคดีของเขา เพราะมันยังนำความวุ่นวายมาสู่ต๊อดอีกด้วย</doc>
