<doc id="669662" url="https://th.wikipedia.org/wiki?curid=669662" title="แบลงก์สเปซ">แบลงก์สเปซ "แบลงก์สเปซ" () เป็นเพลงของนักร้อง นักร้องเพลงชาวอเมริกัน เทย์เลอร์ สวิฟต์ จากสตูดิโออัลบั้มลำดับที่ห้า 1989 (2014) เพลงเขียนโดยสวิฟต์ แมกซ์ มาร์ติน และเชลล์แบ็ก เพลงออกจำหน่ายทางคลื่นวิทยุเพลงร่วมสมัยโดยสังกัดรีพับลิกเรเคิดส์ ในวันที่ 10 พฤศจิกายน ค.ศ. 2014 เป็นซิงเกิลที่สองของอัลบั้มถัดจากเพลง "เชกอิตออฟ" ด้านดนตรี "แบลงก์สเปซ" เป็นเพลงอิเล็กโทรป็อป และมินิมัลป็อปมีเนื้อเพลงเหน็บแนมเกี่ยวกับความเข้าใจของสื่อมีต่อสวิฟต์และความสัมพันธ์ของเธอ "แบลงก์สเปซ" ประสบความสำเร็จเชิงพาณิชย์อย่างมาก ขึ้นอันดับหนึ่งบนชาร์ตบิลบอร์ดฮอต 100 ตามหลังเพลง "เชกอิตออฟ" สวิฟต์กลายเป็นผู้หญิงคนแรกในประวัติศาสตร์ 56 ปีของฮอต 100 ที่มีเพลงอันดับหนึ่งแทนที่เพลงของตนเอง นักวิจารณ์มากมายรวมเพลงนี้ไว้ในรายชื่อเพลงแห่งปี เพลงยังขึ้นอันดับหนึ่งในแคนาดาและออสเตรเลีย และติดสิบอันดับแรกในออสเตรีย สาธารณรัฐเช็ก เยอรมนี นิวซีแลนด์ สเปน และสหราชอาณาจักร มิวสิกวิดีโอกำกับโดยโจเซฟ คาห์น และใช้เวลาถ่ายทำมากกว่า 3 วัน มียอดผู้ชมในช่องวีโวถึง 1 พันล้านคน กลายเป็นเพลงที่สี่และเป็นเพลงที่ทำเช่นนี้ได้เร็วที่สุด เป็นมิวสิกวิดีโอเพลงของศิลปินหญิงที่มียอดผู้ชมมากที่สุดทั้งในยูทูบและวีโว และเป็นที่สามจากศิลปินทั้งหมด มีการแสดงเพลงนี้ในงานประกาศรางวัลอเมริกันมิวสิกอะวอดส์ 2014 เป็นส่วนหนึ่งของรายการ "เทย์เลอร์ สวิฟต์ 1989 ซีเคร็ตเซสชันวิตไอฮาร์ตเรดิโอ" ในวันที่ 27 ตุลาคม ค.ศ. 2014 ที่นครนิวยอร์กด้วย</doc>
