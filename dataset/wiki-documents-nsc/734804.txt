<doc id="734804" url="https://th.wikipedia.org/wiki?curid=734804" title="โรงเรียนวัดจันทราวาส(ศุขประสารราษฎร์)">โรงเรียนวัดจันทราวาส(ศุขประสารราษฎร์) โรงเรียนวัดจันทราวาส (ศุขประสารราษฎร์) (อังกฤษ:Watjuntrawart School) เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ มีเนื้อที่ 6 ไร่ 32 ตารางวา ตั้งอยู่ที่ เลขที่ 10 ถนนบริพัตร ตำบลท่าราบ อำเภอเมืองเพชรบุรี จังหวัดเพชรบุรีประวัติโรงเรียน ประวัติโรงเรียน. เดิมโรงเรียนวัดจันทราวาส เป็นโรงเรียนประถมศึกษา สังกัดกรมสามัญศึกษา กระทรวงศึกษาธิการ ซึ่งนางสาวเลี่ยม ศุขะพานิช  ได้บริจาคเงิน 250,000 บาท สร้างอาคารเรียนชั้นเดียวพร้อมครุภัณฑ์ มอบให้กระทรวงศึกษาธิการ เปิดเป็นโรงเรียนประถมศึกษาตอนปลาย เมื่อวันที่ 2 มิถุนายน พ.ศ.2502 เพื่อเป็นอนุสรณ์แด่ท่านหมื่นศุขประสารราษฎร์ (ป้าน ศุขะพานิช) บิดาผู้เสียชีวิต จึงใช้ชื่อว่า โรงเรียนวัดจันทราวาส(ศุขประสารราษฎร์) ในปี พ.ศ.2515  นายจินดา พรรณรายณ์ ได้บริจาคเงินจำนวน 300,000 บาท สร้างอาคารเรียน 1 หลัง เพื่อเป็นอนุสรณ์แด่ นางริ้ว พรรณรายณ์  ภรรยาผู้เสียชีวิต  เรียกว่า “อาคารพรรณรายณ์” ในปี พ.ศ.2520 กระทรวงศึกษาธิการได้ประกาศเปลี่ยนสภาพ ให้เป็นโรงเรียนระดับมัธยมศึกษา สังกัดกรมสามัญศึกษา จัดสอนตามหลักสูตรมัธยมศึกษาตอนต้น ตั้งแต่วันที่ 1 เมษายน พ.ศ.2520  เป็นต้นมา และในปี พ.ศ.2524 กรมสามัญศึกษาได้สร้างอาคารเรียน 4 ชั้น ขึ้นแทนที่อาคารเรียนชั้นเดียวเดิม ซึ่งจำเป็นต้องรื้อถอนไปเพราะมีสภาพทรุดโทรม โดยใช้ชื่ออาคารนี้ว่า “ตึกศุขประสารราษฎร์”  ตามเดิมสัญลักษณ์โรงเรียน สัญลักษณ์โรงเรียน. ตราประจำโรงเรียน :  อักษรไขว้ จ.ศ.” ประกอบด้วย 3 ส่วน คือ - ส่วนกลาง เป็นรูปอักษรไขว้ว่า “จ.ศ.”หมายถึง ความกลมเกลียวสมานฉันท์ในหมู่คณะ - ส่วนบน เป็นรูปอุณาโลมมีรัศมี 19 แฉก หมายถึง ความรุ่งโรจน์ทางการศึกษาและเด่นในจริยธรรม - ส่วนล่าง เป็นลักษณะโบว์ เขียนชื่อเต็มของโรงเรียน สีประจำโรงเรียน :   แสด - น้ำเงิน - แสด เป็นสีแห่งความสดใสสว่างนำทางไปสู่จุดหมายข้างหน้า - น้ำเงิน เป็นสีแห่งความเข้มแข็ง อดทนเสียสละและมีความมานะตลอดไป คติธรรมของโรงเรียน : สุวิชาโน ภวํโหติ ผู้รู้ดีเป็นผู้เจริญ คำขวัญโรงเรียน  : เรียนดี กีฬาเลิศ เทอดคุณธรรม ปรัชญาของโรงเรียน  : ความรู้เป็นขุมทรัพย์ที่ยิ่งใหญ่</doc>
