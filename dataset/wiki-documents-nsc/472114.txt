<doc id="472114" url="https://th.wikipedia.org/wiki?curid=472114" title="วงศ์ปลาสลิดทะเล">วงศ์ปลาสลิดทะเล ระวังสับสนกับ ปลาสลิดหิน ปลาวงศ์อื่น ดูที่ วงศ์ปลากะพงสลิด วงศ์ปลาสลิดทะเล หรือ วงศ์ปลาสลิดหิน () เป็นวงศ์ของปลาทะเลกระดูกแข็งวงศ์หนึ่ง ในอันดับปลากะพง (Perciformes) ใช้ชื่อวิทยาศาสตร์ว่า Siganidae (/ซิ-กะ-นิ-ดี้/) มีลักษณะโดยรวม คือ มีลำตัวแบบรูปไข่และแบนด้านข้าง หัวมีขนาดเล็ก เกล็ดมีขนาดเล็ก ครีบหางมีทั้งแบบตัดตรงและเว้าลึก ครีบหลังมีหนามแหลมคมและจะกางออก ซึ่งจะมีต่อมพิษที่เงี่ยงของครีบหลัง ครีบก้น และครีบท้อง เพื่อใช้ในการป้องกันตัว เป็นปลาที่กินพืชเป็นอาหารหลัก โดยมีพฤติกรรมการกินแบบแทะเล็มคล้ายกระต่าย อันเป็นที่มาของชื่อสามัญในภาษาอังกฤษ มักพบในเขตชายฝั่งตามพื้นท้องทะเล, กองหินหรือแนวปะการัง และในดงหญ้าทะเล เป็นปลาที่สามารถรับประทานได้ แต่จะเป็นอันตรายต่อมนุษย์เมื่อมือเปล่าจับ หนามเหล่านี้จะทิ่มตำการจำแนก การจำแนก. มีอยู่เพียงสกุลเดียว คือ Siganus แบ่งออกได้เป็น 32 ชนิด และจากการศึกษาพบในน่านน้ำไทยประมาณ 15 ชนิด- Siganus argenteus - Siganus canaliculatus - Siganus chrysospilos - Siganus corallinus - Siganus doliatus - Siganus fuscescens - Siganus guttatus - Siganus javus - Siganus labyrinthodes - Siganus lineatus - Siganus luridus - Siganus magnificus - Siganus margaritiferus - Siganus nebulosus - Siganus niger - Siganus oramin - Siganus puelloides - Siganus puellus - Siganus punctatissimus - Siganus punctatus - Siganus randalli - Siganus rivulatus - Siganus spinus - Siganus stellatus - Siganus sutor . - Siganus trispilos - Siganus unimaculatus - Siganus uspi - Siganus vermiculatus - Siganus virgatus - Siganus vulpinus - Siganus woodlandi</doc>
