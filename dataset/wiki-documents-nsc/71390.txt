<doc id="71390" url="https://th.wikipedia.org/wiki?curid=71390" title="ยุทธการยาวิน">ยุทธการยาวิน ยุทธการยาวิน (Battle of Yavin) เป็นเหตุการณ์ในเรื่องแต่งชุด สตาร์ วอร์ส ของจอร์จ ลูคัส ที่เป็นส่วนหนึ่งของสงครามกลางเมืองกาแลกติก ซึ่งเป็นการปะทะกันระหว่างจักรวรรดิกาแลกติกและกองกำลังกบฏ การต่อสู้นี้ปรากฏในฉากไคลแมกซ์ของภาพยนตร์ ที่ออกฉายครั้งแรกในปี พ.ศ. 2520บทนำ บทนำ. การสู้รบครั้งนี้เกิดขึ้นหลังจากลูกเรือยานมิลเลนเนียม ฟอลคอน ได้ช่วยเหลือเจ้าหญิงเลอา ออร์กานา และแผนผังดาวมรณะ มาจากดาวมรณะได้เป็นผลสำเร็จ อาจารย์เจไดโอบีวัน เคโนบี ได้เข้าปะทะกับดาร์ธ เวเดอร์ และเสียสละตัวเองเพื่อให้สมาชิกคนอื่นๆ สามารถหนีจากดาวมรณะไปพร้อมกับแผนผังและนำไปมอบให้กับกองกำลังกบฏได้ อย่างไรก็ดี ตามที่เลอาสงสัยเอาไว้นั้น พวกเขาถูกปล่อยให้หลบหนีไปได้ เพื่อให้กองทัพจักรวรรดิสามารถติดตามไปยังฐานทัพกบฏ ซึ่งกองทัพจักรวรรดิก็ทำได้จริงๆ ฐานทัพลับของกองกำลังกบฏถูกเปิดเผยที่ตั้งว่าอยู่บนดวงจันทร์ยาวิน 4 หลังจากที่ได้ศึกษาแผนผังที่เก็บซ่อนอยู่ในหุ่นอาร์ทูดีทูแล้ว กองกำลังกบฏได้ทราบว่าสถานีอวกาศดาวมรณะนั้นมีจุดอ่อนร้ายแรงอยู่จุดหนึ่งที่เตาพลังงานหลักซึ่งทำให้เกิดความเป็นไปได้ที่จะใช้ขีปนาวุธโปรตอนทำลายเตาปฏิกรณ์พลังงานและนำไปสู่ปฏิกิริยาลูกโซ่ที่สามารถทำลายดาวมรณะได้ อย่างไรก็ดี ช่องว่างที่ถือเป็นจุดอ่อนนั้นกว้างเพียง 2 เมตร และตั้งอยู่ในร่องที่ถูกป้องกันด้วยป้อมปืนจำนวนมาก นักบินสามารถขับยานไปตามร่องนี้และล็อกเป้าหมายได้โดยใช้ระบบล็อกเป้าหมายเป็นตัวช่วย ทำให้เกิดแผนการรบ 'บินตามร่อง' ขึ้น</doc>
