<doc id="245936" url="https://th.wikipedia.org/wiki?curid=245936" title="จักรพรรดิอาร์กาดิอุส">จักรพรรดิอาร์กาดิอุส จักรพรรดิอาร์กาดิอุส หรือ เฟลเวียส อาร์กาดิอุส () (ค.ศ. 377 – 1 พฤษภาคม ค.ศ. 408) อาร์กาดิอุสมีตำแหน่งเป็นออกัสตัสภายใต้พระราชบิดาระหว่างวันที่ 23 มกราคม ค.ศ. 393 จนถึงปี ค.ศ. 395 เมื่อทรงขึ้นครองราชย์เป็นจักรพรรดิ แห่ง จักรวรรดิโรมันตะวันออก จนกระทั่งเสด็จสวรรคตเมื่อวันที่ 1 พฤษภาคม ค.ศ. 408 โดยมีพระอนุชาจักรพรรดิโฮโนริอัสเป็นจักรพรรดิ แห่ง จักรวรรดิโรมันตะวันตก อาร์กาดิอุสเสด็จพระราชสมภพในสเปน เป็นพระราชโอรสองค์โตของจักรพรรดิธีโอโดเซียสที่ 1 และเอเลีย ยูโดเซีย และเป็นพระเชษฐาของโฮโนริอัส จักรพรรดิธีโอโดเซียสทรงประกาศแต่งตั้งให้อาร์กาดิอุสเป็น “ออกัสตัส” และผู้ร่วมราชบัลลังก์ในการปกครองครึ่งตะวันออกของจักรวรรดิในเดือนมกราคม ค.ศ. 393 และให้โฮโนริอัสเป็น “ออกัสตัส” และผู้ร่วมราชบัลลังก์ในการปกครองครึ่งตะวันตกของจักรวรรดิ</doc>
