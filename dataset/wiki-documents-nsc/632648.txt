<doc id="632648" url="https://th.wikipedia.org/wiki?curid=632648" title="มาริโอคาร์ต 8">มาริโอคาร์ต 8 มาริโอคาร์ต 8 (; ) เป็นเกมแข่งรถโกคาร์ต ที่พัฒนาและวางจำหน่ายโดยนินเทนโดสำหรับเครื่องเล่นวิดีโอเกมวียู เกมนี้เป็นภาคที่แปดของแฟรนไชส์มาริโอคาร์ตบนเครื่องคอนโซล และเป็นเกมลำดับที่สิบเอ็ดของชุด (ไม่นับเกมที่เปีดตัวบนเกมตู้) โดยมียอดจำหน่ายที่ 1.2 ล้านชุดในช่วงสี่วันแรก นับเป็นเกมวียูที่ทำยอดขายต่อวันได้เร็วที่สุด และในวันที่ 26 มิถุนายน ค.ศ. 2014 ทางนินเทนโดได้มีการรายงานถึงยอดจำหน่าย 2 ล้านชุดในช่วงเดือนแรกของการเปิดตัว ต่อมานินเท็นโดได้ประกาศว่าตัวเกมจะมีการรองรับการเชื่อมต่อกับอะมีโบ และมีตัวดาวน์โหลดเสริมรูปแบบการเล่น รูปแบบการเล่น. เกมยังคงมีรูปแบบการเล่นแบบดั้งเดิมของแฟรนไชส์ ซึ่งจะมีตัวละครจากโลกของมาริโอ เข้าแข่งขันกันด้วยรถโกคาร์ต โดยสามารถขัดขวางฝ่ายตรงข้าม หรือเพิ่มประสิทธิภาพการแข่งของตนโดยการใช้ไอเทมต่าง ๆ ที่พบในกล่องไอเทม รวมถึงจุดเด่นที่ปรากฏในภาคก่อน ซึ่งได้แก่ มอเตอร์ไซค์ และ การแข่งพร้อมกัน 12 คน จากมาริโอคาร์ต วี ตลอดจน การขับรถร่อนกลางอากาศ, การขับรถใต้น้ำ และการปรับแต่งพาหนะจากมาริโอคาร์ต 7 คุณสมบัติใหม่ของมาริโอคาร์ต 8 ประกอบด้วยการขับรถแบบต้านทานแรงโน้มถ่วง บางส่วนของสนามสามารถทำให้นักแข่งสามารถขับรถบนผนังและเพดานได้ ในส่วนนี้ ผู้เล่นสามารถชนนักแข่งอื่น ๆ หรือกันชนพิเศษสำหรับสปินเทอร์โบ ซึ่งทำให้เพิ่มความเร็วขึ้นเป็นพิเศษ สำหรับตัวละครใหม่ประกอบด้วย ลูกสมุนของบาวเซอร์ทั้ง 7 ตัว, เบบีโรซาลีนา และพิงก์โกลด์พีช ส่วนไอเทมใหม่นั้นประกอบด้วย ดอกไม้บูมเมอแรง ซึ่งสามารถโจมตีนักแข่งที่อยู่ข้างหน้าแล้วสามารถย้อนกลับได้, ดอกไม้ปิรันยา ซึ่งสามารถใช้โจมตีนักแข่งและอุปสรรคในบริเวณใกล้เคียง เพื่อเพิ่มครามเร็วให้ตนเอง, เครซี่เอก (Crazy Eight) เป็นไอเท็มพิเศษที่ผู้เล่นสามารถใช้ไอเท็มได้ 8 อย่างในครั้งเดียว และซูเปอร์ฮอร์น (Super Horn) ซึ่งสามารถนำมาใช้ทั้งในการโจมตีฝ่ายตรงข้ามที่อยู่ใกล้เคียงและป้องกันการโจมตีจากไอเทมอื่นๆ รวมถึงกระดองเต่าหนาม(หรือที่รู้จักกันในชื่อ"เต่าฟ้า")ที่แทบจะไม่สามารถป้องกันได้ในภาคก่อน นอกจากการรองรับผู้เล่นหลายคน มาริโอคาร์ต 8 มีการรองรับระบบการเล่นแบบหลายคนทางออนไลน์ได้มากที่สุดถึง 12 คน โดยสามารถเล่นได้กับเพื่อนหรือกับบุคคลภายนอกทั้งภายในภูมิภาคและทั่วโลก และมีการรองรับระบบการคุยด้วยเสียงในการแข่งขัน ผู้เล่นจะสามารถที่จะตั้งค่าการแข่งขันกับกติกาและรายการต่าง ๆ ด้วยการปรับแต่งได้อย่างเต็มที่, ดาวน์โหลดข้อมูลรถผีจากเพื่อนหรือผู้เล่นระดับสูง และได้รับแสตมป์สำหรับใช้ในมีเวิร์สโดยการทำลายสถิติเวลาของทีมพัฒนาและชนะในการแข่งขันแกรนด์กรังปรีซ์ มาริโอคาร์ตทีวีทำให้ผู้เล่นดูข้อมูลใหม่จากนักแข่งอื่น ๆ ประกอบด้วยการกรอกลับและฟังก์ชันการแสดงภาพสโลโมชัน และสามารถอัปโหลดส่วนที่เป็นไฮไลต์ไปยังยูทูบได้ เกมสามารถรองรับจอยวียู เกมแพด, วี รีโมต และจอยนันชัก, วียู โปรคอนโทรลเลอร์, วี คลาสสิกคอนโทรลเลอร์ และวี วีล ผู้เล่นยังสามารถใชอะมีโบปลดล็อกชุดตัวละครพิเคษสำหรับ Mii ได้อีกด้วยการพัฒนา การพัฒนา. เกมนี้ได้เปิดตัวครั้งแรกในเดือนมกราคม ค.ศ. 2013 ทางรายชื่อของนินเทนโดไดเร็ค และได้มีการเปิดเผยรายละเอียดภายหลังที่งานอิเล็กทรอนิกเอ็นเตอร์เทนเมนต์เอ็กซ์โป 2013 นอกจากนี้ นัมโคบันไดยังได้มีชื่อในเครดิตของเกม ในฐานะของผู้พัฒนาร่วม โลโก้เลข "8" ของเกมได้รับการออกแบบมาให้คล้ายกับแถบเมอบิอุส เช่นเดียวกับลู่สนามหนึ่งที่ปรากฏในเกม ในช่วงต้นของการพัฒนา ได้มีไอเดียในการใช้สว่านเจาะพื้นดิน แต่ก็ได้โละทิ้งออกไปเนื่องจากไม่สร้างสรรค์เมื่อเทียบกับการต้านแรงโน้มถ่วงกลยุทธการตลาด กลยุทธการตลาด. แคมเปญการเปิดตัวมาริโอคาร์ต 8 ของนินเทนโด ประกอบด้วยลิมิเต็ดอิดิชัน ซึ่งรวมถึงหุ่นจำลองรูปกระดองเต่าสีฟ้าโทะเงะโซ และกลุ่มธีมคอนโซลมาริโอกับลุยจิแบบพิเศษ ซึ่งประกอบด้วยหมวก, คู่มือแนะนำเทคนิคในการเล่น, คอนโทรลเลอร์ วี รีโมตพลัส, วี วีล และอุปกรณ์ป้องกันเกมแพด ในทวีปอเมริกาเหนือและยุโรป ผู้เล่นที่ซื้อและลงทะเบียนมาริโอคาร์ต 8 ในคลับนินเทนโดก่อนวันที่ 31 กรกฎาคม ค.ศ. 2014 จะได้รับรหัสดาวน์โหลดเกมบนวียูฟรี และในฐานะที่มีส่วนร่วมในโฆษณารถยนต์ร่วมกับเมอร์เซเดส-เบนซ์รุ่นเมอร์เซเดส-เบนซ์ จีแอลเอ ทำให้มีตัวดาวน์โหลดเสริมภายในเกมซึ่งจะเป็นรถยนต์เมอร์เซเดส-เบนซ์ 3 รุ่นโดยสามารถดาวน์โหลดได้ฟรีการตอบรับ การตอบรับ. มาริโอคาร์ต 8 ได้รับคำวิจารณ์ในเชิงบวกเป็นส่วนใหญ่ นินเทนโดได้มีการรายงานถึงคะแนนว่า"ดีที่สุดในประวัติศาสตร์ของแฟรนไชส์" และได้รับ 88/100 คะแนนจากเว็บไซต์เมตาคริทิค รวมถึง 88.26% จากเว็บไซต์เกมแรงกิงส์ และได้รับการวิจารณ์โดยเว็บไซต์ยูโรเกมเมอร์ว่าเป็น "เกมที่มีชีวิตชีวามากที่สุดของเกมแข่งรถบนเครื่องคอนโซลแห่งปี" เกมได้รับการยกย่องอย่างสูงสำหรับ "รายละเอียดที่สวยงาม", ความรู้สึกมากมายถ้าเทียบจากขนาด, ซาวด์แทร็กเพลงที่ดัดแปลงใหม่ ตลอดจนรูปแบบการเล่น ส่วนดิจิตอลฟาวดรีได้ลงความเห็นว่า "อยู่ใกล้ความสมบูรณ์" และ "ใส่ใจในรายละเอียดที่มหัศจรรย์", โดดเด่นด้วย "บรรจุภัณฑ์ที่สวยงาม" และ "ความสามารถในการเล่นที่น่าหลงใหล" "คุณลักษณะการวิเคราะห์ทางเทคนิคด้านความเรียบเนียนของการเคลื่อนไหวและรูปแบบการเล่นโดยรวมเหล่านั้น มีประสิทธิภาพโดยทั่วไปสูงถึง 59 ถึง 60 เฟรมต่อวินาที กับโหมดการแบ่งหน้าจอที่มีประสิทธิภาพ 30 เฟรมต่อวินาที เมื่อเปรียบเทียบกับมาตรฐานอุตสาหกรรม" เว็บไซต์เกมสปอตยังได้ชื่นชมรูปแบบทั่วไปของเกม แต่ได้วิจารณ์โหมดแบทเทิลของเกมที่ใช้สนามทั่วไปที่ใช้แข่ง แทนที่จะเป็นสนามเฉพาะเหมือนที่มาริโอคาร์ตภาคก่อนๆ ไม่นานหลังจากเกมนี้ได้รับการเปิดตัวในสหราชอาณาจักร ก็ได้มีการประกาศว่ายอดจำหน่ายของเครื่องวียูได้เพิ่มขึ้น 666% พร้อมกับชุดมาริโอคาร์ต 8 คิดเป็น 82% ของจำนวนทั้งหมดที่จำหน่าย นอกจากนั้น ในช่วงสี่วันแรกของการจำหน่าย ได้มีการจำหน่ายออกไป 1.2 ล้านชุดทั่วโลก ส่งผลให้เป็นเกมบนวียูที่สามารถทำยอดขายต่อวันได้มากที่สุด และภายในช่วงไม่ถึงหนึ่งเดือนของการเปิดตัว มาริโอคาร์ต 8 ก็สามารถทำยอดจำหน่ายได้ถึง 2 ล้านชุดทั่วโลกสิ่งสืบเนื่อง สิ่งสืบเนื่อง. "ลุยจิ เดท สเตย์" เป็นอินเทอร์เน็ตมีมที่แสดงถึงการแสดงออกทางสีหน้าโดยอัตโนมัติของลุยจิ ซึ่งเป็นหนึ่งในตัวละครที่สามารถเล่นได้ และเป็นตัวละครร่วมของแฟรนไชส์มาริโอ ซึ่งจะปรากฏในขณะที่ตัวละครอื่น ๆ ถูกลุยจิโจมตีระหว่างการแข่ง โดยได้แสดงให้เห็นในยูทูบ และภาพเคลื่อนไหว GIF หลายชุด การปรากฏการณ์ดังกล่าวได้ออกข่าวในสถานีข่าวฟ็อกซ์ในประเทศในช่วงต้นเดือนมิถุนายน ค.ศ. 2014 ยิ่งไปกว่านั้น ลุยจิ เดท สเตย์ยังถูกโชว์โดยนินเทนโดในงานดิจิตอล อีเวนท์ที่อิเล็กทรอนิกเอ็นเตอร์เทนเมนต์เอ็กซ์โป 2014 เว็บไซต์เวนเจอร์บีตได้ยกย่องต่อการจัดการมีมของนินเทนโด โดยตั้งข้อสังเกตว่า "มันเป็นวิธีที่ยอมรับวัฒนธรรมของแฟน ๆ อย่างแนบเนียน โดยไม่ได้เป็นการละเลยไปจากพวกเขาเหล่านั้น"</doc>
