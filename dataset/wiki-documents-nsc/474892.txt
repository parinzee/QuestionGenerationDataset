<doc id="474892" url="https://th.wikipedia.org/wiki?curid=474892" title="ลูกเสือและเนตรนารีในกัมพูชา">ลูกเสือและเนตรนารีในกัมพูชา ในปัจจุบัน ลูกเสือและเนตรนารีในกัมพูชาดำเนินการโดยองค์กร 2 แห่งคือ สมาคมเนตรนารีแห่งกัมพูชาที่เป็นสมาชิกของสมาคมเนตรนารีและลูกเสือหญิงโลก และสมาคมลูกเสือแห่งชาติกัมพูชาซึ่งเป็นสมาชิกขององค์กรระดับโลกของขบวนการลูกเสือประวัติ ประวัติ. ลูกเสือและเนตรนารีเข้าสู่กัมพูชาเมื่อ พ.ศ. 2473 โดยมีองค์กรอิสระหลายองค์กรเกิดขึ้น ในช่วงที่ญี่ปุ่นเข้ายึดครองระหว่างสงครามโลกครั้งที่ 2 กิจกรรมของลูกเสือและเนตรนารีถูกระงับไป ต่อมา ระหว่าง พ.ศ. 2488 – 2507 ลูกเสือและเนตรนารีถูกแทนที่ด้วยขบวนการเยาวชนสังคมนิยม มีการฟื้นฟูลูกเสือขึ้นอีกครั้งใน พ.ศ. 2515 และถูกยกเลิกอีกครั้งใน พ.ศ. 2518 โดยเขมรแดง หลัง พ.ศ. 2533 มีการจัดตั้งองค์กรลูกเสือขึ้นมาเป็นจำนวนมาก ต่อมาได้รวมเข้าเป็นสมาคมเนตรนารีแห่งกัมพูชาและสมาคมลูกเสือแห่งชาติกัมพูชา องค์กรเกี่ยวกับลูกเสือที่ถูกยุบเลิกไปแล้ว ได้แก่ สมาคมลูกเสือเขมร สมาคมลูกเสือสหพันธ์อินโดจีน องค์กรลูกเสือกัมพูชาลูกเสือกัมพูชาพลัดถิ่น ลูกเสือกัมพูชาพลัดถิ่น. มีการจัดตั้งลูกเสือกัมพูชาพลัดถิ่นเมื่อราวพ.ศ. 2533 ที่ลอสแอนเจลิส ควบคู่ไปกับลูกเสือเวียดนามพลัดถิ่นและลูกเสือลาวพลัดถิ่น ส่วนลูกเสือหญิงกัมพูชาในสหรัฐจัดตั้งเมื่อ พ.ศ. 2551 ที่ ฟิลาเดลเฟียหน่วยลูกเสือนานาชาติในกัมพูชา หน่วยลูกเสือนานาชาติในกัมพูชา. มีสมาคมลูกเสือและเนตรนารียุโรปของชาวฝรั่งเศสอยู่ในพนมเปญสำหรับเยาวชนที่พูดภาษาฝรั่งเศส โดยแยกเป็นสมาคมต่างหากจากสมาคมลูกเสือแห่งชาติกัมพูชา</doc>
