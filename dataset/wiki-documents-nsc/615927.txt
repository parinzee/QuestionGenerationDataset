<doc id="615927" url="https://th.wikipedia.org/wiki?curid=615927" title="ศาสตราจารย์ เอ็กซ์">ศาสตราจารย์ เอ็กซ์ ชาร์ลส์ "ฟรานซิส" เซเวียร์ () ถือเป็นพ่อพระของวงการมนุษย์กลายพันธุ์ เนื่องจากเขาต่อสู้เพื่อสิทธิอันชอบธรรมของเหล่ามิวแทนท์ โดยไม่ใช้ความรุนแรงต่อมนุษย์ผู้เกลียดกลัวและเห็นต่าง ไม่เหมือนกับขั้วตรงข้ามอย่าง แม็กนีโต้ ซึ่งใช้วิธีตาต่อตาฟันต่อฟัน ลุยแหลกกับมนุษย์เพื่อหาที่ยืนให้กับพวกตนประวัติ ประวัติ. เซเวียร์เป็นลูกชายของนักวิทยาศาสตร์นิวเคลียร์ ไบรอัน และคุณแม่ ชารอน เขามารู้ตัวว่าเป็นมนุษย์กลายพันธุ์ในช่วงวัยรุ่น ช่วงเดียวกับที่เขาต้องสูญเสียพ่อไปในอุบัติเหตุ จากนั้นไม่นาน เคิร์ท มาร์โก นักวิทยาศาสตร์คู่หูของไบรอันก็เข้ามาเคลมภรรยาเพื่อนต่อทันที ชารอนจำต้องแต่งงานกับเขา แล้วพวกมาร์โกก็ย้ายเข้ามาอยู่ในคฤหาสน์หลังใหญ่นี้ต่อ ชาร์ลส์ล่วงรู้จากพลังจิตพิเศษของเขาว่า เคิร์ทนั้นสนใจในทรัพย์สินเงินทองมากกว่าตัวชารอนหลายเท่า เคิร์ทมีลูกติดมาด้วยคือ เคน ผู้ชอบรังแกเซเวียร์เป็นประจำ ชาร์ลส์เก่งกาจและชาญฉลาดมากทั้งในเรื่องการเรียนและกีฬา เรียกว่าเป็นอัจฉริยะก็ว่าได้ แม้ส่วนหนึ่งเขาจะแอบใช้พลังจิตช่วยก็ตาม แต่ชาร์ลส์ก็เลิกนิสัยคดโกงเช่นนั้นเมื่อคิดได้ว่า มันไม่ยุติธรรมต่อทั้งตนเองและต่อคนรอบข้าง ชาร์ลส์เรียนจบมหาวิทยาลัยฮาร์วาร์ดตอนอายุเพียง 16 ปี แถมยังคว้าปริญญาโทจากอ็อซ์ฟอร์ด และปริญญาเอกจากมหาวิทยาลัยในอังกฤษ ในสาขาชีววิทยา จิตวิทยา และมนุษยวิทยา หากทว่าเขาต้องกลายเป็นโล้นซ่า เสียผมหมดหัวตั้งแต่ยังไม่แก่เพราะพลังพิเศษที่เพิ่มมากขึ้นนั่นเอง เซเวียร์พบรักครั้งแรกกับ มอยร่า คินรอสส์ สาวสก็อตต์ติชซึ่งศึกษาด้านพันธุกรรมเช่นเดียวกัน ทั้งคู่ตกลงใจจะแต่งงานกันแล้วเชียว กลับถูกสวรรค์กลั่นแกล้ง เมื่อชาร์ลส์ถูกเกณฑ์ทหารไปร่วมรบในสงครามเกาหลีเป็นเวลาหลายปี ที่เกาหลี ชาร์ลส์ได้ออกรบเคียงบ่าเคียงไหล่ คาร์เมน ไพรด์ พ่อของ ชาโดว์แคท และเห็นลูกพี่ลูกน้อง เคน มาร์โก ได้รับพัลงพิเศษจากอัญมณีลึกลับจนกลายร่างเป็น จักเกอร์น็อต ออกอาละวาด สงครามยังไม่สิ้นสุดดี เขาก็ได้รับข่าวร้ายว่า มอยร่า คินรอสส์ แต่งงานกับ โจเซฟ แมกแทคเกิร์ต นักการเมืองจอมซาดิสม์ หลังหมดหน้าที่รับใช้ชาติ เขาจึงเลือกที่จะไม่กลับบ้านเพราะยังเศร้าไม่หาย ชาร์ลส์ออกเดินทางไปทั่วโลก เขาได้พบมนุษย์กลายพันธุ์มากมาย อาทิ สตอร์ม และ ชาโดว์คิง แต่คนที่กลายมาเป็นทั้งเพื่อนซี้และศัตรูที่น่ากลัวที่สุด เห็นจะเป็นใครไปไม่ได้นอกจาก เอริค เลห์นเชอร์ หรือ แม็กนีโต้ ชาร์ลส์และเอริคพบกันที่เมืองไฮฟา ประเทศอิสราเอล ในคลินิกรักษาผู้ประสบภัยจากเหตุฆ่าล้างเผ่าพันธุ์ชาวยิว ขณะที่เซเวียร์กำลังรักษา เกเบรียล ฮาลเลอร์ อยู่ เอริคเข้ามาเป็นเพื่อนคู่คิด ชวนสนทนาปรัชญาเรื่องบ้านเมือง ประชันสมองด้วยเกมหมากรุก แต่แล้วเมื่อเกเบรียลถูกลักพาตัวไปโดย บารอน สตรักเกอร์ ทั้งคู่ตามรอยไปจนพบ อีริคพยายามจะสังหารมนุษย์ที่ชั่วร้ายพวกนี้ซะแต่กลับถูกเซเวียร์ขัดขวางไว้ นั่นทำให้ความสัมพันธ์ของทั้งสองเปรียบเสมือนเส้นขนาน ไม่มีทางมาบรรจบกันได้อีก ถัดไปไม่นาน เซเวียร์ก็กลายเป็นอัมพาต ต้องอยู่แต่บนรถเข็น หลังจาดถูกมิวแทนท์ตัวร้าย ลูซิเฟอร์ ปล่อยก้อนหินมหึมาทับขาทั้ง 2 ข้างของเขาจนแหลกละเอียด แต่ความสูญเสียนี้ก็ทำให้ชาร์ลส์เดินทางกลับบ้านเกิดที่สหรัฐฯ ชาร์ลส์จัดตั้งโรงเรียนสำหรับผู้มีความสามารถ (School for Gifted Youngsters) แล้วเปลี่ยนเป็น Xavier's Institute for Higher Lerners ในภายหลัง โดยใช้คฤหาสน์เซเวียร์ของตัวเองเป็นสถานศึกษา (X-Mansion) เขาใช้โรงเรียนแห่งนี้ฝึกสอนเหล่ามนุษย์กลายพันธุ์ให้รู้จักใช้พลัวในทางที่ถูกต้อง และร่วมกันปกป้องโลก ปกป้องมนุษย์ เพื่อให้เกิดสันติสุขและความเข้าใจที่ถูกต้องแก่เหล่ามิวแทนท์พลังพิเศษ พลังพิเศษ. เซเวียร์มีพลังจิตที่กล้าแกร่งที่สุดในโลกก็ว่าได้ เขาสามารถเข้าถึงความคิดของคนในรัศมี 250 ไมล์แบบสบายๆ และยังเข้าไปดัดแปลงปิดกั้น เล่นกับความทรงจำและความรู้สึกนึกคิดของคนได้สารพัดรูปแบบ แม้แต่การฆ่าใครโดยใช้กระแสโทรจิก็ทำได้เพียงปอกกล้วยเข้าปาก หากเขาต้องการจะตามหาใครซักคนในขอบเขตที่ไกลกว่านั้น เขาจะใช้ เซรีโบร(Cerebro) อุปกรณ์ตามหาตัวมนุษย์กลายพันธุ์หรือสิ่งมีชีวิตใดๆก็ได้บนโลกนี้</doc>
