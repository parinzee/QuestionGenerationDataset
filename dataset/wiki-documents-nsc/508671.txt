<doc id="508671" url="https://th.wikipedia.org/wiki?curid=508671" title="แอร์ซัปพลาย">แอร์ซัปพลาย แอร์ซัปพลาย () เป็นวงศิลปินคู่แนวซอฟต์ร็อก สัญชาติ อังกฤษ-ออสเตรเลีย ประกอบด้วย เกรแฮม รัสเซล มือกีตาร์ นักร้อง นักแต่งเพลง ชาวอังกฤษ และ รัสเซล ฮิตช์ค็อก นักร้องหลัก ชาวออสเตรเลีย พวกเขาประสบความสำเร็จทั่วโลกในช่วงยุค 1980 จากผลงาน 8 ซิงเกิล ที่ติดท๊อปเท็นเพลงฮิต ในสหรัฐอเมริกา แอร์ซัปพลาย ก่อตั้งวงที่ประเทศออสเตรเลียในปี ค.ศ. 1975 ผ่านการทำงานร่วมกับนักร้องและนักดนตรีฝีมือดีจำนวนมาก โดยแอร์ซัปพลายได้รับการยกย่องให้มีชื่ออยู่ในหอเกียรติยศของสมาคมอุตสาหกรรมสิ่งบันทึกเสียงออสเตรเลีย ในเดือนธันวาคม ค.ศ. 2013ประวัติก่อตั้ง ประวัติ. ก่อตั้ง. คริสซี แฮมมอนด์ , รัสเซล ฮิตช์ค็อก และ เกรแฮม รัสเซล ได้มีโอกาสพบกันในเดือนพฤษภาคม ค.ศ. 1975 ขณะทำการแสดงละครเพลงที่ประพันธ์โดยแอนดรูว์ ลอยด์ เวบเบอร์ และ ทิม ไรซ์ เรื่อง จีซัส ไครสต์ ซูเปอร์สตาร์ ทั้ง 3 คน ได้รวมตัวกันก่อตั้งวงดนตรีประสานเสียงขึ้นที่เมลเบิร์น โดยมี คริสซี แฮมมอนด์ และ รัสเซล ฮิตช์ค็อก ทำหน้าที่ร้องนำ ส่วน เกรแฮม รัสเซล ทำหน้าที่เล่นกีตาร์ ต่อมา คริสซี แฮมมอนด์ นักร้องหญิงของวงได้ขอแยกตัวออกไปก่อตั้งวงดนตรีชื่อ ชีตาห์ โดยทางวงได้รับ เจเรมี พอล เข้ามาเป็นสมาชิกใหม่ในตำแหน่งมือเบส และ ร้องนำ ในปี ค.ศ. 1976 ต่อมาพวกเขาได้ออกซิงเกิลแรก "Love and Other Bruises" ซึ่งกลายเป็นเพลงที่ได้รับความนิยมในออสเตรเลีย ก่อนจะออกสตูดิโออัลบั้มชุดแรก Air Supply ในเดือนธันวาคม ค.ศ. 1976 มีเพลงที่ได้รับความนิยมเช่น "If You Knew Me", "Empty Pages" และ "Feel the Breeze" โดยสมาชิกของวงในอัลบั้มชุดแรกนี้ ประกอบไปด้วยสมาชิก 6 คน ได้แก่- รัสเซล ฮิตช์ค็อก ทำหน้าที่เป็นนักร้องหลัก - เจเรมี พอล ตำแหน่งมือเบส ร้องนำและร้องประสาน - เกรแฮม รัสเซล ตำแหน่ง มือกีตาร์ ร้องนำและร้องประสาน - มาร์ค แม็คเอ็นที ตำแหน่ง กีตาร์โซโล่ - เจฟฟ์ บราวน์ ตำแหน่งมือกลอง - อาเดรียน สก็อต ตำแหน่งคีย์บอร์ด และร้องประสาน ในการออกทัวร์คอนเสิร์ตภายในประเทศกับการออกอัลบั้มชุดแรก ไนเจล มาคารา ได้เข้ามาเป็นมือกลองแทนที่ เจฟฟ์ บราวน์ ส่วน มาร์ค แม็คเอ็นที สมาชิกในตำแหน่งกีตาร์โซโล่ ได้ขอแยกวงออกไป ทางวงจึงได้ติดต่อ เบรนตัน ไวท์ ให้เข้ามาเป็นสมาชิกใหม่แทนที่แม็คเอ็นที ซึ่งเบรนตัน ไวท์ ได้เข้ามาร่วมซ้อมกับทางวงแต่ไม่มีโอกาสได้ขึ้นแสดง ในเดือนกรกฎาคม ค.ศ. 1977 ทางวงได้ออกสตูดิโออัลบั้มชุดที่ 2 The Whole Thing's Started ซึ่ง เร็กซ์ โก๊ะห์ มือกีตาร์ชาวสิงคโปร์ ได้เข้ามาเป็นสมาชิกใหม่ในตำแหน่งมือกีตาร์โซโล่ อัลบั้มชุดนี้มีเพลงที่ประสบความสำเร็จขี้นชาร์ตเพลงของออสเตรเลียเช่น "Do What You Do", "That's How the Whole Thing Started" และ "Do It Again" โดยในปีดังกล่าวทางวงได้มีโอกาสเล่นเป็นวงดนตรีสนับสนุนให้กับร็อด สจ๊วต ขณะมาทัวร์คอนเสิร์ตที่ออสเตรเลีย และได้รับการชักชวนจากร็อด สจ๊วต ให้ไปทำการแสดงที่สหรัฐอเมริกาและแคนาดาประวัติศิลปินประวัติศิลปิน. - รัสเซล ฮิตช์ค็อก (Russell Hitchcock) เกิดวันที่ 15 มิถุนายน 1949 ที่เมลเบิร์น ประเทศออสเตรเลีย เริ่มต้นจากเป็นคนขายของ (เซลล์แมน) ไปจนถึงงานคอมพิวเตอร์ให้กับบริษัทแห่งหนึ่งในออสเตรเลีย ช่วงเวลานี้เขาก็หางานว่างๆ ทำอย่างเช่น ตีกลอง และร้องเพลง ให้กับวงที่เขาตั้งกับเพื่อน ไม่นานเขาก็พบกับ เกรแฮม รัสเซล จึงตัดสินใจร่วมกันสร้างวงนี้ขึ้นมา - เกรแฮม รัสเซล (Graham Russell) เกิดวันที่ 11 มิถุนายน 1950 ที่นอตทิงแฮม ประเทศอังกฤษ ทำหน้าที่เป็น มือกีตาร์ ประจำวงซิงเกิ้ล ซิงเกิ้ล. ซิงเกิ้ลฮิตที่ติดอันดับในบิลบอร์ดชาร์ทของสหรัฐอเมริกา- "All Out of Love" (1980) ติดอันดับ 2 - "Lost in Love" (1980) ติดอันดับ 3 - "The One That You Love" (1981) เป็นเพลงเดียวของแอร์ซัปพราย ที่ขึ้นไปอยู่อันดับ 1 ในบิลบอร์ดชาร์ท เป็นเวลา 1 สัปดาห์ - "Here I Am" (1981) ติดอันดับ 5 ในบิลบอร์ดชาร์ท, "Even the Nights Are Better" (1982) ติดอันดับ 5 - "Making Love Out of Nothing at All" (1983) ติดอันดับ 2 - "The Power of Love (You Are My Lady)" ติดอันดับ 68อัลบั้มอัลบั้ม. - Air Supply (1976) - The Whole Thing's Started (1977) - Love & Other Bruises (1977) - Life Support (1979) - Lost in Love (1980) - The One That You Love (1981) - Now and Forever (1982) - Air Supply (1985) - Hearts in Motion (1986) - The Christmas Album (1987) - The Earth Is... (1991) - The Vanishing Race (1993) - News from Nowhere (1995) - The Book of Love (1997) - Yours Truly (2001) - Across the Concrete Sky (2003) - Mumbo Jumbo (2010)</doc>
