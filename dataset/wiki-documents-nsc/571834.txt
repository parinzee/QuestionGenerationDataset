<doc id="571834" url="https://th.wikipedia.org/wiki?curid=571834" title="ม้าน้ำสามจุด">ม้าน้ำสามจุด ม้าน้ำสามจุด (; ) เป็นปลากระดูกแข็งชนิดหนึ่งจำพวกม้าน้ำ โดยบริเวณส่วนบนของลำตัวม้าน้ำสามจุดนี้จะปรากฏเป็นจุดดำ ประมาณ 3 จุด อันเป็นที่มาของชื่อสามัญ โดยลวดลายคล้ายกับม้าน้ำชนิด H. zebra และลักษณะลำตัวคล้ายกับม้าน้ำชนิด H. erectus มีขนาดยาวประมาณ 3–6 นิ้ว ในประเทศไทยพบตามเขตชายฝั่งทะเลภาคตะวันออกของอ่าวไทย ในฤดูหนาวจะอพยพเข้ามาบริเวณชายฝั่งและมักจะติดอวนปู อวนกุ้งของชาวประมงเป็นจำนวนมาก ประกอบกับเป็นช่วงที่ม้าน้ำอยู่ในระยะผสมพันธุ์ และวางไข่ จึงเป็นสาเหตุหนึ่งของการลดจำนวนประชากรของม้าน้ำสามจุดลงอย่างรวดเร็ว</doc>
