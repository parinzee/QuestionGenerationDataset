<doc id="586977" url="https://th.wikipedia.org/wiki?curid=586977" title="วัดพระแก้วน้อย">วัดพระแก้วน้อย วัดพระแก้วน้อย เป็นวัดประจำพระราชวังพระนครคีรี ตั้งอยู่บริเวณพระนครคีรี อำเภอเมือง จังหวัดเพชรบุรีประวัติ ประวัติ. วัดพระแก้ว หรือ วัดพระแก้วน้อย เป็นวัดประจำพระราชวัง สร้างโดยพระบาทสมเด็จพระจอมเกล้าเจ้าอยู่หัว โดยจำลองแบบมาจากวัดพระแก้วที่พระบรมมหาราชวังกรุงเทพฯ ประกอบไปด้วยโบราณสถานที่สำคัญ คือสถานที่ภายในวัดสถานที่ภายในวัด. - พระอุโบสถ ลักษณะเป็นพระอุโบสถขนาดเล็ก ผนังประกอบด้วยหินอ่อน หลังคากระเบื้องสี กรอบหน้าบันประกอบด้วยปูนปั้นฝีมือของช่างเมืองเพชรบุรี ใบระกาหางหงส์ เป็นรูปนาค และมีจุดเด่นอยู่ที่ตรงหน้าบันที่ประดับพระราชลัญลักษณ์พระมหาพิชัยมงกุฎ ซึ่งเป็นงานปูนปั้นอันงดงามมีชื่อเสียงชิ้นหนึ่งของเมืองเพชรบุรีเดิมประดิษฐานพระแก้วผลึกแต่ได้นำกลับไปกรุงเทพแล้วปัจจุบันเป็นที่ประดิษฐานพระพุทธรูปหินอ่อนไว้แทน ด้านล่างประดิษฐานพระแก้วมรกตจำลอง - พระธาตุจอมเพชร พระเจดีย์นี้มีอายุเก่าแก่สร้างมานานก่อนที่จะสร้างพระราชวังพระนครคีรี ในสมัยต่อมาพระบาทสมเด็จพระจอมเกล้าเจ้าอยู่หัวโปรดเกล้าฯ ให้ซ่อมแซมและเสริมให้สูงขึ้น แล้วบรรจุพระบรมสารีริกธาตุไว้ภายใน แล้วพระราชทานชื่อว่า "พระธาตุจอมเพชร" - พระพุทธเสลเจดีย์ ลักษณะเป็นเจดีย์ศิลา สีเทาอมเขียวทรงกลม ตั้งอยู่บนฐานสี่เหลี่ยม กว้างด้านละ 3 เมตร เจดีย์สูง 9 เมตร ซึ่งการสลักหินประกอบประกอบเป็นองค์เจดีย์นั้น ได้ทำสำเร็จที่เกาะสีชัง เสร็จแล้วจึงถอดเป็นชิ้นแล้วนำมาประกอบอีกครั้งบนยอดเขาวังแห่งนี้ พร้อมกับมีการบรรจุพระบรมสารีริกธาตุไว้ภายใน- พระปรางค์แดง ลักษณะของพระปรางค์แดง (ชาวบ้านมักเรียกกันว่า เจดีย์แดง) สร้างเป็นพระปรางค์จตุรมุขทาสีแดงทั้งองค์ มีแท่นสำหรับประดิษฐานพระพุทธรูปภายในองค์พระปรางค์ คือ พระไพรีพินาศ (จำลอง) ส่วนศาลานั้น ได้สร้างเป็นศาลาหลัก 3 หลัง ตั้งอยู่ด้านหน้าตรงข้ามหอระฆัง - หอระฆัง ลักษณะเป็นอาคารก่ออิฐถือปูน ทรงสี่เหลี่ยมย่อมุมขนาดเล็กสถานที่สำคัญในวัดพระแก้วน้อย</doc>
