<doc id="251865" url="https://th.wikipedia.org/wiki?curid=251865" title="พรรคสมัชชาแห่งชาติแอฟริกา">พรรคสมัชชาแห่งชาติแอฟริกา พรรคสมัชชาแห่งชาติแอฟริกา หรือ พรรคเอเอ็นซี (; ANC) เป็นพรรครัฐบาลของประเทศแอฟริกาใต้ซึ่งได้รับการสนับสนุนแบบไตรพันธมิตร คือ สมัชชาสมาพันธ์การค้าแห่งแอฟริกาใต้ (Congress of South African Trade Unions; COSATU) และพรรคคอมมิวนิสต์แห่งแอฟริกาใต้ (South African Communist Party; SACP) นับแต่ครั้งเริ่มการเลือกตั้งแบบไม่แบ่งแยกผิวครั้งแรกของประเทศในเดือนเมษายน ค.ศ. 1994 ในตอนเริ่มแรกก่อตั้ง พรรคนี้มีชื่อว่า สมัชชาชนชาติพื้นเมืองแอฟริกาใต้ (South African Native National Congress; SANNC) ตั้งขึ้นเมื่อวันที่ 8 มกราคม ค.ศ. 1912 ที่เมืองบลูมฟอนเทน เพื่อพยายามยกระดับสิทธิของประชาชนชาวแอฟริกาใต้ที่เป็นคนผิวดำ ประธานพรรคคนแรกคือ John Dube นอกจากนี้มี Sol Plaatje ผู้เป็นกวีและนักเขียน ร่วมเป็นหนึ่งในผู้ก่อตั้งพรรคด้วย องค์กรได้เปลี่ยนชื่อมาเป็น ANC ในปี ค.ศ. 1923 และเริ่มมีการจัดตั้งปีกติดอาวุธ ชื่อ อัมกันโต เว ซิซเว (หอกแห่งชาติ) ในปี ค.ศ. 1961 พรรคได้กลายเป็นพรรครัฐบาลนับตั้งแต่การเลือกตั้งหลังสิ้นสุดยุคการแบ่งแยกสีผิว ในปี ค.ศ. 1994 เป็นต้นมา ซึ่งพรรคได้ชนะการเลือกตั้งในปี ค.ศ. 1999, 2004 และ 2009 ซึ่งได้คะแนนโหวตมากกว่า 60% ตลอดทุกครั้ง</doc>
