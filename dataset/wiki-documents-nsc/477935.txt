<doc id="477935" url="https://th.wikipedia.org/wiki?curid=477935" title="ดิอินโนเซนส์ออฟมุสลิม">ดิอินโนเซนส์ออฟมุสลิม ดิอินโนเซนส์ออฟมุสลิม เป็นภาพยนตร์อิสระ เกี่ยวกับศาสนาและการเมือง เข้าใจว่าเขียนและกำกับโดย นาคูลา เบสลีย์ นาคูลา (Nakoula Basseley Nakoula) โดยใช้ชื่อแฝงว่า "แซม บาซิล" (Sam Bacile) นอกจากนี้ ยังอ้างว่าเป็นนักพัฒนาอสังหาริมทรัพย์ชาวอิสราเอล-ยิว มีรายงานภายหลังว่า เขาเป็นชาวอียิปต์โดยกำเนิด นับถือศาสนาคริสต์นิกายคอปติก และในอดีตเคยใช้สมนามมาแล้วหลายชื่อ เดือนกรกฎาคม พ.ศ. 2555 ผู้สร้างได้เผยแพร่บางส่วนของภาพยนตร์ ความยาว 14 นาที ผ่านทางเว็บไซต์ยูทูบ มีผู้แปลเป็นภาษาอารบิกและก่อให้เกิดการประท้วงอย่างรุนแรง หนังสือพิมพ์เดลีเทเลกราฟรายงานว่า ภาพยนตร์นำเสนอภาพของศาสดามุฮัมมัดในแบบตลกร้าย เป็นทั้งโรครักเด็ก (Pedophilia) รักร่วมเพศ และมีฉากเพศสัมพันธ์ในภาพยนตร์ปฏิกิริยา ปฏิกิริยา. ทางการอัฟกานิสถานได้ทำการปิดกั้นเว็บไซต์ยูทูบ เพื่อไม่ให้ชาวอัฟกันได้รับชมภาพยนตร์ตัวอย่าง ในอียิปต์และลิเบีย ชาวมุสลิมผู้โกรธแค้นได้ก่อการประท้วง มีการปิดล้อมและทลายกำแพงสถานทูตสหรัฐประจำกรุงไคโร ประเทศอียิปต์ และใช้เครื่องยิงจรวดโจมตีสถานกงสุลสหรัฐในเบงกาซี ประเทศลิเบีย เมื่อวันที่ 11 กันยายน ค.ศ. 2012 ทำให้เจ้าหน้าที่การทูตสหรัฐเสียชีวิตอย่างน้อย 4 คน รวมทั้งนายคริสโตเฟอร์ สตีเวนส์ เอกอัครราชทูตสหรัฐในลิเบีย ซึ่งเสียชีวิตจากการสำลักควัน หลังขบวนรถถูกโจมตีขณะกำลังหลบหนี</doc>
