<doc id="141027" url="https://th.wikipedia.org/wiki?curid=141027" title="ถนนลาดพร้าว">ถนนลาดพร้าว ถนนลาดพร้าว () เป็นถนนสายหนึ่งในกรุงเทพมหานคร มีจุดเริ่มต้นที่ห้าแยกลาดพร้าว (หรือที่นิยมเรียกว่า "ปากทางลาดพร้าว") ในพื้นที่เขตจตุจักร ซึ่งเป็นจุดตัดกับถนนพหลโยธินและถนนวิภาวดีรังสิต มีทิศทางมุ่งไปทางทิศตะวันออกเฉียงใต้ ผ่านจุดตัดกับถนนรัชดาภิเษก ผ่านพื้นที่เขตห้วยขวางในระยะสั้น ๆ เข้าพื้นที่เขตวังทองหลาง ผ่านแยกถนนโชคชัย 4 (ลาดพร้าว 53) ซอยลาดพร้าว 71 และถนนประดิษฐ์มนูธรรม เข้าพื้นที่ระหว่างเขตวังทองหลางกับเขตบางกะปิ ผ่านแยกถนนลาดพร้าว 101 (วัดบึงทองหลาง) เข้าพื้นที่เขตบางกะปิ ผ่านสามแยกบางกะปิ ซึ่งเป็นจุดตัดกับถนนศรีนครินทร์ ไปสิ้นสุดที่สี่แยกบางกะปิตัดกับถนนนวมินทร์และถนนพ่วงศิริ โดยจากแยกนี้ไปจะเป็นถนนเสรีไทย ในปี พ.ศ. 2556 ถนนลาดพร้าวได้รับการจัดอันดับให้เป็นถนนที่มีการจราจรติดขัดที่สุดในกรุงเทพมหานคร ในอดีตถนนลาดพร้าวได้รับการกำหนดเป็นทางหลวงแผ่นดินหมายเลข 336 แต่ปัจจุบันอยู่ในความควบคุมของกรุงเทพมหานคร ช่วงระหว่างห้าแยกลาดพร้าวจนถึงจุดตัดกับถนนรัชดาภิเษก มีระบบขนส่งมวลชนรถไฟฟ้ามหานคร สายเฉลิมรัชมงคล โดยในอนาคตอันใกล้นี้จะมีการก่อสร้างสถานีรถไฟฟ้าในโครงการรถไฟฟ้าสายสีเหลือง (คาดหมายสามารถเปิดให้บริการในปี พ.ศ. 2564) เริ่มตั้งแต่บริเวณแยกรัชดา-ลาดพร้าว ไปจนถึงสายแยกบางกะปิ ในช่วงต้นเดือนกุมภาพันธ์ พ.ศ. 2561 มีรายงานจากกรมควบคุมมลพิษว่า ถนนลาดพร้าวมีปริมาณฝุ่นละอองที่มีค่า PM2.5 อยู่ที่ 91 ไมโครกรัมต่อลูกบาศก์เมตร ซึ่งเกินกว่าค่ามาตรฐาน นับว่ามากที่สุดในกรุงเทพมหานคร เทียบเท่ากับถนนอินทรพิทักษ์ในฝั่งธนบุรีทางแยกสำคัญทางแยกสำคัญ. - แยกลาดพร้าว (ห้าแยกลาดพร้าว) ถนนพหลโยธินและถนนวิภาวดีรังสิต - แยกรัชดา-ลาดพร้าว ถนนรัชดาภิเษก - แยกภาวนา ซอยลาดพร้าว 41 - แยกโชคชัย 4 ถนนโชคชัย 4 - แยกเกตุนุติ ซอยลาดพร้าว 64 - แยกลาดพร้าว 80 ซอยลาดพร้าว 80 - จุดตัดกับถนนประดิษฐ์มนูธรรม - แยกลาดพร้าว 112 ซอยลาดพร้าว 112 - แยกมหาดไทย ซอยลาดพร้าว 122 - แยกลาดพร้าว 101 ถนนลาดพร้าว 101 - แยกแฮปปี้แลนด์ ถนนแฮปปี้แลนด์ - แยกบางกะปิ (สามแยก) ถนนศรีนครินทร์ - แยกบางกะปิ (สี่แยก) ถนนนวมินทร์ ถนนเสรีไทย และถนนพ่วงศิริสถานที่สำคัญที่ถนนตัดผ่านสถานที่สำคัญที่ถนนตัดผ่าน. 1. ที่ทำการไปรษณีย์สามแยกลาดพร้าว 2. สถานีดับเพลิงลาดพร้าว 3. ตลาดภาวนา 4. ตลาดสะพาน 2 5. สถานีตำรวจนครบาลโชคชัย 6. ตลาดโชคชัย 4 7. โรงพิมพ์องค์การค้าของ สกสค. และศึกษาภัณฑ์พาณิชย์ ลาดพร้าว 8. ที่ทำการไปรษณีย์ลาดพร้าว 9. สำนักงานเขตวังทองหลาง 10. สถานีย่อยคลองจั่น การไฟฟ้านครหลวง 11. ตลาดบางกะปิ 12. โรงเรียนถนอมพิศวิทยา 13. สำนักงานเขตบางกะปิ</doc>
