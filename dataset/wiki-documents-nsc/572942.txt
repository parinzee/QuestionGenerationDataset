<doc id="572942" url="https://th.wikipedia.org/wiki?curid=572942" title="ปีศาจ (ภาพยนตร์)">ปีศาจ (ภาพยนตร์) ปีศาจ () ภาพยนตร์สยองขวัญสัญชาติอเมริกัน ในปี ค.ศ. 2010เนื้อเรื่อง เนื้อเรื่อง. ฟิลาเดลเฟีย ในเช้าวันที่แสนขมุกขมัว จู่ ๆ ก็มีอุบัติเหตุคนตกตึกเสียชีวิตจากชั้น 35 ของอาคารสำนักงานเลขที่ 333 นักสืบบาวเดน พร้อมกับคู่หูจึงถูกเรียกมาทำหน้าที่อีกครั้ง และในอาคารเดียวกันนั้น คนแปลกหน้า 5 คน ที่ประกอบไปด้วย รปภ.มือใหม่, หญิงสาว, เซลล์แมนมาดกวน, หญิงสูงวัย และชายหนุ่มคนหนึ่ง ทั้งหมดได้ขึ้นลิฟต์ตัวที่ 6 พร้อมกัน ลิฟต์ไปติดค้างอยู่ระหว่างชั้นที่ 20 กับ 21 แม้ทั้งหมดจะพยายามร้องขอความช่วยเหลือ แต่ทีม รปภ.ของอาคารกลับไม่สามารถช่วยเหลืออะไรพวกเขาได้ นอกจากการสื่อสารทางเดียวคือ การมองเห็นเหตุการณ์ทั้งหมดจากกล้องวงจรปิดภายในลิฟต์ และคำสั่งจากไมโครโฟนที่สามารถพูดได้อย่างเดียว โดยไม่สามารถรับฟังอะไรได้ เมื่อไฟได้ดับลงเพียงชั่วขณะ เมื่อไฟติด ปรากฏว่าหญิงสาวได้ถูกอะไรบางอย่างจู่โจม และทำให้หลังของเธอได้รับบาดแผล ก่อนที่สถานการณ์ทั้งหมดจะเลวร้ายลงเรื่อย ๆ ซึ่งนักสืบบาวเดนได้ทำการสืบค้นประวัติของ 5 คนนี้ ก่อนจะพบว่าทั้งหมดไม่ได้เป็นคนที่มีประวัติดีอะไรเลย และคนเหล่านี้ยังมีอะไรบางอย่างเกี่ยวพันกันด้วย แต่ตามความเชื่อของ รามิเรซ รปภ.คนหนึ่งเชื่อว่า นี่เป็นการกระทำของปีศาจนักแสดงนักแสดง. - คริส เมซซิน่า...นักสืบบาวเดน - โลแกน มาร์แชลล์-กรีน...โทนี่ (ชายหนุ่มในลิฟต์) - เจนนี โอ'ฮารา...เจน โคลสกี/ปีศาจ (หญิงสูงวัย) - เจฟฟรีย์ อาเรนด์...วินซ์ แมคคอร์มิค (เซลล์แมนมาดกวน) - โบจาน่า โนวาโกวิค...ซาราห์ คาราเวย์ (หญิงสาวในลิฟต์) - โบคีม วู้ดไบน์...เบน (รปภ.มือใหม่) - เจค็อบ วาร์กัส...รามิเรซ - โจซัว พีซ...นักสืบมาร์โควิชเบื้องหลัง เบื้องหลัง. Devil เป็นภาพยนตร์สยองขวัญที่เกิดจากการเขียนบทและวางโครงเรื่องของ เอ็ม. ไนท์ ชยามาลาน ผู้กำกับภาพยนตร์ชาวอเมริกันเชื้อสายอินเดียชื่อดัง ซึ่งในเรื่องนี้นับเป็นผลงานเรื่องแรกในกลุ่มเรื่องเขย่าขวัญสั่นประสาทชุด The Night Chronicles ซึ่งเป็นจินตนาการจากความคิดของชยามาลานเอง ชยามาลานได้ร่วมมือร่วมใจกับผู้สร้างภาพยนตร์หลายคน เพื่อสรรหาวิธีการใหม่ ๆ เพื่อทำให้ผู้ชมตื่นเต้นหรือขนลุกในภาพยนตร์ชุดนี้ โดยในเรื่องนี้ กำกับโดย จอห์น เอริค ดาวเดิล ภาพยนตร์เริ่มถ่ายทำขึ้นในเดือนตุลาคม ค.ศ. 2009 ที่โทรอนโท ประเทศแคนาดา และมีการถ่ายทำเพิ่มเติมอีกหลายฉากในฟิลาเดลเฟียและลอสแอนเจลิส</doc>
