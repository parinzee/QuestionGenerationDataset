<doc id="146648" url="https://th.wikipedia.org/wiki?curid=146648" title="อัจฉริยะยกบ้าน">อัจฉริยะยกบ้าน อัจฉริยะยกบ้าน (Family Genius) เป็นรายการเกมโชว์ควิซโชว์ที่ปรับรูปแบบมาจากรายการอัจฉริยะข้ามคืน โดยเปลี่ยนการแข่งขันที่เน้นความเป็นอัจฉริยะจากรายบุคคล มาเป็นการแข่งขันแบบครอบครัว 3 คน ประกอบด้วยพ่อ แม่ ลูก โดยออกอากาศทุกวันเสาร์ เวลา 22.00 - 23.00 น. ทางสถานีวิทยุโทรทัศน์กองทัพบกช่อง 5 ส่วนหนึ่งของรายการใช้รูปแบบที่ได้รับลิขสิทธิ์จากรายการ Ultimate Family Challenge ของ Fuji TV ประเทศญี่ปุ่นกติกาเริ่มต้นกติกา. เริ่มต้น. - แต่ละสัปดาห์จะมีครอบครัว 3 ครอบครัวมาเข้าแข่งขัน แต่ละครอบครัวประกอบด้วย พ่อ แม่ และลูก โดยหนึ่งครอบครัวจะเป็นบุคคลมีชื่อเสียง - การแข่งขันของแต่ละครอบครัวจะเป็นอิสระต่อกัน แต่ละครอบครัวมีเป้าหมายเพื่อผ่านภารกิจทั้งหมด 4 ภารกิจ โดยครอบครัวที่พิชิตได้ครบ 4 ภารกิจ จะได้รับเสื้อสามารถ G-jacket และเงินรางวัล 50,000 บาท - หากครอบครัวไม่สามารถผ่านภารกิจใดภารกิจหนึ่งได้ ก็จะตกรอบทันที - กติกาของแต่ละภารกิจอาจเปลี่ยนแปลงได้ในอนาคต - แต่ในปัจจุบันนี้ เกมกติกามีการเปลี่ยนแปลง คือ จาก 3 ครอบครัวที่เข้ามาแข่งขันเพิ่มเป็น 4 ครอบครัว - เกมในแต่ละภารกิจนั้น พิธีกรจะประกาศครอบครัวที่ผ่านเข้ารอบโดยจะให้ 2 ครอบครัวที่มาแข่งขันเกมในแต่ละภารกิจนั้นคอยฟังพิธีกรประกาศให้พร้อมกับเวลาที่ 2 ครอบครัวได้แข่งขันกันในที่สุด ถ้าครอบครัวใดทำเวลาได้น้อยกว่ากันจะผ่านเข้ารอบทันที ถ้าครอบครัวใดทำเวลาได้มากกว่ากันจะตกรอบทันทีภารกิจที่ 1 ครอบครัวหัวหมุนภารกิจที่ 1 ครอบครัวหัวหมุน. - (แบบที่1)เป็นภารกิจวัดทักษะการทรงตัว โดยทั้งสามคนพ่อ แม่ ลูก จะยืนอยู่บนแท่นหมุนความเร็วสูงเป็นเวลา 45 วินาที โดยจะปรากฏคำใบ้เป็นชื่อสัตว์ระหว่างนั้น จนกระทั่งแท่นหมุนหยุด ทั้งสามคนจะต้องช่วยกันวิ่งระยะสั้น และแต่ละคนต้องคว้าตุ๊กตา หรือตัวอักษร ตามคำใบ้ที่วางอยู่ระหว่างทาง แล้วไปให้ถึงเส้นชัยโดยใช้เวลาให้น้อยที่สุด - (แบบที่2)เป็นภารกิจวัดทักษะการทรงตัว โดยทั้งสามคนพ่อ แม่ ลูก จะยืนอยู่บนแท่นหมุนความเร็วสูงเป็นเวลา 45 วินาที จนกระทั่งแท่นหมุนหยุด ทั้งสามคนจะต้องช่วยกันวิ่งระยะสั้น ทางเดินที่วิ่งจะค่อนข้างแคบ ถ้าตกต้องกลับไปเริ่มวิ่งใหม่ แล้วไปให้ถึงเส้นชัยโดยใช้เวลาให้น้อยที่สุดภารกิจที่ 2 ครอบครัวหัวลำเลียงภารกิจที่ 2 ครอบครัวหัวลำเลียง. - (แบบที่1) เป็นภารกิจวัดความสามารถการกะระยะ และการประสานงานเป็นทีม แต่ละคนจะสวมหมวกที่มีชามติดอยู่กับหมวก ครอบครัวจะต้องเลือกว่าจะลำเลียงอะไร ระหว่าง เม็ดโฟม ลูกบาส ลูกเทนนิส และเม็ดพลาสติก บางสัปดาห์ก็จะเปลี่ยนเป็นอุปกรณ์เครื่องใช้ในบ้าน สิ่งของที่ให้เลือกจะเปลี่ยนไปทุกสัปดาห์ตามความเหมาะสม แต่กติกายังคงเหมือนเดิมถ้าของหล่นระหว่างทาง จะต้องไปเลือกของใหม่ - (แบบที่2) ให้สมาชิกหนึ่งคนโยนไข่ไก่ระยะไกล อีกสองคนคอยถือผ้าคอยรับไข่ให้ได้ โดยมีผ้าสองขนาดคือเล็กและใหญ่ ซึ่งจำนวนไข่ที่ต้องรับให้ได้ก็จะต่างกันไปภารกิจที่ 3 ครอบครัวหัวแล่นภารกิจที่ 3 ครอบครัวหัวแล่น. - จะวัดสมรรถภาพร่างกาย คณิตศาสตร์ และการแยกประสาท ครอบครัวจะมีโจทย์ 3 แบบ ให้ 3 คนเล่น คือ - แบบที่ 1 : โจทย์ บวก - ลบ 2 ข้อ - แบบที่ 2 : โจทย์ บวก - ลบ - คูณ - หาร 4 ข้อ - แบบที่ 3 : โจทย์ บวก - ลบ - คูณ - หาร 6 ข้อ ให้ทั้ง 3 คน คำนวณขณะวิ่งโดยใช้เวลาน้อยที่สุดภารกิจที่ 4 ครอบครัวรวมหัวคิดภารกิจที่ 4 ครอบครัวรวมหัวคิด. - เกมนี้นำมาจากจุดเด่นของรายการอัจฉริยะข้ามคืนเดิม เริ่มต้นโดยครอบครัวสามคน จะต้องถอดรหัสอัจฉริยะซึ่งเป็นข้อความที่ไขออกมาได้เป็นตัวเลข 4 หลักให้ถูกต้อง ข้างในเซฟจะมีกุญแจเพื่อไปไขประตูสามบาน เมื่อแยกกันไปก็จะพบกับสะพานแคบที่มีทางเดินไปสู่ศูนย์กลาง แต่ละคนจะต้องหยิบจิ๊กซอว์คนละชิ้น และเดินบนทางแคบนั้นไปโดยไม่ให้ตก เมื่อพบกับตรงกลางต้องประกอบจิ๊กซอว์ของแต่ละคน ให้เข้ากันเป็นรูปวงกลมให้สำเร็จ และขึ้นไปยืนกอดกันบนแท่นนั้น มีเวลาให้ 7 นาที ถ้าทำสำเร็จก็จะพิชิตรางวัลไป และถ้าทำสำเร็จภายใน 5 นาทีแรก จะได้รับเงินรางวัล 100,000 บาทรหัสอัจฉริยะของแต่ละตอน รหัสอัจฉริยะของแต่ละตอน. จุดเด่นของรายการนี้ก็คือรหัสอัจฉริยะในแต่ละตอนนั่นเอง ซึ่งรหัสแต่ละสัปดาห์ก็มีดังนี้การยุติการออกอากาศ การยุติการออกอากาศ. เนื่องจากรายการมีเนื้อหาที่ไม่มีพิษมีภัย และเหมาะสมสำหรับครอบครัว ซึ่งผิดกับเวลาที่ออกอาการซึ่งดึกเกินไป บ่อยครั้งที่รายการพยายามเปลี่ยนแปลงกติกาปลีกย่อย แต่ไม่ได้ทำให้เรตติ้งดีขึ้นกว่าที่ควรจะเป็น รายการอัจฉริยะยกบ้านจึงได้ออกอากาศครั้งสุดท้ายเมื่อวันที่ 28 มิถุนายน พ.ศ. 2551 และเวิร์คพอยท์ได้นำละครซิทคอมเรื่องรักริทึ่ม ซึ่งมีเนื้อหาสำหรับวัยรุ่นมาออกอากาศแทน</doc>
