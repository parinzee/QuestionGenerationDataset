<doc id="414434" url="https://th.wikipedia.org/wiki?curid=414434" title="วันเพ็ญ พร้อมพัฒน์">วันเพ็ญ พร้อมพัฒน์ นางวันเพ็ญ พร้อมพัฒน์ (เกิด 2 ธันวาคม พ.ศ. 2493) อดีตสมาชิกสภาผู้แทนราษฎรจังหวัดเพชรบูรณ์ เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. วันเพ็ญ พร้อมพัฒน์ เกิดเมื่อวันที่ 2 ธันวาคม พ.ศ. 2493 เป็นบุตรของสิบตำรวจเอกวิมล และนางถุงเงิน ทองแถม มีน้อง 2 คน สำเร็จการศึกษา บริหารธุรกิจบัณฑิต สาขาการบริหารธุรกิจ สถาบันราชภัฏเพชรบุรีวิทยาลงกรณ์ และบริหารธุรกิจมหาบัณฑิต มหาวิทยาลัยรามคำแหง สมรสกับนายสันติ พร้อมพัฒน์ รัฐมนตรีว่าการกระทรวงคมนาคมในรัฐบาลนายสมัคร และนายสมชาย และรัฐมนตรีว่าการกระทรวงการพัฒนาสังคมและความมั่นคงของมนุษย์ ในรัฐบาลนางสาวยิ่งลักษณ์ มีบุตร 2 คนงานการเมือง งานการเมือง. ดำรงตำแหน่งสมาชิกวุฒิสภา จังหวัดเพชรบูรณ์ ชุดปี พ.ศ. 2549 ต่อมาลงสมัครสมาชิกสภาผู้แทนราษฎรเป็นครั้งแรกในปี พ.ศ. 2550 สังกัดพรรคพลังประชาชน แต่ในเวลาต่อมาถูกคณะกรรมการการเลือกตั้งตัดสินให้ใบเหลือง เลือกตั้งใหม่ และได้รับเลือกอีกครั้งสมาชิกสภาผู้แทนราษฎร สมาชิกสภาผู้แทนราษฎร. วันเพ็ญ พร้อมพัฒน์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเพชรบูรณ์ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเพชรบูรณ์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.)</doc>
