<doc id="73805" url="https://th.wikipedia.org/wiki?curid=73805" title="ไมลส์ "เทลส์" พราวเวอร์">ไมลส์ "เทลส์" พราวเวอร์ ไมลส์ พราวเวอร์ (Miles Prower) () หรือรู้จักกันในชื่อว่า เทลส์ (Tails) () เป็นตัวละครจากวิดีโอเกมในเกมชุดโซนิคเดอะเฮดจ์ฮ็อกและยังปรากฏตัวมาในหนังสือการ์ตูนและแอนิเมชันอีกด้วย ชื่อ "ไมลส์ พราวเวอร์" มาจากคำว่า "ไมลส์ เพอ อาวร์" (Miles per hour แปลว่า ไมล์ต่อชั่วโมง) เขาเป็นจิ้งจอกสองหาง (คล้ายคลึงกับจิ้งจอกเก้าหางตามตำนานเทพเจ้าของญี่ปุ่น) เขาสามารถบินโดยหมุนหางทั้งสองข้างเหมือนกับใบพัดเฮลิคอปเตอร์ วันเกิดเขาคือวันที่ 29 ตุลาคม ในการปรากฏตัวครั้งแรกเขามาในสีส้ม ถูกเปลี่ยนเป็นสีส้มเหลืองในโซนิคแอดเวนเจอร์และสีเหลืองในโซนิคฮีโร่ส์ เทลส์กลายเป็นตัวละครที่ได้รับความนิยมอย่างมาก รองจากโซนิคและชาโดว์ประวัติ ประวัติ. ยาซึชิ ยามางูจิ ซึ่งเป็นผู้ออกแบบเทลส์ให้กับโซนิคทีม เขาออกแบบโดยให้เป็นลูกน้องของตัวเอกที่ใช้ความเร็ว เมื่อได้รับการคัดเลือกทางโซนิคทีมได้มีการเปลี่ยนชื่อจาก "ไมลส์" เป็น "เทลส์" ทำให้ยามางูจิไม่ค่อยพอใจเท่าไหร่นัก แต่สุดท้ายก็มีการตกลงกันได้โดยใช้ชื่อว่า ไมลส์ "เทลส์" พราวเวอร์ แต่ทั้งนี้ทั้งนั้นโดยส่วนมากแล้วไม่ค่อยมีใครเรียกเทลส์ว่าไมลส์เท่สไหร่นัก เทลส์ถูกดีไซน์ใหม่โดย ยูจิ อูเอคาวะสำหรับเกมโซนิคแอดเวนเจอร์ สีขนของเขาถูกเสียงให้เหลืองมากขึ้นและได้ดวงตาสีฟ้าการปรากฏตัววิดีโอเกม การปรากฏตัว. วิดีโอเกม. เทลส์ปรากฏตัวครั้งแรกในโซนิค 2 สำหรับเครื่องเกมเกียร์ซึ่งถูกดร.เอ็กแมนลักพาตัวไป เขาปรากฏตัวมาให้ควบคุมครั้งแรกในเกมโซนิคเดอะเฮดจ์ฮ็อก 2 ซึ่งผู้เล่นคนที่สองสามารถเข้าเล่นได้ตลอดเวลาและนับจากนั้นเป็นต้นมาเทลส์ก็กลายเป็นตัวละครสำคัญเคียงข้างโซนิคในแทบทุกเกมเสมอจนถึงขนาดกล่าวได้ว่า "มีโซนิคที่ไหนย่อมมีเทลส์ที่นั่น" ในเกมโซนิค 3 ในภาคนี้เทลส์สามารถให้โซนิคเกาะแขนขึ้นไปได้ ซึ่งใช้ในการเข้าไปในจุดที่ไปไม่ถึงได้ ซึ่งในภาคนี้ทำให้เทลส์มีความสำคัญในเกมขึ้นไปอีก ส่วนในเกม โซนิคแอนด์นัคเคิลส์ ถึงแม้ผู้เล่นจะเป็นเทลส์ไม่ได้แต่ก็สามารถเอาเทลส์มาเล่นฉากของเกมนี้โดยผ่านการเสียบตลับคู่กับโซนิค 3 ในเกมตู้ โซนิคเดอะไฟทเตอร์ส ผู้เล่นสามารถเลือกเล่นเป็นเขาได้ โดยมีความสามารถในการต่อยรัวและบิน ในโซนิค R เทลส์ก็สามารถใช้ความสามารถบินในการไปทางลัดก็ได้ ในโซนิคแอดเวนเจอร์ เทลส์ได้มีเนื้อเรื่องเป็นของตัวเองและฉากส่วนมากก็เป็นการแข่งกับโซนิคหรือดร.เอ็กแมน ในเกมโซนิคแอดเวนเจอร์ 2 เทลส์ได้ปรากฏมาในรูปแบบเกมยิงบุคคลที่สามโดยใช้หุ่น "ไซโคลน" ของเขา และในเกมชุดของโซนิคแอดวานซ์ ทั้ง 3 ภาค เทลส์ก็ปรากฏตัวมาให้เล่นเช่นกัน ในชาโดว์เดอะเฮดจ์ฮ็อก เทลส์ปรากฏตัวมาช่วยชาโดว์โดยเวอร์ชันเกมคิวบ์ผู้เล่นคนที่สองสามารถควบคุมเขาได้ ในเกม โซนิคแบทเทิ่ล เทลส์ต่อสู้โดยใช้อุปกรณ์เทคโนโลยีและยังคงบินได้เหมือนปกติแต่ประสิทธิภาพได้ลดลง นอกเหนือจากนั้นแล้วเขามีทักษะรักษาที่ดีที่สุดในเกม ในโซนิครัช เขาปรากฏมาเป็นตัวละครสนับสนุนในเกมซึ่งเล่นเป็นเขาไม่ได้ ในโซนิคไรเดอร์ส เทลส์ก็ปรากฏตัวมาให้เล่นโดยใช้กระดานที่ชื่อ "เยลโลว์เทล" ในโซนิคเดอะเฮดจ์ฮ็อก (2006) เขาก็เป็นตัวละครรองโดยเล่นผ่านเนื้อเรื่องของโซนิคกับนัคเคิลส์ ส่วนในโซนิคริวัลส์ เทลส์ปรากฏตัวมาแต่ผู้เล่นเล่นเป็นเขาไม่ได้ เทลส์ได้รับการยืนยันว่าจะปรากฏตัวในโหมดผู้เล่นหลายคนในเกม โซนิคแอนด์เดอะซีเครทริงส์ พร้อมๆกับโซนิค, นัคเคิลส์, เอมี่, ครีม, ชาโดว์, ซิลเวอร์และเบลซ ส่วนในโหมดเนื้อเรื่องเขาปรากฏตัวในบทของ อาลีบาบา จากเรื่อง "อาลีบาบากับโจรสี่สิบคน"การ์ตูน การ์ตูน. เทลส์ปรากฏตัวใน โซนิคเดอะเฮดจ์ฮ็อก, แอดเวนเจอร์ออฟโซนิคเดอะเฮดจ์ฮ็อก และโซนิคเอ็กซ์ แต่ไม่ปรากฏตัวในโซนิคอันเดอร์กราวนด์ ในแอดเวนเจอน์ออฟโซนิคเดอะเฮดจ์ฮ็อก เทลส์ปรากฏตัวด้วยอายุเพียง 4 ปีครึ่ง ในตอน "Tails' New Home," ชื่อจริงของเทลส์ได้รับการเปิดเผยว่าคือ "ไมลส์" และเทลส์ก็ได้บอกว่าเขาเกลียดชื่อนี้จึงไม่ยอมใช้ ซึ่งต่อมาโซนิคใช้เรื่องนี้ขู่เทลส์ในการพาเขาออกจากอันตราย แต่ต่อมาเขาก็ยอมรับในชื่อไมลส์และเปิดเผยว่าคนที่เรียกเทลส์คือโซนิคเอง ในตอน Tail Tales ก็เปิดเผยนามสกุลของเขา ในเรื่องนี้ความสัมพันธ์ของโซนิคกับเทลส์จะเป็นลักษณะของพี่น้อง เขาใช้ความสามารถด้านการประดิษฐ์ช่วยโซนิค แต่เขาก็เป็นคนที่ค่อนข้างอ่อนแอและสู้ใครไม่ได้และความฉลาดของเขาก็ไม่ค่อยฉลาดเอาเท่าไหร่นัก อาหารโปรดของเขาคือชิลลี่ด็อก (เพิ่มชีส) นอกจากนั้นเทลส์ก็ไม่ค่อยชอบหน้าคนที่ทำให้โซนิคไม่สนใจในตัวเขา ซึ่งในเรื่องนี้คือบรีซซี่ และมักจะตะโกน "อี๋" เวลาที่บรีซซี่จูบโซนิค ในเรื่องโซนิคเดอะเฮดจ์ฮ็อก เทลส์ไม่ได้ปรากฏในฐานะคู่หู แต่เป็นลักษณะหนึ่งในสมาชิกของกลุ่มต่อต้านดร.เอ็กแมน แต่ว่าในฤดูกาลที่ 3 ที่ยกเลิกไปนั้นก็ความสัมพันธ์ของทั้งสองก็เหมือนกับในวิดีโอเกม ในโซนิคเอ็กซ์ เทลส์กลายเป็นตัวละครที่สำคัญตัวหนึ่ง เขามักช่วยเหลือชัค ธอร์นไดค์ ในการวิจัยคาออสเอเมอรัลด์และสร้างยานเอ็กซ์-ทอร์นาโด ส่วนในฤดูกาลที่สาม เขามีสัมพันธ์ที่ดีกับมนุษย์ต่างดาวหญิง คอสโม่และตกหลุมรักเธอ (คอสโม่ก็เช่นกัน) มีบางตอนที่เอมี่และทีมเคออติกซ์พยายามสานสัมพันธ์ของทั้งสอง ในตอน 73 เมื่อชาโดว์จะฆ่าคอสโม่ เทลส์ก็เข้ามาขวางไว้และไม่ยอมถอย ในตอนอวสานตอนที่ 77 เทลส์จำใจต้องยิงคอสโม่ผ่านโซนิคไดรฟเวอร์แต่ไม่กล้าทำ จนคอสโม่ต้องขอร้องให้ทำ เมื่อเทลส์ยิงเธอออกไปเทลส์ได้บอกความในใจว่า "ชอบ" ส่วนในตอนอวสานตอนที่ 78 เทลส์ได้นำเมล็ดของคอสโม่ไปปลูกเพื่อหวังจะเห็นเธออีกครั้งความสามารถ ความสามารถ. ในเกม2มิติยุคแรก เทลส์มีความสามารถในการกระโดด, หมุนตัวเช่นเดียวกับโซนิค แต่ความสามารถที่ทำให้ทุกคนรู้จักเทลส์มากที่สุดก็คือความสามารถบิน ซึ่งเขาใช้หางทั้งสองหมุนเป็นใบพัดเฮลิคอปเตอร์และยังใช้ในการวิ่งเพื่อที่จะวิ่งได้ทันกับโซนิคด้วย นอกจากนั้นยังว่ายน้ำได้ ทำให้ได้เปรียบกว่าโซนิคเวลาอยู่ในน้ำ (แต่ในความจริงก็ไม่ได้ว่ายไปไหนไกลเท่าไหร่นัก) ส่วนอีกความสามารถหนึ่งคือความรู้ด้านเครื่องยนต์และการประดิษฐ์แต่ไม่ค่อยมีคนรู้เท่าใดนัก ในเกม โซนิคเดอะเฮดจ์ฮ็อก 3 เทลส์สามารถให้โซนิคเกาะแขนเขาเพื่อเข้าในในพื้นที่ที่เข้าไม่ถึงได้ ในโซนิคแอดเวนเจอร์ ได้เปิดเผยว่าเทลส์สามารถหมุนหางใช้โจมตีศัตรูและในโซนิคฮีโร่ส์เขาก็ใช้ธันเดอร์ชู๊ตในฐานะเป็นตัวละครประเภทบินและมีแหวนระเบิดปลอมกรณที่คนในทีมไม่สามารถต่อสู้ได้ ส่วนในโซนิคแบทเทิ่ล เทลส์จะใช้อุปกรณ์เทคโนโลยีในการต่อสู้ ในเกมโซนิคเดอะเฮดจ์ฮ็อก (2006) เทลส์ก็พัฒนาแหวนระเบิดปลอมให้มีประสิทธิภาพมากขึ้น ในเกมโซนิค 2 และ โซนิค 3 เทลส์สามารถเปลี่ยนร่างสีทองจากการเก็บคาออสเอเมอรัลด์ครบ 7 เม็ดได้เช่นกัน แต่ต้องเล่นโหมดเทลส์เดี่ยวเท่านั้นถึงทำได้ นอกจากนั้นในเกมโซนิค 2 และ 3 ถ้าผู้เล่นเล่นโหมด "โซนิคกับเทลส์" เทลส์จะปรากฏตัวในฐานะตัวละครปัญญาประดิษฐ์ โดยมีหน้าที่วิ่งตามผู้เล่นและโจมตีศัตรูตัวเดียวกัน และผู้เล่นคนที่สองก็สามารถเข้าควบคุมเทลส์ได้ตลอดเวลา ในระหว่างเล่นนั้นเทลส์จะเป็นอมตะหรือก็คือเขาไม่มีทางตาย และของทุกชนิดที่เขาเก็บก็จะไปให้กับโซนิคความสัมพันธ์กับตัวละครอื่น ความสัมพันธ์กับตัวละครอื่น. โดยส่วนมากเทลส์มีสัมพันธ์อันดีกับตัวละครอื่นๆในแง่ "เป็นเพื่อนกัน" แต่กับโซนิคแล้วเขาเป็นคนที่ชื่นชมโซนิคมากเลยทีเดียว ในความสัมพันธ์ระหว่างโซนิคกับเทลส์นั้นเป็นลักษณะของ "เพื่อนแท้" ซึ่งดังที่กล่าวไว้ข้างต้นว่า "มีโซนิคที่ไหนมีเทลส์ที่นั่น" โดยที่เทลส์ส่วนมากรับหน้าที่สร้างสิ่งของต่างๆเพื่อสนับสนุนโซนิค เทลส์จึงเสมือกับเป็นลูกน้องของโซนิคมากกว่า จนกระทั่งในเกม โซนิคแอดเวนเจอร์ ซึ่งเทลส์ได้มีเนื้อเรื่องของตนเองและได้เรียนรู้ถึงการเชื่อมั่นในตัวเองและเลิกไล่ตามโซนิค ส่วนคอสโม่จากโซนิคเอ็กซ์ ก็มีสัมพันธ์อีนดีกับเทลส์ เทลส์เองก็ตกหลุมรักเธอเช่นกัน เทลส์มีคู่แข่งสองคนคือดร.เอ็กแมน ซึ่งทั้งสองมีความฉลาดเท่าเทียมกัน ในเกมโซนิคแอดเวนเจอร์ 2 มีอยู่สองฉากที่เทลส์ต้องปะทะกับเอ็กแมน ส่วนในเกมโซนิคไรเดอร์ส เทลส์ก็มีคู่แข่งอีกคนคือ เวฟ เดอะสวอลโล่ว์ ซึ่งดูถูกเกียร์ของเขาและเรียกเขาว่า "นายเตี้ย"อุปนิสัย อุปนิสัย. เทลส์เป็นตัวละครที่ขี้อายและไม่กล้าสู้หน้าคน เขาชอบหมกตัวในห้องแล็ปและทำงานประดิษฐ์ของเขาไปเรื่อยๆ จนกระทั่งเขาได้พบกับโซนิคและได้เรียนรู้ที่จะกล้ายิ่งขึ้น ในเพลงประจำตัวของเขาในเกมโซนิคแอดเวนเจอร์ 1 และ 2 เพลง Beileve in Yourself ในเนื้อเพลงแสดงถึงลักษณะของเทลส์ที่ชื่นชมในตัวโซนิคและชอบติดตามเขาไปเสมอ แต่ในตอนท้ายของเกม (โซนิคเอ็กซ์ตอนที่ 30) เทลส์ได้เรียนรู้ถึงการต่อสู้เพียงลำพังและแสดงให้เห็นถึงการเติบโตของเขาด้วย ในโซนิคแบทเทิ่ลเทลส์มีท่าโจมตีที่ชื่อว่า 'IQ 400 attack' ซึ่งเป็นไปได้ว่าเป็นการบอกถึงไอคิวของเทลส์ผลงานประดิษฐ์ของเทลส์ ผลงานประดิษฐ์ของเทลส์. ผลงานประดิษฐ์ของเทลส์ชิ้นแรกที่ปรากฏในเกมน่าจะเป็นเรือดำน้ำ ซีฟ็อกซ์ (เทลส์แอดเวนเจอร์, โซนิคคาออส) กับ ลูน่าร์ฟ็อกซ์ (โซนิคเดอะไฟท์เตอร์ส) ซึ่งเป็นยานอวกาศ นอกจากนั้นแล้วเทลส์ก็ได้สร้างรถสำหรับแข่งในเกมโซนิคดริฟท์ ชื่อ เวิร์ลวินด์ S7 ในโซนิคแอดเวนเจอร์ เทลส์ได้พัฒนาเครื่องบินทอร์นาโด II ซึ่งพัฒนาโดยใช้คาออสเอเมอรัลด์และได้เพิ่มการเปลี่ยนร่างเป็นโหมดต่อสู้ได้ จากนั้นทอร์นาโด II ก็ปรากฏตัวอีกครั้งในโซนิคฮีโร่ส์, โซนิคไรเดอร์สและโซนิคแอดวานซ์ 3 ในฉากโบนัส (คาดว่าทอร์นาโด II คือ ทอร์นาโดลำแรกสุดที่เทลส์เอาปรับปรุง ดังที่แสดงให้เห็นในโซนิคเอ็กซ์) ในโซนิคแอดเวนเจอร์ 2 เทลส์ได้สร้าง ทอร์นาโด III โดยคราวนี้สามารถเปลี่ยนร่างเป็นโหมดเดินเท้าได้โดยใช้ชื่อ ไซโคลน ซึ่งใช้ตลอดทั้งเกม (ยกเว้นตอนเข้าสวนเชา) ส่วนในชาโดว์เดอะเฮดจ์ฮ็อก ทอร์นาโด III ปรากฏอีกครั้งและใช้สำหรับเดินทางไปยังอาร์ค นอกจากนั้นเทลส์ยังสร้างเชาวอล์คเกอร์ สำหรับให้พวกเชาใช้ป้องกันตัวเอง ในโซนิคแบทเทิ่ล หลังจากที่โซนิคได้พบกับเอเมิร์ลโซนิคก็นำไปให้เทลส์ดู ซึ่งเทลส์ก็เป็นคนที่ซ่อมแซมและรู้ถึงความสามารถของเอเมิร์ลที่ดร.เอ็กแมนไม่รู้ ส่วนในตอนจบสมบูรณ์ของโซนิคแอดวานซ์ 3 จี-เมิร์ลซึ่งตกลงมาจากอวกาศก็ถูกเทลส์ซ่อมแซมจนกลายเป็นมิตรอีกครั้ง ในโซนิคเอ็กซ์ เทลส์ได้ร่วมมือกับชัค ธอร์นไดค์ในการเอาทอร์นาโด II มาปรับปรุงและสร้าง เอ็กซ์-ทอร์นาโด ซึ่งก็สามารถเปลี่ยนเป็นโหมดเดินเท้าได้เช่นเดียวกับทอร์นาโดน III (ซึ่งก็เปลี่ยนชื่อเป็น เอ็กซ์-ไซโคลน เช่นกัน) ในฤดูกาลที่ 3 ของโซนิคเอ็กซ์เทลส์ได้สร้าง บลูไทฟูน ซึ่งเป็นยานอวกาศสำหรับเดินทางเพื่อสู้กับเมทาเร็กซ์ ซึ่งมีต้นแบบมาจากยานรบของดร.เอ็กแมนและใช้พลังงานจากมาสเตอร์เอเมอรัลด์เป็นตัวขับเคลื่อน บลูไทฟูนเป็นยานขนาดยักษ์ โดยที่ตัวเอกทุกคนในเรื่องจะมีหน้าที่ควบคุมยานโดยมีเทลส์เป็นกัปตัน ในบลูไทฟูนจะประกอบด้วนส่วนต่างๆทั้งส่วนที่พักอาศัย, ส่วนห้องเครื่องยนต์และโรงเก็บยาน ตรงด้านหน้าของยานมีต้นปาล์มและถนนซึ่งเลียนแบบจากหน้าบ้านของคริสและมีอาวุธที่ชื่อ โซนิคไดรฟเวอร์ ซึ่งเป็นปืนใหญ่สำหรับให้โซนิคเข้าไปข้างในและหมุนตัวเพื่อสร้างแรง (จะมีอยู่ตอนหนึ่งที่ใช้ชาโดว์แทน) นอกจากนั้นแล้วบลูไทฟูนก็มีสนามพลังป้องกัน, อุปกรณ์ล่องหนและอาวุธสำหรับใช้โจมตี และยังสามารถสร้าง "วาร์ปริง" สำหรับเดินทางความเร็วแสง นอกจากนั้นแล้วเทลส์ได้ลงสีเอ็กซ์-ทอร์นาโดให้เป็นสีทองและคริสรับหน้าที่ขับ ส่วนใหญ่ ในโซนิครัชแอดเวนเจอร์ เทลส์ทำหน้าที่สร้างและอัพเกรดเรือ อีกทั้งยังสร้างเสาวิทยุบนเกาะเซาธ์เธิร์นไอส์แลนด์อีกด้วย โดยเทลส์จะต้องการนำวัตถุดิบที่ผู้เล่นหาได้จากการผ่านด่านต่างๆ โดยเรือทั้ง 4 ของเทลส์ได้แก่ เวฟไซโคลน (มอเตอร์ไบค์), โอเชียนทอร์นาโด (เรือเดินสมุทธ), อควาบลาสท์ (โฮเวอร์คราฟท์), ดีพไทฟูน (เรือดำน้ำ)การพบกับโซนิค การพบกับโซนิค. ในคู่มือของเกมโซนิค 2 บอกไว้ว่า ขณะที่โซนิคกำลังขับยานทอร์นาโดออกตามหาดร.เอ็กแมนอยู่นั้นเองยานเกิดเสียและตกลงบนเกาะแห่งหนึ่ง โซนิคจึงออกจากยานและวิ่งสำรวจ ระหว่างที่เขากำลังรวจอยู่นั้นเองเขาได้พบว่ามีจิ้งจอกตามเขาอยู่ โซนิคจึงแกล้งและวิ่งให้เร็วขึ้นแต่จิ้งจอกตัวนั้นก็พยายามวิ่งไล่เขาให้ทัน โซนิคเห็นดังนั้นจึงให้จิ้งจอกตัวนั้นตามเขามาด้วย โดยชื่อของเขาคือไมลส์ พราวเวอร์ แต่สัตว์บนเกาะเรียกเขาว่าเทลส์ เทลส์ซึ่งชำนาญเรื่องเครื่องยนต์ก็ซ่อมทอร์นาโดให้โซนิค ในโซนิคเอ็กซ์ กล่าวว่าโซนิคพบเทลส์ขณะกำลังซ่อมและลงสีทอร์นาโดให้ ทั้งสองจึงเป็นเพื่อนกัน โดยที่เทลส์ถูกสัตว์บนเกาะรังแกเพราะความสามารถของเขา ในแอดเวนเจอร์ออฟโซนิคเดอะเฮดจ์ฮ็อก ตอน "Tails' New Home" โซนิคพบกับเทลส์ตอนที่เขาถูกขับไล่ออกมาจากรังนกเพราะเทลส์คิดว่าเขาเป็นนกเพราะบินได้ โซนิคจึงบอกความจริงว่าเทลส์เป็นจิ้งจอก เทลส์ตกใจที่ได้รู้ความจริงและขอตามโซนิคไปด้วย โซนิคตกลง ในหนังสือการ์ตูนโซนิคบอกว่า โซนิคพบหางสองข้างโผล่มาจากบึง เขาคิดว่ามีจิ้งจอกสองตัวจมน้ำ ณ เวลานั้นเขาจึงจับหางตัวนึงไว้และดึงขึ้นมาและคิดว่าคงช่วยอีกตัวไม่ได้ แต่ปรากฏว่าเขาพบว่าหางทั้งสองข้างเป็นของจิ้งจอกตัวเดียวเพลงประจำตัว เพลงประจำตัว. เทลส์มีเพลงประจำตัวเช่นเดียวกับตัวละครหลักแทบทุกตัว เพลงของเทลส์จะออกแนนป๊อบร็อค- โซนิคแอดเวนเจอร์: "Believe In Myself" - Karen Brake - โซนิคแอดเวนเจอร์ 2: "Believe In Myself" (รีมิกซ์) - Kas Silver - โซนิคฮีโร่ส์: "We Can" - Tony Harnell, Ted Poley ใช้ในทีมโซนิคร่วมกับโซนิคและนัคเคิลส์ - โซนิคไรเดอร์ส: "High Flying Groove" - Tomonori Sawada เพลงทีมใช้ร่วมกับโซนิคและนัคเคิลส์</doc>
