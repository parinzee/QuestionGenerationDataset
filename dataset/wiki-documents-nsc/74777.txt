<doc id="74777" url="https://th.wikipedia.org/wiki?curid=74777" title="นัคเคิลส์ ดิอีคิดนา">นัคเคิลส์ ดิอีคิดนา นัคเคิลส์ ดิ อีคิดนา (; ) เป็นตัวละครจากเกมคอมพิวเตอร์และวิดีโอเกมจากเกมชุดโซนิคเดอะเฮดจ์ฮ็อก ซึ่งเป็นตัวละครที่ปรากฏตัวทั้งในวิดีโอเกม, การ์ตูนและอะนิเมะ ปรากฏตัวครั้งแรกในเกมโซนิคเดอะเฮดจ์ฮ็อก 3 แต่ในฐานะตัวละครฝ่ายตัวร้าย แล้วปรากฏตัวอีกครั้งในฐานะฝ่ายดีในเกมโซนิคแอนด์นัคเคิลส์บนเครื่องเมก้าไดรฟว์ ซึ่งวางจำหน่ายในวันที่ 2 กุมภาพันธ์และถือเป็นวันเกิดของเขาด้วย นัคเคิลส์เป็นอีคิดนาสีแดง มีความสามารถในการต่อยด้วยกำปั้นที่มีหนามทั้งสองข้าง, ขุดดิน, ลอยตัวกลางอากาศและยังไต่กำแพงได้ด้วย ถ้าโซนิคคือเจ้าแห่งความเร็วแล้ว นัคเคิลส์เปรียบได้กับเจ้าแห่งพลัง เขามีทักษะการต่อสู้จนเรียกว่าเป็นตัวละครที่แข็งแกร่งมากที่สุดในเกม นอกจากนั้นแล้วเขาก็ชอบกินองุ่นมาก (อ้างอิงจากคู่มือในเกม)ประวัติ ประวัติ. ทาคาชิ โทมัส ยูดะ ผู้ออกแบบนัคเคิลส์ได้รับโจทย์ให้ออกแบบตัวละครที่จะมาเป็นคู่กัดกับโซนิค (หลังจากได้เทลส์มาเป็นคู่หูในภาคก่อนหน้า) ซึ่งแบบของนัคเคิลส์ได้มาจากการสอบถามเด็กๆกลุ่มหนึ่ง ในตอนแรกนัคเคิลส์ตัวสีเขียวแต่ภายหลังถูกเปลี่ยนเป็นสีแดง ส่วนสัญลักษณ์ที่อกของนัคเคิลส์ได้รับแรงบันดาลใจมากจากยี่ห้อรองเท้าไนกี้การปรากฏตัว การปรากฏตัว. นัคเคิลส์ปรากฏตัวครั้งแรกในเกมโซนิคเดอะเฮดจ์ฮ็อก 3 ซึ่งปรากฏตัวมาในฉากแรก หลังจากที่โซนิคเปลี่ยนร่างเป็นซูเปอร์โซนิค นัคเคิลส์จะพุ่งมาจากด้านล่างและหยุดโซนิคไว้ จากนั้นเขาก็จะขโมยคาออสเอเมอรัลด์ทั้งหมดไป หลังจากนั้นนัคเคิลส์ก็ปรากฏตัวอีก 3-4 ครั้งทำหน้าที่ขัดขวางพวกโซนิคทุกครั้ง ในคู่มือเกมบอกไว้ว่านัคเคิลส์ถูกดร.เอ็กแมนหลอกว่าพวกโซนิคจะมาขโมยมาสเตอร์เอเมอรัลด์ แต่หลังจากในฉากฮิดเดนพาเลสในเกมโซนิคแอนด์นัคเคิลส์ ดร.เอ็กแมนได้เผยตัวจริงและทำให้นัคเคิลส์กลับมาช่วยพวกโซนิค นัคเคิลส์ปรากฏตัวในเกมโซนิค 3D บลาสท์ โดยมาในฐานะตัวละครสำหรับพาผู้เล่นไปฉากโบนัส และบนเครื่องดรีมแคสท์เขาได้ปรากฏตัวเป็นตัวเอกในเกมนัคเคิลส์เคออติกซ์ซึ่งมาพร้อมกลับพวกเคออติกซ์ ในโซนิคแอดเวนเจอร์เมื่อมาสเตอร์เอเมอรัลด์แตกออกเป็นเสี่ยงๆเพราะการฟื้นคืนชีพของคาออสนัคเคิลส์จึงต้องออกตามหาชิ้นส่วนของมาสเตอร์เอเมอรัลด์ อย่างไรก็ดีในภาคนี้เขายังไม่ได้แสดงถึงความเป็นมิตรกับพวกโซนิคเท่าไหร่นัก แต่ก็ไม่ใช่ศัตรู ส่วนในภาคโซนิคแอดเวนเจอร์ 2 เขาก็ได้พบกับคู่ปรับของเขาคือ รู้จ เดอะแบท ซึ่งเธอมาขโมยมาสเตอร์เอเมอรัลด์ทำให้เขาต้องมาหาชิ้นส่วนมาสเตอร์เอเมอรัลด์อีกครั้ง ซึ่งวิธีเล่นจะคล้ายๆภาคก่อนหน้า แต่ในภาคนี้ได้แสดงถึงความเป็นมิตรกับพวกโซนิคมากขึ้น ในโซนิคแอดวานซ์ 1 และ 2 เขาปรากฏตัวมาเป็นตัวละครที่สามารถเล่นได้ ส่วนในโซนิคแอดวานซ์ 3 เขาสามารถให้ตัวละครอื่นขี่หลังเขาขณะกำลังร่อนได้ ในโซนิคฮีโร่ส์เขาปรากฏตัวมาในทีมโซนิคมาในฐานะตัวละครฝ่ายพลัง จากนั้นในเกมโซนิคไรเดอร์ส เขาก็มีคู่ปรับคนใหม่ สตอร์ม ดิอัลบาทรอส ในชาโดว์เดอะเฮดจ์ฮ็อกเขาก็ปรากฏตัวมาช่วยชาโดว์ในบางภารกิจและในโซนิคเดอะเฮดจ์ฮ็อก (2006) นัคเคิลส์ก็ปรากฏตัวมาเป็นผู้ช่วยของโซนิคเช่นเดียวกับเทลส์ ส่วนในโซนิครัช เขาจะปรากฏมาพูดแค่สองสามประโยคในช่วงหนึ่งของเกมกับตอนจบเท่านั้น ส่วนในเกมโซนิคแอนด์เดอะซีเครทริงส์ เขาก็ปรากฏตัวในฐานะของซินแบดแต่ผู้เล่นสามารถเล่นเป็นเขาได้ผ่านโหมดเล่นหลายคนเท่านั้นอุปนิสัย อุปนิสัย. นัคเคิลส์เป็นคนอารมณ์ร้อนและมักเลือกใช้หมัดมากกว่าการพูดคุย เขาเป็นคนหัวเบาและมักถูกหลอกเสมอๆ นอกจากนั้นเขายังเป็นคนที่ภักดีต่อหน้าที่ของเผ่าอีคิดนาที่ต้องปกป้องมาสเตอร์เอเมอรัลด์ดังเห็นจากหลายๆตอนในเกมที่นัคเคิลส์ต้องนอนเฝ้ามาสเตอร์เอเมอรัลด์ นัคเคิลส์เป็นคู่กัดกับโซนิคเพราะจริงๆนัคเคิลส์อิจฉาโซนิคที่ไม่มีอะไรผูกมัด แต่อย่างไรก็ดีในเกมบางภาคก็แสดงให้เห็นถึงความเป็นมิตรกับพวกโซนิค (หลังจากที่เปิดเผยว่าโดนหลอกในเกมโซนิคแอนด์นัคเคิลส์) นัคเคิลส์มีมักมีปัญหาในการคุยกับผู้หญิงเช่น รู้จกับเบลซ ในบางตอนของโซนิคเอกซ์จะเห็นว่านัคเคิลส์แสดงอาการเหนียมอายเมื่อต้องพูดกับรู้จ และบางตอนแสดงถึงอาการกลัวและอายเวลาอยู่กับผู้หญิง แต่ในสื่ออื่นๆของโซนิคจะเห็นว่าเขาเองก็มีแอบชอบตัวละครหญิงอื่นเช่นกัน (เช่น โซเนียในโซนิคอันเดอร์กราวนด์, ซาร่าในโซนิคเดอะเฮดจ์ฮ็อก (โอวีเอ))ความสามารถ ความสามารถ. ในการปรากฏตัวครั้งแรกสุดของนัคเคิลส์เขาได้แสดงถึง "พลัง" ที่ค่อนข้างแข็งแกร่งเพราะเขาสามารถหยุดซูเปอร์โซนิคที่กำลังพุ่งได้ แต่หลังจากที่เขาปรากฏตัวมาให้เล่นในโซนิคแอนด์นัคเคิลส์ เกมได้เปิดเผยความสามารถ "ร่อน" และ "ไต่กำแพง" ของนัคเคิลส์ ซึ่งใช้ในการไต่ขึ้นที่สูง โดยการร่อนนั้นเปรียบเสมือนการโจมตี ในโซนิคเดอะไฟท์เตอรส์ นัคเคิลส์ได้ต่อสู้โดยใช้กำปั้นทั้งสองข้าง จากนั้นในโซนิคแอดเวนเจอร์ก็ได้เปิดเผยความสามารถในการต่อยที่รุนแรงขึ้น (สามารถอัพเกรดได้) และเพิ่มความสามารถขุดดินใช้ในการค้นหาสิ่งของ นอกจากนั้นเขายังมีความสามารถในการสัมผัสถึงมาสเตอร์เอเมอรัลด์ได้ด้วย ในโซนิคเอกซ์เปิดเผยว่าเขาสามารถควบคุมและขอพลังของมาสเตอร์เอเมอรัลด์ได้เพราะนัคเคิลส์เองก็เป็นผู้สืบทอดเผ่าอีคิดนาเช่นกันโซนิคปะทะนัคเคิลส์ โซนิคปะทะนัคเคิลส์. ดังที่กล่าวไว้ข้างต้นว่าโซนิคกับนัคเคิลส์นั้นเป็นคู่กัดกัน ซึ่งในหลายๆครั้งนัคเคิลส์มักจะเข้าต่อสู้กับโซนิค (ซึ่งเป็นตัวละครฝ่ายมิตรเพียงคนเดียวที่นัคเคิลส์เข้าสู้ด้วย) โดยในโซนิคเดอะเฮดจ์ฮ็อก 3 นั้นเขาไม่ได้สู้กับโซนิคโดยตรง เขาสู้กับโซนิคครั้งแรกในโซนิคแอนด์นัคเคิลส์ จากนั้นมาเขาก็สู้กับโซนิคหลายต่อหลายครั้ง จนมาถึงโซนิคแอดเวนเจอร์ที่เขายอมร่วมมือกับโซนิคและหยุดต่อสู้กันเพลงประจำตัวเพลงประจำตัว. - เพลงประจำตัวของนัคเคิลส์จะออกไปในทางฮิพฮอพและแรป - โซนิคแอดเวนเจอร์: "Unknown From M.E." - Marlon Saunders - โซนิคแอดเวนเจอร์ 2: "Unknown From M.E." (รีมิกซ์) - Marlon Saunders, Hunnid P - โซนิคฮีโร่ส์: "We Can" - Tony Harnell, Ted Poley ใช้ในทีมโซนิคร่วมกับโซนิคและเทลส์ - โซนิคไรเดอร์ส: "High Flying Groove" - Tomonori Sawada เพลงทีมใช้ร่วมกับโซนิคและเทลส์- นอกจากนั้นในโซนิคแอดเวนเจอร์ 2 ด่านของนัคเคิลส์จะมีเสียงร้องในเพลงประกอบด้วย - ไวล์แคนยอน: "Kick the Rock" - Hunnid P - พัมพ์กินฮิลล์: "A Ghost's Pumpkin Soup" - Hunnid P - อควาติคไมน์: "Dive into the Mellow" - Hunnid P - เดธแชมเบอร์: "Deeper" - Hunnid P - มีเทียเฮด: "Space Trip Steps" - Hunnid P</doc>
