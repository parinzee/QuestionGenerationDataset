<doc id="187736" url="https://th.wikipedia.org/wiki?curid=187736" title="ซีเอสไอ: ไมแอมี">ซีเอสไอ: ไมแอมี ซีเอสไอ: ไมแอมี () คือชื่อของรายการซีรีส์ออกฉายทางโทรทัศน์ที่เกี่ยวกับการทำงานของตำรวจที่เป็นที่นิยมในสหรัฐอเมริกา ที่ผลิตโดยช่อง CBS ร่วมกับบริษัทกิจการบันเทิง Alliance Atlantis, ออกฉายในสหรัฐอเมริกา ที่มีเนื้อเรื่องคาบเกี่ยวมาจาก CSI: Crime Scene Investigation หรือ ซีเอสไอ: ไครม์ซีนอินเวสติเกชั่น (ในประเทศไทย ซีรีส์ชุดนี้ถูกเรียกว่า ทีมปฏิบัติการล่าความจริง ไมอามี่ ตามที่ออกฉายในช่อง AXN ของ True Visions และถูกเรียกว่า ไขคดีปริศนา ไมอามี่ ตามที่ออกเป็นสื่อบันเทิงตามบ้าน ที่ผลิตและจัดจำหน่ายโดยบริษัท เอสทีจี มัลติมีเดีย จำกัด) รายการนี้มีศูนย์กลางของเรื่องอยู่ที่ทีมนักนิติเวชวิทยา ซึ่งตั้งอยู่ในเมืองไมอามี่, รัฐฟลอริดา หน่วยนี้จะสืบสวนสอบสวนการเสียชีวิตที่เป็นปริศนา ผิดธรรมดา และบางครั้งก็น่าสยดสยอง เพื่อหาสาเหตุการตายที่แท้จริงและความเป็นมาของผู้ที่เสียชีวิต พวกเขายังสอบสวนอาชญากรรมร้ายแรงอื่น ๆ ด้วย แต่แกนสำคัญส่วนใหญ่ของเรื่องมักจะเป็นการฆาตกรรม ซีเอสไอ ไมแอมี่ เป็นซี่รีส์เรื่องแรกของตระกูลซีเอสไอ ที่ถูกยกเลิกการออกอากาศจากซีบีเอส หลังจากออกอากาศมาทั้งหมด 10 ซีซั่นรายชื่อตัวละครตัวละครหลัก ตัวละครหลัก. ชื่อเต็มของตัวละครและตำแหน่งอยู่ด้านล่าง ชื่อที่เพื่อนร่วมงานและเพื่อนๆ เรียกกันจะใส่เครื่องหมายเน้นข้อความเอาไว้- เจ้าหน้าที่พิสูจน์ที่เกิดเหตุ ระดับ 3 หัวหน้ากะกลางวัน ร้อยตำรวจโท โฮราชิโอ้ "เอช" เคนส์ - CSI Level 3 Day Shift Supervisor: Lieutenant Horatio "H" Caine (แสดงโดย David Caruso) หัวหน้าแล็บอาชญากรรมของ ไมอามี่ เด็ค และหัวหน้าทีม CSI ของซีรีส์นี้ ก่อนหน้านี้เคยเป็น เจ้าหน้าที่แผนกสอบสวน ที่ กรมตำรวจนิวยอร์ก ก่อนจะย้ายมาเป็นเจ้าหน้าที่เก็บกู้วัตถุระเบิดของกรมตำรวจไมอามี่ เด็ค และได้เลื่อนขั้นจนมาเป็นหัวหน้าแล็บอาชญากรรมของ ไมอามี่ เด็ค เป็นคนที่มีบุคลิกสุขุมนุ่มลึกและใจเย็น เขามักจะใช้ความเงียบเพื่อนิ่งคิด พิจารณา มากกว่าที่จะพูด เอาจริงเอาจังกับงาน มักตาต่อตา ฟันต่อฟันกับคนร้าย และไม่เกรงกลัวต่ออิทธิพลหรือคำขู่ใดๆ ทั้งสิ้น มีบ่อยครั้งที่เรามักเห็นว่า ในความเงียบขรึมของเขา กลับแฝงไว้ด้วยความใจร้อน เขามักจะไม่ค่อยเข้าแล็บเอง แต่ถ้าเป็นคดีสำคัญเขามักจะเข้าแล็บเพื่อจัดการกับหลักฐานทุกอย่างด้วยตัวเขาเอง ลูกน้องในทีมทุกคนต่างก็เชื่อมั่นในตัวเขาและนับถือเขามาก- เจ้าหน้าที่พิสูจน์ที่เกิดเหตุ ระดับ 3 ผู้ช่วยหัวหน้ากะกลางวัน นักสืบ แคลลี่ ดูเคนส์ - CSI Level 3 Day Shift Assistant Supervisor: Detective Calleigh Duquesne (แสดงโดย Emily Procter) หญิงสาวสวย ที่เชี่ยวชาญเรื่อง กระสุนปืนและอาวุธปืน ไม่เป็นที่สองรองใคร ที่มากด้วยความสามารถ ฉายาของเธอ คือ "Bullet Girl" ความสวยหวานและความบอบบางของเธอขัดแย้งกับความเป็นจริงที่ว่า แท้ที่จริงแล้วเธอไม่เพียงแค่สวยเพียงอย่างเดียว แต่เธอทั้งเก่งและมีความสามารถรอบตัว พ่อของเธอเป็นทนาย ที่มีลักษณะนิสัยติดสุราอย่างหนักและพยายามที่จะเลิกและฟื้นฟูร่างกายของเขาหลายครั้ง ในตอนท้ายซีซั่นที่ 3 คัลเล่ก์ตัดสินใจออกจากแล็บอาวุธเพราะเหตุการฆ่าตัวตายของอดีตแฟนเก่าของเธอภายในแล็บ และย้ายมาอยู่แล็บพิสูจน์ร่องรอยในตอนต้นของซีซั่นที่ 4 แต่สุดท้ายเธอก็ย้ายกลับไปแล็บอาวุธเช่นเดิมเพราะทนกับพฤติกรรมของคนที่มาดูแล็บแทนเธอไม่ได้- เจ้าหน้าที่พิสูจน์ที่เกิดเหตุ ระดับ 3 นักสืบ ไรอัน วูลฟ์ - CSI Level 3: Detective Ryan Wolfe (แสดงโดย Jonathan Togo) ชายหนุ่มผู้มีปรารถนาอันแรงกล้าที่จะเข้าร่วมเป็นสมาชิกทีม CSI ก่อนหน้านี้เคยทำงานเป็นเจ้าหน้าที่ตำรวจ ด้วยความสามารถอันโดดเด่นผสมกับความชาญฉลาด เขาถูกเชิญเข้าร่วมทีมโดย โฮราชิโอ้ ซึ่งโดยดูนิสัยจากการดูแลรักษาปืนประจำตัวของเขาทุกครั้ง ด้วยลักษณะเช่นนี้ จึงถูกชวนเข้าร่วมทีม แทน ทิม สปีดเดิล (ครั้งหนึ่ง เพื่อนร่วมทีม ทิม สปีดเดิล เสียชีวิตในหน้าที่ อันเนื่องมาจากผลของการที่เขาไม่ค่อยดูแลรักษาปืนประจำตัว ทำให้กระสุนขัดลำกล้องยิงไม่ออก ในซีซั่นที่ 3 ตอน Lost Son ซึ่งเป็นความทรงจำฝังใจเลวร้ายของ โฮราชิโอ้ เป็นอย่างมาก ที่คิดว่าตัวเองเป็นต้นเหตุที่ทำให้เพื่อนร่วมทีมเสียชีวิต) เป็นคนที่ฉลาดและทำงานอย่างรวดเร็ว ใส่ใจในเรื่องรายละเอียดและความสมบูรณ์แบบของงานที่ทำออกมา มักมีท่าทางหยิ่งๆ ในบางครั้ง ในซีซั่นที่ 4 ตอน Nailed ไรอันถูกปืนยิงตะปูยิงเข้าที่ตา แม้เขาจะไม่ตาบอด แต่ก็ทำให้เกิดผลกระทบข้างเคียงในเรื่องการทำงานภาคสนามของเขา ในซีซั่นที่ 5 ตอน Burned ไรอันถูกไล่ออกเพราะเหตุไปเล่นการพนันในเวลางาน แต่เขาก็ยังคงแวะเวียนและมาช่วยงานให้กับทีม CSI อยู่เป็นบางครั้ง จนกระทั่งในซีซั่นที่ 6 ตอน Sunblock ไรอันได้กลับเข้ามาอยู่ในทีม CSI อีกครั้ง ในซีซั่นที่ 7 ตอน Target Specific ไรอันได้ถูกลักพาตัวไปโดยแก็งค์มาเฟียรัสเซีย ก่อนจะถูกปล่อยออกมา ในตอน Wolfe In Sheep's Clothing- เจ้าหน้าที่แผนกสืบสวน สิบตำรวจเอก แฟรงค์ ทริปป์ - Homicide Detective: Sergeant Frank Tripp (แสดงโดย Rex Linn) เจ้าหน้าที่แผนกสืบสวนจากเท็กซัส นักสืบที่คอยให้ช่วยเหลือทีม CSI ทั้งในเรื่องการออกหมาย และการสืบพยาน มักจะปรากฏตัวพร้อมๆ กับโฮราชิโอ้เสมอ เขาสามารถทำงานร่วมกับเพื่อนร่วมทีม CSI ได้เป็นอย่างดี โดยเฉพาะอย่างยิ่งกับ คัลเล่ก์ ดูควีนส์ ปัจจุบันเขาได้หย่าร้างกับภรรยาและมีลูก 3 คน หลังจากที่เขาสอบสิบเอกผ่าน ในตอนเริ่มซีซั่นที่ 6 เขาใช้เวลาบางครั้งอยู่ในเครื่องแบบ เพื่อลาดตระเวนตรวจตราพื้นที่ต่างๆ ในเมือง แต่ไม่นานนัก เขากลับไปอยู่แผนกสืบสวนและเป็นเจ้าหน้าที่ตำรวจนอกเครื่องแบบ ตอน Guerrillas in the Mist- เจ้าหน้าที่พิสูจน์ที่เกิดเหตุ ระดับ 1 นาตาเลีย โบอา วิสต้า - CSI Level 1: Natalia Boa Vista (แสดงโดย Eva LaRue) สมาชิกใหม่แห่งทีม CSI ของซีรีส์นี้ เธอเป็นหญิงสาวสวย ทะทัดทะแมง เป็นคนเรียนรู้ไวและมีไหวพริบที่ดี ผู้เชี่ยวชาญในห้องแล็บ ซึ่งหน้าที่ของเธอ คือการออกไปสืบค้นและรวบรวมหลักฐานจากสถานที่เกิดเหตุ เธอพยายามปฏิบัติหน้าที่อย่างดีเพื่อพิสูจน์ตัวเองและลบล้างอดีตที่ยังคงติดตามหลอกหลอนเธอ เข้ามาร่วมทีมครั้งแรกในซีซั่นที่ 4 ในฐานะเจ้าหน้าที่แล็บ DNA แต่แท้จริงแล้ว เธอเป็นสายให้กับ FBI ที่ส่งมาให้สืบเรื่องความไม่ชอบมาพากลภายในแล็บ แต่สุดท้ายเธอก็เปลี่ยนใจ เลิกทำงานเป็นสายให้กับ FBI และเข้ามาเป็นสมาชิก CSI ในที่สุด นาตาเลียมีน้องสาว 2 คน และเธอเคยแต่งงานมาแล้วครั้งหนึ่ง ซึ่งในปัจจุบันได้หย่าแล้ว- เจ้าหน้าที่พิสูจน์ที่เกิดเหตุ ระดับ 1 วอลเตอร์ ซิมมอนส์ - CSI Level 1: Walter Simmons (แสดงโดย Omar Miller) เจ้าหน้าที่พิสูจน์ที่เกิดเหตุที่มีความเชี่ยวชาญด้านศิลปะการขโมย ที่ย้ายมาจากกะกลางคืนเพื่อมาร่วมทีมกับโฮราชิโอ้ เขาปรากฏตัวครั้งแรกในซีซั่นที่ 8 ตอน Bolt Action และถูกขึ้นเครดิตเป็นตัวละครหลักตอน Bombshell ใน ตอน Dude, Where's My Groom?- เจ้าหน้าที่พิสูจน์ที่เกิดเหตุ ระดับ 3 นักสืบ อีริค เดลโก้ - CSI Level 3: Detective Eric Delko (แสดงโดย Adam Rodriguez) ชายหนุ่ม ที่เชี่ยวชาญเรื่องการ ค้นหาร่องรอยลายนิ้วมือและสืบค้นข้อมูลยาเสพย์ติด และเป็นผู้เชี่ยวชาญการประดาน้ำลึกในการหาหลักฐาน เขาเสมือนเป็นมือใหม่ของทีม ที่พร้อมจะทำงานได้ทุกที่ ทุกสถานการณ์ ไม่ว่าหัวหน้าทีมสั่งการอะไร เขาจะเต็มใจทำโดยทันที เดลโก้เป็นลูกครึ่งระหว่างคิวบากับรัสเซีย และมีพี่สาวชื่อ มาริซอล ซึ่งปรากฏตัวในซีซั่นที่ 4 โดยเธอเป็นโรคลูคีเมีย แต่เธอก็ถูกฆ่าตายในซีซั่นที่ 4 ตอน Rampage และนับเป็นหนึ่งในเรื่องราวฝั่งใจของเดลโก้ (เรื่องราวฝั่งใจครั้งแรกคือ การที่ต้องเสียเพื่อนร่วมทีมและเพื่อนรักของเขาอย่าง ทิม สปีดเดิล ไปในซีซั่นที่ 3 ตอน Lost Son) ในซีซั่นที่ 5 ตอน Man Down เดลโก้ถูกยิงที่ศีรษะอาการปางตาย แต่เขาก็รอดมาได้ แต่ก็ทำให้เกิดผลค้างเคียงในเรื่องการทำงานภาคสนามของเขา ในซีซั่นที่ 7 ตอน And How Does That Make You Kill? อีริคบอกกับจิตแพทย์ส่วนตัวของเขาเกี่ยวกับความสัมพันธ์ของเขากับแคลลี่ ซึ่งในตอน The DeLuca Motel เรื่องราวนั้นก็ได้ถูกเปิดเผย หลังจากที่เขาโดนคนสะกดรอยตามไปที่ๆ เขาพักอยู่ ต่อมาเขาได้พบว่าเป็นพ่อแท้ๆ และพยายามจะฆ่าเขา ในตอน Seeing Red อีริคพยายามจะช่วยพ่อของเขาหนีออกจากโรงเก็บปืน ก่อนที่เขาจะรอดมาได้และฟื้นขึ้นมาในซีซั่นที่ 8 ตอน Out of Time ซึ่งหลังจากนั้นเขาก็ออกจากทีม CSI ไป โดยบอกเหตุผลกับแคลลี่ก่อนไปว่า "ชีวิตคนเรามันช่างสั้นนัก" ในซีซั่นที่ 9 เขากลับมาเป็นตัวละครหลักอีกครั้งตัวละครหลักที่ผ่านมาตัวละครหลักที่ผ่านมา. - เจ้าหน้าที่พิสูจน์ที่เกิดเหตุ ระดับ 2 เจสซี่ คาร์โดซ่า - CSI Level 2: Jesse Cardoza (แสดงโดย Eddie Cibrian) สมาชิกทีม CSI คนใหม่ ที่มาแทน อีริค เดลโก้ ในช่วงที่เขาไม่อยู่ เดิมทีเคยเป็นเจ้าหน้าที่ตำรวจ ใน ลอสแอนเจลิส ก่อนจะถูกย้ายมาที่ กรมตำรวจไมอามี่ ในซีซั่นที่ 8 ตอน Out of Time ในปี ค.ศ. 1997 ก่อนที่เขาจะย้ายไปประจำการที่ ลอสแอนเจลิส เขาเคยเป็นส่วนหนึ่งในสมาชิกทีมสืบสวน ของโฮราชิโอ้ ก่อนจะเปลี่ยนชื่อมาเป็น CSI ในภายหลัง ตอน Hostile Takeover ก็กลับเข้ามาร่วมทีมอีกครั้ง ซึ่งหลังจากกลับเข้ามาในแล็บ แล็บก็ได้ถูกโจมตีอย่างหนักและเขาได้ถูกจับเป็นตัวประกัน พร้อมคนอื่น 4 คน โดย โฮราชิโอ้ ได้เข้ามาช่วยเหลือในที่สุด ในซีซั่นที่ 9 ตอน Fallen เขาเสียชีวิต อันเนื่องมาจากศีรษะได้รับการกระแทกและเศษแก้วบาดศีรษะระหว่างที่เขาล้มลง ในระหว่างที่แล็บได้ถูกพิษมาจากก๊าซฮาลอน ในซีซั่นที่ 8 ตอน All Fall Down- เจ้าหน้าที่แผนกสืบสวน เยลิน่า ซาลาส - Homicide Detective: Yelina Salas (แสดงโดย Sofia Milos) เจ้าหน้าที่สาวใหญ่จากแผนกฆาตกรรมทีม CSI ไมอามี่ ซึ่งเป็นภรรยาหม้ายทรงเสน่ห์ของเรย์มอนด์น้องชายของโฮราชิโอ้ ที่หายสาบสูญไป ภายหลังเธอตัดสินใจลาออกจากทีมเมื่อเรย์มอนด์สามีของเธอถูกพิสูจน์พบว่ายังมีชีวิตอยู่ เพื่อความปลอดภัยของสามีและลูกชาย เธอจึงตัดสินใจย้ายครอบครัวของเธอไปอยู่ที่บราซิล หลังจากการเสียชีวิตของเรย์มอนด์ เธอและลูกชายจึงย้ายกลับมาอยู่ที่ ไมอามี่ อีกครั้ง ในซีซั่นที่ 5 ตอน Burned เธอได้ทำงานเป็นนักสืบเอกชน ซีซั่นที่ 6 ตอน Dangerous Son เธอได้ทำการสืบสวนหาข้อสงสัยให้กับโฮราชิโอ้ เกี่ยวกับสถานที่และใบสูติบัตรของผู้พ้นโทษก่อนกำหนดคนหนึ่ง ซึ่งภายหลังค้นพบว่าเขาเป็น ลูกชายในสายเลือดของโฮราชิโอ้ ในซีซั่นที่ 7 ตอน Resurrcetion เธอกลับมาเพื่อช่วยเหลือ โฮราชิโอ้ ในการจับกุม รอน ซาริส- เจ้าหน้าที่นิติวิทยากะกลางวัน ด็อกเตอร์ ทาร่า ไพร์ซ - Day Shift Medicial Examiner: Doctor Tara Price (แสดงโดย Megalyn Echikunwoke) เจ้าหน้าที่นิติวิทยาคนใหม่ ที่มาแทนที่ ด็อกเตอร์ อเล็กซ์ วู้ด เธอปรากฏตัวครั้งแรกในซีซั่นที่ 7 ตอน Won't Get Fueled Again และถูกขึ้นเครดิตเป็นตัวละครหลักตอน Bombshell ใน ตอน Cheating Death ได้ถูก อีริค และ ไรอัน เล่นตลกแกล้งเธอให้ตกใจ ซึ่งมีผลทำให้ศพที่ถูกซ่อนไว้เปลี่ยนสภาพ และเกิดความคลาดเคลื่อนในการหาอาวุธที่ใช้ฆาตกรรม ตอน Divorce Party เธอได้ขโมยขวดยา ออกซิโคโดน จากผู้เคราะห์ร้ายในห้องเก็บศพ แล้วใส่ร้ายให้กับ จูเลีย วินสตั้น ซึ่งในขณะเดียวกัน โฮราชิโอ้ ก็ให้ลูกชายที่ชื่อว่า ไคล มาเป็นเด็กฝึกงานร่วมกับเธอ หลังจากที่เขาได้รับข้อหา ขับรถเกินความเร็วที่กำหนด เพื่อส่งจูเลียไปที่ทำงานให้ทันเวลา ตอน Dissolved ไรอันได้ต่อว่าเธอหลังจากที่เขาพบความจริงว่า ยาที่ถูกขโมยก่อนหน้านั้นอยู่ในตู้เก็บของของเธอ หลังจากนั้น จูเลีย ได้จับเธอเป็นตัวประกัน เพราะ รู้ว่าถูกเธอใส่ร้ายเกี่ยวกับการขโมยขวดยา ออกซิโคโดน ซึ่งท้ายที่สุด เธอก็ถูกจับกุมในข้อหา การลักขโมยของในห้องเก็บศพ และ การเข้าไปยุ่งเกี่ยวกับหลักฐานของผู้เสียชีวิต- เจ้าหน้าที่นิติวิทยากะกลางวัน ด็อกเตอร์ อเล็กซ์ วู้ด - Day Shift Medicial Examiner: Doctor Alexx Woods (แสดงโดย Khandi Alexander) เป็นผู้รอบรู้ประจำทีม CSI ที่โฮราชิโอ้เชื่อมั่นในฝีมือมากๆ เธอเริ่มงานด้านการแพทย์ครั้งแรกเป็นนักฟิสิกส์ ใน นิวยอร์ก และเป็นเจ้าหน้าที่นิติวิทยากับทีม CSI หลังจากที่เธอย้ายมายัง ไมอามี่ ด้วยลักษณะนิสัยและเหตุผลส่วนตัวของโฮราชิโอ้เธอจึงถูกเลือกเข้ามา เป็นคนถืออารมณ์ของตัวเองเป็นส่วนใหญ่และมีความเป็นห่วงและกังวลอย่างมากเวลามีใครบางคนในทีมได้รับบาดเจ็บ (เห็นได้จากการถามอาการของ ไรอัน หลังเกิดเหตุที่ถูกปืนยิงตะปูเข้าที่ตาว่าเป็นอย่างไรบ้าง) เธอเป็นหมอชันสูตรศพที่ทำงานได้เชี่ยวชาญอย่างเหลือเชื่อ ทุกศพที่ผ่านมือเธอจะถูกถ่ายทอดออกมาอย่างชำนิชำนาญและในเวลาที่เธอทำงาน ก็มักจะพูดคุยกับศพด้วยน้ำเสียงที่อ่อนโยนและห่วงใย ปัจจุบันเธอแต่งงานแล้ว มีลูกชาย 1 คน และลูกสาว 1 คน ในซีซั่นที่ 6 ตอน Rock and a Hard Place ลูกชายเธอตกเป็นผู้ต้องสงสัยในคดีฆาตกรรม และนี่คือสาเหตุที่เธอ ทบทวนเกี่ยวกับหน้าที่การทำงานที่เธอทำอยู่ หลังจากนั้น เธอจึงลาออกจากทีม ซึ่งโฮราชิโอ้ยอมรับการตัดสินใจของเธอและพูดทิ้งท้ายไว้กับเธอว่า "ที่นี่ยินดีต้อนรับเธอเสมอทุกเวลา"- เจ้าหน้าที่พิสูจน์ที่เกิดเหตุ ระดับ 3 ทิมโมที "ทิม สปีด" สปีดเดิล - CSI Level 3: Timothy "Tim Speed" Speedle (แสดงโดย Rory Cochrane) ชายหนุ่มมาดดี ที่ถนัดในการลุยจนถึงที่เกิดเหตุ และสามารถค้นหาหลักฐานที่เกิดเหตุได้เสมอ เป็นคนช่างสังเกตและเชี่ยวชาญในเรื่องการแยกวัตถุต่างๆ ที่จะใช้ประกอบเป็นหลักฐานได้ เขาเสียชีวิตในหน้าที่ อันเนื่องมาจากผลของการที่เขาไม่ค่อยดูแลรักษาปืนประจำตัว ทำให้กระสุนขัดลำกล้องยิงไม่ออก ในซีซั่นที่ 3 ตอน Lost Son- เจ้าหน้าที่พิสูจน์ที่เกิดเหตุ ระดับ 3 ผู้ช่วยหัวหน้ากะกลางวัน ร้อยตำรวจโท เมแกน ดอนเนอร์ - CSI Level 3 Day Shift Assistant Supervisor: Lieutenant Megan Donner (แสดงโดย Kim Delaney) อดีตหัวหน้าแล็บอาชญากรรมของ ไมอามี่ เด็ค ก่อนหน้าโฮราชิโอ้และลาออกไปจากงานที่เธอทำโดยไม่มีกำหนด อันเนื่องมาจากออกไปค้นหาการเสียชีวิตของสามีเธอ เธอกลับมาร่วมงานชั่วคราวคู่กับโฮราชิโอ้ ตามคำขอร้องของโฮราชิโอ้ ปรากฏตัวครั้งแรกตอนเริ่มซีซั่นที่ 1 หลังจากที่โฮราชิโอ้ เป็นหัวหน้าแล็บอาชญากรรมของ ไมอามี่ เด็ค แล้ว เธอก็จึงลาออกไปเพื่อหางานในตำแหน่งที่ดีกว่ารายชื่อตอนเนื้อเรื่องคาบเกี่ยว เนื้อเรื่องคาบเกี่ยว. ซีเอสไอ ไมอามี่ มีเนื้อเรื่องคาบเกี่ยวมาจาก ซีเอสไอ ไครม์ซีนอินเวสติเกชั่น ในซีซั่นที่ 2 ตอน Cross Jurisdictions ในตอนนี้ วอร์ริค บราวน์ และ แคทเธอรีน วิลโลวส์ จาก ซีเอสไอ: ไครม์ซีนอินเวสติเกชั่น ได้เดินทางมายัง ไมอามี่ เพื่อสืบสวนเกี่ยวกับคดีการฆาตกรรม อดีตหัวหน้านักสืบระดับสูง ของเมือง ลาสเวกัส ในงานปาร์ตี้ ลูกสาวและภรรยาของเขาได้ถูกลักพาตัวไป แต่ภายหลังพบว่าลูกสาวของเขายังมีชีวิตอยู่ใน ไมอามี่ วอร์ริค บราวน์ และ แคทเธอรีน วิลโลวส์ ต้องร่วมมือกับทีม ซีเอสไอ ไมอามี่ ซึ่งประกอบไปด้วย โฮราชิโอ้ เคนส์, แคลลี่ ดูเคนส์, อีริค เดลโก้, ทิม สปีดเดิล และด็อกเตอร์ อเล็กซ์ วู้ด ในการคลี่คลายคดีนี้ว่าใครเป็นฆาตกร ในขณะเดียวกัน ซีเอสไอ ไมอามี่ มีเนื้อเรื่องคาบเกี่ยวไปยัง ซีเอสไอ นิวยอร์ก 2 ครั้ง ครั้งแรกในซีซั่นที่ 2 ตอน MIA/NYC NonStop ในตอนนี้ วัยรุ่นสาวกลับจากงานปาร์ตี้ใหญ่ที่ ไนท์คลับที่ยังไม่บรรลุนิติภาวะ เมื่อมาถึงที่บ้านก็พบว่า พ่อแม่ของเธอ ได้ถูกฆาตกรรมแล้ว จากหลักฐานที่พบในที่เกิดเหตุ ทำให้โฮราชิโอ้เชื่อว่าฆาตกรต้องอยู่ในนิวยอร์ก เมื่อเขาเดินทางไปยังนิวยอร์ก เขาได้รับความช่วยเหลือจากนักสืบ แม็ค เทย์เลอร์ หัวหน้าทีม ซีเอสไอ นิวยอร์ก และเหล่าลูกทีมของแม็ค ที่ประกอบไปด้วย นักสืบ สเตลล่า โบเนเซร่า, นักสืบ แดนนี่ เมสเซอร์, นักสืบ ไอเด้น เบิร์น (ตอนหลังเสียชีวิต ในซีซั่นที่ 2 ตอน Heroes) และด็อกเตอร์ เชลดอน ฮอว์คส์ ในการคลี่คลายคดีนี้ว่าใครเป็นฆาตกร ครั้งที่ 2 ในซีซั่นที่ 4 ตอน Felony Flight ในตอนนี้ นักสืบ แม็ค เทย์เลอร์ จาก นิวยอร์ก เดินทางมายัง ไมอามี่ เพื่อช่วยเหลือ โฮราชิโอ้ ตามหาฆาตกรต่อเนื่อง เฮ็นรี่ เดนเรียส ก่อนที่เขาจะฆ่าเหยื่อรายต่อไป เรื่องราวยังคงดำเนินต่อไปมาสู่ ซีเอสไอ นิวยอร์ก ซีซั่นที่ 2 ตอน Manhattan Manhunt เมื่อ เฮ็นรี่ เดนเรียส ได้เดินทางหลบหนีมายัง นิวยอร์ก พร้อมตัวประกันซึ่งเป็นนักเรียน เพื่อเรียกค่าไถ่จากครอบครัวของเธอ โดยโฮราชิโอ้ ได้เดินทางกลับมายัง นิวยอร์ก พร้อมกับ แม็ค เพื่อออกตามหาเขาต่อไป นอกจากนี้ยังมีเนื้อเรื่องคาบเกี่ยวกับของซีเอสไอทั้ง 3 เมือง ทั้งไมอามี่,นิวยอร์ก และลาสเวกัส โดยเนื้อเรื่องจะเริ่มขึ้นใน ซีเอสไอ ไมอามี่ ซีซั่นที่ 8 ตอน Bone Voyage เป็นตอนแรก แล้วสานต่อเรื่องราวตอนที่สองใน ซีเอสไอ นิวยอร์ก ซีซั่นที่ 6 ตอน Hammer Down แล้วไปจบที่ ซีเอสไอ ไครม์ซีนอินเวสติเกชั่น ซีซั่นที่ 10 ตอน The Lost Girls</doc>
