<doc id="413885" url="https://th.wikipedia.org/wiki?curid=413885" title="เป็ดแดง">เป็ดแดง เป็ดแดง () เป็นเป็ดขนาดเล็ก มีแหล่งขยายพันธุ์ในเอเชียใต้และเอเชียตะวันออกเฉียงใต้การกระจายพันธุ์และถิ่นอาศัย การกระจายพันธุ์และถิ่นอาศัย. เป็ดแดงมีการกระจายพันธุ์กว้างจากประเทศปากีสถานในหุบแม่น้ำทางตะวันออกลงไปยังประเทศอินเดีย, เนปาล, ศรีลังกา, บังคลาเทศ, พม่า, ไทย, มาเลเซีย, สิงคโปร์, อินโดนีเซีย, ภาคใต้ของจีน และเวียดนาม ส่วนใหญ่เป็นนกประจำถิ่น มีการอพยพในพื้นที่บ้างตามภัยแล้งหรือน้ำท่วม แต่ในประเทศจีนนกจะอพยพหนีหนาวลงใต้ อาศัยในทะเลสาบน้ำจืดที่ยังคงมีความอุดมสมบูรณ์พืชพรรณ รวมทั้งทุ่งนาน้ำท่วมขัง หนองน้ำกลางป่า และบางครั้งอาจเข้าไปอาศัยอยู่ในแหล่งน้ำกร่อย อ่าวริมทะเล ป่าชายเลน รวมทั้งนากุ้งใกล้ ๆ ชายฝั่งทะเลลักษณะ ลักษณะ. เป็ดแดงมีปากยาวสีเทา คอยาว และขายาว หน้าผากและกลางกระหม่อมสีน้ำตาลปนเทาคล้ำ หัว ลำคอ และอกสีเนื้อแกมเทาหม่น ใต้คอสีจางจนขาว และด้านข้างและหลังคอตอนบนมีสีเข้มกว่า สีข้างและท้องสีแดงอมน้ำตาลปนเหลือง มีลายขีดสีครีมตามแนวสีข้างตอนบน ขนคลุมใต้โคนหางและบริเวณก้นสีค่อนข้างขาว หลัง ไหล่ ขนคลุมหัวปีกใหญ่และขนคลุมหัวปีกกลางสีน้ำตาลคล้ำ มีลายเกล็ดสีแดงแกมน้ำตาล ขนคลุมหัวปีกน้อยสีน้ำตาลแกมแดง ขนคลุมใต้หัวปีกสีออกดำ ขนกลางปีกและขนปลายปีกสีน้ำตาลไหม้ ตะโพกสีค่อนข้างดำ ขนคลุมบนโคนหางสีน้ำตาลแกมแดงสด ขนหางสีน้ำตาลไหม้ ขาและนิ้วเท้าสีเทาปนฟ้าคล้ำ ในขณะบิน จะส่งเสียงร้องค่อนข้างแหลมเป็นจังหวะยาว ๆ สั้น ๆ คล้ายเสียงผิวปาก ดัง "ซี-ซิก"สถานะในประเทศไทย สถานะในประเทศไทย. เป็ดแดง ถือเป็นสัตว์ป่าคุ้มครองตามพระราชบัญญัติสงวนและคุ้มครองสัตว์ป่า พุทธศักราช 2535 ตามมาตรา 19 และมาตรา 20 หากผู้ใดล่าหรือมีครอบครองซึ่งซากและตัวที่ยังมีชีวิตโดยไม่ได้รับอนุญาต มีโทษปรับไม่เกิน 40,000 บาท จำคุกไม่เกิน 4 ปี หรือทั้งจำทั้งปรับ แต่กระนั้นก็ยังมีผู้ลักลอบทำผิดอยู่เรื่อย ๆ</doc>
