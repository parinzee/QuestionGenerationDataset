<doc id="570803" url="https://th.wikipedia.org/wiki?curid=570803" title="เกมล่าเกม 2 แคชชิ่งไฟเออร์">เกมล่าเกม 2 แคชชิ่งไฟเออร์ เกมล่าเกม 2 แคชชิ่งไฟเออร์ () เป็นภาพยนตร์ในปี พ.ศ. 2556 เป็นภาคต่อมาจากภาพยนตร์ "เกมล่าเกม" กำกับโดย "ฟรานซิส ลอว์เรนซ์" และนำแสดงโดย เจนนิเฟอร์ ลอว์เรนซ์, จอช ฮัทเชอร์สัน, เลียม เฮมส์เวิร์ท, วู้ดดี้ ฮาร์เรลสัน, เอลิซาเบธ แบงส์, เลนนี่ แครวิตซ์, ฟิลิป ซีมัวร์ ฮอฟฟ์แมน, สแตนลีย์ ทุชชี และ โดนัลด์ ซุทเธอร์แลนด์ อ้างอิงเนื้อเรื่องมาจานิยายของ ซูซาน คอลลินส์ ที่มีชื่อว่า "ปีกแห่งไฟ" อำนวยการสร้างโดย นิน่า จาคอบสัน และจอน คิลิค เขียนบทภาพยนตร์ใหม่โดย ไซมอน โบฟอย กับ ไมเคิล อาร์นต์ ดนตรีประกอบภาพยนตร์ประพันต์โดย เจมส์ นิวตัน ฮาเวิร์ด และจัดจำหน่ายโดย ไลออนส์เกท เนื้อเรื่องเกี่ยวกับ "แคตนิส เอฟเวอร์ดีน" และ "พีต้า เมลลาร์ค" ที่ต้องเดินทางกลับสู่เขต 12 แต่ "ประธานาธิบดีสโนว์" พบว่าถูกกลุ่มคนเล็ก ๆ ท้าทายอำนาจ รวมถึงแคตนิสด้วย จึงตัดสินใจที่จะจัดเกมล่าชีวิตครั้งที่ 75 ด้วยการนำอดีตผู้ชนะจากทั้ง 12 เขตมาต่อสู้กัน เพื่อหาผู้รอดเพียงคนเดียว ซึ่งการแข่งขันครั้งนี้ก็การเป็นชนวนสำคัญ ที่จะเปลี่ยนพาเน็มไปตลอดกาล การถ่ายทำภาพยนตร์เริ่มตั้งแต่วันที่ 11 กันยายน พ.ศ. 2555 จนถึงวันที่ 21 ธันวาคม พ.ศ. 2555 ที่ ฮาวาย แอตแลนตา และ ลอสแอนเจลิส ในสหรัฐอเมริกา โดยจัดฉายทั้งในโรงภาพยนตร์ทั่วไปรวมถึงโรงภาพยนตร์ดิจิตอลไอแมกซ์ โดยทำให้เสียงในภาพยนตร์มีคุณภาพ และสี่ดีเอกซ์ ซึ่งจะมีการเคลื่อนไหวของเก้าอี้ ลม สเปรย์น้ำ แฟลชฟ้าผ่า และเทคนิคกลิ่นพิเศษ ตามแต่ละฉากในภาพยนตร์ เกมล่าเกม 2 แคชชิ่งไฟเออร์ เปิดตัวในเทศกาลภาพยนตร์เมืองคานส์ 2013 ในวันที่ 18 พฤษภาคม พ.ศ. 2556 ณ ประเทศฝรั่งเศส มีการโปรโมตภาพยนตร์ที่สหรัฐอเมริกา สหราชอาณาจักร เยอรมนี สเปน อิตาลี และฝรั่งเศส ซึ่งถือเป็นการโปรโมตเวิลด์พรีเมียร์ ภาพยนตร์เรื่องนี้ฉายครั้งแรก (ไม่นับการโปรโมตพรีเมียม) ที่บราซิลในวันที่ 15 พฤศจิกายน พ.ศ. 2556 ต่อมาในวันที่ 20 พฤศจิกายน พ.ศ. 2556 ที่ฟินแลนด์ และ นอร์เวย์ รอบปฐมทัศน์และบางประเทศรวมทั้งไทย ในวันที่ 21 พฤศจิกายน พ.ศ. 2556 ส่วนสหรัฐอเมริกาฉายในวันที่ 22 พฤศจิกายน พ.ศ. 2556 เกมล่าเกม 2 แคชชิ่งไฟร์เออร์ สร้างสถิติเปิดตัวครั้งแรกในสหรัฐอเมริกาด้วยรายได้กว่า 161.1 ล้านดอลลาร์สหรัฐ กลายเป็นภาพยนตร์ที่เปิดตัวด้วยรายได้สูงสุดตลอดกาลในประวัติศาสตร์อเมริกา พร้อมติดอันดับ 1 ใน 5 ภาพยนตร์ที่เปิดตัวสูงที่สุดในประวัติศาสตร์บ๊อกซ์ออฟฟิศ และขึ้นอันดับ 1 ในกว่า 60 ประเทศที่เปิดตัว อาทิ สหราชอาณาจักร (19.8 ล้านดอลลาร์สหรัฐ) เยอรมนี (12.8 ล้านเดอลลาร์สหรัฐ) ออสเตรเลีย (11.5 ล้านดอลลาร์สหรัฐ ) รัสเซีย (10.8 ล้านดอลลาร์สหรัฐ) และเม็กซิโก (10.7 ล้านดอลลาร์สหรัฐ) ซึ่งล้วนทำรายได้สูงขึ้นเกือบ 2 เท่าเมื่อเทียบกับภาคที่แล้ว โดยทำรายได้ทั่วโลกรวมไปแล้วถึง 307.7 ล้านดอลลาร์สหรัฐ ในเวลาเพียง 3 วัน และยังสามารถทำรายได้ 110.2 ล้านดอลลาร์สหรัฐ ในวันหยุดของวันขอบคุณพระเจ้า จนขึ้นเป็นภาพยนตร์ที่ทำรายได้สูงที่สุดตลอดกาลในวันขอบคุณพระเจ้าทั้งห้าวัน ซึ่งสามารถขึ้นนำ แฮร์รี่ พอตเตอร์กับศิลาอาถรรพ์ ที่เคยขึ้นอยู่อันดับหนึ่งมาก่อน ร่วมกับ ผจญภัยแดนคำสาปราชินีหิมะ ซึ่งนำแฮร์รี่ พอตเตอร์ภาคนี้เป็นอันดับสอง นอกจากนี้ยังได้รับการตอบรับที่ดีจากผู้เชี่ยวชาญ เช่น เว็บไซต์รอทเทนโตเมโต้ จากความคิดเห็นของนักวิจารณ์อ้างอิง 229 ความคิดเห็น โดยจัดระดับที่ 95% ซึ่งอยู่ในเกณฑ์ "รับรองความสด"เรื่องย่อ เรื่องย่อ. หลังจากการแข่งขันเกมล่าชีวิตครั้งที่ 74 จบลง ผู้ชนะของรายการนี้สองคน คือ "แคตนิส เอฟเวอร์ดีน" และเพื่อนของเธอ "พีต้า เมลลาร์ก" ที่สามารถเอาตัวรอดออกมาในฐานะ "คู่รักที่ชะตาไม่ชักนำ" และได้เดินทางกลับเขต 12 ที่อยู่อาศัยของพวกเขา ชัยชนะของพวกเขานำความเปลี่ยนแปลงมาสู่ผู้คนในเขต 12 โดยเฉพาะอย่างยิ่งครอบครัวของพวกเขาเอง เพราะทุกคนในครอบครัวจะมีกินมีใช้ไปตลอดชีวิต ไม่ต้องอดอยากหิวโหยอย่างที่เป็นมา แม้ว่าความโหดเหี้ยมรุนแรงในสนามประลองจะยังคงฝังลึกเป็นฝันร้ายของแคตนิสก็ตาม โดยทั้งสองต้องออกทัวร์ "ทัวร์ผู้พิชิต" เพื่อพบปะกับคนทุกเขตและให้สัมภาษณ์กับสื่อมวลชน แต่ทว่ายังมีอีกหลายสิ่งที่แคตนิสยังไม่รู้ ว่าการกระทำของเธอในเกมล่าชีวิต เป็นการท้าทายอำนาจของแคปปิตอลอย่างรุนแรง มันทำให้ผู้คนในเขตต่าง ๆ ได้ตระหนักถึงพลังของตนเองที่จะไม่ยอมอยู่ภายใต้อำนาจแห่งแคปปิตอลอีกต่อไป ทำให้ "ประธานาธิบดีสโนว์" พบกลุ่มชนเล็ก ๆ ที่ได้ท้าทายอำนาจของตน และย่อมวางเฉยเรื่องของแคตนิสไม่ได้ เขามีแผนการอันล้ำลึกของเขาก็ย่อมลึกล้ำและโหดเหี้ยมอย่างที่ใครก็คาดไม่ถึง ในจัดการแข่งขันเกมล่าชีวิตครั้งที่ 75 (The Quarter Quell) ซึ่งการแข่งขันครั้งนี้เป็นการแข่งขันครั้งพิเศษ ที่จะต้องนำอดีตผู้ชนะเกมล่าชีวิตทั้งหมดจากทั้ง 12 เขตมาต่อสู้กัน รวมทั้ง "ฟินนิค โอแดร์" และ "โจฮันนา เมสัน" โดยทั้งแคตนิสและพีต้านั้นต้องเจอกับคู่ต่อสู้ที่มีความสามารถอย่างมาก ทำให้ทั้งสองต้องฝึกฝนและเอาชีวิตรอดในเกมนี้ให้ได้ ซึ่งไม่มีใครรู้เลยว่าการแข่งขันครั้งนี้จะเป็นจุดเริ่มต้นที่จะทำให้เกิดการปฏิวัติของพาเน็มไปตลอดกาลรายชื่อนักแสดงรายชื่อนักแสดง. - เจนนิเฟอร์ ลอว์เรนซ์ รับบทเป็น แคตนิส เอฟเวอร์ดีน - จอช ฮัทเชอร์สัน รับบทเป็น พีต้า เมลลาร์ค - เลียม เฮมส์เวิร์ท รับบทเป็น เกล ฮอว์ธอร์น - วู้ดดี้ ฮาร์เรลสัน รับบทเป็น เฮย์มิตช์ อเบอร์นาธี - เอลิซาเบธ แบงส์ รับบทเป็น เอฟฟี่ ทรินเกต - เลนนี แครวิตซ์ รับบทเป็น ซินน่า - ฟิลิป ซีมัวร์ ฮอฟฟ์แมน รับบทเป็น พลูทาร์ช เฮฟเว่นส์บี - เจฟฟรีย์ ไรท์ รับบทเป็น บีที - สแตนลี่ ทุซซี่ รับบทเป็น ซีซาร์ ฟลิกเกอร์แมน - โดนัลด์ ซุทเธอร์แลนด์ รับบทเป็น ประธานาธิบดีสโนว์ - โทบี้ โจนส์ รับบทเป็น เคลาดิอุส เทมเปิลสมิธ - แซม แคฟลิน รับบทเป็น ฟินนิค โอแดร์ - เจน่า มาโลน รับบทเป็น โจฮันนา เมสัน - ลินน์ โคเฮน รับบทเป็น แม็กส์ - อะแมนดา พลัมเมอร์ รับบทเป็น ไวเรส - เมทา โกลด์ดิง รับบทเป็น เอโนบาเรีย - บรูโน กันน์ รับบทเป็น บรูตัส - อลัน ริทช์สัน รับบทเป็น กลอส - สเตฟานี ลีห์ สคลูนด์ รับบทเป็น แคชเมียร์ - อี โรเจอร์ มิตเชล รับบทเป็น แชฟ - มาเรีย โฮเวล รับบทเป็น ซีเดอร์ - วิลโลว์ ชีลด์ รับบทเป็น พริมโรส เอฟเวอร์ดีน - พอลลา เมลคัมสัน รับบทเป็น แม่ของแคตนิส - เนลสัน แอสเซ็นซิโอ รับบทเป็น ฟลาเวียส - อีลีน่า แซนแชซ รับทเป็น เซซิเลีย - บ็อบบี้ จอร์แดน รับบทเป็น ไบลท์ - จอห์น คาสิโน รับบทเป็น วูฟ - แพทริก เซนต์ แอสพรี รับบทเป็น โรมูลัส เธรดการเปิดตัว การเปิดตัว. ภาพยนตร์เรื่องนี้ได้เปิดตัวครั้งแรกในเทศกาลภาพยนตร์เมืองคานส์ 2013 ในวันที่ 18 พฤษภาคม พ.ศ. 2556 ณ ประเทศฝรั่งเศส  โดยได้จัดปาร์ตี้ในท่ามกลางแขกผู้เข้าร่วมงานอย่างคับคั่ง ซึ่งได้เผยโฉมโปสเตอร์ตัวละครของภาพยนตร์ทั้ง 12 แบบ พร้อมยังเป็นการต้อนรับการเข้าร่วมงานเทศกาลภาพยนตร์คานส์ครั้งแรกของ เจนนิเฟอร์ ลอว์เรนซ์ นักแสดงนำของเรื่อง และยังเปิดตัวด้วยสองนักแสดง เลียม เฮมส์เวิร์ท และ แซม แคฟลิน ที่ปรากฏตัวครั้งแรกกับบทบาทของฟินนิค โดยได้เปิดโอกาสให้แขกผู้มีเกียรติทั้งหลายได้กระทบไหล่นักแสดง ท่ามกลางสื่อมวลชนนับร้อยจากทั่วทุกมุมโลกที่ต่างให้ความสนใจ ในการโปรโมตภาพยนตร์นั้น ในสหรัฐอเมริกาได้จัดกิจกรรม Mall Tour เดินสายโปรโมตตามห้างสรรพสินค้าในเมืองใหญ่ทั่วสหรัฐอเมริกา โดยเริ่มต้นที่มินนีแอโพลิส รัฐมินนิโซตา โดยนำนักแสดงของเรื่องไปโปรโมตด้วย คือ แซม แคฟลิน จีน่า มาโลน บรูโน่ กัน และ เมธา โกลดิ้ง ต่อมาในวันที่ 11 พฤศจิกายน พ.ศ. 2556 ภาพยนตร์ยนตร์ เกมล่าเกม 2 แคชชิ่งไฟเออร์ จะฉายในรอบเวิลด์พรีเมียร์ ณ เลสเตอร์ สแควร์ ลอนดอน สหราชอาณาจักร ต่อจากนั้นก็ได้ประกาศว่าจะเดินทางไปเปิดตัวภาพยนตร์ที่เมืองใหญ่ๆ ของโลกอย่าง เบอร์ลิน แมดริด โรม ปารีส และลอสแอนเจลิส ตามลำดับรอบปฐมทัศน์ รอบปฐมทัศน์. เกมล่าเกม 2 แคชชิ่งไฟเออร์ ฉายในรอบปฐมทัศน์เมื่อวันที่ 21 พฤศจิกายน พ.ศ. 2556 ที่โรงภาพยนตร์โนเกีย นครลอสแอนเจลิส โดยมีทีมนักแสดงมาร่วมงาน คือ เจนนิเฟอร์ ลอว์เรนซ์, เลียม เฮมส์เวิร์ท, ฟิลิป ซีมัวร์ ฮอฟฟ์แมน, โดนัลด์ ซุทเธอร์แลนด์, จอร์ช ฮัทเชอร์สัน, สแตนลีย์ ทุชชี และเอลิซาเบธ แบงส์ ส่วนรอบปฐมทัศน์ในประเทศไทย จัดขึ้นที่ โรงภาพยนตร์เอส เอฟ เวิลด์ ซีเนม่า ชั้น 8 ศูนย์การค้าเซ็นทรัลเวิลด์ โดยในงาน ปิยะวัฒน์ เข็มเพชร เป็นพิธีกรในงาน ซึ่งแต่งตัวคล้ายกับตัวละคร ซีซาร์ ฟลิกเกอร์แมน ซึ่งรับบทโดย สแตนลี่ ทุซซี่ และ ดาวิกา โฮร์เน่ สวมบทบาทเป็น แคตนิส เอฟเวอร์ดีน ที่รับบทโดย เจนนิเฟอร์ ลอว์เรนซ์ ร่วมโปรโมตภาพยนตร์และเดินแบบในการเปิดตัวแฟชั่น Capitol Citizens นอกจากนี้ยังการถ่ายทอดเพลงประกอบภาพยนตร์ "แอตลาส" (เพลงของ โคลด์เพลย์) โดย พิเชษฐ์ บัวขำ และเพลง "วีรีเมน" (เพลงของ คริสตินา อากีเลรา) โดย พรพรรณ มนชะติน และเชิญสื่อมวลชนและนักวิจารณ์เข้าชมภาพยนตร์รอบปฐมทัศน์ของประเทศไทยงานสร้างการคัดเลือกนักแสดง งานสร้าง. การคัดเลือกนักแสดง. ในเดือนกรกฎาคม พ.ศ. 2555 ได้มีการประกาศนักแสดงใหม่ใน เกมล่าเกม 2 แคชชิ่งไฟเออร์ ออกมาว่า จีน่า มาโลน จะได้รับบทเป็น โจฮันนา เมสัน ซึ่งเคยมีข่าวลือว่าผู้รับบทอาจจะเป็น มิลา คูนิส, รูนีย์ มารา, เอมมา สโตน, คริสเตน เบลล์, มีอา วาชิคอฟสกา และ โซอี แอกเกลิกี แต่พวกเธอก็ไม่ได้บทโจฮันนาไป อะแมนดา พลัมเมอร์ ได้รับบทเป็น ไวเรส และ ฟิลิป ซีมัวร์ ฮอฟฟ์แมน รับบทเป็น พลูทาร์ช เฮฟเว่นส์บี ต่อมาในเดือนสิงหาคม พ.ศ. 2555 ก็มีการประกาศว่า ลินน์ โคเฮน จะได้รับบทเป็น แม็กส์ ซึ่ง เมลิสซา ลีโอ เคยถูกพิจารณาให้รับบทนี้ อลัน ริทช์สัน รับบทเป็น กลอส ซึ่งประกาศในวันที่ 9 สิงหาคม พ.ศ. 2555 ต่อมาในวันที่ 22 สิงหาคม พ.ศ. 2555 ก็ประกาศว่าผู้ที่จะรับบทเป็น ฟินนิค โอแดร์ คือ แซม แคฟลิน ซึ่ง เทย์เลอร์ คิทซ์ช, อาร์มี แฮมเมอร์, ฮันเตอร์ แพร์ริช, แกรนต์ กัสติน, โจอี กราเซฟฟา, ลุก มิตเชลล์ และ การ์เรต เฮดลันด์ ต่างเคยถูกพิจารณาให้รับบทฟินนิค และในวันที่ 7 กันยายน พ.ศ. 2555 ประกาศว่า เจฟฟรีย์ ไรท์ จะรับบทเป็น บีทีเพลงประกอบภาพยนตร์ เพลงประกอบภาพยนตร์. อัลบั้มเพลงประกอบภาพยนตร์ของเกมล่าเกม 2 แคชชิ่งไฟเออร์ ออกวางจำหน่ายในวันที่ 19 พฤศจิกายน พ.ศ. 2556 โดยมี บิลบอร์ด ,ไรอัน เท็ดเอดร์, ดิโปล, แอนดรูว์ สวานสัน, โคลด์เพลย์, แดเนียล กรีน และ ริก ซิมป์สัน ภายในค่ายเพลง รีพับบลิกเรเคิดส์ และ เมอร์คิวรีเรเคิดส์ เพลงประกอบภาพยนตร์หลักคือ "แอตลาส" ขับร้องโดย โคลด์เพลย์ และสามซิงเกิลในอัลบั้ม ได้แก่ "วีรีเมน" ขับร้องโดย คริสตินา อากีเลรา "อิเลสติกฮาร์ต" ขับร้องโดย เซีย เฟอร์เลอร์ เดอะวีนด์ และ ดิโปล และเพลง "อะเกน" ที่ขับร้องโดย แอ๊บบี้ นอกจากนี้ยังมีเพลงที่ร้องโดย ลอร์ด ชื่อเพลงว่า "เอเวอรีบอดีวอนซ์ทูรูลเดอะเวิลด์" ซึ่งอัลบั้มนี้ได้รับคะแนนจากเว็บไซต์ Metacritic ทั้งหมด 63 คะแนนจาก 100 คะแนน และยังขึ้นชาร์ตบิลบอร์ด 200 เป็นอันดับที่ 5ความสำเร็จของภาพยนตร์รายได้ ความสำเร็จของภาพยนตร์. รายได้. ขณะนี้ภาพยนตร์เรื่องนี้ทำรายได้ไปทั้งหมด 804,088,390 ดอลลาร์สหรัฐ สามารถเข้าไปอยู่ในรายชื่อ 50 ภาพยนตร์ที่ทำเงินสูงสุด สร้างสถิติเปิดตัวครั้งแรกในสหรัฐอเมริกาด้วยรายได้กว่า 161.1 ล้านดอลลาร์สหรัฐ ภาพยนตร์ที่เปิดตัวด้วยรายได้สูงสุดตลอดกาลในประวัติศาสตร์อเมริกา และติดอันดับ 1 ใน 5 ภาพยนตร์ที่เปิดตัวสูงที่สุดในประวัติศาสตร์บ๊อกซ์ออฟฟิศ นอกจากนี้ยังสามารถทำรายได้ 110.2 ล้านดอลลาร์สหรัฐ ในวันหยุดของวันขอบคุณพระเจ้า จนขึ้นเป็นภาพยนตร์ที่ทำรายได้สูงที่สุดตลอดกาลในวันขอบคุณพระเจ้ารางวัลภาคต่อ ภาคต่อ. ทางไลออนส์เกท บริษัทจัดจำหน่ายภาพยนตร์นี้ได้ออกมาประกาศว่าจะมีภาคต่อจากภาพยนตร์นี้ตามหนังสือที่ ซูซาน คอลลินส์ ประพันธ์ไว้ มีชื่อว่า "ม็อกกิ้งเจย์" โดยจะแบ่งเป็นสองภาค คือ "เกมล่าเกม 3 ม็อกกิ้งเจย์ ภาค 1" กำหนดฉายในวันที่ 21 พฤศจิกายน พ.ศ. 2557 และ "เกมล่าเกม 3 ม็อกกิ้งเจย์ ภาค 2" กำหนดฉายในวันที่ 20 พฤศจิกายน พ.ศ. 2558 คล้ายกับตอนสุดท้ายของภาพยนตร์ชื่อดังอย่าง แฮร์รี่ พอตเตอร์ และ ทไวไลท์ ที่ตอนจบจะแยกออกเป็นสองภาค ต่อมาในวันที่ 1 พฤศจิกายน พ.ศ. 2555 ไลออนเกทก็ได้มายืนยันว่า ผู้กำกับภาพยนตร์ทั้งสองจะเป็น ฟรานซิส ลอว์เรนซ์ ซึ่งจะถ่ายทำทั้งสองภาคกลับไปกลับมา ภาพยนตร์ภาคต่อจะเริ่มผลิตตั้งแต่วันที่ 16 กันยายน พ.ศ. 2556 และจะสิ้นสุดในวันที่ 20 พฤษภาคม พ.ศ. 2557 ที่บอสตัน แอตแลนตา และ ลอสแอนเจลิส โดยเลียม เฮมส์เวิร์ท ยืนยันว่าการถ่ายภาพยนตร์ เกมล่าเกม 3 ม็อคกิ้งเจย์ ทั้งสองภาค จะเริ่มต้นในเดือนกันยายน พ.ศ. 2556 นอกจากนี้ยังมีนักแสดงใหม่ในทั้งสองภาค ได้แก่ สเตฟ ดอว์สัน รับบทเป็น "แอนนี่ เครสตา" นาตาลี ดอร์มเมอร์ จะรับบทเป็น "เครสสิดา" อีวาน รอสส์ จะรับบทเป็น "เมสซาลา" จูเลียน มัวร์ จะรับบทเป็น "ประธานาธิบดีอัลม่า คอน" ลิลลี่ เรพ จะรับบทเป็น "ผู้บัญชาการลัยม์" พาติน่า มิลเลอร์ จะรับบทเป็น "ผู้บัญชาการเพลโลร์" และ มาเฮอร์เชลล่า จะรับบทเป็น "บ็อกส์"</doc>
