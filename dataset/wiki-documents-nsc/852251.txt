<doc id="852251" url="https://th.wikipedia.org/wiki?curid=852251" title="เทศบาลตำบลโกสุมพิสัย">เทศบาลตำบลโกสุมพิสัย เทศบาลตำบลโกสุมพิสัย เป็นเทศบาลตำบลแห่งหนึ่งในอำเภอโกสุมพิสัย จังหวัดมหาสารคามประวัติ ประวัติ. วันที่ 14 พฤษภาคม พ.ศ. 2499 กระทรวงมหาดไทยได้ประกาศยกฐานะ 3 หมู่บ้าน ได้แก่ บ้านคุ้มกลาง บ้านคุ่มสัวข์ และบ้านคุ้มไต้ ขึ้นเป็นสุขาภิบาลหัวขวางมีประชากรทั้งหมด 4,857 คน ต่อมาเมื่อวันที่ 29 กรกฎาคม พ.ศ. 2523 ได้มีประกาศกระทรวงมหาดไทยเปลี่ยนแปลงแนวเขตสุขาภิบาลขวางใหม่ในราชกิจจานุเบกษา เล่มที่ 97 ตอน 114 ทำให้สุขาภิบาลหัวขวาง ประกอบด้วย หมู่บ้านต่างๆ ได้แก่ หมู่ที่ 1 บ้านคุ้มกลาง หมู่ที่ 2 บ้านคุ้มได้ หมู่ที่ 3 บ้านคุ้มสังข์ หมู่ที่ 10 บ้านคุ้มสังข์ หมู่ที่ 11 บ้านคุ้มใต้ หมู่ที่ 12 บ้านคุ้มสังจ์ และหมู่ที่ 13 บ้านคุ้มกลาง มีเขตพื้นที่ 5.55 ตารางกิโลเมตร ประชากร 10,456 คน จำนวน 2,064 หลังคาเรือน ต่อมาเมื่อวันที่ 24 พฤษภาคม พ.ศ. 2542 สุขาภิบาลได้เปลี่ยนแปลง ฐานะเป็นเทศบาลตำบลหัวขวาง ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542 ซึ่งประกาศในพระราชกิจจานุเบกษา เล่มที่ 116 ตอนที่ 9 ลงวันที่ 24 กุมภาพันธ์ พ.ศ. 2542 มีผลบังคับใช้เมื่อพ้นกำหนด 90 วันนับแต่วันประกาศใช้ในราชกิจจานุเบกษาเป็นต้นไปอาณาเขตอาณาเขต. - ทิศเหนือ ตั้งแต่หลักเขตที่ 1 ซึ่งตั้งอยู่ที่ท่าเขางัว เลียบริมกุดชี ฝั่งทางทิศตะวันออกเฉียงเหนือ และเลียบแม่น้ำชีถึงหลักเขตที่ 2 ซึ่งตั้งอยู่ริมฝั้งแม่น้ำชีฝั่งได้ห่างจากทิศตะวันออกเฉียงเหนือได้ของสะพานข้ามแม่น้ำชีตามแนวแม่น้ำ ระยะ 1,000 เมตร - ทิศใต้ จากหลักเขตที่ 3 เป็นเส้นตรงไปทิศตะวันตกเฉียงเหนือถึงหลักเขตที่ 4 ซึ่งอยู่ริมสายโกสุมพิสัย–โสกขุ่น ตรง กม. 1,500 ไปทางทิศตะวันตกเฉียงเหนือ ระยะ 1,000 เมตร เป็นหลักเขตที่ 5 - ทิศตะวันออก จากหลักเขตที่ 2 เป็นเส้นตรงไปทางทิศตะวันออกเฉียงใต้ถึงหลักเขตที่ 3 ซึ้งตั้งอยู่ริมทางหลวงแผ่นดิน หมายเลข 208 ตอนโกสุมพิสัย – มหาสารคาม ฟากตะวันออกตรง กม. 2,400 - ทิศตะวันตก จากหลักเขตที่ 5 เป็นเส้นตรง ไปทางทิศตะวันออกเฉียงเหนือบรรจบหลักที่ 1 (ปัจจุบันเทศบาลอยู่ในระหว่างปรับปรุงหลังเขตที่ 1)</doc>
