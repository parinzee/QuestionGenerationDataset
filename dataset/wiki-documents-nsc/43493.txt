<doc id="43493" url="https://th.wikipedia.org/wiki?curid=43493" title="ทัวร์ ออฟ สยาม">ทัวร์ ออฟ สยาม การแข่งขันจักรยานทางไกลนานาชาติ ทัวร์ ออฟ สยาม () เป็นการแข่งขันจักรยานทางไกลในประเทศไทย จัดขึ้นเป็นระยะเวลา 1 สัปดาห์ ในช่วงกลางเดือนมกราคม การจัดการแข่งขันดำเนินการโดยสมาคมจักรยานแห่งประเทศไทย ในพระบรมราชูปถัมภ์ และบรรจุอยู่ในปฏิทินของสหพันธ์จักรยานนานาชาติ (Union Cycliste Internationale - UCI) ตั้งแต่ พ.ศ. 2548 โดยผู้ชนะการแข่งขันจะได้รับถ้วยรางวัลพระราชทาน สมเด็จพระเทพรัตนราชสุดาฯ สยามบรมราชกุมารี- ครั้งที่ 1 ทัวร์ ออฟ สยาม 2005 ระยะเวลา 6 วัน ตั้งแต่วันที่ 16 - 21 มกราคม พ.ศ. 2548 ระยะทาง 859.8 กิโลเมตร จากเชียงใหม่ เส้นทางผ่านจังหวัดแพร่ พิษณุโลก เพชรบูรณ์ นครราชสีมา และไปเข้าเส้นชัยที่เขาใหญ่ นครนายก- ครั้งที่ 2 แสงโสม ทัวร์ ออฟ สยาม 2006 ระยะเวลา 7 วัน ตั้งแต่วันที่ 15 - 21 มกราคม พ.ศ. 2549 ระยะทาง 870 กิโลเมตร จากลานพระบรมรูปทรงม้า กรุงเทพมหานคร และพุทธมณฑล เส้นทางผ่านจังหวัดประจวบคีรีขันธ์ ชุมพร ระนอง พังงา และไปเข้าเส้นชัยที่แหลมพรหมเทพ ภูเก็ต- ครั้งที่ 3 ทัวร์ ออฟ สยาม 2007 ระยะเวลา 6 วัน ตั้งแต่วันที่ 20 - 25 มกราคม พ.ศ. 2550 จากจังหวัดสุพรรณบุรี เส้นทางผ่านดอนเจดีย์ กาญจนบุรี เขื่อนศรีนครินทร์ เขื่อนวชิราลงกรณ์ ไปเข้าเส้นชัยที่จังหวัดเพชรบุรี</doc>
