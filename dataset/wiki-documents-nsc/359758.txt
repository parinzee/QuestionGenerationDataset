<doc id="359758" url="https://th.wikipedia.org/wiki?curid=359758" title="ราอุล ไมแรลึช">ราอุล ไมแรลึช ราอุล ฌูแซ ตริงดาดือ ไมแรลึช () เกิดวันที่ 17 มีนาคม ค.ศ. 1983 เป็นนักฟุตบอลชาวโปรตุเกส ปัจจุบันเล่นให้กับสโมสรเฟแนร์บาห์เชในประเทศตุรกี เขาเล่นตำแหน่งกองกลางตัวรุก ไมแรลึชเกิดที่เมืองอาวึช (Aves) ทางภาคเหนือของโปรตุเกส เริ่มต้นค้าแข้งกับทีมในบ้านเกิด ก่อนจะย้ายไปเล่นให้ทีมในลีกสูงสุดอย่างโบอาวิชตาได้ฤดูกาลเศษ และย้ายไปโปร์ตูใน ค.ศ. 2004 เขาแจ้งเกิดได้ที่อึชตาดีอูดูดราเกา ช่วยให้โปร์ตูคว้าทริปเปิลแชมป์ในฤดูกาล 2005/06 เขายิงเชลซีในรอบแพ้คัดออกแชมเปียนส์ลีกด้วยในปีต่อมา เขาพาโปร์ตูคว้าแชมป์ลีกอีก 2 ครั้งในปี 2008 และ 2009 ก่อนที่ผู้จัดการทีมคนใหม่ อังเดร วิลลัช-โบอัช ตกลงขายเขาให้กับลิเวอร์พูลหลังจากเล่นให้โปร์ตูมา 6 ปี หลังจากเริ่มต้นในอังกฤษไม่ดีนัก ไมแรลึชปรับตัวได้ในเดือนมกราคม ค.ศ. 2011 ทำได้ 5 ประตูจาก 6 เกม รวมถึงประตูชัยที่สแตมฟอร์ดบริดจ์ด้วย เขาลงสนามเป็นตัวสำรอง 2 นัดให้ทีมของเคนนี แดลกลีช ก่อนที่เชลซีจะทำสัญญาคว้าตัวไมแรลึชมาจากลิเวอร์พูลด้วยสัญญา 4 ปี ในวันสุดท้ายของการซื้อขายนักเตะในเดือนสิงหาคม ค.ศ. 2011 ไมแรลึชเป็นตัวหลักในทีมชาติยุคของลูอิส เฟลีปี สโกลารี ก่อนจะเข้าสู่การแข่งขันยูโร 2008 ซึ่งเขายิงประตูแรกในนามทีมชาติได้ เขาลงสนามในรอบคัดเลือกฟุตบอลโลก 2010 ทุกนัด และทำประตูได้ด้วยที่แอฟริกาใต้ในเกมถล่มเกาหลีเหนือ 7-0 และผลงานไปเข้าตาลิเวอร์พูล เขายังเป็นตัวหลักในรอบคัดเลือกยูโร 2012 และติดทีมชาติครบ 50 นัดไปแล้ว</doc>
