<doc id="427445" url="https://th.wikipedia.org/wiki?curid=427445" title="สุรสิทธิ์ วงศ์วิทยานันท์">สุรสิทธิ์ วงศ์วิทยานันท์ นายสุรสิทธิ์ วงศ์วิทยานันท์ (เกิด 11 สิงหาคม พ.ศ. 2501) อดีตสมาชิกสภาผู้แทนราษฎรแบบสัดส่วน และอดีตสมาชิกวุฒิสภาประวัติ ประวัติ. สุรสิทธิ์ วงศ์วิทยานันท์ เกิดเมื่อวันที่ 11 สิงหาคม พ.ศ. 2501 เป็นบุตรของนายจั๊ว และนางเล็ก แซ่เตียว มีพี่น้อง 5 คน สำเร็จการศึกษาศิลปศาสตรบัณฑิต สาขาศิลปศาสตร์ และศิลปศาสตรมหาบัณฑิต สาขายุทธศาสตร์การพัฒนา มหาวิทยาลัยราชภัฏนครสวรรค์ สมรสกับนางโชติมา มีบุตร 2 คนงานการเมือง งานการเมือง. อดีตเป็นผู้ใหญ่บ้านหมู่ 5 บ้านปางมะค่า และกำนันตำบลปางมะค่า อำเภอชาณุวรลักษบุรี ตามลำดับ ปี พ.ศ. 2549 ลงสมัครรับเลือกตั้งเป็นสมาชิกวุฒิสภาจังหวัดกำแพงเพชร และได้รับการเลือกตั้งมาเป็นอันดับที่ 1 ด้วยคะแนน 108,888 คะแนน แต่เกิดการรัฐประหาร การรัฐประหาร 19 กันยายน พ.ศ. 2549 จึงยังไม่ได้ปฏิบัติหน้าที่ ต่อมาในการเลือกตั้งสมาชิกสภาผู้แทนราษฎรปี พ.ศ. 2550 นายสุรสิทธิ์สมัครเข้าสังกัดพรรคพลังประชาชน และลงเลือกตั้งแบบสัดส่วน กลุ่มที่ 1 ลำดับที่ 7 ไม่ได้รับการเลือกตั้งในคราวแรก แต่ได้รับเลือกขึ้นมาเป็นสมาชิกสภาผู้แทนราษฎรเมื่อวันที่ 28 พฤศจิกายน พ.ศ. 2551 ในการเลือกตั้งปี พ.ศ. 2554 นายสุรสิทธิ์ย้ายไปลงในระบบเขต ในเขตเลือกตั้งที่ 2 จังหวัดกำแพงเพชร สังกัดพรรคเพื่อไทย แต่ไม่ได้รับการเลือกตั้ง โดยพ่ายให้กับนายปรีชา มุสิกุล จากพรรคประชาธิปัตย์ ต่อมาได้รับการแต่งตั้งเป็นผู้ช่วยเลขานุการรัฐมนตรีว่าการกระทรวงมหาดไทย (ประจำนายชูชาติ หาญสวัสดิ์ รัฐมนตรีช่วยว่าการกระทรวงมหาดไทย) ในรัฐบาลนางสาวยิ่งลักษณ์ ชินวัตร และ ที่ปรึกษารัฐมนตรีช่วยว่าการกระทรวงคมนาคม ตามลำดับสมาชิกสภาผู้แทนราษฎร สมาชิกสภาผู้แทนราษฎร. สุรสิทธิ์ วงศ์วิทยานันท์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 แบบสัดส่วน สังกัดพรรคพลังประชาชนการลงเลือกตั้ง การลงเลือกตั้ง. ในรอบ 10 ปีที่ผ่านมา นายสุรสิทธิ์ลงสมัครรับเลือกตั้ง 2 ครั้ง แบบสัดส่วน 1 ครั้ง แบบแบ่งเขต 1 ครั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นจัตุรถาภรณ์ช้างเผือก (จ.ช.) - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
