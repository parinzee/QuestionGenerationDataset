<doc id="755007" url="https://th.wikipedia.org/wiki?curid=755007" title="อนิพรณ์ เฉลิมบูรณะวงศ์">อนิพรณ์ เฉลิมบูรณะวงศ์ อนิพรณ์ เฉลิมบูรณะวงศ์ ชื่อเล่น แนท (19 มีนาคม พ.ศ. 2537) เป็นมิสยูนิเวิร์สไทยแลนด์ 2558 นางแบบ และนักแสดงชาวไทยประวัติ ประวัติ. อนิพรณ์ เฉลิมบูรณะวงศ์เกิดที่จังหวัดสิงห์บุรี เป็นบุตรคนเล็กของภิญญลักษณ์ เฉลิมบูรณะวงศ์ มารดา มีพี่สาวเป็นนางแบบชื่อ อนิพรรณ หลังบิดามารดาหย่าร้างกัน เธอและพี่สาวจึงอยู่ในการดูแลของสนิทและศรีหลั่น กาวิเศษ ตาและยาย ในวัยเด็ก เธอช่วยมารดาขายของในตลาด เคยเป็นแม่ค้าขายหมูทอด เก็บผักขาย และรับจ้างตามโรงงานช่วงปิดเทอม จนเมื่อศึกษาต่อในระดับอุดมศึกษาจึงคิดหารายได้ด้วยการเดินแบบ และทำงานในห้างสรรพสินค้าในบางโอกาส อนิพรณ์สำเร็จการศึกษาระดับมัธยมศึกษาจากโรงเรียนเขลางค์นคร (ปัจจุบันคือโรงเรียนเตรียมอุดมศึกษาพัฒนาการ เขลางค์นคร) ปัจจุบันกำลังศึกษาอยู่ที่คณะสังคมสงเคราะห์ศาสตร์ มหาวิทยาลัยธรรมศาสตร์ ขณะอนิพรณ์ประกวดนางงามจักรวาล 2015 อนุชา ผาสุข ชายชาวจังหวัดสิงห์บุรี อ้างตนว่าเป็นบิดาของเธอ ซึ่งอนิพรณ์ไม่สามารถยืนยันได้ โดยว่า ไม่เคยพบบิดามาก่อนตั้งแต่จำความได้จึงไม่ทราบการประกวด การประกวด. อนิพรณ์ เฉลิมบูรณะวงศ์ ได้ครองตำแหน่งมิสยูนิเวิร์สไทยแลนด์ 2558 เมื่อวันที่ 18 กรกฎาคม พ.ศ. 2558 ที่รอยัลพารากอนฮอลล์ สยามพารากอน และเป็นตัวแทนสาวไทยไปประกวดนางงามจักรวาล 2015 จัดขึ้นที่ลาสเวกัส รัฐเนวาดา สหรัฐอเมริกา เธอเข้ารอบ 10 คนสุดท้าย และคว้ารางวัลชุดประจำชาติยอดเยี่ยมผลงานซีรีส์ละครมิวสิกวิดีโอรางวัล</doc>
