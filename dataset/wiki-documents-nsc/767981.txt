<doc id="767981" url="https://th.wikipedia.org/wiki?curid=767981" title="จันนี อินฟันตีโน">จันนี อินฟันตีโน จันนี อินฟันตีโน (; ) เกิดเมื่อวันที่ 30 มีนาคม พ.ศ. 2513 เป็นผู้บริหารฟุตบอลชาวสวิส-อิตาลี และเป็นประธานสหพันธ์ฟุตบอลระหว่างประเทศ (ฟีฟ่า) คนปัจจุบันประวัติ ประวัติ. อินฟันตีโนเกิดเมื่อวันที่ 23 มีนาคม 2513 ที่ประเทศสวิตเซอร์แลนด์ มีเชื้อสายอิตาลีจากแคว้นกาลาเบรียและแคว้นลอมบาร์เดีย จบการศึกษาวิชากฎหมายจากมหาวิทยาลัยฟรีบูร์ เขาสามารถพูดภาษาอิตาลี ภาษาฝรั่งเศส และภาษาเยอรมันได้อย่างคล่องแคล่ว และยังรู้ภาษาอังกฤษ ภาษาสเปน และภาษาอาหรับด้วยอาชีพยูฟ่า อาชีพ. ยูฟ่า. อินฟันตีโนได้เริ่มทำงานกับสหภาพสมาคมฟุตบอลยุโรป (ยูฟ่า) เมื่อเดือนสิงหาคม 2543 ก่อนจะได้รับการแต่งตั้งให้เป็นผู้อำนวยการฝ่ายกฎหมายและใบอนุญาตสโมสรเมื่อเดือนมกราคม 2547 และได้รับแต่งตั้งให้เป็นรองเลขาธิการทั่วไปเมื่อปี 2550 ต่อมาได้รับแต่งตั้งให้เป็นเลขาธิการทั่วไปต่อจากเดวิด เทย์เลอร์ ชาวอังกฤษเมื่อวันที่ 1 ตุลาคม 2552ฟีฟ่า ฟีฟ่า. อินฟันตีโนได้รับการแต่งตั้งให้เป็นหนึ่งในคณะกรรมการปฏิรูปองค์กรของฟีฟ่าและได้รับการสนับสนุนให้ลงสมัครชิงตำแหน่งประธานฟีฟ่าเมื่อวันที่ 26 ตุลาคม 2558 และได้รับการเลือกตั้งให้ดำรงตำแหน่งประธานฟีฟ่าคนที่ 9 เมื่อวันที่ 26 กุมภาพันธ์ 2559 ด้วยคะแนนเสียง 115 เสียงเอาชนะชีคซัลมาน บิน อิบรอฮีม บิน เคาะลีฟะฮ์ที่ได้คะแนนเสียง 88 เสียง</doc>
