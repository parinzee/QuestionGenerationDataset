<doc id="44212" url="https://th.wikipedia.org/wiki?curid=44212" title="พันธุ์สวลี กิติยากร">พันธุ์สวลี กิติยากร ท่านผู้หญิงพันธุ์สวลี กิติยากร (พระยศเดิม: หม่อมเจ้าพันธุ์สวลี ยุคล; ประสูติ: 24 กันยายน พ.ศ. 2476) ภริยาของหม่อมราชวงศ์อดุลกิติ์ กิติยากร เป็นพระมารดาของพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ และพระอัยยิกาในพระเจ้าหลานเธอ พระองค์เจ้าพัชรกิติยาภา พระราชนัดดาพระองค์ใหญ่ในพระบาทสมเด็จพระปรมินทรมหาภูมิพลอดุยเดชประวัติ ประวัติ. ท่านผู้หญิง พันธุ์สวลี กิติยากร ประสูติเมื่อวันที่ 24 กันยายน พ.ศ. 2476 มีฐานันดรศักดิ์เดิมว่า "หม่อมเจ้าพันธุ์สวลี ยุคล" พระธิดาในพระเจ้าวรวงศ์เธอ พระองค์เจ้าภาณุพันธ์ยุคล และหม่อมหลวงสร้อยระย้า ยุคล (สกุลเดิม: สนิทวงศ์) สำเร็จการศึกษาระดับมัธยมศึกษาจากโรงเรียนราชินี เมื่อ พ.ศ. 2493 แล้วทรงศึกษาต่อที่ประเทศอังกฤษ ท่านผู้หญิง พันธุ์สวลี เป็นเชษฐภคินีของหม่อมเจ้าฐิติพันธ์ ยุคล (ท่านชายกบ), หม่อมเจ้ารังษีนภดล ยุคล (ท่านหญิงอ๋อย) นอกจากนี้ยังทรงมีอนุชาและขนิษฐาต่างหม่อมมารดาคือ หม่อมเจ้าภูริพันธุ์ ยุคล (ท่านชายเป๋อ) และ หม่อมเจ้านวพรรษ์ ยุคล (ท่านชายปีใหม่) และหม่อมเจ้าหญิงภานุมา ยุคล (ท่านหญิงหญิง)สมรส สมรส. หม่อมเจ้าพันธุ์สวลี ยุคล ทรงลาออกจากฐานันดรศักดิ์แห่งราชวงศ์ เมื่อวันที่ 31 กรกฎาคม พ.ศ. 2499 เพื่อเสกสมรสกับหม่อมราชวงศ์อดุลกิติ์ กิติยากร พระเชษฐาในสมเด็จพระนางเจ้าสิริกิติ์ พระบรมราชินีนาถ เมื่อวันที่ 4 เมษายน พ.ศ. 2499 มีธิดา 2 คน คือ1. หม่อมหลวงโสมสวลี กิติยากร (ประสูติ: 13 กรกฎาคม พ.ศ. 2500) ต่อมาได้รับสถาปนาเป็น พระเจ้าวรวงศ์เธอ พระองค์เจ้าโสมสวลี พระวรชายาฯ, พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ อภิเษกสมรสกับสมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชธิดา 1 พระองค์ 2. หม่อมหลวงสราลี กิติยากร (เกิด: 8 เมษายน พ.ศ. 2509) สมรสกับธีรเดช จิราธิวัฒน์ มีบุตร 2 คนเครื่องราชอิสริยาภรณ์ลำดับสาแหรก</doc>
