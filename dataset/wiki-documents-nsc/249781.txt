<doc id="249781" url="https://th.wikipedia.org/wiki?curid=249781" title="ออฟเดอะวอลล์ (อัลบั้ม)">ออฟเดอะวอลล์ (อัลบั้ม) ออฟเดอะวอลล์ () เป็นผลงานสตูดิโออัลบั้มชุดที่ 5 ของนักร้องชาวอเมริกัน ไมเคิล แจ็กสัน เป็นผลงานอัลบั้มเปิดตัวของเขากับสังกัดค่ายเพลงอีพิกเรคคอร์ด ออกวางขายเมื่อวันที่ 10 สิงหาคม ค.ศ. 1979 อัลบั้มนี้เป็นผลสืบเนื่องมาจากผลงานการแสดงภาพยนตร์ของเขาเรื่อง The Wiz ที่ได้รับกระแสตอบรับที่ดี ขณะที่ทำงานด้วยกันในโครงการภาพยนตร์นี้ แจ็กสันและควินซี โจนส์ ก็รู้จักกัน และโจนส์ก็เห็นด้วยว่าอยากจะทำงานด้วยกันกับแจ็กสันในผลงานอัลบั้มเพลงการบันทึกเสียงทำในระหว่างเดือนธันวาคม ค.ศ. 1978 และมิถุนายน ค.ศ. 1979 ที่อัลเลนเซนซ์ เวสต์เลกเรคอร์ดดิงสตูดิโอ และเชโรกีสตูดิโอ ในลอสแอนเจลิส รัฐแคลิฟอร์เนีย แจ็กสันทำงานร่วมกับนักเขียนเพลงและนักร้องหลายคน อย่างพอล แม็กคาร์ตนีย์ สตีวี วันเดอร์ และร็อด เทมเพอร์ตัน อัลบั้มนี้ มี 5 เพลงถูกทำเป็นซิงเกิล และ 3 เพลง ได้รับการปล่อยตัวมิวสิกวีดีโอ แจ็กสันเขียน 3 เพลงของตัวเอง หนึ่งในนั้นประกอบด้วยซิงเกิลอันดับ 1 "Don't Stop 'til You Get Enough" ซึ่งเป็นซิงเกิลเปิดตัวเพลงแรกภายใต้สังกัดอีพิกเรคคอร์ด และได้รับรางวัลแกรมมี่ ผลงานชุดนี้แตกต่างจากผลงานก่อนที่เขาทำงานร่วมกับโมทาวน์ โดยรูปแบบที่กลั่นกรองออกมานั้น เกี่ยวข้องกับการหลีกหนี ปลดปล่อย ความเหงาและโรแมนติก นักวิจารณ์หลายคนตั้งข้อสังเกตว่า งานนี้เป็นแนวเพลงฟังก์ ดิสโก้ ดนตรีโซล ซอฟต์ร็อก แจ๊ส และบัลลาดป็อป แจ็กสันได้เสียงวิจารณ์ที่ดีในเรื่องการร้องในอัลบั้มนี้ และยังเพิ่มเสียงตอบรับที่ดีด้วยการได้รับรางวัลแกรมมี่ครั้งแรกของเขา ตั้งแต่มีผลงานมาในยุคทศวรรษ 1970 กับผลงาน ออฟเดอะวอลล์ นี้ แจ็กสันกลายเป็นศิลปินเดี่ยวคนแรกที่มี 4 ซิงเกิ้ลจากอัลบั้มเดียวกัน ติดท็อป 10 บนบิลบอร์ดฮ็อต 100 อัลบั้มประสบความสำเร็จด้านยอดขายอย่างมาก ปัจจุบันมียอดขายระดับ 8 แผ่นเสียงทองคำขาวในสหรัฐอเมริกา ขายได้มากกว่า 20 ล้านชุดทั่วโลก และได้จัดอันดับอยู่ในอัลบั้มเพลงทั่วโลกที่มียอดขายสูงสุดตลอดกาล อัลบั้มนำกลับนำมาขายใหม่ใสรูปแบบรีอิชชู สเปเชียลเอดิชัน เมื่อ 16 ตุลาคม ค.ศ. 2001 โดยค่ายโซนี ในปี 2003 อัลบั้มนี้ติดอันดับ 68 ของนิตยสารโรลลิงสโตนในหัวข้อ 500 อันดับอัลบั้มยอดเยี่ยมที่สุดตลอดกาล The National Association of Recording Merchandisers ยังจัดอันดับ อยู่ที่อันดับ 80 ในหัวข้อ Definitive 200 Albums of All Time ในปี 2008 อัลบั้มนี้ยังได้รับบันจุชื่ออยู่ในแกรมมี่ฮอลออฟเฟม และได้รับการนำกลับมาขายใหม่ในวันที่ 26 กุมภาพันธ์ ค.ศ 2016 ออลมิวสิก ยังให้ความคิดเห็นยกย่องอัลบั้มนี้สำหรับบทบาทในศตวรรษที่ 21 อีกด้วย อัลบั้ม กับมาวางจําหน่ายอีกครั้ง ในวันที่ 26 กุมภาพันธ์ ในปี 2016 เป็น รูปแบบ ป็อปอัฟอัลบั้มรายชื่อเพลง</doc>
