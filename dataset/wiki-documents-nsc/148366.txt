<doc id="148366" url="https://th.wikipedia.org/wiki?curid=148366" title="สนามกีฬาเม็สตัลยา">สนามกีฬาเม็สตัลยา สนามกีฬาเม็สตัลยา () เป็นสนามฟุตบอลแห่งหนึ่งในเมืองบาเลนเซีย แคว้นบาเลนเซีย ประเทศสเปน สนามแห่งนี้เป็นสนามเหย้าของสโมสรฟุตบอลบาเลนเซีย มีความจุประมาณ 55,000 ที่นั่ง โดยได้รับการจัดอันดับให้เป็นสนามที่ใหญ่เป็นอันดับ 5 ของสเปน มีชื่อเสียงในเรื่องของอัฒจันทร์ที่สูงชันและเป็นสนามที่มีบรรยากาศข่มขวัญคู่ต่อสู้มากที่สุดในยุโรปเลยก็ว่าได้ ในอนาคตอันใกล้ สโมสรฟุตบอลบาเลนเซียมีโครงการจะย้ายสนามเหย้าไปยังนอว์เม็สตัลยาอันเป็นสนามแห่งใหม่ที่มีความจุถึง 75,000 ที่นั่ง โดยมีที่ตั้งอยู่ที่บาเลนเซียตะวันตกเฉียงเหนือ</doc>
