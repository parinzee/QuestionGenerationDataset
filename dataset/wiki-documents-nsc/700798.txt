<doc id="700798" url="https://th.wikipedia.org/wiki?curid=700798" title="รักเดียวของเจนจิรา">รักเดียวของเจนจิรา รักเดียวของเจนจิรา เป็นละครโทรทัศน์ไทย แนว ดราม่า-โรแมนติก สร้างจากบทประพันธ์ของ นิดา ที่ดัดแปลงจากนวนิยายอมตะเรื่อง Jane Eyre ของ Charlotte Bronte ถูกนำมาสร้างเป็นละครโทรทัศน์ทาง สถานีวิทยุโทรทัศน์ไทยทีวีสีช่อง 3 ถึง 2 ครั้ง ครั้งแรกเมื่อปี พ.ศ. 2539 ผลิตโดยบริษัท Remind Production โดย วรายุฑ มิลินทจินดา ร่วมกับ การบินไทย จำกัด (มหาชน) จำกัด บทโทรทัศน์โดย ยิ่งยศ ปัญญา กำกับการแสดงโดย ชูศักดิ์ สุธีรธรรม นำแสดงโดย วิลลี่ แมคอินทอช, ศิริลักษณ์ ผ่องโชค, นฤมล พงษ์สุภาพ, กรองทอง รัชตะวรรณ, ทัดทรวง มณีจันทร์, ญาณี จงวิสุทธิ์ และนำกลับมาสร้างใหม่อีกครั้งในปี พ.ศ. 2562 ผลิตโดยบริษัท ถนัดละคร จำกัด บทโทรทัศน์ กำกับการแสดงโดย ยุทธนา ลอพันธุ์ไพบูลย์ ขณะนี้อยู่ในขั้นตอนของการเตรียมงานและวางตัวนักแสดงเรื่องย่อ เรื่องย่อ. เจนจิรา เด็กสาวผู้เข้มแข็งที่ต้องต่อสู้กับโชคชะตามาตั้งแต่ยังเล็ก ชีวิตในช่วงวัยเด็กในฐานะเด็กกำพร้าที่บิดา มารดาได้เสียชีวิตจากไปด้วยอุบัติเหตุ เธอได้รับการเลี้ยงดูจาก นายพินิจ ผู้เป็นลุง จากความเจ็บป่วยจนถึงแก่ชีวิตของนายพินิจ ทำให้เจนจิรานั้นอยู่ภายใต้การดูแลของ นางยุพา ผู้เป็นป้าสะใภ้ที่มีจิตใจคับแคบและเห็นแก่ตัว นางยุพาและลูกๆ คือ พงษ์พินิจ และ พิศพรรณ ล้วนแต่แสดงท่าทีที่ไม่เป็นมิตรและหาทางกลั่นแกล้งทำร้ายความรู้สึกของเจนจิราเสมอ จากการเลี้ยงดูด้วยความกดขี่ของนางยุพา และการกลั่นแกล้งของลูกพี่ลูกน้องอย่างพงษ์พินิจและแพรพรรณ ก็ทำให้เจนจิรานั้นได้ตัดสินใจที่จะรับโอกาสในการไปศึกษาต่อในโรงเรียนประจำ ซึ่งเปิดโอกาสให้เด็กกำพร้า และเด็กๆ จากครอบครัวที่มีฐานะยากจนได้เข้าไปศึกษาและใช้ชีวิตในฐานะนักเรียนประจำ ซึ่งโรงเรียนที่สร้างขึ้นเพื่อให้โอกาสกับเด็กผู้ยากไร้แห่งนี้นั้นได้รับการสนับสนุนในด้านเงินทุนจากมหาเศรษฐีผู้ไม่เคยเปิดเผยชื่อ จากการศึกษาและใช้ชีวิตในโรงเรียนแห่งนี้ทำให้เจนจิรานั้นได้รับการปลูกฝัง และมีความใฝ่ฝันที่จะเปิดโรงเรียนเพื่อที่จะสอนเด็กๆ ที่มีความยากไร้ให้มีโอกาสที่ดีในชีวิตเหมือนกับเธอที่เคยได้รับโอกาสจากโรงเรียนแห่งนี้ ซึ่งหลังจากสำเร็จการศึกษาในระดับอุดมศึกษา เจนจิราได้รับจดหมายจาก นางศีลา ผู้เป็นแม่บ้านของคุ้มทิฆัมพรที่ได้เขียนตอบรับคำประกาศในการสมัครงานของเจนจิรา โดยนางศีลาได้แจ้งต่อเธอว่า จ้าวรังสิมันตุ์ ผู้เป็นทายาทแห่งคุ้มทิฆัมพร มีความต้องการที่จะว่าจ้างเธอให้ไปสอนหนังสือเด็กผู้หญิงคนหนึ่งที่มีชื่อว่า อรยา ในแบบอยู่ประจำ ซึ่งหลังจากการเสียชีวิตของสายจิตผู้เป็นเพื่อนรัก และการเปลี่ยนแปลงในตำแหน่งครูใหญ่ของทางโรงเรียน ก็ทำให้เจนจิราได้ตัดสินใจที่จะตอบรับการว่าจ้างครั้งนี้ โดยไม่รู้เลยว่าที่คุ้มทิฆัมพรแห่งนี้นั้นกำลังมีใครคนหนึ่งที่กำลังเฝ้ารอคอยการมาถึงของเธอ ที่คุ้มทิฆัมพรที่ยิ่งใหญ่สวยงาม เจนจิราได้พบกับจ้าวรังสิมันตุ์ผู้เข้มแข็ง เงียบขรึม และเก็บความรู้สึก ในความใกล้ชิดจนผูกพันขึ้นเป็นความรัก เจนจิราได้ค้นพบว่าในแววตาของจ้าวรังสิมันตุ์ผู้เป็นชายคนรักนั้น มีความเศร้าและความเจ็บปวดจากเรื่องราวในอดีตที่แฝงอยู่ภายใน ซึ่งจากเหตุการณ์และเรื่องราวลึกลับในคุ้มทิฆัมพรที่การเปิดเผยถึงความจริงทั้งหมด ก็ทำให้เจนจิราที่ได้รู้ความจริงถึงอดีตลึกลับของจ้าวรังสิมันต์ได้ตัดสินใจที่จะออกเดินทางไปสู่โลกกว้างอีกครั้งหนึ่ง โดยไม่เคยรู้เลยว่าในการพบกันอีกครั้ง ดวงตาของจ้าวรังสิมันตุ์ได้มืดบอดลงไปจากเหตุการณ์เพลิงไหม้ที่คุ้มทิฆัมพร ซึ่งได้เกิดขึ้นจากความคลุ้งคลั่งของนางมะนิก สาวใช้คนสนิทของ สิรีศุภยา เจ้าสาวปริศนาผู้วิกลจริตของจ้าวรังสิมันตุ์ ซึ่งหลังจากรับรู้ถึงชะตากรรมที่น่าเศร้าของรังสิมันตุ์ เจนจิราได้ตัดสินใจที่จะกลับคืนมายังคุ้มทิฆัมพรเพื่อช่วยดูแลให้กำลังใจ และเป็นดวงตาให้กับจ้าวรังสิมันตุ์ผู้ซึ่งเป็นรักแรกและรักเดียวของเธอข้อมูลรายชื่อนักแสดงเพลงประกอบละคร เพลงประกอบละคร. เพลงประกอบละครโทรทัศน์เรื่อง "รักเดียวของเจนจิรา" ออกวางจำหน่ายในรูปแบบ เทป และซีดี เมื่อปีพ.ศ. 2539 หลังจากละครออกอากาศ จัดจำหน่ายโดย บริษัท เออร์ซ่า แมเจอร์ จำกัด- รายชื่อเพลง- เพลง เพราะมีเธอ (ในโลกใบนี้) - ศิลปิน แซน เทพิน เลี่ยมอยู่ - เพลง แค่มีเธอคนเดียว - ศิลปิน แซน เทพิน เลี่ยมอยู่ - เพลง อยากให้เธอรู้ - ศิลปิน เก่ง ธัญลักษณ์ อภินาคพงศ์ - เพลง จะรักใครได้อีก - ศิลปิน สุเมธ องอาจลำดับรายการโทรทัศน์</doc>
