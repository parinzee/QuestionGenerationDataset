<doc id="62877" url="https://th.wikipedia.org/wiki?curid=62877" title="เจ้าหญิงมาร์กาเรตแห่งคอนน็อต">เจ้าหญิงมาร์กาเรตแห่งคอนน็อต เจ้าหญิงมาร์กาเรตแห่งคอนน็อต (Princess Margaret of Connaught; มาร์กาเร็ต วิกตอเรีย ชาร์ล็อต ออกัสตา นอร่าห์ ภายหลังคือ มกุฎราชกุมารีแห่งสวีเดน; 15 มกราคม พ.ศ. 2425 - 1 พฤษภาคม พ.ศ. 2463) เป็นพระธิดาพระองค์ใหญ่ในเจ้าชายอาร์เธอร์ ดยุกแห่งคอนน็อตและสแตรธเอิร์น พระราชโอรสพระองค์ที่สามในสมเด็จพระราชินีนาถวิกตอเรียแห่งสหราชอาณาจักรและ เจ้าชายอัลเบิร์ต พระราชสวามี กับ เจ้าหญิงหลุยส์ มาร์กาเรเทแห่งปรัสเซีย พระองค์ทรงดำรงพระอิสริยยศเจ้าหญิงแห่งสหราชอาณาจักรบริเตนใหญ่และไอร์แลนด์ และมีพระนามลำลองในหมู่พระญาติสนิทและพระสหายว่า "เดซี่"พระชนม์ชีพในวัยเยาว์ พระชนม์ชีพในวัยเยาว์. เจ้าหญิงทรงเข้ารับบัปติสมาที่หอสวดมนต์ของราชวงศ์ในปราสาทวินด์เซอร์วันที่ 11 มีนาคม พ.ศ. 2425 โดยอาร์ชิบัลด์ เท็ต อาร์ชบิชอปแห่งแคนเทอร์เบอรี โดยมีพระบิดาและพระมารดาทูนหัว คือ สมเด็จพระราชินีนาถวิกตอเรีย จักรพรรดิและจักรพรรดินีแห่งเยอรมนี มกุฎราชกุมารีแห่งเยอรมนี เจ้าชายและเจ้าหญิงคาร์ลแห่งปรัสเซีย และเจ้าชายแห่งเวลส์ ต่อมาพระองค์ก็ได้ทรงเข้าพิธีมหาสนิทในสถานที่แห่งเดียวกันนี้เมื่อเดือนมีนาคม พ.ศ. 2441 ซึ่งแสดงว่าทรงเจริญพระชนม์สู่วัยที่จะอภิเษกสมรสได้แล้ว ก่อนที่จะอภิเษกสมรส เจ้าหญิงทรงดำรงพระอิสริยยศ เจ้าหญิงมาร์กาเรตแห่งคอนน็อตอภิเษกสมรส อภิเษกสมรส. เมื่อเจ้าหญิงมาร์กาเร็ตแห่งคอนน็อตมีพระชนมายุ 23 พรรษา และ เจ้าหญิงแพทริเซียแห่งคอนน็อต พระขนิษฐาองค์เล็กมีพระชนมายุ 18 พรรษา ทั้งสองพระองค์ทรงเป็นหนึ่งในเจ้าหญิงที่ทรงพระสิริโฉมงดงามและน่าพึงประสงค์ที่สุดในยุโรป สมเด็จพระเจ้าเอ็ดเวิร์ดที่ 7 พระปิตุลาของเจ้าหญิงทั้งสองได้มีพระประสงค์ให้พระราชนัดดาอภิเษกสมรสกับกษัตริย์หรือมกุฎราชกุมารในประเทศหนึ่งของยุโรป เมื่อเดือนมกราคม พ.ศ. 2448 ดยุกและดัชเชสแห่งคอนน็อตเสด็จเยือนประเทศโปรตุเกส ซึ่งทรงได้รับการถวายการต้อนรับจากสมเด็จพระราชาธิบดีคาร์ลอสแห่งโปรตุเกสและสมเด็จพระราชินีอาเมเลีย โดยมีพระราชโอรสทั้งสองพระองค์คือ เจ้าชายหลุยส์ ฟิลิเป ดยุกแห่งบรากันซา และ เจ้าชายมานูเอล ทรงรับรองเจ้าหญิงอังกฤษทั้งสองที่โดยเสด็จมาด้วย ชาวโปรตุเกสคาดหวังว่าหนึ่งในเจ้าหญิงแห่งคอนน็อตจะทรงเป็นสมเด็จพระราชินีแห่งโปรตุเกสในอนาคต จากนั้นครอบครัวคอนน็อตก็ได้เสด็จเยือนประเทศสเปน ที่ได้คาดการณ์กันไว้ว่าเจ้าหญิงแพทริเซียจะเป็นพระมเหสีในอนาคตของสมเด็จพระราชาธิบดีอัลฟองโซที่ 13 แต่ความหวังเหล่านั้นก็ไม่ได้กลายเป็นความจริงขึ้นมาเลย ทั้งเจ้าหญิงมาร์กาเร็ตและเจ้าหญิงแพทรเซียทรงมีโชคชะตาอย่างอื่นรอคอยอยู่ข้างหน้า ครอบครัวคอนน็อตเสด็จต่อไปยังประเทศอียิปต์และซูดาน ที่กรุงไคโรทุกพระองค์ได้ทรงพบกับเจ้าชายกุสตาฟ อดอล์ฟแห่งสวีเดน ซึ่งในเวลาต่อมาเสด็จขึ้นครองราชสมบัติเป็นสมเด็จพระราชาธิบดีกุสตาฟที่ 6 อดอล์ฟแห่งสวีเดน พระราชนัดดาในสมเด็จพระราชาธิบดีออสการ์ที่ 2 แห่งสวีเดน ทั้งเจ้าชายกุสตาฟและเจ้าหญิงมาร์กาเร็ตทรงตกหลุมรักกันตั้งแต่แรกเห็น เจ้าชายทรงขออภิเษกกับเจ้าหญิงได้งานเลี้ยงพระกระยาหารค่ำที่จัดโดยลอร์ดโครเมอร์ที่สถานกงสุลอังกฤษ ณ กรุงไคโร และทรงได้รับการตอบตกลง ส่วนเจ้าหญิงทรงรักเจ้าชายอย่างหมดพระทัย ดังนั้นพระชนกและพระชนนีจึงทรงปลื้มปีติแม้ว่าเจ้าชายมีพระชนมายุอ่อนกว่าเจ้าหญิงสิบเดือน เจ้าชายกุสตาฟทรงมีสายพระเนตรสั้นและทรงสวมแว่นตา พระองค์ทรง"มีรูปร่างสูงโปร่ง พระฉวีสีเข้ม ทรงมีการศึกษาดี รักเสียงดนตรี ทรงเป็นนักแม่นปืน และนักเต้นที่เก่งกาจมาก" เจ้าชายกุสตาฟและเจ้าหญิงมาร์กาเร็ตทรงอภิเษกสมรสกันเมื่อวันที่ 15 มิถุนายน พ.ศ. 2448 ณ โบสถ์เซนต์จอร์จ ปราสาทวินด์เซอร์ พระองค์เป็นพระชายาพระองค์แรกในเจ้าชายกุสตาฟ อดอล์ฟแห่งสวีเดน ที่ต่อมาทรงเป็นสมเด็จพระราชาธิบดีกุสตาฟที่ 6 อดอล์ฟแห่งสวีเดน ในวันที่ 15 มิถุนายน พ.ศ. 2448 เมื่อสมเด็จพระราชาธิบดีกุสตาฟที่ 5 เสวยราชสมบัติในปี พ.ศ. 2450 สองพระองค์ก็ทรงเป็นมกุฎราชกุมารและมกุฎราชกุมารีแห่งสวีเดน พระนามของเจ้าหญิงเป็นที่รู้จักในภาษาสวีเดนว่า มาร์กาเรทา (โดยทรงดำรงพระอิสริยยศ มกุฎราชกุมารีแห่งสวีเดน) เจ้าหญิงมาร์กาเรตจึงเป็นพระอัยยิกาในสมเด็จพระราชาธิบดีคาร์ลที่ 16 กุสตาฟแห่งสวีเดน สมเด็จพระราชินีนาถมาร์เกรเธอที่ 2 และเจ้าหญิงอันเนอ-มารีแห่งเดนมาร์ก อดีตสมเด็จพระราชินีแห่งกรีซสมครามโลกครั้งที่ 1 สมครามโลกครั้งที่ 1. ในช่วงสงครามโลกครั้งที่ 1 เจ้าหญิงได้ทรงก่อตั้งสมาคมเย็บปักขึ้นในประเทศสวีเดนเพื่อสนับสนุนกาชาด เมื่อจำนวนพาราฟินที่มีอยู่เหลือน้อยลง ก็ทรงจัดการรวบรวมเทียนมาจากที่ต่างๆ มากมาย และในปี พ.ศ. 2460 พระองค์ทรงได้สร้างแบบแผนในการฝึกงานให้กับสตรีเพื่อทำงานให้กับประเทศชาติ นอกจากนี้ก็ยังทรงเป็นผู้สร้างความสมานฉันท์ในหมู่พระญาติที่แบ่งเป็นฝ่ายช่วงระหว่างสงคราม ด้วยพระกรุณาของเจ้าหญิง จดหมายส่วนตัวต่างๆ ก็ส่งออกไปได้และการสืบร่องรอยทหารผู้สูญหายในการปฏิบัติหน้าที่ก็เป็นไปอย่างราบรื่น พระองค์ทรงงานหนักในพระราชกรณียกิจที่เกี่ยวข้องกับเชลยศึกต่างๆ มากมายด้วยเช่นกันปลายพระชนม์ชีพ ปลายพระชนม์ชีพ. ในวันที่ 1 พฤษภาคม พ.ศ. 2463 เจ้าหญิงได้สิ้นพระชนม์อย่างกะทันหันเมื่อเกิดการติดเชื้อหลังจากการผ่าต้ดปุ่มกกหูออกจากกระดูกขมับ โดยขณะนั้นก็กำลังทรงพระครรภ์ที่ 6ได้แปดเดือน ณ พระราชวังหลวง กรุงสต็อกโฮล์มพระอิสริยยศ และ เครื่องราชอิสริยาภรณ์พระอิสริยยศพระอิสริยยศ และ เครื่องราชอิสริยาภรณ์. พระอิสริยยศ. - พ.ศ. 2425 - พ.ศ. 2448: เจ้าหญิงมาร์กาเร็ตแห่งคอนน็อต (Her Royal Highness Princess Margaret of Connaught) - พ.ศ. 2448 - พ.ศ. 2450: เจ้าหญิงมาร์กาเรทาแห่งสวีเดน ดัชเชสแห่งสกาเนีย (Her Royal Highness Princess Margareta of Sweden, Duchess of Scania) - พ.ศ. 2450 - พ.ศ. 2463: มกุฎราชกุมารีแห่งสวีเดน (Her Royal Highness The Crown Princess of Sweden)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์วิกตอเรียและอัลเบิร์ต ชั้นที่ 1 (Lady of the Royal Order of Victoria and Albert) - เครื่องราชอิสริยาภรณ์ดาราแห่งอินเดีย ชั้นที่ 3 (Companion of the Order of the Star of India) - เครื่องราชอิสริยาภรณ์นักบุญจอห์นแห่งเยรูซาเล็ม ชั้นที่ 2 (Dame of Justice of the Order of St. John of Jerusalem)พระโอรสและธิดาพระโอรสและธิดา. - เจ้าชายกุสตาฟ อดอล์ฟ ดยุกแห่งเวสเตร์บอตเติน (กุสตาฟ อดอล์ฟ ออสการ์ เฟรเดริค อาร์เธอร์ เอ็ดมันด์; 22 เมษายน พ.ศ. 2449 - 26 มกราคม พ.ศ. 2490) สิ้นพระชนม์จากอุบัติเหตุทางเครื่องบินที่เมืองคาสทรุป ประเทศเดนมาร์ก- อภิเษกสมรสเมื่อในวันที่ 20 ตุลาคม พ.ศ. 2475 ณ เมืองโคบูร์ก กับ เจ้าหญิงซิบิลลา คัลมา มารี อลิซ บาธิลดิส ฟีโอดอราแห่งแซ็กซ์-โคบูร์กและก็อตธา (18 มกราคม พ.ศ. 2451 - 28 พฤศจิกายน พ.ศ. 2515) มีพระธิดา 4 พระองค์และพระโอรส 1 พระองค์ - เป็นพระราชบิดาในสมเด็จพระราชาธิบดีคาร์ลที่ 16 กุสตาฟแห่งสวีเดน - เจ้าฟ้าชายซิกวาร์ดแห่งสวีเดน ดยุกแห่งอัปป์ลันด์ (ซิกวาร์ด ออสการ์ เฟรเดริค; 7 มิถุนายน พ.ศ. 2450 - 4 กุมภาพันธ์ พ.ศ. 2545)- ทรงสละพระอิสริยยศเจ้าชายแห่งสวีเดนและทรงใช้ราชสกุลเบอร์นาด็อต (เนื่องจากการอภิเษกกับหญิงสาวสามัญชน) เมื่อวันที่ 8 มีนาคม พ.ศ. 2477 - ทรงได้รับการสถาปนาเป็น เคานต์เบอร์นาด็อตแห่งวิสบอร์ก จากสมเด็จเจ้าฟ้าหญิงแกรนด์ดัชเชสแห่งลักเซ็มเบิร์ก ในวันที่ 2 กรกฎาคม พ.ศ. 2494 - อภิเษกสมรสครั้งแรกในวันที่ 8 มีนาคม พ.ศ. 2477 ณ กรุงลอนดอน ทรงหย่าร้างวันที่ 14 ตุลาคม พ.ศ. 2486 กับ เอริกา มาเรีย เรจินา โรซาลี แพ็ทเซ็ค (12 กรกฎาคม พ.ศ. 2454 - 30 กรกฎาคม พ.ศ. 2550) - อภิเษกสมรสครั้งที่สองในวันที่ 26 ตุลาคม พ.ศ. 2486 ณ กรุงโคเปนเฮเกน ต่อมาทรงหย่าร้างเดือนมิถุนายน พ.ศ. 2504 กับ ซอนยา เฮเลนา ร็อบเบิร์ต (12 ตุลาคม พ.ศ. 2452 - 21 เมษายน พ.ศ. 2547) มีพระโอรสหนึ่งพระองค์ - อภิเษกสมรสครั้งที่สามในวันที่ 30 กรกฎาคม พ.ศ. 2504 ณ กรุงสต็อกโฮล์ม กับ กุลลัน แมรี่แอนน์ ลินด์เบิร์ก (เกิด 15 กรกฎาคม พ.ศ. 2467) - อิงกริดแห่งสวีเดน สมเด็จพระราชินีเจ้าแห่งเดนมาร์ก (อิงกริด วิกตอเรีย โซเฟีย หลุยส์ มาร์กาเรทา; 28 มีนาคม พ.ศ. 2453 - 7 พฤศจิกายน พ.ศ. 2543)- อภิเษกสมรสเมื่อในวันที่ 24 พฤษภาคม พ.ศ. 2478 ณ กรุงสต็อกโฮล์ม กับ สมเด็จพระราชาธิบดีเฟรเดริคที่ 9 แห่งเดนมาร์ก (11 มีนาคม พ.ศ. 2442 - 14 มกราคม พ.ศ. 2415) มีพระธิดา 3 พระองค์ - ทรงดำรงพระอิสริยยศเป็น สมเด็จพระราชินีแห่งเดนมาร์ก ภายหลังจากการเสวยราชสมบัติของพระสวามีเมื่อวันที่ 20 เมษายน พ.ศ. 2490 - เป็นพระราชชนนีในสมเด็จพระราชินีนาถมาร์เกรเธอที่ 2 แห่งเดนมาร์ก - เจ้าชายเบร์ติล ดยุกแห่งฮัลลันด์ - 5 มกราคม พ.ศ. 2540)- อภิเษกสมรสเมื่อวันที่ 7 ธันวาคม พ.ศ. 2519 ณ พระราชวังดร็อตนิงโฮล์ม ใกล้กรุงสต็อกโฮล์ม กับ ลิเลียน เมย์ เดวีส (30 สิงหาคม พ.ศ. 2458 - 10 มีนาคม พ.ศ. 2556) ซึ่งต่อมาเป็น เจ้าฟ้าหญิงลิเลียน ดัชเชสแห่งฮัลลันด์ (HRH Princess Lilian, Duchess of Halland) - เจ้าฟ้าชายคาร์ล โยฮันแห่งสวีเดน ดยุกแห่งดาลาร์นา ดยุกแห่งดาลาร์นา (คาร์ล โยฮัน อาร์เธอร์; 31 ตุลาคม พ.ศ. 2459 - 5 พฤษภาคม พ.ศ. 2555)- เป็นพระราชปนัดดาในสมเด็จพระราชินีนาถวิกตอเรียที่สิ้นพระชนม์เป็นพระองค์สุดท้าย (95 พรรษา 6 เดือน 5 วัน) - ทรงสละพระอิสริยยศเจ้าชายแห่งสวีเดนและทรงใช้ราชสกุลเบอร์นาด็อต (เนื่องจากการอภิเษกกับหญิงสามัญชน) เมื่อวันที่ 19 กุมภาพันธ์ พ.ศ. 2489 - ทรงได้รับการสถาปนาเป็น เคานต์เบอร์นาด็อตแห่งวิสบอร์ก จากแกรนด์ดัชเชสแห่งลักเซ็มเบิร์ก ในวันที่ 2 กรกฎาคม พ.ศ. 2494 - อภิเษกสมรสครั้งแรกในวันที่ 19 กุมภาพันธ์ พ.ศ. 2489 ณ นิวยอร์กซิตี กับ เอลิน เคิร์สติน มาร์กาเรทา เว็คมาร์ค (4 มีนาคม พ.ศ. 2453 - 11 กันยายน พ.ศ. 2530) มีพระโอรสและพระธิดาบุญธรรม 2 คน - อภิเษกสมรสครั้งที่สองในวันที่ 29 กันยายน พ.ศ. 2531 ณ กรุงสตอกโฮล์ม กับ เค้านท์เตส กันนิลา มาร์ธา หลุยส์ วาชต์ไมส์เตอร์ อัฟ โยฮันนิสฮุส (เกิด 12 พฤษภาคม พ.ศ. 2466)</doc>
