<doc id="266420" url="https://th.wikipedia.org/wiki?curid=266420" title="แอนนี่ บรู๊ค">แอนนี่ บรู๊ค แอนนี่ บรู๊ค หรือชื่อจริงว่า รุ่งนภา แก้วไทรหาญ (ชื่อเกิด), ฐิฏิพร เสฏฐภูมิ (2552), ณชชญา ธนัตถ์ฐิตาภา (2553) และ รุ่งนภา บรู๊ค (ปัจจุบัน) ตามลำดับ (10 ธันวาคม 2523 — ) เป็นนักแสดงหญิงลูกครึ่งไทย-สวิสเซอร์แลนด์ มีผลงานเด่นในการรับบท เชอรี่แอน ดันแคน จากภาพยนตร์ เชอรี่ แอน และกะหล่ำจากละครสั้นในรายการ ชิงช้าสวรรค์ประวัติ ประวัติ. แอนนี่เป็นลูกสาวของนายจอห์น บรู๊ค นักธุรกิจชาวสวิสเซอร์แลนด์ กับนางจันทร์คำ มีเลข เกิดที่กรุงเทพมหานคร ก่อนที่จะย้ายกลับไปยังอำเภอแจ้ห่ม จังหวัดลำปาง บ้านเกิดของมารดา บิดามารดาแยกทางกันตั้งแต่เด็ก แอนนี่จบชั้นมัธยมต้นที่โรงเรียนเจ้าฟ้าอุบลรัตน์ และศึกษาต่อระดับมัธยมศึกษาในจังหวัดเชียงใหม่ ภายหลังได้ศึกษานักเรียนผู้ช่วยพยาบาล แอนนี่เข้ากรุงเทพเพื่อหางานทำและเรียนต่อจนสำเร็จวิชาผู้ช่วยพยาบาล และรับงานเสริมเป็นพริตตี้เชียร์สินค้า นักแสดงประกอบฉาก จนกระทั่งได้เป็นนางเอกเต็มตัวในภาพยนตร์เรื่อง "เชอรี่ แอน"กรณีคลอดบุตรชาย กรณีคลอดบุตรชาย. เมื่อวันที่ 16 กันยายน พ.ศ. 2553 มีกระแสข่าวลือว่าแอนนี่ได้ตั้งท้องและคลอดลูกเมื่อเดือนมิถุนายน โดยมีการระบุว่าพ่อของเด็กคือ ฟิล์ม-รัฐภูมิ โตคงทรัพย์ นักร้องและนักแสดงชื่อดังของ บริษัท อาร์.เอส.โปรโมชั่น จำกัด ต่อมา แอนนี่ได้ออกมาเปิดใจในรายการเรื่องเด่นเย็นนี้ ช่วงเจาะข่าวเด่น ทางช่อง 3 เมื่อวันที่ 17 กันยายน พ.ศ. 2553 โดยมีนายสรยุทธ สุทัศนะจินดา เป็นผู้ดำเนินรายการ แอนนี่กล่าวว่า "ฟิล์มไม่ยอมตรวจดีเอ็นเอตั้งแต่รู้ว่าแอนนี่ท้อง แต่ตนก็ไม่ยอมทำแท้ง เพราะต้องการเก็บลูกไว้" ช่วงท้ายรายการในการสัมภาษณ์ แอนนี่กล่าวทิ้งท้ายด้วยน้ำตาว่า "ต่อไปนี้ ก็คงไม่มีคำตอบใดๆ อีก และพร้อมจะเลี้ยงลูกคนเดียว และถือว่าลูกเกิดมาโชคดีมาก ที่มีทั้งพ่อและแม่เป็นคนคนเดียวกัน" และได้ไปออกรายการตีสิบทางช่องเดียวกัน เมื่อวันที่ 28 กันยายน โดยมีนายวิทวัส สุนทรวิเนตร์ เป็นพิธีกร ต่อมา นายสุรชัย เชษฐ์โชติศักดิ์ (เฮียฮ้อ) ผู้บริหารอาร์.เอส.โปรโมชั่น ได้เปิดเผยว่าแอนนี่เคยมีความสัมพันธ์กับชายอื่นอีกหลายคน ซึ่งอาจจะมีคนใดคนหนึ่งเป็นพ่อของเด็ก อาทิ จุ๊น กิตติคุณ หรือหนุ่ม กรรชัย ซึ่งกรณีนี้ได้กลายเป็นข่าวที่โด่งดังในสังคมเป็นอย่างมากในช่วงกลางปีค่อนไปข้างปลายปี พ.ศ. 2553 มีบุคคลที่ไม่ได้เกี่ยวข้องด้วยโดยตรง ออกมาให้ความเห็น เช่น พจน์ อานนท์, ระเบียบรัตน์ พงษ์พานิช, โน้ต เชิญยิ้ม และลุกลามบานปลายไปถึงขั้นมีการประท้วงผลงานของฟิล์ม รัฐภูมิ และ ผลงานทั้งหมดของอาร์.เอส.ของกลุ่มสตรีที่อำเภอแจ้ห่ม และการที่มูลนิธิเพื่อนหญิงได้ยื่นมือเข้ามาช่วยเหลือแอนนี่ เป็นต้นข้อสงสัย ข้อสงสัย. อย่างไรก็ตามในเรื่องนี้ ได้มีข้อสงสัยเกี่ยวกับคำให้สัมภาษณ์ของแอนนี่ บรู๊ค ต่าง ๆ เช่น ข้อสงสัยของสังคมเมื่อมีการให้สัมภาษณ์ของเมธี อมรวุฒิกุล อดีตนักแสดงที่เป็นแนวร่วมของแนวร่วมประชาธิปไตยต่อต้านเผด็จการแห่งชาติ (นปช.) เมื่อวันที่ 5 ตุลาคม พ.ศ. 2553 ว่าเคยคบกับแอนนี่ บรู๊ค เมื่อ 11 ปีก่อน ซึ่งเคยบอกกับตนว่า ตั้งครรภ์กับตน แต่ตนไม่เชื่อ เพราะป้องกันมาโดยตลอด รวมถึงกรณีที่แอนนี่ บรู๊คไม่ได้เรียนจบพยาบาลจริง และข้อสงสัยอื่นเกิดขึ้น เช่น การปฏิเสธการตรวจดีเอ็นเอ ข่าวเรื่องการเปลี่ยนชื่อเป็น ฐิติพร เสฎฐภูมิ พร้อมกับเงินในบัญชีธนาคารในชื่อเดียวกันที่มีเงินกว่าห้าแสนบาท การปฏิเสธว่าไม่เคยรู้จัก จุ๊น กิตติคุณ มาก่อน ทั้ง ๆ ที่มีหลักฐานเป็นรูปถ่ายว่าทั้งคู่เคยร่วมงานในการทัวร์คอนเสิร์ตกันมาก่อนและข้อสงสัยเกี่ยวกับอายุการตั้งครรภ์ การที่ไม่ยอมยื่นฟ้องหมิ่นประมาทบุคคลที่กล่าวหาตนเอง ทั้ง ๆ ที่ตอนแรกมีทีท่าว่าจะฟ้อง เป็นต้น อย่างไรก็ตาม แอนนี่ บรู๊ค ได้ตั้งชื่อบุตรชายว่า ด.ช.ทีฆายุ แก้วไทรหาญ ไม่มีชื่อเล่นจริง ๆ แต่ผู้คนนิยมเรียกว่าหรือ น้องคากิ หรือ บิ๊กเปา ซึ่งเกิดเมื่อวันที่ 17 มิถุนายน พ.ศ. 2553 ก่อนมีข่าวออกมาประมาณ 3 เดือน ปัจจุบันเป็นบุตรบุญธรรมของนายแพทย์ชลทิศ สินรัชตานันท์ นายกสมาคมศัลยกรรมตกแต่งใบหน้าแห่งประเทศไทย ในเดือนพฤศจิกายน พ.ศ. 2555 แอนนี่และรัฐภูมิได้ไปยังสำนักงานเขตห้วยขวาง เพื่อทำการถอนชื่อรัฐภูมิออกจากการเป็นบิดาของฑีฆายุ ซึ่งรัฐภูมิก็ได้ทำการถอนฟ้องหมิ่นประมาทและผิดสัญญาออก ขณะที่แอนนี่ยืนยันว่าจะใช้ชีวิตกับลูกเพียงสองคน แต่เมื่อนักข่าวซักว่าจะบอกเรื่องพ่อกับลูกอย่างไร แอนนี่ก็ฝ่าวงล้อมนักข่าวออกไปโดยที่ไม่ให้คำตอบผลงานงานแสดงละครผลงาน. งานแสดง. ละคร. - ถนนสายหัวใจ รับบท.. พีคซี่ - คู่แท้ชุลมุน รับบท.. ลอยแก้ว - ก็ว่าจะไม่รัก รับบท.. แพทตี้ - หน้ากากดอกซ่อนกลิ่น รับบทเป็น.. บัวลอย - รักต้องซ่อม รับบท.. ฮันนี่ - คุณหนูฉันทนา รับบท.. ชมนาด คู่กับ ศุภณัฐ เฉลิมชัยเจริญกิจ - ปีศาจแสนกล รับบท.. สุมณธา - เล่นละครสั้นในรายการ ชิงช้าสวรรค์ ช่วง เรื่องสั้น ตลาดสด รับบท กะหล่ำ ร่วมกับ ส้มเช้ง สามช่า - เซน...สื่อรักสื่อวิญญาณ รับบท.. เจี๊ยบ (รับเชิญ)ซิตคอมซิตคอม. - มนต์รักมหานคร ทางช่อง 7มิวสิกวิดีโอมิวสิกวิดีโอ. - มือปิดฟ้า ของ อุเทน พรหมมินทร์ - อย่าบอกให้ฉันไป ของ สุนิตา ลีติกุล - เปลี่ยนใจ ของ วาย เรดบีท (Y Red Beat) - ฉันไม่ใช่ หรือเธอไม่พอ ของ ตั๊กแตน ชลดาภาพยนตร์ภาพยนตร์. - แวมไพร์สตรอเบอร์รี่ (2012) - อีส้มสมหวัง ชะชะช่า (2009) รับบท อ๋อย - แต๋วเตะตีนระเบิด (2009) รับท ครูแบ๊ว - เหยิน เป๋ เหล่ เซมากูเตะ (2007) รับบท ปรี๊ด - กระจกผี (2004) รับบท นางเอก - เชอรี่ แอน (2001) รับบท เชอรี่ แอนพิธีกรพิธีกร. - TV Direct ทาง เคเบิล ทีวีงานเพลง งานเพลง. แอนนี่ บรู๊ค ยังเคยออกเทปเดี่ยว เมื่อวันที่ 29 พฤษภาคม พ.ศ. 2546 กับ โซนี่ มิวสิก บีอีซี เทโร ชื่ออัลบั้ม Anny แอนนี่ มีเพลงที่ฮิต เช่น- รักเจ้าเอย - คนเดียวดีกว่า - กลับใจเสีย - ขอเวลาสักหน่อย - ไม่ให้ไปหรอก - สุขกายสบายใจ - ค่ำคืนพิเศษ - นายกระจอก - ฝากดาวฝากเดือนงานเขียนงานเขียน. - หนังสือ "จะทนอยู่ไปทำไม...ในเมื่อ ผู้ชาย SEX ห่วย!!" (2549)</doc>
