<doc id="177354" url="https://th.wikipedia.org/wiki?curid=177354" title="กรุงเทพกรังด์ปรีซ์">กรุงเทพกรังด์ปรีซ์ กรุงเทพกรังด์ปรีซ์ มีชื่อเป็นทางการในภาษาไทยว่า การแข่งรถยนต์ระหว่างชาติ รางวัลใหญ่กรุงเทพ ฯ เป็นการเตรียมการเพื่อจัดการแข่งรถ ขนาด 1500 ซีซี บริเวณรอบสนามหลวง และพระบรมมหาราชวัง เมื่อวันที่ 10 ธันวาคม พ.ศ. 2482 ระยะทาง 2 ไมล์ (3.22 กิโลเมตร) จำนวน 60 รอบ ระยะทางรวมทั้งสิ้น 120 ไมล์ (96.56 กิโลเมตร) การแข่งขันนี้จัดขึ้นตามคำแนะนำของพระเจ้าวรวงศ์เธอ พระองค์เจ้าจุลจักรพงษ์ ในปี พ.ศ. 2481 โดยความเห็นชอบของรัฐบาล โดยพันเอกหลวงพิบูลสงคราม นายกรัฐมนตรีในขณะนั้น ได้มีการเชิญนักแข่งรถที่มีชื่อเสียงในยุโรปมาร่วมแข่งขัน รวมทั้งพระวรวงศ์เธอ พระองค์เจ้าพีรพงศ์ภาณุเดช จะทรงขับรถอี.อาร์.เอ. รอมิวลุส ร่วมแข่งขันด้วย นักแข่งรถที่เข้าแข่งขัน ประกอบด้วย การแข่งรางวัลใหญ่กรุงเทพ ฯ ต้องล้มเลิกไปเสียก่อน เนื่องจากเกิดสงครามโลกครั้งที่สองขึ้นในยุโรป เมื่อวันที่ 1 กันยายน พ.ศ. 2482 ทำให้การแข่งขันนี้ได้ชื่อว่าเป็น "การแข่งขันที่ไม่เคยเกิดขึ้น" (The Race that was Never Run)</doc>
