<doc id="229853" url="https://th.wikipedia.org/wiki?curid=229853" title="อินเอกซ์เซส">อินเอกซ์เซส อินเอกซ์เซส () เป็นวงออสเตรเลียในแนวเพลงร็อกและนิวเวฟ ก่อตั้งวงโดยพี่น้องตระกูลฟาร์ริสส์ ในปี 1977 ที่ซิดนีย์ โดยมีสมาชิกหลักคือ แกร์รี แกรี เบียร์ส ตำแหน่งเบส, แอนดรูว์ ฟาร์ริส ตำแหน่งคีย์บอร์ด, จอน ฟาร์ริสส์ ตำแหน่งมือกลอง, ทิม ฟาร์ริส ตำแหน่งลีดกีตาร์ และเคิร์ก เพนกิลลี ตำแหน่งกีตาร์/แซกโซโฟน และนำโดยไมเคิล ฮัตเชนซ์ ตำแหน่งร้องนำ ที่ "หน้าตาหล่อ กระตุ้นความรู้สึกทางเพศ" และท่าทางบนเวทีอันดึงดูด ทำให้เขาเป็นจุดศูนย์กลางของวง เดิมทีพวกเขาเป็นที่รู้จักในแนวเพลง นิวเวฟ/สกา/ป็อป ต่อมาพวกเขาทำเพลงแนวผับร็อก รวมถึงใช้องค์ประกอบของเพลงฟังก์และแด๊นซ์ อินเอกซ์เซสประสบความสำเร็จในระดับนานาชาติ กับเพลงดังในยุคทศวรรษ 1980 และ 1990 รวมถึงอัลบั้มดังอย่าง Listen Like Thieves, Kick, X และ Welcome to Wherever You Are และซิงเกิลดังอย่าง "Original Sin", "Need You Tonight", "Devil Inside" และ "New Sensation" หลังจากที่ฮัตเชนซ์เสียชีวิตในปี 1997 วงอินเอกซ์เซสก็ไม่ได้แสดงอีกเป็นปี โดยทางวงได้ปรากฏตัวกับนักร้องรับเชิญอย่างเช่น จิมมี บาร์นส, เทเรนซ์ เทรนต์ ดาร์บีและจอน สตีเวนส์ ซึ่งสตีเวนส์ยังได้ร่วมวงอย่างเป็นทางการในการทัวร์และบันทึกเสียงสำหรับเซสชันในปี 2002 ในปี 2005 สมาชิกของวงในมีส่วนร่วมในรายการเรียลลิตี้ ออกอากาศทั่วโลก เพื่อทำการคัดเลือกนักร้องนำคนใหม่ โดยได้นักร้องชาวแคนาดาคือ เจ.ดี. ฟอร์จูน ออกผลงานซิงเกิล "Pretty Vegas" และ "Afterglow" และอัลบั้ม Switch ต่อมาในเดือนพฤศจิกายน 2012 ระหว่างการแสดงที่เพิร์ทอารีนา อินเอกซ์เซสประกาศว่านี่จะเป็นการแสดงครั้งสุดท้ายของพวกเขา อินเอกซ์เซสได้รับรางวัลอาเรียมิวสิกอวอร์ดส 6 รางวัล รวมถึง 3 รางวัลในสาขา กลุ่มยอดเยี่ยม ในปี 1987, 1989 และ 1992 และมีชื่ออยู่ในแอเรียฮอลออฟเฟมในปี 2001 ปัจจุบันพวกเขามียอดขายกว่า 30 ล้านชุดผลงานอัลบั้มผลงานอัลบั้ม. - INXS (1980) - Underneath the Colours (1981) - Shabooh Shoobah (1982) - The Swing (1984) - Listen Like Thieves (1985) - Kick (1987) - X (1990) - Welcome to Wherever You Are (1992) - Full Moon, Dirty Hearts (1993) - Elegantly Wasted (1997) - Switch (2005) - Original Sin (2010)</doc>
