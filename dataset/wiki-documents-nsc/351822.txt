<doc id="351822" url="https://th.wikipedia.org/wiki?curid=351822" title="ซง จี-ฮโย">ซง จี-ฮโย ซง จี-ฮโย (; ) นักแสดงและพิธีกรชาวเกาหลีใต้ โด่งดังมาจากเรื่อง เจ้าหญิงวุ่นวายกับเจ้าชายเย็นชา ในบทบาทของนักบัลเล่ต์หญิง มิน โฮริน และจากบทบาทภรรยาคนแรกของจูมง ยีโซยา (Yesoya) ใน จูมง มหาบุรุษกู้บัลลังก์ และตอนนี้เธอเป็นสมาชิกถาวรในรายการเรียลวาไรตี้ รันนิ่งแมนเข้าสู่วงการบันเทิง เข้าสู่วงการบันเทิง. ซง จี-ฮโย เป็นนักแสดงชาวเกาหลีแม่ของเธอชื่อ ปาร์ค ควี จา ซง จี-ฮโยเริ่มเข้าวงการบันเทิงจากการเป็นนางแบบ ให้กับนิตยสาร Kiki ในปี 2001 หลังจากนั้นเธอก็ได้เป็นพรีเซ็นเตอร์โฆษณา โดยผ่านงานมาแล้วมากมายอาทิ GM DAEWOO (Kalos) , LG Telecom (Khai) , Shiseido , Natuur , Hite , Daum และ Lotreria นอกจากงานโฆษณาแล้วนั้น ซงจี-ฮโย ก็เคยมีผลงานมิวสิกวีดีโอให้กับสองนักร้องยอดนิยมของคนเกาหลี อย่าง J.T.L. และ Lee Soo Young ซง จี-ฮโยมีผลงานการแสดงครั้งแรกเมื่อปี 2003 ในภาพยนตร์แนวสยองขวัญเรื่อง Wishing Stairs ซึ่งในภาพยนตร์เรื่องนี้ ซง จี-ฮโยรับบทเป็นยุนจีซอง นักเรียนบัลเล่ต์ปี 2 ในโรงเรียนหญิงล้วนแห่งหนึ่ง ที่เกิดความผิดหวังอย่างรุนแรง เมื่อคิมโซฮี (รับบทโดยปาร์ค ฮันบยอล) เพื่อนสนิทของเธอ กำลังจะได้รับบทนำในละครเวทีที่จีซอง หวังจะได้เล่นในละครเวทีเรื่องนี้เช่นกัน จีซองจึงไปขอพรกับบันไดซึ่งเป็นที่สิงสถิตของวิญญาณอันชั่วร้าย เพื่อให้เธอได้รับบทนำในละครเรื่องนี้แทนโซฮี ปี 2004 ซง จี-ฮโยกลับมารับงานภาพยนตร์แนว Action , Thriller เรื่อง Some ผลงานการกำกับของจางยุนฮย็อน ผู้กำกับจากภาพยนตร์เรื่อง Tell Me Something และ The Contact โดยภาพยนตร์เรื่อง Some เป็นเรื่องราวที่เกิดขึ้นใน 24 ชั่วโมง ซง จี-ฮโยรับบทเป็นยูจิน นักข่าวสาวที่เข้าไปพัวพันกับคดียาเสพติดรายหนึ่ง ซึ่งเงินของกลางที่ใช้ในการซื้อยาเสพติดมูลค่า 10 ล้านได้สาบสูญหายไปอย่างไร้ร่องรอย จนกระทั่งนักสืบซองจู (รับบทโดยโคซู) ซึ่งดูแลคดีนี้อยู่ได้มาพบกับยูจิน เขาจำไม่ได้ว่าเคยเจอเธอที่ไหนมาก่อน แต่ที่เขารู้ตอนนี้ก็คือเธอเป็นกุญแจสำคัญของคดี ในขณะเดียวกันยูจินก็เกิดลางสังหรณ์แปลก ๆ ขึ้นว่า นักสืบซองจูกำลังจะตายภายใน 24 ชั่วโมงที่กำลังจะถึงนี้ หลังจากนั้นซงจี-ฮโยก็พักงานแสดงไป 1 ปีเต็ม แล้วกลับมารับงานแสดงอีกครั้ง ในปี 2006 กับผลงานละครเรื่องแรกของเธอ ในละครเรื่อง Princess Hours ทางช่อง MBC ในละครเรื่องนี้ ซง จี-ฮโยรับบทเป็นมินฮโยริน หญิงสาวที่รักการเต้นบัลเล่ต์เป็นชีวิตจิตใจ จนยอมทิ้งทุกสิ่งแม้กระทั่งความรัก จากการแสดงในละครเรื่องนี้ ทำให้เธอได้รับการจับตามองเป็นอย่างมาก ในฐานะที่เป็นนักแสดงที่เล่นได้หลากหลายบุคลิก ปลายปีเดียวกัน ซง จี-ฮโยก็มีโอกาสได้ร่วมงานละครสุดยิ่งใหญ่ ของช่อง MBC ในละครเรื่อง Jumong โดยเธอรับบทเป็นภรรยาคนแรกของจูมง ผู้ให้กำเนิดลูกคนแรกของจูมงที่ชื่อยูรี ในละครเรื่องนี้ซง จี-ฮโยต้องพลิกบทบาทครั้งสำคัญ ซึ่งถือว่าเป็นการท้าทายความสามารถทางด้านการแสดงที่ดีอีกครั้งหนึ่งของเธอผลงานการแสดงภาพยนตร์ละครโทรทัศน์รายการทางโทรทัศน์มิวสิกวิดีโอรางวัล</doc>
