<doc id="537371" url="https://th.wikipedia.org/wiki?curid=537371" title="ดรัลชรัส ศุขีวิริยะ">ดรัลชรัส ศุขีวิริยะ ดรัลชรัส ศุขีวิริยะ (เกิด 28 สิงหาคม 2532) ชื่อเล่น ดาต้า เป็นนักแสดง นักร้อง และนางแบบชาวไทยประวัติ ประวัติ. ดรัลชรัสเป็นชาวกรุงเทพมหานคร เกิดในครอบครัวชาวไทยเชื้อสายจีน บิดาเป็นนักเขียนโปรแกรม จึงตั้งชื่อเล่นเธอว่า ดาต้า (จากคำในภาษาอังกฤษว่า "data") ส่วนมารดาค้าอัญมณี เธอยังมีน้องชายฝาแฝดอีกสองคน ชื่อ รอม กับแรม ดรัลชรัสสนใจดนตรีมาตั้งแต่อายุ 5 ขวบ เธอจึงชอบดนตรีด้วย และหัดร้องเพลงเองแต่เด็ก เมื่ออายุห้าปี ฟังเพลง "แมนอินเดอะมีร์เรอร์" (Man in the Mirror) ของไมเคิล แจกสัน (Michael Jackson) แล้วสามารถร้องได้จนจบแม้ยังไม่รู้ภาษาอังกฤษ บิดามารดาจึงให้เรียนร้องเพลงอย่างเป็นกิจจะลักษณะกับมณีนุช เสมรสุต และรุ่งโรจน์ ดุลลาพันธ์ ภายหลังได้ประกวดร้องเพลงหลายเวที รางวัลแรกได้จากการประกวดร้องเพลงพระราชนิพนธ์พระบาทสมเด็จพระปรมินทรมหาภูมิพลอดุลยเดชเมื่อเรียนอยู่ระดับประถมศึกษาปีที่ 4 ต่อมา ได้เข้าประกวดร้องเพลงถ้วยพระราชทานชิงชนะเลิศแห่งประเทศไทยเมื่อปี 2548 และได้รางวัลชนะเลิศกับรางวัลขวัญใจผู้ชม ทั้งยังได้ประกวดรายการอื่น ๆ อีกเป็นระยะ ๆ ดรัลชรัสสำเร็จการศึกษาจากโรงเรียนเซนต์โยเซฟคอนเวนต์ และจากโรงเรียนมัธยมเวบสเตอร์ (Webster High School) สหรัฐอเมริกา ตามลำดับ ภายหลัง ได้เข้าเล่าเรียนในสาขาวิชาดุริยางคศิลป์ตะวันตกที่คณะศิลปกรรมศาสตร์ จุฬาลงกรณ์มหาวิทยาลัย จนสำเร็จและได้เกียรตินิยมอันดับ 1 เมื่อปี พ.ศ. 2556 ในเดือนสิงหาคม 2552 ขณะศึกษาอยู่ ณ จุฬาลงกรณ์มหาวิทยาลัย ดรัลชรัสได้เข้าร่วมและผ่านการประกวดเพื่อเป็นสมาชิกเบบีวอกซ์ (Baby V.O.X.) วงดนตรีเกาหลีใต้ซึ่งเวลานั้นมีชื่อเสียงมาก ดรัลชรัสจึงพักการเรียนเดินทางไปฝึกฝนและเตรียมออกอัลบั้มที่ประเทศเกาหลีใต้ แต่ผ่านไปหนึ่งปีไม่มีผลงาน ครอบครัวจึงสอบถามไปยังบริษัทต้นสังกัด และได้คำตอบว่า ยังไร้ความคืบหน้า ดรัลชรัสจึงเดินทางกลับประเทศไทยเพื่อศึกษาเล่าเรียนต่อ และได้เข้าเป็นนักร้องสังกัดโซนี่ มิวสิค ตั้งแต่ปี 2554 ตามที่สุทธิพงษ์ วัฒนจัง ผู้บริหารโซนี่ มิวสิค ทาบทามไว้ตั้งแต่ก่อนเข้าประกวดเป็นสมาชิกเบบีวอกซ์ ในปี พ.ศ. 2559 ดรัลชรัสได้แสดงละครเรื่องสั้นของเกาหลีใต้เรื่อง ยอมให้จับนะ ยัยนางฟ้า ที่แสดงนำโดยอก แท็ก-ย็อนและซง ฮอ-ยุน ออกอากาศทางเนเวอร์ทีวีแคสต์ ซึ่งการแสดงจากละครเรื่องนี้ ยังทำให้เธอได้รับรางวัลเคเว็บเฟสต์ 2016 ในสาขานักแสดงรับเชิญยอดเยี่ยม อีกด้วย นอกจากภาษาไทยแล้ว ดรัลชรัสสามารถใช้ภาษาอังกฤษ ภาษาฝรั่งเศส และภาษาเกาหลี อนึ่ง ดรัลชรัสยังสามารถเต้น เล่นเปียโน และเล่นเจ็ตสกี ทั้งยังสนใจในจิตรกรรมการวาด (drawing) และการเขียน (painting) ด้วยผลงานเพลงซิงเกิลเพลงประกอบละครเพลงเทิดพระเกียรติผลงานเพลง. เพลงเทิดพระเกียรติ. - พ.ศ. 2560 - "เจ้าหญิงของปวงประชา" บทเพลงเฉลิมพระเกียรติโดยราชวิทยาลัยจุฬาภรณ์ผลงานการแสดงละครโทรทัศน์ภาพยนตร์มิวสิกวิดีโอโฆษณารางวัล</doc>
