<doc id="887209" url="https://th.wikipedia.org/wiki?curid=887209" title="เซปุลตูรา">เซปุลตูรา เซปุลตูรา (; "หลุมศพ") เป็นกลุ่มดนตรีแนวเฮฟวีเมทัลสัญชาติบราซิลจากเมืองเบโลโอรีซอนชี ก่อตั้งวงในปี ค.ศ. 1984 โดย 2 พี่น้อง แมกซ์และอีกอร์ กาวาเลรา เป็นวงที่มีอิทธิพลสำคัญแก่แนวแทรชเมทัลและกรูฟเมทัล ในช่วงปลายคริสต์ทศวรรษ 1980 และต้นคริสต์ทศวรรษ 1990 และต่อมาวงได้มีการทำเพลงทดลองที่ได้รับอิทธิพลจากอัลเทอร์เนทีฟเมทัล, เวิลด์มิวสิก, นูเมทัล, ฮาร์ดคอร์พังก์ และอินดัสเทรียลเมทัล วงเซปุลตูราได้มีการเปลี่ยนสมาชิกวงหลายครั้งตั้งแต่ก่อตั้งวงมา ทั้งแมกซ์และอีกอร์ กาวาเลราที่ออกจากวงไปในปี ค.ศ. 1996 และ 2006 ตามลดับ สมาชิกปัจจุบันได้แก่ นักร้องนำ เดอร์ริก กรีน, มือกีตาร์ แอนเดรียส์ คิสเซอร์, มือเบส เปาโล จูเนียร์ และมือกลอง เอลอย คาซาแกรนด์ ตั้งแต่ที่อีกอร์ออกจากวงไปในปี ค.ศ. 2006 ก็ไม่หลงเหลือสมาชิกดั้งเดิม เปาโล จูเนียยร์ เป็นสมาชิกของวงตั้งแต่ปี ค.ศ. 1985 สมาชิกคนเดียวที่มีผลงานในการออกอัลบั้มทุกครั้ง ส่วนคิสเซอร์ที่มาแทนไจโร เกดซ์ ในปี ค.ศ. 1987 ได้ร่วมเล่นในทุกสตูดิโออัลบั้ม เว้นอัลบั้มชุดเปิดตัว Morbid Visions (1986) และ Bestial Devastation (1985) เซปุลตูรา ออกผลงานสตูดิโออัลบั้ม 14 ชุด อัลบั้มล่าสุดคือ Machine Messiah (2017) อัลบั้มที่ประสบความสำเร็จที่สุดคือArise (1991), Chaos A.D. (1993) และ Roots (1996) เซปุลตูรามียอดขายอัลบั้มมากกว่า 3 ล้านชุดในอเมริกาและเกือบ 20 ล้านชุดทั่วโลก ได้รับรางวัลแผ่นเสียงทองคำในหลายประเทศทั่วโลก ทั้งฝรั่งเศส ออสเตรเลีย อินโดนีเซีย สหรัฐ, ไซปรัส และในประเทศบ้านเกิด บราซิลผลงานเพลงผลงานเพลง. - สตูดิโออัลบั้ม - Morbid Visions (1986) - Schizophrenia (1987) - Beneath the Remains (1989) - Arise (1991) - Chaos A.D. (1993) - Roots (1996) - Against (1998) - Nation (2001) - Roorback (2003) - Dante XXI (2006) - A-Lex (2009) - Kairos (2011) - The Mediator Between Head and Hands Must Be the Heart (2013) - Machine Messiah (2017)</doc>
