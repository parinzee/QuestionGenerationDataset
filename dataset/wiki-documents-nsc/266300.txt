<doc id="266300" url="https://th.wikipedia.org/wiki?curid=266300" title="ซันนี โรลลินส์">ซันนี โรลลินส์ ทีโอดอร์ วอลเทอร์ "ซันนี" โรลลินส์ นักแซกโซโฟนแจ๊สชาวอเมริกัน มีชื่อเสียงระดับแถวหน้าของวงการแจ๊สอเมริกัน และปัจจุบันยังคงตระเวนเล่นดนตรีอยู่ด้วยวัย 78 ปี ผลงานที่มีชื่อเสียงที่สุดของโรลลินส์ คืออัลบั้ม Saxophone Colossus ในปี ค.ศ. 1956, Freedom Suite ในปี ค.ศ. 1958 และดนตรีประกอบภาพยนตร์ Alfie ในปี ค.ศ. 1966 ซันนี โรลลินส์ พักอาศัยอยู่ในนิวยอร์ก บ้านพักของเขาอยู่ห่างจากอาคารเวิลด์เทรดเซ็นเตอร์เพียงไม่กี่ช่วงตึก และต้องอพยพหนีตายจากเหตุการณ์วินาศกรรม 11 กันยายน พ.ศ. 2544 โดยนำแซกโซโฟนติดตัวออกมาเพียงตัวเดียวเท่านั้น เพียงห้าวันหลังจากนั้น เขาไปเดินทางไปเล่นดนตรีที่วิทยาลัยการดนตรีเบิร์กลี ที่บอสตัน รัฐแมสซาชูเซตส์ การแสดงในวันนั้นได้รับการบันทึกเสียงเป็นอัลบั้มชื่อ Without a Song: The 9/11 Concert วางจำหน่ายในปี พ.ศ. 2548 และทำให้เขาได้รับรางวัลแกรมมี ประจำปี ค.ศ. 2006 รวมทั้งรางวัลนักดนตรีแจ๊สแห่งปี รางวัลนักเทเนอร์แซกอันดับหนึ่ง และอัลบั้มแห่งปี 2006 จากการจัดอันดับโดยนิตยสารดาวน์บีท</doc>
