<doc id="740107" url="https://th.wikipedia.org/wiki?curid=740107" title="แซเวียร์ เฮอร์เบิร์ต">แซเวียร์ เฮอร์เบิร์ต แซเวียร์ เฮอร์เบิร์ต (; 15 พฤษภาคม ค.ศ. 1901 – 10 พฤศจิกายน ค.ศ. 1984) เป็นนักเขียนชาวออสเตรเลีย มีชื่อเกิดว่าแอลฟริด แจ็กสัน เป็นบุตรนอกสมรสของเบนจามิน ฟรานซิส เฮอร์เบิร์ตและเอมี วิกตอเรีย สแกมเมลล์ เฮอร์เบิร์ตเริ่มทำงานครั้งแรกที่ร้านขายยาขณะอายุได้ 14 ปี ก่อนจะเรียนด้านเภสัชศาสตร์ที่วิทยาลัยเทคนิคเพิร์ท ต่อมาเขาย้ายไปที่เมลเบิร์น เพื่อเรียนวิชาแพทย์ที่มหาวิทยาลัยเมลเบิร์น พร้อมกับเริ่มเขียนเรื่องสั้น เฮอร์เบิร์ตออกนวนิยายเรื่องแรก Capricornia ในปี ค.ศ. 1938 และออกผลงานอีกหลายเล่มตามมา จนในปี ค.ศ. 1975 เขาได้ตีพิมพ์ Poor Fellow My Country ซึ่งเป็นนวนิยายออสเตรเลียที่ยาวที่สุดในโลก นิยายเรื่องนี้ได้รับรางวัลไมลส์ แฟรงคลินในปีเดียวกัน แซเวียร์ เฮอร์เบิร์ตเสียชีวิตในปี ค.ศ. 1984 ขณะมีอายุได้ 83 ปีผลงานที่ตีพิมพ์ผลงานที่ตีพิมพ์. - Capricornia (1938) - Seven Emus (1959) - Soldiers' Women (1961) - Disturbing Element (1963) – อัตชีวประวัติ - Larger than Life (1963) – รวมเรื่องสั้น - Poor Fellow My Country (1975) – รางวัลไมลส์ แฟรงคลิน ประจำปี ค.ศ. 1975</doc>
