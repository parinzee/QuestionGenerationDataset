<doc id="503438" url="https://th.wikipedia.org/wiki?curid=503438" title="ลำน้ำพอง หนุ่มยีนส์ตะวันนา">ลำน้ำพอง หนุ่มยีนส์ตะวันนา ลำน้ำพอง หนุ่มยีนส์ตะวันนา หรือที่รู้จักกันในชื่อ ลำน้ำพอง ป.ทศพร เกิดวันที่ 7 กันยายน พ.ศ. 2534 เป็นนักมวยไทยชาวไทยจากตำบลวังชัย อำเภอน้ำพอง จังหวัดขอนแก่น ที่ได้รับการกล่าวว่าเป็นนักมวยไทยที่มีความทรหดอดทน และเป็นมวยสไตล์หนักขวา ลำน้ำพองมี นัฐพงศ์ ขุนอักษร (หนุ่มยีนส์ ตะวันนา) เป็นหัวหน้าคณะ และค่าตัวปัจจุบันอยู่ที่ 70,000 บาทประวัติ ประวัติ. ลำน้ำพอง หนุ่มยีนส์ตะวันนา ใช้ชื่อ ดาบทองเล็ก ส.พิชญา ในการชกมวยครั้งแรกเมื่ออายุได้ 9 ปี จากนั้น เขาได้สำเร็จการศึกษากศน. ระดับมัธยมปลาย ลำน้ำพองเป็นนักมวยไทยผู้เข้าแข่งขันในคู่เอกหลายรายการ อาทิ วันที่ 18 มกราคม พ.ศ. 2555 เขาได้เข้าแข่งขันรายการศึกวันทรงชัย และเป็นฝ่ายชนะเทียนขาว ท.แสงเทียนน้อย ส่วนในวันที่ 9 กุมภาพันธ์ ลำน้ำพองเข้าแข่งขันคู่เอกนำรายการศึกวันทรงชัย ที่เวทีมวยราชดำเนิน ซึ่งเขาเป็นฝ่ายแพ้คะแนนต่อป้อมปืน เอกบางไทร วันที่ 12 มิถุนายน ลำน้ำพองเข้าแข่งขันคู่เอกรายการศึก ป.ประมุข ที่เวทีมวยลุมพินี โดยพบกับลำน้ำมูล ศักดิ์ชัยโชติ ซึ่งทั้งคู่ไม่เคยชกกันมาก่อน จากการแข่งขันครั้งนี้ ลำน้ำพองเป็นฝ่ายชนะคะแนนขาด และมียอดเข้าชมการแข่งขันรายการดังกล่าวที่ 691,960 บาท ในวันที่ 19 กรกฎาคม ลำน้ำพองเข้าแข่งขันในคู่เอกนำรายการศึกวันทรงชัย ที่เวทีมวยราชดำเนิน และเป็นฝ่ายชนะคะแนนเก่งสยาม น.ศรีผึ้ง จากนั้น ในวันที่ 15 สิงหาคม ลำน้ำพองเข้าแข่งขันคู่เอกศึกเพชรเจ้าพระยา ที่เวทีมวยราชดำเนิน ซึ่งเป็นการชิงแชมป์รุ่นซูเปอร์ฟลายเวทกับคู่ปรับเก่าอย่างลำน้ำมูล ศักดิ์ชัยโชติ จากการแข่งขันครั้งนี้ ลำน้ำพองเป็นฝ่ายแพ้คะแนน ส่วนในวันที่ 24 ธันวาคม ลำน้ำพองเข้าแข่งขันรายการศึกวันสถาปนา 67 ปี เวทีราชดำเนิน ซึ่งเขาได้พบกับพระจันทร์ฉาย ป.เพชรน้ำทอง ในการแข่งขันมวยไทยคู่เปิดของรายการ โดยมีเข็มขัดแชมป์รุ่น 115 ปอนด์ที่ว่างอยู่ ของเวทีราชดำเนินเป็นเดิมพัน จากการแข่งขันครั้งดังกล่าว ลำน้ำพองเป็นฝ่ายแพ้คะแนนชีวิตส่วนตัว ชีวิตส่วนตัว. ลำน้ำพอง มีชื่อจริงคือ วรวิทย์ วงศ์ภักดี เป็นบุตรของ นายวัลลภ และ นางกอบแก้ว วงศ์ภักดี เขามีน้องชายเป็นนักมวยไทยชื่อ ลำน้ำพองน้อย เกียรติภักดีสถิติการชกระเบียงภาพ</doc>
