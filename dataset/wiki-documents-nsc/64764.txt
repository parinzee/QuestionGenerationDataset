<doc id="64764" url="https://th.wikipedia.org/wiki?curid=64764" title="ชนะ ศรีอุบล">ชนะ ศรีอุบล ชนะ ศรีอุบล เป็นนักแสดงชาวไทย หนึ่งในพระเอกยุคแรกๆ ของวงการภาพยนตร์ไทย ได้รับตำแหน่งแชมป์ชายงามรุ่นใหญ่ภาคเหนือ 3 รางวัล ได้ชื่อว่าเป็นคนมีศักดิ์ศรีลูกผู้ชาย เป็นคนประหยัด อดออม รอบคอบ รับผิดชอบต่อครอบครัว และสร้างฐานะจนดำเนินชีวิตได้อย่างสุขสบาย เกิดที่กรุงเทพ เมื่อวันที่ 21 ก.ค. 2475 ชื่อเล่น จิ๋ว เป็นน้องคนที่ 4 ในพี่น้อง 5 คน จบการศึกษา ม.8 ที่โรงเรียนสีตบุตรบำรุง สูง 175 ซ.ม. หนัก 68 ก.ก. เข้าสู่การแสดงครั้งแรกในเรื่อง เครือฟ้า ของสุเทพภาพยนตร์ เมื่อปี พ.ศ. 2494 จากการชักนำของ เฉลิม บุญยเกียรติ นอกจากกล้ามแกร่ง มาดแมนแล้ว หน้าตาคมคายและดูอ่อนหวาน เป็นสุภาพบุรุษ เช่นเดียวกับนิสัยใจคอของเขาอันเป็นที่รักของเพื่อนฝูง แม้จะเจ้าระเบียบ แต่ทำให้การทำงานของเขาตรงเวลา สม่ำเสมอ เมื่อว่างเว้นจากงานแสดง ยังทำงานประกันชีวิต หรือเข้าป่า-ยิงปืน รวมทั้งตั้งเป้าที่จะไปศึกษาต่อต่างประเทศอีกด้วย แสดงคู่กับ อมรา อัศวนนท์ มากที่สุด แต่ ชั่วฟ้าดินสลาย (2498) ซึ่งนำแสดงคู่กับ งามตา ศุภพงศ์ ทำให้เขาเป็นที่จดจำมากกว่า ชีวิตจริงเคยพบรักกับนักร้องดัง รวงทอง ทองลั่นทม แต่ก็ไม่ได้ร่วมภิรมย์ชมชื่นเป็นคู่สม ต่างฝ่ายต่างพบรักใหม่และมีครอบครัวกันไป รับบทเด่นที่ยังประทับใจผู้ชมหลายเรื่อง เช่น อาเดียว ใน สลักจิต คู่ รสริน วิลาวัลย์ (2504) ,จาเลงกะโบ นายกองช้างแห่งทัพตองอูของพุกามประเทศ ใน ผู้ชนะสิบทิศ ประชัน ไชยา สุริยัน-พิศมัย วิไลศักดิ์ (2509-2510) ,แงซาย พรานป่าแดนลี้ลับ ใน เพชรพระอุมา พบกับ รพินทร์ ไพรวัลย์ -สุทิศา พัฒนุช (2514) นอกจากนี้ยังเคยแสดงนำคู่ เพชรา เชาวราษฎร์ ใน สิงห์ซ่อนเล็บ , ประกบ มิตร ชัยบัญชา ใน ชุมทางเขาชุมทอง กับ สิงห์หนุ่ม และพบ 3 ดาราดังรุ่นน้อง สมบัติ เมทะนี-อรัญญา นามวงศ์-ครรชิต ขวัญประชา ใน ศึก 5 เสือ เป็นต้น ผลงานยุคหลังมี พรุ่งนี้ฉันจะรักคุณ (2515), แรงรัก (2516), สาวสิบเจ็ด (2517), กระดังงากลีบทอง (2519) รวมถึงผลงานด้านละครโทรทัศน์ที่ฝากฝีมือไว้เป็นที่ชื่นชมของแฟนๆ จาก คู่กรรม ฯลฯ เป็นพระเอกเดี่ยวที่โด่งดังมากในช่วงแรกๆที่เล่นหนัง คือ ปี 2498-2504 ไม่ค่อยรับบทผู้ร้าย หรือตัวประกอบที่ไร้ความหมาย ถือว่าเป็นดาราชายที่พยายามรักษาศักดิ์ศรีภาพความเป็นพระเอกไว้ได้อย่างเหนียวแน่นคนหนึ่ง รับแสดงหนังแบบพิถีพิถัน น่านับถือและเป็นตัวอย่างที่ดีแก่นักแสดงรุ่นหลังเป็นอย่างยิ่งผลงานภาพยนตร์ผลงาน. ภาพยนตร์. - ลูกเครือฟ้า (2497) - ชั่วฟ้าดินสลาย (2498) - บ้านทรายทอง (2499) - โรงแรมนรก (2500) - ม่วยในฝัน (2501) - กล่อมกากี (2502) - กุหลาบแสนสวย (2502) - คนองปืน (2502) - แม่ (2502) - เลือดทาแผ่นดิน (2502) - หนึ่งน้องนางเดียว (2502) - สองฝั่งฟ้า (2503) - บางปะกง (2504) - เยี่ยมวิมานรัก (2504) - สลักจิต (2504) - สามเสือ (2504) - กัลปังหา (2505) - จอมใจเวียงฟ้า (2505) - ดอกหญ้า (2505) - คมพยาบาท (2506) - ใจเดียว (2506) - มัตติกา (2506) - เสือเก่า (2506) - นางกระต่ายป่า (2506) - เขี้ยวพิษ (2506) - ในฝูงหงส์ (2506) - หัวใจเถื่อน (2507) - จ้าวพยัคฆ์ (2507) - พนาสวรรค์ (2507) - ราชสีห์กรุง (2507)- เลือดข้น (2507) - 5 พยัคฆ์ร้าย (2508) - ชบาไพร (2508) - ชาติเจ้าพระยา (2508) - ชุมทางเขาชุมทอง (2508) - น้ำเพชร (2508) - หมอกสวาท (2508) - กระเบนธง (2509) - ปีศาจดำ (2509) - เพชรสีเลือด (2509) - เสือสั่งถ้ำ (2509) - ผู้ชนะสิบทิศ ตอน ยอดขุนพล (2509) - ใกล้รุ่ง (2510) - นักเลงสี่แคว (2510) - โนรี (2510) - ผู้ชนะสิบทิศ ตอน บุเรงนองลั่นกลองรบ (2510) - ผู้ชนะสิบทิศ ตอน ถล่มหงสาวดี (2510) - สิงห์หนุ่ม (2510) - เหนือเกล้า (2510) - ป้อมปืนตาพระยา (2511) - สิงห์ล้างสิงห์ (2511) - สันกำแพง (2511) - เพชรตะวัน (2511) - เหนือใจ (2511) - ขุนตาน (2512) - ยอดคนจริง (2512) - ลูกสาวพระอาทิตย์ (2512) - สอยดาวสาวเดือน (2512) - ไทยน้อย (2512) - กินรี (2512)- กายทิพย์ (2513) - ทโมนไพร (2514) - เพชรพระอุมา (2514) - ไม่มีวันที่เราจะพรากจากกัน (2514) - กระท่อมปรีดา (2515) - แควเสือ (2515) - พรุ่งนี้ฉันจะรักคุณ (2515) - มนต์กากี (2515) - วังบัวบาน (2515) - ยอดหญิง (2515) - สายชล (2516) - ทิวาหวาม (2517) - พยานบาป (2517) - บุษบาขายรัก (2517) - สาวสิบเจ็ด (2517) - โรงแรมผี (2518) - เทพบุตร (2518) - แม่สาย (2518) - กระดังงากลีบทอง (2519) - ขอเพียงรัก (2519) - เสือ4แคว (2519) - เพลิงแพร (2519) - ลูกขวาน (2520) - โต เมืองใต้ (2520) - รักไม่รู้ลืม (2520) - ศึก 5 เสือ (2520) - ขอเช็ดน้ำตาให้ตัวเอง (2521) - สองพี่น้อง (2528)ละครโทรทัศน์ละครโทรทัศน์. - นิทรา สายัณห์ ช่อง 4 - สาวเครือฟ้า (2514) ช่อง 5 - คู่กรรม (2515) ช่อง 4 - ปะการังสีดำ (2520) ช่อง 3 - ทิวาหวาม (2521) ช่อง 5 - น้ำเซาะทราย (2522) ช่อง 5 - เมฆินทร์พิฆาต (2529) ช่อง 3</doc>
