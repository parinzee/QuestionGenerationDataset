<doc id="259723" url="https://th.wikipedia.org/wiki?curid=259723" title="ริชาร์ดแห่งชรูว์สบรี ดยุกที่ 1 แห่งยอร์ก">ริชาร์ดแห่งชรูว์สบรี ดยุกที่ 1 แห่งยอร์ก ริชาร์ดแห่งชรูว์สบรี ดยุคแห่งยอร์คที่ 1 และดยุคแห่งนอร์โฟล์คที่ 1 (ภาษาอังกฤษ: Richard of Shrewsbury, 1st Duke of York) (17 สิงหาคม ค.ศ. 1473 - ค.ศ. 1483?) ริชาร์ดเป็นพระราชโอรสองค์ที่สองรองจากพระเชษฐาเจ้าชายเอ็ดเวิร์ดในสมเด็จพระเจ้าเอ็ดเวิร์ดที่ 4 แห่งอังกฤษและพระราชินีเอลิซาเบธ วูดวิลล์ ริชาร์ดเสด็จพระราชสมภพที่ชรูว์สบรี ริชาร์ดและพระเชษฐาถูกนำไปจำขังไว้ภายในหอคอยแห่งลอนดอน (ที่ขณะนั้นเป็นทั้งที่ประทับของพระมหากษัตริย์และคุก) ใน ค.ศ. 1483 หลังจากที่พระปิตุลาสมเด็จพระเจ้าริชาร์ดที่ 3 แห่งอังกฤษทรงยึดอำนาจและประกาศว่าเป็นพระราชโอรสนอกสมรสตามพระราชบัญญัติของรัฐสภาที่อ้างว่าการเสกสมรสของพระราชบิดาและมารดาของทั้งสองพระองค์เป็นไปอย่างไม่ถูกต้องตามกฎหมาย ในฤดูร้อนปีเดียวกันกับที่ถูกจำขังทั้งสองพระองค์ก็หายไปอย่างไม่มีร่องรอย ชะตากรรมของเจ้าฟ้าทั้งสองพระองค์จึงไม่เป็นที่ทราบแต่สรุปได้ว่าสิ้นพระชนม์หรือไม่ก็ทรงถูกสังหารในหอคอย นอกจากนั้นก็ยังไม่มีหลักฐานถึงการทำพระศพถ้าสิ้นพระชนม์ตามปกติ</doc>
