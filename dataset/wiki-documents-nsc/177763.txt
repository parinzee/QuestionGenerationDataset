<doc id="177763" url="https://th.wikipedia.org/wiki?curid=177763" title="ทอมมี่ ลี โจนส์">ทอมมี่ ลี โจนส์ ทอมมี่ ลี โจนส์ () เกิดเมื่อวันที่ 15 กันยายน ค.ศ. 1946 เป็นนักแสดงชายชาวอเมริกันประวัติ ประวัติ. ทอมมี่ ลี โจนส์เกิดที่ซานซาบา เท็กซัส สหรัฐอเมริกา เขาจบการศึกษาจากมหาวิทยาลัยฮาวาร์ดด้วยผลการเรียนระดับเกียรตินิยมในปี 1969 ซึ่งเขาเคยมีเพื่อนร่วมห้องชื่อ อัล กอร์ รองประธานาธิบดีของสหรัฐฯ เขายังเป็นอดีตนักโปโลแชมเปี้ยนในระดับอาชีพอีกด้วย หลังจากเรียนจบเขาขึ้นแสดงละครเวทีเรื่อง A Patriot for Me และได้แสดงภาพยนตร์เป็นครั้งแรกในปีต่อมา ในเรื่อง Love Story หลังจากนั้น โจนส์ได้บทนำเป็นครั้งแรก ในหนังแคนาเดียนที่ไม่ค่อยโด่งดังนัก เรื่อง Eliza’s Horoscope (1975) ต่อมาเขาได้แสดงในหนังมินิซีรีส์ทางโทรทัศน์ เรื่อง The Amazing Howard Hughes ในบทโฮเวิร์ด ฮิวจ์ส ซึ่งทำให้เขามีชื่อเสียงไปทั่วประเทศ ต่อมาเขาได้แสดงใน เรื่อง The Executioner’s Song (1982) ในบทฆาตกรชื่อ แกรี่ กิลมอร์ ซึ่งทำให้เขาได้รับรางวัลเอ็มมี เขามีผลงานทั้งในโทรทัศน์และภาพยนตร์ โดยผลงานทางโทรทัศน์ที่โดดเด่นที่สุดของเขา เป็นมินิซีรีส์เรื่อง Lonesome Dove (1989) ซึ่งทำให้เขาได้การเสนอชื่อเข้าชิงรางวัลเอ็มมี่อีกครั้ง หลังจากที่เขาได้รับการเสนอชื่อเข้าชิงรางวัลออสการ์ผู้แสดงสมทบชายยอดเยี่ยม จากบทบาทการแสดงของเขาใน JFK (1991) ของผู้กำกับ โอลิเวอร์ สโตน แต่ไม่ได้รับรางวัลจนอีกสองปีถัดมาก็ได้รับรางวัลลูกโลกทองคำ จากการรับบทเป็น แซม เจอราร์ด ในเรื่องThe Fugitive (1993) ผลงานต่อ ๆ มาของเขามีความหลากหลายไม่ว่าจะเป็นเรื่อง Natural Born Killers บท ไท ค็อบบ์ ผู้เป็นฮีโร่เบสบอลในเรื่อง Cobb, บทนายทหารยศร้อยเอกผู้กำลังเผชิญปัญหา ใน Blue Sky, บททนายความรัฐบาลกลาง ใน The Client และบทมือระเบิดโรคจิต ใน Blown Away เขายังมีผลงานฟอร์มยักษ์หลายเรื่องอย่างเรือ่ง Batman Forever (1995) ในบท ทูเฟซ หรือแม้แต่ในบทชายชุดดำในเรื่อง Men in Black (1997) ที่ทำรายได้อย่างดีและมีภาคต่อใน Men in Black II</doc>
