<doc id="436362" url="https://th.wikipedia.org/wiki?curid=436362" title="หวงเฟยหง พิชิตตะวันตก">หวงเฟยหง พิชิตตะวันตก หวงเฟยหง พิชิตตะวันตก (; ) เป็นภาพยนตร์ศิลปะการต่อสู้ฮ่องกง ค.ศ. 1997 ที่ร่วมเขียนและผลิตโดยฉีเคอะ และกำกับโดย หง จินเป่า ซึ่งทำการออกแบบท่าต่อสู้ให้กับภาพยนตร์ชุดนี้ ภาพยนตร์ชุดนี้เป็นภาคที่หกและเป็นภาคสุดท้ายของภาพยนตร์ซีรีส์หวงเฟยหง ซึ่งเป็นการกลับมาของ หลี่ เหลียนเจี๋ย ในบทบาทของวีรบุรุษแห่งตำนานนามว่า หวง เฟยหง ซึ่งได้เข้าแสดงแทนที่ จ้าว เหวินจั๋ว เคยเล่นในภาพยนตร์ภาคที่สี่และห้าเนื้อเรื่องย่อ เนื้อเรื่องย่อ. หวง เฟยหง และสหาย ได้เดินทางไปยังอเมริกา เพื่อเป็นเกียรติการเปิดร้านใหม่แก่บรรดาลูกศิษย์ แต่ระหว่างการเดินทางนี้เอง หวงเฟยหงได้รับอุบัติเหตุจนสูญเสียความทรงจำ และพลัดหลงไปอยู่กับชาวอินเดียนแดง ต่อมา เขาได้พบกับบิลลี่ และได้กลายมาเป็นเพื่อนกันในภายหลัง อย่างไรก็ตาม หวงเฟยหงก็ได้พบกับเหตุการณ์อันเลวร้ายอีกครา เนื่องจากเขาถูกใส่ร้ายว่าได้กระทำการปล้นธนาคาร แล้วถูกส่งตัวไปเพื่อลงทัณฑ์ด้วยการแขวนคอ โดยที่ไม่อาจรู้ได้เลยว่าใครเป็นผู้วางแผนการอันชั่วร้ายนี้นักแสดงนำนักแสดงนำ. - หลี่ เหลียนเจี๋ย รับบทเป็น หวง เฟยหง - กวน จือหลิน รับบทเป็น น้าสิบสาม/เส้าจุน - สง ซินซิน รับบทเป็น อาฉี/กุ๊ยเจี่ยวชี (ตีนผีเจ็ด) - เฉิน กั๋วปัง รับบทเป็น อาซู (ฟันเหยิน ซู) - เจฟฟ์ โวล์ฟ รับบทเป็น บิลลี่ - โจ ซายาห์ รับบทเป็น โจรเม็กซิกันบ็อกซ์ออฟฟิศ บ็อกซ์ออฟฟิศ. หลี่ เหลียนเจี๋ย ได้หวนกลับคืนสู่ซีรีส์นี้อีกครั้ง และในทุกโอกาสการจัดฉายรอบท้ายของเฟรนไชส์ จะจัดฉายในช่วงสุดสัปดาห์ของตรุษจีน โดยจะอยู่ในช่วงชนโรงแข่งขันกับภาพยนตร์ของเฉินหลง และ โจว ซิงฉือ ซึ่งยังคงทำรายได้อยู่ในเกณฑ์ที่ดี ที่ 30,268,415 เหรียญฮ่องกง</doc>
