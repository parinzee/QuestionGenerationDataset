<doc id="317000" url="https://th.wikipedia.org/wiki?curid=317000" title="เทศบาลตำบลปทุมราชวงศา">เทศบาลตำบลปทุมราชวงศา เทศบาลตำบลปทุมราชวงศา เป็นเทศบาลแห่งหนึ่งในอำเภอปทุมราชวงศา จังหวัดอำนาจเจริญ ซึ่งครอบคลุมพื้นที่บางส่วนของตำบลนาหว้าและตำบลนาป่าแซง อยู่ห่างจากตัวจังหวัดอำนาจเจริญ 32 กิโลเมตร มีทางหลวงแผ่นดินหมายเลข 202 (อรุณประเสริฐ) และทางหลวงแผ่นดินหมายเลข 2252 (นาหว้า-กุดข้าวปุ้น) ตัดผ่าน เดิมใช้ชื่อว่า เทศบาลตำบลนาหว้าใหญ่ และเปลี่ยนมาใช้ชื่อปัจจุบันตั้งแต่วันที่ 30 พฤศจิกายน พ.ศ. 2554ที่ตั้งอาณาเขต ที่ตั้งอาณาเขต. เทศบาลตำบลปทุมราชวงศา มีพื้นที่ประมาณ 7.00 ตารางกิโลเมตร มีอาณาเขตพื้นที่ติดต่อดังนี้- ทิศเหนือ ติดต่อกับเขตองค์การบริหารส่วนตำบลนาหว้า อำเภอปทุมราชวงศา - ทิศใต้ ติดต่อกับเขตองค์การบริหารส่วนตำบลนาหว้า อำเภอปทุมราชวงศา - ทิศตะวันออก ติดต่อกับเขตเทศบาลตำบลนาป่าแซง อำเภอปทุมราชวงศา - ทิศตะวันตก ติดต่อกับเขตองค์การบริหารส่วนตำบลนาหว้า อำเภอปทุมราชวงศาจำนวนประชากร จำนวนประชากร. จำนวนประชากรทั้งสิ้น 3,635 คน เป็นชาย 1,836 คน เป็นหญิง 1,809 คน คิดเป็นประชากรเฉลี่ยต่อพื้นที่ 519.2 คนต่อตารางกิโลเมตรหมู่บ้าน หมู่บ้าน. หมู่บ้านในเขตเทศบาลตำบลปทุมราชวงศามีหมู่บ้านทั้งหมด 5 แห่ง ประกอบด้วย- หมู่ที่ 1 บ้านนาหว้า - หมู่ที่ 2 บ้านนาหว้า - หมู่ที่ 3 บ้านแก้วมงคล - หมู่ที่ 4 บ้านสหกรณ์นิคม - หมู่ที่ 5 บ้านนาถาวร (ตำบลนาป่าแซง)ชุมชน ชุมชน. เทศบาลตำบลปทุมราชวงศามีชุมชนทั้งหมด 7 แห่ง ประกอบด้วย1. หมู่ที่ 1 ชุมชนรุ่งอรุณ, ชุมชนตั้งใจพัฒนา 2. หมู่ที่ 2 ชุมชนหลักเมือง, ชุมชนหลานเจ้าปู่ 3. หมู่ที่ 3 ชุมชนแก้วมงคล 4. หมู่ที่ 4 ชุมชนสหกรณ์พัฒนา 5. หมู่ที่ 5 ชุมชนนาถาวรธนาคาร ธนาคาร. ในเขตเทศบาลตำบลปทุมราชวงศามีธนาคารที่เปิดให้บริการ 4 แห่ง ประกอบด้วย1. ธนาคารเพื่อการเกษตรและสหกรณ์การเกษตร สาขาปทุมราชวงศา 2. ธนาคารกรุงเทพ สาขาปทุมราชวงศา 3. ธนาคารกรุงไทย สาขาปทุมราชวงศา 4. ธนาคารออมสิน สาขาปทุมราชวงศา</doc>
