<doc id="712733" url="https://th.wikipedia.org/wiki?curid=712733" title="บิวตีฟูลเวิลด์ (อัลบั้มเทกแดต)">บิวตีฟูลเวิลด์ (อัลบั้มเทกแดต) Beautiful World เป็นสตูดิโออัลบั้มชุดที่สี่ของวงบอยแบนด์อังกฤษเทกแดท โดยในวันที่ 9 พฤษภาคม 2006 เทกแดต กลับมาอีกครั้งโดยเซ็นสัญญากับ Polydor Records ด้วยเงิน 3 ล้านปอนด์ โดยได้ออกซิงเกิลแรก "Patience" ในวันที่ 13 พฤศจิกายน เพลงนี้ขึ้นอันดับ 1 ของชาร์ตอังกฤษในทันที ทำให้เป็นเพลงอันดับ 1 เพลงที่ 9 ของวงที่สามารถขึ้นถึงอันดับหนึ่งได้ โดยทางวงได้ออกอัลบั้มในวันที่ 26 พฤศจิกายน 2006 ซึ่งอัลบั้มนี้ขายได้กว่า 2.8 ล้านชุด ทำให้มันกลายเป็นอัลบั้มของวงที่ขายดีที่สุดในอังกฤษ 14 กุมภาพันธ์ 2007 เทกแดตได้ร่วมแสดงในงานบริท อวอร์ดส โดยเพลง Patience ชนะในสาขาซิงเกิลยอดเยี่ยม 4 มีนาคม 2007 เพลง "Shine" ซิงเกิ้ลที่ 2 จากอัลบั้มนี้ขึ้นอันดับ 1 ในอังกฤษ ซึ่งถือเป็นเพลงอันดับ 1 เพลงที่ 10 ของวง แซงหน้าวงสไปซ์ เกิร์ลส‎ และ แอบบ้า (ขึ้นอันดับ 1 ทั้งหมด 9 เพลง) นอกจากนี้แล้วทางวงได้ออกอีก 2 ซิงเกิ้ล คือ I'd Wait For Life (เข้าอันดับที่ 17 ของชาร์ตอังกฤษ) และ Reach Out (ออกเฉพาะในภาคพื้นยุโรป) หลังจากเทกแดตได้ทัวร์เสร็จ ทางวงได้ทำการเซ็นสัญญากับ พาราเมาท์ พิกเจอร์ส เพื่อแต่งเพลง Rule The World เพลงสำหรับภาพยนตร์เรื่อง "Stardust" นำแสดงโดย ชาร์ลี คอกซ์ แคลร์ เดนส์ โรเบิร์ต เดอนิโร และ เซียนนา มิลเลอร์ กำกับโดย แมทธิว วอห์น ถือเป็นเพลงประกอบภาพยนตร์เพลงแรกของเทกแดต เพลงนี้เข้าถึงอันดับที่ 2 ของชาร์ตอังกฤษรายชื่อเพลงชาร์ตและใบรับรองชาร์ตใบรับรองชาร์ตประจำปีชาร์ตประจำทศวรรษ</doc>
