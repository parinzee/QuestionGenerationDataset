<doc id="511896" url="https://th.wikipedia.org/wiki?curid=511896" title="ความลับในใจของคุณหนูไอดอล">ความลับในใจของคุณหนูไอดอล ความลับในใจของคุณหนูไอดอล () เป็นไลท์โนเวลญี่ปุ่น แต่งโดย ยูซาคุ อิงาราชิ วาดภาพประกอบโดย ชาา ตีพิมพ์ครั้งแรกลงในนิตยสาร เดงเงคิ เอชพี ของสำนักพิมพ์ มีเดียเวิร์กส เมื่อวันที่ 18 มิถุนายน พ.ศ. 2547 โดยวางจำหน่ายเล่มแรกเมื่อ 10 ตุลาคม พ.ศ. 2547 และเล่มสุดท้ายวางจำหน่ายเมื่อ 10 กรกฎาคม พ.ศ. 2555 โดยสำนักพิมพ์ "เดงเงคิ บุงโกะ" ในเครือ แอสกี มีเดียเวิร์กส ฉบับมังงะ ดัดแปลงโดย ยาซุฮิโระ มิยามะ ตีพิมพ์ลงในนิตยสาร "เดงเงคิ โมเอโอ" ฉบับเดือนตุลาคม พ.ศ. 2549 ถึง ฉบับเดือนสิงหาคม พ.ศ. 2553 สำหรับอะนิเมะ ผลิตโดย สตูดิโอ บาร์เซโลนา (ปัจจุบันชื่อ ไดโอมีเดีย) ออกอากาศระหว่างเดือน กรกฎาคม ถึง กันยายน พ.ศ. 2551 อะนิเมะซีซันสอง ออกอากาศระหว่างเดือน ตุลาคม ถึง ธันวาคม พ.ศ. 2552 และวิชวลโนเวลสำหรับเครื่อง เพลย์สเตชัน 2 วางจำหน่ายเมื่อเดือนกันยายน พ.ศ. 2551 และเกมที่สอง สำหรับเครื่อง เพลย์สเตชันพอร์เทเบิล วางจำหน่ายผ่านทาง ดิจิตอลดาวน์โหลด เมื่อเดือนกุมภาพันธ์ พ.ศ. 2553</doc>
