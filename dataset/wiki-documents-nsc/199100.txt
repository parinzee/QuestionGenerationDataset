<doc id="199100" url="https://th.wikipedia.org/wiki?curid=199100" title="ของวิเศษในอาณาจักรแห่งกาลเวลา">ของวิเศษในอาณาจักรแห่งกาลเวลา บ้าน เป็นอาณาจักรแห่งเวทมนตร์ ย่อมมีของวิเศษใช้กันอยู่ทั่วไปภายในบ้าน แต่ละเขตแดนภายในบ้านมีของวิเศษชนิดที่แตกต่างกันออกไปตามความจำเป็นในการใช้สอยอาวุธกุญแจ อาวุธ. กุญแจ. กุญแจเป็นเครื่องมือของคณะผู้ดูแลสำหรับใช้ปกครองบ้าน ดูเพิ่มที่ กุญแจฉมวกของลูกทะเล ฉมวกของลูกทะเล. ฉมวกของลูกทะเลเป็นอาวุธที่ทรงพลังชิ้นหนึ่ง มีความยาวถึงเก้าฟุต มหาสถาปนิกสร้างมันจากแสงจันทร์ของนาร์วาฬภายใต้แสงเหนือของทะเลอาร์กติก เพื่อเป็นของขวัญครบรอบอายุหนึ่งศตวรรษของลูกทะเล ฉมวกของเขามีคุณสมบัติคล้ายกุญแจ ตัวมันเรืองแสงตลอดความยาวของมัน สลับกับความมืดและสว่างอย่างน่าประหลาด มีรูตรงด้ามจับที่ไม่มีเชือกร้อย พลังของมีผลข้างเคียง คือสามารถทำให้ผู้รู้ตายหรือเด็กของคนเป่าปี่ที่อยู่ใกล้ๆ เจ็บปวดกระดูกและฟันเป็นอย่างมาก มันจะมาหาเมื่อผู้ใช้ต้องการความช่วยเหลือแม้จะต้องการใช้มันหรือไม่ก็ตาม ลูกทะเลเคยให้อาเธอร์ใช้ชั่วคราวขณะเตรียมนำฮิลีออสออกจากดวงอาทิตย์ปี่ของคนเป่าปี่ ปี่ของคนเป่าปี่. ปี่ของคนเป่าปี่เป็นปี่ไม้เรียบๆ ให้เสียงแหลมสูงรัวเหมือนเสียงฟลุตและเสียงปลาวาฬร้องเพลง เป็นอาวุธที่สามารถสะกดหรือควบคุมเด็กของคนเป่าปี่ได้ คนเป่าปี่ยังสามารถใช้มันสร้างบันไดไม่ควรเป็นได้เช่นเดียวกับกุญแจ ขอบเขตอำนาจของปี่ยังไม่เป็นที่ทราบแน่ชัด คุณหญิงพรีมัสคาดเดาว่าคนเป่าปี่อาจใช้มันได้จากอาณาจักรชั้นที่สอง และไม่จำเป็นต้องอยู่ใกล้พอที่เสียงปี่จะดังไปถึงเหยื่ออาวุธอื่นๆอาวุธอื่นๆ. - ดาบไฟเชิงสถาปัตย์ของยามเที่ยง เป็นดาบที่มีใบดาบเป็นเปลวไฟสีแดงเข้ม สามารถทำให้สิ่งที่โดนฟาดฟันลุกเป็นไฟได้ ยามเที่ยงใช้มันในการตามล่าอาเธอร์ในห้องสมุดโรงเรียน และต่อสู้กับย่ำค่ำผู้เป็นน้องชายในห้องด้านหน้าของวันจันทร์ - ดาบแสงจันทร์แข็งของย่ำค่ำ ทำจากแสงจันทร์แข็ง ใบดาบคือความมืด ประดับด้วยประกายของดวงดาว - ดาบของคุณวันจันทร์ เป็นดาบไฟสีดำ บางเฉียบและว่องไว - ปืนไอน้ำของผู้คุม มีลักษณะคล้ายปืนคาบศิลาลำใหญ่คล้ายปืนของโจรสลัดและโจรปล้นนักเดินทาง มีสายโยงกับเครื่องจักรไอน้ำบนหลังของผู้คุม มันสามารถฆ่าผู้รู้ตายได้ แต่สำหรับพลเมืองก็เป็นเพียงการโดนลวกทำให้ผิวหนังปวดแสบปวดร้อนแสนทรมาน - ปืนใหญ่ไอน้ำ เป็นอาวุธที่ใช้ยิงไอน้ำพิสัยไกล ใช้ยิงใส่ผู้บุกรุกที่พยายามจะเจาะกระจกพีระมิดเข้าไปในหอสมบัติของอังคารเคร่ง - ฉมวกของย่ำรุ่งวันพุธ เป็นฉมวกสีแดงลุกโชน แต่ไม่มีผลข้างเคียงเหมือนฉมวกของลูกทะเล - หอกเรืองแสง อาวุธของทหารนิทลิ่งใหม่ สามารถทำให้เป้าหมายลุกไหม้ได้ ในศุกร์รัตติกาล อูแกมใช้มันละลายหิมะเบิกทาง - มีดสั้นผิวกระจก เป็นอาวุธที่พลเมืองในสถานที่ปลีกวิเวกของวันศุกร์ใช้ในการสังหารต้นไม้ปีศาจที่หลุดเข้ามา - ร่ม เป็นทั้งอุปกรณ์กันฝนและอาวุธของนัทเวทในบ้านเบื้องบน สามารถปล่อยพลังได้หลายรูปแบบ เช่น ถ่านคุแดง เปลวไฟ ฯลฯอาวุธในกองทัพแห่งบ้านอาวุธในกองทัพแห่งบ้าน. - ดาบป่าเถื่อน (savage-sword) หนึ่งในอาวุธมาตรฐานของกองพัน ทำในผืนดินไกล ใบดาบเป็นแสงดาวแข็งตัว ด้ามดาบทำจากอำพันเสริมแรงดึงดูดและเคลือบสุญญะเสริมเวทเล็กน้อย อีกทั้งยังมีใบมีดที่หมุนได้เมื่อบิดด้ามอีกด้วย ลอกแบบมาจากอาวุธของกองพันโรมันบนโลก - หอกเสริมพลัง (power-spear) เป็นหอกเวทมนตร์ ปลายโลหะส่องประกาย มันสามารถทำให้เครื่องแบบทหารติดไฟและลุกไหม้ได้ถ้าไม่ระวัง - ดาบโค้งฟ้าผ่า (lightning-charged tulwar) - โล่กันธนู (arrow shield) สูงแปดฟุต เรียกอีกอย่างว่าพาวิส - ปืนยาวกระสุนสุญญะ (Nothing-powder pistol) - ขวานศึกกลไกนาฬิกา (clockwork-action pole-axe) - ปืนคาบศิลาดินปืนสุญญะ (Nothing-powder musket) - ทวนระเบิด (explosive pike) - ธนูสายกล้ามเนื้อ (muscle-fibre longbow)ของวิเศษขอความช่วยเหลือแผนที่ ของวิเศษขอความช่วยเหลือ. แผนที่. แผนที่มีชื่อเต็มว่า แผนที่บ้านและส่วนแวดล้อมฉบับสัมบูรณ์ (Compleat Atlas of the House and Immediate Environs) รูปลักษณ์ภายนอกคือสมุดเล่มเล็กๆ ขนาดเท่าฝ่ามือหุ้มด้วยผ้าสีเขียว มันสามารถตอบคำถามทุกอย่างได้แก่ผู้ใช้ มันมีความแข็งแรงมาก ไม่สามารถเปิดออกได้ด้วยการเปิดหน้ากระดาษ ฉีก หรือทำลาย มันจะเปิดออกเอง เมื่อผู้ใช้ตั้งคำถาม โดยต้องมีเวทมนตร์หรือกุญแจถึงจะเปิดได้ เมื่อมันเปิดออกจะขยายขนาดใหญ่มากประมาณนิตยสาร มันหายไปหลังจากนางหายสาบสูญ โดยตกอยู่ในมือของคุณวันจันทร์ มันไม่สามารถถูกทำลายโดยสุญญะได้ ถ้าทำหายมันจะกลับไปอยู่บนมือของเจ้าของเอง หรือไปยังที่อยู่ของมันในห้องกลางวันของวันจันทร์ มันไม่ชอบอากาศสกปรกของผืนดินไกล บางครั้งมันก็สามารถให้คำตอบโดยที่ไม่ต้องเปิดได้ตามที่ผู้ใช้สั่ง เช่น บอกทิศ เป็นต้น แผนที่สามารถพาผู้ใช้หนีจากอันตรายได้ โดยมันได้พาอาเธอร์หนีจากสเกาเชอร์ โดยสนีซเซอร์เป็นผู้ขอร้องให้มันทำโดยใช้เวทมนตร์ แผนที่ มีการทำงานคล้ายกับ เข็มทิศทองคำ ในวรรณกรรมชุด ธุลีปริศนาเหรียญมิตรภาพของลูกทะเล เหรียญมิตรภาพของลูกทะเล. มันเป็นแผ่นกลมๆ ทำจากกระดูกวาฬ ด้านหนึ่งสลักเป็นรูปดวงดาวเล็กๆ อีกด้านเป็นรูปเรือของชาวไวกิ้ง มีรูเล็กๆ ไว้สำหรับห้อยสายหนัง ลูกทะเลมอบมันแก่อาเธอร์เพื่อเป็นเครื่องหมายมิตรภาพและสามารถขอความช่วยเหลือเขาได้ทุกเมื่อ มันทำให้เขารอดจากการถูกโยนลงจากเรือมอธเพราะเขาเป็นสหายของลูกทะเล ลูกทะเลน่าจะคาดการณ์ไว้ว่ามันอาจมีประโยชน์เมื่ออาเธอร์จะทำการครอบครองทะเลกั้นอาณาเขต อย่างไรก็ตามการขอความช่วยเหลือจากมันไม่มีประสิทธิภาพมากนัก เพราะลูกทะเลมาช่วยเหลือช้ามากขวดครั้งเดียว ขวดครั้งเดียว. เป็นขวดสำหรับส่งข้อความได้เพียงครั้งเดียว มีสีเขียวและมีขนาดเล็กประมาณข้อนิ้วโป้ง เมื่อเปิดจุกขวดข้อความจะถูกส่งไปยังต้นทาง แล้วต้นทางก็จะมาช่วยเหลือ แต่ถ้าต้นทางไม่สามารถมาช่วยได้ ขวดจะแตกสลายเป็นผุยผงของวิเศษให้ข้อมูลของวิเศษให้ข้อมูล. - สมุดคู่มือทหาร เป็นของกองทัพฯ แห่งมหาสถาปนิก ปกสีแดงประทับตราชื่อเจ้าของเป็นตัวอักษรตัวใหญ่สูงสามนิ้ว มันมีรายละเอียดของแต่ละช่องตาราง รายละเอียดของแต่ละช่อง (ภูมิประเภท เสบียง ฯลฯ) บอกว่าช่องไหนจะย้ายไปช่องไหน (และเฉพาะของผู้เปิดปิดประตูกั้นสุญญะ สามารถบอกได้ว่าประตูจะเปิดเมื่อไรและตามลำดับอย่างใด สามารถปรับขนาดให้เหมาะกับมือผู้ใช้ และจะระเบิดเมื่อผู้อื่นมาจับ (อย่างไรก็ตาม พบว่าคนเป่าปี่ก็มีสมุดคู่มือ) - โต๊ะดูแผนที่ โต๊ะสี่เหลี่ยมจัตุรัสซึ่งเต็มไปด้วยช่องสี่เหลี่ยมจัตุรัสเล็กจิ๋วซึ่งแทนช่องต่างๆ ภายในวงกตยิ่งใหญ่ เมื่อจ้องจะมีข้อมูลเกี่ยวกับช่องต่างๆ ปรากฏขึ้นมาอย่างรวดเร็ว ต้องเป็นผู้ชำนาญในการใช้เท่านั้นถึงจะใช้ได้ เพราะมันสามารถทำให้ผู้อ่อนชำนาญตาลายได้ของวิเศษสำหรับการเดินทางของวิเศษสำหรับการเดินทาง. - ปีก ดูที่ ปีก - จานเคลื่อนย้าย ดูที่ จานเคลื่อนย้าย - ขวดสองทาง ดูที่ ขวดสองทาง - ภาพต่อทำนายวิเศษ เป็นภาพต่อวิเศษรูปเครื่องในสัตว์ (แต่ก่อนใช้เครื่องในของจริง) สำหรับสร้างประตูออกไปสู่อาณาจักรชั้นที่สอง ในพุธเพชฌฆาต มีการกล่าวถึงเครื่องในวัว เครื่องในแพะ แกะ และกอร์-ดราเคน ซึ่งทรงพลังที่สุด - พันหนึ่งลมหายใจ เป็นที่หนีบผ้าซึ่งหาซื้อได้ที่ท่าเรือวันพุธ ใช้สำหรับผู้รู้ตาย นำมาหนีบจมูกแล้วมันจะแทนลมหายใจได้พันครั้งเมื่อหายใจไปหนึ่งครั้ง ใช้เพื่อประหยัดลมหายใจ ระหว่างการใช้สามารถถอดออกมาแล้วหนีบใช้ใหม่ได้แต่เวทมนตร์ก็จะเสื่อมลง เมื่อหมดฤทธิ์แล้วมันก็จะหลุดออกเองของวิเศษสำหรับงานจารชนของวิเศษสำหรับงานจารชน. - ผมและหนวดเคราปลอม อยู่ในเต๊นท์ในห้องด้านหน้าของวันจันทร์ มีกาวในตัว ถ้าต้องการให้หลุดออกเพียงแค่ท่องคาถา "มีผมวันนี้ พรุ่งนี้ไม่มี" ผมและหนวดเคราปลอมก็จะหลุดออก - ฟันกรามวิเศษ เป็นฟันกรามสั่งทำวิเศษเพื่อซ่อนของที่มีพลังทางเวทมนตร์มาก อย่างเช่น ปีก เมื่อถอนมันออกมาแล้ว พอเปลี่ยนสีเป็นสีแดงหมดก็จะกลายเป็นตุ๊กตารัสเซีย เมื่อเปิดออกจะมีตัวที่ใหญ่กว่าอยู่ข้างใน ต้องใส่ไว้หลายๆ ตัวเพื่อป้องกันการตรวจจับโดยนักดมของอังคารเคร่ง (ดูข้างล่าง) - นักดมของอังคารเคร่ง มีลักษณะเป็นจมูกกับปากของสุนัข ติดไว้บนขาแข็งๆ ซึ่งอังคารเคร่งเลียนแบบมาจากขาจิ้งหรีดแล้วขยายใหญ่ขึ้น คนงานขึ้นบัญชีก่อนจะลงไปยังสถานีล่างจะต้องถูกสิ่งเหล่านี้ตรวจสอบเผื่อคนผู้นั้นพกอุปกรณ์ที่มีพลังเวทมนตร์มาด้วย - เล็บเรืองแสง เป็นเล็บสำหรับตามหาคนที่ต้องการเจอ เมื่อเข้าใกล้คนผู้นั้นมากขึ้นแสงจะสว่างขึ้นเรื่อยๆ - เปลือกหอยกับกระจก ใช้สำหรับดูคนที่เราต้องการเห็นผ่านทางกระจกและฟังเสียงจากหอยสังข์ จะใช้งานได้ก็ต่อเมื่อมีสิ่งของที่คนผู้นั้นเคยสัมผัสมาดัดแปลงทางเวทมนตร์ให้สามารถส่องดูคนผู้นั้นได้ จะใช้งานได้ดีในที่สลัวๆ มีแสงเล็กน้อย ของวิเศษชิ้นนี้จะเสื่อมฤทธิ์ลงเรื่อยๆ จนปรากฏภาพคนหรือสถานที่อื่น หรือเข้าสู่จิตใจของผู้ที่กำลังใช้เส้นทางสู่จิตใจอยู่ เช่น โจรสลัดฟีเวอร์ฟิว - อุปกรณ์ปลอมตัวเป็นหนู ประกอบด้วยจมูกหนูจากการทำเปเปอร์มาร์เช่ และหางหนูจากหูกวงกลมอาร์ครูชิล โดยการถักนิตติ้งแบบฝรั่งเศส แล้วลงอาคมด้วยหมึกกัมมันตรังสี ด็อกเตอร์สคาแมนดรอสทำให้อาเธอร์กับซูซี่เพื่อปลอมตัวเป็นหนูหลอกพวกโจรสลัด แต่ไม่สามารถลวงตาฟีเวอร์ฟิวได้ เมื่ออาเธอร์มองไปยังตัวอักษรเวทมนตร์ในนั้น มันทำให้เขาเห็นภาพของหนูที่วิ่งอยู่ในสถานีรถไฟกลางที่บ้านเก่าของเขา - ฐานงาช้างวิเศษ ใช้สำหรับติดต่อกันในการทหาร ทหารยศใหญ่ๆ มีไว้ใช้ติดต่อกับทหารยศใหญ่ๆ เหมือนกัน ต้องใช้ประกอบกับหุ่นตะกั่วซึ่งจำลองจากทหารแต่ละนายในกองทัพ - เครื่องกลจับหนู เป็นเครื่องกลรูปร่างคล้ายตั๊กแตนตำข้าว มีหนวดซึ่งสามารถตัดวัสดุใดๆ ก็ได้ วันเสาร์เลอเลิศใช้มันเพื่อจัดการหนูเติบโตที่อาศัยอยู่ในชั้นต่ำๆ ของบ้านเบื้ิองบน โดยที่นักเวทไม่ต้องเสียแรงสิ่งประดิษฐ์และอุปกรณ์เวทมนตร์สิ่งประดิษฐ์และอุปกรณ์เวทมนตร์. - ระเบิดอาทิตย์ เป็นบอลลูนขนาดใหญ่ซึ่งถูกปล่อยออกมาส่องแสงเจิดจ้าสำหรับกำจัดมลพิษสุญญะชั่วคราว อังคารเคร่งจุดครั้งหนึ่งห่างกัน 2-3 เดือน หลุมลึกกว้างมากจนแสงยังส่องไปไม่ถึงก้นหลุมลึก หลังจากนั้นก็จะมีการตรวจสอบรางรถไฟ - หมึกกัมมันตรังสี เป็นหมึกที่ผ่านการกลั่นจากสุญญะ เมื่อถูกผิวหนังของผู้รู้ตายจะทำให้ปวดแสบเพียงครู่หนึ่ง ใช้ในการลงคาถาอาคม - วิโทรเลี่ยม ใช้ทำความสะอาดท่อระบายน้ำในบ้านเบื้องล่าง - สำริดตะวัน เป็นแท่งสำริดยาว มีหนึ่งคู่ ไว้สำหรับดึงประตูให้เข้ามาใกล้เร็วขึ้นแทนที่เราจะเข้าไปหามัน - เครื่องเผาเป็นภัสมธาตุธุลี ใช้สำหรับเผากระดาษที่ตายแล้วในที่ทิ้งเผารกร้างในบ้านเบื้องล่าง - กาซามาวาร์ เป็นกาน้ำวิเศษที่พราวิลมีอยู่ในกระโจมของเขา ได้มาจากคนรวบรวมถ่านหินคนหนึ่งที่ได้รับการลดโทษและออกจากห้องถ่านหินใต้ดินได้ หากใส่ส่วนผสมที่ถูกต้องจะสามารถชงเครื่องดื่มรสอร่อยออกมาได้ (กาซามาวาร์คือกาน้ำแบบรัสเซีย) - เตาวิเศษ ทำจากกระเบื้องเคลือบ มีขนาดเท่าตู้เย็น ตั้งอยู่บนแผ่นดินสีแดงขนาดร้อยตารางฟุต สลักตัวอักษรประหลาด ประตูเป็นหินควอตซ์สีเทา มันให้ความอบอุ่นกับตึกประชุม (กระท่อมหลังเล็กๆ กลางแพของคนผลักกระดาษ) แม้ว่าจะไม่เห็นเชื้อเพลิงแต่ก็มีควันออกมา - กรวยวิเศษ อยู่ในรูปของกรวยสีเงินเล็กๆ ใช้สำหรับเทยาเหลวเพื่อป้อนให้กับผู้หลับใหล แต่ถ้านำด้านแคบจ่อปากสามารถเปลี่ยนเสียงของผู้พูดให้กลายเป็นเสียงของท่านหญิงวันศุกร์ ใช้ในการควบคุมจิตใจของเป้าหมาย ทั้งนี้ปริมาณพลังจะขึ้นอยู่กับพลังอำนาจของผู้ใช้ - เสื้อคลุมเจิดจ้า เป็นเสื้อคลุมยาวส่องประกายหลากสีเหมือนสีของไข่มุก มีกระดุมซึ่งสามารถติดกันได้เพียงแค่กดนิ้วโป้ง หนักมาก แต่ใส่แล้วเย็นและนุ่มสบาย ใช้ป้องกันแสงและรังสีจากดวงอาทิตย์ สำหรับการท่องอวกาศ (มีคุณสมบัติคล้ายชุดของนักบินอวกาศ) - หมวกดารา ทอจากแสงดาวหลวมๆ แทบมองไม่เห็นถ้าไม่ถูกจับต้อง อยู่ในคอเสื้อของเสื้อคลุมเจิดจ้าเป็นประกายและส่องแสงระยิบระยับ ใช้ป้องกันรังสีและแสงจากดวงอาทิตย์สำหรับการท่องอวกาศ - รองเท้าไร้สภาพ เป็นรองเท้าที่มีรูปร่างหลากหลายขึ้นอยู่กับเท้าของผู้สวมใส่และสภาพแวดล้อม สามารถป้องกันได้ทุกอย่างแม้แต่เพียงสุญญะ แต่ก็เพียงชั่วคราว ถ้ากลายเป็นรองเท้าขนาดใหญ่ก็สามารถใส่ของลงไปในนั้นได้ มันจะไม่เป็นอะไรเลย - เตารีดแยกส่วน มีลั่กษณะเป็นท่อนโลหะสีเทาทรงสี่เหลี่ยมผืนผ้าขนาดใหญ่ มีด้ามจับทำจากไม้ มีรูเรียงอยู่เป็นระยะๆ เมื่อกดจะมีไอน้ำออกมา มันร้อนอยู่เสมอ สามารถทำให้เสื้อผ้าไหม้ได้หากทิ้งไว้นานๆ</doc>
