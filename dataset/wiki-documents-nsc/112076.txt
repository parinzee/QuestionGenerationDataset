<doc id="112076" url="https://th.wikipedia.org/wiki?curid=112076" title="ครีเดนซ์เคลียร์วอเทอร์รีไววัล">ครีเดนซ์เคลียร์วอเทอร์รีไววัล ครีเดนซ์เคลียร์วอเทอร์รีไววัล () หรือเป็นที่รู้จักกันในชื่อย่อ ซีซีอาร์ - CCR หรือ ครีเดนซ์ เป็นวงดนตรีร็อกอเมริกัน ซึ่งประกอบด้วยนักดนตรี 4 คน คือ จอห์น โฟเกอร์ที (กีตาร์, ร้องนำ, ฮาร์โมนิกา, เปียโน), ทอม โฟเกอร์ที (กีตาร์, เปียโน), สตู คุค (เบส) และ ดั๊ก คลิฟฟอร์ด (กลองและเพอร์คัสชัน) วงซีซีอาร์ มีจุดเริ่มต้นมาจากวง The Blue Velvets ตั้งแต่ทศวรรษ 1950 สมาชิกวงประกอบด้วย จอห์น โฟเกอร์ที, สตู คุค, ดั๊ก คลิฟฟอร์ด ต่อมา ทอม โฟเกอร์ที พี่ชายของจอห์น เริ่มเข้ามาร่วมวงด้วยตั้งแต่ พ.ศ. 2502 (ค.ศ. 1959) ในปี พ.ศ. 2507 ทางวงเซ็นสัญญาบันทึกกับบริษัท แฟนตาซีเรคคอร์ดส์ เปลี่ยนชื่อวงเป็น The Visions และ The Golliwogs ผลงานของวงในช่วงนี้ไม่ประสบความสำเร็จนัก ในปี พ.ศ. 2510 บริษัท แฟนตาซีเรคคอร์ดส์ เปลี่ยนผู้บริหาร และเสนอที่จะออกอัลบั้มให้กับวง โดยมีเงื่อนไขว่าจะต้องเปลี่ยนชื่อวงใหม่ ทั้งสี่คนตั้งชื่อวงใหม่ว่า 'ครีเดนซ์เคลียร์วอเทอร์รีไววัล โดย ครีเดนซ์ มาจากชื่อ ครีเดนซ์ นูบอล เพื่อนของทอม, เคลียร์วอเทอร์ มาจากโฆษณาเบียร์โอลิมเปีย และ รีไววัล" หมายถึง การกลับมารวมวงอีกครั้ง ซีซีอาร์ ประสบความสำเร็จเป็นอย่างดี ซิงเกิล "Suzie Q" ของวง เป็นเพลงแรกที่ขึ้นไปถึงอันดับ Top 40 ในปี พ.ศ. 2511 ในปีต่อมาเพลง "Proud Mary" ขึ้นถึงอันดับ 2 จัดอันดับโดยนิตยสารบิลบอร์ด เพลงนี้กลายเป็นเพลงที่มีชื่อเสียงที่สุดของวง ถูกนำมาร้องใหม่หลายครั้ง ทางวงมีผลงานอัลบั้มทั้งสิ้น 7 ชุด มีซิงเกิลขึ้นถึงอันดับ 2 ของอเมริกาทั้งสิ้น 7 เพลง ก่อนจะประกาศยุบวงในเดือนตุลาคม พ.ศ. 2515 หลังจากยุบวง สตู คุค และดั๊ก คลิฟฟอร์ด ยังมีผลงานร่วมกันในชื่อวง Creedence Clearwater Revisited ตั้งแต่ปี พ.ศ. 2538 ส่วน ทอม โฟเกอร์ที เสียชีวิตเมื่อ พ.ศ. 2533 ด้วยโรคเอดส์ซึ่งติดมาจากการถ่ายเลือด ในประเทศไทย เพลงของซีซีอาร์ ที่เป็นที่นิยม คือเพลง Have You Ever Seen The Rain? ซึ่งมาขับร้องใหม่โดย Joan Jett and The Blackhearts เมื่อ พ.ศ. 2533ผลงานสตูดิโออัลบั้มผลงาน. สตูดิโออัลบั้ม. - Creedence Clearwater Revival (1968) - Bayou Country (1969) - Green River (1969) - Willy and the Poor Boys (1969) - Cosmo's Factory (1970) - Pendulum (1970) - Mardi Gras (1972)ซิงเกิล</doc>
