<doc id="338641" url="https://th.wikipedia.org/wiki?curid=338641" title="เพอร์ซีย์ แจ็กสัน กับเทพองค์สุดท้าย">เพอร์ซีย์ แจ็กสัน กับเทพองค์สุดท้าย เพอร์ซีย์ แจ็กสัน กับเทพองค์สุดท้าย เป็นนวนิยายแฟนตาซีเล่มที่ห้า ซึ่งเป็นเล่มสุดท้ายในหนังสือชุดเพอร์ซีย์ แจ็กสัน ประพันธ์โดย ริก ไรออร์แดน วางจำหน่ายครั้งแรกในสหรัฐอเมริกา เมื่อปี พ.ศ. 2552 เพอร์ซีย์ แจ็กสันและเพื่อนเตรียมรับมือกับการต่อสู้ในสงครามระหว่างมหาเทพกับเหล่าไททันเป็นครั้งสุดท้าย ถึงแม้ว่าฝ่ายเทพโอลิมปัสจะมีเพียงฮาล์ฟบลัดซึ่งมีกองกำลังน้อยนิดและอ่อนแอเสียเหลือเกิน แต่พวกเขาก็พร้อมรบจนตัวตาย โครนอสเตรียมความพร้อมในการหวนคืนสู่อำนาจได้เป็นผลสำเร็จแล้ว จ้าวแห่งยักษ์ไททันผู้ควบคุมกาลเวลาออกนำทัพเอง ร่วมด้วยอสุรกายมากมาย ยักษ์ไททันตนอื่นๆ และเหล่ามนุษย์กึ่งเทพแปรพักตร์ ในค่ายฮาล์ฟบลัดมี ‘สปาย’ คอยให้ข่าวความเคลื่อนไหวแก่ศัตรู ท่ามกลางเพื่อนพ้องที่ร่วมฟันฝ่ามาด้วยกัน นี่คือศึกสุดท้ายของเพอร์ซีย์ แจ็กสัน เดิมพันด้วยการล่มสลายของอารยธรรม วันแห่งคำพยากรณ์บทใหญ่ เขาจะเป็นผู้พิทักษ์หรือทำลายโอลิมปัส ชื่อเรื่อง เทพองค์สุดท้าย กล่าวถึง เฮสเทีย ผู้ซึ่งเป็นผู้เฉลยให้แก่เพอร์ซีย์ในการสนทนาในหนังสือเล่มนี้</doc>
