<doc id="621796" url="https://th.wikipedia.org/wiki?curid=621796" title="เขมวิช ภังคานนท์">เขมวิช ภังคานนท์ เขมวิช ภังคานนท์ เขมวิช ภังคานนท์ เป็น นักเขียน นักดนตรี ทนายความผู้เชี่ยวชาญด้านการธนาคาร (U.S. attorney, New York State Bar) เกิดวันที่ 31 ธันวาคม 2513 ที่กรุงเทพมหานคร เป็นบุตรชายของ ศาสตราจารย์เกียรติคุณนายแพทย์ เกษียร ภังคานนท์ ภาควิชาศัลยศาสตร์ คณะแพทย์ศาสตร์ศิริราชพยาบาล และนางมยุรี ภังคานนท์ อดีต เจ้าหน้าที่ Medical Service ของ United Nations เขมวิช ภังคานนท์ เรียนชั้นประถมและมัธยมที่ วชิราวุธวิทยาลัย และ โรงเรียนสาธิต มศว. ปทุมวัน และสำเร็จการศึกษาระดับปริญญาตรีที่ คณะรัฐศาสตร์ มหาวิทยาลัยธรรมศาสตร์ (วิชาเอก ความสัมพันธ์ระหว่างประเทศ) จากนั้นได้เดินทางไปศึกษาต่อที่สหรัฐอเมริกา จนสำเร็จการศึกษา ในระดับปริญญาโทที่ Indiana University of Pennsylvania และ ระดับ Juris Doctor ที่ Suffolk University Law Schoolประวัติการทำงาน ประวัติการทำงาน. หลังจากที่จบการศึกษาจากมหาวิทยาลัยธรรมศาสตร์ เขมวิช ภังคานนท์ เริ่มทำงานเป็นนักข่าวหนังสือพิมพ์ บริษัท โพสต์ พับลิชชิง ก่อนจะใช้เวลาในการทำงานประจำในภาคการเงินการธนาคาร เป็นเวลาเจ็ดปี โดยเริ่มจาก เป็นเจ้าหน้าที่ฝึกอบรมพนักงานธนาคาร ที่ธนาคารไทยพาณิชย์สำนักงานใหญ่ และเจ้าหน้าที่กฎหมาย (associate counsel) ที่ บริษัท Lehman Brothers กรุงโตเกียว ประเทศญี่ปุ่น และ vice president ที่ บริษัท Lehman Brothers กรุงเทพฯ ประเทศไทย ต่อมาในปี 2547 เขมวิช ภังคานนท์ ได้ตัดสินใจลาออกจากการทำงานประจำ เพื่อมาทำงานด้านดนตรี โดยเป็น ศิลปิน นักแต่งเพลง และโปรดิวเซอร์ โดยมีผลงาน ออกมาในรูปซีดีอยู่ห้าชุด คือ Insomnia Lullabies (2548), cu@dnOfTheWorld (2550), Space Station (2552), Songs for T (2554) และ Ocean of Time (2556) โดยผลงานเพลงในชุด cu@dnOfTheWorld (ซี ยู แอท ดิ เอ็น ออฟ เดอะ เวิลด์) ได้รับรางวัล คม ชัด ลึก อวอร์ด สาขา อัลบั้มยอดเยี่ยม ศิลปินชายเดี่ยวยอดเยี่ยม และ เพลงบรรเลงยอดเยี่ยม และในขณะเดียวกันกับที่ทำงานดนตรี เขมวิช ภังคานนท์ ก็ได้ทำงานเขียนไปด้วย โดยเริ่มจาก บทความวิชาการด้านกฎหมายการเงินการธนาคาร ตลอดจน งานเขียนวิจารณ์ร่วมสมัยทั้งในแง่ของการเมืองและวัฒนธรรม จนมาถึงงานเขียนในรูปหนังสือคือ “สิ่งที่ตี๋ไม่มีวันลืม โดย ตีตี๋ หมาอ้วน” (2554) และ รวมเรื่องสั้นที่เชื่อมโยงกัน “ทะเลเวลา” (2556)รางวัลเกียรติยศในวิชาชีพ รางวัลเกียรติยศในวิชาชีพ. - รางวัล “คม ชัด ลึก อวอร์ด” ประจำปี 2550: มีผลงานจากอัลบั้ม cu@dnOfTheWorld ได้รับการเสนอชื่อเข้าชิงสี่สาขา คือ อัลบั้มยอดเยี่ยม, ศิลปินชายเดี่ยวยอดเยี่ยม, เพลงยอดเยี่ยม (เพลง “โลกในรอยน้ำตา” และ “หัวใจกับความฝัน”), และ เพลงบรรเลงยอดเยี่ยม (เพลง “Get Going”) โดยได้รับรางวัล อัลบั้มยอดเยี่ยม, ศิลปินชายเดี่ยวยอดเยี่ยม และ เพลงบรรเลงยอดเยี่ยม - รางวัล “คม ชัด ลึก อวอร์ด” ประจำปี 2552: มีผลงานจากอัลบั้ม Space Station ได้รับการเสนอชื่อเข้าชิงสามสาขา คือ อัลบั้มยอดเยี่ยม, ศิลปินชายเดี่ยวยอดเยี่ยม และ เพลงบรรเลงยอดเยี่ยม (เพลง “แม่น้ำร้อยสาย” และ เพลง “สิ้นรักสิ้นสุข” ที่ประพันธ์ทำนองโดยหลวงสุขุมนัยประดิษฐ) - รางวัล “สีสันอะวอร์ดส์” ประจำปี 2552: มีผลงานจากอัลบั้ม Space Station ได้รับการเสนอชื่อเข้าชิงในสาขา ศิลปินชายเดี่ยวยอดเยี่ยม และ เพลงบรรเลงยอดเยี่ยม (เพลง “แม่น้ำร้อยสาย”)ผลงานด้านดนตรี ผลงานด้านดนตรี. - Insomnia Lullabies (2005) - cu@dnOfTheWorld (2007) - Space Station (2009) - Songs for T (2011) - Ocean of Time (2013)ผลงานเขียนในรูปบทความ ผลงานเขียนในรูปบทความ. - Money for Nothing, Your Crises for Free?: A Comparative Analysis of Consumer Credit Policies in Post-1997 South Korea and Thailand, Pacific Rim Law & Policy Journal, Volume 17, Number 1, January 2008 (co-authored with Jasper Kim) - 24 Hours with 24 Lawyers: Profiles of Traditional and Non-Traditional Careers: Jasper Kim (2001) (contributor for the chapter: “Kem: Musician”) - To Lehman Brothers (with love), Bangkok Post, September 17, 2009 - Norah Ephron และ ‘เสียง’ ของ Romantic Comedies, กรุงเทพธุรกิจ, 17 กรกฎาคม 2555 - Crossroads Thailand: Protest Politics and Key Factors for Investors, Asia Pacific Global Research Group, November 30, 2013 - Thailand’s Military Strikes Back: Tail Risks Explained, Asia-Pacific Global Research Group, June 6, 2014ผลงานเขียนในรูปหนังสือผลงานเขียนในรูปหนังสือ. - สิ่งที่ตี๋ไม่มีวันลืม โดย ตีตี๋ หมาอ้วน (2554) ISBN 978-616-207-089-1 - ทะเลเวลา (2556) ISBN 978-616-321-826-1 - Vertigo Forest ~ป่าของใจในป่าของโลก~ (2557) ISBN 978-616-361-857-3</doc>
