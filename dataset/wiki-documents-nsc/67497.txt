<doc id="67497" url="https://th.wikipedia.org/wiki?curid=67497" title="ดาวหางแมกนอต">ดาวหางแมกนอต ดาวหางแมกนอต () หรือชื่อตามระบบดาวหางว่า C/2006 P1 เป็นดาวหางสว่างที่สามารถมองเห็นได้ด้วยตาเปล่า ค้นพบเมื่อวันที่ 7 สิงหาคม พ.ศ. 2549 โดยนักดาราศาสตร์ชาวออสเตรเลียเชื้อสายอังกฤษชื่อ โรเบิร์ต แมกนอต ต่อมาได้ชื่อว่า ดาวหางใหญ่แห่งปี 2007 (Great Comet of 2007) โดยปรากฏให้เห็นอย่างชัดเจนที่สุดในช่วงระหว่างวันที่ 12 - 15 มกราคม พ.ศ. 2550 โดยเฉพาะในวันที่ 12 มกราคม 2550 ซึ่งเป็นวันที่ดาวหางเข้าใกล้ดวงอาทิตย์ที่สุด มีความสว่างมากจนกระทั่งสามารถมองเห็นได้ทั่วโลกในเวลากลางวัน ระดับความสว่างโดยเฉลี่ยของดาวหางนี้อยู่ที่ -6.0 นับเป็นดาวหางที่สว่างที่สุดเป็นลำดับที่สอง นับจากปี ค.ศ. 1935</doc>
