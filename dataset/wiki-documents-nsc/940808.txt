<doc id="940808" url="https://th.wikipedia.org/wiki?curid=940808" title="กองทัพน้อยเชโกสโลวาเกียที่ 1 ในสหภาพโซเวียต">กองทัพน้อยเชโกสโลวาเกียที่ 1 ในสหภาพโซเวียต กองทัพน้อยกองทัพเชโกสโลวาเกียที่ 1 (, ) เป็นกองกำลังทหารของกองทัพพลัดถิ่นเชโกสโลวาเกีย กองทัพต่อสู้บนแนวรบด้านตะวันออกเคียงบ่าเคียงไหลกับกองทัพแดงแห่งสหภาพโซเวียตในสงครามโลกครั้งที่สอง กองทัพน้อยเป็นกองกำลังที่ใหญ่ที่สุดของหน่วยเชโกสโลวักที่ต่อสู้ในด้านโซเวียตในแนวรบด้านตะวันออก กองทัพน้อยกองทัพเชโกสโลวาเกียที่ 1 ก่อตั้งขึ้นในเมือง Buzuluk ในเทือกเขายูรัลเป็นครั้งแรกที่หน่วยสัมพันธมิตรต่อสู้เคียงข้างกองทัพแดงในดินแดนโซเวียต กองทัพถูกสร้างขึ้นจากอดีตสมาชิกของเชโกสโลวักลีเจียน, พลเมืองเชโกสโลวัก (ส่วนใหญ่อพยพ) ที่อาศัยอยู่ในสหภาพโซเวียต, เชลยสงครามสโลวักและผู้แปรพักตร์ และ Volhynian Czechs (พลเมืองโซเวียตที่เป็นชาวเช็กโดยกำเนิด) พลโท ลุดวีก สโวโบดา ได้รับการแต่งตั้งให้เป็นผู้บัญชาการหน่วยเมื่อวันที่ 15 กรกฎาคม 1942 แม้จะมีแผนการของผู้นำทางการเมืองของเชโกสโลวาเกียผู้ซึ่งตั้งใจจะรักษากองทัพไว้เพื่อช่วยในการปลดปล่อยเชโกสโลวาเกียในอนาคต เจ้าหน้าที่กองพันพยายามที่จะนำหน่วยเข้าต่อสู้โดยเร็วที่สุด หลังจากส่งจดหมายส่วนตัวถึงโจเซฟ สตาลินแล้ว ในที่สุดกองทัพน้อยก็ประสบความสำเร็จและกองทัพถูกส่งเข้าปฏิบัติงาน โดยมีส่วนร่วมในการต่อสู้ป้องกันในยุทธการที่โซโคโลโว ซึ่งเป็นส่วนหนึ่งของยุทธการที่คาร์คอฟครั้งที่ 3 ในเดือนมีนาคม 1943 ในเวลานั้นกองทัพเป็นหนึ่งในกองพันทหารราบติดอาวุธที่ดีที่สุดในแนวรบด้านตะวันออก อย่างไรก็ตามกองทัพขาดอาวุธต่อต้านรถถังและปืนใหญ่อย่างหนักซึ่งเป็นอุปสรรคต่อการสนับสนุนหน่วยโซเวียต ด้วยเหตุนี้ในระหว่างการสู้รบกองทัพได้รับความเสียหายอย่างหนักจากการโจมตีโดยกองพลยานเกราะเยอรมันและถูกถอนออกจากแนวหน้า ในเดือนพฤษภาคมปี 1943 ส่วนที่เหลือของกองพันสนามอิสระเชโกสโลวาเกียที่ 1 และกรมทหารสำรองเชโกสโลวาเกียที่ 1 ได้รับการจัตตั้งขึ่นใหม่เป็นกองพลอิสระน้อยเชโกสโลวาเกียที่ 1 โดยที่มีชาว Rusyn และ ยูเครนเป็นกำลังเสริม และ นักโทษที่ได้รับการปล่อยตัวออกมาจากกูลัค กองพลน้อยมีบทบาทสำคัญในยุทธการที่เคียฟปี 1943 และกองกำลังของเชโกสโลวาเกียถึอเป็นหน่วยแรก ๆ ที่ไปถึงใจกลางของเมืองหลวงของยูเครน กองพลน้อยได้รับความเสียหายเล็กน้อยโดยเสียชีวิตและสูญหาย 33 นาย ได้รับบาดเจ็บ 82 นาย ในขณะที่กองกำลังมีกำลังทั้งหมด 3,348 นาย</doc>
