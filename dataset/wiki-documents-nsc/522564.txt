<doc id="522564" url="https://th.wikipedia.org/wiki?curid=522564" title="อัครมุขมณฑลบัวโนสไอเรส">อัครมุขมณฑลบัวโนสไอเรส อัครมุขมณฑลบัวโนสไอเรส () เป็นอัครมุขมณฑลโรมันคาทอลิกตั้งอยู่ภายในกรุงบัวโนสไอเรส ประเทศอาร์เจนตินา อัครมุขมณฑลนี้เดิมมีสถานะเป็นมุขมณฑลบัวโนสไอเรส โดยแยกตัวออกมาจากมุขมณฑลปารากวัยเมื่อวันที่ 6 เมษายน ค.ศ. 1620 ต่อมาได้เสียพื้นที่บางส่วนออกไปตั้งเป็นมิสซังมอนเตวิเดโอและมุขมณฑลปารานา จนกระทั่งวันที่ 5 มีนาคม ค.ศ. 1866 จึงถูกยกสถานะขึ้นเป็นอัครมุขมณฑลมาจนปัจจุบัน ปัจจุบันอัครมุขมณฑลบัวโนสไอเรสมีพื้นที่ 203 ตารางกิโลเมตร แบ่งออกเป็น 183 เขตแพริช มีคริสต์ศาสนิกชนนิกายโรมันคาทอลิกอาศัยอยู่ราว 2,789,000 คน (สถิติปี ค.ศ. 2006) อาสนวิหารพระตรีเอกภาพเป็นอาสนวิหารประจำอัครมุขมณฑล อัครมุขนายกคนปัจจุบันคือ "อาร์ชบิชอปมาเรียว เอาเรเลียว โปลี" ซึ่งได้รับแต่งตั้งเมื่อวัน 28 มีนาคม ค.ศ. 2013 สืบตำแหน่งแทนพระคาร์ดินัลคอร์เค เบร์โกเกลียว ที่พ้นจากตำแหน่งเพราะได้รับเลือกเป็นสมเด็จพระสันตะปาปาฟรานซิสปริมุขมณฑล ปริมุขมณฑล. อัครมุขมณฑลบัวโนสไอเรส มีปริมุขมณฑลในสังกัดทั้งสิ้น 12 มุขมณฑลดังนี้- มุขมณฑลอาเบยาเนดา-ลานุส - มุขมณฑลเกรโกเรียวเดลาเฟร์เรเร - มุขมณฑลโลมัสเดซาโมรา - มุขมณฑลเมร์โล-โมเรโน - มุขมณฑลโมรอง - มุขมณฑลกิลเมส - มุขมณฑลซันชาร์เบลเอนบัวโนสไอเรส - มุขมณฑลซันอีซีโดร - มุขมณฑลซันคุสโต - มุขมณฑลซันมาร์ติง - มุขมณฑลซันมีเกล - มุขมณฑลซันตามาเรียเดลปาโตรซีเนียวเอนบัวโนสไอเรส</doc>
