<doc id="516629" url="https://th.wikipedia.org/wiki?curid=516629" title="โมเรเลีย">โมเรเลีย โมเรเลีย () เป็นเมืองและเทศบาลทางตอนเหนือของรัฐมิโชอากัง รัฐทางตอนกลางของประเทศเม็กซิโก และเป็นเมืองหลวงของรัฐ ชาวสเปนเข้ายึดครองบริเวณแห่งนี้ในคริสต์ทศวรรษ 1520 โดยบีเซรอย อันโตเนียว เด เมนโดซา ก่อตั้งเมืองในปี ค.ศ. 1541 ตั้งชื่อเมืองว่า บายาโดลิด ภายหลังสงครามประกาศเอกราชเม็กซิโก เมืองได้เปลี่ยนชื่อใหม่ตามชื่อผู้นำปฏิวัติชาวท้องถิ่นชื่อ โคเซ มารีอา โมเรโลส อี ปาบอน เมื่อ ค.ศ. 1828 ในปี ค.ศ. 1991 ได้รับประกาศเป็นมรดกโลกจากยูเนสโก สำหรับอาคารยุคอาณานิคมและกลุ่มอาคารประวัติศาสตร์ใจกลางเมือง</doc>
