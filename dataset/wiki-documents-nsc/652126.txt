<doc id="652126" url="https://th.wikipedia.org/wiki?curid=652126" title="อี.ที. (เพลง)">อี.ที. (เพลง) "อี.ที." เป็นเพลงของนักร้องชาวอเมริกัน เคที เพร์รี จากกสตูดิโออัลบั้มชุดที่สาม ทีนเอจดรีม (ค.ศ. 2010) เพลงได้เป็นซิงเกิลที่สี่ ออกอากาศทางสถานีวิทยุต่าง ๆ ในวันที่ 16 กุมภาพันธ์ ค.ศ. 2011 "อี.ที." เขียนโดยเพร์รีร่วมกับโปรดิวเซอร์ ดร.ลู้ก แมกซ์ มาร์ติน และแอมโม และได้เชิญนักร้องแร็ป คานเย เวสต์ มาร่วมร้องด้วย ด้านดนตรี เพลงเป็นแนวดนตรีอิเล็กทรอนิกส์ และฮิปฮอปบัลลาด ที่มีความเป็นดั๊บสเตปและเทคโนอย่างหนักหน่วง และมีเสียงดรัมแอนด์เบสที่โดดเด่นรองลงมา ในด้านเนื้อร้อง เพลงพูดถึง "การตกหลุมรักกับคนที่มาจากต่างแดน" "อี.ที." ได้รับคำวิจารณ์ทั่วไปในด้านบวก มีนักวิจารณ์เพลงจำนวนมากชื่นชมเสียงร้องของเพร์รีและผลิตผลของทั้งเพลง ขณะที่รูปแบบการร้องแร็ปของคานเย เวสต์ได้รับการตอบรับแบบคละกัน เพลง "อี.ที." กลายเป็นเพลงที่ห้าของเพร์รีที่ติดอันดับหนึ่งบนชาร์ตบิลบอร์ดฮอต 100 และในแคนาดา นิวซีแลนด์ โปแลนด์ ออสเตรเลีย ไอร์แลนด์ สกอตแลนด์ และโครเอเชีย จนถึงปัจจุบัน เพลง "อี.ที." ขายได้หกล้านหน่วยดิจิตอลดาวน์โหลดทั่วโลก กลายเป็นหนึ่งในซิงเกิลที่ขายดีที่สุดตลอดกาล และเป็นเพลงที่ขายดีเป็นอันดับที่สองของเพร์รีในสหรัฐฯ ตามข้อมูลของบิลบอร์ด เพลงดังกล่าวเป็นเพลงที่ยิ่งใหญ่เป็นอันดับที่สี่ของปี ค.ศ. 2011 ในการสนับสนุนเพลง เพร์รีและเวสต์แสดงเพลงนี้ในรายการอเมริกันไอดอล ซีซันที่สิบ ในงานประกาศรางวัลแกรมมีครั้งที่ 54 และที่สวนเมดิสันสแควร์การ์เดนในงานจิงเกิลบอล จัดโดย Z100 มิวสิกวิดีโอกำกับโดยฟลอเรีย ซิจิสมอนดี แสดงเพร์รีที่เป็นมนุษย์ต่างดาวกำลังกลายร่างระหกระเหินอยู่ในอวกาศ ก่อนจะตกลงมาและถูกทิ้งบนพื้นโลกที่ปกคลุมด้วยขยะ พร้อมกับมีคลิปของการเกมล่าสัตว์คล้ายแมวกระจัดกระจายอยู่ทั่วไป และมิวสิกวิดีโอได้รับคำวิจารณ์ด้านบวกเบื้องหลังและการจำหน่าย เบื้องหลังและการจำหน่าย. เพร์รีตัดสินใจแต่งเพลง "อี.ที." เกิดขึ้นหลังจากมีการเล่นจังหวะเพลงนี้โดยบังเอิญระหว่างบันทึกเสียงกับดร.ลู้ก แมกซ์ มาร์ติน และแอมโม เดิมตั้งใจให้เป็นเพลงของกลุ่มนักร้องฮิปฮอปอเมริกัน ทรีซิกซ์มาเฟีย อย่างไรก็ตาม หลังจากเพร์รีได้ยินจังหวะนี้ เธอเลือกนำมาต่อยอดทำเป็นเพลง เธอกล่าวกับเอ็มทีวีนิวส์ "ฉันได้ยินจังหวะนั้นและฉันรู้เสมอว่าฉันอยากจะเขียนเพลงที่มีเนื้อหาเป็นอนาคตและมนุษย์ต่างดาว และพวกเขาพยายามจะหยุด และฉันพูดว่า เดี๋ยวก่อน ฉันว่าฉันเข้าใจมัน ฉันรู้ว่าฉันต้องพยายามนานหน่อย แต่ฉันคิดว่าฉันมีชิ้นงานที่สมบูรณ์แบบที่จะเอามาใส่ในเพลง" ในวันที่ 17 สิงหาคม ค.ศ. 2010 เพลงฉบับร้องเดี่ยวออกจำหน่ายเป็นซิงเกิลวิทยุจากอัลบั้มทีนเอจดรีม ในเดือนธันวาคม ค.ศ. 2010 เพร์รีขอให้แฟนคลับผ่านทวิตเตอร์ช่วยเธอเลือกซิงเกิลที่สี่จากอัลบั้ม ในวันี่ 13 ธันวาคม ค.ศ. 2010 เธอทวีตว่า "ขอบคุณสำหรับทุกคำแนะนำเรื่องซิงเกิลต่อไปในวันนี้" และ "ฉันรับฟังเสียงของคุณแล้ว เราเข้าใจกัน" ในต้นเดือนมกราคม ค.ศ. 2011 เพร์รีประกาศทางเฟซบุ๊กว่า "อี.ที." จะเป็นซิงเกิลที่สี่จากอัลบั้ม การประกาศมาพร้อมกับภาพหน้าปกซิงเกิล แสดงให้เห็นเพร์รีในชุด "ประดับด้วยโลหะแวววาว ทำผมม้า แต่งหน้าเป็นตาแมว" ซิงเกิลฉบับมีท่อนแร็ป ร้องโดยคานเย เวสต์ เพลงรีมิกซ์เปิดตัวทั่วโลกวันที่ 16 กุมภาพันธ์ ค.ศ. 2011 ในวันที่ 12 เมษายน ค.ศ. 2011 เพลงถูกเปิดตามสถานีวิทยุในเมืองชาร์ตชาร์ตรายปีประวัติการเปิดตัว</doc>
