<doc id="169121" url="https://th.wikipedia.org/wiki?curid=169121" title="เบอร์นาเบ้ วิลลาแคมโป">เบอร์นาเบ้ วิลลาแคมโป เบอร์นาเบ้ วิลลาแคมโป () นักมวยสากลชาวฟิลิปปินส์ เกิดเมื่อ 6 มิถุนายน พ.ศ. 2486 ที่เมือง โตเลโด จังหวัดเซบู ฉายา แรดน้อย สถิติการชก 61 ครั้ง ชนะ 34 (น็อค 22) เสมอ 5 แพ้ 22ประวัติ ประวัติ. วิลลาแคมโปเคยขึ้นชิงแชมป์โลกรุ่นฟลายเวท WBC กับชาติชาย เชี่ยวน้อย ซึ่งสู้กับชาติชายได้อย่างสูสีจนครบ 15 ยกและเป็นฝ่ายแพ้คะแนนไป โดยที่ก่อนหน้านั้นไม่เคยมีใครคาดคิดว่าเขาจะสู้กับชาติชายได้ครบยก หลังจากแพ้ชาติชายไปแล้ว วิลลาแคมโปมีโอกาสขึ้นชิงแชมป์โลกรุ่นฟลายเวท WBA เมื่อ พ.ศ. 2512 และเป็นฝ่ายชนะคะแนน ฮิโรยูกิ เอบิฮาร่า คู่ปรับเก่าของโผน กิ่งเพชร ได้เป็นแชมป์โลก วิลลาแคมโปมาป้องกันแชมป์ครั้งแรกกับเบิกฤกษ์ ชาติวันชัย ที่ กรุงเทพฯเมื่อ พ.ศ. 2513 ผลปรากฏว่าเบิกฤกษ์เป็นฝ่ายชนะคะแนนไปอย่างไม่ประทับใจเท่าใดนักเพราะยกท้ายๆ เมื่อเบิกฤกษ์หมดแรงชกวงนอกไม่ได้ผลก็หันมาใช้วิธีกอดรัด ไม่ให้วิลลาแคมโปที่เดินบุกตลอดเข้ามาชกวงในได้ เมื่อเสียแชมป์ไปแล้ว วิลลาแคมโปขึ้นชกอีก 3 ครั้ง ในช่วง พ.ศ. 2515 – 2517 วิลลาแคมโปไม่ได้ขึ้นชกอีกเลย กลับมาชกอีกครั้งเมื่อ พ.ศ. 2518 ชนะน็อค เรย์ นาคูม่า ยก 4 ที่ ฟิลิปปินส์ ช่วง พ.ศ. 2521 – 2522 วิลลาแคมโปขึ้นชกอีกหลายครั้งแต่แพ้น็อคเป็นส่วนใหญ่ รวมทั้งแพ้น็อค เนตรน้อย ศ.วรสิงห์ ยก 5 วิลลาแคมโปจึงแขวนนวมไปในปี พ.ศ. 2522 นี้เองเกียรติประวัติเกียรติประวัติ. - แชมป์โลกรุ่นฟลายเวท WBA- ชิง 19 ตุลาคม 2512 ชนะคะแนน ฮิโระยุกิ เอะบิฮะระ ที่ ญี่ปุ่น - เสียแชมป์ 5 เมษายน 2513 แพ้คะแนน เบิกฤกษ์ ชาติวันชัย ที่ กทม. - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นฟลายเวทเมื่อ 15 พฤษภาคม 2511 เสมอกับ สึโยะชิ นะกะมุระ ที่ ญี่ปุ่น - ชิงแชมป์โลกรุ่นฟลายเวท WBC เมื่อ 10 พฤศจิกายน 2511 แพ้คะแนน ชาติชาย เชี่ยวน้อย ที่ กทม.</doc>
