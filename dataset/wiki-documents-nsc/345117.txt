<doc id="345117" url="https://th.wikipedia.org/wiki?curid=345117" title="ฟาร์อีสต์มูฟเมนต์">ฟาร์อีสต์มูฟเมนต์ ฟาร์อีสต์มูฟเมนต์ () เป็นวง 4 คนแนวอีเล็กโทรฮอปและอีเล็กโทรแดนซ์แร็ป ในลอสแอนเจลิส รัฐแคลิฟอร์เนีย ก่อตั้งในปี ค.ศ. 2003 สมาชิกประกอบด้วย เคฟ นิช (จีน/ญี่ปุ่น อเมริกัน), โพรห์เกรส (เกาหลีอเมริกัน), เจ-สปิฟ (เกาหลีอเมริกัน) และดีเจ เวอร์แมน (ฟิลิปปินส์อเมริกัน) นำเสนอรูปแบบเป็นตัวแทนคนรุ่นใหม่ของคนเชื้อชาติ เกาหลี จีน และฟิลิปปินส์ ตามลำดับ ในสังคมกลุ่มเอเชียนอเมริกัน พวกเขารวมตัวกันเพื่อแสดงในงานแสดงสดหลากเชื้อชาติ ในย่านโคเรียทาวน์ ลอสแอนเจลิส เป็นการแสดงการกุศลเพื่อศูนย์บำบัดยาเสพติด ที่เรียกว่า "Movementality" พวกเขามีผลงานสร้างชื่อเพลงแรกกับ "Round Round" เพลงประกอบในภาพยนตร์ฮอลีวูดทำเงินเรื่อง เร็ว..แรงทะลุนรก ซิ่งแหกพิกัดโตเกียว ตั้งแต่ "Round Round" ได้นำไปใช้ในรายการโทรทัศน์หลายรายการ ทั้ง , , รายการฮิตทางช่องเอชบีโอ Entourage, และ Finishing the Game (ภาพยนตร์ในเทศกาลซันแดนซ์ 2007). พวกเขาได้รับคำเชิญให้แสดงในคอนเสิร์ต Power 106's Powerhouse 2009 ถือเป็นเทศกาลฮิปฮอปที่ใหญ่ที่สุดในเวสต์โคสต์ ซิงเกิล "Like a G6" ของพวกเขาขึ้นอันดับ 1 บนบิลบอร์ดฮอต 100 และบนชาร์ตไอจูนส์ ในช่วงปลายเดือนตุลาคม 2010</doc>
