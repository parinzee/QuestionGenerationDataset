<doc id="104628" url="https://th.wikipedia.org/wiki?curid=104628" title="พฤกษชาติในประเทศไทย">พฤกษชาติในประเทศไทย พรรณไม้เมืองไทย เป็นพรรณไม้ที่อยู่ในประเทศไทย ซึ่งประเทศไทยเป็นประเทศที่มีความหลากหลายทางพรรณพืชมากที่สุดแห่งหนึ่งของโลก เรื่องจากสภาพทางภฒิศาสตร์ที่ตั้งของประเทศไทยอยู่ในเขคร้อน ทำให้ปริมาณความหลากหลายทางชีวภาพของพืชและสัตว์มีสูงมาก สำหรับด้านป่าไม้ ประเทศไทยมีป่าหลายประเภท จำแนกตามสภาพพื้นที่โดยยึดถือระดับความสูงจากน้ำทะเลเป็นเกณฑ ์ โดยเริ่มตั้งแต่ริมทะเล ซึ่งได้แก่ ป่าชายเลน และเรื่อย ๆ ถัดไปในพื้นดิน สู่ภูเขาสที่สูงชัน จนถึงยอดดอยอินทนน์ ซึ่งเป็นป่าเมฆป่าชายเลน ป่าชายเลน. ป่าชายเลนในประเทศไทย ในอดีตมีประมาณ 2 ล้านไร่เศษ โดยพบบริเวณชายฝั่งทะเลด้านอ่าวไทย และทะเลอันดาอัน จากความยาวของแนวชายฝั่งทะเลของไทยที่มีความยาวประมาณ 2600 กิโลเมตร ทำให้ป่าชายเลนของประเทศไทยมีความสมูรณ์มาก แต่จากสถานการณ์การเพาะเลี้ยงสัตว์น้ำชายฝั่งที่มีการขยายตัวตั้งแต่ปี 2527 เป็นต้นมา เพียงช่วฃระยะเวลา 20 ปี จำนวนพื้นที่ป่าชายเลนลดลงไปประมาณร้อยละ 50 ของเนื้อที่ป่าชายเลนในประเทศไทย แม้ว่าจะมีโครงการต่าง ๆ เข้าร่วมฟื้นฟูป่าชายเลน แต่ไม่ประสบผลสำเร็จเท่าที่ควร เนื่องจากการทำลายสภาพโครงสร้างดินป่าชายเลน ทำให้พันธุ์ไม้ป่าชายเลนไม่สามารถเจริญเติบโตได้ตามธรรมชาติ จะต้องใช้เวลาไม่น้อยกว่า 20 - 30 ปี เพื่อให้กลไกธรรมชาติซ่อมแซมสภาพโครงสร้างดินป่าชายเลน และประชาชนช่วยกันปลูกและดูแลพันธุ์ไม้ป่าชายเลน ก็จะช่วยให้ป่าชายเลนของประเทศไทยกลับมาสู่สภาพความสมบูรณ์ดังเดิม</doc>
