<doc id="366256" url="https://th.wikipedia.org/wiki?curid=366256" title="แอลพีจีเอ">แอลพีจีเอ แอลพีจีเอ (; Ladies Professional Golf Association) เป็นองค์กรกอล์ฟอาชีพสำหรับสตรี มีสำนักงานใหญ่อยู่ที่ เดย์โทนาบีช, รัฐฟลอริดา มักรู้จักกันในนาม แอลพีจีเอทัวร์ จะมีการจัดการแข่งขันกอล์ฟสำหรับสตรีในแต่ละสัปดาห์ของแต่ละฤดูกาล ซึ่งจะเริ่มต้นในเดือนกุมภาพันธ์จนถึงเดือนธันวาคมของปีประวัติและการก่อตั้งองค์กร ประวัติและการก่อตั้งองค์กร. องค์กรกอล์ฟสตรีหรือแอลพีจีเอนั้นความจริงแล้วมีอยู่ทั่วโลก ซึ่งในแต่ละประเทศนั้นก็จะมีองค์กรแอลพีจีเอของตนเอง ซึ่งอาจมีชื่อเรียกแตกต่างกันไป แต่สำหรับองค์กรแอลพีจีเอของสหรัฐอเมริกานั้น ถือเป็นองค์กรที่ใหญ่และมีผู้รู้จักมากที่สุด รวมถึงมีนักกอล์ฟสตรีชั้นนำจากแต่ละประเทศทั่วโลกร่วมเข้าแข่งขันในทัวร์นี้ แอลพีจีเอนั้นก่อตั้งขึ้นในปี ค.ศ. 1950 โดยกลุ่มนักกอล์ฟ 13 คน ซึ่งถือว่าเป็นองค์กรกีฬาสตรีของสหรัฐอเมริกาที่มีความเก่าแก่ที่สุด โดยมี ไมค์ วาน อดีตผู้บริหารการตลาดเกี่ยวกับอุตสาหกรรมอุปกรณ์กีฬา รับตำแหน่งเป็นประธานบริหารแอลพีจีเอทัวร์คนปัจจุบัน โดยดำรงตำแหน่งเป็นคนที่ 8 ซึ่งรับตำแหน่งต่อจาก แครอลีน ไบเวนส์ ที่ลาออกเนื่องจากถูกกดดันและประท้วงจากผู้เล่นแอลพีจีเอทัวร์ เมื่อเดือนกรกฎาคม ค.ศ. 2009 ในขณะที่ไบเวนส์ลาออกนั้น แอลพีจีเอทัวร์มีรายการแข่งขันเหลือเพียง 14 รายการ เนื่องจากไบเวนส์ไม่สามารถลงนามสัญญาเพื่อการแข่งขันสำคัญหลายๆรายการได้ ทำให้เกิดความไม่พอใจของนักกอล์ฟในแอลพีจีเอทัวร์ นอกจากแอลพีจีเอทัวร์ที่เป็นทัวร์หลักแล้ว องค์กรแอลพีจีเอยังเป็นเจ้าของ แอลพีจีเอฟิวเจอร์ทัวร์ ซึ่งเป็นทัวร์ที่พัฒนานักกอล์ฟเข้าสู่แอลพีจีเอทัวร์ โดยผู้เล่นที่ทำอันดับเงินรางวัลอยู่ในลำดับต้นๆของฟิวเจอร์ทัวร์ในแต่ละปี จะได้รับสิทธิ์ให้เข้าเล่นในแอลพีจีเอทัวร์ในปีถัดไป นอกจากนี้ยังมีโรงเรียนควอลิฟายด์ (Qualifying School) โดยนักกอล์ฟที่ผ่านการควอลิฟายด์ ก็จะได้รับสิทธิ์ให้เข้าเล่นในแอลพีจีเอทัวร์เช่นเดียวกันเงินรางวัลและการแข่งขัน เงินรางวัลและการแข่งขัน. ในปี 2010 เงินรางวัลรวมทั้งหมดของแอลพีจีเอทัวร์อยู่ที่ 41.4 ล้านเหรียญ ซึ่งลดลงจากปี 2009 ถึง 6 ล้านเหรียญ ในปี 2010 นั้นมีการแข่งขันอย่างเป็นทางการทั้งหมด 24 รายการ ลดลงจาก 28 รายการในปี 2009 และ 34 รายการในปี 2008 แต่ถึงแม้การแข่งขันนั้นจะลดจำนวนลง ในปี 2010 จำนวนการแข่งขันที่จัดขึ้นนอกสหรัฐอเมริกานั้นยังคงอยู่เช่นเดิม ทั้ง 4 รายการแข่งขันที่หายไปนั้นล้วนเป็นการแข่งขันที่จัดขึ้นในสหรัฐอเมริกาทั้งสิ้น และในปี 2016 จำนวนการแข่งขันได้เพิ่มขึ้นเป็น 33 รายการ และมีเงินรางวัลรวมอยู่ที่ 63 ล้านเหรียญ ซึ่งเป็นเงินรางวัลที่มากที่สุดในประวัติศาสตร์ของแอลพีจีเอทัวร์แอลพีจีเอนานาชาติ แอลพีจีเอนานาชาติ. ในยุคแรกของการเริ่มต้น แอลพีจีเอนั้นประกอบไปด้วยผู้เล่นอเมริกันเป็นส่วนใหญ่ จนกระทั่ง แซนดรา โพสท์ นักกอล์ฟจากแคนาดา กลายเป็นนักกอล์ฟต่างชาติคนแรกที่ได้รับสิทธิ์ให้เล่นในแอลพีจีเอทัวร์ในปี 1968 ปัจจุบันผู้เล่นนานาชาติได้เข้ามามีบทบาทสำคัญในแอลพีจีเอทัวร์เป็นอย่างมาก ครั้งล่าสุดที่นักกอล์ฟอเมริกันทำเงินรางวัลได้สูงสุดคือในปี 2014 โดย สเตซี ลูอิส ซึ่งเป็นนักกอล์ฟอเมริกันที่ทำได้ในรอบ 20 ปี, ชนะการแข่งขันมากที่สุด เมื่อปี 2012 โดย สเตซี ลูอิส เช่นกัน ซึ่งเป็นนักกอล์ฟอเมริกันที่ทำได้ในรอบ 15 ปี และตั้งแต่ปี 2000-2009 มีผู้เล่นนานาชาติชนะการแข่งขันรายการเมเจอร์ทั้งหมด 31 จาก 40 รายการ ในช่วงต้นศตวรรษที่ 21 เห็นได้ชัดที่สุดคือการเพิ่มขึ้นของนักกอล์ฟจากประเทศเกาหลีใต้ โดยมี เซ ริ พัค เป็นผู้จุดประกายให้กับนักกอล์ฟหญิงชาวเกาหลีใต้ให้เข้าสู่แอลพีจีเอทัวร์ โดยในปี 2009 มีผู้เล่นในแอลพีจีเอทัวร์ที่ไม่ใช่ผู้เล่นอเมริกันถึง 122 คน จาก 27 ประเทศทั่วโลก ซึ่งจาก 122 คนนั้นเป็นผู้เล่นจากเกาหลีใต้ถึง 47 คน และจากจำนวน 33 รายการแข่งขันในปี 2006 มีเพียง 7 รายการเท่านั้น ที่ผู้ชนะเป็นผู้เล่นอเมริกัน, ในปี 2007 ผู้เล่นอเมริกันได้แชมป์เพิ่มขึ้นเป็น 12 รายการ และเป็นครั้งแรกตั้งแต่ปี 2000 ที่ผู้เล่นอเมริกันชนะ 2 รายการเมเจอร์, ในปี 2008 ผู้เล่นอเมริกันเริ่มมีการพัฒนามากขึ้น โดยชนะการแข่งขัน 9 จาก 34 รายการ เท่ากับผู้เล่นเกาหลีใต้ แต่อย่างไรก็ตาม ผู้เล่นอเมริกันไม่สามารถชนะรายการเมเจอร์ได้เลยในปีนี้, ในปี 2009 ผู้เล่นอเมริกันชนะ 5 จาก 28 รายการ รวมถึงรายการเมเจอร์ 1 รายการ ในขณะที่ผู้เล่นเกาหลีใต้นั้นชนะไป 11 รายการการแข่งขันในแอลพีจีเอทัวร์ การแข่งขันในแอลพีจีเอทัวร์. การแข่งขันในแอลพีจีเอทัวร์ส่วนใหญ่จะอยู่ในประเทศสหรัฐอเมริกา ในปี 2010 มี 2 รายการถูกจัดขึ้นในประเทศเม็กซิโก และอย่างละ 1 รายการในประเทศต่างๆ ได้แก่ สิงคโปร์, แคนาดา, ฝรั่งเศส, อังกฤษ, มาเลเซีย, เกาหลีใต้, ไทย และ ญี่ปุ่น และยังมีการแข่งขันอย่างไม่เป็นทางการ ที่จัดขึ้นที่ประเทศบราซิล และ จาเมกา ด้วย, ในปี 2011 รายการที่จาเมกาได้ถูกยกเลิกไป รายการที่อังกฤษถูกย้ายไปที่สก็อตแลนด์ และยังเพิ่มประเทศที่จัดการแข่งขันขึ้นอีก ได้แก่จีนและไต้หวัน และสำหรับการแข่งขันกอล์ฟระหว่างทีมยุโรปกับทีมสหรัฐอเมริกา โซลเฮม คัพ ในปีนี้จะจัดขึ้นที่ประเทศไอร์แลนด์ 5 รายการแข่งขันที่จัดขึ้นนอกทวีปอเมริกาเหนือนั้นเป็นความร่วมมือกับองค์กรอื่นๆ ได้แก่ รายการเดอะ เอเวียง แชมป์เปี้ยนชิพ และ วีเมนส์ บริติช โอเพ่น จัดร่วมกับ เลดี้ส์ยูโรเปี้ยนทัวร์, รายการ วีเมนส์ ออสเตรเลียน โอเพ่น (จัดร่วมกับ แอลพีจีเอออสเตรเลีย), รายการแอลพีจีเอ ฮานา แบงค์ แชมป์เปี้ยนชิพ (จัดร่วมกับ แอลพีจีเอเกาหลี) และรายการมิซูโน่ คลาสสิก (จัดร่วมกับ แอลพีจีเอญี่ปุ่น) ซึ่งทั้งสองรายการได้จัดขึ้นในทวีปเอเชีย รายการเมเจอร์ของแอลพีจีเอทัวร์ปัจจุบัน ประกอบด้วย 5 รายการ ได้แก่:- เอเอ็นเอ อินสไปเรชั่น (ชื่อเดิมคือ คราฟท์ นาบิสโก แชมป์เปี้ยนชิพ) - วีเมนส์ พีจีเอ แชมป์เปี้ยนชิพ - ยูเอส วีเมนส์ โอเพ่น - ริโคห์ วีเมนส์ บริติช โอเพ่น (ร่วมกับ เลดี้ส์ยูโรเปี้ยนทัวร์) - เดอะ เอเวียง แชมป์เปี้ยนชิพ (ร่วมกับ เลดี้ส์ยูโรเปี้ยนทัวร์)แอลพีจีเอ เพลย์ออฟ แอลพีจีเอ เพลย์ออฟ. ในปี 2006-2008 แอลพีจีเอทัวร์จะมีรายการแข่งขันรายการสุดท้ายของปี ที่รู้จักกันในชื่อของ เอดีที แชมป์เปี้ยนชิพ ต่อมาในปี 2009 และ 2010 ได้เปลี่ยนเป็นรายการ แอลพีจีเอ ทัวร์ แชมป์เปี้ยนชิพ และในปี 2011 ได้เปลี่ยนเป็นรายการ ซีเอ็มอี กรุ๊ป ไตเติลโฮลเดอร์ ซึ่งจัดขึ้นในเดือนพฤศจิกายน จนถึงปัจจุบัน สำหรับรายการ ซีเอ็มอี กรุ๊ป ไตเติลโฮลเดอร์ นั้นจัดขึ้นเป็นครั้งแรกในปี 2011 ซึ่งจะคัดเอา 3 ผู้เล่นที่มีผลงานดีที่สุดในแต่ละรายการของแอลพีจีเอทัวร์ตลอดทั้งฤดูกาล ผ่านเข้ามาเล่นในการแข่งขัน โดยใช้รูปแบบการคัดเลือกนี้ตั้งแต่ปี 2011-2013, ในปี 2014 เป็นต้นมาจะใช้รูปแบบของการเก็บคะแนนสะสมตลอดทั้งฤดูกาลแทนสถิติรางวัลของแอลพีจีเอทัวร์ รางวัลของแอลพีจีเอทัวร์. ปัจจุบันแอลพีจีเอทัวร์มีการมอบรางวัลด้วยกัน 3 รางวัล ได้แก่- The Rolex Player of the Year หรือ รางวัลผู้เล่นยอดเยี่ยมแห่งปี มอบให้กับผู้เล่นที่มีคะแนนสะสมสูงที่สุดของปี ซึ่งคะแนนนั้นจะมาจากการได้อันดับติด 1 ใน 10 ของการแข่งขันแต่ละรายการ โดยมีระบบการให้คะแนน คือ: แชมป์ ได้ 30 คะแนน, ที่ 2 ได้ 12 คะแนน, ที่ 3 ได้ 9 คะแนน, ที่ 4 ได้ 7 คะแนน, ที่ 5 ได้ 6 คะแนน, ที่ 6 ได้ 5 คะแนน, ที่ 7 ได้ 4 คะแนน, ที่ 8 ได้ 3 คะแนน, ที่ 9 ได้ 2 คะแนน และ ที่ 10 ได้ 1 คะแนน - The Vare Trophy หรือ รางวัลถ้วยโทรฟี่ มอบให้กับผู้เล่นที่ทำคะแนนเฉลี่ยต่ำที่สุดของปี - The Louise Suggs Rolex Rookie of the Year Award หรือ รางวัลผู้เล่นหน้าใหม่ยอดเยี่ยมแห่งปี มอบให้กับผู้เล่นหน้าใหม่ที่มีคะแนนสะสมสูงที่สุด ในปี 1978 แนนซี โลเปซ นักกอล์ฟชาวอเมริกัน เป็นผู้เล่นเพียงคนเดียวในประวัติศาสตร์ของแอลพีจีเอทัวร์ ที่สามารถชนะรางวัลพิเศษทั้ง 3 รางวัลได้ในปีเดียวกัน และยังเป็นผู้เล่นที่ทำเงินรางวัลได้สูงสุด รวมถึงชนะการรายการแข่งขันมากที่สุดในปีนั้นอีกด้วยผู้เล่นที่ทำเงินรางวัลสุงสุดในแต่ละปีลิงก์ลิงก์. - เว็บไซต์หลัก</doc>
