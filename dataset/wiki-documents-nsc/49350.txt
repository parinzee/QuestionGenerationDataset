<doc id="49350" url="https://th.wikipedia.org/wiki?curid=49350" title="ศักดิ์ แกแล็คซี่">ศักดิ์ แกแล็คซี่ ศักดิ์ แกแล็คซี่ หรือ ศักดา ศักดิ์สุรีย์ เกิดเมื่อ 17 กันยายน พ.ศ. 2502 ที่ จังหวัดร้อยเอ็ด สถิติการชก 18 ครั้ง ชนะ 9 (น็อค 7) แพ้ 9ประวัติ ประวัติ. ศักดาเป็นนักมวยคนเดียวที่เคยชกชนะ เขาทราย แกแล็คซี่ แชมป์โลกผู้ยิ่งใหญ่ของไทย ทั้งคู่ชกกันหลังจากที่เขาทรายชกมวยสากลอาชีพมาได้ 6 ครั้ง และขึ้นชิงแชมป์เวทีราชดำเนินรุ่นแบนตัมเวทซึ่งศักดา ศักดิ์สุรีย์ ครองแชมป์แชมป์อยู่ในขณะนั้น เมื่อ 24 กรกฎาคม พ.ศ. 2524 ก่อนการชก ทุกฝ่ายมั่นใจว่าเขาทรายน่าจะเป็นฝ่ายชนะน็อคได้ไม่ยาก เพราะศักดาน้ำหนักเกินรุ่นแบนตัมเวทไปมาก ถึงวันชั่งน้ำหนักยังต้องอบตัวและออกวิ่งกว่าจะทำน้ำหนักตามพิกัดได้ เมื่อขึ้นเวทีชกกันจริงๆ ปรากฏว่าเขาทรายเข้าไม่ติด ไม่สามารถใช้หมัดซ้ายชกศักดาได้จังๆเพราะเสียเปรียบช่วงชกมาก ศักดาใช้ช่วงชกที่ได้เปรียบชกทำคะแนนนำไปก่อนแมจะอ่อนแรงในยกท้ายๆและถูกเขาทรายต่อยจนแตกทั้งสองคิ้ว เมื่อเขาทรายชกศักดาลงไปให้กรรมการนับสิบไม่ได้ ครบสิบยก ศักดาจึงเป็นฝ่ายชนะคะแนนไป หลังจากการชกในวันนั้น ศักดาสละแชมป์ขึ้นไปชกในรุ่นที่ใหญ่กว่า และได้ครองแชมป์เวทีราชดำเนินรุ่นซูเปอร์เฟเธอร์เวท ต่อมาได้เข้ามาอยู่ในสังกัดของนิวัฒน์ เหล่าสุวรรณวัฒน์ เปลี่ยนชื่อเป็น ศักดิ์ แกแล็คซี่ มีโอกาสได้ไปชิงแชมปืโลกที่เกาหลีใต้ แต่ไม่สำเร็จเกียรติประวัติเกียรติประวัติ. - แชมป์ประเทศไทยรุ่นแบนตัมเวท- ชิง 29 กรกฎาคม 2524 ชนะคะแนน เขาทราย แกแล็คซี่ - สละแชมป์ - แชมป์ประเทศไทยรุ่นซูเปอร์เฟเธอร์เวท- ชิง 10 กรกฎาคม 2526 ชนะน็อค สุวรรณ เมืองสุรินทร์ ยก 8 - เสียแชมป์ 24 พฤษภาคม 2529 แพ้น็อค เทวินทร์ ณ ราชวัตร ยก 1 - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์ไลท์เวท IBF เมื่อ 16 ก.ย. 2527 แพ้น็อค ยู ฮวานคิล (เกาหลีใต้) ยก 6 ที่ โปฮัง, เกาหลีใต้ - ชิงแชมป์ OPBF รุ่นจูเนียร์ไลท์เวทเมื่อ 30 มีนาคม 2528 แพ้น็อค รอด เซเกนัน ยก 2 ที่ ฟิลิปปินส์</doc>
