<doc id="523010" url="https://th.wikipedia.org/wiki?curid=523010" title="ซูซูกิ สแปลช">ซูซูกิ สแปลช ซูซูกิ สแปลช () เป็นรถยนต์นั่งซิตี้คาร์ (City Car) ที่ผลิตโดย ซูซูกิ เริ่มผลิตในปี พ.ศ. 2551 โดยเป็นรถที่ผลิตร่วมกับ โอเปิล เพื่อป้อนตลาดยุโรปโดยเฉพาะ และมีจำหน่ายในเอเชียบางประเทศ เช่น อินเดีย ญี่ปุ่น เป็นต้น โดยใช้ชิ้นส่วนร่วมกับ โอเปิล อจิลา () ซูซูกิ สแปลช เริ่มจัดแสดงครั้งแรกในงานแฟรงค์เฟิร์ทมอเตอร์โชว์ปี 2007 และเริ่มจำหน่ายจริงในปี พ.ศ. 2551 โดยมีเครื่องยนต์เบนซิน 1.0 และ 1.2 ลิตร และเครื่องยนต์ดีเซล 1.4 ลิตร ใช้ระบบขับเคลื่อนล้อหน้า มีตัวถังแบบเดียวคือแฮทช์แบค 5 ประตู ใช้เกียร์ธรรมดา 5 สปีด เกียร์อัตโนมัติ 4 สปีด และเกียร์อัตโนมัติแบบ CVT ระยะฐานล้ออยู่ที่ 2,360 มม. ความยาว 3,720 มม. ความกว้าง 1,680 มม. และความสูง 1,590 มม. มีฐานการประกอบอยู่ที่ประเทศฮังการีและอินเดีย</doc>
