<doc id="465682" url="https://th.wikipedia.org/wiki?curid=465682" title="แอนโธนี อำไพพิทักษ์วงศ์">แอนโธนี อำไพพิทักษ์วงศ์ แอนโธนี เพ็ชร อำไพพิทักษ์วงศ์ (14 มิถุนายน พ.ศ. 2531 — ) เป็นนักฟุตบอลอาชีพ ลูกครึ่งอเมริกัน-ไทย ตำแหน่งกองกลาง ปัจจุบันสังกัดสโมสรฟุตบอลแบงค็อก ยูไนเต็ด ในไทยพรีเมียร์ลีกประวัติ ประวัติ. แอนโธนี เกิดเมื่อวันที่ 14 มิถุนายน พ.ศ. 2531 ที่เมืองดัลลาส ในรัฐเท็กซัสของสหรัฐอเมริกา มีบิดาเป็นชาวไทย มารดาเป็นชาวอเมริกัน จบการศึกษาจากมหาวิทยาลัยแอครอน ในรัฐโอไฮโอ เขาเคยเรียนฟุตบอลที่สถาบันฟุตบอลไอเอ็มจี (IMG Soccer Academy) และเป็นนักฟุตบอลทีมของมหาวิทยาลัยอีกด้วย ต่อมาลงเล่นตำแหน่งกองกลาง ให้กับสโมสรฟุตบอลซานโฮเซ เอิร์ธเควกส์ (San Jose Earthquake) ในเมเจอร์ลีกซอกเกอร์ ต่อมาในปี พ.ศ. 2555 แอนโธนีย้ายมาสังกัดสโมสรฟุตบอลบุรีรัมย์ ยูไนเต็ด ในตำแหน่งกองกลาง สวมเสื้อหมายเลข 16 โดยวินฟรีด เชเฟอร์ หัวหน้าผู้ฝึกสอนฟุตบอลทีมชาติไทย เรียกเขามาฝึกซ้อมร่วมกับทีมชาติ เพื่อเตรียมลงแข่งขันฟุตบอลเอเชียนคัพ รอบคัดเลือก ซึ่งพบกับทีมชาติเลบานอน ในวันที่ 22 มีนาคม พ.ศ. 2556 ทั้งนี้ ช่วงพักครึ่งฤดูกาลในปีเดียวกัน แอนโธนีย้ายมาสังกัดสโมสรฟุตบอลแบงค็อก ยูไนเต็ด ด้วยค่าตัวประมาณ 3.5 ล้านบาท</doc>
