<doc id="554374" url="https://th.wikipedia.org/wiki?curid=554374" title="วงศ์กิ้งก่าบาซิลิสก์">วงศ์กิ้งก่าบาซิลิสก์ วงศ์กิ้งก่าบาซิลิสก์ () เป็นวงศ์ของสัตว์เลื้อยคลานประเภทกิ้งก่าวงศ์หนึ่ง ใช้ชื่อวงศ์ว่า Corytophanidae (ในขณะที่บางข้อมูลใช้เป็นวงศ์ย่อย Corytophaninae อยู่ในวงศ์ใหญ่ Iguanidae) ลักษณะทั่วไปของกิ้งก่าในวงศ์นี้ คือ มีช่องเปิดบริเวณที่แอ่งเบ้าตาไม่ใหญ่ กระดูกจูกัลและสควาโมซัลเชื่อมต่อกันเป็นพื้นที่กว้าง ช่องเปิดพาไรทัลอยู่ที่กระดูกฟรอนทัล กระดูกพาลาทีนไม่มีฟันแต่กระดูกพเทอรีกอยด์มีฟัน ตัวผู้ไม่มีต่อมทางด้านในของต้นขาหลัง มีรูปร่างเรียวยาวและมีระยางค์ขาทั้ง 4 ข้างยาว หางยาว ที่สำคัญมีสันบนหัวในตัวผู้ ใช้สำหรับจำแนกเพศและป้องกันตัว มีความยาวประมาณ 9-20 เซนติเมตร พบกระจายพันธุ์ในป่าโปร่ง-ป่าดิบชื้น ในตอนเหนือของทวีปอเมริกาใต้ จนถึงอเมริกากลาง มีทั้งหากินบนพื้นดินและบนต้นไม้ เป็นกิ้งก่าที่ขยายพันธุ์ด้วยการวางไข่ มีเพียงชนิดเดียวเท่านั้นที่ออกลูกเป็นตัว โดยสมาชิกที่เป็นรู้จักกันเป็นอย่างดี คือ กิ้งก่าบาซิลิสก์ ที่สามารถวิ่งบนผิวน้ำได้ด้วยความรวดเร็วการจำแนก การจำแนก. จำแนกออกได้เป็น 3 สกุล 9 ชนิด- Basiliscus- Basiliscus basiliscus (กิ้งก่าบาซิลิสก์ธรรมดา) - Basiliscus galeritus (กิ้งก่าบาซิลิสก์หัวแดง) - Basiliscus plumifrons (กิ้งก่าบาซิลิสก์เขียว หรือกิ้งก่าบาซิลิสก์ขนนก) - Basiliscus vittatus (กิ้งก่าบาซิลิสก์ลายแถบ หรือกิ้งก่าบาซิลิสก์สีน้ำตาล)- Corytophanes- Corytophanes cristatus - Corytophanes hernandezi - Corytophanes percarinatus- Laemanctus- Laemanctus longipes - Laemanctus serratus</doc>
