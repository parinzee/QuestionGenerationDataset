<doc id="732285" url="https://th.wikipedia.org/wiki?curid=732285" title="มาเทออ คอวาชิช">มาเทออ คอวาชิช มาเทออ คอวาชิช (; เกิดวันที่ 6 พฤษภาคม ค.ศ. 1994) เป็นนักฟุตบอลชาวโครเอเชีย ปัจจุบันเล่นในตำแหน่งกองกลางให้กับสโมสรฟุตบอลเรอัลมาดริดและฟุตบอลทีมชาติโครเอเชีย ขณะคอวาชิชมีอายุ 16 ปี เขาได้เริ่มต้นอาชีพนักฟุตบอลกับสโมสรดีนาโมซาเกร็บที่ซึ่งเขาคว้าแชมป์ลีกสองสมัยติดต่อกัน ก่อนจะย้ายไปร่วมสโมสรอินเตอร์มิลานในปี ค.ศ. 2013 คอวาชิชมักจะได้รับการวางตัวในตำแหน่งกองกลางตัวกลางหรือตัวทำเกมจากแนวลึก (deep-lying playmaker) ในช่วงที่อยู่กับสโมสรนี้ แต่เขาก็เป็นกองกลางที่มีความสามารถหลากหลาย โดยได้เล่นในตำแหน่งที่แตกต่างกัน และสามารถปรับตัวเข้ากับการเล่นทางซ้ายและการเล่นเป็นกองกลางตัวรุกได้หากจำเป็น ส่วนในฐานะนักฟุตบอลทีมชาติ คอวาชิชมีชื่อติดรายชื่อทีมชาติชุดใหญ่ตั้งแต่ปี ค.ศ. 2013 และได้เป็นตัวแทนประเทศในการแข่งขันฟุตบอลโลก 2014 ด้วย</doc>
