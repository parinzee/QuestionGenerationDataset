<doc id="574434" url="https://th.wikipedia.org/wiki?curid=574434" title="ตามหาหัวใจเจ้าชายหลงยุค">ตามหาหัวใจเจ้าชายหลงยุค ตามหาหัวใจเจ้าชายหลงยุค (ฮันกึล:옥탑방왕세자, อกทับบัง วังเซจา) เป็นละครโทรทัศน์แนวโรแมนติกคอมเมดี้ เป็นเรื่องราวของเจ้าชายจากราชวงศ์โชซอนที่ข้ามผ่านกาลเวลามาโผล่ที่ห้องดาดฟ้าของหญิงสาวคนหนึ่ง ทำให้เกิดเรื่องราววุ่นวายตามมามากมาย เขียนบทโดย อี ฮีมยอง กำกับโดยซิน ยุนซอบ ออกอากาศทางสถานีโทรทัศน์ SBS ต่อจากเรื่อง Take care of us, Captain ทุกวันพุธและพฤหัสบดี เวลา 21.55 น. ตั้งแต่วันพุธที่ 21 มีนาคม ถึงวันพฤหัสบดีที่ 24 พฤษภาคม พ.ศ. 2555 รวมความยาว 20 ตอน สำหรับในประเทศไทยออกอากาศทางสถานีโทรทัศน์สีกองทัพบกช่อง 7 ทุกวันอาทิตย์ เวลา 10.00 น. เริ่มฉายวันอาทิตย์ที่ 6 ตุลาคม พ.ศ. 2556 ละครเรื่องนี้ได้รับความนิยมทั้งในเกาหลีและต่างประเทศตั้งแต่เริ่มออกอากาศในเกาหลีใต้ และมีเรตติ้งสูงสุดเมื่อเทียบกับช่องอื่นๆ ในช่วงคืนวันพุธ-พฤหัส นอกจากประเทศไทยแล้ว ละครเรื่องนี้ยังถูกซื้อลิขสิทธิ์จากหลายประเทศในเวลาอันรวดเร็ว ทั้งใน ญี่ปุ่น ไต้หวัน ฮ่องกง มาเลเซีย อินโดนีเซีย และฟิลิปปินส์เนื้อเรื่องย่อ เนื้อเรื่องย่อ. เมื่อประมาณสามร้อยปีก่อน ในสมัยราชวงศ์โชซอน องค์ชายรัชทายาทอีกักพบว่าองค์หญิงฮวายง หญิงสาวที่เขารักถูกลอบสังหาร และเขายังถูกตามฆ่าอีกด้วย แต่นอกจากเขาจะหนีรอดมาได้อย่างน่าประหลาดแล้ว เขายังเดินทางข้ามผ่านกาลเวลามายังกรุงโซลในปี 2012 พร้อมๆกับองครักษ์ทั้งสาม เขาได้รู้จักกับพัค ฮา หญิงสาวที่มีจิตใจงดงาม เธอให้ที่พักอาศัยแก่เขาบนห้องดาดฟ้าเพราะความสงสาร และแล้วเรื่องราววุ่นวายต่างๆ นาๆ ก็บังเกิดขึ้น เขาเริ่มค้นพบคนที่มีหน้าตาเหมือนกับคนในโลกอดีตที่เขาอาศัยอยู่ รวมถึงตัวของเขาเองด้วย อี กัก สวมรอยเป็นยง แทยง ที่หายสาบสูญไป เพื่อสืบหาเบาะแสของเหตุการณ์ฆาตกรรมองค์หญิงฮวายง และการหายตัวไปของแทยงในเวลาเดียวกัน แต่กลับมีอุปสรรคและเรื่องไม่คาดฝันเกิดขึ้นมากมาย ส่วนพัค ฮาก็เริ่มจะสนิทคุ้นเคยกับเขามากขึ้นเรื่อยๆ ความใกล้ชิดทำให้เกิดความผูกพัน พร้อมๆ กันนั้น ความทรงจำในวัยเด็กที่ลบเลือนไปของหญิงสาวกลับคืนมาอีกครั้ง และความลับบางอย่างก็เปิดเผยตัวตนออกมานักแสดงนักแสดง. - พัค ยูชอน (ปาร์ค ยูชอน) แสดงเป็น อี กัก และ ยง แทยง - ฮัน จีมิน แสดงเป็น บูยง และ ปาร์ค ฮา - จอง ยูมี แสดงเป็น ฮวายง และ ฮง เซนา - อี แทซอง แสดงเป็น มูชัง และ ยง แทมู - อี มินโฮ แสดงเป็น ซง มันโบ - จอง ซอกวอน แสดงเป็นอู ยงซุล - ชเว อูซิก แสดงเป็นโด ชิซันเพลงประกอบPart 1เพลงประกอบ. Part 1. - 한참 지나서 (After a Long Time) - แบก จียัง - 상처 (Wound) – อาลิ - 한참 지나서 (After a Long Time) – ดนตรี - 상처 (Wound) – ดนตรีPart 2Part 2. - 해피엔딩 (Happy Ending) - เจย์ ปาร์ค - 해피엔딩 (Happy Enging) - ดนตรี</doc>
