<doc id="67570" url="https://th.wikipedia.org/wiki?curid=67570" title="โรงเรียนเบญจมราชูทิศ จังหวัดจันทบุรี">โรงเรียนเบญจมราชูทิศ จังหวัดจันทบุรี โรงเรียนเบญจมราชูทิศ จังหวัดจันทบุรี () (อักษรย่อ: บ.จ., B.J.) เป็นโรงเรียนมัธยมศึกษาขนาดใหญ่พิเศษ สังกัดสำนักงานเขตพื้นที่การศึกษามัธยมศึกษา เขต 17 (จันทบุรี และตราด) มีนักเรียนประมาณ 3000 คน โดยชื่อโรงเรียนเป็นนามพระราชทานจากพระบาทสมเด็จพระมงกุฎเกล้าเจ้าอยู่หัว เพื่อเป็นพระราชกุศลแด่พระบาทสมเด็จพระจุลจอมเกล้าเจ้าอยู่หัว รัชกาลที่ 5ประวัติ ประวัติ. การศึกษาของกระทรวงธรรมการ(กระทรวงศึกษาธิการในปัจจุบัน)ในปี พ.ศ. 2454 – 2455 ได้แบ่งชั้นเรียนวิสามัญ ออกเป็น 9 ชั้น คือ ชั้นมูล 3 ชั้น ชั้นประถม 3 ชั้น และชั้นมัธยม 3 ชั้น ขณะนั้นจังหวัดจันทบุรีมีโรงเรียนวัดจันทนารามแห่งเดียวที่เปิดสอนชั้นสูงสุดคือ ประโยคประถม (ป.3) ผู้ที่จบประโยคประถมแล้วถ้าต้องการศึกษาต่อชั้นมัธยม ต้องไปศึกษา ที่ กรุงเทพฯ  ต้นปี พ.ศ. 2454 ขุนวิภาชวิทยาสิทธิ์ (สังข์ พุกกะเวส) ธรรมการมณฑลจันทบุรี (ภายหลังได้เลื่อนเป็น พระวิภาชวิทยาสิทธิ์) และครูพูล (ขาว) ผู้ช่วยข้าหลวงธรรมการมณฑลจันทบุรี (ภายหลังได้บรรดาศักดิ์เป็นขุนชำนิอนุสรณ์ ตำแหน่งธรรมการจังหวัดจันทบุรี) ได้ร่วมกันพิจารณาหาที่ตั้งโรงเรียนตัวอย่างประจำมณฑลจันทบุรี (มณฑลจันทบุรี ประกอบด้วย จังหวัดจันทบุรี ระยอง และตราด) เมื่อพิจารณาแล้ว เห็นว่า วัดจันทนารามตั้งอยู่ริมแม่น้ำ มีปัญหาเรื่องน้ำท่วม การเดินทางต้องลงเรือ ส่วนวัดกลาง อยู่บนเนินสูง น้ำไม่ท่วม นักเรียนสัญจรไปมาสะดวก ทั้งมีบริเวณกว้างขวาง และในขณะนั้นวัดกลางเป็นวัดร้าง มีพระภิกษุรูปเดียว มีศาลาการเปรียญ 1 หลัง กุฏิ 3 หลัง ซึ่งพระภิกษุอาศัยอยู่ 1 หลัง กุฏิอีก 2 หลัง สามารถใช้เป็นอาคารเรียนชั่วคราวได้ เหมาะสมที่จะจัดตั้งเป็นโรงเรียนประจำมณฑลต่อไป กลางปี พ.ศ. 2454 ทางราชการได้ส่งครูมาให้ 2 คน คือ ครูพูล (ดำ) และครูกัลป์ ธรรมการมณฑลจึงสั่งโอนนักเรียนประถม 15 คน จากวัดจันทนาราม มาเรียนที่ศาลาการเปรียญวัดกลาง เมื่อวันที่ 6 กันยายน พ.ศ. 2454 และประกาศรับนักเรียนชาย หญิง เข้าเรียนชั้นมูล 1 ที่ศาลาการเปรียญด้วย ต้นปี พ.ศ. 2455 ได้เลื่อนนักเรียนที่สอบไล่ได้ประโยคประถมเป็นนักเรียนฝึกหัดมณฑลจันทบุรี โดยเรียนที่กุฏิร้าง 1 หลัง และให้นักเรียนที่สอบได้ประถมปีที่ 2 ของวัดจันทนาราม มาเรียนประโยคประถมที่วัดกลางโดยเรียนที่กุฏิร้างอีก 1 หลัง พระราชทานนาม “เบญจมราชูทิศ” ปี พ.ศ. 2455 ข้าราชการในมณฑลจันทบุรี ได้พร้อมใจกัน บริจาคเงินสร้างอาคารเรียนหลังแรกเพื่ออุทิศพระราชกุศลถวายแด่ พระบาทสมเด็จพระจุลจอมเกล้าอยู่หัว รัชกาลที่ 5 โดยอาคารหลังนี้ สร้างเป็นเรือนปั้นหยาชั้นเดียว 6 ห้องเรียน ยาว 12 วา 2 ศอก กว้าง 6 วา มีมุขและระเบียง 3 ด้าน ตัวไม้ใช้ไม้ตะเคียนล้วน ส่วนพื้นและเครื่องบนใช้ไม้ยางบ้าง ตัวอาคารทาสีฟ้าและมีรางน้ำรอบ การทำได้ทำอย่างประณีตงดงามแน่นหนาถาวรทุกประการ (ที่ตั้งอยู่บริเวณอาคาร9ในปัจจุบัน ทางเข้าออก อยู่ด้านถนนเบญจมราชูทิศ) เมื่อสร้างเสร็จเป็นโรงเรียนสมบูรณ์แล้วจึงขอพระราชทานนามโรงเรียน พระบาทสมเด็จพระมงกุฎเกล้าเจ้าอยู่หัว ทรงกรุณาโปรดเกล้าฯ พระราชทานว่า “เบญจมราชูทิศ” และเนื่องจากในปีนี้กระทรวงธรรมการได้เปลี่ยนหลักสูตรการศึกษา เป็นชั้นประถม 3 ชั้น และมัธยม 8 ชั้น ชั้นมูลไม่มี ดังนั้นที่โรงเรียนวัดจันทนารามคงให้สอนเพียง ชั้น ป.1 – ป.3 ผู้ที่ประสงค์จะเรียนชั้นมัธยมต้องมาเรียนที่โรงเรียนเบญจมราชูทิศ ซึ่งเป็นโรงเรียนตัวอย่างประจำมณฑล (ชาย) ครั้นวันที่ 22 ตุลาคม พ.ศ. 2456 วันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว (สวรรคตวันที่ 22 ตุลาคม พ.ศ. 2453 เวลา 24.45 น. หรืออาจนับเป็นวันที่ 23 ตุลาคม เวลา 0.45 น.) จึงได้จัดการทำพิธีเปิดโรงเรียนโดย ขุนวิภาชวิทยาสิทธ์ ธรรมการมณฑลจันทบุรี อ่านรายงานการก่อสร้างสมุหเทศาภิบาลสำเร็จราชการมณฑลจันทบุรี พระยาตรังคภูมาภิบาล (ถนอม บุณยเกตุ) ประธานในพิธีกล่าวคำประกาศเปิดนาม และประกอบพิธีเปิดนามโรงเรียน เมื่อจัดงานฉลองและบำเพ็ญกุศลแล้วจึงเริ่มการสอนแก่นักเรียนในนามโรงเรียน “เบญจมราชูทิศ” ตั้งแต่วันที่ 23 ตุลาคม 2456 เป็นต้นมา โดยได้ใช้ชื่อโรงเรียนทางราชการตามลำดับจากอดีตถึงปัจจุบันดังนี้ - พ.ศ. 2456 – พ.ศ. 2461 โรงเรียนเบญจมราชูทิศ มณฑลจันทบุรี - พ.ศ. 2462 – พ.ศ. 2473 โรงเรียนประจำมณฑลจันทบุรี “เบญจมราชูทิศ” - พ.ศ. 2474 – พ.ศ. 2494 โรงเรียนประจำจังหวัดจันทบุรี “เบญจมราชูทิศ” - พ.ศ. 2495 – พ.ศ. 2503 โรงเรียนจันทบุรี “เบญจมราชูทิศ” - พ.ศ. 2503 – ปัจจุบัน โรงเรียนเบญจมราชูทิศ จังหวัดจันทบุรีโรงเรียนเบญจมราชูทิศในปัจจุบัน โรงเรียนเบญจมราชูทิศในปัจจุบัน. โรงเรียนเบญจมราชูทิศ จังหวัดจันทบุรี มีพื้นที่ 22 ไร่ 2 งาน ตั้งอยู่เลขที่ 10 ถนนศรียานุสรณ์ อำเภอเมือง จังหวัดจันทบุรี เป็นโรงเรียนมัธยมศึกษาขนาดใหญ่พิเศษ สังกัดสำนักงานเขตพื้นที่การศึกษาจันทบุรีเขต 1 กระทรวงศึกษาธิการ เปิดสอนสองระดับคือ ระดับมัธยมศึกษาตอนต้น (ม.1-ม.3) รับเฉพาะนักเรียนชายจำนวน 24 ห้องเรียน(ชายล้วน) และระดับมัธยมศึกษาตอนปลาย (ม.4-ม.6) รับทั้งนักเรียนชายและหญิง จำนวน 36 ห้องเรียน การจัดการเรียนการสอนแบ่งโครงสร้างการเรียนออกเป็น 2 กลุ่ม คือ กลุ่มวิชาวิทยาศาสตร์-คณิตศาสตร์ และกลุ่มวิชาทั่วไป โดยมีนโยบายในการพัฒนาการเรียนการสอนให้เหมาะสมกับสภาพของท้องถิ่น ซึ่งเป็นเมืองเกษตรกรรม ในเขตพื้นที่ชายฝั่งทะเลภาคตะวันออก ได้ปรับปรุงอาคารสถานที่ให้เพียงพอเหมาะสมกับสภาพของโรงเรียน จัดบรรยากาศห้องเรียน และสิ่งแวดล้อม ตลอดจนอาคารเรียนให้สะอาดร่มรื่น สวยงาม เพื่อเป็นแหล่งแห่งการเรียนรู้ได้ทุกเวลาสถานที่ ทั้งนี้เพื่อปลูกฝังคุณธรรม จริยธรรม ความสามารถทางวิชาการ ความรัก ความผูกพัน ศรัทธา เพื่อให้ทุกคนรู้สึกว่าโรงเรียนคือ บ้านที่สอง ของนักเรียนทุกคน ในปี พ.ศ. 2553 โรงเรียนเบญจมราชูทิศระดับมัธยมศึกษาปีที่ 1 จำนวนห้อง 11 ห้องเรียนรับนักเรียนหญิงจำนวน 2 ห้องเรียนอาคารสถานที่ต่างๆในโรงเรียน อาคารสถานที่ต่างๆในโรงเรียน. อาคารเรียน ประกอบด้วย อาคารจำนวน 5 หลัง ได้แก่ อาคาร 1 , อาคาร 2 , อาคาร 3 อาคาร 9และอาคาร 11 ซึ่งใช้เป็นห้องเรียนวิชาต่างๆ และจัดเป็นห้องศูนย์พัฒนาวิชาการ ศูนย์วิทยาศาสตร์และเทคโนโลยี ศูนย์พัฒนาการเรียนการสอนวิชาคณิตศาสตร์ ห้องสมุดกาญจนาภิเษก ห้องคอมพิวเตอร์ ห้องปฏิบัติการทางภาษา ห้องจริยธรรม ห้องภาษาไทย ห้องโสตทัศนศึกษา ห้องแนะแนว ห้องพักครู ฯลฯ อาคารประกอบ โรงฝึกงาน มีจำนวนทั้งสิ้น 5 หลัง คือ โรงฝึกงานช่างยนต์, ช่างโลหะ, ศิลปศึกษา ห้องนาฏศิลป์​,อาคารชั่วคราวและดุริยางค์สากล อาคารต่างๆ ประกอบด้วยอาคารหอประชุม เรือนประชาสัมพันธ์ หอประชุมเล็ก เรือนพยาบาล ห้องพักครู บ้านพักภารโรง และห้องน้ำห้องส้วม สนามกีฬา ประกอบด้วย สนามบาสเกตบอล สนามฟุตบอล สนามตะกร้อและสนามวอลเลย์บอล บริเวณโรงเรียน บริเวณต่างๆภายในโรงเรียนได้จัดสภาพให้สวยงาม สะอาดร่มรื่น เริ่มตั้งแต่รั้วโรงเรียน ประตูโรงเรียน ศาลาไทย ศาลพระภูมิ หอพระพุทธรูป สวนห้าตอ สนามโรงเรียน สวนหย่อม ลานพระบรมรูปและสวนพันธุ์ไม้ไทยในวรรณคดีหลักสูตรการเรียนการสอนระดับมัธยมศึกษาตอนต้นหลักสูตรการเรียนการสอน. ระดับมัธยมศึกษาตอนต้น. - MSEP (Mathematics,Science & English Program) - EISP (English for Integated Studies Program) - ICTP (Information & Communication Technology Program) - ESCP หรือ สสวท. (Enrichment Science Classroom Program) - ห้องปกติระดับมัธยมศึกษาตอนปลาย ระดับมัธยมศึกษาตอนปลาย. ในระดับชั้นมัธยมศึกษาตอนปลาย โรงเรียนเบญจมราชูทิศ จังหวัดจันทบุรี ได้จัดการเรียนการสอน แบ่งออกเป็นดังนี้- วิทยาศาสตร์ - คณิตศาสตร์ (MSEP Mathematics,Science & English Program) - วิทยาศาสตร์ - คณิตศาสตร์ (MSEP Mathematics,Science & English Program) - วิทยาศาสตร์ - คณิตศาสตร์ (EISP English for Integated Studies Program) - วิทยาศาสตร์ - คณิตศาสตร์ (EISP English for Integated Studies Program) - วิทยาศาสตร์ - คณิตศาสตร์ (ESCP Enrichment Science Classroom Program สสวท.) - วิทยาศาสตร์ - คอมพิวเตอร์ (ICTP Information & Communication Technology Program) - ศิลป์ - จีน (CEP - Chinese & English Program) เน้นภาษาจีนและภาษาอังกฤษ - วิทยาศาสตร์ - สาธารณสุข - วิทยาศาสตร์ - สาธารณสุข - วิทยาศาสตร์ - คอมพิวเตอร์ (IT) - วิทยาศาสตร์ - คอมพิวเตอร์ (Graphics) - วิทยาศาสตร์ - เกษตร/พาณิชยกรรม - วิทยาศาสตร์ - ศิลปกรรม(ดนตรีสากล) - วิทยาศาสตร์ - ศิลปกรรม(ทัศนศิลป์) - วิทยาศาสตร์ - การงาน - ศิลปกรรม - คำนวณทำเนียบผู้บริหาร ทำเนียบผู้บริหาร. ตั้งแต่เริ่มก่อตั้ง จนถึงปัจจุบัน โรงเรียนเบญจมราชูทิศ จังหวัดจันทบุรีมีผู้บริหาร 24 ท่านกีฬาสี กีฬาสี. ชื่อคณะสีของโรงเรียนเบญจมราชูทิศ จันทบุรีนั้น เป็นชื่อของผู้มีคุณานัปการต่อโรงเรียน เช่น ผู้จัดหาที่ตั้งของโรงเรียน คุณครูใหญ่ เป็นต้น-  คณะพรพูลวิทย์ (สีชมพู) -  คณะพรพิษณุ (สีแดง) -  คณะชำนิอนุสรณ์ (สีม่วง) -  คณะวิภาชน์วิทยาสิทธิ์ (สีเขียว) -  คณะวรศาสนดรุณกิจ (สีน้ำเงิน)ศิษย์เก่าเกียรติภูมิศิษย์เก่าเกียรติภูมิ. - นายทวี บุณยเกตุ - นายกรัฐมนตรีคนที่ 5 แห่งประเทศไทย - อภัย จันทวิมล - อดีตรัฐมนตรีว่าการกระทรวงศึกษาธิการ - นายละออ วรรณทอง - อดีตสมาชิกสภาผู้แทนราษฎร และอดีตผู้อำนวยการโรงเรียนศึกษาสงเคราะห์มะขาม - นายประกิต อุตตะโมต - อดีตรองปลัดกระทรวงมหาดไทย - พลเอกวิชา ศิริธรรม - นายมานะ นพพันธ์ - อดีตรองปลัดกรุงเทพมหานคร - นายชูชัย เกษมศานติ์ - เอกอัครราชทูตผู้แทนถาวรแห่งประเทศไทยประจำสหประชาชาติ - พลโทจงรักษ์ หนองบัวล่าง - ดร. สุนทร บุญญาธิการ - พลตำรวจเอก ดร.พงศพัศ พงษ์เจริญ - รองผู้บัญชาการตำรวจแห่งชาติ - ร้อยตำรวจเอก ดร.นิติภูมิ นวรัตน์ สมาชิกสภาผู้แทนราษฎร - ดร.วิฆเนศ ทรงธรรม - นายมนตรี วัดละเอียด - ครูใหญ่โรงเรียนสอนการแต่งหน้า MTI, ผู้รับสนองพระราชเสาวนีย์ สมเด็จพระนางเจ้าฯพระบรมราชินีนาถ ศึกษาและออกแบบการแต่งหน้าโขน สำหรับแสดงโขนพระราชทาน - นายเอก วรรณทอง - นายสิทธิศักดิ์ ลัคนทิน - นายแพทย์สุพัฒน์ วานิชย์การ - นายจงอาชว์ โพธิสุนทร - นายจุมพล จิตงามสุจริต - นายเดชา จันทกิจ - ประธานคณะกรรมการเลือกตั้ง จังหวัดจันทบุรี - นายชุษณะ อำพันแสง - อธิบดีอัยการสำนักงานคดีศาลสูงสุด เขต 3 - ศาสตราจารย์ ดร. สุนทร บุญญาธิการ - พลอากาศเอกชูชาติ ชวนชม - พลโท ดร. ยอดยุทธ บุญญาธิการ - ผู้บัญชาการหน่วยบัญชาการป้องกันภัยทางอากาศ กองทัพบก - นายสรกล อดุลยานนท์ - นักเขียน นามปากกา "หนุ่มเมืองจันท์" - พระปลัดนิวัติ พลธมฺโม - เจ้าสำนักปฏิบัติธรรมประจำจังหวัดจันทบุรี แห่งที่ 8 วัดคมบาง จังหวัดจันทบุรี</doc>
