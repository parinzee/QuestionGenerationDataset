<doc id="336277" url="https://th.wikipedia.org/wiki?curid=336277" title="สะพานอะกะชิไคเกียว">สะพานอะกะชิไคเกียว สะพานอะกะชิไคเกียว () หรือสะพานไข่มุก เป็นสะพานแขวนที่ยาวที่สุดในโลก โดยมีความยาวทั้งสิ้น 3,991 เมตร ความยาวช่วงกลางสะพาน 1,991 เมตร ตั้งอยู่ที่ประเทศญี่ปุ่น ก่อสร้างเสร็จเมื่อปี ค.ศ. 1998 สะพานแห่งนี้เป็นเส้นทางคมนาคมหลักระหว่างเมืองโกเบบนเกาะฮนชู กับเมืองอิวะยะบนเกาะอะวะจิ ข้ามช่องแคบอะกะชิอันพลุกพล่าน สะพานเป็นส่วนหนึ่งของทางหลวงสายฮนชู - ชิโกะกุประวัติ ประวัติ. ก่อนที่จะมีการสร้างสะพานอะกะชิ-ไคเกียวขึ้น การเดินทางข้ามช่องแคบอะกะชิต้องใช้บริการเรือข้ามฟาก ซึ่งมีความอันตรายสูงมาก เนื่องจากช่องแคบอะกะชิเป็นเส้นทางสัญจรทางน้ำที่หนาแน่นแห่งหนึ่ง อีกทั้งภัยธรรมชาติรุนแรงที่เกิดขึ้นอยู่เป็นประจำ กระทั่ง ในปี ค.ศ. 1955 ได้เกิดเหตุการณ์เรือข้ามฟากสองลำเกิดอับปางลงกลางทะเล ทำให้มีผู้เสียชีวิตซึ่งส่วนมากเป็นเยาวชนจำนวน 168 ราย อันเป็นเหตุการณ์สะเทือนใจ ทำให้รัฐบาลญี่ปุ่นในขณะนั้นริเริ่มโครงการก่อสร้างสะพานแขวนขึ้นในบริเวณดังกล่าว ซึ่งแผนการเดิมนั้นสร้างเป็นสะพานสำหรับรถยนต์และทางรถไฟ แต่เมื่อมีการลงมือก่อสร้างสะพานขึ้นในปี ค.ศ. 1986 ก็ได้มีการเปลี่ยนแปลงแบบให้เป็นสะพานสำหรับรถยนต์เพียงอย่างเดียว ประกอบด้วยถนน 6 เลน การก่อสร้างเริ่มต้นขึ้นอย่างเป็นทางการในเดือนพฤษภาคม ค.ศ. 1986 และเปิดใช้งานอย่างเป็นทางการในวันที่ 5 เมษายน ค.ศ. 1998รูปภาพ</doc>
