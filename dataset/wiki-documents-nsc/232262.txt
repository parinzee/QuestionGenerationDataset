<doc id="232262" url="https://th.wikipedia.org/wiki?curid=232262" title="ก็อตซิลล่า อสูรพันธุ์นิวเคลียร์ล้างโลก">ก็อตซิลล่า อสูรพันธุ์นิวเคลียร์ล้างโลก ก็อตซิลล่า อสูรพันธุ์นิวเคลียร์ล้างโลก ชื่อภาษาไทยของภาพยนตร์ฮอลลีวู้ดเรื่อง Godzilla นำแสดงโดย แมทธิว บรอดเดอริค, ฌอง เรโน, เวอร์จิเนีย แมดเซ่น, แฮงค์ อซาเรีย, แฮร์รี่ เชียเรียร์ กำกับการแสดงโดย โรแลนด์ เอมเมอริช อำนวยการสร้างโดย โรแลนด์ เอมเมอริช และ ดีน เดฟลินเนื้อเรื่องย่อ เนื้อเรื่องย่อ. หลังสงครามโลกครั้งที่ 2 ที่หมู่เกาะเฟรนช์โปลินีเซีย กลางมหาสมุทรแปซิฟิก กองทัพฝรั่งเศสได้มีการทดลองระเบิดนิวเคลียร์หลายต่อหลายครั้ง จนทำให้สัตว์และธรรมชาติที่อยู่บริเวณนั้นได้รับผลกระทบ และทำให้อีกัวนาตัวหนึ่งได้หลบหนีและกลายพันธุ์ไป หลายปีผ่านไป เรือประมงสัญชาติญี่ปุ่นลำหนึ่งถูกโจมตีด้วยสัตว์ประหลาดขนาดยักษ์กลางมหาสมุทร มีผู้รอดชีวิตเพียงคนเดียวเท่านั้น รัฐบาลฝรั่งเศสจึงได้ส่ง ฟิลิปป์ โรช (ฌอง เรโน) เจ้าหน้าที่ทางการทหารมาสอบถามจากผู้รอดชีวิต ที่เอาแต่บ่นพึมพัมว่า "โกจิร่า โกจิร่า" (Gojira แปลว่า มังกรทะเล) ขณะเดียวกัน ดร.นิค ทาโทปูลอส (แมทธิว บรอดเดอริค) นักวิทยาศาสตร์ได้ถูกเชิญไปที่เกาะกลางมหาสมุทรแปซิฟิก เพื่อค้นหาปริศนาการโจมตีเรือครั้งนี้ โดยที่ ดร.นิค ก็ไม่ได้รู้เลยว่าใครเชิญตนมาและให้หาอะไร ต่อมา ที่มหานครนิวยอร์ก มหานครที่ไม่เคยหลับใหล สัตว์ประหลาดขนาดยักษ์ก็ปรากฏตัวขึ้นมาจากเกาะแมนฮัตตัน และได้อาละวาดไปทั่วทั้งเมืองในขณะที่ฝนตก ทำให้ผู้คนแตกตื่น อาคารบ้านเรือนพังพินาศ แม้ตัวจะใหญ่แต่ก็หายตัวไปอย่างรวดเร็ว วิคเตอร์ (แฮงค์ อซาเรีย) ช่างภาพของสถานีโทรทัศน์เป็นคนเดียวที่สามารถจับภาพมันได้ และสื่อมวลชนได้ตั้งชื่อมันว่า "ก็อตซิลล่า" ฟิลิปป์ โรช และคณะได้เดินทางมานิวยอร์กโดยไม่บอกกล่าวใครเพื่อปฏิบัติการล่าล้างสัตว์ประหลาดยักษ์ตัวนี้ โดยมี ดร.นิคเป็นผู้ช่วยด้วยวิธีการล่อให้มันปรากฏตัวโดยใช้ปลากองมหึมา ก่อนที่ก็อตซิลล่าจะวางไข่หลายสิบใบในสนามเบสบอลภายในแมดิสัน สแควร์ การ์เด็นเบื้องหลังและคำวิจารณ์ เบื้องหลังและคำวิจารณ์. Godzilla เป็นภาพยนตร์ฟอร์มใหญ่ที่สุดในปี ค.ศ. 1998 สร้างจากเค้าโครงเรื่อง ก็อตซิลล่า สัตว์ประหลาดลือชื่อของญี่ปุ่น ในภาพยนตร์ฉบับฮอลลีวู้ดเรื่องนี้ อำนวยการสร้างและกำกับ โดย โรแลนด์ เอมเมอริช และ ดีน เดฟลิน ที่ประสบความสำเร็จมาก่อนอย่างถล่มทลายจาก ในปี ค.ศ. 1996 การโปรโมตได้ทำมาก่อนล่วงหน้าถึง 1 ปีเต็ม โดยฉายเป็นภาพยนตร์ตัวอย่างสั้น ๆ ก่อนการฉาย Men in Black ในปี ค.ศ. 1997 ซึ่งก็เป็นภาพยนตร์ฟอร์มใหญ่ในปี 1997 เช่นเดียวกัน แต่เมื่อเข้าฉายแล้ว ได้รับเสียงวิจารณ์ไปในทางที่ไม่ค่อยดี ว่าบทอ่อน และหลายคนผิดหวังกับตัวก็อตซิลล่า ซึ่งไม่มีเสน่ห์เหมือนกับก็อตซิลล่าดั้งเดิมของญี่ปุ่น เพราะหน้าตาของก็อตซิลล่าในภาพยนตร์ฉบับนี้ดูหน้ากลัวคล้ายกิ้งก่าขนาดยักษ์มากกว่า แต่กระนั้น ภาพยนตร์ก็สามารถขึ้นบ็อกออฟฟิศอันดับหนึ่งทั้งของสหรัฐอเมริกาและอังกฤษนานถึง 1 สัปดาห์ (24 พฤษภาคม - 31 พฤษภาคม ที่สหรัฐอเมริกา, 19 กรกฎาคม - 26 กรกฎาคม ที่อังกฤษ)</doc>
