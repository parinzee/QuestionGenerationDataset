<doc id="816948" url="https://th.wikipedia.org/wiki?curid=816948" title="ครูนาสวีเดน">ครูนาสวีเดน ครูนาสวีเดน (; พหูพจน์: kronor; สัญลักษณ์: kr; รหัส: SEK) เป็นเงินตราของประเทศสวีเดนตั้งแต่ปี ค.ศ. 1973 โดยมีทั้งรหัสมาตรฐาน ISO คือ "SEK" และเครื่องหมายสกุลเงิน คือ "kr" ในการใช้งานทั่วไป ในอดีตสกุลเงินนี้มีค่า โดยเฉพาะอย่างยิ่งในอดีตที่ผ่านมา ซึ่งบางครั้งมีการเรียกสกุลเงินนี้เป็น สวีดิชคราวน์ (Swedish crown) ในภาษาอังกฤษ โดยคำว่า ครูนา แท้ที่จริงนั้นหมายถึงมงกุฎในภาษาสวีเดนนั่นเอง ครูนาสวีเดนเป็นสกุลเงินที่มีการซื้อขายแลกเปลี่ยนมากที่สุดในอันดับที่ 11 ของโลก จากการประเมินค่าในเดือนเมษายน ค.ศ. 2013 หนึ่งครูนาแบ่งออกเป็น 100 เออเร (เอกพจน์และพหูพจน์; เมื่อกล่าวถึงตัวหน่วยเงิน อย่างไรก็ตาม รูปพหูพจน์แบบชี้เฉพาะคือ เออเรน) อย่างไรก็ตาม หน่วยเออเรทั้งหมดได้ถูกยกเลิกแล้ว ณ วันที่ 30 กันยายน ค.ศ. 2010 สินค้าต่าง ๆ ยังคงมีราคาเป็น เออเร แต่จำนวนเงินทั้งหมดจะถูกปัดเศษให้ใกล้กับครูนามากที่สุดเมื่อชำระด้วยเงินสด</doc>
