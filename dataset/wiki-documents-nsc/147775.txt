<doc id="147775" url="https://th.wikipedia.org/wiki?curid=147775" title="อันเดรอา เดล ซาร์โต">อันเดรอา เดล ซาร์โต อันเดรอา เดล ซาร์โต (, ราว ค.ศ. 1486 - ค.ศ. 1531) เป็นจิตรกรสมัยศิลปะเรอเนซองส์และแมนเนอริสม์ยุคต้นของประเทศอิตาลีในคริสต์ศตวรรษที่ 16 มีความเชี่ยวชาญทางการเขียนภาพสีน้ำมัน จิตรกรร่วมสมัยยกย่องอันเดรอา เดล ซาร์โตว่า "Senza errori”"หรือผู้ไม่ทำผิดและถือกันว่ามีความสามารถไม่ด้อยไปกว่าราฟาเอลชีวิตเบื้องต้น ชีวิตเบื้องต้น. อานเดรอาเกิดที่เมืองกวาลฟอนโดไม่ไกลจาก ฟลอเรนซ์ราวปี ค.ศ. 1486 หรือ 1487 เป็นหนึ่งในพี่น้องสี่คนของอักโนโลช่างตัดเสื้อ ตั้งแต่ปี ค.ศ. 1494 อันเดรียฝึกงานกับช่างทองและต่อมากับช่างแกะสลักไม้ และจิอาน บาริเล จิตรกรผู้ไม่ค่อยมีฝีมือดีนักแต่อานเดรอาก็ฝึกอยู่จนถึงปี ค.ศ. 1498 จอร์โจ วาซารีกล่าวถึงอานเดรอาในหนังสือ “ชีวิตศิลปิน” ว่าต่อมาอานเดรอาก็ไปฝึกกับ เปียโร ดิ โคสิโม (Piero di Cosimo) และต่อมาอีกกับราฟาเอลลิโน เดล การ์โบ (Raffaellino del Garbo) อานเดรอาและเพื่อนผู้อายุมากกว่า ฟรานเชียบิจิโอ (Franciabigio) ตัดสินใจเปิดสติวดิโอด้วยกันที่จตุรัสกราโน งานชิ้นแรกที่ทำด้วยกันอาจจะเป็น “การรับศีลจุ่มของพระเยซู” สำหรับคอมพานเยีย เดลโล สกาลโซชาวฟลอเรนซ์ซึ่งเป็นงานแรกของจิตรกรรมฝาผนังชุดแบบสีเดียว จนกระทั่งเมื่ออานเดรอาแยกตัวออกมา ลักษณะงานของอานเดรอาก็เป็นเอกลักษณ์ของตนเอง โดยเฉพาะการใช้สีและบรรยากาศที่ง่ายๆ ที่ทำให้การแสดงออกทางอารมณ์เป็นธรรมชาติ </doc>
