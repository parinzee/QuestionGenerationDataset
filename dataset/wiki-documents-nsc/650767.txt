<doc id="650767" url="https://th.wikipedia.org/wiki?curid=650767" title="สมศักดิ์ ชุณหรัศมิ์">สมศักดิ์ ชุณหรัศมิ์ นายแพทย์ สมศักดิ์ ชุณหรัศมิ์ เป็นอดีตรัฐมนตรีช่วยว่าการกระทรวงสาธารณสุข ในรัฐบาลของพลเอกประยุทธ์ จันทร์โอชา เป็นอดีตผู้ช่วยปลัดกระทรวงสาธารณสุข อดีตนักวิชาการสาธารณสุข ระดับ 10 ชช. (ด้านอนามัยสิ่งแวดล้อม) และเป็นอดีตเลขาธิการมูลนิธิสถาบันวิจัยและพัฒนาผู้สูงอายุไทย และมูลนิธิสาธารณสุขแห่งชาติประวัติ ประวัติ. นพ.สมศักดิ์ ชุณหรัศมิ์ เกิดเมื่อวันที่ 28 กรกฎาคม พ.ศ. 2496 เป็นบุตรของนายดี ชุณหรัศมิ์ กับนางซุ่นเง็ก แซ่ตั้ง สมรสกับนางอมรรัตน์ ชุณหรัศมิ์ มีบุตร 2 คน เขาจบการศึกษาปริญญาตรีแพทยศาสตร์ จาก Royal Tropical Institute อัมสเตอร์ดัม ประเทศเนเธอร์แลนด์ ประกาศนียบัตรแพทยศาสตร์ศึกษา จากคณะแพทยศาสตร์โรงพยาบาลรามาธิบดี มหาวิทยาลัยมหิดล และระดับปริญญาโทด้านสาธารณสุข จาก Royal Tropical Instituteการทำงาน การทำงาน. นพ.สมศักดิ์ ชุณหรัศมิ์ เข้ารับราชการในสังกัดกระทรวงสาธารณสุข เคยดำรงตำแหน่งผู้อำนวยการโรงพยาบาลท่าตูม อำเภอท่าตูม จังหวัดสุรินทร์ ผู้อำนวยการโรงพยาบาลประทาย จังหวัดนครราชสีมา เป็นผู้อำนวยการสำนักนโยบายและแผนสาธารณสุข และเป็นผู้ช่วยปลัดกระทรวงสาธารณสุข ในระหว่างปี พ.ศ. 2543 ถึงปี พ.ศ. 2544 และดำรงตำแหน่งนักวิชาการสาธารณสุข ระดับ 10 ชช. ด้านอนามัยสิ่งแวดล้อม ในปี พ.ศ. 2543 เขาได้รับตำแหน่งเลขาธิการมูลนิธิสาธารณสุขแห่งชาติ และในปี พ.ศ. 2550 เป็นเลขาธิการมูลนิธิสถาบันวิจัยและพัฒนาผู้สูงอายุ ในปี พ.ศ. 2557 เขาได้รับแต่งตั้งเป็นรัฐมนตรีช่วยว่าการกระทรวงสาธารณสุข ในรัฐบาลของพลเอกประยุทธ์ จันทร์โอชาเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
