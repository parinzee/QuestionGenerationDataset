<doc id="243932" url="https://th.wikipedia.org/wiki?curid=243932" title="ขวัญใจ เอมใจ">ขวัญใจ เอมใจ นางสาวขวัญใจ เอมใจ เป็นนักเขียนนวนิยาย ใช้นามปากกาว่า ดวงตะวัน และนามปากกาอื่นได้แก่ ดาราราย และ ดาวกระจาย มีผลงานสร้างชื่อเช่น ภูแสนดาว แก้วรัดเกล้า พระจันทร์แสนกล ซึ่งนำไปสร้างเป็นละครโทรทัศน์ ขวัญใจ เอมใจ เกิดเมื่อ 21 สิงหาคม 2509 เป็นบุตรคนสุดท้องในจำนวน 4 คน ของนายอนันต์ และ นางสมปอง เอมใจ เป็นชาวกรุงเทพฯโดยกำเนิด เธอเป็นศิษย์เก่าโรงเรียนศรีอุลัยในชั้นประถมศึกษา และโรงเรียนสุวรรณารามวิทยาคมในชั้นมัธยมศึกษา สำเร็จการศึกษาระดับปริญญาตรีจากคณะรัฐศาสตร์ มหาวิทยาลัยธรรมศาสตร์ เมื่อ พ.ศ. 2532 นับแต่จบการศึกษา ขวัญใจยึดอาชีพนักเขียนมาโดยตลอด โดยเริ่มจากเป็นนักเขียนสารคดีประจำกองบรรณาธิการนิตยสารสารคดี ต่อมาได้ลาออกจากงานนิตยสารเพื่อเป็นนักเขียนอิสระ เลือกที่จะเขียนงานประเภทนวนิยายเป็นหลัก โดยใช้นามปากกาดวงตะวัน เธอมีผลงานนวนิยายต่อเนื่องมาทุกปีนับตั้งแต่ลาออกจากงานประจำ นวนิยายของเธอมีทั้งที่ลงพิมพ์เป็นตอนๆในนิตยสารอย่างสกุลไทย ขวัญเรือน หญิงไทย กับทั้งที่เขียนแล้วพิมพ์รวมเล่มเลย แนวเรื่องที่เขียนมีทั้งประเภทรักร่วมเพศ นวนิยายชีวิต นวนิยายแฟนตาซี ปัจจุบัน ดวงตะวันเปิดสำนักพิมพ์เล็กๆของตนเองชื่อ สำนักพิมพ์ดวงตะวันรางวัลด้านการเขียน รางวัลด้านการเขียน. ภูแสนดาว รางวัลชมเชยประเภทนวนิยาย จาก คณะกรรมการพัฒนาหนังสือแห่งชาติ ประจำปี 2544 ส้มสีม่วง รางวัลวรรณกรรมเยาวชนยอดเยี่ยมนายอินทร์อะวอร์ด ครั้งที่ 2 ประจำปี 2544 เด็กหญิงนางฟ้า รางวัลวรรณกรรมเยาวชนยอดเยี่ยมนายอินทร์อะวอร์ด ครั้งที่ 2 ประจำปี 2544 (และอีกรางวัลหนึ่งจากมูลนิธิหนังสือเพื่อเด็ก (ThaiBBY) ได้รับเลือกเป็นตัวแทนของประเทศไทยเข้าร่วมประกวดวรรณกรรมสำหรับเด็กและเยาวชนในหมู่สมาชิก International Board on Book for Young People ทั่วโลก คนเล็กๆ รางวัลชมเชยประเภทสารคดี จาก คณะกรรมการพัฒนาหนังสือแห่งชาติ ประจำปี 2545 ดินสอสีในหิมพานต์ รางวัลรองชนะลิศ การประกวดต้นฉบับวรรณกรรมเยาวชนจินตนาการสร้างสรรค์ “รางวัลดวงดาว” ครั้งที่ 1 ประจำปี 2547 (ไม่มีผู้ได้รับรางวัลชนะเลิศ)ผลงานนวนิยาย ผลงานนวนิยาย. 2543 ภูแสนดาว 2544 แก้วรัดเกล้า, แผ่นดินหัวใจ, กลางทะเลใจ, พระจันทร์แสนกล 2545 รุ้งจันทร์ตะวันดาว 2546 ไฟในวายุ, แก้วตาหวานใจ, รักแผลงฤทธิ์, คิดถึง 2547 แหวนดอกไม้, รักที่ริมทะเลเมฆ, คือรัก, ดอกไม้และสายลม 2548 เรือนดอกรัก, คำรัก, รักร้อยพันใจ 2549 กาลครั้งหนึ่งของหัวใจ, แสงเงารัก, หวานใจ, ปราสาททรายในสายฝน, เธอคือชีวิต, วันดีๆ 2550 ความรักเจ้าขา, ผีเสื้อลายตะวัน, เลื่อมพรายลายรัก, เพลงรักริมขอบฟ้า, บัลลังก์บุหลัน 2551 ณ ที่ดาวพราวพร่างรัก, มหัศจรรย์แห่งรัก, เอลันตรา 2552 ปีกปรารถนา, เมืองแมนสรวง, รักสราญใจ, รุ้งในลมหนาว 2553 สดับเสียงรัก, สายน้ำสิเนหา, รัตติกาลยาตรา, จดหมายจากแสงดาว 2554 ในสวนขวัญ, ดวงใจเจ้าเอ๋ย, แสงฉานในม่านเมฆ, แรขอบฟ้าอรุโณทัย เล่ม 1 2555 แรขอบฟ้าอรุโณทัย เล่ม 2, แสงรักจากสายฟ้า, พระจันทร์ลายดาว 2556 เพชรอสูร, บ้านตุ๊กตา, รอยรักราชันย์ 2557 พิมานเพลิง, มรรคาแห่งรัก, รักบันดาลใจ, ทิพย์แห่งรัก 2558 ดวงใจพยัคฆ์, จะกอดเธอไว้ด้วยรัก, เสน่หาอันดามัน, เพชรพราวใจ 2559 ปราสาทรักนิรันดร์, เจ้าสาวลายพยัคฆ์, รักเอย, ระบำเมฆ, พายุบูรพา 2560 ปีกรักพญาเหยี่ยว, กุหลาบลายสิงห์, เชลยรักอินทรีร้าย, รักเลี่ยมทอง 2561 มังกรเริงจันทร์, รอยรักกลางตะวันผลงานอื่นๆ ผลงานอื่นๆ. 1. เด็กหญิงนางฟ้า 2544 (วรรณกรรมเยาวชน ใช้นามปากกา ดาราราย) 2. ส้มสีม่วง 2544 (วรรณกรรมเยาวชน ใช้นามปากกา ดาวกระจาย) 3. คนเล็กๆ 2545 (รวมบทความสารคดี ใช้ชื่อผู้เขียน ขวัญใจ เอมใจ)</doc>
