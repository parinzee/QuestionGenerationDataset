<doc id="539492" url="https://th.wikipedia.org/wiki?curid=539492" title="คลองระพีพัฒน์แยกตก">คลองระพีพัฒน์แยกตก คลองระพีพัฒน์แยกตก เป็นคลองที่แยกมาจากคลองระพีพัฒน์ ขุดขึ้นหลังจากการสร้างเขื่อนพระรามหกในสมัยรัชกาลที่ 6 โดยให้เป็นเส้นทางน้ำจากแม่น้ำป่าสักลงมาเชื่อมกับคลองระพีพัฒน์ แยกเป็น 2 สาย คือคลองระพีพัฒน์แยกตก ลงมาเชื่อมคลองหกวาสายบนตรงข้ามคลองสิบ อีกสายหนึ่งคือคลองระพีพัฒน์แยกใต้ ลงมาเชื่อมคลองหกวาสายบนตรงข้ามคลองสิบสาม คลองระพีพัฒน์แยกตกในปัจจุบัน เริ่มต้นจากประตูน้ำพระศรีศิลป์ อำเภอหนองแค จังหวัดสระบุรี ลงมายังคลองหกวาสายบน และไหลเป็นเส้นแบ่งเขตอำเภอวังน้อย จังหวัดพระนครศรีอยุธยา กับอำเภอหนองเสือ และอำเภอคลองหลวง จังหวัดปทุมธานี ไปจดคลองหนึ่ง บริเวณประตูน้ำพระอินทร์ ที่รอยต่อเขตอำเภอวังน้อย จังหวัดพระนครศรีอยุธยา กับอำเภอคลองหลวง จังหวัดปทุมธานี รวมความยาว 36.6 กิโลเมตร</doc>
