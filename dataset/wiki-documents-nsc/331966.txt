<doc id="331966" url="https://th.wikipedia.org/wiki?curid=331966" title="เดอะซิมส์ 3 แอมบิชันส์">เดอะซิมส์ 3 แอมบิชันส์ เดอะซิมส์ 3 แอมบิชันส์ เป็น ภาคเสริม ตัวที่ 2 ของเกม เดอะซิมส์ 3 สำหรับประเทศไทยมีการวางจำหน่ายในวันที่ 1 มิถุนายน พ.ศ.2553 'เดอะซิมส์ 3 แอมบิชันส์ มาพร้อมกับโหมดใหม่ ซึ่งผู้เล่นสามารถเข้าไปดูและควบคุมการทำงานของชาวซิมส์ในที่ทำงานได้ โดยเป็นสายอาชีพใหม่ที่ผู้เล่นสามารถเลือกได้ว่าจะให้ซิมส์นั้นทำงานอย่างมีประสิทธิภาพได้อย่างไร ซึ่งไอเท็มบางอย่างที่ใช้ในการพัฒนาความสามารถและความก้าวหน้าทางอาชีพของซิมส์สามารถหาซื้อเพิ่มได้จากโหมดซื้อ ผู้เล่นจะสามารถควบคุมซิมส์ในที่ทำงานได้ดียิ่งขึ้น ซึ่งเป็นคุณสมบัติหลักที่เกม เดอะซิมส์ 3 ภาคหลักยังไม่มีรูปแบบการเล่น รูปแบบการเล่น. เดอะซิมส์ 3 แอมบิชันส์ เป็นภาคเสริมที่มาพร้อมกับอาชีพใหม่ที่ผู้เล่นสามารถควบคุมซิมส์ในระหว่างทำงานได้ ตัวอย่างอาชีพที่ผู้เล่นสามารถบังคับได้เช่น อาชีพนักดับเพลิง, นักสืบ หรือนักดีไซน์เนอร์ เป็นต้น ซึ่งผู้เล่นสามารถบังคับซิมส์ในที่ทำงานได้ และถ้าเกิดเหตุการณ์หรือสถานการณ์ต่างๆ ผู้เล่นก็สามารถควบคุมซิมส์ในระหว่างการทำงานได้ เช่น ถ้าเป็นอาชีพนักดับเพลิง นอกจากจะมีหน้าที่บำรุงรักษารถดับเพลิงแล้ว ยังต้องดับเพลิงไหม้เมื่อเกิดเหตุการณ์ไฟไหม้ หรือช่วยเหลือซิมส์จากสิ่งปลูกสร้างที่กำลังไฟไหม้อยู่, หากเป็นอาชีพนักสืบ ก็จะมีการสอบถามกับผู้ว่าจ้างว่าเกิดเหตุอะไรขึ้น ซึ่งบางครั้งอาจเป็นการขโมยข้อมูล ความลับ และของที่ถูกขโมยไป หลังจากสืบคดีจนเสร็จสิ้น ก็จะได้รับเงินจากผู้ว่าจ้างและเผากระดาษทิ้งเพื่อปิดคดี, หรือถ้าเป็นอาชีพนักดีไซน์เนอร์ ก็สามารถออกแบบเสื้อผ้าและแต่งกายใหม่ให้กับซิมส์ตามแฟชั่นได้ ซึ่งความสำเร็จและความล้มเหลวจะขึ้นอยู่กับผู้เล่นที่จะเลือกเสื้อผ้าและเครื่องแต่งกายใหม่ให้ซิมส์ เป็นต้น ทักษะอาชีพ เป็นโหมดทักษะใหม่ที่เพิ่มเข้ามาเพื่อช่วยในความก้าวหน้าทางอาชีพของซิมส์ และสามารถนำทักษะอาชีพไปใช้เป็นอาชีพหลักได้ เช่น เป็นจิตรกรวาดภาพ, ประติมากร, นักตกปลา, นักทำสวน, นักประดิษฐ์, นักทำไวน์, จิตรกร, ช่างภาพ, และนักเขียนเป็นต้น ซึ่งจะมีรายได้จากการทำงานโดยใช้ทักษะอาชีพเป็นหลักเพลงที่ใช้ในภาคเสริม เพลงที่ใช้ในภาคเสริม. ศิลปินและนักร้องที่มีชื่อเสียงหลายท่านได้มาบันทึกเสียงเพลงในเกม เดอะซิมส์ 3 แอมบิชันส์ เป็น ภาษาซิมส์ โรบบี้ คอเคอร์, ผู้อำนวยการเสียง ของสตูดิโอเดอะซิมส์ จาก อีเอ ได้กล่าวว่า "Each time we set out to create a soundtrack for an expansion pack, it's always exciting matching the vibe of the game to the music by our incredible lineup of extremely diverse artists. It's fun hearing hit tracks in the language of The Sims, and I think fans will be pleased to find their favorites songs and artists throughout this game, and will no doubt discover new bands to follow in The Sims 3 Ambitions."</doc>
