<doc id="131412" url="https://th.wikipedia.org/wiki?curid=131412" title="กอบกาญจน์ วัฒนวรางกูร">กอบกาญจน์ วัฒนวรางกูร นางกอบกาญจน์ วัฒนวรางกูร กรรมการอิสระและกรรมการตรวจสอบ บริษัท ไมเนอร์ อินเตอร์เนชั่นแนล จำกัด (มหาชน) ประธานกรรมการในคณะกรรมการบริหารการพัฒนาพิงคนคร อดีตรัฐมนตรีว่าการกระทรวงการท่องเที่ยวและกีฬา ในรัฐบาล พลเอกประยุทธ์ จันทร์โอชา ประธานคณะกรรมการควบคุมการใช้สารต้องห้ามทางการกีฬาและประธานกรรมการกีฬาอาชีพ รองประธานกรรมการคณะกรรมการการกีฬาแห่งประเทศไทย ในคณะรัฐบาลของพลเอกประยุทธ์ จันทร์โอชา อดีตสมาชิกสภานิติบัญญัติแห่งชาติ และอดีตประธานกรรมการบริหารบริษัท โตชิบา ไทยแลนด์ จำกัดประวัติ ประวัติ. นางกอบกาญจน์ วัฒนวรางกูร (ชื่อเล่น: น้อง) เกิดเมื่อวันที่ 19 กันยายน พ.ศ. 2503 ที่ กรุงเทพมหานคร เป็นบุตรของ ดร.กร สุริยสัตย์ และท่านผู้หญิงนิรมล สุริยสัตย์ นอกจากนี้ยังเป็นหลานปู่ของพลตรีพระสุริยสัตย์ อดีตเจ้ากรมการเงิน กระทรวงกลาโหมและผู้อำนวยการสำนักงานทรัพย์สินส่วนพระมหากษัตริย์ โดยราชทินนาม "สุริยสัตย์" นั้นหมายถึง "ซื่อสัตย์ดั่งดวงอาทิตย์" รวมถึงเป็นหลานของตระกูล "บูลกุล" เจ้าของธุรกิจข้าวรุ่นบุกเบิกของเมืองไทยในปัจจุบัน นางกอบกาญจน์ เริ่มศึกษาที่ โรงเรียนวัฒนาวิทยาลัย และไปต่อชั้นมัธยมศึกษาที่ โรงเรียนเตรียมอุดมศึกษา จากนั้นเดินทางไปศึกษาต่อยังประเทศสหรัฐอเมริกาที่ Wellesley College รัฐแมสซาชูเซตส์ และจบปริญญาตรีด้านสถาปัตยกรรมที่ Rhode Island School of Design รัฐโรดไอแลนด์สหรัฐอเมริกา ได้รับประกาศนียบัตร “Director Certification Program” และ “The Role of Chairman Program” สถาบันส่งเสริมสถาบันกรรมการบริษัทไทย ( Thai Institute of Directors , IOD ) รุ่นที่ 1 ปี พ.ศ. 2543 และประกาศนียบัตรหลักสูตร “การป้องกันราชอาณาจักร วิทยาลัยป้องกันราชอาณาจักร ( ปรอ. ) รุ่นที่ 19 ปี พ.ศ. 2549 โดยระหว่างที่นางกอบกาญจน์ได้ดำรงตำแหน่งรัฐมนตรีเธอมีผลงานเป็นที่ประชาชนยอมรับเห็นได้จากผลสำรวจของสื่อโทรทัศน์ต่างๆ ภายหลังจากการดำรงตำแหน่ง รัฐมนตรีว่าการกระทรวงการท่องเที่ยวและกีฬา เธอได้รับการแต่งตั้งให้ดำรงตำแหน่งกรรมการที่ปรึกษาผู้ทรงคุณวุฒิของนายกรัฐมนตรีครอบครัว ครอบครัว. เป็นบุตรคนที่ 2 ในจำนวนพี่น้อง 4 คน ของ ดร.กร และท่านผู้หญิงนิรมล สุริยสัตย์ (เสียชีวิต) มีพี่น้องคือ- นางกัลยารัตน์ สุขุม (หมู) - นางกอบกาญจน์ วัฒนวรางกูร (น้อง) - นางกนิษฐ์ เมืองกระจ่าง (หน่อย) - นายกนก สุริยสัตย์ (หนก) ด้านชีวิตส่วนตัว นางกอบกาญจน์ สมรสกับ พลตำรวจโท ชนสิษฎ์ วัฒนวรางกูร นายตำรวจราชสำนักเวร ผู้บัญชาการตำรวจภูธรภาค 6 มีบุตรธิดา 2 คนคือ 1.นางสาวภากร วัฒนวรางกูร 2.นางสาวแพรวา วัฒนวรางกูรการทำงาน การทำงาน. นางกอบกาญจน์ เริ่มทำงานในปี พ.ศ. 2529 เป็นผู้จัดการแผนกโฆษณา ต่อมา พ.ศ. 2555 เป็นผู้ทรงคุณวุฒิในคณะกรรมการพัฒนาวิทยาศาสตร์และเทคโนโลยีแห่งชาติ และเป็นประธานกรรมการบริหาร บริษัท โตชิบา ไทยแลนด์ จำกัด ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ และในวันที่ 31 สิงหาคม พ.ศ. 2557 มีพระบรมราชโองการโปรดเกล้า ฯ แต่งตั้งให้เป็นรัฐมนตรีว่าการกระทรวงการท่องเที่ยวและกีฬาในรัฐบาลของ พลเอก ประยุทธ จันทร์โอชาเกียรติประวัติเกียรติประวัติ. - ปี พ.ศ. 2547 ได้รับเลือกให้เป็น 1 ใน 13 นักธุรกิจสตรีชั้นนำระดับโลก - ปี พ.ศ. 2548 ได้รับรางวัล เปรียว อวอร์ด ซึ่งมอบให้เพื่อเชิดชูเกียรติแก่ผู้ประสบความสำเร็จเป็นตัวอย่างที่ดีของสังคม - ปี พ.ศ. 2550 ได้รับรางวัลนักธุรกิจสตรีดีเด่น จากนายกรัฐมนตรี เนื่องในวันสตรีสากล 8 มีนาคม 2550 จัดโดยกระทรวงการพัฒนาสังคมและความมั่นคงของมนุษย์ - ปี พ.ศ. 2550 ได้รับรางวัลนักทรัพยากรมนุษย์ดีเด่นแห่งประเทศไทย ประจำปี 2550 จัดโดย สถาบันทรัพยากรมนุษย์ มหาวิทยาลัยธรรมศาสตร์ตำแหน่งทางสังคมตำแหน่งทางสังคม. - รองประธานกรรมการ : หอการค้าไทย - ประธานคณะกรรมการขับเคลื่อนเศรษฐกิจพอเพียง : หอการค้าไทย - รองประธานคณะกรรมการพลังงาน : หอการค้าไทย - ประธาน : สมาคมไทย – ญี่ปุ่น - สมาชิกสมทบ : สภาสตรีแห่งชาติ - ประธานฝ่ายสตรีตัวอย่าง : สหพันธ์สมาคมสตรีนักธุรกิจและ วิชาชีพแห่งประเทศไทย - อุปนายก : สมาคมนักธุรกิจและวิชาชีพแห่งประเทศไทย-กรุงเทพฯ - กรรมการสภามหาวิทยาลัย: สถาบันเทคโนโลยีนานาชาติสิรินธร - กรรมการสภามหาวิทยาลัยผู้ทรงคุณวุฒิ: มหาวิทยาลัยศิลปากร - กรรมการ : หอศิลป์มหาวิทยาลัยศิลปากร - ประธานคณะกรรมการที่ปรึกษา : Harrow International School - กรรมการ : มูลนิธิวงดุริยางค์ซิมโฟนีกรุงเทพ - กรรมการ : กีฬาสเปเชียลโอลิมปิคแห่งประเทศไทย - กรรมการ : มูลนิธิหนังสือเพื่อเด็ก - กรรมการ: สมาคมส่งเสริมสถาบันกรรมการบริษัทไทย - ประธานฝ่ายประชาสัมพันธ์ : สภาองค์การพัฒนาเด็กและเยาวชน ในพระราชูปถัมภ์ สมเด็จพระเทพรัตนราชสุดาฯ สยามบรมราชกุมารี - คณะทำงาน : มูลนิธิ Art for All ของ คณะศิลปกรรมศาสตร์ จุฬาลงกรณ์มหาวิทยาลัย - กรรมการคัดเลือกโครงการ “Bangkok Business Challenge ” : สถาบันบัณฑิตบริหารธุรกิจศศินทร์ จุฬาลงกรณ์มหาวิทยาลัยสถาบันบัณฑิตฯ ศศินทร์ - กรรมการ: มูลนิธิประเทศไทยใสสะอาด - กรรมการ : องค์กรต่อต้านคอร์รัปชัน (ประเทศไทย)อื่นๆอื่นๆ. - คณะกรรมการที่ปรึกษากิตติมศักดิ์ K-SME Venture Capital ปี 2550 - กรรมการพิจารณารางวัล Bai Pho Business Awards by SASIN ปี 2550 - คณะกรรมการประเมินผลทุนหมุนเวียน ประจำปีบัญชี 2551 กรมบัญชีกลาง - กรรมการตัดสินการประกวดผลงานตามปรัชญาเศรษฐกิจพอเพียง ปี 2550 สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริงานเขียนงานเขียน. - พ็อกเก็ตบุ๊ค "บันทึกดีๆแห่งชีวิต" สำนักพิมพ์อมรินทร์ HOW-TO,2552 ISBN 978-611-517-007-4 - CEO Blogs คอลัมน์ "ข้อคิดที่ดีเพื่อชีวิตกับอิฐแดง" เครื่องราชอิสริยาภรณ์</doc>
