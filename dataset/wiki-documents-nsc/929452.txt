<doc id="929452" url="https://th.wikipedia.org/wiki?curid=929452" title="พระเจ้าสีหสุระที่ 2 แห่งอังวะ">พระเจ้าสีหสุระที่ 2 แห่งอังวะ พระเจ้าสีหสุระที่ 2 แห่งอังวะ (; 1474–1501) กษัตริย์ผู้ปกครองร่วมแห่ง อาณาจักรอังวะ โดยปกครองร่วมกับพระราชบิดาของพระองค์ พระเจ้ามังฆ้องที่ 2 เป็นเวลา 15 ปี เมื่อพระชนมายุได้ 6 พรรษาพระราชบิดาของพระองค์ได้ขึ้นสืบราชบัลลังก์แห่งอังวะพร้อมกับสถาปนาพระองค์เป็น ทายาทผู้มีสิทธิโดยตรง ใน ค.ศ. 1485 ขณะพระชนมายุเพียง 11 พรรษาพระองค์ได้ขึ้นเป็นกษัตริย์ร่วม พระองค์ประทับพระราชวังเดียวกับพระราชบิดาพร้อมได้รับพระราชทานเศวตฉัตร (ฉัตรขาว) อันเป็นสัญลักษณ์ของผู้ปกครอง พระองค์ปกครองร่วมกับพระราชบิดาของพระองค์เป็นเวลา 15 ปี แต่พระองค์สวรรคตเพียง 1 เดือนก่อนที่พระราชบิดาของพระองค์จะสวรรคต พระเจ้ามังฆ้องที่ 2 ต้องเผชิญหน้ากับการก่อกบฏตลอดรัชสมัยจึงสถาปนาพระราชโอรสเป็นกษัตริย์ร่วมเพราะต้องการความจงรักภักดีของพระราชโอรส พระเจ้ามังฆ้องที่ 2 สวรรคตเมื่อวันที่ 7 เมษายน ค.ศ. 1501 และราชบัลลังก์สืบทอดโดยพระราชโอรสองค์เล็กของพระองค์ พระเจ้าชเวนันจอชิน (นรปติที่ 2)</doc>
