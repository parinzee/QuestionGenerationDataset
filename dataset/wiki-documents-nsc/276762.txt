<doc id="276762" url="https://th.wikipedia.org/wiki?curid=276762" title="Mode Gakuen Cocoon Tower">Mode Gakuen Cocoon Tower Mode Gakuen Cocoon Tower () เป็นศูนย์การศึกษา 50 ชั้น สูง 204 เมตร ตั้งอยู่ในย่านนิชิชินจุกุ ในเขตชินจุกุ กรุงโตเกียว ญี่ปุ่น เป็นที่ตั้งของ Special educations สามแห่ง ได้แก่ Tokyo Mode Gakuen (สถานศึกษาวิชาชีพแฟชั่น), HAL Tokyo (วิทยาลัยเทคโนโลยีพิเศษและการออกแบบ), และ Shuto Ikō (วิทยาลัยการแพทย์) สร้างแล้วเสร็จเมื่อเดือนตุลาคม พ.ศ. 2551 เป็นอาคารสถานศึกษาที่สูงเป็นอันดับสองของโลก และเป็นอาคารที่สูงเป็นอันดับที่ 17 ในโตเกียว ได้รับรางวัล 2008 Skyscraper of the Year จาก Emporis.comการออกแบบ การออกแบบ. Mode Gakuen ได้ประกาศให้สถาปนิกเสนอตัวอย่างการออกแบบอาคารเพื่อคัดเลือกแบบที่จะนำไปใช้สร้างอาคารหลังใหม่ในโตเกียว โดยมีเงื่อนไขว่าอาคารจะต้องไม่เป็นทรงสี่เหลี่ยมมุมฉาก มีสถาปนิกที่สนใจราว 50 รายเสนอแบบอาคารกว่า 150 แบบให้แก่ Mode Gakuen แบบที่ชนะคือโครงสร้างคล้ายรังไหมที่ออกแบบโดย Tange Associates ตามแบบของ Tange รูปทรงรังไหมสื่อความหมายว่าอาคารนี้เป็นสถานที่อบรมกล่อมเกลานักเรียนในอาคาร โครงอะลูมิเนียมสีขาวและกระจกสีน้ำเงินเข้มภายนอกอาคารวางเรียงเป็นเปลือกรูปโค้งไขว้สลับไปมาตามโครงข่ายของเส้นทแยงมุมสีขาว ทำให้ได้ชื่อว่า "Cocoon Tower" โฆษกของ Tange Associates กล่าวว่า จุดมุ่งหมายของอาคารนี้คือเพื่อทำให้บริเวณโดยรอบมีชีวิตชีวา และเป็นประตูเชื่อมระหว่างสถานีรถไฟชินจุกุกับ Shinjuku CBD แบบของอาคารนี้ได้รับรางวัล 2008 Skyscraper of the year award จาก Emporis.comการใช้งาน การใช้งาน. Mode Gakuen Cocoon Tower เริ่มก่อสร้างเมื่อเดือนพฤษภาคม พ.ศ. 2549 บนบริเวณที่เคยเป็นที่ตั้งของอาคารสำนักงานใหญ่ Asahi Mutual Life Insurance Company ที่รื้อถอนไปแล้ว และเสร็จสมบูรณ์ในเดือนตุลาคม พ.ศ. 2551 มีทั้งหมด 50 ชั้น สูง 204 เมตร เป็นอาคารสถานศึกษาที่สูงเป็นอันดับสองของโลก รองจากอาคารหลักของ Moscow State University และเป็นอาคารที่สูงเป็นอันดับที่ 17 ในโตเกียว ในอาคารเป็นที่ตั้งของสถานศึกษาวิชาชีพสามแห่ง รองรับนักเรียนได้ 10,000 คน Tokyo Mode Gakuen ซึ่งนำชื่อไปตั้งชื่ออาคาร เป็นสถานศึกษาด้านแฟชั่น อีกสองแห่งคือ HAL Tokyo เป็นสถานศึกษาด้านเทคโนโลยีสารสนเทศ และ Shuto Ikō สถานศึกษาด้านการแพทย์ ดำเนินงานโดยมหาวิทยาลัย Mode Gakuen แต่ละชั้นของอาคารประกอบด้วยห้องเรียนทรงสี่เหลี่ยมมุมฉากสามห้องที่อยู่รอบแก่นกลางชั้นใน แก่นกลางนี้ประกอบด้วยลิฟต์ บันได และ Support shaft ทุกๆสามชั้นจะมีห้องนั่งเล่นสำหรับนักเรียนความสูงสามชั้นอยู่ระหว่างห้องเรียนแต่ละห้องและหันแต่ละด้านไปทางทิศตะวันออก ตะวันตกเฉียงใต้ และตะวันตกเฉียงเหนือ</doc>
