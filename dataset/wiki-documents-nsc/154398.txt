<doc id="154398" url="https://th.wikipedia.org/wiki?curid=154398" title="โรงเรียนทุ่งกะโล่วิทยา">โรงเรียนทุ่งกะโล่วิทยา โรงเรียนทุ่งกะโล่วิทยา เป็นโรงเรียนมัธยมศึกษาแบบสหศึกษาขนาดกลาง ตั้งอยู่ที่ เลขที่ 132 หมู่ที่ 6 บ้านบึงหลัก ตำบลป่าเซ่า อำเภอเมือง จังหวัดอุตรดิตถ์ สังกัดสำนักงานเขตพื้นที่การศึกษาอุตรดิตถ์เขต 1 สำนักงานคณะกรรมการการศึกษาขั้นพื้นฐาน กระทรวงศึกษาธิการ โรงเรียนแบ่งการเปิดการสอนเป็นประเภท มัธยมศึกษาตอนต้น-ตอนปลาย โรงเรียนทุ่งกะโล่วิทยา เปิดทำการเรียนการสอนครั้งแรกในปี พ.ศ. 2523 โดยเป็นโรงเรียนมัธยมศึกษาที่เปิดทำการเรียนการสอนแห่งที่ 15 ของจังหวัด ในปัจจุบันเปิดทำการเรียนการสอนชั้นมัธยมศึกษาตอนต้น-ปลายประวัติโรงเรียน ประวัติโรงเรียน. โรงเรียนทุ่งกะโล่วิทยา จัดตั้งตามประกาศของกระทรวงศึกษาธิการ เมื่อวันที่ 8 กุมภาพันธ์ พ.ศ. 2523 เป็นโรงเรียนมัธยมศึกษา สังกัดกรมสามัญศึกษา แห่งที่ 15 ของจังหวัดอุตรดิตถ์ ตั้งอยู่ในที่สาธารณประโยชน์ ระหว่างตำบลป่าเซ่ากับตำบลหาดกรวด ติดกับทางหลวงแผ่นดินหมายเลข 11 พิษณุโลก - เด่นชัย มีพื้นที่ 2 แปลง คือ แปลงที่ 1 อยู่ในเขตตำบลป่าเซ่า มีเนื้อที่ 37 ไร่ 1 งาน เป็นที่ตั้งของอาคารเรียน และอาคารประกอบ แปลงที่ 2 อยู่ในเขตตำบลหาดกรวด มีเนื้อที่ 49 ไร่ 1 งาน เป็นพื้นที่สนามกีฬา และพื้นที่เกษตรกรรม มีเนื้อที่รวมทั้งหมด 86 ไร่ 2 งาน โดยมีถนนสายบ้านบึงหลัก – บ้านห้วยบง ตัดผ่านพื้นที่ของโรงเรียน ปีการศึกษา พ.ศ. 2523 เปิดรับนักเรียนรุ่นที่ 1 เข าเรียนระดับชั้นมัธยมศึกษาปีที่ 1 จำนวน 90 คน มีครู 5 คน โดยให้ นักเรียนไปอาศัยเรียนที่วัดทับใหม่ ตำบลหาดกรวด เป็นเวลา 1 ภาคเรียน ใน ระหว่างที่รอการสร้างอาคารเรียนชั่วคราว ขนาด 3 ห้องเรียน จำนวน 1 หลัง ปีการศึกษา พ.ศ. 2525 เปิดสอนนักเรียนครบชั้นมัธยมศึกษาตอนต้น ตั้งแต่ชั้นมัธยมศึกษาปีที่ 1 - 3 และมีจำนวนนักเรียนรวมทั้งสิ้น 336 คน มีครู 14 คน ปีการศึกษา พ.ศ. 2538 เริ่มเปิดสอนระดับชั้นมัธยมศึกษาตอนปลาย โดยเปิดรับนักเรียนชั้นมัธยมศึกษา ปีที่ 4 จำนวน 43 คน และมีจำนวนนักเรียนรวมทั้งสิ้น 601 คน ปีการศึกษา พ.ศ. 2540 เปิดสอนระดับชั้นมัธยมศึกษาตอนต้นและตอนปลาย ครบทุกระดับชั้นมีนักเรียนระดับมัธยมศึกษาตอนต้น 459 คน ระดับมัธยมศึกษาตอนปลาย 90 คน และ มีจำนวนนักเรียนรวมทั้งสิ้น 549 คน ปีการศึกษา พ.ศ. 2554 เปิดสอนระดับชั้นมัธยมศึกษาปีที่ 1 – 6 มีนักเรียนระดับมัธยมศึกษาตอนต้น 239 คน ระดับมัธยมศึกษาตอนปลาย 210 คน รวมจำนวนทั้งสิ้น 449 คนรายนามผู้บริหารสถานศึกษา รายนามผู้บริหารสถานศึกษา. โรงเรียนทุ่งกะโล่วิทยา มีผู้บริหารนับตั้งแต่เริ่มก่อตั้งใน พ.ศ. 2523 จนถึงปัจจุบัน (พ.ศ. 2555) นับได้ 32 ปี มีรายนามดังต่อไปนี้พื้นที่ของสถานศึกษาอาณาบริเวณของสถานศึกษา พื้นที่ของสถานศึกษา. อาณาบริเวณของสถานศึกษา. โรงเรียนทุ่งกะโล่วิทยา ตั้งอยู่ ริมทางหลวงแผ่นดินหมายเลข 11 เลขที่ 132 หมู่ที่ 6 บ้านบึงหลัก ตำบลป่าเซ่า อำเภอเมือง จังหวัดอุตรดิตถ์อาคารสถานที่การจัดการศึกษาระดับชั้นมัธยมศึกษาตอนต้น การจัดการศึกษา. ระดับชั้นมัธยมศึกษาตอนต้น. - ม.1, ม.2, ม.3 ระดับละ 3 ห้อง รวมจำนวน 9 ห้องระดับชั้นมัธยมศึกษาตอนปลาย ระดับชั้นมัธยมศึกษาตอนปลาย. - ม.4, ม.5, ม.6 ระดับละ 2 ห้อง รวมจำนวน 6 ห้อง</doc>
