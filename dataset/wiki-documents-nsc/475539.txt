<doc id="475539" url="https://th.wikipedia.org/wiki?curid=475539" title="ศิริโรจน์ รัฐประเสริฐ">ศิริโรจน์ รัฐประเสริฐ ดร. ศิริโรจน์ รัฐประเสริฐ เกิดวันที่ 8 พฤศจิกายน พ.ศ. 2518 เป็นนักกีฬาฟันดาบสากลชาวไทย เขาเข้าร่วมในการแข่งขันเอเป้ประเภทบุคคล ในโอลิมปิกฤดูร้อน 2004ประวัติ ประวัติ. ศิริโรจน์ รัฐประเสริฐ สำเร็จการศึกษาจากคณะนิติศาสตร์ จุฬาลงกรณ์มหาวิทยาลัย และใน พ.ศ. 2542 ศิริโรจน์ได้เป็นตัวแทนจากมหาวิทยาลัยมหิดล เข้าแข่งขันดาบสากลในกีฬามหาวิทยาลัยแห่งประเทศไทย ครั้งที่ 26 ซึ่งจัดขึ้นที่มหาวิทยาลัยเกษตรศาสตร์ ที่ซึ่งเขาได้รับเลือกเป็นนักกีฬายอดเยี่ยม รวมถึงในเดือนสิงหาคม พ.ศ. 2547 ศิริโรจน์ รัฐประเสริฐ และ วีระเดช โคธนี่ ได้เข้าแข่งขันกีฬาฟันดาบให้แก่ทีมชาติไทย ในโอลิมปิกฤดูร้อน 2004 นอกจากนี้ ใน พ.ศ. 2548 เขายังเป็นผู้ได้รับเหรียญทองจากการแข่งขันฟันดาบสากลเอเป้บุคคลชาย ในการแข่งขันซีเกมส์ 2005 ซึ่งจัดขึ้นที่ประเทศฟิลิปปินส์ ที่ซึ่งเขาเป็นฝ่ายชนะ โด ฮุย ครวง นักฟันดาบจากประเทศเวียดนาม วันที่ 27 พฤศจิกายน พ.ศ. 2551 ศิริโรจน์เข้าแข่งขันรายการการแข่งขันฟันดาบชิงชนะเลิศแห่งประเทศไทย ประจำปี 2551 ชิงถ้วยพระราชทานสมเด็จพระบรมโอรสาธิราส สยามมกุฎราชกุมาร โดยศิริโรจน์เป็นผู้ชนะการแข่งขันเอเป้ จากการเป็นฝ่ายชนะ สุพจน์ ชวาลานฤมิตร ซึ่งเป็นนักกีฬาฟันดาบจากมหาวิทยาลัยเกษตรศาสตร์ ด้วยคะแนน 15-9 ศิริโรจน์ รัฐประเสริฐ เป็นตัวแทนทีมกรุงเทพมหานคร ร่วมกับ ปัณถวิทย์ ฉ่ำ​เจริญ, สุพจน์ ชวาลานฤมิต และ ​โอฬาร ​เกษมสุข เข้าแข่งขันในรายการ กีฬาแห่งชาติ ครั้งที่ 39 ที่ซึ่งทีมของเขาเป็นฝ่ายชนะรางวัลเหรียญทองในประเภทเอเป้ทีมชาย และในวันที่ 6 กันยายน พ.ศ. 2554 ดร. ศิริโรจน์ รัฐประเสริฐ เข้าแข่งขันให้แก่มหาวิทยาลัยศรีปทุม ในรายการชิงชนะเลิศแห่งประเทศไทย ประจำปี 2554 ประเภทเอเป้บุคคลชาย ซึ่งเขาได้อันดับที่ 11เกียรติประวัติเกียรติประวัติ. - พ.ศ. 2542 รางวัลนักกีฬายอดเยี่ยม กีฬามหาวิทยาลัยแห่งประเทศไทย ครั้งที่ 26 ที่มหาวิทยาลัยเกษตรศาสตร์ - พ.ศ. 2547 เข้าแข่งขันกีฬาฟันดาบให้แก่ทีมชาติไทย ในโอลิมปิกฤดูร้อน 2004 - พ.ศ. 2548 เหรียญทอง เอเป้บุคคลชาย ซีเกมส์ 2005 ที่ประเทศฟิลิปปินส์ - พ.ศ. 2551 แชมป์เอเป้ การแข่งขันฟันดาบชิงชนะเลิศแห่งประเทศไทย ที่ศูนย์การค้าแฟชั่นไอร์แลนด์ - พ.ศ. 2553 เหรียญทอง เอเป้ทีมชาย กีฬาแห่งชาติ ครั้งที่ 39 ที่จังหวัดชลบุรีงานเขียนโดย ศิริโรจน์ รัฐประเสริฐงานเขียนโดย ศิริโรจน์ รัฐประเสริฐ. - พ.ศ. 2543. สาเหตุและพฤติกรรมการเสพยาอี: ศึกษาเฉพาะกรณีกลุ่มผู้เสพยาอี. กรุงเทพมหานคร มหาวิทยาลัยมหิดล. รวม 151 หน้า. ISBN 9746640828.</doc>
