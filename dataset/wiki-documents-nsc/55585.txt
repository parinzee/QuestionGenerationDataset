<doc id="55585" url="https://th.wikipedia.org/wiki?curid=55585" title="ฐานานุกรม">ฐานานุกรม ฐานานุกรม คือชื่อเรียกลำดับตำแหน่งสมณศักดิ์ของพระสงฆ์ไทย ซึ่งภิกษุผู้มีตำแหน่งทางการปกครองหรือมีสมณศักดิ์สูงบางตำแหน่งมีสิทธิ์ตั้งพระรูปอื่นให้เป็นฐานากรมได้ตามศักดิ์ที่ได้รับพระบรมราชานุญาต เช่น พระสงฆ์ตำแหน่งเจ้าคณะอำเภอ สามารถตั้งฐานานุกรมได้ 3 ตำแหน่ง พระราชาคณะชั้นสามัญตั้งฐานานุกรมได้ 3 ตำแหน่ง เป็นต้น ไปจนกระทั่งถึงสมเด็จพระสังฆราชทรงตั้งฐานานุกรมได้ 15 ตำแหน่ง ฐานานุกรมนั้นมีตำแหน่งที่เป็นหลัก 3 ตำแหน่ง คือ พระปลัด พระสมุห์ พระใบฎีกา หากพระสงฆ์ทรงสมณศักดิ์ที่มีสิทธิ์ตั้งฐานานุกรมเป็นผู้ที่มีสมณศักดิ์ตั้งแต่พระราชาคณะชั้นราชขึ้นไป พระฐานานุกรมที่ท่านเหล่านั้นตั้ง จะเรียก "พระครู" นำหน้าตำแหน่งฐานานุกรมนั้นทุกตำแหน่ง เช่น พระครูปลัด พระครูสังฆรักษ์ เป็นต้น สิทธิในการให้พระสงฆ์ทรงสมณศักดิ์สามารถแต่งตั้งพระฐานานุกรมได้ จะมีระบุไว้ในสัญญาบัตรพระราชทานสมณศักดิ์ ว่าให้สามารถตั้งได้เท่านั้นเท่านี้รูป ซึ่งพระสงฆ์ผู้ได้รับพระราชทานสิทธิในการตั้งพระฐานานุกรม จะตั้งหรือไม่ตั้งก็ได้ หรือจะตั้ง แต่ตั้งเพียงจำนวนเท่าที่เห็นควรก็ได้ ไม่จำต้องตั้งทั้งหมด ตำแหน่งเหล่านี้เดิมมีพัดยศของหลวงพระราชทานมาให้ แต่ปัจจุบันนี้ต้องจัดทำเอง โดยพระสงฆ์ผู้ทรงสมณศักดิ์ที่มีสิทธิ์แต่งตั้งฐานานุกรมจะแต่งตั้งพระสงฆ์รูปใดในศิษยานุศิษย์ของตน ก็สุดแล้วแต่อัธยาศัย ทางการไม่ได้เกี่ยวข้องในการแต่งตั้งพระฐานานุกรม เพียงแต่รับรู้เท่านั้น ภิกษุผู้ได้รับแต่งตั้งในลักษณะนี้เรียกว่า พระฐานานุกรม ทุกรูปจัดเป็นพระมีสมณศักดิ์เหมือนพระสมณศักดิ์ที่ทรงแต่งตั้ง พระในตำแหน่งเหล่านี้บางทีเรียกประทวนสัญญาบัตร บ้าง ฐานาประทวน บ้าง และเนื่องจากสมณศักดิ์เหล่านี้พระบาทสมเด็จพระเจ้าอยู่หัวไม่ได้พระราชทานเอง ดังนั้นเมื่อพระสงฆ์ผู้ทรงสมณศักดิ์ที่ได้ตั้งฐานานุกรมไว้มรณภาพ ตำแหน่งฐานานุกรมต่าง ๆ ก็ถือว่าเป็นอันสิ้นสุดไปด้วย เรียกกันในภาษาปากว่า พระครูม่าย หรือ ฐานาม่าย จนกว่าจะได้รับแต่งตั้งฐานานุกรมใหม่ ในอดีต ตำแหน่งฐานานุกรมบางตำแหน่งมีลำดับสมณศักดิ์สูงกว่าพระมหาเปรียญ จึงมีบางครั้งที่พระมหาเปรียญก็อาจได้รับแต่งตั้งฐานานุกรมบ้าง ซึ่งเรียกกันในภาษาปากว่า ฐานาทรงเครื่อง หรือ พระครูทรงเครื่อง คือมีทั้งตำแหน่งมหาเปรียญและฐานานุกรมในคราวเดียวกันประเภทของฐานานุกรม ประเภทของฐานานุกรม. ฐานานุกรมแบ่งได้ 4 ตำแหน่ง ได้แก่1. ฐานานุกรมชั้นพระราชาคณะ ตำแหน่งนี้มีเฉพาะฐานานุกรมในสมเด็จพระสังฆราชเท่านั้น มี 2 ตำแหน่งคือ พระราชาคณะปลัดขวาและพระราชาคณะซ้าย (บางสมัยอาจมีพระราชาคณะปลัดกลาง) และฐานานุกรมชั้นนี้สามารถตั้งฐานานุกรมได้ 3 ตำแหน่งเหมือนพระราชาคณะชั้นสามัญทั่วไป 2. ฐานานุกรมชั้นพระครูปลัดมีราชทินนาม พระครูปลัดมีราชทินนามเป็นฐานานุกรมของพระราชาคณะชั้นธรรมขึ้นไปจนถึงสมเด็จพระราชาคณะ เมื่อได้ตั้งฐานานุกรมชั้นนี้แล้ว ต้องไปแจ้งที่กรมการศาสนาเพื่อขึ้นทะเบียน และจัดนิตยภัตถวายเช่นเดียวกับพระครูสัญญาบัตรทั่วไป 3. ฐานานุกรมชั้นพระครูอื่น คือ ฐานานุกรมของพระราชาคณะชั้นราชขึ้นไปจนถึงฐานานุกรมในสมเด็จพระสังฆราชบางตำแหน่ง เป็นตำแหน่งที่มีคำว่า "พระครู" นำหน้า เช่น พระครูปลัด พระครูวินัยธร เป็นต้น อนึ่ง พระครูฐานานุกรมของสมเด็จพระสังฆราช 4 ตำแหน่งที่อยู่อยู่ระหว่างพระราชาคณะปลัดซ้ายกับพระครูวินัยธร มีสิทธิ์รับพระราชทานนิตยภัตเช่นเดียวกับพระครูปลัดมีราชทินนาม 4. ฐานานุกรมชั้นธรรมดา ฐานานุกรมชั้นนี้เป็นของพระราชาคณะชั้นสามัญ มี 3 ตำแหน่งคือ พระปลัด พระสมุห์ และพระใบฎีกา ไม่มีคำว่าพระครูนำหน้าฐานานุกรมในสมเด็จพระสังฆราชฐานานุกรมในสมเด็จพระสังฆราช. - สมเด็จพระสังฆราชที่สถิต ณ วัดราชบพิธสถิตมหาสีมาราม ได้แก่ สมเด็จพระอริยวงศาคตญาณ สมเด็จพระสังฆราช (วาสน์ วาสโน) และสมเด็จพระอริยวงศาคตญาณ สมเด็จพระสังฆราช (อัมพร อมฺพโร) ตั้งฐานานุกรมได้ 15 รูป คือ- พระมหาคณิสร พุทธศาสนิกนิกรปสาทาภิบาล สกลสังฆประธานมหาสถาวีรกิจการี นายกบดีศรีรัตนคมกาจารย์ พระราชาคณะปลัดขวา - พระจุลคณิศร สัทธรรมนิติธรมหาเถราธิการ คณกิจบรรหารธุรการี สมุหบดีศรีธรรมภาณกาจารย์ พระราชาคณะปลัดซ้าย - พระครูวินยาภิวุฒิ - พระครูวิจิตรธรรมการ พระครูพระปริตร - พระครูวินัยธร - พระครูโฆสิตสุทธสร พระครูคู่สวด - พระครูพิลาสบรรณวัตร - พระครูสังฆวิธาน - พระครูใบฎีกา- พระครูสุตตาภิรม - พระครูวิจารณ์ธรรมกิจ พระครูพระปริตร - พระครูธรรมธร - พระครูอมรสรนาท พระครูคู่สวด - พระครูพิพัฒบรรณกร - พระครูสมุห์ - สมเด็จพระสังฆราชที่สถิต ณ วัดบวรนิเวศวิหาร ได้แก่ สมเด็จพระสังฆราชเจ้า กรมหลวงวชิรญาณวงศ์ และสมเด็จพระญาณสังวร สมเด็จพระสังฆราช (เจริญ สุวฑฺฒโน) ตั้งฐานานุกรมได้ 15 รูป คือ- พระมหานายก พุทธปาพจนดิลกโลกยปสาทาภิบาล สกลสังฆประธานมหาเถรกิจการี คณาธิบดีศรีรัตนคมกาจารย์ พระราชาคณะปลัดขวา - พระจุลนายก ธรรมนีติสาธกมหาเถราธิการ คณะกิจบรรหารธุรการี สมุหบดีศรีธรรมภาณกาจารย์ พระราชาคณะปลัดซ้าย - พระครูวิสุทธิธรรมภาณ - พระครูประสาทพุทธปริตร พระครูพระปริตร - พระครูวินัยธร - พระครูสรภัญญประกาศ พระครูคู่สวด - พระครูนิเทศธรรมจักร - พระครูสังฆสิทธิกร - พระครูใบฎีกา- พระครูพิศาลวินัยวาท - พระครูประสิทธิพุทธมนต์ พระครูพระปริตร - พระครูธรรมธร - พระครูสรนาทวิเศษ พระครูคู่สวด - พระครูพิทักษ์ธุรกิจ - พระครูสมุห์ - สมเด็จพระสังฆราชที่สถิต ณ วัดเบญจมบพิตรดุสิตวนารามและวัดพระเชตุพนวิมลมังคลาราม ได้แก่ สมเด็จพระอริยวงศาคตญาณ สมเด็จพระสังฆราช (ปลด กิตฺติโสภโณ) และสมเด็จพระอริยวงศาคตญาณ สมเด็จพระสังฆราช (ปุ่น ปุณฺณสิริ) ตั้งฐานานุกรมได้ 15 รูป- พระทักษิณคณาธิกร สุนทรธรรมสาธก พุทธปาพจนดิลกมหาเถรกิจการี คณาธิบดีศรีรัตนคมกาจารย์ พระราชาคณะปลัดขวา - พระอุดรคณาภิรักษ์ อัครศาสนกิจบรรหาร มหาเถราธิการธุรการี สมุหบดีศรีธรรมภาณกาจารย์ พระราชาคณะปลัดซ้าย - พระครูธรรมกถาสุนทร - พระครูพรหมวิหาร พระครูพระปริตร - พระครูวินัยธร - พระครูพิมลสรภาณ พระครูคู่สวด - พระครูพิบูลบรรณวัตร - พระครูสังฆบริหาร - พระครูใบฎีกา- พระครูวินัยกรณ์โสภณ - พระครูฌานวิสุทธิ์ พระครูพระปริตร - พระครูธรรมธร - พระครูพิศาลสรคุณ พระครูคู่สวด - พระครูพิพัฒน์บรรณกิจ - พระครูสมุห์ - สมเด็จพระอริยวงศาคตญาณ สมเด็จพระสังฆราช (จวน อุฏฺฐายี) ตั้งฐานานุกรมได้ 16 รูป คือ- พระมหาคณานุศิษฏ์ สังฆอิสริยาลงกรณ์ สุนทรธรรมสาทก พุทธปาพจนดิลกมหาเถรกิจจการี คณาธิบดีศรีรัตนคมกาจารย์ พระราชาคณะปลัดขวา - พระจุลคณานุศาสก์ วิจารโณภาสภาคยคุณ สุนทรศาสนกิจบรรหาร มหาเถราธุรกิจจการี สมุหบดีศรีธรรมภาณกาจารย์ พระราชาคณะปลัดซ้าย - พระครูธรรมกถาสุนทร - พระครูพรหมวิหาร พระครูพระปริตร - พระครูวินัยธร - พระครูพิมลสรภาณ พระครูคู่สวด - พระครูพิบูลบรรณวัตร - พระครูสังฆบริหาร - พระครูใบฎีกา- พระครูวินัยกรณ์โสภณ - พระครูฌานวิสุทธิ์ พระครูพระปริตร - พระครูธรรมธร - พระครูพิศาลสรคุณ พระครูคู่สวด - พระครูพิพัฒนบรรณกิจ - พระครูสมุห์ - สมเด็จพระอริยวงศาคตญาณ สมเด็จพระสังฆราช (อยู่ ญาโณทโย) ตั้งฐานานุกรมได้ 15 รูป คือ- พระมหาคณานุศิษฏ์ สังฆอิสริยาลงกรณ์ สุนทรธรรมสาธก พุทธปาพจนดิลกมหาเถรกิจจการี คณาธิบดีศรีรัตนคมกาจารย์ พระราชาคณะปลัดขวา - พระจุลคณานุศาสน์ วิจารโณภาสภาคยคุณ สุนทรศาสนกิจบรรหาร มหาเถราธิการธุรการี สมุหบดีศรีธรรมภาณกาจารย์ พระราชาคณะปลัดซ้าย - พระครูธรรมกถาสุนทร - พระครูพรหมวิหาร พระครูพระปริตร - พระครูวินัยธร - พระครูพิมลสรภาณ พระครูคู่สวด - พระครูพิบูลบรรณวัตร - พระครูสังฆบริหาร - พระครูใบฎีกา- พระครูวินัยกรณ์โสภณ - พระครูฌานวิสุทธิ์ พระครูพระปริตร - พระครูธรรมธร - พระครูพิศาลสรคุณ พระครูคู่สวด - พระครูพิพัฒนบรรณกิจ - พระครูสมุห์ - สมเด็จพระอริยวงศาคตญาณ สมเด็จพระสังฆราช (แพ ติสฺสเทโว) ตั้งฐานานุกรมได้ 15 รูป คือ- พระครูมหาคณานุสิชฌม์ สังฆอิศริยาลังการ วิจารณโกศล วิมลสังฆนายก ปิฎกธรรมรักขิต พระครูปลัดขวา - พระครูจุลคณานุสาสน์ วิจารโณภาสภาคยคุณ สุนทรสังฆานุคุตติ วิสุทธิสังฆนายก ปิฎกธรรมรักขิต พระครูปลัดซ้าย - พระครูธรรมกถาสุนทร - พระครูพรหมวิหาร พระครูปริตร - พระครูวินัยธร - พระครูพิมลสรภาณ พระครูคู่สวด - พระครูพิบุลบรรณวัตร - พระครูสังฆบริหาร - พระครูใบฎีกา- พระครูวินัยกรณ์โศภน - พระครูญาณวิสุทธิ์ พระครูปริตร - พระครูธรรมธร - พระครูพิศาลสรคุณ พระครูคู่สวด - พระครูพิพัฒน์บรรณกิจ - พระครูสมุห์- สมเด็จพระอริยวงศาคตญาณ สมเด็จพระสังฆราช (สา ปุสฺสเทโว) ตั้งฐานานุกรมได้ 16 รูป คือ- พระครูปลัดสัมพิพรรฒศีลาจารย์ ญาณวิมล สกลคณิศร อุดรสังฆนายก ปิฎกธรรมรักขิต - พระครูปลัดวาจีคณานุสิชฌน์ สังฆอิศริยาลังการ วิจารณกิจโกศล วิมลสังฆนายก ปิฎกธรรมรักขิต - พระครูปลัดอุทิจยานุสาสน์ วิจารโณภาษภาคยคุณ สุนทรสังฆานุคติ วิสุทธิสังฆนายก ปิฎกธรรมรักขิต - พระครูธรรมกถาสุนทร - พระครูพรหมวิหาร - พระครูวินัยธร - พระครูเมธังกร - พระครูธรรมราต - พระครูสังฆวิจารณ์ - พระครูใบฎีกา- พระครูวินัยกรณ์โศภน - พระครูญาณวิสุทธ์ - พระครูวินัยธรรม - พระครูวรวงษา - พระครูธรรมรูจี - พระครูสมุห์รายนามฐานานุกรม ในพระอัฐิสมเด็จพระมหาสมณเจ้า กรมพระปรมานุชิตชิโนรสรายนามฐานานุกรม ในพระอัฐิสมเด็จพระมหาสมณเจ้า กรมพระปรมานุชิตชิโนรส. - พระทักษิณคณิสสร บวรสังฆสิทธิการ วิจารณกิจโกศล สกลมหาคณาธิบดี ตรีปิฎกธรรมรักขิต พระราชาคณะปลัดขวา - พระอุดรคณารักษ์ อรรควิจารณคุณ วิบุลญาณอนันต์ สรรพมหาคณาธิบดี ตรีปิฎกธรรมรักขิต พระราชาคณะปลัดซ้าย - พระสมุหวรคณิสสรสิทธิการ พิศาลวรกิจโกศล โสภณศีลาจารนืวิฐ พิพิธมหาคณาธิบดี ตรีปิฎกธรรมรักขิต พระราชาคณะปลัดกลาง - พระครูวิทยาคม พระครูพระปริตร - พระครูอมรวิไชย พระครูพระปริตร - พระครูวิสุทธิสมโพธิ์ พระครูวิปัสสนา - พระครูวินัยธร - พระครูสุนทรโฆสิต พระครูคู่สวด - พระครูสังฆบริรักษ์ - พระครูใบฎีกา- พระครูอุดมสังวร พระครูพระปริตร - พระครูไกรสรศักดิ์ พระครูพระปริตร - พระครูนิโรธรักขิต พระครูวิปัสสนา - พระครูวิจิตรโฆษา พระครูคู่สวด - พระครูธรรมธร - พระครูสมุห์รายนามฐานานุกรมของพระราชาคณะชั้นต่างๆรายนามฐานานุกรมของพระราชาคณะชั้นต่างๆ. - หมายเหตุ</doc>
