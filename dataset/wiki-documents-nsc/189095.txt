<doc id="189095" url="https://th.wikipedia.org/wiki?curid=189095" title="อารักษ์ อมรศุภศิริ">อารักษ์ อมรศุภศิริ อารักษ์ อมรศุภศิริ (; เกิดเมื่อวันที่ 2 กันยายน พ.ศ. 2527 ที่กรุงเทพมหานคร) เป็นนักแสดง นายแบบ และนักดนตรีชาวไทย มีผลงานในวงการบันเทิงครั้งแรก กับการเป็นมือกีตาร์วงสะเลอ หลังจากนั้นมีผลงานแสดงภาพยนตร์เรื่องแรกคือ บอดี้..ศพ#19 ที่สร้างชื่อเสียง ได้รับการเสนอชื่อเข้าชิงรางวัลภาพยนตร์แห่งชาติ สุพรรณหงส์ ครั้งที่ 17 ประจำปี พ.ศ. 2550 จากนั้นแสดงในภาพยนตร์เรื่อง รัก|สาม|เศร้า และยังได้รับการเสนอชื่อเข้าชิง Star Entertainment Awards 2008 สาขาผู้แสดงนำชายยอดเยี่ยม ประเภทภาพยนตร์ อารักษ์ยังมีผลงานแสดงละครและงานโฆษณาประวัติ ประวัติ. อารักษ์ อมรศุภศิริ เกิดวันที่ 2 กันยายน พ.ศ. 2519 เริ่มเข้าเรียนระดับอนุบาลที่โรงเรียนจันทร์เจ้า ระดับประถมศึกษาจนถึงระดับมัธยมศึกษาชั้นปีที่ 2 จากโรงเรียนอัสสัมชัญ จากนั้น เข้าศึกษาต่อที่ โรงเรียนสาธิต มหาวิทยาลัยศรีนครินทรวิโรฒ ประสานมิตร (ฝ่ายมัธยม) จนสำเร็จการศึกษาระดับมัธยมศึกษาตอนปลาย และสำเร็จการศึกษาระดับปริญญาตรี หลักสูตรบริหารธุรกิจบัณฑิตจาก วิทยาลัยนานาชาติ มหาวิทยาลัยมหิดล มีผลงานปรากฏต่อสื่อครั้งแรกในปี พ.ศ. 2548 ในฐานะ มือกีตาร์วงเสลอ ด้วยแนวเพลงสไตล์ร็อก วันที่ 5 ตุลาคม พ.ศ. 2549 เสลอออกผลงานอัลบั้มเต็มชุดแรก boo! วางแผงในสังกัด สมอลล์รูม ทำให้เริ่มมีชื่อเสียงในวงกว้างนับต้งแต่บัดนั้น ต่อมาในปี 2550 เป้ได้รับเลือกเป็น 1 ใน 50 หนุ่มโสดในฝัน ประจำปี 2550 โดยนิตยสารคลีโอ ทำให้อยู่ในความสนใจของประชาชนมากขึ้น ทำให้มีผลงานภาพยนตร์เรื่องแรกตามมาในปีเดียวกัน จากค่ายจีทีเอช ในบท ชลสิทธิ์ หรือ ชลวิศวกร หนุ่มที่มีปัญหาทางใจในภาพยนตร์แนวไซโค-ฮอเรอร์ (จิตวิทยาเกี่ยวกับความสยองขวัญ) บอดี้..ศพ#19 ร่วมกับ กฤตธีรา อินพรวิจิตร อรจิรา แหลมวิไล และ ภัทรวรินทร์ ทิมกุล กำกับการแสดงโดย ปวีณ ภูริจิตปัญญา ซึ่งเข้าฉายในโรงภาพยนตร์เมื่อ 4 ตุลาคม พ.ศ. 2550 ในปี 2551 ช่วงต้นปี เสลอได้รับเชิญจากนอยซ์เดอลุกซ์เรคเคิดส์ ประเทศเยอรมัน ให้ไปแสดงคอนเสิร์ตและนำผลงานไปจำหน่าย ในเวลาต่อมา ภาพยนตร์เรื่องที่ 2 ของเป้ เรื่อง รัก/สาม/เศร้า ได้ออกฉาย โดยเป้รับบทเป็น “พายุ” เป็นหนังรักเรื่องราวความรักของของบัณฑิตจบใหม่สามคนจากคณะมัณฑนศิลป์ มหาวิทยาลัยศิลปากร กำกับโดยต้อม ยุทธเลิศ สิปปภาค จากค่ายจีทีเอช ร่วมแสดงโดย พีค-ภัทรศยา เครือสุวรรณศิริ และก้อย-รัชวิน วงศ์วิริยะ ความสำเร็จของภาพยนตร์เรื่องนี้ส่งผลให้อารักษ์เป็นที่รู้จักมากขึ้น และในปีเดียวกัน อัลบั้มชุดที่สองของวงสะเลอ ในชื่อ Bum ก็ได้วางแผงเช่นกัน ในปี 2552 อารักษ์มีผลงานภาพยนตร์เรื่องที่สามตามมา นั่นคือ ความจำสั้น แต่รักฉันยาว คู่กับ ญารินดา บุนนาค และมีผลงานละครโทรทัศน์เรื่องแรก คือ แจ๋วใจร้ายกับคุณชายเทวดา ผลงานของ บริษัท โพลีพลัส โดยรับบทเป็น คุณหนูชาย ประกบคู่กับ อั้ม พัชราภา ไชยเชื้อ ทางช่อง 7 สี ซึ่งได้กระแสตอบรับดี และในปี 2553-2554 ได้มีละครเรื่องที่ 2 คือเรื่อง เธอกับเขาและรักของเรา ที่ได้ตอบรับดีเหมือนเดิม พร้อมได้ประกบคู่กับสาว แพนเค้ก เขมนิจ จามิกรณ์ ที่ได้การตอบรับดีมาก ซึ่งเป้เองได้รับบทเป็น เปา, อาเปา, นายเสี่ยวหลงเปาและอีกหลายชื่อในเรื่องนี้ โดยโพลีพลัส ทางช่อง 7 สี ในปี 2554 อารักษ์ได้ลาออกจากวงสะเลอเนื่องจากคิวงานของเขาและวงไม่ตรงกัน และได้หันมาร้องเพลงและเล่นกีตาร์ในนาม อารักษ์ แอนด์ เดอะปีศาจแบนด์ ปัจจุบันอารักษ์ เป็นนักร้องนำและเล่นกีตาร์ของวง อารักษ์ แอนด์ เดอะปีศาจแบนด์ ถ่ายแบบโฆษณา ภาพนิ่ง เปิดตัวสินค้าต่างๆ รวมทั้งมีผลงานการแสดงตามมาต่อเนื่องนอกจากนี้ ยังเคยดูแลธุรกิจเสื้อผ้าร้านชื่อ "เพเพอร์ คัตส์ แอนด์ เดอะ เพนซิล ชาร์ปเพนเนอร์" สยามสแควร์ซอย 3 ใต้โรงภาพยนตร์ลิโด้ผลงานอัลบั้มเพลงผลงาน. อัลบั้มเพลง. - Auto Erotic (พ.ศ. 2553) - เพลงประกอบภาพยนตร์ สุดเขตเสลดเป็ด (พ.ศ. 2553) - อารักษ์ & เดอะปีศาจแบนด์ (พ.ศ. 2555) - Home for Christmas - Christmas charity album (พ.ศ. 2557) - อารักษ์ & เดอะปีศาจแบนด์ : เหล็กกับไม้ (พ.ศ. 2560)อัลบั้มเพลงในนามวงเสลออัลบั้มเพลงในนามวงเสลอ. - Boo! (พ.ศ. 2549) - Bum (พ.ศ. 2551) - Boong (พ.ศ. 2553)Singleภาพยนตร์ละครโทรทัศน์พิธีกรพิธีกร. - เกษตรซ้าด ช่องนิวทีวี - คนค้นฅน ช่องทีวีบูรพา - ชีวิตดีดี๊ ช่อง 3หนังสือหนังสือ. - สิ่งที่อยู่สวยงามมักจะอยู่ไกลออกไปรางวัลที่ได้รับรางวัลที่ได้รับ. - ได้รับรางวัล สตาร์เอนเตอร์เทนเมนต์อวอร์ดส 2009 สาขานักแสดงนำชายยอดเยี่ยม ประเภทภาพยนตร์ จากเรื่อง เฉือน - ได้รับรางวัล คมชัดลึก อวอร์ด ครั้งที่ 8 สาขาศิลปินหน้าใหม่ยอดเยี่ยม - ได้รับรางวัล สามช่า อวอร์ด สาขา พระเอกสุดแนว - ได้รับรางวัล รางเมขลา ครั้งที่24 สาขา รางวัลมณีเมขลาดีเด่นยอดนิยมชาย จากละครเรื่อง เธอกับเขาและรักของเรารางวัลที่ได้รับการเข้าชิงรางวัลที่ได้รับการเข้าชิง. - (เข้าชิงรางวัล)รางวัลภาพยนตร์แห่งชาติ สุพรรณหงส์ ครั้งที่ 17 ประจำปี พ.ศ. 2550 สาขา ผู้แสดงนำชายยอดเยี่ยม จากภาพยนตร์เรื่อง บอดี้ ศพ#19 - (เข้าชิงรางวัล) สตาร์เอนเตอร์เทนเมนต์อวอร์ดส 2008 สาขาผู้แสดงนำชายยอดเยี่ยม ประเภทภาพยนตร์ จากเรื่อง รัก/สาม/เศร้า - (เข้าชิงรางวัล)รางวัลภาพยนตร์แห่งชาติ สุพรรณหงส์ ครั้งที่ 18 ประจำปี พ.ศ. 2551 สาขา ผู้แสดงนำชายยอดเยี่ยม จากภาพยนตร์เรื่อง รัก/สาม/เศร้า - (เข้าชิงรางวัล) สยามดารา Star Popular Vote 2009 จากละครโทรทัศน์ เรื่อง แจ๋วใจร้ายกับคุณชายเทวดา - (เข้าชิงรางวัล) คมชัดลึก อวอร์ด ครั้งที่ 7 สาขาผู้แสดงนำชายยอดเยี่ยม จากละครโทรทัศน์ เรื่อง แจ๋วใจร้ายกับคุณชายเทวดา</doc>
