<doc id="316105" url="https://th.wikipedia.org/wiki?curid=316105" title="ระบบขนส่งและจราจรอัจฉริยะ">ระบบขนส่งและจราจรอัจฉริยะ ระบบขนส่งและจราจรอัจฉริยะ ( ย่อว่า ITS) กล่าวถึงการใช้เทคโนโลยีสารสนเทศ และ เทคโนโลยีการสื่อสาร มาช่วยในการบริหารการจัดการในระบบคมนาคม การขนส่ง และจราจร เพื่อช่วยในการเพิ่มประสิทธิภาพของระบบบนท้องถนน เพิ่มประสิทธิภาพระบบขนส่งมวลชน เพิ่มประสิทธิภาพความปลอดภัย และช่วยลดการติดขัดของการจราจรตัวอย่างการใช้งานตัวอย่างการใช้งาน. - ป้ายเตือนอุบัติเหตุก่อนถึงบริเวณที่เกิดจริง ช่วยให้ผู้ขับขี่สามารถหลีกเลี่ยงเส้นทางได้ล่วงหน้า - ป้ายบอกความเร็วจำกัดที่เปลี่ยนแปลงได้ - กล้องวงจรปิดจับผู้ขับรถฝ่าไฟแดง - เลนรถ HOV - เลนรถเมล์ - Traffy ศูนย์ข้อมูลการจราจรทางมือถือ ผลงานวิจัยโดยนักวิจัยจากศูนย์เทคโนโลยีอิเล็กทรอนิกส์และคอมพิวเตอร์แห่งชาติ ที่นำเทคโนโลยีการสื่อสารเคลื่อนที่มาผสานกับการให้ข้อมูลทางการจราจรแบบเรียลไทม์ ช่วยในการวางแผนก่อนออกเดินทางและตรวจสอบสภาพจราจรขณะเดินทางเพื่อหลีกเลี่ยงเส้นทางที่มีความติดขัด ช่วยให้ลดระยะเวลาและค่าใช้จ่ายในการเดินทาง นอกจากนี้ทีมพัฒนายังได้ออกแบบโปรแกรม 3D model สำหรับการรายงานสภาพการจราจรบนโทรศัพท์เคลื่อนที่ไอโฟน (iPhone) เพื่อการรายงานจราจรด้วยแผนที่ 3 มิติ ผู้ใช้สามารถเห็นสภาพจราจรบริเวณสำคัญได้รอบทิศทาง หรือเลือกดูแผนที่แบบ 2 มิติ ผ่าน Google Map นอกจากนี้ยังมี iShare ฟีเจอร์ล่าสุด ซึ่งออกแบบให้ผู้ใช้งานสามารถแบ่งปันข้อมูล ข่าวสาร รายงานสภาพจราจร หรือเหตุการณ์ต่างๆ บนท้องถนน - ซอฟต์แวร์อัจฉริยะจำทะเบียนรถได้ เป็นอีกนวัตกรรมที่นักวิจัยคนไทยจากศูนย์เทคโนโลยีอิเล็กทรอนิกส์และคอมพิวเตอร์แห่งชาติ วิจัยและพัฒนาภายใต้ชื่อเรียก "โปรแกรมอ่านป้ายทะเบียนรถ (License Plate Recognition System : LPR)" โดยมีฟังก์ชันช่วยให้คอมพิวเตอร์ค้นหาตำแหน่งของป้ายทะเบียนรถได้เอง พร้อมทั้งมีระบบรู้จำที่ช่วยแปลงข้อมูลตัวอักษรจากภาพด้วยโปรแกรมโอซีอาร์มาเป็นตัวหนังสือที่สามารถจัดเก็บในฐานข้อมูลเพื่อง่ายแก่การสืบค้นได้ทันที</doc>
