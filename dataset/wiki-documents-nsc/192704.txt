<doc id="192704" url="https://th.wikipedia.org/wiki?curid=192704" title="จอห์น คาซาล">จอห์น คาซาล จอห์น ฮอลแลนด์ คาซาล (12 สิงหาคม ค.ศ. 1935 - 12 มีนาคม ค.ศ. 1978) เป็นนักแสดงชาวอเมริกันเชื้อสายอิตาลี เคยได้รับการเสนอชื่อเข้าชิงรางวัลลูกโลกทองคำ และประสบความสำเร็จเป็นช่วงสั้นๆ ในทศวรรษ 1970 จอห์น คาซาล เกิดที่เมืองบอสตัน รัฐแมสซาชูเซตส์ บรรพบุรุษเป็นชาวอิตาลีที่อพยพมาจากเกาะซิซิลี เมื่อทศวรรษ 1890 เขาเริ่มศึกษาวิชาการแสดงที่วิทยาลัยโอเบอร์ลิน และวิทยาลัยบอสตัน เขาใช้ชีวิตวัยรุ่นสนิทสนมกับอัล ปาชิโน ขณะทำงานเป็นพนักงานส่งของที่บริษัทน้ำมัน สแตนดาร์ดออยล์ และเริ่มการแสดงละครเวทีร่วมกัน ทั้งคู่ได้ร่วมงานกันในเวลาต่อมาในภาพยนตร์ 3 เรื่อง คือ เดอะก็อดฟาเธอร์ (1972), เดอะก็อดฟาเธอร์ ภาค 2 (1974) และ Dog Day Afternoon (1975) คาซาลพบกับเมอริล สตรีพ ระหว่างการแสดงละครเวทีในปี ค.ศ. 1976 และหมั้นกัน ขณะนั้นเธอยังเป็นนักแสดงเล็กๆ ไม่มีชื่อเสียง ทั้งคู่ได้ร่วมงานกันในภาพยนตร์เรื่อง เดอะ เดียร์ฮันเตอร์ กำกับโดยไมเคิล ชิมิโน ซึ่งเป็นภาพยนตร์เรื่องสุดท้ายในชีวิตการแสดงของคาซาล เขาได้รับการวินิจฉัยว่าป่วยเป็นโรคมะเร็งกระดูกก่อนเริ่มการถ่ายทำไม่นาน ผู้กำกับจึงกำหนดคิวการถ่ายทำฉากที่คาซาลต้องร่วมแสดงก่อน หลังจากการถ่ายทำส่วนของคาซาลเสร็จได้ไม่นาน จอห์น คาซาล ก็เสียชีวิตเมื่อวันที่ 12 มีนาคม ค.ศ. 1978 อายุ 42 ปี จอห์น คาซาล มีผลงานแสดงภาพยนตร์เพียง 5 เรื่อง รวมทั้งเรื่องที่ 6 คือ เดอะก็อดฟาเธอร์ ภาค 3 ซึ่งออกฉายในปี ค.ศ. 1990 หลังจากเขาเสียชีวิตไปแล้ว 12 ปี โดยนำฟุตเตจเก่าที่เคยถ่ายไว้กลับมาตัดต่อใหม่ ภาพยนตร์ที่คาซาลร่วมแสดง ได้รับการเสนอชื่อเข้าชิงรางวัลออสการ์ สาขาภาพยนตร์ยอดเยี่ยมทั้ง 6 เรื่อง เป็นนักแสดงเพียงคนเดียวที่ยึดถือสถิตินี้ผลงานผลงาน. - The Godfather (1972) - The Conversation (1974) - ได้รับการเสนอชื่อเข้าชิงรางวัลลูกโลกทองคำ - The Godfather: Part II (1974) - Dog Day Afternoon (1975) - The Deer Hunter (1978) - The Godfather: Part III (1990)</doc>
