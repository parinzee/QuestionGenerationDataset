<doc id="267102" url="https://th.wikipedia.org/wiki?curid=267102" title="กังกุน">กังกุน กังกุน () เป็นเมืองชายฝั่งทางรัฐตะวันออกสุดของประเทศเม็กซิโก บนคาบสมุทรยูกาตัน รัฐกินตานาโร เป็นเมืองศูนย์กลางการท่องเที่ยวสำหรับนักท่องเที่ยวนานาชาติที่ได้รับการรับรองจาก UNWTO (World Tourism Organization) ที่มีรีสอร์ตสำหรับท่องเที่ยวที่มีชื่อเสียง ศูนย์กลางเมืองตั้งอยู่บนแผ่นดินใหญ่ในรัฐกินตานาโรทางใต้ของเม็กซิโก ด้วยระยะทางประมาณ 1,700 ก.ม.ห่างจากกรุงเม็กซิโกซิตี โดยทางองค์กร ได้เริ่มโครงการพัฒนากังกุนให้เป็นเมืองท่องเที่ยวนานาชาติตั้งแต่ปี 1974 หลังจากนั้นเป็นต้นมา กังกุนได้เปลี่ยนจากเกาะสำหรับนักตกปลาเล็กๆ มาเป็นหนึ่งในสองสถานที่ท่องเที่ยวยอดนิยมที่เต็มไปด้วยรีสอร์ต ควบคู่กันกับเมืองอากาปุลโก (Acapulco) WTO (World Tourism Organization) ได้มอบรางวัล Best of the Best ในด้านความยอดเยี่ยมและการปกครองที่ดีเลิศแก่เมืองกังกุน เมื่อปี 2007 จากการบันทึกตั้งแต่ยุคแรกเริ่มของการล่าอาณานิคม เกาะกังกุนเป็นที่รู้จักเดิมในหมู่ชาวมายาในชื่อ Nizuc (ภาษามายา อ่านว่า นีซุก) ซึ่งมีความหมายอย่างใดอย่างหนึ่งระหว่าง "แหลม" หรือ "จุดของหญ้า". หลังจากที่ตกเป็นอาณานิคมของสเปนแล้วนั้น ประชากรจำนวนมากก็เสียชีวิตหรืออพยพหนีไป เนื่องจากโรคระบาด, สงคราม, การปล้นสะดมในน่านน้ำทะเลและภาวะข้าวยากหมากแพง เหลือไว้เพียงแต่ประชากรกลุ่มเล็กๆบนอิสลามูเฮเรสและเกาะโคซุเมลเท่านั้น ชื่อ Cancún, Cancum หรือ Cankun ปรากฏครั้งแรกบนแผนที่ในศตวรรษที่ 18 ความหมายของกังกุนไม่เป็นที่ทราบแน่ชัดและไม่แน่ว่ามีต้นกำเนิดมาจากภาษามายาหรือไม่ ถ้ามันมาจากภาษามายาก็เป็นไปได้ว่าอาจจะหมายถึง​​ "สถานที่ / ที่นั่ง / บัลลังก์ของงู" หรือ "งูที่ต้องมนต์" งูเป็นสัญลักษณ์ที่แพร่หลายในพื้นที่ต่างๆของนิซุกในสมัยก่อนตกเป็นอาณานิคมของสเปน การพัฒนาเริ่มต้นเมื่อ 23 มกราคม 1970 ขณะนั้นเกาะกังกุนมีเพียงสามพื้นที่สำหรับอาศัยอยู่เท่านั้น ได้แก่ชุมชนผู้ดูแลสวนมะพร้าวของดอน โฮเซ่ แห่งเยซูลิมากุเตียเรซ ที่อาศัยอยู่ในเกาะมุเฮเรซและมีเพียง 117 คนที่อาศัยอยู่ในบริเวณใกล้เคียงปวยร์โตฮัวเรซ, หมู่บ้านชาวประมง และฐานทัพทหาร "เนื่องจากความลังเลใจของนักลงทุนที่จะต้องเดิมพันในพื้นที่ที่ไม่รู้จัก รัฐบาลเม็กซิกันจำต้องออกค่าใช้จ่ายสำหรับสร้างโรงแรม 9 แห่งแรกด้วยตนเอง โรงแรมแห่งแรกที่ได้รับการสนับสนุนเงินจากรัฐบาลคือ Hyatt Cancún Caribe แต่โรงแรมแห่งแรกที่สร้างขึ้นจริงคือ Playa Blanca ซึ่งต่อมากลายเป็นโรงแรมบลูเบย์และเป็นรีสอร์ท ในขณะนั้นมันเป็นจุดหมายปลายทางชั้นยอดที่มีชื่อเสียงในเรื่องหาดทรายขาวบริสุทธิ์ เมืองกังกุนเริ่มโครงการการท่องเที่ยวในปี 1974 โดยศูนย์กลางการวางแผน คือการบุกเบิกของ FONATUR (Fondo Nacional de Turismo Fomento al Turismo กองทุนแห่งชาติเพื่อการพัฒนาการท่องเที่ยว) เดิมชื่อ INFRATUR ตั้งแต่นั้นมาก็มีการเปลี่ยนแปลงอย่างใหญ่หลวงจากเดิมที่เป็นเกาะชาวประมงซึ่งล้อมรอบด้วยป่าดงดิบและชายฝั่งที่ยังไม่ได้ถูกค้นพบ จนกลายมาเป็นหนึ่งในสองรีสอร์ทขึ้นชื่อที่สุดของประเทศเม็กซิโกพร้อมกันกับอากาปุลโก องค์การการท่องเที่ยวโลก (WTO) ผ่านมูลนิธิ UNWTO-Themis ได้มอบรางวัลยอดเยี่ยมที่ดีที่สุด "สำหรับความเป็นเลิศและการกำกับดูแลที่ดี" เพื่อความน่าเชื่อถือสำหรับการส่งเสริมการท่องเที่ยวกังกุนเมื่อ 3 กุมภาพันธ์ 2007 รางวัลนี้สร้างความมั่นใจว่าจะได้รับการสนับสนุนอย่างต่อเนื่องจากกระทรวงศึกษาธิการและการจัดการความรู้ขององค์การการค้าโลก ชาวกังกุนส่วนใหญ่มาจากยูกาตันและรัฐอื่น ๆ ในเม็กซิโก และยังมีประชากรเพิ่มขึ้นเรื่อยๆจากส่วนที่เหลือของทวีปอเมริกาและยุโรป หน่วยงานเทศบาลได้ต่อสู้เพื่อให้บริการสาธารณะสำหรับการรองรับการไหลเข้าอย่างต่อเนื่องของผู้คนรวมทั้งควบคุมดูแลการพัฒนาไม่ให้ผิดปกติ ซึ่งขณะนี้ครอบครองพื้นที่ประมาณสิบถึงสิบห้าเปอร์เซ็นต์ของพื้นที่แผ่นดินใหญ่บนขอบของเมือง การประชุมสหประชาชาติเกี่ยวกับการเปลี่ยนแปลงสภาพภูมิอากาศประจำปี 2010 จัดขึ้นในกังกุนจาก 29 พฤศจิกายน 2010 ถึง 10 ธันวาคม 2010</doc>
