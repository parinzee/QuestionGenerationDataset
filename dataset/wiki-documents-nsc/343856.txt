<doc id="343856" url="https://th.wikipedia.org/wiki?curid=343856" title="สมเจตน์ บุญถนอม">สมเจตน์ บุญถนอม พลเอก สมเจตน์ บุญถนอม อดีตสมาชิกวุฒิภาแบบสรรหา กรรมการการประปานครหลวงและ กรรมการที่เป็นอิสระการปิโตรเลียมแห่งประเทศไทย (ปตท.) อดีตหัวหน้าคณะสำนักงานเลขาธิการคณะมนตรีความมั่นคงแห่งชาติ (คมช.) และอดีตประธานคณะที่ปรึกษารัฐมนตรีว่าการกระทรวงกลาโหม (นายสมัคร สุนทรเวช)ประวัติ ประวัติ. เกิดเมื่อวันที่ 2 พฤศจิกายน พ.ศ. 2491 ที่จังหวัดชลบุรี เป็นพี่ชายแท้ ๆ ของ พล.ต.ท.สมคิด บุญถนอม อดีตจเรตำรวจ จบการศึกษาจากโรงเรียนเตรียมทหารรุ่นที่ 8 (ตท.8) โรงเรียนนายร้อยพระจุลจอมเกล้ารุ่นที่ 19 (จปร.19), โรงเรียนเสนาธิการทหารบก, หลักสูตรวิทยาลัยป้องกันราชอาณาจักร พ.ศ. 2541-พ.ศ. 2542 (วปอ.) นอกจากนี้แล้วยังได้ศึกษาเพิ่มเติมต่อ หลักสูตรผู้บริหารระดับสูง สถาบันวิทยาการตลาดทุน รุ่นที่ 6 ตลาดหลักทรัพย์แห่งประเทศไทย, ประกาศนียบัตรหลักสูตร Director Certification Program รุ่นที่ 91 ของสมาคมส่งเสริมสถาบันกรรมการบริษัทไทย, หลักสูตร Director Accreditation Program รุ่นที่ 62 ของสมาคมส่งเสริมสถาบันกรรมการบริษัทไทย และหลักสูตร Finance for Non-finance Director รุ่นที่ 35 ของสมาคมส่งเสริมสถาบันกรรมการบริษัทไทยตำแหน่งทางราชการที่สำคัญตำแหน่งทางราชการที่สำคัญ. - ผู้อำนวยการสำนักงานพัฒนาพิเศษ หน่วยบัญชาการทหารพัฒนา สังกัดกองบัญชาการทหารสูงสุด (ดูแลงานด้านพัฒนาชนบท) - ผู้อำนวยการสำนักงบประมาณกลาโหม สังกัดกระทรวงกลาโหม (ดูแลงานด้านงบประมาณ)การเข้ามีบทบาททางการเมือง การเข้ามีบทบาททางการเมือง. หลังการรัฐประหารเมื่อวันที่ 19 กันยายน พ.ศ. 2549 พล.อ.สมเจตน์ได้รับแต่งตั้งให้ดำรงตำแหน่งสภานิติบัญญัติแห่งชาติ และได้รับแต่งตั้งให้เป็นหัวหน้าคณะสำนักงานเลขาธิการของคณะมนตรีความมั่นคงแห่งชาติ หรือ คมช. ด้วยความที่ใกล้ชิดและสนิทสนมกับ พล.อ.วินัย ซึ่งเป็นเลขาธิการ ซึ่งในการเลือกตั้งเมื่อวันที่ 23 ธันวาคม พ.ศ. 2550 พล.อ.สมเจตน์ได้รับหน้าที่ให้ดูแลการเลือกตั้งให้เป็นไปอย่างสุจริต โดยเฉพาะในพื้นที่จังหวัดเชียงราย จึงพบความทุจริตในการเลือกตั้งของ นายยงยุทธ ติยะไพรัช ซึ่งเป็นที่มาของคดียุบพรรคพลังประชาชนในเวลาต่อมา ในเดือนเมษายน พ.ศ. 2554 ได้รับเลือกให้เป็นสมาชิกวุฒิภา (ส.ว.) ในแบบสรรหาและปัจจุบันเป็นสมาชิกกลุ่มสยามสามัคคี ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ</doc>
