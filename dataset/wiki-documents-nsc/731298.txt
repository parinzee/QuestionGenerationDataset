<doc id="731298" url="https://th.wikipedia.org/wiki?curid=731298" title="ปฐมสิทธิ์ ปฐมโพธิ์ทอง">ปฐมสิทธิ์ ปฐมโพธิ์ทอง ปฐมสิทธิ์ ปฐมโพธิ์ทอง หรือ ปฐมสิทธิ์ เกษตรพัฒนา มีชื่อจริงว่า นายเอกกวี แก้วมณี เป็นชาวจังหวัดกาญจนบุรี เป็นนักมวยสากลอาชีพชาวไทยประวัติ ประวัติ. ปฐมสิทธิ์เคยชกมวยสากลสมัครเล่นมาก่อน โดยเคยเป็นตัวแทนจังหวัดกาญจนบุรีลงแข่งขันกีฬาแห่งชาติ ปฐมสิทธิ์ชกมวยสากลอาชีพครั้งแรกเมื่อวันที่ 15 กุมภาพันธ์ พ.ศ. 2556 โดยชนะคะแนน ยอดขุนพล ศิษย์ทรายทอง ในการชกกำหนด 4 ยก ร่วมรายการเดียวกับ อำนาจ รื่นเริง ชิงแชมป์ IBF ASIA รุ่นฟลายเวท กับ ไมเคิล โรดริเกวซ นักมวยชาวฟิลิปปินส์ ที่ ตำบลด่านทับตะโก อำเภอจอมบึง จังหวัดราชบุรี ปฐมสิทธิ์ชกทำสถิติไปเรื่อยๆ มีแพ้อยู่ 3 ครั้ง และเคยไปชกที่ประเทศออสเตรเลีย 2 ครั้ง และแพ้ทั้งสองครั้ง ก่อนจะได้รับโอกาสขึ้นชิงแชมป์ IBF ASIA ในรุ่นเฟเธอร์เวท ในวันที่17 เมษายน พ.ศ. 2558 ที่จังหวัดสุราษฎร์ธานี ผลปรากฏว่า เขาสามารถชนะนักมวยชาวอินโดนีเซียไว้ได้แค่ยก 4 เท่านั้น หลังจากนั้น ไปชก่ต่างประเทศอีก ที่ประเทศญี่ปุ่น เมื่อวันที่ 10 มิถุนายน พ.ศ. 2558 ปฐมสิทธิ์แพ้คะแนน ฮิระชิ อะมะกะสะ นักมวยเจ้าถิ่น ในการชกกำหนด 10 ยก ร่วมรายการเดียวกับ ไมค์ พ.ธวัชชัย ชกเพือ่คัดเลือกตัวไปชิงแชมป์โลกรุ่นซูเปอร์ฟลายเวท สหพันธ์มวยนานาชาติ (IBF) กับ ชิโงะ วะเกะ นักมวยชาวญี่ปุ่น หลังจากแพ้ครั้งนั้น ในวันที่ 12 สิงหาคม พ.ศ. 2558 ซึ่งตรงกับวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ และ วันแม่แห่งชาติ ปฐมสิทธิ์เอาชนะคะแนนนักมวยชาวฟิลิปปินส์ สามารถคว้าแชมป์ IBF Pan Pacific ในรุ่นเฟเธอร์เวทมาครองได้ ที่มณฑลพิธีท้องสนามหลวง แขวงพระบรมมหาราชวัง เขตพระนคร กรุงเทพมหานครเกียรติประวัติเกียรติประวัติ. - แชมป์ IBF ASIA รุ่นเฟเธอร์เวท- ชิง 17 เมษายน พ.ศ. 2558 ชนะน็อคยก 4 เจสัน บูตาร์บูตาร์ ( อินโดนีเซีย) ที่ โรงเรียนวัดไตรรัตนากร ตำบลทุ่ง อำเภอไชยา จังหวัดสุราษฎร์ธานี - แชมป์ IBF Pan Pacific รุ่นเฟเธอร์เวท- ชิง 12 สิงหาคม พ.ศ. 2558 ชนะคะแนน เบนจี ซูการ์นอบ ( ฟิลิปปินส์) ที่ สนามหลวง แขวงพระบรมมหาราชวัง เขตพระนคร กรุงเทพมหานคร - ป้องกันแชมป์ครั้งที่ 1, 25 ตุลาคม 2558 ชนะคะแนน รูเบน มานาคาเน่ (อินโดนีเซีย) ที่ ศูนย์การค้า เซ็นทรัลพลาซา เวสต์เกต ตำบลเสาธงหิน อำเภอบางใหญ่ จังหวัดนนทบุรี</doc>
