<doc id="200168" url="https://th.wikipedia.org/wiki?curid=200168" title="ตลาด.คอม">ตลาด.คอม ตลาดดอตคอม (TARAD.com) เป็นเว็บไซต์ที่ให้บริการด้านการค้าขายออนไลน์ เว็บแรกๆ ของเมืองไทย เริ่มเปิดให้บริการครั้งแรกในปี พ.ศ. 2544 ตลาด.คอม เป็นเว็บไซต์ที่มีผู้เข้าชมจากประเทศไทยมากเป็นอันดับที่ 66 (19 กันยายน 2557) จากการจัดอันดับโดยอะเล็กซาประวัติ ประวัติ. ตลาดดอตคอม เป็นเว็บไซต์การพาณิชย์อิเล็กทรอนิกส์ เว็บแรกๆ ของเมืองไทย เริ่มเปิดให้บริการครั้งแรกในปี 2544 ก่อตั้งโดยกลุ่มเด็กวัยรุ่นกลุ่มหนึ่งในปี 2542 โดยเริ่มจาก ภาวุธ พงษ์วิทยภานุ ชักชวน “ลภากร หัสดิเสวี” เพื่อนมัธยม ที่ โรงเรียนมัธยมวัดเบญจมบพิตร และ “อาจินต์ ศุนาลัย” เพื่อนที่ คณะสถาปัตยกรรมศาสตร์ มหาวิทยาลัยรังสิต มาร่วมกันพัฒนาเว็บไซต์ ThaiSecondhand.com ที่เป็นเว็บไซต์ประกาศซื้อ-ขายสินค้า (Classifieds) โดยเป็นเว็บที่เกิดขึ้นมาในยุคของเว็บไซต์ในประเทศไทยเว็บแรกๆ และเป็นช่วงที่วิกฤตเศรษฐกิจปี 2540 หลังจากเปิดให้บริการ ThaiSecondhand.com มาได้สักระยะ ก็เริ่มมาเปิดให้บริการเว็บไซต์ www.TARAD.com (ตลาดดอตคอม) ขึ้นเพื่อเป็นเว็บไซต์ ตลาดนัดของการซื้อขายเพิ่มเติมขึ้นมา ในปี 2544 ในปี 2544 ทางกลุ่มบริษัท โมโนเทคโนโลยี ได้เข้ามาร่วมลงทุนใน บริษัท ตลาด ดอตคอม ทำให้มีการขายธุรกิจจากกลุ่มคนทำงานกลุ่มเล็กๆ ได้มีการขยายเพิ่มทีมมากขึ้น และได้มีการขยายการพัฒนาเว็บไซต์ไปอีกหลายอย่าง ในปี 2551 ทางกลุ่มของ ภาวุธ ได้มีการซื้อหุ้นคืนจากกลุ่ม โมโน กลับมาทั้งหมด ในปี 2549 ทาง ตลาด ดอตคอม ได้ขยายทีมขึ้นมาใหม่ ชื่อทีม ตลาดอีดียู (TARADedu.com) ขึ้นมาเพื่อเน้นการพัฒนาองค์ความรู้ด้าน การค้าขายออนไลน์ และ การตลาดอิเล็กทรอนิกส์ (E-Marketing) โดยออกหนังสือและเปิดหลักสูตรอบรมในองค์ความรู้ด้านนี้ขึ้นมา เป็นปีที่การตลาดอิเล็กทรอนิกส์ ในประเทศไทยเริ่มเป็นรู้จักมากขึ้นผ่านการผลักดันของทีมงานนี้ ในปี 2550 ตลาด ดอตคอม ได้ขยายการตลาดออกไปยังต่างจังหวัด โดยมีเปิดสาขาแห่งแรกขึ้นที่ จังหวัดเชียงใหม่ ทำให้เข้าถึงกลุ่มเป้าหมาย ตลาด ดอตคอม สาขาเชียงใหม่ มีการจัดสัมนาให้ความรู้ การตลาดอิเล็กทรอนิกส์ ได้รับความสนใจจากผู้ประกอบการในเชียงใหม่และจังหวัดในภาคเหนือ ได้ผลตอบรับจากท้องตลาดเป็นอย่างดี ในปี 2552 บริษัท Rakuten จากญี่ปุ่น ได้ประกาศความร่วมมือในการดำเนินธุรกิจกับ ตลาด ดอตคอม โดยเข้าซื้อหุ้นของตลาด ดอตคอม จำนวนร้อยละ 67 ซึ่งบริษัท Rakuten ได้วางแผนที่จะนำระบบบริหารจัดการที่ดีและรูปแบบการบริหารงานที่มีลักษณะ เฉพาะของบริษัทมาใช้กับตลาดดอตคอม อีกทั้งยังวางแผนที่จะขยายกิจการเว็บไซต์พาณิชย์อิเล็กทรอนิกส์ด้วยการเปิด ตัวรูปแบบการใช้งานและการบริการที่หลากหลายสำหรับคู่ค้าและผู้ใช้บริการ เริ่มตั้งแต่ต้นปีพ.ศ. 2553 นี้เป็นต้นไป อีกทั้งยังจะให้ประธานบริษัทและบุคลากรที่มีประสิทธิภาพเข้ามาช่วยเหลือการ ดำเนินงานในครั้งนี้ด้วย ปัจจุบัน ตลาด ดอตคอม ได้มีการขยายบริการต่างๆ ออกไปมาก โดยเน้นที่การให้บริการด้าน การพาณิชย์อิเล็กทรอนิกส์ (E-Commerce) เป็นหลัก โดยมีเว็บไซต์ต่างๆ มากมาย เช่นบริการสร้างเว็บไซต์สำเร็จรูป, การชำระเงินออนไลน์, การอบรม-หนังสือด้านการค้าขายออนไลน์, การประมูลสินค้า เป็นต้น ในปี 2559 Rakuten ได้ตัดสินใจขาย ตลาด. คอม เพื่อปรับยุทธศาสตร์ทางธุรกิจ</doc>
