<doc id="171993" url="https://th.wikipedia.org/wiki?curid=171993" title="อัษฎา พานิชกุล">อัษฎา พานิชกุล อัษฎา พานิชกุล ชื่อเล่น อั๊ต (3 กันยายน พ.ศ. 2516) เป็นนักแสดงและพิธีกรชาวไทย และเป็นวีเจเอ็มทีวีเอเชียประวัติ ประวัติ. อัษฎาเกิดที่แคลิฟอร์เนีย สหรัฐอเมริกา จบจากคณะนิเทศศาสตร์ สาขาโฆษณา มหาวิทยาลัยอัสสัมชัญ ขณะอายุได้ 17 ปีก็บินกลับมาประเทศไทย ด้วยเหตุผลที่ว่า "คุณพ่อคุณแม่หลอกให้มา" พอกลับมาก็มีคนติดต่อมาให้เทสต์งาน แล้วจึงมีงานเรื่อย ๆ ผลงานโฆษณาชิ้นแรกคือ แบนฟอร์เมน ถ่ายร่วมกับเอก โอรี จากนั้นก็เริ่มมีงานถ่ายแบบ และมีงานถ่ายโฆษณาและภาพนิ่ง จากนั้นก็มาเป็นวีเจทางเคเบิลทีวี ช่องสไมล์ทีวีอยู่พักใหญ่ แล้วจึงมีผลงานการแสดงละคร จากนั้นก็ได้เล่นละครเรื่องแรก "นกน้อยในไร่ส้ม" ทางช่อง 3 คู่กับลูกน้ำ-พาเมล่า เริ่มเป็นที่รู้จักจากละครเรื่อง "คือหัตถาครองพิภพ" และ "บ้านสอยดาว" ทางช่อง 7 และเรื่อง คุณชาย และ สงครามดอกรัก จากนั้นก็ได้ชนะการออดิชั่นเป็นวีเจเอ็มทีวีในรายการ Bangkok Jam และจึงได้มาเป็นวีเจที่เอ็มทีวีเอเชีย ในปี ค.ศ. 1998 โดยเป็นพิธีกรในรายการ MTV Most Wanted และ MTV at the Movies นอกจากนั้นยังเป็นพิธีกรงานใหญ่ ๆ ของเอ็มทีวีอย่าง MTV Asia Awards และ MTV World Stage Live in Malaysia เขาหมดสัญญากับเอ็มทีวีเอเชียในเดือนธันวาคม ค.ศ. 2011 โดยจะหันมาทำงานบริษัท Seven95ive ดูแลจัดการงานศิลปิน นอกจากนั้นเขายังเคยเป็นพิธีกร รายการ Incredible Tales 4 ฤดูกาล ผลงานภาพยนตร์ที่สิงคโปร์ มีภาพยนตร์เรื่อง Checking In แล้วก็มีซีรีส์อีกประมาณ 2-3 เรื่อง อย่างเรื่องล่าสุดก็คือ After Hour พิธีกรรายการแสดงความสามารถที่ชื่อ Live The Dream และยังเป็นพิธีกรมิสเอิร์ธ 2007 ที่ฟิลิปปินส์ ในปี พ.ศ. 2556 เขากลับมายังประเทศไทย เป็นผู้บริหารทางช่องอินแชนแนล และทำหน้าที่เป็นพิธีกรด้วยผลงานseven95ive ผลงาน. seven95ive. seven95ive (เซเว่น นาย ไฟว์) เป็นบริษัทดูแลนักแสดงของอั๊ต ที่เปิดอยู่ในประเทศสิงคโปร์ โดยดูแลนักแสดงจากไทยเป็นหลัก นักแสดงในสังกัด นอกจากตัวอั๊ตเอง ได้แก่- ซอนย่า คูลลิ่ง - เทย่า โรเจอร์ - พลอย จินดาโชติ - เชอร์รี่ ผุงประเสริฐ - หว่าหวา (ไพลิน รัตนแสงเสถียร) - Desiree Siahaant - ตะวัน แซ่ตั้ง (จิ๊บบี้) - อภินันท์ ประเสริฐวัฒนกุล (เอ็ม) - Leon Jay Williams - Douglasผลงานละครผลงานละคร. - 2536 โสดหาร 2 (ช่อง 5) - 2537 นกน้อยในไร่ส้ม (ช่อง 3) - 2538 คือหัตถาครองพิภพ (ช่อง 7) รับบท พจน์ - 2538 ขอโทษทีไม่มีเวลาโง่ (ช่อง 7) คู่กับ ณัฐวดี ศรีสวัสดิ์ - 2539 บ้านสอยดาว (ช่อง 7) รับบท เอื้อตะวัน - 2540 กุหลาบที่ไร้หนาม (ช่อง 7) - 2541 กระโปรงบานขาสั้น (ช่อง 5) - 2542 คุณชาย (ช่อง 7) - 2543 น้ำใสใจจริง (ช่อง 3) - 2544 สงครามดอกรัก (ช่อง 7) - 2546 กุหลาบเล่นไฟ (ช่อง 7) - 2547 รัตตมณี (ช่อง 3) - 2548 ชุลมุนวุ่นรัก (ช่อง 7) - 2556 Full House วุ่นนักรักเต็มบ้าน (True Visions) - 2557 ฮอร์โมนส์ วัยว้าวุ่น ซีซั่น 2 (จีเอ็มเอ็ม 25 และ จีทีเอชออนแอร์) รับบท ครูปิ่น - 2558 จัดรัก วิวาห์ลวง (ช่องวัน) - 2558 รักเร่ (ช่อง 7)ละครซีรีส์ภาพยนตร์ภาพยนตร์. - สติแตกสุดขั้วโลก (พ.ศ. 2538) ...รับบทเป็น มายด์ - Fathers (พ.ศ. 2559) - ถึงคน..ไม่คิดถึง From Bangkok to Mandalay (พ.ศ. 2559)มิวสิกวิดีโอมิวสิกวิดีโอ. - รักเธอไม่ได้ ของ สุทธิดา เกษมสันต์ ณ อยุธยา - แค่อยากจะบอก ของ บัวชมพู ฟอร์ด - คิดมาก ของ วีนัส บัตเตอร์ฟลาย - โปรดเถิดรัก ของ COCKTAIL</doc>
