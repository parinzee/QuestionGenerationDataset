<doc id="344634" url="https://th.wikipedia.org/wiki?curid=344634" title="อุเทน บุญยงค์">อุเทน บุญยงค์ อุเทน บุญยงค์ อดีตนักแสดงชายชาวไทยที่มีชื่อเสียง เกิดเมื่อวันที่ 4 กันยายน พ.ศ. 2489 ที่ จังหวัดชลบุรี จบมัธยมปลายจากโรงเรียนการช่างชายในจังหวัดชลบุรี ทำงานครั้งแรกเป็นพนักงานขายรถยนต์ อยู่ที่บริษัทขายรถยนต์แห่งหนึ่ง เมื่อสะสมเงินได้จำนวนหนึ่ง ก็ลาออกมาร่วมทุนกับเพื่อน ๆ เปิดบาร์ ซึ่งมีชื่อเสียงมากในจังหวัดชลบุรี ต่อมาได้เลิกกิจการไป ได้รู้จักนักธุรกิจในวงการบันเทิงท่านหนึ่ง เห็นว่ามีแววดี จึงนำมาเป็นนายแบบเดินแบบแฟชั่นก่อนด้วยรูปร่างที่สูงใหญ่ ต่อมาได้มีเพื่อนซึ่งเป็นนักข่าวบันเทิงแนะนำให้รู้จักกับ เปี๊ยก โปสเตอร์ ผู้สร้างและผู้กำกับที่มีชื่อเสียงในขณะนั้น เมื่อผ่านการเทสต์หน้ากล้อง ปรากฏว่า เปี๊ยก พอใจมาก จึงให้เล่นเป็นพระเอกในภาพยนตร์เรื่องใหม่ที่ตนเองกำกับเอง คือ เขาสมิง ในปี พ.ศ. 2516 ซึ่งเปี๊ยกกำลังมองหาพระเอกใหม่อยู่พอดี ต้องมาเล่นกับนางเอกที่ได้รับความนิยมอย่างสูงในขณะนั้น คือ ภาวนา ชนะจิต แต่ทว่าเมื่อเข้าฉายแล้วไม่ประสบความสำเร็จเท่าที่ควรเนื่องจากเข้าฉายตรงกับวันมหาวิปโยค หรือ เหตุการณ์ 14 ตุลา นั่นเอง จากนั้นในต้นเดือนมีนาคม พ.ศ. 2517 อุเทนได้ถูกวางตัวให้เล่นภาพยนตร์ฟอร์มใหญ่ที่ร่วมกันสร้างระหว่างไทยกับอิตาลีโดยประกบกับ มอนต์โกเมอรี่ วูด นักแสดงที่มีชื่อเสียงชาวอิตาเลียน อุเทนได้เดินทางไปถ่ายทำที่อิตาลี มีฉากที่อุเทนแสดงบทมวยไทยที่จะต้องต่อสู้กับคาราเต้และกังฟู โดยให้ทางไทยต้องเพลี่ยงพล้ำให้แก่ศิลปะการต่อสู้ของชาติอื่น ซึ่งอุเทนก็เริ่มอึดอัดเพราะไม่เป็นไปตามที่ตกลง อีกทั้งทางฝ่ายอิตาลียังมีการบิดเบี้ยวใช้เล่ห์เหลี่ยมพลิกแพลงอย่างอื่นอีกสารพัด จนอุเทนไม่สามารถอดกลั้นไว้ได้ จนมีเหตุวิวาทกัน ในที่สุดอุเทนก็เดินทางกลับประเทศไทย และภาพยนตร์เรื่องนี้ก็ถ่ายทำไม่จบ จากนั้นก็มีผลงานเข้ามาเรื่อย ๆ ทั้งบทพระเอก พระรอง ตัวประกอบ โดยมีผลงานการแสดงเรื่องสุดท้ายคือ เก่งจริงนะตัวแค่เนี้ยะ ในปี พ.ศ. 2535ผลงานภาพยนตร์ผลงาน. ภาพยนตร์. - เขาสมิง (2516)...อุเทน, ภาวนา - มาแต่เลือด (2517)...อุเทน, ภาวนา - คู่หู (2517)...อุเทน, ไพโรจน์, ศันศนีย์, ดวงใจ, ดวงดาว - ประทีปอธิษฐาน (2517)...อุเทน, ภาวนา, รุ้งลาวัลย์, สายัณห์, สุริยา - สมิหรา (2518)...อุเทน, ภาวนา, มยุรฉัตร - ข้าวนอกนา (2518)...อุเทน, ช่อเพชร, บุปผารัตน์, สุริยา - ชาตินักเลง (2518)...อุเทน, ภาวนา - คำมั่นสัญญา (2518)...อุเทน, ภาวนา, ไพโรจน์ - งิ้วราย (2518)...อุเทน, ไพโรจน์, เนรัญชลา - พยอมไพร (2518)...อุเทน, นัยนา, รุ้งลาวัลย์ - วัยไฟ (2518)...อุเทน, ภาวนา, ไพโรจน์, รุ้งลาวัลย์ - วิญญาณโลกีย์ (2518)...อุเทน, น้ำเพ็ญ, รุ้งลาวัลย์ - หนุมานผจญเห้งเจีย (2518)...อุเทน, ไพโรจน์, ปริศนา ชบาไพร - ปลัดปืนโหด (2519)...กรุง, สรพงษ์, อุเทน, อรัญญา, เปียทิพย์ - ใครใหญ่ใครอยู่ (2519)...สมบัติ, อุเทน, อรัญญา, ภาวนา - สิงห์สลัม (2519)...อุเทน, สรพงษ์, ปิยะมาศ, รุ้งลาวัลย์ - แม่นาคอเมริกา(2519)...กรุง, ลิซ่า ฟาริงเจอร์, อุเทน, เปียทิพย์ - แม่นาคบุกโตเกียว (2519)...อุเทน, ภาวนา, กุณฑลี ฐานิรันดร์ - 17 ทหารกล้า (2519)...ยอดชาย, อุเทน, ดวงใจ, สุริยา - ชาติอาชาไนย (2519)...สมบัติ, พิศมัย, อุเทน, ภาวนา, ครรชิต, มานพ - นักเลงมหากาฬ (2519)...กรุง , สรพงศ์, อรัญญา, อุเทน, ไพโรจน์, นิรุตต์ - 3 นักสู้ผู้ยิ่งใหญ่ (2519)...สรพงษ์, อุเทน, ไพโรจน์, ภาวนา, ดวงใจ, รุ้งลาวัลย์ - 9 พยัคฆ์ราช (2520)...กรุง, ยอดชาย, อุเทน, ภาวนา, เรวดี, สมภพ - ตาปี อีปัน (2520)...กรุง, สรพงษ์, อุเทน, ไพโรจน์, ภาวนา, เนาวรัตน์ - 3 นัด (2520)...นาท, อุเทน, ภาวนา, นัยนา, ไพโรจน์ - โตเมืองใต้ (2520)...กรุง, อุเทน, นัยนา, เปียทิพย์, ดวงใจ, ชนะ - มนต์รักนักรบ (2520)...สมบัติ, อรัญญา, อุเทน, น้ำเพ็ญ จีระจันทร์ - ลุย (2520)...สมบัติ, สรพงษ์, อรัญญา, อุเทน, มยุรฉัตร, เดือนเต็ม, ดวงใจ, สมภพ - ลุยแหลก (2520)...กรุง, สรพงษ์, อุเทน, ไพโรจน์, ภาวนา, ปิยะมาศ, เนาวรัตน์ - หัวใจที่ไม่อยากเต้น (2520)...ไชยา, พิศมัย, อุเทน, ทาริกา, เปียทิพย์, มยุรฉัตร - 10 ยอดแสบ (2521)...สมบัติ, สรพงษ์, อรัญญา, อุเทน, ต่อลาภ - ข้ามาจากเมืองนคร (2521)...กรุง, อุเทน, ไพโรจน์, มาลินี ภาวันตี - ใครว่าข้าชั่ว (2521)...สรพงษ์, เนาวรัตน์, อุเทน, ดวงชีวัน, ทาริกา - ตามล่ามนุษย์ทองคำ (2521)...กรุง, อุเทน, พัทยา ลดาวัลย์ - เพลงรักเพื่อเธอ (2521)...พิศมัย, สรพงศ์, มยุรฉัตร, อัศวิน, อุเทน, ทาริกา - พ่อเสือลูกสิงห์ (2521)...ไชยา, กรุง, พิศมัย, เนาวรัตน์, ยอดชาย, ไพโรจน์, อุเทน - ลูกทุ่งปืนคด (2521)...กรุง, อุเทน, ยอดชาย, ไพโรจน์, นิรุตติ์, พิสมัย, นัยนา, ดวงชีวัน - ลูกชั่ว (2521)...กรุง, อุเทน, เผ่าพันธุ์, พิสมัย - เอ็ม 16 (2521)...กรุง, อุเทน, ยอดชาย, ทัศน์วรรณ - หัวใจที่จมดิน(2522)...พิศาล, อุเทน, พิศมัย, ยุวธิดา - ล่านรก(2522)...อุเทน, มยุรา - ลูกนรก (2522)...อุเทน, วิยะดา - ถล่มแหลมทองคำ (2522)...กรุง, ยอดชาย, อุเทน, ปิยะมาศ - ละอองดาว (2523/รับเชิญ)...พิศาล, เนาวรัตน์, มนตรี, ลินดา, อุเทน - สู้อย่างสิงห์ (2523)...กรุง, อุเทน, มยุรา - สิงห์คะนองปืน (2523)...สรพงษ์, นันทนา, นาท, อุเทน - อีพริ้ง คนเริงเมือง (2523)...วิยะดา, พอเจตน์, นพพล, รณ, อุเทน - ไอ้ย่ามแดง (2523)... สรพงษ์, สุพรรษา, อุเทน - แม่นาคพระโขนง ภาค 2 (2523)...สมบัติ, ปรียา, อุเทน, เมืองเริง, ล้อต๊อก, โน้ต เชิญยิ้ม - รักนี้บริสุทธิ์ ('ไม่มีชาติหน้าอีกแล้ว' หรือ 'ส่วนเกินของหัวใจ'/2523)...อุเทน, ภาวนา, สุพรรษา, พอเจตน์, ยอดชาย - ปลาร้าหอม (2524)...สรพงษ์, คนางค์, อุเทน - แม่ศรีเรือน (2524)...สรพงษ์, สุพรรษา, อำภา, ภคินี, มธุรส, ไกรสร, พอเจตน์, อุเทน, อาวุธ, มาศสุภา - เพชฌฆาตหน้าเป็น (2525)...สรพงษ์, พอเจตน์, วิฑูรย์, วีนัส ทิพยจันทร์, มยุรา, อุเทน, โกวิท - แควมหาโหด (2526)...สรพงษ์, ม.ล.สุรีย์วัล, อุเทน - สัญชาติราชสีห์ (2526)...สรพงษ์, สินจัย, กรุง, อุเทน - เห่าดง (2526)...สรพงษ์, ม.ล.สุรีย์วัล, อรัญญา, โกวิท, นาท, อุเทน - ถล่มเจ้าพ่อ (2527)... ทูน, สุพรรษา, พอเจตน์, อุเทน - สาวบัวตอง (2527)...ทูน, ไชยา, อภิรดี, นิจ อลิษา, อุเทน - เสือล่าสิงห์ (2527)...ทูน, อภิรดี, ทวนทน, อุเทน - สารวัตรเถื่อน (2528)...พิศาล, ฉัตรชัย, อุเทน, วรรษมน, ธานินทร์ - รับจ้างตาย (2528/รับเชิญ)...ฉัตรชัย, ศราวุธ, วรรณศรี, ชุติมา, อุเทน - ทะนง (ระห่ำสะท้านโลก)(2534)...ลิขิต, พันนา, พ.ต.ท.อังกูร, กรุง, อุเทน, หม่ำ - เก่งจริงนะตัวแค่เนี้ยะ (2535)...บิณฑ์, วศิน, แอนนิต้า, อุเทน</doc>
