<doc id="931338" url="https://th.wikipedia.org/wiki?curid=931338" title="พรรคประชาชาติ (พ.ศ. 2561)">พรรคประชาชาติ (พ.ศ. 2561) พรรคประชาชาติ กลุ่มการเมืองที่ยื่นจดแจ้งจัดตั้งพรรคต่อ คณะกรรมการการเลือกตั้ง หรือ กกต. เป็นลำดับที่ 6/2561 เมื่อวันศุกร์ที่ 2 มีนาคม พ.ศ. 2561 โดยมีนาย สุรพล นาควานิช เป็นผู้ก่อตั้งและเป็นผู้ยื่นจดแจ้งจัดตั้งพรรค ซึ่งนายสุรพลมีนามสกุลเดียวกับ พลเอกธีรชัย นาควานิช องคมนตรีและอดีต ผู้บัญชาการทหารบก และพลโท ปิยวัฒน์ นาควานิช แม่ทัพภาคที่ 4 ทำให้มีการตั้งข้อสังเกตว่านายสุรพลเป็นเครือญาติกับทั้งสองท่านหรือไม่ซึ่งพลเอกธีรชัยและพลโทปิยวัฒน์ได้ออกมาปฏิเสธว่านายสุรพลไม่ได้เป็นเครือญาติกับทั้งสองท่าน ต่อมานายสุรพลได้ให้สัมภาษณ์กับหนังสือพิมพ์มติชนว่าได้พูดคุยอย่างไม่เป็นทางการกับ กลุ่มวาดะห์ ในสังกัด พรรคเพื่อไทย ถึงเรื่องการย้ายมาสังกัดพรรคประชาชาติ ซึ่งกลุ่มวาดะห์ทั้งหมดได้ตัดสินใจย้ายมาสังกัดพรรคประชาชาติ กระทั่งนาย ซูการ์โน มะทา แกนนำกลุ่มวาดะห์และเป็นน้องชายของนาย วันมูหะมัดนอร์ มะทา อดีต ประธานสภาผู้แทนราษฎร ได้ออกมาโพสต์เฟซบุ๊กยืนยันว่าทางกลุ่มวาดะห์ได้ย้ายมาสังกัดพรรคประชาชาติจริงตามกระแสข่าว</doc>
