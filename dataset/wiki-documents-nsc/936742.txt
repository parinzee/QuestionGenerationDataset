<doc id="936742" url="https://th.wikipedia.org/wiki?curid=936742" title="สโมสรฟุตบอลแดร์ริงตัน">สโมสรฟุตบอลแดร์ริงตัน สโมสรฟุตบอลแดร์ริงตัน () เป็นสโมสรฟุตบอลอาชีพในอังกฤษ ตั้งอยู่ที่เมืองแดร์ริงตัน เทศมณฑลเดอรัม ปัจจุบันอยู่ในเนชันนัลลีกนอร์ท และลงเล่นสนามเหย้าที่แบล็กเวลเมโดว์ สโมสรก่อตั้งในปี ค.ศ. 1883 และใช้สนามเหย้าแห่งแรกคือฟีตแฮม โดยเริ่มแรก สโมสรลงเล่นในลีกระดับภูมิภาค และเป็นหนึ่งในสมาชิกก่อตั้งนอร์เทิร์นลีกเมื่อ ค.ศ. 1889 พวกเขาเข้าร่วมฟุตบอลลีกเป็นครั้งแรก เมื่อเทิร์ดดิวิชันนอร์ทก่อตั้งใน ค.ศ. 1921 สโมสรชนะเลิศเทิร์ดดิวิชันนอร์ทในปี ค.ศ. 1925 และจบอันดับที่ 15 ในเซคกันด์ดิวิชัน ค.ศ. 1926 ซึ่งเป็นอันดับที่สูงที่สุดในประวัติศาสตร์สโมสร หลังจากนั้นสโมสรก็อยู่ในลีกระดับล่างมาโดยตลอด สโมสรชนะเลิศเทิร์ดดิวิชันนอร์ทคัพใน ค.ศ. 1934 นับเป็นเกียรติประวัติแรกกับฟุตบอลถ้วย สโมสรเคยเข้าถึงรอบ 16 ทีมสุดท้ายในเอฟเอคัพ 2 ครั้ง และรอบก่อนรองชนะเลิศของฟุตบอลลีกคัพ 1 ครั้ง (ค.ศ. 1968) ต่อมาช่วงต้นคริสต์ทศวรรษ 1990 สโมสรชนะเลิศคอนเฟอเรนซ์เนชันนัลใน ค.ศ. 1990 และโฟร์ทดิวิชันใน ค.ศ. 1991 และในปี ค.ศ. 2011 พวกเขาคว้าแชมป์เอฟเอโทรฟี ด้วยการเอาชนะแมนส์ฟีลด์ทาวน์ 1–0 ณ สนามกีฬาเวมบลีย์ สีประจำสโมสรคือสีดำและขาว ซึ่งเป็นสีเสื้อเหย้าของสโมสร กางเกงใช้สีดำ ส่วนถุงเท้าใช้ลายขาว-ดำ ตราสโมสรที่รูปหัวรถจักรไอน้ำ สื่อถึงประวัติศาสตร์ของรถไฟที่เกี่ยวข้องกับเมือง คู่ปรับที่สำคัญของแดร์ริงตันคือ สโมสรฟุตบอลฮาร์เทิลพูลยูไนเต็ดเกียรติประวัติ เกียรติประวัติ. เกียรติประวัตินับตั้งแต่ก่อตั้งสโมสรในปี ค.ศ. 1883 มีดังนี้ลีกลีก. - ฟุตบอลลีกเทิร์ดดิวิชันนอร์ท- ชนะเลิศ: 1924–25 - รองชนะเลิศ: 1921–22 - ฟุตบอลลีกโฟร์ทดิวิชัน- ชนะเลิศ: 1990–91 - รองชนะเลิศ: 1965–66 - ฟุตบอลคอนเฟอเรนซ์- ชนะเลิศ: 1989–90 - นอร์เทิร์นพรีเมียร์ลีกพรีเมียร์ดิวิชัน- ชนะเลิศ: 2015–16 - นอร์เทิร์นพรีเมียร์ลีกดิวิชันวันนอร์ท- รองชนะเลิศ / ชนะเลิศเพลย์ออฟ: 2014–15 - รองชนะเลิศ: 2013–14 - นอร์เทิร์นลีก- ชนะเลิศ: 1895–96, 1899–1900, 2012–13 - รองชนะเลิศ: 1896–97, 1898–99 - นอร์ทอีสเทิร์นลีก- ชนะเลิศ: 1912–13, 1920–21 - รองชนะเลิศ: 1919–20ถ้วยถ้วย. - เอฟเอโทรฟี- ชนะเลิศ: 2010–11 - ฟุตบอลลีกเทิร์ดดิวิชันนอร์ทคัพ- ชนะเลิศ: 1933–34 - รองชนะเลิศ: 1935–36 - Durham Challenge Cup- ชนะเลิศ: 1884–85, 1890–91, 1892–93, 1896–97, 1919–20, 1999–2000</doc>
