<doc id="27773" url="https://th.wikipedia.org/wiki?curid=27773" title="วินโดวส์มี">วินโดวส์มี วินโดวส์มี (, ชื่อรหัส: Millennium) หรือ Windows Millennium Edition เป็นระบบปฏิบัติการกูอี้ 16/32-บิต ออกแบบสำหรับผู้ใช้ทั่วไปซึ่งเป็นรุ่นต่อจากวินโดวส์ 98 พัฒนาโดยไมโครซอฟท์ และวางจำหน่ายวันที่ 14 กันยายน พ.ศ. 2543 (ค.ศ. 2000)ภาพรวม ภาพรวม. วินโดวส์มี มีกลุ่มเป้าหมายเป็นผู้ใช้ตามบ้านทั่วไปต่างจากวินโดวส์ 2000 ที่มีกลุ่มเป้าหมายเป็นธุรกิจ องค์กร ซึ่งได้วางจำหน่ายหลายเดือนก่อนหน้าวินโดวส์มี แม้ว่าวินโดวส์มีนั้นออกตามหลังวินโดวส์ 2000 แต่กลับเป็นรุ่นที่ต่อช่วงจากวินโดวส์ 95 และวินโดวส์ 98 ซึ่งวินโดวส์มีไม่ได้มีสายจากเอ็นทีเหมือนอย่างในวินโดวส์ 2000 หรือวินโดวส์เอกซ์พีที่แทนที่วินโดวส์มีในปีถัดมา วินโดวส์มี มาพร้อมกับอินเทอร์เน็ตเอกซ์พลอเรอร์ 5.5 Windows Media Player 7 และ Windows Movie Maker รุ่นแรกสำหรับการตัดต่อภาพยนตร์อย่างง่าย นอกจากนั้นไมโครซอฟท์ยังทำการอัปเดตส่วนติดต่อกับผู้ใช้แบบกราฟิก โดยได้รวมความสามารถที่เพิ่มในวินโดวส์ 2000 มาพร้อมกับวินโดวส์มี วินโดวส์มีนั้นได้ปิดการเข้าถึงดอสแบบภาวะจริง (real mode) เพื่อให้ระบบบูตเร็วขึ้น แต่ส่งผลให้โปรแกรมที่พัฒนาบนดอสบางโปรแกรมที่เข้าถึงดอสแบบภาวะจริงนั้นไม่สามารถทำงานบนวินโดวส์มีได้ ซึ่งทำให้เกิดข้อวิพากษ์วิจารณ์ขึ้นในส่วนนี้ ซึ่งความจริงแล้วโปรแกรมที่ได้รับผลกระทบนั้นส่วนใหญ่เป็นโปรแกรมบริหารจัดการดิสก์ความสามารถใหม่ความสามารถใหม่. - System Restore โดยมีจุดประสงค์เพื่อให้การแก้ไขปัญหา และย้อนกลับระบบไปเวลาก่อนหน้าที่จะมีปัญหานั้นง่ายขึ้น ซึ่งสำหรับกรณีที่ติดตั้งไดรเวอร์ หรือแอปพลิเคชัน แล้วมีปัญหา สามารถใช้ System Restore เพื่อย้อนไปเวลาก่อนหน้านี้ที่ยังไม่มีปัญหา System Restore ทำงานด้วยการตรวจสอบการเปลี่ยนแปลงของไฟล์ระบบปฏิบัติการ โปรแกรมและ [[แต่ไม่รวมถึงเอกสารข้อมูลอย่างที่เก็บไว้ใน My Documents จึงไม่ควรเข้าใจผิดว่าเป็นโปรแกรมสำรองข้อมูล - [[Universal Plug and Play]] หรือย่อว่า UPnP ซึ่งวินโดวส์มี เป็นระบบปฏิบัติการรุ่นแรกที่รองรับเทคโนโลยีนี้ - Windows Image Acquisition (WIA) ซึ่งเป็น [[API]] มาตรฐานสำหรับการติดต่อกับอุปกรณ์ภาพอื่นๆที่เกี่ยวข้องเช่นกล้องดิจิทัล พรินเตอร์ สแกนเนอร์ ได้อย่างง่ายดายขึ้น - Automatic Updates ซึ่งเป็นโปรแกรมที่ทำการดาวน์โหลดและติดตั้งวินโดวส์อัปเดตที่สำคัญจากวินโดวส์อัปเดตเว็บไซต์ โดยค่าแรกเริ่มนั้นทำการตรวจสอบอัปเดตใหม่ทุกๆ 24 ชั่วโมง - System File Protection เป็นความสามารถที่มาพร้อมกับวินโดวส์ 2000 ในชื่อ Windows File Protection โดยพัฒนาขึ้นจาก System File Checker เดิมในวินโดวส์ 98 โดยมีเป้าหมายตรวจสอบไฟล์ระบบจากการเปลี่ยนแปลง หรือเสียหายอย่างอัตโนมัติ โดยหากพบว่าไฟล์อยู่ในกรณีดังกล่าว วินโดวส์จะทำการแทนที่ไฟล์นั้นด้วยไฟล์ต้นฉบับโดยอัตโนมัติ ซึ่งมีเป้าหมายเพื่อให้ระบบเสถียรขึ้นกว่าเดิม อย่างไรก็ตาม ความสามารถนี้ไม่ควรสับสนกับ System Restore ซึ่ง System Restore นั้นดูแลไฟล์กว้างขวางกว่าโดยบันทึกแบ่งเป็นจุดช่วงเวลา ต่างจากการทำงานของ System File Protection ที่คอยรักษาไฟล์ระบบสำคัญเท่านั้น และทำโดยอัตโนมัติความต้องการของระบบความต้องการของระบบ. - ความต้องการขั้นต่ำคือ[[ซีพียู]] 150 Mhz เนื้อที่ว่างบน[[ฮาร์ดดิสก์]] 320 MB และ[[แรม]]อย่างน้อย 32 MB - ความต้องการที่แนะนำคือ[[ซีพียู]] 300 Mhz และแรมอย่างน้อย 96 MB</doc>
