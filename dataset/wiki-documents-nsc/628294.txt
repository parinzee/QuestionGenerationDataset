<doc id="628294" url="https://th.wikipedia.org/wiki?curid=628294" title="เคียงนัมฮานอยแลนด์มาร์กทาวเวอร์">เคียงนัมฮานอยแลนด์มาร์กทาวเวอร์ เคียงนัมฮานอยแลนด์มาร์กทาวเวอร์ ( คือตึกระฟ้าแห่งหนึ่งบนถนน Pham Hung เขต Từ Liêm ฮานอย ประเทศเวียดนาม อาคารถูกจองสำหรับบริษัทขนาดใหญ่หลายแห่ง เพื่อที่จะก่อตั้งสำนักงานใหญ่ ได้แก่ บริษัทเคพีเอ็มจี, สแตนดาร์ดชาร์เตอร์ด, ไพรซ์วอเทอร์เฮาส์คูเปอส์, แอลจี อีเลคทรอนิคส์, และอื่นๆ ตัวอาคารประกอบด้วยอาคารสำนักงาน 72 ชั้น 1 หลัง ด้วยความสูง 350 เมตร และอาคารที่พักอาศัย 48 ชั้น 2 หลัง อาคารตั้งอยู่บนพื้นที่ 46,054 ตารางเมตร และมีพื้นที่ในแต่ละชั้นทั้งหมด 609,673 ตารางเมตร ซึ่งเป็นอาคารเดี่ยวที่มีพื้นที่ต่อชั้นใหญ่ที่สุดเป็นอันดับที่ 5 ของโลก นักลงทุน ผู้บริหาร และผู้ดำเนินการอาคารแห่งนี้คือ บริษัทที่มีฐานอยู่ในเกาหลีใต้นามว่า "เคียงนัม เอ็นเตอร์ไพรส์ จำกัด" งบลงทุนสำหรับอาคารนี้อยู่ที่ประมาณ 1.05 พันล้านดอลล่าร์สหรัฐ ซึ่งเป็นตึกที่สูงที่สุดอันดับที่ 37 ของโลก และสูงที่สุดในคาบสมุทรอินโดจีน ตึกที่สูงอันดับ 2 ของเวียดนามคือ ไบเทกซ์โกไฟแนนเชียลทาวเวอร์ ในนครโฮจิมินห์</doc>
