<doc id="336890" url="https://th.wikipedia.org/wiki?curid=336890" title="พระพุทธสุรินทรมงคล">พระพุทธสุรินทรมงคล พระพุทธสุรินทรมงคล เป็นพระพุทธรูปปางประทานพร ตั้งอยู่ในวนอุทยานพนมสวาย เขาชาย จังหวัดสุรินทร์ หันพระพักตร์ไปทางทิศตะวันออก มีหน้าตักกว้าง 15 เมตร สูง 25 เมตร ชื่อพระพุทธรูปนี้พระบาทสมเด็จพระปรมินทรมหาภูมิพลอดุลยเดชพระราชทานไว้ประวัติ ประวัติ. ใน พ.ศ. 2518 พลตำตรวจตรีวิเชียร ศรีมันตร ผู้ว่าราชการจังหวัดสุรินทร์ จัดสร้างพระกริ่งสุรินทร์ให้เช่า เพื่อนำเงินมาสร้างพระพทธรูปองค์ใหญ่ประดิษฐานไว้บนวนอุทยานพนมสวาย โดยให้พุทธสมาคมจังหวัดสุรินทร์รับผิดชอบดำเนินการ โครงการสร้างพระพุทธรูปองค์ใหญ่เริ่มในวันที่ วันที่ 3 กุมภาพันธ์ พ.ศ. 2518 แลัวเสร็จในวันที่ 30 มกราคม พ.ศ. 2520 ครั้น พ.ศ. 2523 ผู้ว่าราชการจังหวัดสุรินทร์ได้ขอพระราชทานชื่อพระพุทธรูปจากพระบาทสมเด็จพระปรมินทรมหาภูมิพลอดุลยเดช จึงพระราชทานว่า "พระพุทธสุรินทรมงคล" ต่อมาใน พ.ศ. 2527 มีพิธีเบิกพระเนตรพระพุทธสุรินทรมงคล และอัญเชิญพระบรมสารีริกธาตุไปบรรจุไว้ ณ พระนาภีบันไดระฆังพันใบ บันไดระฆังพันใบ. บันไดระฆังพันใบ เป็นบันไดขึ้นสู่พระพุทธสุรินทรมงคล สร้างขึ้นเมื่อวันที่ 5 ธันวาคม พ.ศ. 2550 ตามโครงการ "ส่งเสริมการท่องเที่ยวเชิงพุทธเฉลิมพระเกียรติ 80 พรรษา วันที่ 5 ธันวาคม พ.ศ. 2550" พูนศักดิ์ ประณุทนรพาล ผู้ว่าราชการจังหวัดสุรินทร์ และคณะสงฆ์จังหวัดสุรินทร์ ร่วมกันจัดหาระฆัง 1,080 ใบจากวัดทั้งหมดในจังหวัดสุรินทร์ 1,070 วัด และวัดสำคัญในกรุงเทพมหานคร อีก 10 วัด มาติดตั้ง จึงเป็นที่มาของชื่อบันได</doc>
