<doc id="477620" url="https://th.wikipedia.org/wiki?curid=477620" title="ตัวร้ายที่มีพลังพิเศษ">ตัวร้ายที่มีพลังพิเศษ ตัวร้ายที่มีพลังพิเศษ () เป็นตัวละครตัวร้ายรูปแบบหนึ่ง มักพบได้ในหนังสือการ์ตูน ภาพยนตร์แอกชัน หรือนิยายวิทยาศาสตร์บางประเภท คำภาษาอังกฤษใช้ supervillain บางครั้งใช้เพื่อให้เป็นไปในทางเดียวกันกับคำว่า superhero (ยอดมนุษย์) โดยให้มีตัวร้ายที่มีพลังพิเศษ เพื่อให้เป็นคู่ต่อสู้ที่สมน้ำสมเนื้อกับตัวเอกที่มีพลังพิเศษหรือยอดมนุษย์ โดยพลังพิเศษนี้อาจเป็นพลังทางกาย เวทมนตร์ ต่างดาว วิทยาศาสตร์ นอกจากนี้มักจะมีความเฉลียวฉลาด ทำให้สามารถวางแผนการซับซ้อน หรือสร้างเครื่องมือที่มีความสามารถพิเศษ เพื่อต่อสู้กับตัวเอกและบรรลุเป้าหมายของตัวเองให้ได้ ตัวร้ายที่มีพลังพิเศษจำนวนหนึ่งมีลักษณะที่เป็นไปตามลักษณะเฉพาะของตัวละครจริงที่เป็นทรราชย์ เจ้าพ่อ ผู้ก่อการร้าย บ่อยครั้งมักมีเป้าหมายครองโลกตัวอย่าง ตัวอย่าง. ตัวร้ายที่มีพลังพิเศษในหนังสือการ์ตูนอเมริกาที่เป็นที่รู้จัก เช่น โจ๊กเกอร์, เล็กซ์ ลูเธอร์, ซิเนสโตร, กรีนกอบลิน, ดอกเตอร์ดูม, สแกร์โครว, ริดเดลอร์, ทูเฟซ, เดอะเพนกวิน, ดอกเตอร์ออกโทปุส, เวนอม และ คาร์เนจ ตัวละครเหล่านี้ปรากฏในภาพยนตร์ที่ดัดแปลงจากหนังสือการ์ตูนหลายเรื่อง นอกจากนี้ยังมีตัวร้ายหญิงที่มีพลังพิเศษ (supervillainesses) เช่น แคทวูแมน, ฮาร์ลีย์ ควินน์, ชีตาห์ และเซอร์ซี เป็นต้น ตัวร้ายที่มีพลังพิเศษในสื่ออื่นที่ไม่ใช่หนังสือการ์ตูนเช่น Ernst Stavro Blofeld จากเรื่องชุดเจมส์ บอนด์, ดาร์ธ เวเดอร์จากสตาร์ วอร์ส, เดอะ มาสเตอร์ จากเรื่องชุด ดอกเตอร์ฮู, ลอร์ดโวลเดอมอร์ จากเรื่องชุด แฮร์รี่ พอตเตอร์, ศาสตราจารย์มอริอาร์ตีจาก เชอร์ล็อก โฮมส์ และฟรีเซอร์จาก ดราก้อนบอล เป็นต้น</doc>
