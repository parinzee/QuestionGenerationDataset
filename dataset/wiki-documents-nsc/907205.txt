<doc id="907205" url="https://th.wikipedia.org/wiki?curid=907205" title="สมาคมกีฬาอีสปอร์ตแห่งประเทศไทย">สมาคมกีฬาอีสปอร์ตแห่งประเทศไทย สมาคมกีฬาอีสปอร์ตแห่งประเทศไทย () เป็นองค์กรกีฬาระดับชาติซึ่งมีทำหน้าที่กำกับดูแลอีสปอร์ตในประเทศไทย และเป็นสมาชิกของสมาพันธ์อีสปอร์ตเอเชีย และสหพันธ์อีสปอร์ตนานาชาติ มีหน้าที่รับผิดชอบในการจัดการแข่งขันกีฬาอีสปอร์ตภายในประเทศประวัติ ประวัติ. สมาคมกีฬาอีสปอร์ตจดทะเบียนก่อตั้งเมื่อปี พ.ศ. 2556 ในชื่อ สมาคมไทยอีสปอร์ต ซึ่งในขณะนั้นอีสปอร์ตยังไม่ถูกบรรจุเป็นชนิดกีฬาจากการกีฬาแห่งประเทศไทย และได้เข้าร่วมเป็นสมาชิกสหพันธ์อีสปอร์ตนานาชาติในปีเดียวกัน หลังจากนั้นได้มีการส่งนักกีฬาอีสปอร์ตเข้าร่วมการแข่งขันระดับนานาชาติทุกปี พร้อมกับการผลักดันให้อีสปอร์ตถูกบรรจุเป็นชนิดกีฬาเป็นต้นมา จนในวันที่ 27 กรกฎาคม พ.ศ. 2560 ที่ประชุมคณะกรรมการการกีฬาแห่งประเทศไทยได้เห็นชอบให้อีสปอร์ตเป็นชนิดกีฬา ที่สามารถจดทะเบียนจัดตั้งเป็นสมาคมกีฬาในประเทศไทยได้ และได้รับการลงนามอนุมัติอย่างเป็นทางการจากรัฐมนตรีว่าการกระทรวงการท่องเที่ยวและกีฬาในวันที่ 17 ตุลาคม พร้อมทั้งเปลี่ยนชื่อเป็น สมาคมกีฬาอีสปอร์ตแห่งประเทศไทย ซึ่งได้เปิดตัวอย่างเป็นทางการเมื่อวันที่ 21 ธันวาคมในปีเดียวกัน</doc>
