<doc id="336404" url="https://th.wikipedia.org/wiki?curid=336404" title="ชล วจนานนท์">ชล วจนานนท์ ชล วจนานนท์ (ชื่อเล่น: ชลลี่; เกิด: 16 กันยายน พ.ศ. 2528) เป็นผู้ประกาศข่าว นักแสดง, นางแบบ, พิธีกร และวีเจชาวไทย มีบทบาทการแสดงและถ่ายแบบ ปัจจุบันเธอเป็นผู้ประกาศข่าวและผู้ดำเนินรายการ TNN Asean Business ทางช่อง TNN24 ปัจจุบันชลลี่สมรสกับทิน โชคกมลกิจ ตั้งแต่เมื่อปลายปี พ.ศ. 2559 และจัดพิธีฉลองมงคลสมรสเมื่อวันที่ 1 เมษายน พ.ศ. 2560ประวัติ ประวัติ. ชล วจนานนท์ เกิดที่กรุงเทพมหานคร เข้ารับการศึกษาระดับอนุบาลจากโรงเรียนปรางทิพย์, ระดับประถมศึกษาและมัธยมศึกษาตอนต้นจากโรงเรียนวัฒนาวิทยาลัย, ระดับมัธยมศึกษาตอนปลายโรงเรียนอัสสัมชัญคอนแวนต์, ระดัมอุดมศึกษาปริญญาตรี คณะนิเทศศาสตร์ สาขาโฆษณา จุฬาลงกรณ์มหาวิทยาลัย เกียรตินิยมอันดับ 2 และปริญญาโท สาขาการสื่อสารมัลติมีเดีย มหาวิทยาลัยแอคาดีมีออฟอาร์ต (Academy of Art University) สหรัฐอเมริกา ชลเข้าสู่วงการบันเทิงจากการเป็นวีเจที่สยามสแควร์เซ็นเตอร์พอยต์ ที่เธอมองว่าเป็นงานอดิเรกที่มีรายได้ดีทั้งยังปูทางสู่การเป็นดารา หลังจากนั้นเป็นต้นมา เธอก็ถ่ายแบบลงนิตยสาร รับงานพิธีกรรายการคลับเอกซ์ (Club X) ที่ออกอากาศทางไทยทีวีสีช่อง 3 และได้ผันตัวเป็นนักแสดงในปี พ.ศ. 2550 กับภาพยนตร์เรื่องแรกคือ สวยลากไส้ ตามด้วย สี่แพร่ง ตอนยันต์สั่งตาย ในปีถัดมา ต่อมาเธอได้ร่วมแสดงละครเรื่องแรกคือ "รักนี้...เคียงตะวัน" ในสามปีแรกบนเส้นทางบันเทิง เธอโหมงานหนักไปพร้อม ๆ กับเข้าศึกษาที่จุฬาลงกรณ์มหาวิทยาลัยด้วย ภายหลังในปี พ.ศ. 2552 เธอได้พักงานจากวงการบันเทิงเพื่อศึกษาต่อยังต่างประเทศ ตามความประสงค์ของมารดา จนสำเร็จการศึกษาปริญญาโท สาขาการสื่อสารมัลติมีเดีย มหาวิทยาลัยแอคาดีมีออฟอาร์ต (Academy of Art University) สหรัฐอเมริกา เมื่อปี พ.ศ. 2554 และกลับมารับงานในวงการอีกครั้งในปี พ.ศ. 2556 โดยร่วมแสดงละครเรื่อง มณีสวาท รับบท "ฟีบี้" ที่สร้างชื่อเสียงให้เธอในบทนางร้าย ปีเดียวกันนั้นเธอก็รับงานถ่ายแบบลงนิตยสารด้วย ชลกล่าวว่าเธอชอบทั้งงานแสดงและพิธีกร ส่วนถ่ายแบบลงนิตยสารนั้นเธอว่าจะถ่ายเพียงปีละเล่ม ปัจจุบันชลเป็นผู้ประกาศข่าวทางช่องทีเอ็นเอ็น 24 และมีธุรกิจส่วนตัวด้วย ชลสมรสกับทิน โชคกมลกิจตั้งแต่เมื่อปลายปี พ.ศ. 2559 และจัดพิธีฉลองมงคลสมรสเมื่อวันที่ 1 เมษายน พ.ศ. 2560ผลงานการแสดงละครโทรทัศน์ซิทคอมภาพยนตร์พิธีกรผลงานการแสดง. พิธีกร. - รายการ Club X ทางช่อง 3 - รายการ Modern Variety ทางช่อง 5 - รายการ My Play Lady ทางช่อง Play Channel แกรมมี่ - รายการ Like Story ทางช่อง Green Channel แกรมมี่ - รายการ Boarding Pass ทางช่อง Travel Channel Thailand - รายการ ขยายข่าว ช่วง ขยายข่าว Around The World ทางช่อง TNN24 - รายการ ส้มเปรี้ยว ทางช่อง TNN24 - รายการ รอบเมืองไทยวาไรตี้ ทางช่อง TNN24 - รายการ TNN บันเทิง ทางช่อง TNN24 - รายการ TNN Arts News ทางช่อง TNN24 - รายการ TNN Asean Business ทางช่อง TNN24มิวสิกวีดีโอมิวสิกวีดีโอ. - ฉันขอโทษ - เอก สุระเชษฐ์ - โทรหากันหน่อย - สุนทรี - ฝากบอกเธอ - Ster - สักเท่าไร - ตู่ ภพธร - บอย พีชเมกกเกอร์อื่น ๆอื่น ๆ. - ดีเจ รายการ Connect ประเทศไทย ทาง วิทยุครอบครัวข่าว ส.ทร. FM 106 MHz - วีเจ ที่ Smile TV Networks</doc>
