<doc id="330267" url="https://th.wikipedia.org/wiki?curid=330267" title="พงษ์เทพ เทศประทีป">พงษ์เทพ เทศประทีป พลเอก พงษ์เทพ เทศประทีป อดีตเลขาธิการนายกรัฐมนตรี (พลเอกสุรยุทธ์ จุลานนท์) และอดีตเสนาธิการทหารบกประวัติ ประวัติ. พลเอกพงษ์เทพ เทศประทีป เกิดเมื่อวันที่ 1 ธันวาคม พ.ศ. 2487 ที่จังหวัดพระนครศรีอยุธยา สำเร็จการศึกษาจากโรงเรียนเตรียมทหาร ในปี พ.ศ. 2506 โรงเรียนนายร้อยพระจุลจอมเกล้า ในปี พ.ศ. 2511 นอกจากนั้นยังสำเร็จการศึกษาหลักสูตรจากโรงเรียนเสนาธิการทหารบก โรงเรียนเสนาธิการทหารบกสหรัฐอเมริกา และวิทยาลัยป้องกันราชอาณาจักร (วปอ.) พลเอกพงษ์เทพ เทศประทีป เคยดำรงตำแหน่งสำคัญในราชการทหารสังกัดกรมทหารราบที่ 3 อาทิ เสนาธิการกรมทหารราบที่ 3 ผู้บังคับกองพันทหารราบที่ 1 ในพระองค์ฯ กรมทหารราบที่ 3 และรองผู้บังคับการกรมทหารราบที่ 3 (พ.ศ. 2530-2531) ต่อมาได้ดำรงตำแหน่งเจ้ากรมยุทธการทหารบก ในปี พ.ศ. 2541 เจ้ากรมกิจการพลเรือนทหาร กองบัญชาการทหารสูงสุด ในปี พ.ศ. 2542 และตำแหน่งสูงสุด คือ เสนาธิการทหารบก ในปี พ.ศ. 2546-2548 จากนั้นในปี พ.ศ. 2549 ได้รับแต่งตั้งเป็นเลขาธิการนายกรัฐมนตรี (พลเอกสุรยุทธ์ จุลานนท์) ในรัฐบาลที่จัดตั้งขึ้นหลังการรัฐประหาร พ.ศ. 2549เครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญรามมาลาเข็มกล้ากลางสมร (ร.ม.ก.) - เหรียญกล้าหาญ ( ร.ก.) - เหรียญชัยสมรภูมิ เวียดนาม (ช.ส.) - เหรียญพิทักษ์เสรีชน ชั้นที่ 1 (ร.ส.ช.) - เหรียญราชการชายแดน (ช.ด.) - เหรียญจักรมาลา (ร.จ.ม.) - เหรียญรัตนาภรณ์ รัชกาลที่ 9 ชั้น 4</doc>
