<doc id="245096" url="https://th.wikipedia.org/wiki?curid=245096" title="อลิสา อินทุสมิต">อลิสา อินทุสมิต ชัชชญา เกวสต้า รามอส เป็นที่รู้จักในชื่อ อลิสา อินทุสมิต (ชื่อเล่น: ยู่ยี่) เกิดเมื่อวันที่ 10 สิงหาคม พ.ศ. 2516 เป็นอดีตนางแบบ นักแสดง นักร้อง ชาวไทย โด่งดังจากการถ่ายแบบชุดว่ายน้ำ ตามหน้านิตยสารต่างๆ ต่อมาจึงมีผลงานโฆษณาเนสกาแฟเชค มีผลงานแสดงภาพยนตร์ ละคร ถ่ายแบบ งานพิธีกรรายการ และมีผลงานเพลง โดยออกอัลบั้มที่ชื่อ ยังไงก็ไม่เรียบ กับค่ายแกรมมี่ มีเพลงดังอย่าง "จงเป็นสุข เป็นสุขเถิด" แล้วหายหน้าไปจากวงการบันเทิง ชีวิตส่วนตัว สมรสกับ แฟรงก์ ฟรานซิสโก เกวสต้า ชาวสเปนมีอาชีพเป็นพิธีกรรายการโทรทัศน์และครูสอนเทนนิสให้กับเยาวชน และมีบุตรด้วยกันสามคน ยู่ยี่ตกเป็นข่าวลือว่าเข้าไปพัวพันกับการค้ายาเสพติดและป่วยเป็นโรคร้าย ด้วยร่างกายซูบผอมจนผิดหูผิดตา แต่หลังจากข่าวไม่ทันครบสองเดือน ก็ออกมายอมรับว่าหย่าขาดกับสามีเรียบร้อยแล้ว เนื่องจากทะเลาะกัน ครอบครัวไม่ราบรื่น และอยากกลับเข้ามาทำงานในวงการบันเทิง ต่อมาวันที่ 12 พฤศจิกายน พ.ศ. 2555 ถูกจับกุมที่สนามบินดอนเมืองขณะพกพาโคเคนขนาด 5 มิลลิกรัมเข้าประเทศ ถูกแจ้งข้อหามียาเสพติดให้โทษประเภท 1 (โคเคน) ไว้ในครอบครองเพื่อเสพ และให้การรับสารภาพต่อมาในวันที่ 12 มิถุนายน พ.ศ. 2557 ถูกศาลตัดสินให้จำคุก 15 ปี 3 เดือน โดยถูกนำตัวส่งเข้าเรือนจำทันที โดยทนายความถึงสองคนได้ลาออกจากการทำคดี ซึ่งอาจเกี่ยวพันกับผู้มีอิทธิพล ด้านบทบาทการแสดง เริ่มแสดงภาพยนตร์ไทยเรื่องแรก คือ ครั้งนี้โลกฉุดไม่อยู่ ได้รับรางวัลพระสุรัสวดี (ตุ๊กตาทอง) และ รางวัลชมรมวิจารณ์บันเทิง ในปี 2535 สาขาผู้แสดงสมทบหญิงยอดเยี่ยม และ เอ๋อเหรอ เป็นภาพยนตร์เรื่องล่าสุดที่แสดงผลงานภาพยนตร์ผลงาน. ภาพยนตร์. - ครั้งนี้โลกฉุดไม่อยู่ (2535) - มอแกน 99 1/2 ก็ถึงได้ (2535) - จะใหญ่จะย่อก็พ่อเรา (2535) - หยุดไม่ได้ถ้าหัวใจจะซิ่ง (2538) - เอ๋อเหรอ (2548) ... แฮ๋วรายการรายการ. - music special ช่อง 3 (2531-2535) - แบง แบงอัลบั้มเพลงอัลบั้มเพลง. - ยังไงก็ไม่เรียบ (2537) - ไม่รู้สาเหตุ แต่ยู่ยี่เรียกว่า "เอ๋ง" (2539)โฆษณาโฆษณา. - แป้งหอมเลอเวีย - แชมพูซันซิล - เนสกาแฟเชคละครโทรทัศน์ละครโทรทัศน์. - ทางโค้ง (2535) - เลือดเข้าตา (2538) - ชุมทางเขาชุมทอง (2540) - ดั่งไฟใต้น้ำ (2542) - รักคุณเข้าแล้ว…อย่างกะทันหัน (2543) - 3 หนุ่ม 3 มุม (รับเชิญ) - นิยายรักนักศึกษา</doc>
