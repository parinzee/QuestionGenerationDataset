<doc id="9082" url="https://th.wikipedia.org/wiki?curid=9082" title="ธนินท์ เจียรวนนท์">ธนินท์ เจียรวนนท์ ธนินท์ เจียรวนนท์ เป็นประธานอาวุโส เครือเจริญโภคภัณฑ์ และมหาเศรษฐีอันดับที่ 1 ของประเทศไทยจากการจัดอันดับของนิตยสารฟอร์บ โดยข้อมูลกุมภาพันธ์ ปี 2018 มีทรัพย์สิน 9.377 แสนล้านบาท ติดอันดับ 95 ของโลกประวัติ ประวัติ. ธนินท์ เจียรวนนท์ เกิดเมื่อวันที่ 19 เมษายน พ.ศ. 2482 ที่ย่านเยาวราช กรุงเทพมหานคร (ชื่อภาษาจีน ก๊กมิ้น) เป็นบุตรชายคนที่ 5 ในบรรดาบุตรทั้ง 5 คนของ นายเอ็กชอ แซ่เจี๋ย ชาวจีนแต้จิ๋วอพยพ นายธนินท์เริ่มทำงานเป็นครั้งแรกที่ร้านเจริญโภคภัณฑ์ เมื่ออายุได้ 19 ปี หลังจากสำเร็จการศึกษาด้านพาณิชยกรรมที่ฮ่องกง โดยทำงานในตำแหน่งแคชเชียร์ ธนินท์ เจียรวนนท์ เข้ารับการศึกษาชั้นประถมที่โรงเรียนสารสิทธิ์พิทยาลัย อำเภอบ้านโป่ง จังหวัดราชบุรี จนจบการศึกษาในปี พ.ศ. 2492 และได้ไปศึกษาชั้นมัธยมจนจบในปี พ.ศ. 2494 จากโรงเรียนซัวเถา ประเทศจีน และอุดมศึกษาในปี พ.ศ. 2499 จากสถาบันศึกษาฮ่องกงวิทยาลัย รวมทั้งผ่านการศึกษาอบรมจากวิทยาลัยป้องกันราชอาณาจักร หลักสูตรภาครัฐร่วมเอกชน รุ่นที่ 1 ปี พ.ศ. 2532 ต่อมาได้โยกย้ายไปทำงานที่สหพันธ์สหกรณ์ค้าไข่แห่งประเทศไทย และบริษัท สหสามัคคีค้าสัตว์ จำกัด ตามลำดับ กระทั่งเมื่ออายุ 25 ปี ได้กลับมาทำงานอีกครั้งที่เจริญโภคภัณฑ์ ปัจจุบันเป็นผู้บริหารระดับสูงของเครือเจริญโภคภัณฑ์ รับผิดชอบบริหารงานในตำแหน่งประธานอาวุโส เครือเจริญโภคภัณฑ์ มีชื่อเสียงเป็นที่รู้จักดีว่าเป็นบริษัทผลิตและจำหน่ายอาหารสัตว์ที่ใหญ่ที่สุดในโลก มีกลุ่มธุรกิจในเครือฯรวม 13 กลุ่มธุรกิจ ประกอบด้วย กลุ่มธุรกิจเกษตรอุตสาหกรรมและอาหาร, กลุ่มธุรกิจเมล็ดพันธุ์ ปุ๋ยและเคมีเกษตร, กลุ่มธุรกิจการค้าระหว่างประเทศ, กลุ่มธุรกิจพืชครบวงจร, กลุ่มธุรกิจอาหารสัตว์เลี้ยง, กลุ่มธุรกิจการค้าวัตถุดิบอาหารสัตว์, กลุ่มธุรกิจการตลาดและการจัดจำหน่าย, กลุ่มธุรกิจโทรคมนาคม, กลุ่มธุรกิจพลาสติก, กลุ่มธุรกิจพัฒนาอสังหาริมทรัพย์, กลุ่มธุรกิจยานยนต์, กลุ่มธุรกิจเวชภัณฑ์ และกลุ่มธุรกิจการเงินและการธนาคารลำดับเศรษฐีของนายธนินท์ ลำดับเศรษฐีของนายธนินท์. ในปี พ.ศ. 2559 นายธนินท์ได้รับการจัดอันดับเป็นเศรษฐีอันดับ 171 ของโลก เป็นมหาเศรษฐีอันดับ 2 ของประเทศไทย- เศรษฐีของประเทศไทยอันดับ 3 ในปี พ.ศ. 2548 - เศรษฐีของประเทศไทยอันดับ 1 ในปี พ.ศ. 2553, 2554, 2555 - เศรษฐีของเอเชียตะวันออกเฉียงใต้ อันดับ 15 ในปี พ.ศ. 2547 - เศรษฐีของโลกอันดับ 351 ในปี พ.ศ. 2545 - เศรษฐีของโลกอันดับ 329 ในปี พ.ศ. 2546 - เศรษฐีของโลกอันดับ 342 ในปี พ.ศ. 2547 - เศรษฐีของโลกอันดับ 387 ในปี พ.ศ. 2548 - เศรษฐีของโลกอันดับ 390 ในปี พ.ศ. 2549 - เศรษฐีของโลกอันดับ 133 ในปี พ.ศ. 2555 โดยมีทรัพย์สินสุทธิคิดเป็นมูลค่าทั้งสิ้น 9,000 ล้านดอลลาร์สหรัฐ (ราว 280,000 ล้านบาท) - เศรษฐีของโลกอันดับ 81 ในปี พ.ศ. 2558ทฤษฎีสองสูง ทฤษฎีสองสูง. เป็นทฤษฎีที่นายธนินท์ได้นำมาเผยแพร่ในรายการ จับเข่าคุย ทางช่อง 3 เมื่อวันที่ 31 มีนาคม พ.ศ. 2551 และ 8 เมษายน พ.ศ. 2551 สรุปได้สั้น ๆ คือ ปล่อยให้ราคาสินค้าสูงขึ้น โดยเฉพาะสินค้าเกษตร แต่ก็ต้องปรับเงินเดือนขึ้นสูงตาม ให้มีความสมดุลกันชีวิตส่วนตัว ชีวิตส่วนตัว. ชีวิตส่วนตัวสมรสแล้วมีบุตรทั้งสิ้น 5 คน ชื่อคู่สมรส คุณหญิงเทวี (วัฒนลิขิต) เจียรวนนท์ มีบุตร-ธิดา 5 คน เป็นชาย 3 คน หญิง 2 คน ประกอบด้วย:1. นางวรรณี เจียรวนนท์ รอสส์ สมรสกับ มร.ไมเคิล รอสส์ 2. นายสุภกิต เจียรวนนท์ สมรสกับ นางมาริษา เจียรวนนท์ 3. นายณรงค์ เจียรวนนท์ 4. นายศุภชัย เจียรวนนท์ สมรสกับ นาง บุษดี มหพันธ์ 5. นางทิพาภรณ์ เจียรวนนท์ อริยวรารมย์ สมรสกับ ดร. ชวัลวัฒน์ อริยวรารมย์กรรมการต่าง ๆกรรมการต่าง ๆ. - กรรมการ และประธานกรรมการตัดสินการแข่งขัน Endless Cooking - อุปนายกกรรมการทุนธนชาต - กรรมการทุนธนชาต - กรรมการไทยออยล์ - อนุกรรมการบริหารอาคเนย์ประกันชีวิต - อุปนายกกรรมการอาคเนย์ประกันชีวิต - อุปนายกกรรมการธนาคารไทยธนาคาร - ประธานกรรมการธนาคารไทยธนาคาร - ประธานกรรมการ และประธานคณะผู้บริหารเครือเจริญโภคภัณฑ์ - ประธานกรรมการการ์ตูนเน็ตเวิร์ค ประเทศไทย - กรรมการผู้จัดการการ์ตูนเน็ตเวิร์ค ประเทศไทยปริญญากิตติมศักดิ์ปริญญากิตติมศักดิ์. - ปี 2529 ปริญญาเทคโนโลยีการเกษตรดุษฎีบัณฑิตกิตติมศักดิ์ สาขาบริหารธุรกิจการเกษตร สถาบันเทคโนโลยีการเกษตรแม่โจ้ เชียงใหม่ - ปี 2531 ปริญญาพาณิชยศาสตร์ดุษฎีบัณฑิตกิตติมศักดิ์ คณะพาณิชยศาสตร์และการบัญชี มหาวิทยาลัยธรรมศาสตร์ - ปี 2533 ปริญญาปรัชญาดุษฎีบัณฑิตกิตติมศักดิ์ สาขาเศรษฐศาสตร์ มหาวิทยาลัยรามคำแหง - ปี 2534 ปริญญาวิทยาศาสตรดุษฎีบัณฑิตกิตติมศักดิ์ (เกษตรศาสตร์) มหาวิทยาลัยเชียงใหม่ - ปี 2534 ปริญญาวิทยาศาสตรดุษฎีบัณฑิตกิตติมศักดิ์ สาขาการตลาด มหาวิทยาลัยเกษตรศาสตร์ประเทศจีน - ปี 2538 ปริญญาดุษฎีบัณฑิตกิตติมศักดิ์ สาขาบริหารธุรกิจ สถาบันบัณฑิตพัฒนบริหารศาสตร์ - ปี 2538 ปริญญาดุษฎีบัณฑิตกิตติมศักดิ์ สาขาการเกษตร มหาวิทยาลัยขอนแก่น - 21 กรกฎาคม 2543 ปริญญาวิทยาศาสตรดุษฎีบัณฑิตกิตติมศักดิ์ จากมหาวิทยาลัยเกษตรศาสตร์ - 18 กุมภาพันธ์ 2547 ปริญญาวิทยาศาสตร์ดุษฎีบัณฑิตกิตติมศักดิ์ สาขาเทคโนโลยีการเกษตร จากสถาบันราชภัฏจันทรเกษม - 2551 ปริญญาศิลปศาสตรดุษฎีบัณฑิตกิตติมศักดิ์ (บริหารธุรกิจ) จากมหาวิทยาลัยคริสเตียน - 22 ตุลาคม 2551 ปริญญาปรัชญาดุษฎีบัณฑิตกิตติมศักดิ์ จากสถาบันเทคโนโลยีพระจอมเกล้าเจ้าคุณทหารลาดกระบังเครื่องราชอิสริยาภรณ์</doc>
