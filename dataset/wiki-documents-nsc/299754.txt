<doc id="299754" url="https://th.wikipedia.org/wiki?curid=299754" title="บันทึกรักของพิมพ์ฉวี">บันทึกรักของพิมพ์ฉวี บันทึกรักของพิมพ์ฉวี เป็นภาพยนตร์ไทย 16 มม. สีธรรมชาติ (รุจิรา-มารศรี) พากย์ ออกฉายครั้งแรกเมื่อวันที่ 24 กุมภาพันธ์ พ.ศ. 2505 ที่ศาลาเฉลิมกรุง กำกับโดยศิริ ศิริจินดา นำแสดงโดยมิตร ชัยบัญชา, เพชรา เชาวราษฎร์และชฎาพร วชิระปราณี ถือเป็นภาพยนตร์ เรื่องแรกของ เพชรา เชาวราษฎร์ ที่รับบทเป็นพิมพ์ฉวี สาวชาวไร่ผู้มีหัวใจใสซื่อ ที่ทำทุกอย่างเพื่อส่งเสียแฟนหนุ่มจนจบการศึกษา แต่เมื่อกลับมาพบว่าเขากลับมาพร้อมกับผู้หญิงคนใหม่ เคยเป็นละครวิทยุคณะกันตนามาก่อน จากบทประพันธ์ของ ประดิษฐ์ กัลย์จาฤก ต่อมาในปี พ.ศ. 2524 เป็นละครโทรทัศน์ทางช่อง 7 มีนางเอกคือ อุทุมพร ศิลาพันธ์, ปรัชญา อัครพล บันทึกรักของพิมพ์ฉวี เป็นเรื่องราวของพิมพ์ฉวีหลงรักอาทร หนุ่มเจ้าเล่ห์อย่างหมดใจจนยอมพลีกายให้เขาจนตั้งท้อง แต่หารู้ไม่ว่าเจ้าหนุ่มหลอกให้พิมพ์ฉวีหลงรักทุ่มชีวิตทำงานส่งเขาไปเรียนต่อเมืองนอก ที่สุดอาทรก็ได้ไปสมใจทิ้งให้พิมพ์ฉวีอุ้มท้องรอ จนเธอตัดสินใจแต่งงานกับหนุ่มที่แอบชอบเพื่อรออาทรมารับรู้ความจริง ทว่าหนุ่มเจ้าเล่ห์กลับมาพร้อมคู่หมั้นสาวคนใหม่ ฝ่ายพิมพ์ฉวีที่สิ้นเนื้อประดาตัวจึงถูกถีบหัวส่ง ต้องเผชิญวิบากกรรมชีวิตถึงขั้นคิดฆ่าตัวตาย เป็นผลงานเรื่องแรกที่ทำให้เกิดคู่ขวัญที่ยิ่งใหญ่ของโลกภาพยนตร์ไทย มิตร – เพชรา ได้รับคัดเลือกขึ้นทะเบียนเป็น มรดกภาพยนตร์ของชาติ เนื่องในโอกาสวันอนุรักษ์หนังไทย เมื่อเดือนตุลาคม พ.ศ. 2555เรื่องย่อ เรื่องย่อ. พิมพ์ฉวี (เพชรา เชาวราษฎร์) สาวน้อยบ้านนา ที่หลงรักหนุ่มรูปงามอย่างหมดหัวใจ อาทร (มิตร ชัยบัญชา) ชายหนุ่มที่ใฝ่เรียนมีความทะเยอทะยานที่ปรับฐานะตนเอง เขามีความต้องการที่จะไปเรียนต่อต่างประเทศแต่ไม่มีทุนเรียน จึงหาหนทางที่จะไปเรียนต่อโดยรวบรัดให้พิมพ์ฉวีตกเป็นเมียเพื่อที่จะหลอกใช้ได้ง่ายขึ้นและทำได้สำเร็จ จนกระทั่งพิมพ์ฉวีตั้งท้องและหาทางออกให้ตัวเองไม่ได้จึงนำความไปปรึกษาพ่อของอาทร จึงได้แนะนำให้แต่งงานกับอีกหนึ่งชายหนุ่มที่แอบหลงรักพิมพ์ฉวี พิมพ์ฉวีตกลงแต่งและรอให้อาทร กลับจากนอกและจะได้เปิดเผยความจริง แต่เหตุการณ์กลับไม่เป็นเช่นนั้น อาทรกลับมาพร้อมคู่หมั้น เต็มดวง อาทรไม่ยอมรับในความเป็นพ่อของเด็กและบ่ายเบี่ยงต่อการเข้าหาพิมพ์ฉวี จนกระทั่ง พิมพ์ฉวี หมดเนื้อหมดตัวจากการส่งเสียให้อาทรได้เล่าเรียนจนนายทุนที่พิมพ์ฉวีกู้มาเข้ามายึดบ้าน ทำให้พิมพ์ฉวีตัดสินใจฆ่าตัวตาย แต่ได้รับความช่วยเหลือจากเศรษฐีคนหนึ่งที่มีใจเอื้อเฟื้อ ภายหลังคู่หมั้นอาทร รู้ความจริงว่าอาทรไม่ได้รวยจริงจึงหันมาสนใจหนุ่มเศรษฐี มาวันหนึ่งในงานเลี้ยงหนุ่มเศรษฐี ได้ประกาศให้ทุกคนได้รับรู้ว่าตนได้ซื้อบ้านให้หลังใหญ่ให้พิมพ์ฉวี ทำให้ทุกคนตกใจและคาดไม่ถึง ครั้งนี้ทำให้อาทรสำนึกผิดและละอาย แต่ได้รับการให้อภัยจากพิมพ์ฉวี จึงได้ครองรักกันตลอดไปนักแสดง</doc>
