<doc id="5137" url="https://th.wikipedia.org/wiki?curid=5137" title="แคลคูลัสเชิงประพจน์">แคลคูลัสเชิงประพจน์ แคลคูลัสเชิงประพจน์ คือระบบรูปนัยสำหรับการใช้เหตุผลแบบนิรนัย ที่มีหน่วยพื้นฐานคือตัวแปรเชิงประพจน์ (ซึ่งจะแตกต่างจากตรรกศาสตร์ภาคแสดงที่อาจมีการใช้ ตัวบ่งปริมาณ และมีหน่วยพื้นฐานคือฟังก์ชันเชิงประพจน์ และตรรกศาสตร์อัญรูปที่หน่วยพื้นฐานอาจไม่ใช่ประโยคระบุความจริง) ในที่นี้ แคลคูลัส คือระบบทางตรรกศาสตร์ที่ใช้สำหรับพิสูจน์ทั้งสูตร (นั่นคือทฤษฎีบทที่ได้จากระบบนั้น) และการอ้างเหตุผลที่สมเหตุสมผล แคลคูลัสคือเซตของสัจพจน์ (ที่อาจเป็นเซตว่างหรืออาจเป็นเซตอนันต์นับได้) และกฎการอนุมานสำหรับการสร้างการอนุมานที่สมเหตุสมผล ไวยากรณ์รูปนัย (หรือ วากยสัมพันธ์) จะนิยามนิพจน์และสูตรที่จัดดีแล้ว (well-formed formular หรือ wff) ของภาษาแบบเวียนเกิด นอกจากนี้จะต้องมีการระบุความหมาย (อรรถศาสตร์) ที่นิยามความจริงและค่าต่าง&nbsp;ๆ (หรือการตีความ) ทั้งหมดนี้ทำให้เราสามารถตัดสินได้ว่าสูตรที่จัดดีแล้วสูตรใดสมเหตุสมผล ในแคลคูลัสเชิงประพจน์นั้น ภาษาจะประกอบด้วยตัวแปรเชิงประพจน์ และตัวดำเนินการเชิงประโยค (หรือ ตัวเชื่อม) สูตรที่จัดดีแล้ว คือสูตรที่เป็นหน่วยพื้นฐาน หรือสูตรที่สร้างโดยใช้ตัวดำเนินการเชิงประโยค ต่อไปเราจะได้แสดงรูปแบบมาตรฐานของแคลคูลัสเชิงประพจน์อย่างคร่าว&nbsp;ๆ รูปแบบอื่น&nbsp;ๆ ที่แตกต่างไปจากนี้ก็ยังมีใช้อยู่ ข้อแตกต่างที่พบจะมีในส่วนของ (1) ภาษา (ตัวดำเนินการและตัวแปรใดบ้างที่จัดว่าเป็นส่วนของภาษา) (2) สัจพจน์ใดที่ใช้ และ (3) กฎการอนุมานที่ใช้ไวยากรณ์ ไวยากรณ์. ภาษาของแคลคูลัสเชิงประพจน์ประกอบด้วย:1. ตัวอักษรที่ใช้แทนตัวแปรเชิงประพจน์ ตัวอักษรเหล่านี้คือสูตรพื้นฐาน เรานิยมใช้ภาษาอังกฤษตัวใหญ่ 2. เครื่องหมายที่ใช้แทนตัวเชื่อมต่าง&nbsp;ๆ: ¬, &and;, &or;, &rarr;, &harr;. (เราสามารถลดจำนวนตัวดำเนินการลงจากนี้ได้ เนื่องจากนิพจน์ที่ใช้ตัวดำเนินการบางตัวสมมูลกับนิพจน์ที่ใช้ตัวดำเนินการอื่น&nbsp;ๆ เช่น P &rarr; Q สมมูลกับ &not; P &or; Q.) 3. เครื่องหมายวงเล็บเปิด และวงเล็บปิด: (, ) เซตของ wff ถูกนิยามแบบเวียนเกิด (เรียกซ้ำ) ด้วยกฎต่อไปนี้1. กรณีฐาน: ตัวอักษร (เช่น A, B, ฯลฯ) เป็น wff 2. อนุพากย์อุปนัยที่ 1: ถ้า &phi; เป็น wff, แล้ว ¬ &phi; เป็น wff 3. อนุพากย์อุปนัยที่ 2: ถ้า &phi; และ &psi; ต่างเป็น wff, แล้ว (&phi; &and; &psi;) , (&phi; &or; &psi;) , (&phi; &rarr; &psi;) , และ (&phi; &harr; &psi;) ล้วนเป็น wff 4. อนุพากย์แสดงการปิด: ไม่มีสิ่งอื่นที่เป็น wff การใช้กฎเหล่านี้ทำให้เราสร้าง wff ที่ซับซ้อนได้ เช่น1. โดยกฎที่ 1, A เป็น wff 2. โดยกฎที่ 2, ¬ A เป็น wff 3. โดยกฎที่ 1, B เป็น wff 4. โดยกฎที่ 3, ( ¬ A &or; B ) เป็น wffแคลคูลัสสัจพจน์กฎการอนุมานตัวอย่างความถูกต้องและความบริบูรณ์ของกฎแคลคูลัสอื่น&nbsp;ๆตัวอย่างบทพิสูจน์แคลคูลัสเชิงตรรกศาสตร์อื่น&nbsp;ๆ</doc>
