<doc id="43075" url="https://th.wikipedia.org/wiki?curid=43075" title="กระต่ายสีขาวตาฟ้า">กระต่ายสีขาวตาฟ้า กระต่ายสีขาวตาฟ้า ( หรือ BEW) คือ กระต่ายที่มีขนสีขาวปลอดทั้งตัว มีตาเป็นสีฟ้า เกิดจากยีนส์เวียนนาไวท์ (Vienna White) จัดว่าเป็นกระต่ายที่มีสีที่หายากสีหนึ่งลักษณะทางพันธุกรรม ลักษณะทางพันธุกรรม. กระต่ายสีขาวตาฟ้า คือกระต่ายที่มียีนส์เวียนนาไวท์ครบสองตัว หรือเรียกว่าเป็นโฮโมไซกัส โดยมากเราจะเขียนย่อๆ ว่าเป็น v-v (วีเล็ก วีเล็ก) ซึ่งยีนส์เวียนนาไวท์เป็นยีนส์รีเซสซีฟ แต่ถ้าอยู่ครบทั้งสองตัวจะแสดงผลในลักษณะเด่นข่มทับพิกเม้นท์สีทั้งหมด และส่งผลให้กระต่ายทุกสีกลายเป็นกระต่ายสีขาว ที่มีตาเป็นสีฟ้าเหมือนกันทั้งหมด เพราะฉะนั้นเราจึงอาจจะกล่าวได้ว่ากระต่ายขาวตาฟ้าซ่อนยีนส์สีต่างๆ ไว้ได้ทั้งหมด ดังนั้นการที่จะลองหัดเลี้ยงและเรียนรู้การผสมสีของกระต่ายนั้น ไม่ควรจะเริ่มจากกระต่ายขาวตาฟ้า เพราะว่าเป็นเรื่องที่ยากสำหรับผู้เริ่มหัดเลี้ยง (แต่ถ้าเลี้ยงเล่นๆ ไม่ผสมก็ไม่เป็นไร) การที่จะรู้ว่ากระต่ายสีขาวตาฟ้าซ่อนยีนส์สีอะไรไว้บ้างนั้นก็มีได้สองวิธีหรือต้องใช้ควบคู่กันคือ หนึ่งศึกษาจากเพดดีกรี โดยดูว่าพ่อแม่เป็นสีอะไร แต่ถ้าทั้งพ่อและแม่เป็นสีขาวตาฟ้าเหมือนกัน ก็ต้องดูขึ้นไปที่รุ่นปู่ย่าตายาย ซึ่งโดยมากก็มักจะเป็นสีขาวตาฟ้าเหมือนๆกัน ซึ่งก็เป็นการยากที่จะทำนายยีนส์สีที่ซ่อนอยู่ได้อย่างแม่นยำ เพราะว่ายิ่งห่างรุ่นไปโอกาสที่จะทำนายสีถูกก็จะน้อยลงไปด้วย ส่วนวิธีที่สอง คือ ลองผสมกับกระต่ายสีอื่นที่เรารู้แล้วว่าเป็นสีพื้นแท้ เช่น เป็นสีดำแท้หรือสีช็อกโกแล็ตแท้ แล้วก็สังเกตดูสีขนของลูกกระต่ายที่เกิดมา เช่น- ถ้าผสมพ่อกระต่าย BEW กับแม่สีดำแท้ แล้วลูกออกมาเป็นสีดำทั้งหมด ก็แสดงว่า พ่อกระต่ายซ่อนสีดำไว้ทั้งหมด - ถ้าผสมพ่อกระต่าย BEW กับแม่สีบลูแท้ แล้วลูกออกมาเป็นสีบลูทั้งหมด ก็แสดงว่า พ่อกระต่ายซ่อนสีบลูไว้ทั้งหมด (เรียกได้ว่าเป็นสีบลูแท้) แต่ถ้าออกมาเป็นสีดำบ้างบลูบ้างก็แสดงว่า พ่อกระต่ายเป็นสีดำลูกผ่านบลู - ถ้าผสมพ่อกระต่าย BEW กับแม่สีช็อกโกแลตแท้ แล้วลูกออกมาเป็นสีช็อกโกแลตทั้งหมด ก็แสดงว่า พ่อกระต่ายเป็นสีช็อกโกแลตแท้ แต่ถ้าออกมาเป็นสีดำบ้างช็อกโกแลตบ้างก็แสดงว่า พ่อกระต่ายเป็นสีดำลูกผ่านช็อกโกแลต - ถ้าผสมพ่อกระต่าย BEW กับแม่สีไลแลคแท้ แล้วลูกออกมาเป็นสีไลแลคทั้งหมด ก็แสดงว่า พ่อกระต่ายซ่อนสีไลแลคไว้ทั้งหมด (เรียกได้ว่าเป็นสีไลแลคแท้) แต่ถ้าออกมาเป็นสีดำล้วนแสดงว่า พ่อกระต่ายเป็นสีดำแท้ ถ้าออกมาเป็นสีบลูล้วนแสดงว่า พ่อกระต่ายเป็นสีบลูแท้ ถ้าออกมาเป็นสีช็อกโกแลตล้วนแสดงว่า พ่อกระต่ายเป็นสีช็อกโกแลตแท้ ถ้าออกมาเป็นสีดำและสีบลูเท่านั้น แสดงว่าพ่อกระต่ายเป็นสีดำลูกผ่านบลู ถ้าออกมาเป็นสีดำและสีช็อกโกแลตเท่านั้น แสดงว่าพ่อกระต่ายเป็นสีดำลูกผ่านช็อกโกแลต ถ้าออกมาเป็นสีช็อกโกแลตและสีไลแลคเพียงสองสีเท่านั้น แสดงว่าพ่อกระต่ายเป็น สีช็อกโกแลตลูกผ่านบลู ถ้าออกมาเป็นสีดำ สีบลู สีช็อกโกแลต และสีไลแลค แสดงว่าพ่อกระต่ายเป็นสีดำลูกผ่านบลูและลูกผ่านช็อกโกแลตข้อควรระวังในการผสมกระต่ายสีขาวตาฟ้า ข้อควรระวังในการผสมกระต่ายสีขาวตาฟ้า. สิ่งที่จะต้องเรียนรู้อย่างหนึ่งในการผสมกระต่ายกับสีขาวตาฟ้าก็คือ ถ้าเราผสมกระต่ายสีขาวตาฟ้ากับกระต่ายสีอื่น จะทำให้ยีนส์เวียนนาถูกแยกออกจากกัน ทำให้ได้ลูกกระต่ายที่มียีนส์เวียนนาไวท์เป็นเฮเทอร์โรไซกัส V-v ซึ่งทำให้กระต่ายแสดงลักษณะออกมาเป็นสีพิเศษ คือเป็นกระต่ายที่มีหน้าบากคล้ายกระต่ายดัชท์ หรือเป็นกระต่ายขาวที่มีสีเปรอะ (ซึ่งแตกต่างจากกระต่ายด่างกระต่ายแต้มที่เป็นจุด) เราเรียกกระต่ายเหล่านี้ว่าเป็น เวียนนามาร์ก (Vienna Mark) หรือ ดัชท์มาร์ก (Dutch Mark) ซึ่งโดยมากในการเขียนสีของกระต่ายเหล่านี้ลงในเพดดีกรีเราจะเขียนเป็น VM Black หรือ DM Black ถ้ากระต่ายเป็นกระต่ายลายดัชท์สีดำ เป็นต้น โดยปกติเราจะไม่ค่อยผสมกระต่ายขาวตาฟ้ากับกระต่ายสีเพราะว่าจะทำให้ได้ลูกกระต่ายเวียนนามาร์ก 100% ซึ่งไม่สามารถประกวดและจดทะเบียนได้ แต่โดยมากเรามักจะผสมเพราะความน่ารักของกระต่ายที่หน้าตาคล้ายกับกระต่ายดัทช์มากกว่า</doc>
