<doc id="192357" url="https://th.wikipedia.org/wiki?curid=192357" title="คลื่นยักษ์นอกฝั่งคะนะงะวะ">คลื่นยักษ์นอกฝั่งคะนะงะวะ คลื่นยักษ์นอกฝั่งคะนะงะวะ () เป็นภาพพิมพ์แกะไม้ขนาดกว้าง 10 นิ้ว ยาว 15 นิ้ว ที่เก็บรักษาอยู่ที่พิพิธภัณฑ์ศิลปะเมโทรโปลิตัน ในนิวยอร์ก เป็นหนึ่งในผลงานในชุด ทัศนียภาพ 36 มุมของภูเขาฟูจิ (Fugaku Sanjurokkei) ของคะสึชิกะ โฮะกุไซ (1760-1849) ศิลปินชาวญี่ปุ่น เผยแพร่ครั้งแรกในปี ค.ศ. 1832 ในยุคเอโดะ ภาพนี้เป็นภาพของคลื่นขนาดใหญ่ที่ถูกลมพัดเข้าใส่เรือประมงในจังหวัดคะนะงะวะ มีฉากหลังเป็นภูเขาไฟฟูจิ มักมีผู้เข้าใจผิดอยู่บ่อยครั้งว่าเป็นภาพของคลื่นสึนามิ ภาพนี้มีสำเนาอยู่หลายชุด ทั้งที่พิพิธภัณฑ์ศิลปะเมโทรโพลิทัน นิวยอร์ก, พิพิธภัณฑ์บริติช ลอนดอน และที่บ้านของโคลด โมเนท์ ที่จิแวร์นีย์ ประเทศฝรั่งเศส</doc>
