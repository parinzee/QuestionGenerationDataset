<doc id="144418" url="https://th.wikipedia.org/wiki?curid=144418" title="รูเพิร์ต กรินต์">รูเพิร์ต กรินต์ รูเพิร์ต อเล็กซานเดอร์ ลอยด์ กรินต์ ( เกิดเมื่อวันที่ 24 สิงหาคม พ.ศ. 2531) เป็นนักแสดงชาวอังกฤษที่มีชื่อเสียงจากบทรอน วีสลีย์ หนึ่งในตัวละครหลักจากภาพยนตร์ชุดแฮร์รี่ พอตเตอร์ กรินต์ได้รับเลือกให้เล่นบทรอน วีสลีย์เมื่ออายุ 11 ขวบ โดยก่อนหน้านั้นเขาเคยแสดงละครเวทีในโรงเรียนและในชมรมละครเวทีท้องถิ่น ตั้งแต่ปี พ.ศ. 2544-2554 เขาแสดงในภาพยนตร์แฮร์รี่ พอตเตอร์ทั้งแปดภาคร่วมกับแดเนียล แรดคลิฟฟ์ รับบทแฮร์รี่ พอตเตอร์ และเอ็มมา วอตสัน รับบท เฮอร์ไมโอนี่ เกรนเจอร์ กรินต์เริ่มรับงานนอกเหนือจากแฟรนไชส์แฮร์รี่ พอตเตอร์ตั้งแต่ปี พ.ศ. 2545 โดยรับบทนักแสดงนำร่วมในภาพยนตร์ จ้ำม่ำพลังสะท้านโลก เขาเคยแสดงในภาพยนตร์ 2 ความฝัน มี 1 คันก็วิ่งถึง ภาพยนตร์ดราเมดีออกฉายในปี พ.ศ. 2549 และเชอร์รีบอมบ์ ภาพยนตร์ดรามาออกฉายจำกัดโรงในปี พ.ศ. 2553 กรินต์ยังแสดงร่วมกับบิล ไนอี และเอมิลี บลันต์ ในภาพยนตร์ตลกเรื่อง โจรสาวแสบซ่าส์..เจอะนักฆ่ากลับใจ ในปี พ.ศ. 2555 หลังจบภาพยนตร์ชุดแฮร์รี่ พอตเตอร์ ภาพยนตร์โครงการแรกของเขาคือภาพยนตร์สงครามเรื่องอินทูเดอะไวต์ โดยเขารับบทสนับสนุน ในปี พ.ศ. 2556 ภาพยนตร์เรื่อง ซีบีจีบี ออกฉายและเขาได้รับเลือกให้แสดงในรายการซูเปอร์ไคลด์ ออกอากาศทางช่องซีบีเอส กรินต์แสดงละครเวทีในเรื่อง โมโจ ของเจซ บัตเทอร์เวิร์ท ในเดือนตุลาคม พ.ศ. 2556 ที่โรงละครแฮโรลด์พินเทอร์เธียเตอร์ในกรุงลอนดอนประวัติ ประวัติ. รูเพิร์ต กรินต์ ในช่วงวัยเด็กกรินต์เป็นคนพูดมาก คุยเก่ง จึงสังเกตได้ว่าเขากำลังเข้าสู่วัยรุ่นและก็ต้องสอบการเรียนของอังกฤษจึงทำให้เครียด ทำให้ตาโหล เวลาถ่ายรูปมา จะโทรมๆ ไม่สดใส กรินต์ไม่มีเวลาไปตัดผมจึงไว้ผมยาว จนกระทั่งเข้าตาผู้กำกับ เพราะกรินต์มีความคล้ายคลึงกับ ความเป็นรอน ที่ไม่น้อยไปกว่าการที่ต้องใส่เสื้อผ้าต่อจากพี่ ๆ หรือ มีความรักในของหวานอย่างไม่รู้จักเบื่อของเขา ก่อนหน้าที่จะได้รับบทเป็นรอน วีสลีย์ เพื่อนสนิทร่วมชั้นผู้ซื่อสัตย์ของแฮร์รี่ พอตเตอร์ในภาพยนตร์เรื่อง Harry Potter ซึ่งเริ่มมาตั้งแต่ปี 2001 เขาได้ร่วมแสดงละคร ของโรงเรียนโดย ร่วมกับกลุ่มละครท้องถิ่น การแสดงของเขารวมไปถึง บทบาทของแก๊งค์รูสเตอร์ในเรื่อง Annie และละครเรื่อง Peter Pan โดยแสดงเป็น รัมเปิ้ลสติลสกิ้นในเรื่อง Grimm Tales และในตอนนี้กำลังทำงานภาพยนตร์ดัดแปลงจากหนังสือเล่มสุดท้าย “Harry Potter and the Deathly Hallows” ซึ่งจะออกฉายถึงสองตอน เต็มๆ ภาคแรกในเดือนพฤศจิกายน 2010 และภาคจบช่วง ซัมเมอร์ปี 2011 กรินต์ได้แสดงในภาพยนตร์อิสระอังกฤษเรื่อง “Cherrybomb” ซึ่ง ได้รับเสียงชมจากนักวิจารณ์เมื่ออกฉายที่เทศกาลหนังในอังกฤษและยุโรป เขาจะมีผลงานเรื่องต่อไปในหนังคอมเมดี้เรื่องใหม่ “Wild Target” ซึ่งเขาจะแสดงคู่กับเอมิลี่ บลันท์ และบิล ไนอี้ กำกับการแสดงโดย โจนาธาน ลินน์ “Wild Target” อิงจากภาพยนตร์ฝรั่งเศสปี 1993 เรื่อง “Cible Emouvante” และบอกเล่าเรื่องราวของนักฆ่าที่พยายามเลิกทำ งานแต่ต้องไขว้เขวเมื่อเจอเข้ากับโจรคนสวย กรินต์มีผลงานแสดงอาชีพเรื่องแรกเมื่อเขาได้รับเลือกให้แสดงเป็นรอน วีสลีย์ เมื่อปี 2001 ใน “Harry Potter and the Sorcerer’s Stone” ผลงานแสดงของเขาในหนังเรื่องนั้นทำให้เขาได้เข้าชิงรางวัล British Film Critics’ Circle Award ด้าน Best Newcomer และรางวัล Young Artist Award for Most Promising Newcomer นอกจากนั้นนิตยสารชั้นนำของอังกฤษ Empire ได้มอบรางวัล Outstanding Contribution Award อันทรงเกียรติให้กับกรินฺท์และเพื่อนๆ นักแสดงของของในเรื่อง Harry Potter แดเนียล แรดคลิฟฟ์ และเอ็มมา วอตสันสำหรับผลงานของพวกเขาในภาพยนตร์ Harry Potter ทุกเรื่อง ในปี 2002 หลังจากผลงานของเขาในภาพยนตร์ Harry Potter เรื่องแรก กรินต์ได้แสดงเป็นศาสตราจารย์สติเฟื่องรุ่นเยาว์ในหนังของปีเตอร์ ฮิววิตเรื่อง “Thunderpants” ร่วมกับไซมอน แคลโลว์, สตีเฟน ฟราย และพอล จิอาแมตติ จากนั้นได้กลับมารับบทเป็นรอน วีสลีย์ในเรื่อง “Harry Potter and the Chamber of Secrets”, “Harry Potter and the Prisoner of Azkaban” และ “Harry Potter and the Goblet of Fire” ในปี 2006 กรินต์มีผลงานคู่กับจูลี่ วอลเตอร์ส และลอร่า ลินนนีย์ในหนังอิสระเรื่องดังของเจเรมี่ บรอค เรื่อง “Driving Lessons”ผลงานการแสดงโทรทัศน์รางวัล</doc>
