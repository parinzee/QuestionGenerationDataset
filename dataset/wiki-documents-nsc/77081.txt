<doc id="77081" url="https://th.wikipedia.org/wiki?curid=77081" title="กันด๊าม กันดั้ม">กันด๊าม กันดั้ม กันด๊าม กันดั้ม () เป็นการ์ตูนญี่ปุ่นแบบสี่ช่องจบ แต่งโดย ฮิเดกิ โอวาดะ ลงตีพิมพ์ในนิตยสารกันดั้มเอซรายเดือน ตั้งแต่ปี พ.ศ. 2544 จนถึงปัจจุบัน และมีฉบับรวมเล่มออกมาแล้ว 2 เล่ม เนื้อหาหลักในเรื่องเป็นการล้อเลียนภาพยนตร์อะนิเมะ โมบิลสูทกันดั้ม แบบตลกขบขัน เดิมที กันด๊าม กันดั้ม เป็นผลงานที่ ฮิเดกิ โอวาดะ เขียนไว้ก่อนที่จะได้เป็นนักเขียนการ์ตูนมืออาชีพ และนำขึ้นแสดงไว้ใน "คุงิแบตดอตคอม" เว็บไซต์ส่วนตัวของตนเอง แต่เมื่อได้เป็นนักเขียนอาชีพแล้ว กันด๊าม กันดั้ม ก็ถูกนำลงตีพิมพ์ในนิตยสารกันดั้มเอซรายเดือน ทำให้ผลงานชิ้นนี้กลายเป็นการ์ตูนล้อเลียนอย่างเป็นทางการ ซึ่งทางสำนักพิมพ์เป็นผู้ถือลิขสิทธิ์ โอวาดะจึงต้องลบผลงานเรื่อง กันด๊าม กันดั้ม ที่เขียนไว้ทั้งหมดออกจากเว็บไซต์ของตนเอง กันด๊าม กันดั้ม ถูกจัดพิมพ์เป็นภาคภาษาไทยแบบไม่มีลิขสิทธิ์โดยสำนักพิมพ์ Ant Comics Group. กันด๊าม กันดั้ม ได้ถูกสร้างเป็น อะนิเมะ และเริ่มออกฉายวันที่ 7 กรกฎาคม 2557ตัวละครตัวละครหลักตัวละคร. ตัวละครหลัก. - ชาร์ อัสนาเบิ้ล (シャア・アズナブル) : เจ้าของฉายา "ดาวหางแดง" ผู้มีบทบาทโดดเด่นไม่แพ้ตัวเอกในกันดั้มฉบับดั้งเดิม คลั่งไคล้สีแดงและเขามาก หากโมบิลสูทสีไม่แดงและไม่มีเขา ก็จะเสียกำลังใจและไม่ยอมขึ้นขับอย่างเด็ดขาด เป็นคนชอบคิดเล็กคิดน้อย มักจะปากเสียใส่ คิซิเรีย ซาบี้ โดยไม่รู้ตัวจนทำให้ตนเองต้องประสบเคราะห์อยู่บ่อยๆ นอกจากนี้ยังเป็นคนค่อนข้างหัวโบราณและล้าสมัย ทั้งชอบเครื่องเล่นเกมรุ่นดึกดำบรรพ์ พกเพจเจอร์ และคิดว่าเครื่องวิทยุสื่อสารยังใช้ปลั๊กไฟอยู่ นิยมชมชอบโมบิลสูทที่ชื่อ ริค อัคไก มาก จึงพยายามหว่านล้อมให้ คิซิเรีย ซาบี้ อนุมัติการผลิต แต่ก็ไม่เคยสำเร็จ รู้สึกอิจฉาในความสามารถของลาล่า และเชื่ออย่างฝังใจว่าจุดบนหน้าผากของลาล่า สามารถปล่อยลำแสงได้- ลาล่า ซูน (ララァ・スン) : หญิงสาวผู้มีพลังนิวไทป์สูงจนทำให้ชาร์รู้สึกอิจฉา ในกันดั้มฉบับดั้งเดิมเป็นตัวละครที่ดูเยือกเย็น และมีอิทธิพลอย่างมากต่อชาร์และอามุโร่ แต่ในฉบับกันด๊าม กันดั้ม กลับกลายเป็นคนจู้จี้ เจ้าระเบียบ ปากจัด ตัดมุขเก่ง แถมยังมีด้านมืดที่คาดไม่ถึงอยู่ด้วย แต่ถึงแม้ว่าชาร์จะงี่เง่าและปล่อยมุขได้ไร้สาระแค่ไหน เธอก็ยังคงชอบเขาอยู่ดี- อามุโร่ เรย์ (アムロ・レイ) : เด็กหนุ่มอายุ 15 ปี ตัวเอกในกันดั้มฉบับดั้งเดิม ด้วยความที่ยังเป็นเด็ก จึงมีนิสัยที่ค่อนข้างจะดื้อรั้น ชอบพูดอะไรตรงๆ โดยไม่ค่อยนึกถึงความรู้สึกคนอื่น แถมยังปากเบาเป็นที่สุด พอมองเห็นเหตุการณ์ล่วงหน้าจากพลังนิวไทป์ของตนเอง เป็นต้องโพล่งออกมาให้คนอื่นรับรู้ไปด้วย ไม่ว่าจะเป็นเรื่องที่สมควรพูดหรือไม่ก็ตาม ยิ่งไปกว่านั้นยังสุดลามก ทั้งปลอมตัวเป็นฮาโล่เข้าไปแอบดูเซล่าอาบน้ำ (แต่ถูกจับได้) ดัดแปลงฮาโล่ให้มีกล้องแอบถ่ายหรือกระจกเพื่อส่องใต้กระโปรงของฟราว และคิดที่จะออกจากกองทัพสหพันธ์โลกไปอยู่กับกองทัพซีออนทันทีที่ได้เห็นนางแบบสาวในโฆษณารับสมัครทหารของซีออนตัวละครรองตัวละครรอง. - เซล่า มาส (セイラ・マス) : ลูกเรือไวท์เบส เป็นน้องสาวแท้ๆ ของชาร์ เคยถูกอามุโร่แอบถ่ายภาพตอนอาบน้ำไปลงเผยแพร่ในเว็บบอร์ดทางอินเทอร์เน็ตจนเสื่อมเสียชื่อเสียง- ไบรท์ โนอา (ブライト・ノア) : กัปตันยานไวท์เบส ไม่ค่อยชอบหน้าร้อยโทสเล็กเกอร์ ลอว์ เท่าไหร่นัก แต่ภายหลังเมื่อสเล็กเกอร์สละชีพโดยการขับ G ไฟท์เตอร์พุ่งเข้าชนศัตรู ไบรท์จึงอดคิดไม่ได้ว่าสาเหตุมาจากตัวเองหรือเปล่า ที่ไปบอกกับสเล็กเกอร์ว่า G ไฟท์เตอร์ มีท่าไม้ตายลับ คือ "G มิสไซล์" เมื่อกดทีเดียว ตัวยานก็จะลอยไปชนกับศัตรูทันที- การ์ม่า ซาบี้ (ガルマ・ザビ) : ลูกชายคนเล็กของตระกูลซาบี้แห่งซีออน เป็นคุณชายน้อยที่ยังอ่อนต่อโลก สมัยเป็นนักเรียนเตรียมทหารจึงถูกชาร์หลอกและหาเรื่องกลั่นแกล้งอยู่เป็นประจำ (ตามเนื้อเรื่องจริง ถูก ชาร์ หลอกให้ข้อมูลผิดๆจนตายในการรบ) เคยถูกชาร์ตั้งฉายาให้ว่า "การ์ม่าผู้ล่วงลับ"- คิซิเรีย ซาบี้ (キシリア・ザビ) : พี่สาวคนรองของตระกูลซาบี้แห่งซีออนที่ดูเข้มงวดและน่าเกรงขาม ถึงแม้ชาร์จะพยายามหาเรื่องมาโน้มน้าวจิตใจเพื่อให้อนุมัติการผลิต ริค อัคไก ก็ไม่เคยสนใจ และเนื่องจากใส่ชุดสีม่วง จึงถูกชาร์ตั้งฉายาให้ว่า "ยายป้าสีม่วง"- ฮาโล่ (ハロ) : หุ่นยนต์ที่อามุโร่เป็นผู้สร้าง แต่กลับมีตราของอินเทลติดอยู่บนหน้าผาก เคยถูกดัดแปลงให้มีลักษณะพิเศษหลายอย่าง เช่น มีขาเดินได้แบบเครื่องบิ๊กแซม หรือติดกล้องแอบถ่ายไว้เพื่อใช้ถ่ายภาพใต้กระโปรงผู้หญิงรายชื่อตอนข้อมูลหนังสือข้อมูลหนังสือ. - กันด๊าม กันดั้ม...ปฐมบท (機動戦士ガンダムさん さいしょの巻) - กันด๊าม กันดั้ม...บทต่อ (機動戦士ガンダムさん つぎの巻) - กันด๊าม กันดั้ม...บทต่ออีกที (機動戦士ガンダムさん みっつめの巻)</doc>
