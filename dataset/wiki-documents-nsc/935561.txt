<doc id="935561" url="https://th.wikipedia.org/wiki?curid=935561" title="ตำบลหนองพอก">ตำบลหนองพอก ตำบลหนองพอกเป็นตำบลหนึ่งในอำเภอหนองพอก ดูแลจัดการนอกเขตเทศบาลตำบลหนองพอกสภาพทั่วไป สภาพทั่วไป. องค์การบริหารส่วนตำบลหนองพอก  อำเภอหนองพอก  จังหวัดร้อยเอ็ด  เป็นราชการบริหารส่วนท้องถิ่น ได้รับการจัดตั้งขึ้นเป็นองค์การบริหารส่วนตำบลหนองพอก ตามประกาศกระทรวงมหาดไทย เมื่อวันที่ 23  กุมภาพันธ์  2540 ซึ่งอยู่ในการกำกับดูแลของนายอำเภอ ผู้ว่าราชการจังหวัดและกระทรวงมหาดไทย โดยมีนายกองค์การบริหารส่วนตำบลหนองพอกเป็นผู้บริหารสูงสุด  มีภารกิจ อำนาจหน้าที่ภายใต้ระเบียบ กฎหมาย ข้อบังคับและมติ ครม.ที่เกี่ยวข้อง มีวิสัยทัศน์ คือ “องค์การบริหารส่วนตำบลหนองพอกเป็นเมืองน่าอยู่ ด้วยการบริหารจัดการที่ดี มีความร่วมมือจากทุกภาคส่วนของสังคม โดยชุมชนมีความเข้มแข็ง ครอบครัวมีความอบอุ่นและสงบสุขที่ตั้ง ที่ตั้ง. ตำบลหนองพอกแบ่งการปกครองออกเป็น  14  หมู่บ้าน  อยู่ในเขตเทศบาล 4 หมู่บ้าน  อยู่ในเขตองค์การบริหารส่วนตำบลหนองพอก  11  หมู่บ้าน  ที่ทำการองค์การบริหารส่วนตำบลหนองพอกตั้งอยู่ในเขตพื้นที่ป่าสาธารณะประโยชน์โคกหนองเดิ่น  ห่างจากอำเภอหนองพอกประมาณ  1  กิโลเมตร  ห่างจากจังหวัดร้อยเอ็ด  75  กิโลเมตร  ห่างจากกรุงเทพมหานคร  580  กิโลเมตรขนาดของพื้น ขนาดของพื้น. เนื้อที่ในเขตรับผิดชอบขององค์การบริหารส่วนตำบลหนองพอกมีพื้นที่ทั้งหมดประมาณ  63 ตารางกิโลเมตร หรือประมาณ 39,376 ไร่ มีอาณาเขตติดต่อกับหน่วยการปกครองอื่นๆ ดังนี้ คือ1. ทิศเหนือติดกับตำบลภูเขาทอง อำเภอหนองพอก 2. ทิศใต้ติดกับตำบลรอบเมืองและตำบลกกโพธิ์  อำเภอหนองพอก 3. ทิศตะวันออกติดกับตำบลบึงงาม  อำเภอหนองพอก 4. ทิศตะวันตก ติดกับตำบลกกโพธิ์  อำเภอหนองพอกประชากร ประชากร. ประชากรในเขตองค์การบริหารส่วนตำบลหนองพอกมีประชากรทั้งสิ้น  6,514  คน  แยกเป็นชาย  3,275  คน   หญิง  3,239 คน  มีความหนาแน่นเฉลี่ย  103.39  คน/ตารางกิโลเมตร  ส่วนใหญ่นับถือศาสนาพุทธ  จำแนกประชากรเป็นรายหมู่บ้าน  ดังนี้สภาพทางสังคมข้อมูลด้านการศึกษา สภาพทางสังคม. ข้อมูลด้านการศึกษา. ในเขตองค์การบริหารส่วนตำบลหนองพอกมีสถาบันการศึกษาระดับประถมศึกษา จำนวน  3  แห่ง  และมีศูนย์พัฒนาเด็กเล็กก่อนวัยเรียน   3  แห่ง   1.  โรงเรียนบ้านปลาโด  มีครู/อาจารย์  จำนวน 9 คน  นักเรียน 152 คน   2.  โรงเรียนศรีสวัสดิ์  มีครู/อาจารย์ จำนวน  10 คน นักเรียน 92 คน   3.  โรงเรียนบ้านโคกนาคำ มีครู/อาจารย์ จำนวน 9 คน นักเรียน 123 คน   4. ศูนย์พัฒนาเด็กเล็กวัดท่าแสงจันทร์  มีผู้ดูแลเด็ก  จำนวน ๔ คน   นักเรียน 35  คน   5. ศูนย์พัฒนาเด็กเล็กบ้านโคกนาคำ  มีผู้ดูแลเด็ก  จำนวน  2  คน   นักเรียน  30  คน  6.  ศูนย์พัฒนาเด็กเล็กบ้านปลาโด  มีผู้ดูแลเด็ก  จำนวน  3  คน   นักเรียน  35  คน  ข้อมูลด้านการศาสนา  ข้อมูลด้านการศาสนา. ในเขตองค์การบริหารส่วนตำบลหนองพอกมีศาสนสถานทางพุทธศาสนา  จำนวน   9  แห่ง  สถานที่ให้บริการมีความทั่วถึงและเพียงพอต่อความต้องการของประชาชนที่มาประกอบพิธีทางศาสนาในงานบุญ  งานประเพณี  และวันนักขัตฤกษ์ต่าง ๆ ของตำบล  ดังนี้1. วัดปิยะวาสบำรุง ตั้งอยู่ หมู่     3   บ้านปลาโด 2. วัดตูมทองวนาราม ตั้งอยู่ หมู่     9   บ้านปลาโด 3. วัดทุ่งเจริญ ตั้งอยู่ หมู่     7   บ้านโคกนาคำ 4. วัดป่าศิริมงคล ตั้งอยู่ หมู่   12   บ้านโคกสว่างอารมณ์ 5. วัดท่าแสงจันทร์ ตั้งอยู่ หมู่    6    บ้านโคกเลาะ 6. วัดศรีสวัสดิ์ ตั้งอยู่ หมู่    5    บ้านฉวะ 7. วัดบูรพาสามัคคีธรรม ตั้งอยู่ หมู่   10   บ้านฉวะ 8. วัดป่าดำรงค์ธรรม ตั้งอยู่ หมู่     8   บ้านหนองพอก (บุ่งหมากฟัก) 9. วัดป่าโป่งช้าง ตั้งอยู่ หมู่    13  บ้านสันติสุขพัฒนา(ปลาโด)เขตการปกครอง เขตการปกครอง. องค์การบริหารส่วนตำบลหนองพอก ประกอบด้วยหมู่บ้านจำนวน  11  หมู่บ้าน ดังนี้ จำนวนหมู่บ้านที่มีพื้นที่เต็มทั้งหมู่บ้าน  10  หมู่  ได้แก่  หมู่ที่  3  บ้านปลาโด หมู่ที่  4  บ้านฉวะ หมู่ที่  5  บ้านฉวะ หมู่ที่  6  บ้านโคกเลาะ หมู่ที่  7  บ้านโคกนาคำ หมู่ที่  9  บ้านปลาโด หมู่ที่  10  บ้านฉวะ หมู่ที่  12  บ้านโคกสว่างอารมณ์ หมู่ที่  13  บ้านสันติสุขพัฒนา(ปลาโด) หมู่ที่  14  บ้านศรีทุ่งเจริญ จำนวนหมู่บ้านที่มีพื้นที่บางส่วนอยู่ในเขตเทศบาล  ได้แก่  หมู่ที่  8  บ้านหนองพอก พื้นที่ที่อยู่ในเขตเทศบาลตำบลหนองพอก หมู่ที่  8  บ้านหนองพอก (บ้านบุ่งหมากฟัก)นอกเขตเทศบาลประเพณีประจำปีประเพณีบุญบั้งไฟ ประเพณีประจำปี. ประเพณีบุญบั้งไฟ. จัดขึ้นที่บ้านปลาโด ณ สนามกีฬาโรงเรียนบ้านปลาโด โดยช่วงกลางวันมีมหรสพสมโภช อาทิ หมอลำ หมอลำซิ่ง ช่วงบ่ายมีขบวนแห่บั้งไฟโบราณ การฟ้อนรำ 7 ขบวน โดย ขบวนบ้านปลาโด หมู่ 3,9,13/ขบวนบ้านโคกนาคำ หมู่ 7,12,14/ขบวนบ้านฉวะ หมู่ 4,5,10/ขบวนบ้านโคกเลาะ,บุ่งหมากฟัก หมู่ 6,8 /ขบวนโรงเรียนบ้านปลาโด/ขบวนโรงเรียนบ้านโคกนาคำ/ขบวนโรงเรียนศรีสวัสดิ์ มีการแห่รอบหมู่บ้านกว่า3กิโลเมตร ฟ้อนรำตามจุดต่างๆที่กรรมการกำหนดเพื่อเก็บคะแนน ไปบรรจบที่สนามกีฬาโรงเรียนบ้านปลาโดฟ้อนตัดสินรอบสุดท้ายหาขบวนที่ชนะ โดยขบวนของหมู่บ้านแข่งกันเอง ขบวนของโรงเรียนแข่งกันเอง วันจุดบั้งไฟได้มีเวทีจุดบั้งไฟที่หนองบัว หมู่ 13 หลังโรงเรียนบ้านปลาโด มีบั้งไฟหมื่น บั้งไฟแสน บั้งไฟแปดสิบ มีมหรสพสมโภชตลอดทั้งวันลอยกระทง ลอยกระทง. จัดขึ้นที่หนองแจ้ง บ้านโคกเลาะและบ้านฉวะ โดยจะจัดขึ้นก่อนวันงานของอำเภอ1วัน ช่วงบ่ายมีการแห่กระทงและนางนพมาศไปยังหนองแจ้ง จาก11หมู่บ้าน กลางคืนมีมหรสพสมโภช เช่น หมอลำ มวย เป็นต้น เวทีกลางจัดการประกวดร้องเพลง ประกวดนางนพมาศและยังมีการประกวดกระทงสวยงามอีกด้วยแข่งเรือ แข่งเรือ. จัด ขึ้นที่ห้วยคูใหญ่ บ้านโคกนาคำ มีเรือจากทั่วทุกสารทิศมาลงทะเบียนเพื่อแข่งขัน เช่น เรือหาปลา เรือยาวเป็นต้น นอกจากนี้ยังมีการประกวดกองเชียร์หมู่บ้านในเขตตำบลหนองพอก มีมหรสพสมโภชตลอดการแข่งขัน เช่น หมอลำ มวยเป็นต้นบุญผะเหวด บุญผะเหวด. จัดขึ้นทุกวัดในหมู่บ้านนั้นๆ โดยจะมีพิธีแบบโบราณ จกกัณฑ์//แห่ผะเหวดเข้าเมืองในช่วงหัวคํ่า//ช่วงเช้าวันต่อมาประมาณตี3 แห่ข้าวพันก้อนรอบหมู่บ้าน//เทศน์มาลัยหมื่น มาลัยแสน//เทศน์เวสสันดร 13 กัณฑ์ //ช่วงบ่ายแห่กัณฑ์จอบ กัณฑ์หลอน จากหมู่บ้านต่างๆและผู่มีจิตรัทธา//เช้าวันต่อมาทำบุญถวายภัตตราหาร</doc>
