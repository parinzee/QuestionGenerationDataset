<doc id="597108" url="https://th.wikipedia.org/wiki?curid=597108" title="อามาโปลา">อามาโปลา อามาโปลา (; ) เป็นเพลงภาษาสเปน แต่งโดยโจเซฟ ลาคาล (ค.ศ. 1860 - 1937) ในปี ค.ศ. 1924 ลาคาลซึ่งเกิดและเติบโตที่กาดิซ ประเทศสเปน ได้อพยพไปอาศัยที่สหรัฐอเมริกา เป็นผู้อำนวยเพลงวงดุริยางค์ทหาร เคยแต่งเพลงมาร์ช และร่วมงานกับจอห์น ฟิลิป ซูซา มาหลายครั้ง ได้แต่งเพลงนี้ขึ้นเมื่ออายุ 64 ปี มีคำร้องเป็นภาษาสเปน ชื่อเพลงมีความหมายว่า "ดอกป๊อปปี้" (Papaveraceae) หลังจากลาคาลเสียชีวิตเมื่อปี ค.ศ. 1937 นักแต่งเพลงชื่อ อัลเบิร์ต แกมซี ได้แต่งคำร้องเป็นภาษาอังกฤษ ใช้ชื่อว่า "Amapola (Pretty Little Poppy)" ซึ่งได้รับความนิยม ถูกนำไปขับร้องโดยศิลปินหลายคน ฉบับที่ขับร้องคู่โดย เฮเลน โอ คอนเนล (1920-1993) และ บ็อบ เอเบอร์ลีย์ (1916-1981) ขึ้นถึงอันดับหนึ่งบิลบอร์ดฮอต 100 ในปี ค.ศ. 1941</doc>
