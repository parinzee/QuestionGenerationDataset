<doc id="67755" url="https://th.wikipedia.org/wiki?curid=67755" title="วัดโซโจ">วัดโซโจ วัดโซโจ เป็นวัดพุทธตั้งอยู่ในย่านชิบาอุระ เขตมินาโตะ โตเกียว เป็นวัดศูนย์กลางของสายจินไซ พระประธานคือ พระพุทธรูปอมิตาภะ ผู้ก่อตั้งวัด คือ ยูโยะ โชโซ ในสมัยเอะโดะ วัดโซโจถือว่าเป็นวัดประจำตระกูลโทะกุงะวะ เมื่อแรกเริ่ม โทะกุงะวะ อิเอะยะซุ ได้ย้ายวัดไปที่ฮิบิยะ ต่อมาในปี 1590 มีการขยายอาณาเขตของปราสาทเอะโดะจึงได้ย้ายวัดมา ณ ที่ตั้งปัจจุบัน หลังจากตระกูลโทะกุงะวะเริ่มเสื่อมอำนาจลง บริเวณลานวัดได้กลายเป็นสวนสาธารณะ ในสงครามโลกครั้งที่สอง บริเวณวัดถูกทำลายอย่างหนัก แต่ได้มีการบูรณะขึ้นอีกครั้งสุสานโชกุนโทะกุงะวะ สุสานโชกุนโทะกุงะวะ. หลังจากโทะกุงะวะ อิเอะยะซุเริ่มปกครองภูมิภาคคันโต ก็ได้ถือว่าวัดโซโจเป็นวัดประจำตระกูลโทะกุงะวะ และริเริ่มก่อสร้างอาคารใหญ่ต่างๆในวัด หลังจากนั้น วัดโซโจก็เป็นที่รู้จักในฐานะศูนย์กลางของพระพุทธศาสนาแห่งหนึ่งในญี่ปุ่น ภายในวัดเป็นที่ตั้งของสุสานประจำตระกูลโทะกุงะวะ ซึ่งศพของโชกุนโทะกุงะวะ 6 รุ่น รวมทั้งภริยาและบุตรถูกฝังที่นี่ โดยหลุมฝังศพของฮิเดทาดะ อิเอโนบุ และอิเอะยะซุ ได้รับการยกย่องให้เป็นสมบัติประจำชาติ</doc>
