<doc id="277066" url="https://th.wikipedia.org/wiki?curid=277066" title="ภาคภูมิ วงศ์ภูมิ">ภาคภูมิ วงศ์ภูมิ ภาคภูมิ วงศ์ภูมิหรือ โอ๋ เป็นผู้กำกับภาพยนตร์ชาวไทยที่เป็นที่รู้จักจากภาพยนตร์เรื่อง ชัตเตอร์ กดติดวิญญาณที่เขาร่วมงานกับบรรจง ปิสัญธนะกูล ผลงานที่แจ้งเกิดบรรจงในฐานะผู้กำกับภาพยนตร์สยองขวัญหน้าใหม่ของไทยเนื่องภาพยนตร์เรื่อง ชัตเตอร์ กดติดวิญญาณทำรายได้มากถึง 120 ล้าน หลังจากนั้นภาคภูมิได้มีผลงานภาพยนตร์สยองขัวญอีกมากมายที่เขาร่วมกำกับได้แก่ แฝดที่ร่วมงานกับบรรจงอีกครั้ง สี่แพร่งตอนเที่ยวบิน 224 ห้าแพร่งตอนรถมือสองประวัติ ประวัติ. ภาคภูมิจบการศึกษาจากคณะนิเทศศาสตร์ มหาวิทยาลัยรังสิต ภาคภูมิได้มีผลงานภาพยนตร์สั้นเรื่อง "หลวงตา"ซึ่งได้รับรางวัลจากมูลนิธิหนังไทยและรางวัลจากเทศกาลภาพยนตร์สั้นต่างๆ ภายหลังภาคภูมิได้เริ่มงานกำกับโดยเขาได้ทำงานกำกับโฆษณาให้แก่บริษัท ฟีโนมิน่า หลังจากนั้นภาคภูมิได้เริ่มอาชีพผู้กำกับอย่างเต็มตัวโดยการกำกับภาพยนตร์เรื่อง ชัตเตอร์ กดติดวิญญาณซึ่งเขาร่วมกำกับกับบรรจง ปิสัญธนะกูลซึ่งทำรายได้ไปกว่า 120 ล้านบาทและได้สร้างกระแสหนังสยองขวัญไทยให้คึกคัก นอกจากนั้นชัตเตอร์ กดติดวิญญาณยังสามารถขายลิขสิทธิ์ให้แก่ฮอลลีวู้ดนำไปรีเมคด้วย ภายหลังภาคภูมิได้มีผลงานภาพยนตร์เรื่อง แฝดที่ร่วมงานกับบรรจงอีกครั้ง และเป็นผลงานคืนจอภาพยนตร์อีกครั้งของมาช่า วัฒนพานิชและทำรายได้ถึง 68ล้านบาทและสามารถขายได้ในอีกหลายประเทศ และยังสามารถขายลิขสิทธิ์ให้ประเทศเกาหลีนำไปรีเมคด้วย ในปี 2551 ภาคภูมิได้มีผลงานการกำกับเรื่องใหม่เรื่อง สี่แพร่งซึ่งเป็นภาพยนตร์สยองขวัญที่รวมเรื่องสั้นทั้งหมดสี่เรื่องไว้ในหนังเรื่องเดียวโดยภาคภูมิได้กำกับในตอน เที่ยวบิน224ที่มีเนื้อเรื่องเกี่ยวกับเครื่องบินโดยมีเนื้อหาสยองขวัญและความน่ากลัวแบบNon stopและทำให้เป็นที่วิพากษ์วิจารณ์ในเรื่องความน่ากลัวที่ทำได้ยอดเยี่ยมและฉากจบที่เป็นที่ติดตาคนดู จากความสำเร็จของสี่แพร่งภาคภูมิได้มีผลงานกำกับอีกครั้งในภาพยนตร์เรื่องห้าแพร่งในตอนรถมือสองที่มีนิโคล เทริโอซึ่งเนื้อหาเกี่ยวกับเต็นท์รถมือสองที่รถนั้นเป็นรถที่เจ้าของนำมาหลอกขายลูกค้าจนต้องพบกับเรื่องราวสยองขวัญเมื่อลูกของตนหายไปในคืนหนึ่ง ภาพยนตร์เรื่องห้าแพร่งทำเงินไปถึง110ล้านและยังคงทำรายได้ต่อไปผลงานการกำกับผลงานการกำกับ. - ภาพยนตร์เรื่อง ชัตเตอร์ กดติดวิญญาณ (2547) - ภาพยนตร์เรื่อง แฝด (2550) - ภาพยนตร์เรื่อง สี่แพร่ง ตอนเที่ยวบิน224 (2551) - ภาพยนตร์เรื่อง ห้าแพร่ง ตอนรถมือสอง (2552) - K1189B54N (รอชื่ออย่างเป็นทางการ) (2561)</doc>
