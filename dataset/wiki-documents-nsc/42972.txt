<doc id="42972" url="https://th.wikipedia.org/wiki?curid=42972" title="ปิยะ ศาสตรวาหา">ปิยะ ศาสตรวาหา ปิยะ ศาสตรวาหา หรือรู้จักกันในนาม โป้ โยคีเพลย์บอย (เกิด 7 มกราคม พ.ศ. 2518) เป็นนักร้อง นักแต่งเพลง และนักแสดงชาวไทย เป็นนักร้องนำ โยคีเพลย์บอย และอดีตสมาชิกวง ทูเดย์ส อะโกคิดส์ประวัติ ประวัติ. ปิยะ ศาสตรวาหา หรือ โป้ โยคีเพลย์บอย (เกิด 7 มกราคม พ.ศ. 2518 เป็นลูกคนกลาง เมื่อโป้อายุได้ 9 เดือนคุณป้าซึ่งเป็นพี่น้องกับแม่ได้ขอไปเลี้ยงทำให้โป้เติบโตมากับครอบครัวของคุณลุงซึ่งเป็นนายทหาร โป้ ศึกษาที่อนุบาลสามเสนจนถึงป.6 อีกทั้งยังมีแม่ที่เป็นอาจารย์สอนอังกฤษแถวทองหล่อก็เลยย้ายที่อยู่เพื่อมาสอนโป้ที่อนุบาลสามเสนเนื่องจากกลัวว่าลูกจะอ่อนวิชาการ เพราะโป้รักแม่ของตัวเองมาก เมื่อจบป.6 ก็สอบเข้าสาธิต มศว ปทุมวันจนถึงม.6 หลังเรียนจบม.6 เอนทรานซ์เข้าศึกษาต่อที่ คณะครุศาสตร์ จุฬาลงกรณ์มหาวิทยาลัย โดยได้เลือกศึกษาที่สาขา ศิลปศึกษา (ครุศิลป์) จึงเป็นได้เป็นครูฝึกสอนสอนศิลปะที่จุฬาฯเข้าสู่วงการดนตรี เข้าสู่วงการดนตรี. ขณะที่ปิยะศึกษาอยู่ชั้นปีที่ 1 ในจุฬาลงกรณ์มหาวิทยาลัยได้ร่วมเล่นดนตรีเปิดหมวกกับ โมเดิร์นด็อก , นภ พรชำนิ ที่โรงหนังสยาม จนค่ายเบเกอรี่มิวสิคได้ชักชวนในเวลาต่อมา โดยเป็นมือเบสให้กับ อรอรีย์ และแต่งเพลงให้กับค่ายเบเกอรี่มิวสิค มีผลงานการแต่งเพลงอย่าง อัลบั้มเดี่ยวของ สมเกียรติ อริยะชัยพาณิชย์ และ อัลบั้ม ไทรอัมพ์ส คิงดอม ต่อมาตั้งวงดนตรีโยคีเพลย์บอยโดยทำหน้าที่โปรดิวเซอร์ แต่งทำนอง-คำร้อง ร้องนำ และกีต้าร์ ได้ร่วมเป็นนักร้องรับเชิญให้อัลบั้มของบอย โกสิยพงษ์ และ สมเกียรติ อริยชัยพาณิชย์ ผลงานแต่งเพลงให้กับศิลปินอื่นๆ อาทิ เพลง “ทอมบอย” ของ Groove Rider ,เพลง “เก็บไว้” ของรัดเกล้า อามระดิษ เนื้อร้องภาษาไทยของวงจากญี่ปุ่น Sweet Vacation เพลง “ฝนมา”ของโจอี้บอย ร่วมกันแต่งกับโจอี้บอย และบอย โกสิยพงษ์ โป้เป็นอีกศิลปินอีกหนึ่งคนที่มีเส้นทางในวงการดนตรีที่ยาวนานกว่า 16 ปี และยังคงจะมีผลงานออกมาอย่างต่อเนื่องด้วยคุณภาพและเอกลักษณ์ของผลงานที่โดดเด่นและมีพัฒนาการไปตามกาลเวลาด้วยประสบการณ์ที่เพิ่มมากขึ้น เขายังคงเป็นศิลปินที่หลายๆคนยังติดตามผลงานและชื่นชมในการแสดง แม้ว่าจะเข้าสู่ยุคต่างๆที่เปลี่ยนแปลงไป ปิยะ ศาสตรวาหา เปิดตัวอัลบั้มแรก "โยคีเพลย์บอย" ในปี พ.ศ. 2539 ด้วยแนวดนตรีและเนื้อร้องที่โดดเด่นและค่อนข้างแรงมากผสมผสาน Rock , Soul , Funk เป็นต้น ตามมาด้วยอี.พี.อัลบั้ม “Super Swinging” ในปี 2541 ซึ่งเซอร์ไพรส์แฟนด้วย 5 เพลงที่มีแนวดนตรีที่แตกต่างจากชุดแรกและแหวกจากแนวดนตรีที่นิยมในสมัยนั้น ด้วยลูกเล่นและแนวดนตรีที่มีกลิ่นของdisco และ groove แต่ยังคงรักษาลายเซ็นความชัดเจนในเอกลักษณ์ไว้ได้ ชุดนี้แม้จะมีเพียง 5 เพลง แต่ทุกเพลงก็มีแนวที่แตกต่างกัน และมีเพลงฮิตตลอดกาลอย่าง “คืนนี้ขอหอม” รวมอยู่ด้วย ตามมาด้วยอัลบั้ม YKPB ในปี 2543 แนว Pop ผสม Soul และ R&B ที่อัดแน่นไปด้วยเพลงที่กลายเป็นเพลงนิยมตลอดกาล อย่าง วันเกิด พรหมลิขิต ทำร้าย ที่ต่อมาทำให้ชื่อของโป้ และโยคีเพลย์บอยเป็นที่นิยมอย่างกว้างขวางมากขึ้น ปี 2545 โยคีเพลย์บอยอออกอัลบั้ม Love Trend นำเสนอแนวดนตรีป๊อบที่ซ่อนไว้ซึ่งกลิ่นอายจางๆ ของอัลบั้มก่อนๆ ใฟ้ฟังสบายๆ มีเพลงนิยมคือ เพลงอยากมองเธอในแง่ร้าย ปี 2551 โป้ได้มาร่วมงานกับอดีตบอสค่ายเบเกอรี่มิวสิค สมเกียรติ อริยชัยพาณิชย์ ภายใต้สังกัด Plenty Music ในเครือ RS ออกอัลบั้ม Telepathy ซึ่งป็นการกลั่นกรองประสบการณ์ทางดนตรีผสมผสานกับความปราณีตพิถีพิถันในการเรียบเรียงและอัดเสียงมากขึ้น เกิดเป็นอัลบั้มเพลงที่หลากหลายและน่าฟังอีกอัลบั้ม และล่าสุดปี 2554 โยคีเพลย์บอย พร้อมเดินหน้าต่อไปกับค่าย SpicyDisc พร้อมกับเตรียมออกอัลบั้มที่กำลังจะออกมาตรงกับการครบรอบ 16 ปีของโยคีเพลย์บอยพอดี เปิดตัวStudio Album ต่อไปด้วยสองซิงเกิ้ลแรก “คอลลาเจน” และ “อากาศ” ซึ่งก็เป็นแนวเพลงที่แตกต่างไปจากเดิมอีกเช่นเคย สมกับความเป็นโยคีเพลย์บอยที่มีทิศทางของตัวเองชัดเจน แต่สำหรับผู้ฟังแล้ว ทิศทางของเขามักจะเซอไพรส์และไม่มีใครคาดเดาได้นั่นเอง (นอกจากนี้ยังมีอัลบั้มรวมเพลง "The Greatest Grandfather Hits 1" และ "The Greatest Grandfather Hits 2" จากการรวมเพลงฮิตจากอัลบั้ม 1 -3 , อี.พี.อัลบั้ม และเพลงใหม่อีก 2 เพลงด้วย)ผลงานการแต่งเพลงผลงานการแต่งเพลง. - กางเกงลิงลอยฟ้า (ประกอบภาพยนตร์ เก๋า..เก๋า โดยต้นฉบับเพลงคือเพลง "Ring My bell ของ Anita Wardชีวิตส่วนตัว ชีวิตส่วนตัว. ปิยะ ศาสตรวาหา สมรสกับ หนูเล็ก อภิชนา (ลีนานนท์) ศาสตรวาหา มีลูกสาวชื่อ ชินา</doc>
