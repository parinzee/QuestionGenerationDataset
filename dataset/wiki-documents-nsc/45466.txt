<doc id="45466" url="https://th.wikipedia.org/wiki?curid=45466" title="มนุษย์เหล็กไหล">มนุษย์เหล็กไหล มนุษย์เหล็กไหล () เป็นภาพยนตร์แอกชั่นของไทย ซึ่งเริ่มจัดฉายในวันที่ 10 สิงหาคม พ.ศ. 2549เนื้อเรื่องย่อ เนื้อเรื่องย่อ. ตามความเชื่อที่ว่าเมื่อใดก็ตามที่ เหล็กไหลจันทรา และ เหล็กไหลสุริยัน รวมตัวกันคราใด ก็จำนำมาซึ่งขุมพลังแห่งอำนาจอเนกอนันต์ อันยากเกินกว่าสรรพวุธอื่นใดจะสามารถสยบและหยุดหยั้งได้ แต่แล้วแผนการครอบครองเหล็กไหลดังกล่าวของ อุสม่าห์ (แสดงโดย อานนท์ สายแสงจันทร์) หัวหน้ากลุ่มผู้ก่อการร้ายจากตะวันออกกลางหาได้เป็นอย่างที่คิดไม่ ถึงแม้ อารีน่า (แสดงโดย เมทินี กิ่งโพยม) สมุนมือขวาของตนจะสามารถแย่งชิงเหล็กไหลจันทรามาได้แล้วก็ตาม แต่ในระหว่างการปล้นตัว อุสม่าห์ ผู้ก่อการร้ายข้ามชาติ จากเรือนจำคุ้มครองพิเศษจากทางการไทย เกิดความผิดพลาดขึ้นจนนำไปสู่การระเบิดครั้งใหญ่ในเรือนจำ นอกจากนั้นยังทำให้เหล็กไหลสุริยันทิ่มแทงเข้าไปเป็นส่วนหนึ่งในร่างกายของ ณาน (แสดงโดย วสันต์ กันทะอู) นักดับเพลิงหนุ่มผู้มีปัญหาในการควบคุมอารมณ์ ซึ่งกำลังอยู่ในระหว่างการปฏิบัติหน้าที่ ต้องตื่นตะลึงกับพลังลึกลับและฤทธานุภาพของเหล็กไหลที่อยู่ในตน ทางเดียวที่จะไม่ให้พลังแห่งความร้อนแรงที่เกิดขึ้นจากเหล็กไหลแผดเผาเลือดเนื้อและร่างกายของ ณาน คือต้องการเรียนรู้การควบคุมสภาวะความรุ่มร้อนในอารมณ์ความรู้สึกที่เกิดจากส่วนลึกในจิตใจของตนให้จงได้ รวมไปถึงเรียนรู้ที่จะควบคุมพลังจากเหล็กไหล ที่ตอนนี้หลอมรวมเป็นหนึ่งเดียวกับเลือดเนื้อและร่างกาย และที่สำคัญจะต้องรับมือกับพลานุภาพของเหล็กไหลจันทรา ที่บัดนี้ถูกนำไปพัฒนาระดับขั้นของพลังเพิ่มทวีคูณขึ้นไปอีกจากลุ่มก่อการร้ายของ อุสมาห์ และพรรคพวกตัวละคร ตัวละคร. ฌาน (แสดงโดย วสันต์ กันทะอู) ตำรวจหนุ่มดับเพลิง ผู้มีความปรารถนาอย่างแรงกล้า และเชื่อมั่นในตนเองสูง ใจร้อนและมุทะลุ ไม่สนใจอุปสรรคหรือปัญหาใด ๆ ที่จะมาขัดขวางเป้าหมายที่เขามุ่งมั่นจะทำให้สำเร็จ ฌานไม่เคยใส่ใจในความรู้สึกของคนอื่น หยิ่งผยอง และแข็งกระด้าง แม้ว่าเขาจะระเบิดอารมณ์ใส่ผู้อื่นแล้ว ก็ยังจะเก็บเอาไว้ภายใน ผูกพยาบาท และแก้แค้นคนที่ทำกับเขา ซึ่งมักจะทำให้เขาต้องมาเสียใจภายหลังจากการกระทำที่ ขาดความยั้งคิดของตัวเอง มนุษย์เหล็กไหล คือร่างของฌานที่โดนหลอมรวมกับเหล็กไหลสุริยันจนกลายเป็นอันหนึ่งอันเดียวกัน มีพลังพิเศษอันเหนือธรรมชาติ ซึ่งเป็นคุณสมบัติที่เหมือนกับเหล็กไหลทุกประการ ไม่ว่าจะเป็นพลังในการดูดสิ่งของทุกอย่างที่ทำด้วยเหล็ก พละกำลังที่ต้านทานแรงโน้มถ่วงของโลก และพลังของความร้อนที่มีอยู่ในกายที่สามารถจะทำลายล้างทุกสิ่งได้ มนุษย์เหล็กไหลคือร่างขอฌานที่ผ่านการฝึกจิตให้มีสมาธิที่สามารถควบคุมจิตใตและพลังให้สามารถใช้ไปเพื่อหนทางอันก่อให้เกิดสันติสุขแก่มวลมนุษยชาติ อารีนา (แสดงโดย เมทินี กิ่งโพยม) ผู้ก่อการร้ายสาวชาวเติร์ก ที่มีความมุ่งมั่นอันแรงกล้าในการที่จะทำเพื่อศาสนาหรือความเชื่ออันศักดิ์สิทธิ์ที่ตนยึดถือ ซึ่งเธอเติบโตมาท่ามกลางสงคราม ทำให้ไม่เคยรู้จักความรัก ความห่วงใย สิ่งที่เลี้ยงดูและเติบโตมากับเธอมีเพียงการต่อสู้ ภาวะอันแร้งแค้น สงคราม ทำให้เธอไม่เคยเชื่อว่าโลกนี้มีความเท่าเทียม และสันติก็ไม่มีอยู่จริง เหตุนี้เองเธอจึงเข้าร่วมกับอุสมาห์เพื่อก่อการร้าย และเป็นมือขวาที่เป็นอาวุธสำคัญ อุสมาห์ (แสดงโดย อานนท์ สายแสงจันทร์) หัวหน้ากลุ่มก่อการร้ายระเบิดพลีชีพข้ามชาติ วัย 35 ปี ที่เติบโตมาจากครอบครัวไทยและตะวันออกกลาง ซึ่งตัวเขาเองโดนผลกระทบจากสงครามศักดิ์สิทธิ์ของตะวันออกกลางและอเมริกา ทำให้ตัวเองต้องลุกขึ้นมาจับปืนตั้งแต่เด็ก ๆ และเขาเองเคยเป็นหนึ่งในผู้นำก่อการร้ายในวินาศกรรมร้ายแรงของโลกมาแล้ว สิ่งที่เป้าหมายของเขาคือการทำลายล้างตามอุดมการณ์ที่เขาได้วางไว้ พูนิมา (แสดงโดย จินวิภา คงบัว) ผู้รักษาศีลหรือกุมารีชาวทิเบต ซึ่งเป็นเทพผู้ปกป้องวัชรธาตุ หรือ เหล็กไหลจันทรา ที่ตั้งอยู่ในอารามแห่งหนึ่งในดินแดนทิเบต ซึ่งพูนิมาเป็นหนึ่งเดียวที่ได้รับการรับเลือกให้บำเพ็ญสมาธิกับวัชรธาตุ ที่มีความอ่อนโยน สงบนิ่งและสันติ ทำให้เธอซึมซับสิ่งเหล่านี้ไว้โดยไม่รู้ตัว เธอทำทุกอย่างเพื่อรักษาเหล็กไหลจันทรา ซึ่งมีพลังอำนาจมหาศาลไม่ให้ตกไปอยู่ในมือของคนชั่วรายชื่อบุคคลสำคัญในภาพยนตร์รายชื่อบุคคลสำคัญในภาพยนตร์. - ผู้กำกับ : บัณฑิต ทองดี - แสดงนำ : เมทินี กิ่งโพยม, วสันต์ กันทะอู</doc>
