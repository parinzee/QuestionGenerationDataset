<doc id="740199" url="https://th.wikipedia.org/wiki?curid=740199" title="สปีกนาว (เพลง)">สปีกนาว (เพลง) "สปีกนาว" () เป็นเพลงของนักร้อง นักแต่งเพลงชาวอเมริกัน เทย์เลอร์ สวิฟต์ เพลงเขียนและผลิตโดยสวิฟต์ และนาธาน แชปแมน ออกเป็นซิงเกิลวิทยุในวันที่ 5 ตุลาคม ค.ศ. 2010 โดยสังกัดบิกแมชีนเรเคิดส์ จากอัลบั้ม สปีกนาว (2010) สวิฟต์เขียนเพลงเกี่ยวกับการขัดจังหวะในงานแต่งงาน หลังจากพูดคุยกับเพื่อนของเธอซึ่งคนรักเก่ากำลังจะสมรสกับอีกคนหนึ่ง และฝันว่าหนึ่งในคนรักเก่าของเธอสมรสกับผู้หญิงอีกคนหนึ่ง เพลงบรรเลงด้วยกีตาร์โปร่ง และบรรยายในมุมมองของคนที่ร่วมงานสมรสของคนรักเก่าเพื่อจะได้เขากลับคืนมาอีกครั้ง เพลงเปิดรับคำยกย่องจากนักวิจารณ์ในเรื่องรายละเอียดในเนื้อเพลง "สปีกนาว" ประสบความสำเร็จเชิงพาณิชย์ในประเทศแคนาดาและสหรัฐอเมริกา เปิดตัวที่อันดับที่ 8 บนชาร์ตแคนาเดียนฮอต 100 และบิลบอร์ดฮอต 100 การปรากฏตัวบนชาร์ตบิลบอร์ดฮอต 100 ทำให้เพลงกลายเป็นเพลงที่หกที่เปิดตัวที่สิบอันดับแรก ทำให้สวิฟต์เป็นนักร้องที่มีเพลงเปิดตัวที่สิบอันดับแรกมากที่สุดในประวัติศาสตร์ของชาร์ตเพลง "สปีกนาว" ถูกเปิดบ่อยครั้งจนสามารถติดชาร์ตฮอตเพลงคันทรีเบื้องหลัง เบื้องหลัง. "สปีกนาว" แต่งโดยสวิฟต์ เช่นเดียวกับทุกเพลงในอัลบั้ม เพลงได้แรงบันดาลใจจากเรื่องราวของเพื่อนและคนรักของเพื่อนเธอในไฮสกูล คู่รักเลิกรากันหลังจบไฮสกูล แต่มีความคิดว่าจะกลับมาคืนดีกันในภายหลัง วันหนึ่ง เพื่อนของสวิฟต์บอกสวิฟต์ว่าคนรักสมัยไฮสกูลกำลังจะแต่งงานในไม่ช้า "เขาเจอผู้หญิงคนนี้ที่ดูใจร้ายและแย่ที่ทำให้เขาเลิกพูดถึงเพื่อนคนอื่น ๆ ตัดขาดจากครอบครัว เธอแยกตัวเขาออกมาจากคนพวกนั้น" สวิฟต์กล่าว เธอถามเพื่อนว่าเธอจะ "พูดตอนนี้" หรือไม่ เพื่อนของเธอซึ่งกำลังงุนงงต้องการคำอธิบาย และเธอตอบว่า "ก็แบบว่า พังโบสถ์ จะพูดตอนนี้เลยหรือจะนิ่งเงียบอยู่ตลอดไป ฉันจะไปกับเธอ ฉันจะเล่นกีตาร์ให้ มันต้องดีเยี่ยมแน่ ๆ" เพื่อนของสวิฟต์มองว่าเรื่องนี้น่าขัน และหัวเราะกับความคิดนี้ หลังจากพูดคุยกับเพื่อนเธอ สวิฟต์รู้สึกแน่วแน่ในความคิดเกี่ยวกับความเศร้าโศกเพียงใดสำหรับคนคนหนึ่งที่คนรักต้องไปแต่งงานกับอีกคน ในคืนนั้น สวิฟต์ฝันว่าคนรักเก่าของเธอคนหนึ่งแต่งงานกับผู้หญิงอีกคน นี่เป็นสัญญาณที่บอกว่าเธอต้องแต่งเพลงเกี่ยวกับการขัดขวางงานแต่งงาน หลังจากย้อนคิด เธอสรุปว่า "สำหรับฉันแล้ว ฉันชอบคิดว่ามันคือความดีต่อสู้กับความชั่ว และผู้หญิงคนนี้ก็เป็นแค่คนชั่วคนหนึ่ง" สวิฟต์ตั้งชื่ออัลบั้มตามเพลง "สปีกนาว" เพราะว่ามันตรงกับมโนทัศน์ของอัลบั้ม โดยแต่ละเพลงจะเป็นการสารภาพบางอย่างต่อคนคนหนึ่ง ซึ่งจะแตกต่างกันไป "มันชื่อว่า สปีกนาว และมันเป็นมโนทัศน์และเป็นเนื้อหาหลักของทั้งอัลบั้มมากกว่าที่ฉันจะบอกคุณได้" เธอกล่าว เพลงออกจำหน่ายเป็นซิงเกิลวิทยุในวันที่ 5 ตุลาคม ค.ศ. 2010 เป็นส่วนหนึ่งของโครงการเคาต์ดาวน์ทูสปีกนาว ที่จัดโดยร้านไอทูนส์ ในระหว่างสัปดาห์ที่จำหน่ายอัลบั้มสปีกนาว สวิฟต์แสดงเพลง "สปีกนาว" ในรายการเลตโชว์วิดเดวิด เลตเทอร์แมนการจัดวางองค์ประกอบเพลง การจัดวางองค์ประกอบเพลง. "สปีกนาว" เป็นเพลงแนวคันทรีป็อป ความยาว 4 นาที 2 วินาที ดนตรีมีลักษณะป็อปอย่างโดดเด่น ผสมผสานกับองค์ ประกอบที่เป็นคันทรีอีกหลายอย่าง เพลงกำหนดด้วยอัตราจังหวะ 4 4 (common time) และมีความเร็ว (tempo) ปานกลางที่ 120 จังหวะต่อนาที เพลงเขียนด้วยคีย์จีเมเจอร์ และเสียงของสวิฟต์อยู่ในสองช่วงอ็อกเทฟ ตั้งแต่ A ถึง D เสียงร้องของสวิฟต์เริ่มที่ระดับเสียงเบา แล้วค่อย ๆ ดังขึ้น และ ณ จุดหนึ่ง เธอร้องคำที่เป็นชื่อเพลงด้วยเสียงแบบเบลทิง (belting) เพลงมีท่อนสร้อยที่เป็นเสียงอู้อี้ขึ้นลงแตกต่างกัน คล้าย ๆ กับเพลง "ยูบีลองวิดมี" เพลงบรรเลงด้วยลำดับคอร์ด G–D–Am–C เครื่องดนตรีใช้กีตาร์โปร่ง ทำให้เพลงมีท่อนบรรเลงเดี่ยว (solo) ที่นุ่มนวล ในเนื้อเพลง "สปีกนาว" สวิฟต์เล่าเรื่องเกี่ยวกับการร่วมงานแต่งงานของคนรักเก่าเพื่อพยายามทำให้ได้เขาคืนมา ท่อนแรกของเพลงทำให้รู้ว่า สวิฟต์ยังคงรักคนรักเก่าของเธอ และยังต้องการมั่นใจว่าเขาไม่ได้สมรสผิดคน ตลอดท่อนเวิร์สในเพลง สวิฟต์แอบเข้าไปในงานแต่งงานและเล่าสิ่งที่เธอสังเกตเห็น เช่น ว่าที่เจ้าสาวสวมใส่ชุดเจ้าสาวพอง ๆ ครอบครัวของเขา และวงดนตรีเครื่องเป่ากำลังเล่นเพลง "ไบรดัลคอรัส" ในท่อนที่ร้องซ้ำหรือท่อนรีเฟรน (refrain) สวิฟต์อ้อนวอนคนรักเก่าไม่ให้กล่าวคำปฏิญาณเพื่อจะได้หนีไปกับเธอ ท่อนบริดจ์เป็นสวิฟต์ตอบรับคำกล่าวของบาทหลวงที่ว่า "พูดตอนนี้เลยหรือจะนิ่งเงียบอยู่ตลอดไป" (Speak now or forever hold your peace) ก่อนจะร้องท่อนแรกซ้ำอีกครั้ง ท่อนร้องซ้ำท่อนสุดท้ายเปลี่ยนไป โดยสวิฟต์บรรยายจากมุมมองของเจ้าบ่าว และบอกสวิฟต์ว่าพวกเขาจะหนีไปด้วยกันการตอบรับ การตอบรับ. เพลงได้รับคำยกย่องจากนักวิจารณ์เพลง ไซมอน โวซิก-เลวินสัน จากนิตยสารเอ็นเตอร์เทนเมนต์วีกลี มองว่า "สปีกนาว" เป็นหนึ่งในเพลงที่ดีที่สุดของสวิฟต์ เขายังกล่าวอีกว่า "การสื่อสารผ่านเนื้อเพลงของเธอชดเชยจุดอ่อนทุกจุดได้ดั่งนักร้องที่มีหลักการ" และเพลง "ฟังติดหูอย่างผู้เชี่ยวชาญ" เขาปิดท้ายว่า เมื่อเขาได้ยินเพลงนี้ เขาหยุดเล่นเพลงไม่ได้เลย บิล แลมบ์ จากอะเบาต์ดอตคอม กล่าวว่าเพลงนี้ "งดงาม" (brilliant) เขากล่าวต่อว่า "เพลงฟังดูหวาน ตลก อึกทึก คม ในเวลาเดียวกัน เทย์เลอร์ สวิฟต์ยังคงเป็นหนึ่งในนักแต่งเพลงสาวที่มีพรสวรรค์มากที่สุดคนหนึ่ง" โจนาธาน คีฟ จากนิตยสารสแลนต์แมกกาซีน คิดว่า "สปีกนาว" เป็นตัวอย่างให้เห็นว่าสวิฟต์ไม่สามารถ "แต่งเพลงเกี่ยวกับสิ่งอื่นใดนอกจากประเด็นที่ว่าผู้ชายที่ดีเป็นอย่างไร หรือผู้ชายน่าเบื่อเพียงใด หรือความฝันเกี่ยวกับผู้ชายจะพาเธอไปที่ที่ดีกว่าที่ที่เธออยู่อย่างไร" ได้ในชาร์ตเพลง ในชาร์ตเพลง. "สปีกนาว" เข้าชาร์ตบิลบอร์ดฮอต 100 ที่อันดับที่ 8 เนื่องจากทำยอดดาวน์โหลดได้ 217,000 หน่วย ด้วยเหตุนี้ "สปีกนาว" จึงเป็นเพลงลำดับที่หกของสวิฟต์ที่เปิดตัวที่สิบอันดับแรก ดังนั้นจึงทำให้สวิฟต์เป็นนักร้องที่มีเพลงเปิดตัวที่สิบมากที่สุดในประวัติศาสตร์ของบิลบอร์ดฮอต 100 นำหน้ามารายห์ แครี ที่มีเพียง 5 เพลง นับตั้งแต่ปี ค.ศ. 1995-1998 ในชาร์ตอื่นของแถบอเมริกาเหนือ เพลงเปิดตัวตัวที่อันดับที่ 8 ในชาร์ตแคนาเดียนฮอต 100 ในประเทศออสเตรเลีย "สปีกนาว" เปิดตัวที่อันดับที่ 20การแสดงสด การแสดงสด. เพลงถูกนำไปแสดงสดในทัวร์คอนเสิร์ตสปีกนาวเวิลด์ทัวร์ คลิปวิดีโอการแสดงมีให้ชมในมิวสิกวิดีโอเพลง "สปากส์ฟลาย" ในคลิปจะเห็นเจ้าสาวคนหนึ่งสวม "ชุดคลุมยาวรูปร่างเหมือนขนมอบ" ขณะที่เธอเดินขึ้นบันไดมาที่เจ้าบ่าวและบาทหลวง สวิฟต์อยู่ในฉากหลังกำลังตีโพยตีพายอยู่ในคลิป อีกคลิปหนึ่งแสดงเพื่อนเจ้าสาวกำลังโบกมือ เจ้าสาวพูดคุยกับพวกเขาขณะที่เจ้าบ่าวกำลังปรบมือ และเจ้าบ่าววิ่งหนีไปกับสวิฟต์ โจเซลิน วีนา จากเอ็มทีวีดอตคอม กล่าวว่า การแสดงดังกล่าวเป็น "ช่วงเวลาที่เหมือนละครอย่างมาก" เนื่องจาก "สวิฟต์แสดงออกว่าทำลายงานแต่งงาน ในที่สุดเธอก็ขโมยเจ้าบ่าวไปได้ ขณะที่เธอร้องเพลงนี้ และทั้งคู่ก็วิ่งฝ่าฝูงชนไปด้วยกัน"การนำมาร้องใหม่ การนำมาร้องใหม่. ซอฮย็อน จากวงเกิลส์เจเนอเรชันนำเพลงจากอัลบั้มสปีกนาวไปร้องใหม่การแสดงเดี่ยวในคอนเสิร์ตโรแมนติกแฟนตาซีในวันที่ 1 มกราคม ค.ศ. 2013 ก่อนหน้านั้น เธอเล่นส่วนหนึ่งของเพลงนี้ในรายการโทรทัศน์ บิกบราเธอร์ ตอนที่ออกอากาศวันที่ 21 กันยายน ค.ศ. 2011 เป็นตัวอย่างเพลงที่เธอเคยใช้ฝึกเล่นกีตาร์และภาษาอังกฤษอย่างสนุกสนานรายชื่อเพลงรายชื่อเพลง. - ดิจิทัลดาวน์โหลด1. "สปีกนาว" – 4:02ชาร์ตเพลง</doc>
