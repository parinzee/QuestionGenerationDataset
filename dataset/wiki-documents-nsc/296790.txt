<doc id="296790" url="https://th.wikipedia.org/wiki?curid=296790" title="สโมสรฟุตบอลสระแก้ว">สโมสรฟุตบอลสระแก้ว สโมสรฟุตบอลสระแก้ว เป็นสโมสรฟุตบอลอาชีพในประเทศไทย ตั้งอยู่ที่อำเภอเมือง จังหวัดสระแก้ว ปัจจุบันลงแข่งขันในระดับ ไทยลีก 3 โดยสโมสรก่อตั้งขึ้นในปี พ.ศ. 2553 ในชื่อ สระแก้ว ยูไนเต็ด ก่อนจะเปลี่ยนชื่อเป็น สระแก้ว ซิตี้ และ เปลี่ยนเป็น สโมสรฟุตบอลสระแก้ว หรือ สระแก้ว เอฟซี ในปัจจุบันประวัติสโมสรลีกภูมิภาค ดิวิชั่น 2 ประวัติสโมสร. ลีกภูมิภาค ดิวิชั่น 2. สโมสรก่อตั้งขึ้น ในปี พ.ศ. 2553 ในชื่อ สระแก้ว ยูไนเต็ด โดยนายสรวงศ์ เทียนทอง ซึ่งเป็นสมาชิกสภาผู้แทนราษฎร จังหวัดสระแก้ว ในขณะนั้น โดยได้ส่งทีมเข้าร่วมการแข่งขันลีกภูมิภาค ดิวิชัน 2 ฤดูกาล 2553 กลุ่มภาคกลางและตะวันออก เป็นฤดูกาลแรก ในการแข่งขันฤดูกาลแรก สโมสรได้รับฉายาว่า ผีเสื้อไฟ และใช้สนามกีฬากลางอำเภออรัญประเทศ เป็นสนามเหย้า โดยสโมสรลงแข่งขันอย่างเป็นทางการนัดแรกเมื่อวันที่ 14 กุมภาพันธ์ พ.ศ. 2553 ในนัดที่แพ้สโมสรฟุตบอลเมืองกาญจน์ 3–0 ในฤดูกาลแรกสโมสรทำผลงานได้อย่างย่ำแย่เมื่อชนะเพียงแค่นัดเดียวตลอดทั้งฤดูกาล และแพ้ถึง 25 นัด ก่อนจะจบฤดูกาลด้วยอันดับสุดท้ายในตารางคะแนน ฤดูกาล 2554 สโมสรเปลี่ยนชื่อเป็น สระแก้ว ซิตี้ โดยได้ฉายาว่า โคราชัน และเปลี่ยนมาใช้สนามกีฬากลางอำเภอวังน้ำเย็น เป็นสนามเหย้าแห่งใหม่ โดยจบฤดูกาลด้วยอันดับที่ 12 ฤดูกาล 2555 สโมสรเปลี่ยนชื่ออีกครั้งเป็น สระแก้ว เอฟซี โดยได้ฉายาว่า นกงูเหล็ก และพัฒนาผลงานขึ้นมาจนจบฤดูกาลด้วยอันดับที่ 6 ก่อนที่ในฤดูกาล 2556 สโมสรจะย้ายสนามเหย้าจากสนามกีฬากลางอำเภอวังน้ำเย็น มาใช้สนามกีฬาองค์การบริหารส่วนจังหวัดสระแก้ว และทำผลงานในลีกได้ดีจนจบฤดูกาลด้วยอันดับที่ 3 จนกระทั่งในปี พ.ศ. 2558 ได้มีการเปลี่ยนแปลงตำแหน่งประธานสโมสร โดยนาย ทรงยศ เทียนทอง นายกองค์การบริหารส่วนจังหวัดสระแก้ว ซึ่งเป็นพี่ชายของนายสรวงศ์ เทียนทองประธานสโมสรคนเดิม ได้เข้ามาเป็นประธานสโมสรคนใหม่ และในฤดูกาล 2559 สโมสรได้จดทะเบียนเป็นนิติบุคคลเพื่อดำเนินธุรกิจในรูปแบบบริษัท จำกัด ภายใต้ชื่อ บริษัท สระแก้ว เอฟซี จำกัด และจบฤดูกาลด้วยอันดับ 4 และได้เลื่อนชั้นขึ้นไปเล่นในไทยลีก 3 โดยนับเป็นการเลื่อนชั้นครั้งแรกของสโมสรไทยลีก 3สนามเหย้า สนามเหย้า. สโมสรใช้สนามเหย้าแห่งแรกคือสนามกีฬาอำเภออรัญประเทศ แต่ใช้ได้เพียงฤดูกาลเดียว ก็ได้ย้ายมาใช้สนามกีฬาอำเภอวังน้ำเย็น ในฤดูกาล 2554-2555 ตั้งแต่ฤดูกาล 2556 เป็นต้นมา สโมสรใช้สนามกีฬาองค์การบริหารส่วนจังหวัดสระแก้วผู้เล่นชุดปัจจุบัน ผู้เล่นชุดปัจจุบัน.สถิติต่างๆของสโมสรโลโก้ของสโมสรตั้งแต่อดีตจนถึงปัจจุบันทีมชนะเลิศลีกภูมิภาค 2556</doc>
