<doc id="15347" url="https://th.wikipedia.org/wiki?curid=15347" title="วิลลา เคเธอร์">วิลลา เคเธอร์ วิลลา ซิเบิร์ต เคเธอร์ (Willa Siebert Cather 7 ธันวาคม ค.ศ. 1873 – 24 เมษายน ค.ศ. 1947)เป็นนักเขียนหญิงชาวอเมริกันผู้มีถิ่นกำเนิดในรัฐเวอร์จิเนีย เธอเป็นพี่คนโตของน้องๆ อีกห้าคน เมื่อวิลลาอายุได้ 10 ขวบ ครอบครัวของเธอย้ายถิ่นฐานไปตั้งรกรากทำฟาร์มอยู่ที่รัฐเนแบรสกา แต่เพียงสองปีต่อมาครอบครัวเคเธอร์ก็ย้ายเข้ามาอยู่ในเมือง ซึ่งผู้คนและการใช้ชีวิตในดินแดนทุ่งหญ้าตอนเหนือของอเมริกานี้เองที่กลายมาเป็นส่วนสำคัญในงานเขียนของเธอภายหลัง หลังจากจบการศึกษาจากมหาวิทยาลัยแห่งเนแบรสกา-ลิงคอล์นแล้ว วิลลาได้ย้ายไปอยู่รัฐเพนซิลเวเนีย โดยยึดอาชีพครูสอนภาษาอังกฤษและภาษาละตินในโรงเรียนมัธยม ต่อมาก็เข้ามาอยู่นิวยอร์ก ทำงานเป็นบรรณาธิการนิตยสารชั้นนำในยุคนั้น คือ McClure’s (ค.ศ. 1906-1912) งานเขียนของวิลลามีทั้งบทกวี เรื่องสั้น บทความ ตลอดจนนวนิยายซึ่งมีทั้งหมดรวม 12 เรื่อง ในจำนวนนั้นเรื่องที่มีชื่อเสียงโด่งดังได้แก่ O Pioneers!, My Antonia และ Death Comes to the Archbishop มีอีกสองเรื่องถูกสร้างเป็นภาพยนตร์ นอกจากนี้นวนิยายเรื่อง One of Ours ก็คว้ารางวัลพูลิตเซอร์มาให้แก่เธอในปีค.ศ. 1923 วิลลา เคเธอร์เสียชีวิตในนิวยอร์กเมื่ออายุได้ 73 ปี คำคม : There are only two or three human stories, and they go on repeating themselves as fiercely as if they had never happened before. (เรื่องราวมนุษย์มีเพียงสองหรือสามเรื่อง และเรื่องราวเหล่านี้ก็เกิดซ้ำรอยแล้วเล่าอย่างภาคภูมิใจราวกับไม่เคยเกิดขึ้นมาก่อน)ผลงานนวนิยายผลงานนวนิยาย. - Alexander's Bridge (ค.ศ. 1912) - O Pioneers (ค.ศ. 1913) - The Song of the Lark (ค.ศ. 1915) - My Antonia (ค.ศ. 1918) - One of Ours (ค.ศ. 1922) - A Lost Lady (ค.ศ. 1923) - The Professor's House (ค.ศ. 1925) - My Mortal Enemy (ค.ศ. 1926) - Death Comes for the Archbishop (ค.ศ. 1927) - Shadows on the Rock (ค.ศ. 1931) - Lucy Gayheart (ค.ศ. 1935) - Sapphira and the Slave Girl (ค.ศ. 1940)</doc>
