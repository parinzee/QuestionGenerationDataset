<doc id="408210" url="https://th.wikipedia.org/wiki?curid=408210" title="โตเกียวเทปส์">โตเกียวเทปส์ โตเกียวเทป () เป็นอัลบั้มบันทึกการแสดงสดอัลบั้มแรกของสกอร์เปียนส์ วงเฮฟวีเมทัลจากเยอรมัน อัลบั้มนี้เป็นบันทึกการแสดงสดของเพลงในสตูดิโออัลบั้มที่วางจำหน่ายก่อน พ.ศ. 2521 โดยบันทึกเมื่อวันที่ 24 และ 27 เมษายน พ.ศ. 2521 ระหว่างการทัวร์ประเทศญี่ปุ่นของวง โดยบันทึกเสียงที่นะกะโนะซันพลาซา ในย่านนะกะโนะ กรุงโตเกียว โดยเป็นอัลบั้มสุดท้ายที่บันทึกเสียงกับอูลิ จอน ร็อท (Uli Jon Roth) เนื่องจากอูลิได้ประกาศอำลาวงหลังจากการออกจำหน่ายของอัลบั้มเทคเกนบายฟอร์ซ (Taken By Force) นอกจากเพลงที่อยู่ในอัลบั้มนี้แล้ว ยังมีเพลงอีกสามเพลงที่สกอร์เปียนส์ร้องในการแสดงแต่ไม่ได้บันทึกเสียง คือเพลงเฮลแค็ท (Hell-Cat) แคชยัวร์เทรน (Catch Your Train) และคิมิงะโยะ เพลงชาติญี่ปุ่น อัลบั้มนี้เดิมออกจำหน่ายในประเทศญี่ปุ่นเท่านั้นในเดือนสิงหาคม พ.ศ. 2521 โดยใช้ภาพปกเป็นแมงป่องสีทองคำขาวไต่อยู่บนดอกกุหลาบ ต่อมาได้ออกจำหน่ายในยุโรปในช่วงปลาย พ.ศ. 2521 และในสหรัฐอเมริกาในปี พ.ศ. 2522 และใช้ภาพปกเป็นภาพระหว่างการแสดง รวมถึงออกจำหน่ายอัลบั้มโดยไม่ตัดเพลงใด ๆ ออก แต่ใน พ.ศ. 2544 ซึ่งอีเอ็มไอได้ออกจำหน่ายซีดีรีมาสเตอร์ของสกอร์เปียนส์ มีการตัดเพลงโพลาร์ไนท์ (Polar Nights) ออกเพื่อให้อัลบั้มมีความยาวเพียงพอที่จะบรรจุอยู่ในแผ่นซีดีแผ่นเดียว แล้วนำเพลงที่ตัดออกไปรวมไว้กับอัลบั้มเทคเกนบายฟอร์ซแทน อูลิ จอน ร็อท ให้ความเห็นเกี่ยวกับการบันทึกเสียงอัลบั้มนี้ไว้ดังนี้ ตอนที่เราบันทึกเสียงโตเกียวเทปเป็นช่วงเวลาที่เราถึงจุดสุดยอดที่สุด แม้เราจะเล่นมาด้วยกันก็หลายปีแล้ว โดยเฉพาะตอนที่เราแสดงครั้งแรกที่ไม่ได้มีการบันทึกเสียงไว้ ตอนนั้นเราเล่นที่โตเกียวสามครั้ง ครั้งแรกดีที่สุดเท่าที่เคยเล่นมาเลย ครั้งที่สองก็ดีเหมือนกัน แต่ในอัลบั้มนี้มีแต่ครั้งที่สองและสาม ซึ่งจริง ๆ แล้วผมว่าครั้งแรกดีกว่านี้มาก น่าเสียดายที่ไม่ได้บันทึกเสียงไว้Track listingSide oneTrack listing. Side one. 1. "All Night Long" (Uli Jon Roth, Klaus Meine) – 3:44 2. "Pictured Life" (Rudolf Schenker, Meine, Roth) – 3:12 3. "Backstage Queen" (R. Schenker, Meine) – 3:44 4. "Polar Nights" (Roth) – 6:43 5. "In Trance" (R. Schenker, Meine) – 5:25Side twoSide two. 1. "We'll Burn the Sky" (R. Schenker, Monika Dannemann) – 8:07 2. "Suspender Love" (R. Schenker/Meine) – 3:38 3. "In Search of the Peace of Mind" (R. Schenker, Michael Schenker, Meine, Lothar Heimberg, Wolfgang Dziony) – 3:02 4. "Fly to the Rainbow" (M. Schenker, Roth) – 9:39Side threeSide three. 1. "He's a Woman, She's a Man" (R. Schenker, Meine, Herman Rarebell) – 5:22 2. "Speedy's Coming" (R. Schenker, Meine) – 3:40 3. "Top of the Bill" (R. Schenker, Meine) – 6:45 4. "Hound Dog" (Jerry Leiber, Mike Stoller) – 1:14 5. "Long Tall Sally" (Enotris Johnson, Robert "Bumps" Blackwell, Richard Penniman) – 2:50Side fourSide four. 1. "Steamrock Fever" (R. Schenker, Meine) – 3:41 2. "Dark Lady" (Roth) – 4:18 3. "Kōjō no Tsuki" (Rentarō Taki, arr. Francis Buchholz, Meine, Rarebell, Roth, R. Schenker) – 3:35 4. "Robot Man" (R. Schenker, Meine) – 5:47CreditsCredits. - Klaus Meine - Lead Vocals - Ulrich Roth - Lead Guitar, Backing Vocals, Lead Vocals on "Polar Nights", "Fly To The Rainbow" and "Dark Lady" - Rudolf Schenker - Rhythm Guitar, Backing Vocals - Francis Buchholz - Bass, Backing Vocals - Herman Rarebell - Drums, Percussion, Backing Vocals - Produced by Dieter Dierks</doc>
