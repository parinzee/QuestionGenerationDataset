<doc id="549791" url="https://th.wikipedia.org/wiki?curid=549791" title="บุญผ่อง">บุญผ่อง บุญผ่อง ละครโทรทัศน์ไทยทางช่องไทยพีบีเอส ออกอากาศในช่วงกลางปี พ.ศ. 2556เนื้อเรื่อง เนื้อเรื่อง. ในช่วงสงครามโลกครั้งที่สอง กองทัพญี่ปุ่นได้เดินทัพผ่านทางประเทศไทย ทำให้ไทยได้รับผลกระทบจากสงครามไปด้วย มีการทิ้งระเบิดอย่างต่อเนื่องจากสหรัฐอเมริกา บุญผ่อง ชายหนุ่มผู้เป็นลูกชายคนโตของครอบครัวสิริเวชชะพันธ์ แห่งตลาดปากแพรก อำเภอเมือง จังหวัดกาญจนบุรี รับสุรัตน์ ภรรยา และผณี ลูกสาววัย 9 ขวบ เพียงคนเดียวที่เดินทางหนีระเบิดจากพระนครมาอยู่ที่นี่ ที่กาญจนบุรี และราชบุรี ได้มีการเกณฑ์เชลยสงคราม ซึ่งเป็นทหารชาติตะวันตกฝ่ายสัมพันธมิตรมาสร้างทางรถไฟและสะพานข้ามแม่น้ำแควเพื่อที่จะตัดผ่านไปประเทศพม่า เชลยหลายคนต้องล้มตายจากสภาพภูมิอากาศและภูมิประเทศที่เต็มไปด้วยโรคภัยต่าง ๆ จากป่าดิบชื้น รวมถึงการกินอยู่ที่ลำบาก และการถูกทรมานให้ทำงานตลอดวัน ตลอดคืน เป็นที่น่าหดหู่ใจอย่างมากต่อผู้พบเห็น รวมถึงบุญผ่อง บุญผ่องจึงตัดสินใจบางอย่างที่จะช่วยพวกเชลย แม้จะต้องเสี่ยงชีวิตตนเองและครอบครัวก็ตาม บุญผ่องได้รับการติดต่อจากกองทัพญี่ปุ่นให้ไปส่งอาหารถึงในค่ายเชลย บุญผ่องจึงแอบส่งยาและของใช้ต่าง ๆ ใส่ลงไปในข้าวของเหล่านี้ แม้จะไม่เป็นที่เห็นด้วยจากครอบครัว รวมถึงเป็นที่สงสัยของทางญี่ปุ่น หลายต่อหลายครั้งมีการตรวจค้น แต่ก็ไม่พบเจอ ท้ายที่สุดเมื่อญี่ปุ่นสงสัยมากขึ้น บุญผ่องจึงให้ผณี ลูกสาวตัวเล็ก ๆ ของตนเองเป็นคนนำไปส่งให้ ด้วยผณีนั้นเป็นที่ผูกพันของ มิโยชิ นายทหารชาวญี่ปุ่นที่รักผณีเสมือนลูกสาวตนเองจริง ๆ จนก่อให้เกิดเป็นมิตรภาพต่างวัยนักแสดงเบื้องหลัง เบื้องหลัง. บุญผ่อง เป็นละครโทรทัศน์ที่สร้างมาจากเรื่องจริงของบุญผ่อง สิริเวชชะพันธ์ อดีตนักธุรกิจชาวกาญจนบุรี ที่ให้ความช่วยเหลือเชลยสงครามในช่วงสงครามโลกครั้งที่สอง ที่ถูกเกณฑ์มาสร้างทรงรถไฟสายมรณะและสะพานข้ามแม่น้ำแคว ด้วยการแอบส่งยาและข้าวของต่าง ๆ ให้ จนได้รับการยกย่องจากหลายชาติที่เป็นชาติสัมพันธมิตรในภายหลังสงครามยุติ จนได้รับฉายาว่า "วีรบุรุษสะพานข้ามแม่น้ำแคว" หรือ "วีรบุรุษช่องเขาขาด" บทละครได้ถูกเขียนขึ้นโดยอ้างอิงจากเหตุการณ์ที่เกิดขึ้นจริง ด้วยระยะเวลาการเขียนยาวนานกว่า 5 ปี โดยผ่านคำให้สัมภาษณ์ของ ผณี ศุภวัฒน์ (สิริเวชชะพันธ์) บุตรสาวของบุญผ่องที่อยู่ร่วมในเหตุการณ์ ซึ่งกลายมาเป็นตัวละครสำคัญในเรื่องด้วย และลำไย สิริเวชชะพันธ์ น้องสะใภ้ของบุญผ่อง การถ่ายทำถ่ายในสถานที่จริง และอีกหลายสถานที่ ร่วมด้วยนักแสดงหลากหลายเชื้อชาติ หลากหลายภาษา จนเมื่อละครเปิดตัวเป็นครั้งแรก มีงานแถลงข่าวเปิดตัวในวันที่ 25-26 เมษายน พ.ศ. 2556 ที่จังหวัดกาญจนบุรี สถานที่เกิดเหตุจริง และมีรอบเปิดตัวสำหรับสื่อมวลชน ในวันที่ 30 เมษายน พ.ศ. 2556 ที่โรงภาพยนตร์เอสพลานาด แคราย และก่อนที่ละครจะออกอากาศ ได้มีการเผยแพร่สารคดี "ไม้หมอนสุดท้าย บนทางสายมรณะ" เป็นการให้ข้อมูลความรู้แก่ผู้ชมก่อนที่จะละครจะเริ่มต้น</doc>
