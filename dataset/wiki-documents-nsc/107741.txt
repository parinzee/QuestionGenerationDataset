<doc id="107741" url="https://th.wikipedia.org/wiki?curid=107741" title="จูชง">จูชง จูชง เป็นตัวละครในเรื่องมังกรหยก 1 ใน 7 ประหลาดกังหนำ มีฉายาว่า มือเทวดา มีความรวดเร็วในการหยิบฉวย ครั้งหนึ่งเคยแกล้งอ้วนง้วนเลียก พ่อเลี้ยงของเอี้ยคัง โดยการขโมยทองแท่งในตัวจนหมด ซึ่งอ้วนง้วนเลียกไม่ทันทราบความแม้แต่น้อย .. เมื่อครั้งได้ประมือกับนางศพเหล็กในถ้ำมืดได้ฉวยเอามีดสั้นที่คิวชู่กี่มอบให้แก่ก๊วยเซาเทียน สลักคำว่า เอี้ยคัง ไว้ที่มีด ที่มีดนั้นห่อไว้ด้วยหนังของสามีของนางศพเหล็ก(ศพทองแดง) สักเนื้อหาของคัมภีร์เก้าอิมส่วนหนึ่งไว้ โดยที่จูชงเองก็ไม่ทราบ นางศพเหล็กจึงตามล่าตัวบรรดา 6 ประหลาดแห่งกังหนำเพื่อชิงหนังที่ห่อกระบี่สั้น เมื่อคราวที่ได้พบกับคิ้วเชยยิ่มที่หมู่บ้านงูเกชุน เป็นผู้เฉลยกลหลอกลวงของคิ้วเชยยิ่ม โดยแอบแย่งกระบี่ของคิ่วเชยยิ่ม ตัวกระบี่ของคิ้วเชยยิ่มนั้นเป็นกระบี่ที่ทำขึ้นมาเองที่ตัวกระบี่เล่มดังกล่าวไม่มีคม และสามารถงอได้3ส่วน ทำให้คนที่ไม่ทันเล่ห์กลของคิ้วเชยยิ่ม คิดว่าคิ้วเชยยิ่มเป็นผู้มีวิชาฟันแทงไม่เข้า และหลงเชื่อ ก่อนตายได้หยิบฉวยสิ่งสำคัญในการชี้ตัวผู้ที่ฆ่าตนที่เกาะดอกท้อไว้ คือ รองเท้าแก้ว ที่เขียนคำว่า เปียง ยี่ แปลว่า เลือกคู่ ซึ่งในกาลแรก ก๊วยเจ๋งไม่เข้าใจ ต่อมาเมื่ออึ้งย้ง ได้หลอกถามโกวซา จึงได้ ปะติดปะต่อเรื่องราวจนทราบความจริง</doc>
