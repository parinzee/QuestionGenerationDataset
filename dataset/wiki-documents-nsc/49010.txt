<doc id="49010" url="https://th.wikipedia.org/wiki?curid=49010" title="แพร่งสรรพศาสตร์">แพร่งสรรพศาสตร์ แพร่งสรรพศาสตร์ หรือ แพร่งสรรพสาตร [สัน-พะ-สาด] เป็นย่านการค้าที่อยู่ระหว่างถนนตะนาวกับถนนอัษฎางค์ อยู่ทางทิศเหนือของแพร่งนรา บริเวณนี้เดิมเป็น วังสรรพสาตรศุภกิจ เป็นวังที่ประทับของพระเจ้าบรมวงศ์เธอ พระองค์เจ้าทองแถมถวัลยวงศ์ กรมหลวงสรรพสาตรศุภกิจ ต้น ซึ่งก่อสร้างขึ้นอย่างวิจิตรบรรจงเมื่อ พ.ศ. 2444 มีซุ้มประตูสวยงาม เนื่องจากกรมหลวงสรรพสาตรศุภกิจทรงเป็นผู้บังคับบัญชากรมช่างในพระบรมมหาราชวัง ต่อมาใน พ.ศ. 2501 และ พ.ศ. 2510 วังนี้เกิดเพลิงไหม้เสียหายจนหมด คงเหลือแต่ซุ้มประตูวัง และมีการสร้างตึกแถวสมัยใหม่ขึ้นมาแทน เรียกย่านนี้ว่า แพร่งสรรพสาตร ตามพระนามของพระเจ้าบรมวงศ์เธอ กรมหลวงสรรพสาตรศุภกิจ ต่อมาจึงเพี้ยนเป็น แพร่งสรรพศาสตร์ แพร่งสรรพศาสตร์ ในยุคราว พ.ศ. 2500 เคยเป็นแหล่งซ่องโสเภณีที่ขึ้นชื่อแห่งหนึ่งของพระนคร</doc>
