<doc id="435320" url="https://th.wikipedia.org/wiki?curid=435320" title="เฉลิม พรหมเลิศ">เฉลิม พรหมเลิศ นายเฉลิม พรหมเลิศ อดีตรองประธานวุฒิสภา คนที่ 1 และสมาชิกวุฒิสภา จังหวัดสุราษฎร์ธานี เขาถูกตัดสินจำคุกเป็นเวลา 36 ปี ในคดีเกี่ยวกับการซื้อบริการจากเด็กอายุไม่เกิน 15 ปี (คดีพรากผู้เยาว์) ปัจจุบันอยู่ระหว่างการพักโทษประวัติ ประวัติ. นายเฉลิม พรหมเลิศ เกิดเมื่อวันที่ 14 มีนาคม พ.ศ. 2479 สำเร็จการศึกษาระดับปริญญาตรี สาขารัฐศาสตร์ จากจุฬาลงกรณ์มหาวิทยาลัย และมหาวิทยาลัยธรรมศาสตร์ ระดับปริญญาโท ทางด้านการปกครอง จากมหาวิทยาลัยอิลลินอยส์ และปริญญาดุษฎีบัณฑิตกิตติมศักดิ์ สาขาส่งเสริมการเกษตร จากมหาวิทยาลัยแม่โจ้การทำงาน การทำงาน. เฉลิม พรหมเลิศ รับราชการในสังกัดกระทรวงมหาดไทย เคยดำรงตำแหน่งผู้ว่าราชการจังหวัดน่าน ภูเก็ต สมุทรสาคร เป็นรองปลัดกระทรวงมหาดไทย ในปี พ.ศ. 2536 เป็นเลขาธิการสำนักงานเร่งรัดพัฒนาชนบท หลังเกษียณอายุราชการ ได้รับเลือกเป็นสมาชิกสภาร่างรัฐธรรมนูญ ชุดปี พ.ศ. 2539 ต่อมาได้รับเลือกตั้งเป็นสมาชิกวุฒิสภา ในการเลือกตั้งสมาชิกวุฒิสภาครั้งแรกในประเทศไทย พ.ศ. 2543 และได้รับเลือกเป็นรองประธานวุฒิสภา คนที่ 1 ต่อมาจึงได้ลาออกเนื่องจากถูกกล่าวว่าซื้อบริการจากเด็กอายุต่ำกว่า 15 ปี เมื่อปี พ.ศ. 2543กรณีต้องโทษในคดีอาญา กรณีต้องโทษในคดีอาญา. นายเฉลิม พรหมเลิศ ถูกกล่าวหาว่าซื้อบริการทางเพศจากเด็กอายุต่ำกว่า 15 ปี เมื่อปี พ.ศ. 2543 จนกระทั่งในปี พ.ศ. 2550 ศาลฎีกา มีคำพิพากษายืนตามศาลอุทธรณ์ ให้จำคุกนายเฉลิม 36 ปี และถูกจำคุกที่เรือนจำกลางคลองเปรม ต่อมาได้รับการพระราชทานอภัยโทษให้คงเหลือโทษจำคุก 5 ปี ในปี พ.ศ. 2556 เขาได้รับการพักโทษ เนื่องจากเข้าหลักเกณฑ์จำคุกเกิน 2 ใน 3 และเป็นนักโทษชราเครื่องราชอิสริยาภรณ์ เครื่องราชอิสริยาภรณ์. นายเฉลิม พรหมเลิศ ได้รับพระราชทานเครื่องราชอิสริยาภรณ์ชั้นสูงสุด- เหรียญพิทักษ์เสรีชน - เหรียญราชการชายแดน - เหรียญลูกเสือสดุดี ชั้นที่ 1 เนื่องจากถูกศาลฎีกาพิพากษาจำคุก จึงถูกเรียกคืน เมื่อปี พ.ศ. 2553</doc>
