<doc id="420987" url="https://th.wikipedia.org/wiki?curid=420987" title="พระเอกกษัตรี">พระเอกกษัตรี พระเอกกษัตรี เป็นพระมเหสีพระองค์หนึ่งในสมเด็จพระนเรศวรมหาราชแห่งอาณาจักรอยุธยา เริ่มรับราชการฝ่ายในหลังจากที่พระศรีสุพรรณมาธิราชหรือพระบรมราชาที่ 7 พระชนก ยอมสวามิภักดิ์แก่สมเด็จพระนเรศวรมหาราชแล้วพาครอบครัวมาเป็นเชลยศักดิ์ในกรุงศรีอยุธยา ต่อมาสมเด็จพระนเรศวรมหาราชจึงแต่งตั้งพระเอกกษัตรีเป็นพระมเหสีพระประวัติ พระประวัติ. พระเอกกษัตรีเป็นเจ้านายกัมพูชา เป็นพระราชธิดาของพระบรมราชาที่ 7 (เอกสารไทยเรียกพระศรีสุพรรณมาธิราช) กับพระชาติกษัตรี มีพระอนุชาและพระภคินีคือ พระวิสุทธกษัตรี, พระไชยเชษฐา และพระอุทัยราชา ในปี พ.ศ. 2137 สมเด็จพระนเรศวรมหาราชทรงยกทัพไปตีกรุงละแวกได้สำเร็จ พระบรมราชาที่ 4 หรือนักพระสัตถาและครอบครัวลงเรือพระที่นั่งหนีไปเมืองเชียงแตงของอาณาจักรล้านช้าง ขณะที่พระศรีสุพรรณมาธิราชพระอนุชาของนักพระสัตถา เข้าสวามิภักดิ์สมเด็จพระนเรศวรมหาราช สมเด็จพระนเรศวรมหาราชจึงทรงพระกรุณาพาครอบครัวของพระศรีสุพรรณมาธิราชกลับกรุงศรีอยุธยาด้วย แล้วให้ตั้งบ้านนอกกำแพงเมือง ครั้นปีถัดมาสมเด็จพระนเรศวรมหาราชจึงแต่งตั้งให้พระเอกกษัตรีพระธิดาของพระศรีสุพรรณมาธิราชเป็นพระมเหสี พระเอกกษัตรีได้ให้ประสูติกาลพระราชบุตร หรือสิ้นพระชนม์เมื่อใด ไม่เป็นที่ปรากฏ พระนามของพระเอกกษัตรีถูกตั้งเป็นชื่อสระน้ำแห่งหนึ่งในมหาวิทยาลัยนเรศวร</doc>
