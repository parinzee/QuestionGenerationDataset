<doc id="923287" url="https://th.wikipedia.org/wiki?curid=923287" title="สงครามต่อเนื่อง">สงครามต่อเนื่อง สงครามต่อเนื่อง ประกอบด้วยสงครามระหว่างฟินแลนด์และสหภาพโซเวียต ตั้งแต่ปี ค.ศ. 1941 ถึง ค.ศ. 1944 สงครามต่อเนื่องได้เริ่มต้นขึ้นเมื่อสิบห้าเดือนหลังสงครามฤดูหนาวยุติลง ซึ่งเป็นการสู้รบระหว่างฟินแลนด์และสหภาพโซเวียต ในสหภาพโซเวียต สงครามครั้งนี้ได้ถือว่าเป็นส่วนหนึ่งของมหาสงครามของผู้รักชาติ เยอรมันได้ถือว่าเป็นปฏิบัติการในภูมิภาคนี้เป็นส่วนหนึ่งของความพยายามสงครามโดยรวมในแนวรบด้านตะวันออกและฟินแลนด์ให้การสนับสนุนยุทธภัณฑ์ที่สำคัญและความร่วมมือทางทหาร การทำสงครามระหว่างสหภาพโซเวียตและฟินแลนด์ได้เริ่มต้นขึ้นเมื่อวันที่ 22 มิถุนายน ค.ศ. 1941 ซึ่งเป็นวันที่เยอรมนีได้เปิดฉากเข้ารุกรานสหภาพโซเวียต การเปิดสงครามได้เริ่มด้วยการโจมตีทางอากาศของโซเวียตเมื่อวันที่ 25 มิถุนายน ภายหลังฟินแลนด์ได้เริ่มปฏิบัติการเพื่อปลดเปลื้องสงครามฤดูหนาวครั้งก่อนที่ต้องเสียดินแดน Karelian Isthmus และ Ladoga Karelia ให้แก่สหภาพโซเวียต และเข้ายึดครองคาเรเลียตะวันออกในเดือนกันยายน ค.ศ. 1941 บน Karelian Isthmus ฟินแลนด์ได้หยุดการรุกรานเพียง 30 กม.จากเลนินกราด ที่ก่อนสงครามโลกครั้งที่สองเป็นชายแดนระหว่างสหภาพโซเวียตและฟินแลนด์ ในปี ค.ศ. 1944 กองทัพอากาศโซเวียตได้ดำเนินการโจมตีทางอากาศในเฮลซิงกิและเมืองอื่นๆที่สำคัญของฟินแลนด์ ในที่สุด ช่วงกลางของปี ค.ศ. 1944 โซเวียตได้เข้ารุกทางยุทธศาสตร์สู่ฟินแลนด์จากดินแดนส่วนใหญ่ที่ได้รับมาในช่วงสงคราม แต่กองทัพฟินแลนด์ภายหลังที่ได้ทำให้การรุกต้องหยุดชะงักลงในเดือนกรกฏาคม ค.ศ. 1944 การสู้รบได้ยุติลงเมื่อวันที่ 5 กันยายนและมีผลตามมาด้วยการสงบศึกมอสโกเมื่อวันที่ 19 กันยายน สนธิสัญญาสันติภาพปารีส ค.ศ. 1947 ได้สรุปสงครามอย่างเป็นทางการแล้ว ฟินแลนด์ต้องยกให้เขต Pechengsky แก่สหภาพโซเวียต ให้เช่าคาบสมุทร Porkkala แก่พวกเขา และจ่ายค่าชดเชยสงคราม ในขณะเดียวกันที่ยังรักษาความเป็นเอกราชไว้ได้</doc>
