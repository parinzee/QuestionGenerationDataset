<doc id="87594" url="https://th.wikipedia.org/wiki?curid=87594" title="ดานัง">ดานัง ดานัง หรือ ด่าหนัง (; ) เป็นเมืองท่าสำคัญของเวียดนามกลางตอนใต้ ตั้งอยู่ริมชายฝั่งทะเลจีนใต้ จัดเป็น 1 ใน 5 เขตการปกครองส่วนท้องถิ่นในเวียดนามสภาพทางภูมิศาสตร์ตำแหน่งที่ตั้ง สภาพทางภูมิศาสตร์. ตำแหน่งที่ตั้ง. ดานังตั้งอยู่ที่ตำแหน่งละติจูดที่ 15°55' ถึง 16°14' องศาเหนือ และลองจิจูดที่ 107°18' ถึง 108°20' องศาตะวันออก ทิศเหนือติดกับเมืองเว้ ซึ่งเป็นเมืองหลวงเก่าของเวียดนาม ทิศตะวันตกและทิศใต้ติดกับจังหวัดกว๋างนาม ทิศตะวันออกติดกับทะเลจีนใต้ ตั้งอยู่ห่างจากกรุงฮานอยไปทางใต้ 764 กิโลเมตร และห่างจากโฮจิมินห์ซิตีไปทางเหนือ 964 กิโลเมตรภูมิอากาศ ภูมิอากาศ. เมืองดานังตั้งอยู่ในเขตร้อนชื้นมรสุมโดยทั่วไปจะมีอุณหภูมิสูงและมีความผันผวนน้อย สภาพภูมิอากาศดานังเป็นสถานที่ทางตอนเหนือของภูมิอากาศแบบ subtropic ทางตอนเหนือและตอนใต้ของเวียดนามโดยมีสภาพภูมิอากาศที่เด่นชัด เขตร้อนในภาคใต้ มีฤดูที่แตกต่างกันคือฤดูฝนฤดูฝนตั้งแต่เดือนสิงหาคมถึงเดือนธันวาคมและฤดูแล้งตั้งแต่เดือนมกราคมถึงเดือนกรกฎาคมโดยมีฤดูหนาวเป็นช่วง ๆ หนาและไม่นานประวัติศาสตร์ ประวัติศาสตร์. ปี พ.ศ. 2390 เรือรบฝรั่งเศสได้ระดมยิงโจมตีเมืองดานังเพื่อตอบโต้ที่กลุ่มมิชชันนารีคาทอลิกถูกประหารชีวิต เดือนสิงหาคม พ.ศ. 2401 กองทหารฝรั่งเศสยกพลขึ้นบกที่ดานัง ตามพระบัญชาของพระเจ้านโปเลียนที่ 3 เพื่อประกาศพื้นที่นี้เป็นอาณานิคมภายใต้อาณัติของฝรั่งเศส และถูกเปลี่ยนชื่อเป็นชื่อภาษาฝรั่งเศสว่า ตูราน (Tourane) ขณะนั้นถือว่าเป็น 1 ใน 5 เมืองสำคัญบนคาบสมุทรอินโดจีน ในระหว่างสงครามเวียดนาม เมืองนี้เป็นที่ตั้งฐานทัพอากาศหลักของกองทัพสหรัฐอเมริกา ครั้งนั้นจำนวนประชากรในเมืองได้เพิ่มสูงขึ้นมากกว่า 1 ล้านคน โดยส่วนใหญ่เป็นผู้ลี้ภัยสงคราม ก่อนปี พ.ศ. 2540 ดานังยังเป็นส่วนหนึ่งของจังหวัดกว๋างนาม-ดานัง จนกระทั่งวันที่ 1 มกราคม พ.ศ. 2540 ดานังได้ถูกแยกออกจากจังหวัดกว๋างนาม และเป็นเขตการปกครองส่วนท้องถิ่นแห่งที่ 4 ของเวียดนามการศึกษา การศึกษา. ดานังเป็นที่ตั้งของมหาวิทยาลัย 2 แห่ง ได้แก่- มหาวิทยาลัยดานัง - มหาวิทยาลัย Duy Tanสภาพเศรษฐกิจ สภาพเศรษฐกิจ. ดานังจัดเป็นพื้นที่อุตสาหกรรม และมีท่าเรือที่รองรับการขนส่งสินค้า มีโรงงานอุตสาหกรรมขนาดเล็กตั้งอยู่ในเมืองจำนวนหนึ่ง สินค้าเศรษฐกิจของเมืองได้แก่- อาหารทะเล - เครื่องเรือนหวาย - เครื่องใช้ภายในบ้านทั่วไป - เครื่องนุ่งห่ม ในดานังมีโรงงานอุตสาหกรรมตั้งอยู่ราว 4,900 แห่ง ในปี พ.ศ. 2540 ดานังมีสินค้าส่งออกคิดเป็นมูลค่าราว 55 ล้านดอลลาร์สหรัฐการเดินทาง การเดินทาง. ดานังตั้งอยู่ที่ปลายสุดของแนวพื้นที่เศรษฐกิจตะวันออก-ตะวันตก (East-West Economic Corridor : EWEC) ซึ่งเชื่อมโยงระหว่างเวียดนาม ลาว ไทย และพม่าทางอากาศ ทางอากาศ. ท่าอากาศยานนานาชาติดานังตั้งอยู่ใจกลางเมืองดานัง เป็นท่าอากาศยานนานาชาติลำดับที่สามของเวียดนาม เป็นช่องทางสำคัญในการเดินทางเข้าสู่เวียดนามตอนกลาง เมื่อก่อนปี พ.ศ. 2515 ที่นี่เคยเป็นท่าอากาศยานที่มีเครื่องบินขึ้นและลงมากที่สุดแห่งหนึ่งในโลก เนื่องจากมีกิจกรรมทางทหารอยู่บ่อยครั้ง ปัจจุบันรองรับเที่ยวบินภายในประเทศระหว่างเมืองสำคัญต่าง ๆ ภายในเวียดนาม เช่น ฮานอย โฮจิมินห์ซิตี กุยเยิน และเที่ยวบินระหว่างประเทศไปยังกรุงเทพมหานครและสิงคโปร์ทางบกทางบก. - ทางหลวงหมายเลข 1 - ทางหลวงหมายเลข 14B - ทางพิเศษดานัง-กว๋างหงาย (กำลังก่อสร้าง) - อุโมงค์หายเวิน - สะพานข้ามแม่น้ำฮันทางเรือทางเรือ. - ท่าเรือเทียนซาเมืองพี่น้องเมืองพี่น้อง. - เซอมารัง, ประเทศอินโดนีเซีย - คะวะซะกิ, ประเทศญี่ปุ่น - อิวะกิ, ประเทศญี่ปุ่น - ชิซุโอะกะ, ประเทศญี่ปุ่น - คะโงะชิมะ, ประเทศญี่ปุ่น - โอะกินะวะ, ประเทศญี่ปุ่น - มณฑลซานตง, ประเทศจีน - มณฑลเจียงซู, ประเทศจีน - ชิงเต่า, ประเทศจีน - มาเก๊า, ประเทศจีน - เกาสฺยง, ไต้หวัน - ไฮฟอง, ประเทศเวียดนาม - โอ๊คแลนด์, แคลิฟอร์เนีย, ประเทศสหรัฐอเมริกา - ทาโคมา, รัฐวอชิงตัน, ประเทศสหรัฐอเมริกา - ซานฟรานซิสโก, ประเทศสหรัฐอเมริกา - รัฐนิวเจอร์ซีย์, ประเทศสหรัฐอเมริกา - พิตต์สเบิร์ก, ประเทศสหรัฐอเมริกา - นิวคาสเซิล, ประเทศออสเตรเลีย - อิซมีร์, ประเทศตุรกี - ยาโรสลาฟล์, ประเทศรัสเซีย</doc>
