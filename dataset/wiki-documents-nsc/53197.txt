<doc id="53197" url="https://th.wikipedia.org/wiki?curid=53197" title="พัฒน์ อ.ยุทธนากร">พัฒน์ อ.ยุทธนากร พัฒน์ อ.ยุทธนากร หรือนายสุธรรม วงศ์กันฟู เป็นชาวจังหวัดเชียงใหม่ เกิดเมื่อ 7 เมษายน พ.ศ. 2509 สถิติการชก 33 ครั้ง ชนะ 25 (น็อค 15) แพ้ 8เริ่มจากมวยไทย เริ่มจากมวยไทย. พัฒน์เริ่มชกมวยตั้งแต่จบชั้นป.6 ขึ้นชกมวยตามงานวัด แพ้บ้าง ชนะบ้างจนมีครูมวยในละแวกบ้านพามาฝากฝังกับแก้ว โคซี่ หรือสุรศักดิ์ ดุสิตรัตนกุลแก้วจัดให้เขามาอยู่ที่ค่ายอ.ยุทธนากร เปลี่ยนชื่อจากเดิม วิชาญน้อย เกียรติ ข.ป. มาเป็น พัฒน์ อ.ยุทธนากรมวยสากล: แชมป์ราชดำเนิน 2 รุ่น มวยสากล: แชมป์ราชดำเนิน 2 รุ่น. ครั้งแรกพัฒน์ขึ้นชกมวยไทยอยู่สามครั้ง แพ้รวด จึงเปลี่ยนมาชกมวนสากล แพ้บ้าง ชนะบ้าง จนกระทั่งถูกตามตัวให้ขึ้นชกชิงแชมป์มวยสากลเวทีราชดำเนินรุ่นมินิฟลายเวทกับธวัช เกียรติพ่วงจินดา ก่อนชก พัฒน์เป็นรองมาก แต่เขาสู้เต็มที่ ชนะน็อคธวัชในยกที่ 1 ทั้งๆที่ ตัวเองถูกชกลงไปนับแปดก่อน พัฒน์ครองแชมป์อยู่ไม่นานก็เสียแชมป์ให้กับสมุทร ศิษย์นฤพนธ์ (ที่ต่อมากลายเป็นแชมป์โลกรุ่นมินิฟลายเวท IBF) หลังจากเสียแชมป์ไป พัฒน์ชกชนะอีก 7 ครั้ง จึงได้ชิงแชมป์มวยสากลเวทีราชดำเนินรุ่นจูเนียร์ฟลายเวทอีกครั้ง ปรากฏว่าพัฒน์ชนะน็อค เพชรชัยนาท ดอนเจดีย์ ยก 5 ได้ครองแชมป์เป็นรุ่นที่ 2 จากนั้นจึงมีโอกาสได้ไปชิงแชมป์ OPBF รุ่นจูเนียร์ฟลายเวท และชิงแชมป์โลกรุ่นจูเนียร์ฟลายเวท WBA ที่เกาหลีใต้ตามลำดับแต่ไม่สำเร็จทั้งสองครั้ง หลังจากพลาดหวังในการชิงแชมป์โลก พัฒน์กลับมาชกอีกครั้งเดียว ชนะน็อค จอมเทียน สวนมิสกวัน ยก 4 แล้วไม่ได้ขึ้นชกอีกเลย แขวนนวมไปโดยปริยายเกียรติประวัติเกียรติประวัติ. - แชมป์ประเทศไทยรุ่นมินิฟลายเวท (2528)- ชิง, 27 มิถุนายน 2528 ชนะน็อค ธวัช เกียรติพ่วงจินดา ยก 1 - เสียแชมป์, 26 ธันวาคม 2528 แพ้คะแนน สมุทร ศิษย์นฤพนธ์ - แชมป์ประเทศไทยรุ่นไลท์ฟลายเวท (2529)- ชิง, 26 มิถุนายน 2529 ชนะน็อค เพชรชัยนาท ดอนเจดีย์ ยก 5 - ป้องกันครั้งที่ 1, 11 สิงหาคม 2529 ชนะคะแนน ใกล้รุ่ง ศิษย์พยัคฆ์ - ป้องกันครั้งที่ 2, 23 กันยายน 2530 ชนะคะแนน เมฆา ศรรัมย์ - ป้องกันครั้งที่ 3, 28 เมษายน 2531 ชนะคะแนน ทันใจ ดอนเจดีย์ - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นจูเนียร์ฟลายเวท เมื่อ 11 ธันวาคม 2530 แพ้น็อค คิม ยอง กัง (เกาหลีใต้) ยก 10 ที่ เกาหลีใต้ - ชิงแชมป์โลกรุ่นจูเนียร์ฟลายเวท WBA เมื่อ 28 ส.ค. 2531 แพ้น็อค ยูห์ เมียงวู (เกาหลีใต้) ยก 2 ที่ เกาหลีใต้</doc>
