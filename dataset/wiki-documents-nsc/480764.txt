<doc id="480764" url="https://th.wikipedia.org/wiki?curid=480764" title="ยุวชนฮิตเลอร์">ยุวชนฮิตเลอร์ ยุวชนฮิตเลอร์ (; ฮิตเลอร์ยูเกนด์, มักย่อเป็น HJ ในภาษาเยอรมัน) เป็นองค์การเยาวชนของพรรคนาซีในประเทศเยอรมนี จุดกำเนิดย้อนไปถึง ค.ศ. 1922 ในรูปองค์การก่อนหน้าซึ่งสัมพันธ์กับพรรคนาซีซึ่งมีฐานในมิวนิก (ขณะนั้น) ตั้งแต่ ค.ศ. 1933 ถึง 1945 เป็นองค์การเยาวชนอย่างเป็นทางการองค์การเดียวในประเทศเยอรมนี และเป็นองค์การกึ่งทหารบางส่วน ประกอบด้วยฮิตเลอร์ยูเกนต์สำหรับเยาวชนชายอายุ 14 ถึง 18 ปี ดอยท์เชสยุงโฟล์ค (เยาวชนเยอรมัน) สำหรับเด็กชายอายุน้อยกว่านั้น และสันนิบาตสาวเยอรมัน เมื่อนาซีเยอรมนียอมจำนนใน ค.ศ. 1945 องค์การสิ้นสภาพโดยพฤตินัย เมื่อวันที่ 10 สิงหาคม ค.ศ. 1945 สภาควบคุมฝ่ายสัมพันธมิตรประกาศให้มิชอบด้วยกฎหมายร่วมกับองค์การพรรคนาซีอื่น ภายใต้มาตรา 86 แห่งประมวลกฎหมายอาญาเยอรมัน ยุวชนฮิตเลอร์เป็น "องค์การขัดต่อรัฐธรรมนูญ" และห้ามกระจายหรือใช้สัญลักษณ์ขององค์การในที่สาธารณะ ยกเว้นเพื่อวัตถุประสงค์ทางการศึกษาหรือวิจัย</doc>
