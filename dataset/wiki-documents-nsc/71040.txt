<doc id="71040" url="https://th.wikipedia.org/wiki?curid=71040" title="ดูกู">ดูกู เคานท์ดูกู () เป็นตัวละครในเรื่องแต่งชุด สตาร์ วอร์ส รับบทโดยคริสโตเฟอร์ ลี ในภาพยนตร์ และให้เสียงโดยคอรีย์ เบอร์ตัน ในภาพยนตร์การ์ตูน มีบทบาทสำคัญเป็นตัวร้ายหลักใน และเป็นตัวร้ายรองใน และมีบทบาทในเรื่องแต่งเสริมอีกจำนวนมาก เคานท์ดูกูมีชีวิตอยู่ในช่วงปีที่ 102 ก่อนยุทธการยาวิน จนถึงปีที่ 19 ก่อนยุทธการยาวิน เป็นอาจารย์เจไดที่ต่อมาเข้าสู่ด้านมืดและได้ขึ้นเป็นลอร์ดมืดแห่งซิธเคานท์ดูกูเกิดบนดาวเคราะห์เซเรนโน เป็นทายาทของสกุลเคานท์ที่มั่งคั่งและสูงส่ง ในวัยเยาว์เขาถูกรับไปเลี้ยงดูโดยนิกายเจได เข้าเป็นศิษย์ของอาจารย์โยดา ต่อมาเมื่อขึ้นเป็นอัศวินเจไดได้รับไควกอน จินน์ เป็นศิษย์พาดาวันคนแรก และต่อมาก็ได้ฝึกโคมาริ โวซาด้วย ดูกูเป็นผู้ฝึกสอนที่เป็นที่เคารพในวิหารเจได และเป็นหนึ่งในเหล่าจอมกระบี่ที่มีฝีมือฉกาจที่สุดแห่งกาแลกซี เชื่อกันว่ามีเพียงอาจารย์โยดาและเมซ วินดูเท่านั้น ที่จะสามารถต่อกรกับเขาได้ ตลอดชีวิตกว่าเจ็ดสิบปีดูกูมีชีวิตในฐานะเจได แต่หลังจากยุทธการกาลิดราน สงครามสั่นคลอนความเชื่อของเขาต่อนิกายเจไดและสาธารณรัฐกาแลกติก ต่อมาจึงตกอยู่ภายใต้อิทธิพลของวุฒิสมาชิกพัลพาทีนแห่งนาบู และออกจากนิกายเจไดไป ต่อมาเมื่อได้ทราบว่าแท้จริงแล้วพัลพาทีนคือซิธลอร์ด ดาร์ธ ซิเดียส ดูกูก็ได้เข้าสู่ด้านมืดและกลายเป็นลอร์ดมืดแห่งซิธด้วย ขึ้นเป็นศิษย์ของพัลพาทีนแทนที่ดาร์ธ มอล ที่ถูกสังหารไปก่อนหน้า โดยพัลพาทีนได้มอบชื่อซิธให้แก่เขาว่าดาร์ธ ไทรานัส เมื่อได้ครอบครองมรดกทรัพย์สินในฐานะเคานท์แห่งเซเรนโนแล้ว ดูกูก็ได้ร่วมกับดาร์ธ ซิเดียสในการนำกาแลกซีเข้าสู่สงครามเพื่อให้ซิธได้เป็นใหญ่ ร่วมสร้างความสัมพันธ์ระหว่างองค์กรและดาวเคราะห์ต่างๆ ที่ไม่พอใจสาธารณรัฐ จนได้เป็นผู้นำขบวนการแบ่งแยกภายใต้ชื่อสมาพันธ์ระบบดาวอิสระ มีระบบดาวนับพันเข้าร่วมกลุ่มนี้ภายใต้การชักชวนของดูกู และแยกตัวออกจากสาธารณรัฐกาแลกติก ในฐานะผู้นำทางการเมืองของสมาพันธ์ฯ ดูกูนำองค์กรเข้าต่อต้านสาธารณรัฐ เกิดเป็นความขัดแย้งที่เป็นที่รู้จักในนามสงครามโคลน ซึ่งทวีความรุนแรงกลายเป็นสงครามใหญ่เหนือนครหลวงสาธารณรัฐอย่างคอรัสซานท์ ในการประลองกระบี่แสงบนยานธงกลุ่มแบ่งแยก อินวิซิเบิล แฮนด์ อัศวินเจได อนาคิน สกายวอล์คเกอร์ สมุหนายกพัลพาทีน ผู้เป็นอาจารย์ซิธของดูกูเอง เหมือนประชดที่ต่อมาไทรานัสจะถูกแทนที่ด้วยชายผู้สังหารเขา อนาคิน สกายวอล์คเกอร์ ผู้ต่อมาจะเข้าสู่ด้านมืด และถูกแปรให้กลายเป็นดาร์ธ เวเดอร์ ผู้น่าสะพรึงกลัวเป็นอย่างยิ่งเบื้องหลัง</doc>
