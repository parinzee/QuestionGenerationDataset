<doc id="671342" url="https://th.wikipedia.org/wiki?curid=671342" title="เทศมณฑลแกรนด์เคปเมานต์">เทศมณฑลแกรนด์เคปเมานต์ แกรนด์เคปเมานต์ () เป็นเทศมณฑลในภาคตะวันตกเฉียงเหนือของประเทศไลบีเรียในภูมิภาคแอฟริกาตะวันตก เป็นหนึ่งในเทศมณฑล 15 แห่งที่ประกอบกันเป็นเขตการบริหารระดับบนสุดของประเทศ แบ่งออกเป็น 5 เขต มีรอเบิตส์พอร์ตเป็นเมืองหลักของเทศมณฑลซึ่งมีเนื้อที่ 5,162 ตารางกิโลเมตร (1,993 ตารางไมล์) จากการสำรวจสำมะโนประชากร ณ ปี พ.ศ. 2551 เทศมณฑลแกรนด์เคปเมานต์มีประชากร 129,055 คน จึงเป็นเทศมณฑลที่มีจำนวนประชากรมากที่สุดเป็นอันดับที่ 8 ของประเทศ</doc>
