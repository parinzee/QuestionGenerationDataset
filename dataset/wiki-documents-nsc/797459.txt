<doc id="797459" url="https://th.wikipedia.org/wiki?curid=797459" title="ไพโร (หนังสือการ์ตูน)">ไพโร (หนังสือการ์ตูน) ไพโร (; ชื่อจริง เซนต์จอห์น อัลเลอร์ไดซ์ (St. John Allerdyce)) เป็นตัวละครของมาร์เวลคอมิกส์ สร้างสรรค์โดยคริส แคลร์มองต์และจอห์น เบิร์น ปรากฏตัวครั้งแรกในหนังสือการ์ตูน Uncanny X-Men เล่มที่ 141 (มกราคม 1981) ในฐานะสมาชิกของบราเธอร์ฮูดออฟอีวิลมิวแทนต์ส ผู้มีความสามารถในการควบคุมเปลวไฟประวัติตัวละคร ประวัติตัวละคร. ไพโรเป็นมนุษย์กลายพันธุ์ เกิดที่เมืองซิดนีย์ ประเทศออสเตรเลีย หลังทำงานเป็นนักหนังสือพิมพ์และนักเขียนในแถบเอเชียตะวันออกเฉียงใต้ ไพโรได้พบกับมิสทีค ผู้ซึ่งรับเขาเข้ากลุ่มบราเธอร์ฮูดออฟอีวิลมิวแทนต์ส ไพโรเคยต่อสู้กับกลุ่มเอ็กซ์เมน และอเวนเจอร์ส ต่อมาเมื่อทีมมีสทีคส์บราเธอร์ฮูดทำงานให้รัฐบาลสหรัฐและเปลี่ยนชื่อทีมเป็น "ฟรีดอมฟอร์ซ" ทีมได้ทำภารกิจหลายอย่าง เช่น การจับตัวแมกนีโต และสมาชิกทีมอเวนเจอร์ส, การต่อสู้กับกลุ่มเอ็กซ์-แฟกเตอร์และภารกิจสุดท้ายคือการต่อสู้กับกลุ่มเดสเสิร์ตสวอร์ดในคูเวต แต่เป็นฝ่ายพ่ายแพ้ ไพโรและบล็อบถูกจับตัวและได้รับความช่วยเหลือจากโท้ด ภายหลังไพโรและบล็อบเข้าร่วมกลุ่มบราเธอร์ฮูดของโท้ดและร่วมต่อสู้กับกลุ่มเอ็กซ์-ฟอร์ซ หลายปีต่อมา ไพโรติดเชื้อไวรัสเลกาซีที่สามารถทำให้มนุษย์กลายพันธุ์เสียชีวิตได้ และเสียชีวิตหลังช่วยชีวิตวุฒิสมาชิก โรเบิร์ต เคลลี ภายหลังไพโรได้รับการชุบชีวิตโดยไวรัสทรานส์โมดของเซลีนพลังและความสามารถ พลังและความสามารถ. ไพโรมีความสามารถในการควบคุมและเปลี่ยนรูปเปลวไฟได้ตามต้องการ แต่ไม่สามารถสร้างไฟได้เอง จึงต้องสวมชุดที่มีเครื่องพ่นไฟที่สามารถยิงเปลวไฟได้ไกลสูงสุด 25 ฟุต ถึงแม้จะสามารถควบคุมเปลวไฟได้ แต่ไพโรอาจได้รับอันตรายจากเปลวไฟที่เขาไม่ได้ควบคุมได้ในสื่ออื่นภาพยนตร์ ในสื่ออื่น. ภาพยนตร์. นักแสดงชาวอเมริกัน แอรอน สแตนฟอร์ด รับบทเป็นไพโรในภาพยนตร์ X-เม็น 2 โดยมีชื่อจริงในเรื่องคือ จอห์น อัลเลอร์ไดซ์ และปรากฏตัวอีกครั้งในภาพยนตร์ X-เม็น รวมพลังประจัญบาน</doc>
