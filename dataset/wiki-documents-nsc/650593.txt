<doc id="650593" url="https://th.wikipedia.org/wiki?curid=650593" title="อะแมนดา คาร์">อะแมนดา คาร์ อะแมนดา เมียลเดรด คาร์ (; ชื่อเล่น: หย็อง; 24 มิถุนายน พ.ศ. 2533 — ) เป็นนักกีฬาจักรยานบีเอ็มเอ็กซ์ สายเลือดไทย-อเมริกัน ซึ่งปัจจุบัน เธอได้รับการจัดให้อยู่ในอันดับ 8 ของโลกประวัติ ประวัติ. อะแมนดา คาร์ เป็นลูกครึ่งไทย-อเมริกัน ซึ่งเธอเกิดที่รัฐฟลอริดา สหรัฐอเมริกา และเริ่มขี่จักรยานบีเอ็มเอ็กซ์ตั้งแต่อายุ 5 ขวบ จากการชักชวนของลูกพี่ลูกน้องชาย โดยต่อมา เธอได้เป็นตัวแทนนักกีฬาทีมชาติสหรัฐทั้งในระดับยุวชน, เยาวชน และชุดใหญ่ จากนั้น อะแมนดาได้โอนสัญชาติจากอเมริกันมาเป็นไทย เพื่อเข้าทำหน้าที่เป็นนักกีฬาทีมชาติไทย ตั้งแต่ พ.ศ. 2555 เดือนมิถุนายน พ.ศ. 2556 อะแมนดาได้เข้าร่วมการแข่งขัน ยูซีไอเวิลด์คัพซูเปอร์ครอส สนามที่ 3 ที่ประเทศเนเธอร์แลนด์ และในเดือนพฤศจิกายนของปีเดียวกันนี้ เธอได้เข้าร่วมการแข่งขันจักรยานบีเอ็มเอ็กซ์ไทยแลนด์โอเพน ที่จังหวัดสระบุรี ส่วนใน พ.ศ. 2557 อะแมนดาได้รับรางวัลเหรียญทองจากการแข่งขันจักรยานในเอเชียนเกมส์ 2014 ประเภทบีเอ็มเอ็กซ์ ที่อินช็อน ประเทศเกาหลีใต้ โดยเมื่อจบการแข่ง เธอได้ให้สัมภาษณ์ผ่านสื่อเป็นภาษาอีสาน- เลขนำโชค เลข 39 เป็นเลขนำโชคที่อะแมนดารักเป็นอย่างมาก เนื่องด้วยเป็นอายุของแม่เมื่อช่วงที่คลอดเธอออกมา โดยอะแมนดาจะทำการสวมเสื้อหมายเลข 39 และติดหมายเลขนี้ลงบนจักรยานในทุกการแข่งขันชีวิตส่วนตัว ชีวิตส่วนตัว. อะแมนดา คาร์ มีบิดาชื่อ แดรอล คาร์ ซึ่งเป็นชาวอเมริกัน อาชีพทนาย และเป็นอดีตทหารอากาศสหรัฐ กับมารดาชื่อ ละมุล พึ่งโพธิ์ ซึ่งเป็นชาวบ้านหนองเม็ก อำเภอหนองหาน จังหวัดอุดรธานี และอะแมนดา มีพี่ชายต่างบิดาหนึ่งคนซึ่งเสียชีวิตแล้ว ทั้งนี้ อะแมนดาเป็นลูกครึ่งที่สามารถพูดภาษาอีสานได้ดี เพราะมารดาสอนให้พูดตั้งแต่เมื่อครั้งยังเด็ก เธอมีอาหารโปรดคือ ตำบักหุ่งปลาร้า (ส้มตำปลาร้า) และผลไม้โปรดคือ บักสีดา (ฝรั่ง)เกียรติประวัติเกียรติประวัติ. - ไฮสคูล - ช่วงปี พ.ศ. 2550-2551 - แชมป์ วิ่งผลัด 4x100 เมตร และทำลายสถิติของชาร์ลอตต์ไฮสคูล- ทีมชาติสหรัฐอเมริกา - แชมป์โลก รุ่นยู 15 และยู 16- ทีมชาติไทย - อันดับที่ 13 การแข่งขันชิงแชมป์โลก ที่ประเทศเนเธอร์แลนด์ - พ.ศ. 2557 - เหรียญทอง จักรยานในเอเชียนเกมส์ 2014 ประเภทบีเอ็มเอ็กซ์ ที่อินช็อน ประเทศเกาหลีใต้รางวัลที่ได้รับรางวัลที่ได้รับ. - พ.ศ. 2558 - รางวัลนักกีฬาหญิงที่ได้รับการกล่าวถึงมากที่สุดในรอบปีที่ผ่านมา (MThai Top Talk-About Sportswomen)เครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญทองดิเรกคุณาภรณ์</doc>
