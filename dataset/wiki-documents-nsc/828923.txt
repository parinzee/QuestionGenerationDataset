<doc id="828923" url="https://th.wikipedia.org/wiki?curid=828923" title="สโมสรฟุตบอลสุไหงปาดี">สโมสรฟุตบอลสุไหงปาดี สโมสรฟุตบอลสุไหงปาดี เป็นสโมสรฟุตบอลในประเทศไทย ก่อตั้งขึ้นเมื่อปี พ.ศ. 2559 ตั้งอยู่ที่ตำบลปะลุรู อำเภอสุไหงปาดี จังหวัดนราธิวาส ปัจจุบันลงแช่งขันในระดับไทยแลนด์ อเมเจอร์ลีก โซนภาคใต้ประวัติ ประวัติ. สโมสรฟุตบอลสุไหงปาดี ก่อตั้งขึ้นในปี พ.ศ. 2559 ที่ตำบลปะลุรู อำเภอสุไหงปาดี จังหวัดนราธิวาส โดยมีมัสรูดิง ฮามิ กำนันตำบลปะลุรู เป็นประธานสโมสร และส่งทีมเข้าร่วมการแข่งขันในรายการของสมาคมฟุตบอลแห่งประเทศไทยเป็นครั้งแรก ในการแข่งขันฟุตบอลดิวิชัน 3 ฤดูกาล 2559 กลุ่มภาคใต้ โดยการรับช่วงสิทธิในการลงแข่งขันมาจาก ทีมฟุตบอลโรงเรียนรัตนโกสินทร์ 9ดิวิชั่น 3 ดิวิชั่น 3. สโมสรลงแข่งขันอย่างเป็นทางการนัดแรก เมื่อวันที่ 23 ธันวาคม พ.ศ. 2559 ในการแข่งขันฟุตบอลดิวิชั่น 3 นัดที่เสมอกับกับ สโมสรฟุตบอลนิวบอล สตูล 0–0 ที่สนามฟุตบอลเทศบาลตำบลเวียงสระ จังหวัดสุราษฎร์ธานี ต่อมาสโมสรยิงประตูในการแข่งขันได้เป็นครั้งแรกในนัดที่เสมอกับ สโมสรฟุตบอลสุราษฎร์ธานี ยูไนเต็ด 1–1 โดย ฮาฟีซี สาและ เป็นคนยิงประตูแรกให้กับสโมสร และสโมสรสามารถผ่านเข้าไปถึงรอบชิงชนะเลิศได้สำเร็จ ในการแข่งขันรอบชิงชนะเลิศ เพื่อหาทีมที่จะได้เลื่อนชั้นขึ้นไปแข่งขันในระดับไทยลีก 4 เมื่อวันที่ 29 ธันวาคม พ.ศ. 2559 สุไหงปาดี เอฟซี เสมอกับ สุราษฎร์ธานี ยูไนเต็ด 1–1 และแพ้ในการดวลจุดโทษ ทำให้ได้เพียงตำแหน่งรองชนะเลิศในการแข่งขันดิวิชั่น 3 กลุ่มภาคใต้ไทยลีก 4 ไทยลีก 4. หลังจากการแข่งขันในฤดูกาล 2559 เสร็จสิ้น สโมสรฟุตบอลสุราษฎร์ธานี ยูไนเต็ด ที่ชนะเลิศในดิวิชั่น 3 กลุ่มภาคใต้ และได้สิทธิเลื่อนชั้นขึ้นไปแข่งในไทยลีก 4 ประสบปัญหาในเรื่องของสนามแข่งขันที่จะใช้เป็นสนามเหย้า จึงทำให้สโมสรฟุตบอลสุไหงปาดี ที่ได้ตำแหน่งรองชนะเลิศ ได้สิทธิในการแข่งขันไปแทนโดยได้รับความยินยอมจากสุราษฎร์ ยูไนเต็ด โดยสโมสรลงแข่งขันในลีกอาชีพเป็นนัดแรกเมื่อวันที่ 19 กุมภาพันธ์ พ.ศ. 2560 ในนัดที่แพ้สโมสรฟุตบอลจังหวัดภูเก็ต 0–5 ที่สนามกีฬามหาราช จังหวัดนราธิวาสรายชื่อผู้เล่น รายชื่อผู้เล่น. รายชื่อผู้เล่น ฤดูกาล 2560ทำเนียบผู้ฝึกสอนผู้บริหารชุดแข่งที่ใช้และผู้สนับสนุนผลงานผลงาน. - ฟุตบอลดิวิชัน 3- รองชนะเลิศ กลุ่มภาคใต้ (พ.ศ. 2559)สถิติของสโมสรสถิติเกี่ยวกับการแข่งขันสถิติของสโมสร. สถิติเกี่ยวกับการแข่งขัน. - การแข่งขันอย่างเป็นทางการนัดแรก- สุไหงปาดี เอฟซี 0–0 นิวบอล สตูล ( 23 ธันวาคม พ.ศ. 2559, ไทยลีก อเมเจอร์ ทัวร์นาเมนต์ )- การแข่งขันในระดับลีกอาชีพนัดแรก- สุไหงปาดี เอฟซี 0–5 ภูเก็ต เอฟซี ( 19 กุมภาพันธ์ พ.ศ. 2560, ไทยลีก 4 , สนามกีฬามหาราช จังหวัดนราธิวาส)- ชนะมากที่สุด- สุไหงปาดี เอฟซี 4–2 สุราษฎร์ธานี ซิตี้ ( 25 มีนาคม พ.ศ. 2560, ไทยลีก 4, สนามกีฬามหาราช จังหวัดนราธิวาส )- แพ้มากที่สุด- สุไหงปาดี เอฟซี 0–5 ภูเก็ต เอฟซี ( 19 กุมภาพันธ์ พ.ศ. 2560, ไทยลีก 4 , สนามกีฬามหาราช จังหวัดนราธิวาส)- ผลงานที่ดีที่สุดในลีก- อันดับ 9, ไทยลีก 4 โซนภาคใต้ :ฤดูกาล 2560- จำนวนผู้ชมสูงสุดในการแข่งขันนัดเหย้า- 1,100 คน , สุไหงปาดี เอฟซี 0–5 ภูเก็ต เอฟซี (19 กุมภาพันธ์ พ.ศ. 2560, ไทยลีก 4 , สนามกีฬามหาราช จังหวัดนราธิวาส)สถิติผู้เล่นสถิติผู้เล่น. - ผู้เล่นที่ยิงประตูแรกให้สโมสรในการแข่งขันอย่างเป็นทางการ- ฮาฟีซี สาและ : สุไหงปาดี 1–1 สุราษฎร์ธานี ยูไนเต็ด ( 25 ธันวาคม พ.ศ. 2559 ไทยลีก อเมเจอร์ ทัวร์นาเมนต์ ) - ผู้เล่นที่ยิงประตูได้มากที่สุดในการแข่งขันหนึ่งนัด- ดาเนียล โอมาโบอี : 3 ประตู ( สุไหงปาดี เอฟซี 4–2 สุราษฎร์ธานี ซิตี้, 25 มีนาคม พ.ศ. 2560, ไทยลีก 4, สนามกีฬามหาราช จังหวัดนราธิวาส ) - ผู้เล่นที่ยิงประตูในลีกได้มากที่สุดในหนึ่งฤดูกาล- ดาเนียล โอมาโบอี : 8 ประตู (ไทยลีก 4 ฤดูกาล 2560 )</doc>
