<doc id="284970" url="https://th.wikipedia.org/wiki?curid=284970" title="แบร์รี กิบบ์">แบร์รี กิบบ์ เซอร์ แบร์รี แอลัน ครอมพ์ตัน กิบบ์ นักร้อง นักแต่งเพลง นักกีตาร์ชาวอังกฤษ เป็นหนึ่งในสามพี่น้องกิบบ์ ที่เป็นสมาชิกวงบีจีส์ วงดนตรีป็อปวงหนึ่งที่ประสบความสำเร็จสูงสุด โดยเป็นพี่ชายคนโตของฝาแฝดโรบินกับมอริซ และแอนดี กิบบ์ แบร์รี กิบบ์ เป็นนักแต่งเพลงชาวอังกฤษที่ประสบความสำเร็จสูงสุดเป็นอันดับ 5 บนชาร์ตของอังกฤษ แบร์รี กิบบ์ เกิดที่เกาะแมน ประเทศอังกฤษ ต่อมาครอบครัวย้ายไปอยู่ที่แมนเชสเตอร์ และย้ายไปอาศัยที่บริสเบน ประเทศออสเตรเลียในปี ค.ศ. 1958 แบร์รีกับน้องชายฝาแฝดคือ โรบินและมอริซ ได้เริ่มร้องเพลงและบันทึกเสียงในชื่อ "บีจีส์" ก่อนจะย้ายกลับประเทศอังกฤษในปี 1967 และส่งเดโมเทปให้กับไบรอัน เอปสไตน์ผู้จัดการวงเดอะบีเทิลส์ ซึ่งส่งต่อให้กับโรเบิร์ต สติกวูด และได้เซ็นสัญญาออกแผ่นเสียงในอังกฤษและสหรัฐอเมริกา และประสบความสำเร็จสูงสุด มียอดขายมากกว่า 100 ล้านแผ่น ต่อมาพี่น้องกิบบ์ได้ย้ายไปอาศัยที่ไมอามี ฟลอริดา สหรัฐอเมริกา ตั้งแต่ปี 1975 จนถึงปัจจุบัน ในการร้องเพลงประสานเสียงของบีจีส์ มอริซป็นคนร้องโทนเสียงบีบแหลมสูงสุด</doc>
