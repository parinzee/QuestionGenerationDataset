<doc id="342570" url="https://th.wikipedia.org/wiki?curid=342570" title="พระราชประสิทธิคุณ (ทิม ยสทินฺโน)">พระราชประสิทธิคุณ (ทิม ยสทินฺโน) พระราชประสิทธิคุณ (ทิม ยสทินโน) อดีตเจ้าคณะจังหวัดสุโขทัย และอดีตเจ้าอาวาสวัดราชธานี ที่ได้รับมอบหมายจากสมเด็จพระมหาสมณเจ้า กรมพระยาวชิรญาณวโรรส ไปสนองงานคณะสงฆ์ที่จังหวัดสุโขทัย นอกจากนี้ ท่านยังเป็นผู้มีคุณูปการต่อการอนุรักษ์โบราณวัตถุและโบราณสถานอันล้ำค่า ในสมัยสุโขทัย ให้คงอยู่ด้วยการเก็บรวบรวมเอง และร่วมมือชี้แนะกรมศิลปากรในการบูรณะโบราณสถาน เป็นผู้ที่คอยจดบันทึกเก็บหลักฐานทางประวัติศาสตร์และโบราณคดี และถ่ายทอดเรื่องราวที่ได้รับรู้ มาเป็นประโยชน์ต่อการค้นคว้าศึกษาของอนุชนรุ่นหลังเป็นอย่างยิ่งประวัติกำเนิด ประวัติ. กำเนิด. พระราชประสิทธิคุณ นามเดิม ขาว สกุล มุ่งผล เกิดเมื่อวันเสาร์ สิงหาคม พ.ศ. 2424 ที่ตำบลไผ่ดำ อำเภอป่าโมก จังหวัดอ่างทอง  ท่านเป็นบุตรคนสุดท้อง และมารดาได้เสียชีวิตแต่เยาวัยว์ เมื่อถึงวัยสมควรบิดาได้นำไปฝากเพื่อศึกษารับใช้พระในวัดมหาดไทย อำเภออ่างทองในขณะนั้น ซึ่งเป็นแบบแผนการศึกษาเดิมในครั้งอดีตที่เด็กจะไปศึกษาจากวัดผ่านการเป็นเด็กวัด บวชเป็นสามเณร และเป็นพระ จนกระทั่งได้มีโอกาสติดตามพระมาอยู่อาศัยในกรุงเทพฯ บวชเป็นสามเณร เข้าเรียนหนังสือที่วัดนวลนรดิศจบชั้น 3 จากนั้นจึงได้ลาสิกขามาช่วยบิดาและครอบครัวประกอบอาชีพ จนกระทั่งถึงวัยครบ 20 ปี จึงเข้ารับการอุปสมบทเป็นพระภิกษุ และกลับไปจำพรรษาที่วัดอนงคาราม กรุงเทพ รับหน้าที่พิเศษคือช่วยสอนหนังสือขอม แก่นักเรียนและนักธรรม ต่อมาได้รับยศสมณศักดิ์เป็นฐานาที่สมุห์ ทำหน้าที่คอยรับเสด็จสมเด็จพระมหาสมณเจ้า กรมพระยาวชิรญาณ วโรรสสมเด็จฯ โปรดมาก จึงได้ส่งพระทิม ให้มาดำรงตำแหน่งเป็นเจ้าคณะแขวงอำเภอเมืองสุโขทัยระยะนั้น เพื่อดูแลงานการพระศาสนาต่างพระเนตรพระกัณห์ พระทิมเมื่อมาอยู่จังหวัดสุโขทัย ได้ร่วมกับประชาชนก่อตั้งโรงเรียนนักธรรมเพื่อให้การศึกษาแก่กุลบุตรชาวสุโขทัยในครั้งนั้น เมื่อมาอยู่จังหวัดสุโขทัยได้เจริญก้าวหน้าทั้งการงาน และสมณศักดิ์ โดยพระสมุห์ทิมเป็นพระครูประทวนได้ 8 เดือน ก็ได้รับตราตั้งเป็นอุปัชฌาย์และได้รับสัญญาบัตร เป็นพระครูวินัยสาร เจ้าคณะแขวงอำเภอเมือง และอำเภอกงไกรลาศ รวม 2 แห่ง เมื่อ พ.ศ. 2472 เป็นรองเจ้าคณะจังหวัดสุโขทัย พ.ศ. 2490 เป็นพระราชาคณะชั้นสามัญ 2508 เป็นเจ้าคณะจังหวัดสุโขทัย จนถึงมรณภาพ รวมสิริชนมายุ 89 ปีตำแหน่งตำแหน่ง. - อดีตเจ้าอาวาสวัดราชธานี - รองเจ้าคณะจังหวัดสุโขทัย - อดีตเจ้าคณะจังหวัดสุโขทัย - พระอุปัชฌาย์ สัทธิวิหาริกที่ท่านเป็นอุปัชฌาย์ให้และเจริญรุ่งเรืองในพระพุทธศาสนา อาทิ พระราชพฤฒาจารย์ (หลวงพ่อห้อม อมโร) พระครูสุวิชานวรวุฒิ (หลวงพ่อปี้ ทินฺโน) พระครูพิศาลวิริยคุณ (สิงห์โต เทศกาล)สมณศักดิ์สมณศักดิ์. - พระสมุห์ทิม ยสทินฺโน - พระครูวินัยสาร - พระโบราณวัตถาจารย์ - พ.ศ.2505 โปรดเกล้าฯ เลื่อนสมณศักดิ์เป็นพระราชาคณะชั้นราชที่ พระราชประสิทธิคุณ พิบูลวิริยาธิกร บุราณเจติยาทร ยติคณิสสร บวรสังฆาราม คามวาสีงานอนุรักษณ์ งานอนุรักษณ์. เป็นผู้รวบรวมศาสนวัตถุและจัดมอบให้พิพิธภัณฑ์แห่งชาติ รามคำแหง จังหวัดสุโขทัย อาทิ- พระพุทธรูปสำริดปางมารวิชัย ศิลปะสุโขทัย พุทธศตวรรษที่ 20โดยได้จากวัดลาวลำพัน เมืองเก่าสุโขทัย บริเวณฐานมีจารึก - สถูปหินทรายจำลอง สถูปหินทรายจำลอง ศิลปะสุโขทัย พุทธศตวรรษที่ 19-20 ฐานล่างเป็นฐานสี่เหลี่ยมเจาะเป็นซุ้มพระพุทธรูปด้านละ 4 ซุ้ม ส่วนกลางทรงกลม มีซุ้มพระพุทธรูป 8 ซุ้ม ส่วนบนเป็นสถูปทรงกลมเจาะเป็นซุ้มพระพุทธรูป 8 ซุ้ม ต่อด้วยองค์ระฆังกลม ปล้องไฉน และปลียอด - พระพุทธรูปปางมารวิชัยศิลปะสุโขทัย (พุทธศตวรรษที่ 19) ปัจจุบันอยู่ที่พิพิธภัณฑสถานแห่งชาติ สวรรควรนายก - พระพุทธรูปสำริดปางมารวิชัย ศิลปะสุโขทัยแบบหมวดใหญ่ พุทธศตวรรษที่ 20 - รอยพระพุทธบาทฯ เป็นรอยพระพุทธบาทสมัยสุโขทัย เดิมตั้งประดิษฐานอยู่ที่วัดนาเชิงคีรี อ.คีรีมาศ ท่านพระราชประสิทธิคุณ เป็นผู้อัญเชิญมาตั้งประดิษฐานอยู่ที่วัดไทยชุมพล ต.ธานี อ.เมือง จ.สุโขทัย เมื่อปี พ.ศ. 2462 - จนถึงปัจจุบัน - พระพุทธรูปทรงเครื่องปางสมาธิ ศิลปะอยุธยา พุทธศตวรรษที่ 21-22 - เศียรพระพุทธรูป สำริด ศิลปะสุโขทัยตอนปลายมีอิทธิพลศิลปะอยุธยา - พระพิมพ์ดินเผารูปพระลีลา ศิลปะสุโขทัย พุทธศตวรรษที่ 19-20 - ตุ๊กตาสังคโลก เคลือบสีเขียว อายุราวพุทธศตวรรษที่ 20 – 21 ผลิตจากเตาทุเรียง ที่ศรีสัชนาลัย เป็นรูปคนอุ้มเด็กติดอยู่ในชาม สันนิษฐานว่าเกิดจากความผิดพลาดระหว่างการนำ เข้าเตาเผา</doc>
