<doc id="617797" url="https://th.wikipedia.org/wiki?curid=617797" title="เต่าบึง">เต่าบึง เต่าบึง หรือ เต่าป่า () เป็นสกุลของเต่าสกุลหนึ่ง ใช้ชื่อสกุลว่า Heosemys จัดอยู่ในวงศ์ Geoemydidae (บางข้อมูลหรือข้อมูลเก่าจัดอยู่ในวงศ์ Bataguridae) โดยแยกออกจากสกุล Geoemyda ซึ่งเป็นสกุลส่วนใหญ่ในวงศ์นี้่ เต่าในสกุลนี้เป็นเต่าที่พบกระจายพันธุ์ในทวีปเอเชีย มีทั้งชนิดที่เป็นเต่าอาศัยอยู่บนพื้นดินที่แห้งแล้งหรือเป็นป่าดิบทึบ และที่เป็นเต่าอาศัยอยู่ได้บนบกและในน้ำการจำแนกการจำแนก. - เต่าป่าอาระกัน , H. depressa - เต่าหวาย , H. grandis - เต่าจักร , H. spinosa - เต่าบัว, เต่าวัด หรือเต่าบึงหัวเหลือง , H. annandalii นอกจากนี้แล้ว เดิมทีสกุลนี้ยังมีจำนวนสมาชิกมากกว่านี้ แต่ปัจจุบันได้ถูกจัดแยกให้อยู่ในสกุลต่างออกไป เช่น เต่าป่าซูลาเวซี ขณะนี้จัดอยู่ในสกุล Leucocephalon, เต่าป่าฟิลิปปิน อยู่ในสกุล Siebenrockiella และเต่าอ้อยในสกุล Vijayachelys</doc>
