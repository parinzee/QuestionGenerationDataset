<doc id="203094" url="https://th.wikipedia.org/wiki?curid=203094" title="เจาเจ้ง">เจาเจ้ง เจาเจ้ง (; ) เป็นตัวละครในวรรณกรรมจีนอิงประวัติศาสตร์เรื่องสามก๊ก เป็นแม่ทัพของเล่าเอี๋ยน เจ้าเมืองอิวจิ๋ว ในยุคราชวงศ์ฮั่นตะวันตกประวัติ ประวัติ. ในปี พ.ศ. 727 เตียวก๊กได้ก่อตั้งกลุ่มโจรโพกผ้าเหลือง แล้วให้กองโจรไปสร้างความวุ่นวายในหัวเมืองต่าง ๆ หนึ่งในหัวเมืองเหล่านั้นคือเมืองอิวจิ๋วซึงมีเล่าเอี๋ยนเป็นเจ้าเมือง เล่าเอี๋ยนเมื่อทราบข่าวโจรโพกผ้าเหลืองจะยกมาตีเมือง จึงให้หาเจาเจ้งมาปรึกษา เจาเจ้งแนะนำว่า "โจรมีกำลังมากนักทหารเมืองเราน้อย จำจะให้มีหนังสือไปเกลี้ยกล่อมป่าวร้องชาวเมืองซึ่งอยู่ปลายแดนว่า ถ้าผู้ใดกล้าหาญมีปัญญาจับโจรได้ จะบอกความชอบไปให้กราบทูลพระเจ้าเลนเต้" เล่าเอี๋ยนเห็นด้วยกับคำแนะนำของเจาเจ้งจึงให้ประกาศรับสมัครทหารอาสา ต่อมา เล่าปี่ กวนอู เตียวหุย ได้พาทหารที่ตนรวบรวมได้ 500 คน มาหาเจาเจ้งเพื่อสมัครเป็นทหารอาสา หลายวันต่อมา กองโจรโพกผ้าเหลือง 5 หมื่นนาย ซึ่งนำโดยเทียอ้วนจี้ได้ยกมาถึงชายแดนอิวจิ๋ว เล่าเอี๋ยนจึงให้เจาเจ้ง พร้อมด้วยเล่าปี่ กวนอู เตียวหุย นำทหาร 500 นายไปปราบโจร ด้วยความสามารถทางการรบ กวนอู และเตียวหุย ทำให้กองทัพ 500 ภายใต้การนำของเจาเจ้งสามารถปราบโจรโพกผ้าเหลืองกองนี้ได้สำเร็จ วันต่อมา สิบเกงเจ้าเมืองเฉงจิ๋วขอความช่วยเหลือจากเล่าเอี๋ยนให้ยกทัพไปช่วยปราบโจรโพกผ้าเหลืองที่กำลังล้อมเมืองเฉงจิ๋ว เล่าเอี๋ยนได้ให้เจาเจ้ง พร้อมด้วยเล่าปี่ กวนอู เตียวหุย คุมทหาร 5,000 นายไปช่วยสิบเกงปราบโจรโพกผ้าเหลือง แล้วสามารถปราบโจรได้ราบคาบ สิบเกงจึงปูนบำเหน็จให้เจาเจ้งและเหล่าทหารตามสมควร เมื่อเจาเจ้งจะยกทหารกลับไปอิวจิ๋ว เล่าปี่ได้ขอตัวไปเมืองกงจ๋งเพื่อช่วยโลติดปราบโจรโพกผ้าเหลือง เจาเจ้งได้ให้ทหาร 500 นายกับเล่าปี่ แล้วยกทหารที่เหลือกลับเมืองอิวจิ๋ว หลังจากนั้น เจาเจ้งก็ไม่ได้ถูกกล่าวถึงในสามก๊กอีกเลย</doc>
