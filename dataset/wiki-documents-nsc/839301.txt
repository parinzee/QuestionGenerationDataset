<doc id="839301" url="https://th.wikipedia.org/wiki?curid=839301" title="กิมเอ็ง แซ่เตีย">กิมเอ็ง แซ่เตีย กิมเอ็ง แซ่เตียเป็นอาชญากรและผู้ต้องหาสามคดี คือ คดีแก๊งตุ๋นเครื่องราชอิสริยาภรณ์ (พ.ศ. 2529-พ.ศ. 2530) คดีฉ้อโกง ความผิดฐานใช้เอกสารราชการปลอมอีกและความผิดมาตรา 112(ประมาณ พ.ศ. 2553-พ.ศ. 2559) ปัจจุบันต้องโทษ 50 ปี(จากเดิม 150 ปี)ประวัติ ประวัติ. กิมเอ็ง แซ่เตีย เป็นบุตรสาวของนายเชียง แซ่เตียกับนางฉลวย แซ่เตีย ซึ่งต่อมาได้หย่าร้างกันโดยกิมเอ็งมีอาเป็นผู้นำไปอุปการะ ด้วยความยากจนในวัยเด็กเธอจึงไม่ได้เข้าเรียนหนังสือ พอเข้าสู่วัยสาวจึงทำตัวเข้าหาสนิทสนมกับนายตำรวจระดับสูงหลายคนและปะปนในสังคมคุณหญิงคุณนายชั้นผู้ใหญ่ ซึ่งนำไปถึงการแสดงตัวเป็นคุณหญิงดวงฤทัย จารุจินดาและพัวพันกับคดีต้มตุ๋นเครื่องราชอิสริยาภรณ์อันโด่งดัง โดยมีนางมณตา(ขณะนั้นชื่อนางวันทนีย์)เป็นหนึ่งในผู้แจ้งความเนินคดี(ต่อมาได้มีการพิสูจน์ว่านางมณตาเป็นพยานเท็จและได้มีการยอมความกัน) อย่างไรก็ตามนางดวงฤทัยถูกพิพากษาและคุมขังนานหกปีก่อนพ้นมลทินและหายหน้าไป แล้วได้เปลี่ยนชื่อนามสกุลอีกหลายครั้งจนในที่สุดเปลี่ยนชื่อเป็นดร.กมนทรรศน์ ธนธรณโฆษิตจิรในปีพ.ศ. 2547เส้นทางอาชญากร เส้นทางอาชญากร. หลังจากปีพ.ศ. 2547 นางกมนทรรศน์ได้เริ่มกลับเข้าสู่เส้นทางเดิมโดยปรากฏตัวตามงานสังคมชั้นสูง งานเลี้ยง และงานทำบุญต่างๆโดยมีพฤติกรรมแสดงตัวเป็นคุณหญิงและอ้างว่าจบด็อกเตอร์จากมหาวิทยาลัยเชอร์วูดประเทศสหรัฐอเมริกาโดยมีการจัดงานเลี้ยงฉลองรับปริญญาดุษฎีบัณฑิตกิตติมศักดิ์เพื่อให้มีความน่าเชื่อถือ มีการรับรางวัลทั้งจากทางสังคมและภาครัฐ เช่น รางวัลกินรี นอกจากนี้นางกมนทรรศน์มักจะแอบอ้างว่าเป็นบุคคลใกล้ชิดกับบุคคลชั้นสูงและเป็นผู้ปรุงอาหารถวายสำนักพระราชวังเพื่อหลอกลวงผู้คนให้ทำบุญมอบเงินให้กับเธอเพื่อไปถวาย ก่อนจะมาถูกจับหลังจากออกรายการ "ร้อยความดีที่ไม่มีใครรู้" ซึ่งผู้ผลิตรายการนางรัศมีจันทร์ ภักดีชนกกับสามีก็ได้แจ้งความดำเนินคดีนางกมนทรรศน์ พร้อมพวกคือ พ.ต.ท.เอกศิษฐ์ ธนธรณ์โฆษิตจิร ซึ่งเป็นสามีนางกมนทรรศน์ นายถาวร พวงประทุม และนายศักดิ์ สิริยาคมซึ่งทั้งคู่เป็นอดีตพนักงานสำนักพระราชวังพิเศษที่นำแจกันดอกไม้ที่อ้างว่าได้รับพระราชทานมาให้นางกมนทรรศน์เนื่องในงานวันเกิด โดยนางกมนทรรศน์ได้สารภาพทุกข้อกล่าวหา จึงต้องโทษจำคุก 150 ปี แต่เนื่องจากตามกฎหมายบัญญัติไว้ให้จำคุกได้ไม่เกิน 50 ปี จึงเหลือ 50 ปี และต้องชดใช้เงินแก่ผู้เสียหาย</doc>
