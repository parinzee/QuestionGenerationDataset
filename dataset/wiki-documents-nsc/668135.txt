<doc id="668135" url="https://th.wikipedia.org/wiki?curid=668135" title="ไดร์ สเตรทส์">ไดร์ สเตรทส์ ไดร์สเตรตส์ () เป็นวงดนตรีร็อคจากประเทศอังกฤษ ก่อตั้งในปี 1977 ประกอบด้วยมาร์ก นอฟเลอร์ (Mark Knopfler) ร้องนำและมือกีตาร์หลัก, เดวิด นอฟเลอร์ (David Knopfler) น้องชายของมาร์ก มือริทึมกีตาร์ และร้องประสาน, จอห์น อิลส์ลีย์ (John Illsley) มือเบสและร้องประสาน และพิกค์ วิตเทอร์ส (Pick Withers) มือกลองและเครื่องเคาะอื่น วงไดร์ สเตรทส์ ได้ออกผลงานดนตรีหลากหลายแนวไม่ว่าจะเป็น แจ๊ส, โฟล์ค และบลูส์ แม้ว่าวงจะก่อตั้ง ในช่วงกระแสนิยมพังค์ร็อก แต่ไดร์ สเตรทส์ ก็สามารถทำผลงานดนตรีให้เกิดความแตกต่างกับพังค์ได้อย่างชัดเจน จนสามารถเรียกกระแสดนตรีรูทส์ร็อก (Roots rock) ขึ้นมาได้ อย่างอัลบั้ม บราเดอร์สอินอาร์ม (Brothers in Arms) สามารถจำหน่ายได้มากกว่า 30 ล้านก็อปปี้ นับเป็นสถิติการขายเพลงบนแผ่นซีดี หรือ คอมแพ็กต์ดิสก์ ได้ถึงหลักล้านเป็นครั้งแรกอีกด้วย พวกเขากลับมาเป็นหนึ่งในวงที่ประสบความสำเร็จทั่วโลกมากที่สุดวงหนึ่ง ด้วยยอดจำหน่ายอัลบั้มกว่า 120 ล้านชุด ไดร์ สเตรทส์ ได้รับรางวัลมากมายตลอดช่วงเวลาในวงการ ไม่ว่าจะเป็น 4 รางวัลแกรมมี, 3 รางวัล บริตอะวอดส์ - ด้วยการชนะถึงสองครั้ง และ 2 รางวัลเอ็มทีวีวิดีโอมิวสิกอะวอดส์ มีผลงานเพลงที่เป็นที่รู้จักกันดีอาทิเช่น "Sultans of Swing", "Lady Writer", "Romeo and Juliet", "Tunnel of Love", "Telegraph Road", "Private Investigations", "Money for Nothing", "Walk of Life", "So Far Away", "Your Latest Trick" และ "Brothers in Arms". จากการอ้างอิงของกินเนสบุ๊คเกี่ยวกับการจัดอัลบั้มฮิตในสหราชอาณาจักร ไดร์ สเตรทส์ ได้ถูกจัดไว้ว่า สามารถยืนหยัดบนยูเคอัลบั้มชาร์ท (UK albums chart) ได้นานถึง 1,136 สัปดาห์ เป็นอันดับตลอดกาลที่ 5 ตลอดเวลา 15 ปี ไดร์ สเตรทส์ ได้ออกอัลบั้มมาถึง 5 อัลบั้ม ก่อนจะแตกตัวออกไปในปี 1988 แต่ก็กลับมารวมอีกครั้งในปี 1991 และได้ออกอัลบั้ม ซึ่งถือว่าเป็นอัลบั้มสุดท้ายของวง ก่อนที่จะแตกตัวเป็นการถาวรในปี 1995 เมื่อมาร์ก นอฟเลอร์ ปลีกตัวมาเป็นศิลปินเดี่ยวเต็มตัวอัลบั้มสตูดิโออัลบั้มสตูดิโอ. - Dire Straits (1978) - Communiqué (1979) - Making Movies (1980) - Love over Gold (1982) - Brothers in Arms (1985) - On Every Street (1991)อัลบั้มบันทึกการแสดงสดอัลบั้มบันทึกการแสดงสด. - Alchemy: Dire Straits Live (1984) - On the Night (1993) - Live at the BBC (1995)อัลบั้มรวมเพลงอัลบั้มรวมเพลง. - Money for Nothing (1988) - Sultans of Swing: The Very Best of Dire Straits (1998) - Private Investigations (2005)EPsEPs. - ExtendedancEPlay (1983) - Encores (1993)</doc>
