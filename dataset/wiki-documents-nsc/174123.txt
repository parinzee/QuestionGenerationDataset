<doc id="174123" url="https://th.wikipedia.org/wiki?curid=174123" title="เจ้าชายอัลเฟรด ดยุกแห่งซัคเซิน-โคบูร์กและโกทา">เจ้าชายอัลเฟรด ดยุกแห่งซัคเซิน-โคบูร์กและโกทา เจ้าชายอัลเฟรด ดยุกแห่งซัคเซิน-โคบูร์กและโกทา(พระนามเต็ม อัลเฟรด เออร์เนส อัลเบิร์ต ประสูติ 6 สิงหาคม พ.ศ. 2387 สิ้นพระชนม์ 30 กรกฎาคม พ.ศ. 2443) พระราชชนนีคือ สมเด็จพระราชินีนาถวิกตอเรีย พระธิดาพระองค์เดียวในเจ้าชายเอ็ดเวิร์ด ดยุกแห่งเคนต์และสแตรเธิร์น และ เจ้าหญิงวิกตอเรียแห่งซัคเซิน-โคบูร์ก-ซาลเฟลด์ พระราชชนกคือ เจ้าชายอัลเบิร์ตแห่งซัคเซิน-โคบูร์กและโกทา พระโอรสในเออร์เนสที่ 1 ดยุกแห่งซัคเซิน-โคบูร์กและโกทา และ เจ้าหญิงหลุยส์ แห่งซัคเซิน-โกทา-อัลเทนเบิร์ก ทรงเป็น ดยุกแห่งเอดินบะระ มาตั้งแต่พ.ศ. 2409 และเป็น ดยุกแห่งซัคเซิน-โคบูร์กและโกทา เมื่อพ.ศ. 2436ต้นพระชนม์ชีพ ต้นพระชนม์ชีพ. เจ้าชายอัลเฟรด ประสูติที่ปราสาทวินด์เซอร์,เมืองเบอร์กไชร์ เมื่อวันที่ 6 กรกฎาคม พ.ศ. 2387 ตรงกับรัชสมัยสมเด็จพระราชินีนาถวิกตอเรีย พระราชโอรสพระองค์ที่สองและพระองค์ที่สี่ในสมเด็จพระราชินีนาถวิกตอเรีย และ เจ้าชายอัลเบิร์ต แห่งซัคเซิน-โคบูร์กและโกทา เป็นพระอนุชาใน เจ้าหญิงวิกตอเรีย พระวรราชกุมารี , สมเด็จพระเจ้าเอ็ดเวิร์ดที่ 7 และ เจ้าหญิงอลิซ ทรงเข้าศีลจุ่มเมื่อวันที่ 6 กันยายน พ.ศ. 2387 ณ โบสถ์เซนต์จอร์จ,เมืองวินด์เซอร์ โดยมีพ่อแม่ทูนหัว คือ ดยุกแห่งเคมบริดจ์ที่ 1 ดยุกแห่งเคมบริดจ์ที่ 2 ดัชเชสแห่งซัคเซิน-โคบูร์กและโกทา ดัชเชสแห่งเคนต์ เจ้าชายแห่งไลนิงเกิน และ ดยุกแห่งเวลลิงตันดยุกแห่งเอดินบะระ ดยุกแห่งเอดินบะระ. เจ้าชายอัลเฟรด ทรงได้รับการเฉลิมพระราชอิสริยยศเป็น ดยุกแห่งเอดินบะระ เอิร์ลแห่งอัลส์เตอร์และเคนต์ เมื่อวันที่ 24 พฤษภาคม พ.ศ. 2409 ตรงกับวันพระราชสมภพพระราชชนนีอภิเษกสมรส อภิเษกสมรส. เจ้าชายอัลเฟรด ดยุกแห่งเอดินบะระ ทรงเข้าอภิเษกสมรสกับ แกรนด์ดัชเชสมาเรีย อเล็กซานดรอฟนาแห่งรัสเซีย พระธิดาใน สมเด็จพระจักรพรรดิอเล็กซานเดอร์ที่ 2 แห่งรัสเซีย เมื่อวันที่ 23 มกราคม พ.ศ. 2417 มีพระราชโอรสและพระราชธิดาดังนี้- เจ้าชายอัลเฟรดแห่งเอดินบะระและซัคเซิน-โคบูร์กและโกทา (พระนามเต็ม อัลเฟรด อเล็กซานเดอร์ วิลเลียม เออร์เนส อัลเบิร์ต ; ประสูติ 15 ตุลาคม พ.ศ. 2417 สิ้นพระชนม์ 6 กุมภาพันธ์ พ.ศ. 2442)- ทรงดำรงพระอิสริยยศ เจ้าชายรัชทายาทแห่งซัคเซิน-โคบูร์กและโกทา เมื่อวันที่ 22 สิงหาคม พ.ศ. 2436 หลังจากการเสวยราชสมบัติเป็นดยุกครองรัฐแห่งซัคเซิน-โคบูร์กและโกทาของพระชนก - เจ้าหญิงมารีแห่งเอดินบะระและซัคเซิน-โคบูร์กและโกทา (พระนามเต็ม มารี อเล็กซานดรา วิกตอเรีย ; ประสูติ 29 ตุลาคม พ.ศ. 2418 สิ้นพระชนม์ 18 กรกฎาคม พ.ศ. 2481)- ทรงอภิเษกสมรสในวันที่ 10 มกราคม พ.ศ. 2436 ณ เมืองซิกมาริงเกิน กับ เจ้าชายเฟอร์ดินานด์ มกุฎราชกุมารแห่งโรมาเนีย และทรงเป็น สมเด็จพระราชินีแห่งโรมาเนีย เมื่อวันที่ 10 ตุลาคม พ.ศ. 2457 หลังจากการเสวยราชสมบัติของพระสวามี - เป็นพระอัยยิกาในสมเด็จพระราชาธิบดีไมเคิลที่ 1 แห่งโรมาเนีย - เจ้าหญิงวิกตอเรีย เมลิตาแห่งซัคเซิน-โคบูร์กและโกทา (พระนามเต็ม วิกตอเรีย เมลิตา ประสูติ 25 พฤศจิกายน พ.ศ. 2419 สิ้นพระชนม์ 2 มีนาคม พ.ศ. 2479)- ทรงอภิเษกสมรสครั้งแรกในวันที่ 19 เมษายน พ.ศ. 2437 ณ เมืองโคบูร์ก แต่ทรงหย่าร้างในวันที่ 21 ธันวาคม พ.ศ. 2444 กับ แกรนด์ดยุกแอร์นส์ ลุดวิก คาร์ล อัลเบิร์ต วิลเฮล์มแห่งเฮสส์และไรน์ - ทรงอภิเษกสมรสครั้งที่สองเมื่อวันที่ 18 ตุลาคม พ.ศ. 2448 ณ เมืองเทแกร์นซี กับ แกรนด์ดยุกคิริล วลาดิมีโรวิชแห่งรัสเซีย - เจ้าหญิงอเล็กซานดราแห่งซัคเซิน-โคบูร์กและโกทา (พระนามเต็ม อเล็กซานดรา หลุยส์ โอลกา วิกตอเรีย ประสูติ 1 กันยายน พ.ศ. 2421 สิ้นพระชนม์ 16 เมษายน พ.ศ. 2485)- ทรงอภิเษกสมรสในวันที่ 20 เมษายน พ.ศ. 2439 ณ เมืองโคบูร์ก กับ เจ้าชายแอร์นส์ วิลเฮล์ม ฟรีดริช คาร์ล แม็กซิมิเลียนแห่งโฮเฮ็นโลเฮ-แล็งเกินบูร์ก ทรงเป็น เจ้าชายผู้ปกครองนครที่ 7 แห่งโฮเฮ็นโลเฮ-แล็งเกินบูร์ก ในวันที่ 9 มีนาคม พ.ศ. 2456 - เจ้าหญิงเบียทริซแห่งซัคเซิน-โคบูร์กและโกทา (พระนามเต็ม เบียทริซ วิกตอเรีย เลโอโพลดีน ประสูติ 20 เมษายน พ.ศ. 2427 สิ้นพระชนม์ 13 กรกฎาคม พ.ศ. 2509)- ทรงอภิเษกสมรสเมื่อในวันที่ 15 กรกฎาคม พ.ศ. 2452 ณ เมืองโคบูร์ก เจ้าชายอัลฟองโซ มาเรีย ฟรานซิสโก ดิเอโกแห่งออร์เลอ็องส์ เจ้าชายแห่งสเปน ทรงดำรงพระอิสริยยศ ดยุกที่ 5 แห่งกัลเลียรา ระหว่างวันที่ 24 ธันวาคม พ.ศ. 2473 จนถึงวันที่ 14 กรกฎาคม พ.ศ. 2480ดยุกแห่งซัคเซิน-โคบูร์กและโกทา ดยุกแห่งซัคเซิน-โคบูร์กและโกทา. เออร์เนสที่ 2 ดยุกแห่งซัคเซิน-โคบูร์กและโกทา พระปิตุลาของเจ้าชายอัลเฟรด สิ้นพระชนม์เมื่อวันที่ 22 สิงหาคม พ.ศ. 2436 เจ้าชายอัลเฟรดก็เสวยราชสมบัติต่อจากเออร์เนสที่ 2 เมื่อพระชนมายุ 48 พรรษา พระราชธิดาทุกพระองค์เป็น เจ้าหญิงแห่งซัคเซิน-โคบูร์กและโกทา ยกเว้นเจ้าชายอัลเฟรด แห่งเอดินบะระทรงเป็น เจ้าชายรัชทายาทแห่งซัคเซิน-โคบูร์กและโกทาปลายพระชนม์ชีพ ปลายพระชนม์ชีพ. เจ้าชายอัลเฟรด ทรงเป็นดยุกแห่งเอดินบะระและซัคเซิน-โคบูร์กและโกทา มาเป็นเวลารวม 34 ปี เจ้าชายอัลเฟรดสิ้นพระชนม์เมื่อวันที่ 30 กรกฎาคม พ.ศ. 2443 รวมพระชนมายุ 55 พรรษาพระราชอิสริยยศพระราชอิสริยยศ. - 6 สิงหาคม พ.ศ. 2387 - 24 พฤษภาคม พ.ศ. 2409 เจ้าชายอัลเฟรด - 24 พฤษภาคม พ.ศ. 2409 - 23 สิงหาคม พ.ศ. 2436 เจ้าชายดยุกแห่งเอดินบะระ - 23 สิงหาคม พ.ศ. 2436 - 30 กรกฎาคม พ.ศ. 2443 เจ้าชายดยุกแห่งซัคเซิน-โคบูร์กและโกทา</doc>
