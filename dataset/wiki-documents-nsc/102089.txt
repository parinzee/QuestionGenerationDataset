<doc id="102089" url="https://th.wikipedia.org/wiki?curid=102089" title="อาจริยวาท">อาจริยวาท อาจริยวาท แปลว่า วาทะของอาจารย์ เป็นคำที่คณาจารย์พุทธศาสนาฝ่ายเถรวาทใช้เรียกพุทธศาสนานิกายใด ๆ ที่ไม่ยอมรับมติของพระเถระผู้ทำสังคายนาครั้งที่ 1 แต่ถือตามคำสอนของอาจารย์ของตน จึงเรียกว่า อาจริยวาท ตามที่ปรากฏในคัมภีร์มหาวงศ์และทีปวงศ์ นิกายที่ถือเป็นอาจริยวาทมี 17 นิกาย ได้แก่- 1. มหาสังฆิกะ แยกตัวออกจากเถรวาทราว พ.ศ. 100 หลังการสังคายนาครั้งที่สองในศาสนาพุทธ - 2. โคกุลิกะ แยกออกมาจากมหาสังฆิกะ - 3. เอกัพยาวหาริกะ แยกออกมาจากมหาสังฆิกะ - 4. ปรัชญัปติวาท แยกออกมาจากโคกุลิกะ - 5. พหุศรุตียะ แยกออกมาจากโคกุลิกะ - 6. ไจติกะ แยกออกมาจากพหุศรุตียะ - 7. มหีศาสกะ แยกออกมาจากเถรวาท - 8. วาตสีปุตรียะ แยกออกมาจากเถรวาท - 9. ธรรโมตตรียะ แยกออกมาจากวาตสีปุตรียะ - 10. ภัทรยานียะ แยกออกมาจากวาตสีปุตรียะ - 11. สันนาคริกะ แยกออกมาจากวาตสีปุตรียะ - 12. สางมิตียะ แยกออกมาจากวาตสีปุตรียะ - 13. สรวาสติวาท แยกออกมาจากมหีศาสกะ - 14. ธรรมคุปต์ แยกออกมาจากมหีศาสกะ - 15. กาศยปียะ แยกออกมาจากสรวาสติวาท - 16. สังกันติกะ แยกออกมาจากกาศยปียะ - 17. เสาตรานติกะ แยกออกมาจากสังกรานติกะ ปัจจุบันอาจริยวาททั้ง 17 นิกายนี้เสื่อมไปหมดแล้ว คงเหลือแต่นิกายมหายาน ซึ่งเกิดขึ้นราวพุทธศตวรรษที่ 6 โดยพัฒนาต่อมาจากมหาสังฆิกะ</doc>
