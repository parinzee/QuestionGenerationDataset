<doc id="636800" url="https://th.wikipedia.org/wiki?curid=636800" title="รีบอค">รีบอค รีบอคอินเตอร์เนชั่นแนล จำกัด หรือที่รู้จักกันดีในชื่อของ รีบอค (; อักษรย่อ: Reebok) บริษัทและตรายี่ห้อผลิตภัณฑ์กีฬาระดับโลก สัญชาติอังกฤษ รีบอค ก่อตั้งขึ้นในปี ค.ศ. 1895 ที่เมืองโบลตัน ประเทศอังกฤษ โดยนายเจ.ดับเบิลยู. ฟอสเตอร์ และบุตรชาย โดยตั้งชื่อแรกเริ่มว่า เจ.ดับเบิลยู. ฟอสเตอร์ แอนด์ ซันส์ (J.W. Foster and Sons) ต่อมาในปี ค.ศ. 1958 โจและเจฟฟ์ ฟอสเตอร์ หลานชายของผู้ก่อตั้งได้เปลี่ยนชื่อมาเป็น รีบอค อย่างในปัจจุบัน โดยคำว่า รีบอค นั้นมาจากภาษาแอฟริคานส์มาจาก "รีบอคสีเทา" ซึ่งเป็นสัตว์กีบจำพวกแอนทีโลปชนิดหนึ่ง ต่อมาในปี ค.ศ. 2005 จึงได้ควบรวมกิจการกับอาดิดาส ผลิตภัณฑ์เครื่องกีฬาอีกยี่ห้อหนึ่งจากประเทศเยอรมนี ในราคา 3,800 ล้านยูโร แต่ทว่าการควบรวมกิจการครั้งนั้นส่งผลทำให้อาดิดาสทำกำไรลดลงเป็นจำนวนมากในปี ค.ศ. 2012 เนื่องจากปัญหาหลายประการ ในปี ค.ศ. 2014 รีบอคได้เปลี่ยนแปลงตราสัญลักษณ์ใหม่ จากเดิมซึ่งเป็นรูปเส้น 2 เส้นที่พุ่งขนานกันแล้วมีเส้นตัดขวางหนึ่งเส้น ซึ่งใช้มาตั้งแต่ปี ค.ศ. 1986 เป็นสัญลักษณ์รูปสามเหลี่ยมหรือเดลต้า ซึ่งเป็นเส้นสีแดงระยะเท่ากัน 3 เส้นประกอบกันเป็นรูป 3 เหลี่ยม มีความหมายถึงผลลัพธ์ของการเปลี่ยนแปลงอันเกิดจากความสำเร็จในการออกกำลังกาย โดยสัญลักษณ์นี้เริ่มใช้ตั้งแต่เดือนมีนาคมปีเดียวกันเป็นต้นไป สำหรับในประเทศไทย ผู้แทนจำหน่ายของรีบอค คือ บริษัท ไทยท็อปสปอร์ต จำกัดสปอนเซอร์ว่าจ้างฟุตบอลทีมชาติสปอนเซอร์ว่าจ้าง. ฟุตบอลทีมชาติ. - อาร์เจนตินา (1999–2001) - ชิลี (1996–2000)- โคลอมเบีย (1998–2002) - เอกวาดอร์ (1993–1995)- ปารากวัย (1996–1999) - รัสเซีย (1992–1998)สโมสรฟุตบอลสโมสรฟุตบอล. - ฟิออเรนตินา (1994–1997) - ลิเวอร์พูล (1996–2006) - แมนเชสเตอร์ซิตี (2003–07) - เวสต์แฮมยูไนเต็ด (2003–07) - โบลตันวันเดอเรอส์ (1990–2009 เป็นผู้สนับสนุนหลักบนเสื้อ, 1997-2014 ในนามของสนามแข่งขัน (รีบอคสเตเดียม)) - สปอร์ติงลิสบอน (1998–2006) - แอตแลนติโกมาดริด (1998–2001) - เบซิคตัส (1998–2001) - ช็อนบุกฮุนไดมอเตอส์ (2005–2006)นักฟุตบอลนักฟุตบอล. - ไรอัน กิกส์ - ดุสิต เฉลิมแสนมวยมวย. - เจฟฟ์ เฟเนค - อาเมียร์ ข่าน - ฟลอยด์ เมย์เวทเธอร์ จูเนียร์ - โรเบิร์ต เกอเรโรนักร้อง, นักแสดงนักร้อง, นักแสดง. - ศรัณย์รัชต์ วิสุทธิธาดา</doc>
