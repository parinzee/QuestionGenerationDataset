<doc id="34830" url="https://th.wikipedia.org/wiki?curid=34830" title="นายจำนงราชกิจ (จรัล บุณยรัตพันธุ์)">นายจำนงราชกิจ (จรัล บุณยรัตพันธุ์) นายจำนงราชกิจ (จรัญ บุณยรัตพันธุ์) ผู้ประพันธ์คำร้องเพลงพระราชนิพนธ์ ยูงทอง อดีตรองราชเลขาธิการประวัติ ประวัติ. นายจำนงราชกิจ เดิมชื่อ จรัญ บุณยรัตพันธุ์ เกิดเมื่อวันที่ 4 กุมภาพันธ์ พ.ศ. 2441 เป็นบุตรนายจ่าง และ นางวร บุณยรัตพันธุ์ มีพี่น้องเรียงตามลำดับดังนี้1. นางสาวระวิง บุณยรัตพันธุ์ 2. นางเชาวนปรีชาลักษณ์ (วรรณ บุนนาค) ภรรยาหลวงเชาวนปรีชาลักษณ์ 3. ท้าวศรีสัจจา (สังวาลย์ บุณยรัตพันธุ์) (2438–2533) 4. นายจำนงราชกิจ (จรัญ บุณยรัตพันธุ์) 5. พันตรีนายแพทย์เจริญ บุณยรัตพันธุ์ (2444–2539) 6. นางสาวรวีวรรณ บุณยรัตพันธุ์ 7. หลวงดิฐการภักดี (จรูญ บุณยรัตพันธุ์) (2449–2540) 8. คุณหญิงไสววงศ์ ทองเจือ ภรรยานายพงศ์ทอง ทองเจือ ท่านได้สมรสกับ นางสาวเฉลิม ศุขปราการ บุตรีของร้อยตำรวจเอกหลวงสุขกิจจำนงค์ เมื่อปี พ.ศ. 2476 มีบุตรชาย 1 คน คือ นายอำพน บุณยรัตพันธุ์ ซึ่งสมรสกับหม่อมหลวงสลีระพัฒน์ ลดาวัลย์ ธิดาหม่อมราชวงศ์สล้าง ลดาวัลย์(นายชิดหุ้มแพร) นายจำนงราชกิจ ถึงแก่อนิจกรรม ด้วยโรคชรา เมื่อวันที่ 6 ธันวาคม 2515 รวมศิริอายุ 73 ปี เศษการศึกษา การศึกษา. เริ่มเรียนที่โรงเรียนวัดนวลนรดิศ เมื่ออายุ 5 ขวบ และโรงเรียนมัธยมวัดเทพศิรินทร์อีก 2ปี และเข้าเป็นนักเรียนประจำที่โรงเรียนราชวิทยาลัย สมัยสายสวลีและสมัยบางขวาง เมื่อ พ.ศ. 2452-2459การทำงาน การทำงาน. ได้เข้ารับราชการในพระราชสำนักพระบาทสมเด็จพระมงกุฎเกล้าเจ้าอยู่หัว สังกัดกรมมหรสพ อยู่ 2ปี จากนั้นโปรดเกล้าฯ ไปรับราชการในกรมราชเลขานุการในพระองค์ (สำนักราชเลขาธิการในปัจจุบัน ) ได้ปฏิบัติราชการจนถึงรัชกาลที่ 9 พ.ศ. 2499 ทรงพระกรุณาโปรดเกล้าฯแต่งตั้งเป็น ข้าราชการพลเรือนชั้นพิเศษ และดำรงตำแหน่งรองราชเลขาธิการ ในปี พ.ศ. 2507 จนกำหนดเกษียณเนื่องจากสูงอายุแต่ก็ยังทรงพระกรุณาโปรดเกล้าฯ เป็นที่ปรึกษาสำนักราชเลขาธิการจนถึงแก่อนิจกรรม กล่าวได้ว่าเป็นผู้ได้มีชีวิตการทำงานใต้พระบารมีติดต่อกันเป็นเวลานานที่สุด 4 รัชกาล รวมเวลากว่า 60 ปียศและบรรดาศักดิ์ยศและบรรดาศักดิ์. - พ.ศ. 2460 มหาดเล็กวิเศษ - พ.ศ. 2462 ขุนชำนาญบรรณารักษ์ - พ.ศ. 2464 หุ้มแพร - พ.ศ. 2464 นายจำนงราชกิจเครื่องราชอิสริยาภรณ์เครื่องราชอิสริยาภรณ์. - พ.ศ. 2489 - เหรียญรัตนาภรณ์ รัชกาลที่ 8 ชั้นที่ 3 (อ.ป.ร.3)</doc>
