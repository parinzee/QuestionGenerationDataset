<doc id="319822" url="https://th.wikipedia.org/wiki?curid=319822" title="เทศกาลภาพยนตร์นานาชาติโทรอนโต">เทศกาลภาพยนตร์นานาชาติโทรอนโต เทศกาลภาพยนตร์นานาชาติโทรอนโต () เป็นเทศกาลภาพยนตร์ที่เปิดเผยแก่คนทั่วไป ที่จัดขึ้นทุก ๆ เดือนกันยายน ที่เมืองโทรอนโต รัฐออนแทรีโอ เทศกาลเริ่มในคืนวันพฤหัสบดี หลังจากวันแรงงาน (จันทร์แรกในเดือนกันยายน เป็นวันแรงงานของแคนาดา) และมีขึ้นเป็นเวลา 10 วัน มีภาพยนตร์ราว 300-400 เรื่องที่เข้าฉายในราว 23 โรงในดาวทาวน์ของโทรอนโต มีผู้เข้าร่วมในเทศกาลนี้มากถึงราว 300,000 คน เทศกาลภาพยนตร์นานาชาติโทรอนโตเกิดขึ้นในปี ค.ศ. 1976 ที่ถือเป็นหนึ่งในเทศกาลภาพยนตร์ที่น่าเชื่อถือที่สุด ในปี 1998 นิตยสารวาไรอิตี เขียนไว้ว่า "ถือเป็นเทศกาลที่ 2 ตามหลังเทศกาลภาพยนตร์เมืองคานส์ ที่มีหนังดี ๆ ดาราแถวหน้า และกิจกรรมการตลาดที่คับคั่ง" และจากข้อความของ เนชันแนลโพสต์ในปี 1999 โรเจอร์ เอเบิร์ต เขียนว่า "ถึงแม้คานส์จะยังคงใหญ่กว่า แต่โทรอนโตก็เยี่ยม" เทศกาลนี้ยังมีมีฉายรอบปฐมทัศน์ภาพยนตร์ในอเมริกาเหนือ ที่เข้าชิงรางวัลออสการ์ เทศกาลมีศูนย์กลางอยู่บริเวณยอร์กวิลล์ ขยายไปถือใจกลางของดาวน์ทาวน์ เทศกาลยังเป็นที่รู้จักในการนำเสนอข่าว และมีกล้องและสื่อมากมายที่ร่วมในงานพรมแดง มีการนำเสนอแฟชั่นและการสัมภาษณ์ดาราดัง ถึงแม้ว่าเทศกาลจะเริ่มเน้นไปทางภาพยนตร์กระแสหลักของฮอลลีวูด แต่ก็ยังคงรากของภาพยนตร์นอกกระแสอยู่ ที่มีภาพยนตร์จากผู้กำกับ หนังหลาย ๆ ชาติ ภาพยนตร์น่าจับตามองของแคนาดา และยังมีภาพยนตร์แอฟริกา อเมริกาใต้ และภาพยนตร์เอเชีย เข้าร่วมด้วย เทศกาลนี้ยังมีหลายสตูดิโอที่เป็นตัวเก็งออสการ์เข้าร่วม ตัวอย่างเช่น ภาพยนตร์ของเทย์เลอร์ แฮกฟอร์ด เรื่อง Ray ออกฉายรอบปฐมทัศน์และเจมี่ ฟอกซ์ นักแสดงนำเข้าร่วมเทศกาล ซึ่งเข้าก็ได้รับ รางวัลออสการ์ สาขานักแสดงนำชายยอดเยี่ยม ในเวลาต่อมา และภาพยนตร์ Slumdog Millionaire ก็เข้าฉายในเทศกาลนี้ ซึ่งต่อมาก็ได้รับรางวัลออสการ์ 8 รางวัล</doc>
