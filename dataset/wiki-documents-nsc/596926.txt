<doc id="596926" url="https://th.wikipedia.org/wiki?curid=596926" title="ชลิดา ตันติพิภพ">ชลิดา ตันติพิภพ ชลิดา ตันติพิภพ (นามสกุลเดิม เถาว์ชาลี / ชื่อเล่น นก) นางสาวไทยปี 2541 และพิธีกร เกิดที่เมืองชิคาโก มลรัฐอิลลินอยส์ ประเทศสหรัฐอเมริกาเมื่อวันที่ 8 กุมภาพันธ์ พ.ศ. 2517 เป็นบุตรีของ ดร.ชัชว์ และนางเพ็ญศิริ เถาว์ชาลี มีน้องสาว 1 คน เธอกลับมาเมืองไทยเมื่ออายุ 5 ขวบ โดยเริ่มเข้าศึกษาที่โรงเรียนอนุบาลนครปฐม, ระดับประถมจากโรงเรียนนารีวุฒิ ราชบุรี, ระดับมัธยมต้นจากโรงเรียนโพธิสารพิทยากร กรุงเทพฯ จากนั้นจึงกลับไปมลรัฐอิลลินอยส์ ประเทศสหรัฐอเมริกาเพื่อศึกษาต่อระดับมัธยมปลายจาก Downer Grove High School, เตรียมพยาบาลที่ University of Illinois at Chicago ต่อด้วยระดับปริญญาตรีสาขาวิทยาศาสตร์พยาบาลจาก Aurora University เข้าประกวดนางสาวไทยเมื่อปี พ.ศ. 2541 ภายในการดูแลของคุณสมชาย นิลวรรณ และได้ครองตำแหน่ง จากนั้นจึงได้เป็นตัวแทนสาวไทยไปประกวดนางงามจักรวาล 1998 ที่เกาะฮอลโนลูลู มลรัฐฮาวาย ประเทศสหรัฐอเมริกา และเป็นผู้ถือป้ายประเทศเกาหลีใต้ ในพิธีเปิดการแข่งขันกีฬาเอเชียนเกมส์ ครั้งที่ 13 ที่กรุงเทพมหานคร จากนั้นจึงมีผลงานพิธีกร กับแสดงละครโทรทัศน์ รวมทั้งมีกิจการส่วนตัวเป็นร้านขายของที่ระลึกและแกลอรี่ TRIPLE-H ชีวิตส่วนตัว สมรสกับเกรียงศักดิ์ ตันติพิภพ (กบ) กรรมการผู้จัดการ ดิเอ็มโพเรียม ช็อปปิ้งคอมเพล็กซ์ และสยามพารากอนผลงานพิธีกรผลงาน. พิธีกร. - พิธีกรรายการ อัศจรรย์ไทยแลนด์ - พิธีกรรายการ พฤหัสอัศจรรย์ คู่กับ คุณอดิศักดิ์ ศรีสม ทางช่อง 9 - พิธีกรรายการ เมืองไทยใกล้เที่ยง ทางช่อง 5 - เจ้าของและพิธีกรรายการ Living in Shape ออกอากาศทุกวันเสาร์ที่ 2 และ 4 ของเดือน ทางช่อง 3ละครละคร. - 2544 ลูกทาส (ช่อง 5) รับบท คุณหญิงภริยาพระยาไชยากร (รับเชิญ) - 2546 สี่แผ่นดิน (ช่อง 9) รับบท คุณเชย - 2550 ตามรอยพ่อ หรือ อยู่กับก๋ง ภาค 2 (ช่อง 9) รับบท รำไพ - 2552 ดงผู้ดี (ช่อง 3) รับบท ไพลิน - 2553 รอยไหม (ช่อง 3) รับบท พระชายา - 2554 เคหาสน์สีแดง (ช่อง 3) รับบท อัมพา - 2558 เจ้าสาวของอานนท์ (ช่อง พีพีทีวี) รับบท คุณหญิงแนบตำแหน่งงานตำแหน่งงาน. - Corporate Marketing Manager ผลิตภัณฑ์ Wacoal Motherity - เจ้าของกิจการร้าน TRIPLE-H แกลอรี่แสดงงานศิลปะ และร้านขายของที่ระลึกงานเขียนงานเขียน. - Diet Se cret กินอย่างไรให้ผอม - Ageless Formulas สูตรลับความอ่อนเยาว์รางวัลรางวัล. - นางสาวไทยปี 2541 - พิธีกรดีเด่นรายการ อัศจรรย์ไทยแลนด์</doc>
