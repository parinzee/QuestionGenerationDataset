<doc id="524196" url="https://th.wikipedia.org/wiki?curid=524196" title="เกีย คาเรนส์">เกีย คาเรนส์ เกีย คาเรนส์ () เป็นรถยนต์เอนกประสงค์ขนาดเล็ก (Compact MPV) ที่ผลิตโดย เกีย เริ่มผลิตในปี พ.ศ. 2542 ในบางประเทศจะใช้ชื่อว่า เกีย รอนโด () เนื่องจากชื่อ Carens เป็นชื่อที่มีความหมายในเชิงลบ แปลว่า ขาดหรือไม่มี ในภาษาละติน โดยจะใช้ชื่อนี้ในอเมริกาเหนือและออสเตรเลียรุ่นที่ 1 (พ.ศ. 2542-2545) รุ่นที่ 1 (พ.ศ. 2542-2545). เกีย คาเรนส์ รุ่นที่ 1 เปิดตัวเมื่อปี พ.ศ. 2542 ใช้ชิ้นส่วนร่วมกับ เกีย ซีเฟีย มีฐานการประกอบอยู่ที่ประเทศเกาหลีใต้ ใช้เครื่องยนต์ 1.8 และ 2.0 ลิตร ใช้เกียร์ธรรมดา 5 สปีด และเกียร์อัตโนมัติ 4 สปีด ระยะฐานล้อ 2,570 มม. ความยาว 4,450 มม. ความกว้าง 1,730 มม. และความสูง 1,600 มม.รุ่นที่ 2 (พ.ศ. 2545-2549) รุ่นที่ 2 (พ.ศ. 2545-2549). เกีย คาเรนส์ รุ่นที่ 2 เปิดตัวเมื่อปี พ.ศ. 2545 รุ่นนี้ยังคงใช้ชิ้นส่วนร่วมกับเกีย ซีเฟีย ตามเดิม รุ่นนี้เริ่มมีการส่งออกไปจำหน่ายในหลายๆ ประเทศ และส่งออกไปยังมาเลเซียในชื่อ นาซา ซิตรา () ซึ่งเป็นแบรนด์ของมาเลเซีย มีฐานการประกอบอยู่ที่ประเทศเกาหลีใต้และเวียดนาม ใช้ระบบขับเคลื่อนล้อหน้า มีเครื่องยนต์ 1.8 และ 2.0 ลิตร ใช้เกียร์ธรรมดา 5 สปีดและเกียร์อัตโนมัติ 4 สปีด ระยะฐานล้อ 2,570 มม. ความยาว 4,490 มม. ความกว้าง 1,750 มม. และความสูง 1,610 มม. (รุ่น X-Trek สูง 1,685 มม.) ในประเทศไทย คาเรนส์เคยถูกนำเข้ามาจำหน่ายในประเทศไทย โดยบริษัทยนตรกิจ คอร์เปอเรชั่น เพื่อเป็นคู่แข่งกับเชฟโรเลต ซาฟิร่า ,ฮอนด้า สตรีมและโตโยต้า วิช แต่ไม่ประสบความสำเร็จ เนื่องจากติดปัญหาด้านตัวถังที่ดูเล็กกว่าคู่แข่ง ทำให้นั่งได้ไม่สบายนัก ราคาจำหน่ายรวมไปถึงภาพลักษณ์แบรนด์เกียในขณะนั้นรุ่นที่ 3 (พ.ศ. 2549-2555) รุ่นที่ 3 (พ.ศ. 2549-2555). เกีย คาเรนส์ รุ่นที่ 3 เปิดตัวเมื่อปี พ.ศ. 2549 รุ่นนี้ได้เปลี่ยนไปใช้แพลตฟอร์มร่วมกับ เกีย ออพติมา เนื่องจากซีเฟียเลิกผลิตแล้ว มีฐานการประกอบอยู่ที่ประเทศเกาหลีใต้ ,เวียดนาม ,รัสเซียและฟิลิปปินส์ มีเครื่องยนต์ 2.0 ,2.4 และ 2.7 ลิตร ใช้เกียร์ธรรมดา 5 และ 6 สปีด และเกียร์อัตโนมัติ 4 และ 5 สปีด ระยะฐานล้อ 2,700 มม. ความยาว 4,545 มม. ความกว้าง 1,820 มม. (รุ่นปี 2011 1,821 มม.) ความสูง 1,650-1,720 มม.รุ่นที่ 4 (พ.ศ. 2556-ปัจจุบัน) รุ่นที่ 4 (พ.ศ. 2556-ปัจจุบัน). เกีย คาเรนส์ รุ่นที่ 4 เปิดตัวเมื่อปี พ.ศ. 2556 ใช้แพลตฟอร์มร่วมกับเกีย ออพติมาและเกีย ฟอร์เต มีฐานการประกอบอยู่ที่ประเทศเกาหลีใต้ และเตรียมทำตลาดทั่วโลกในเร็วๆ นี้</doc>
