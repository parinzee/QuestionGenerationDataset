<doc id="514030" url="https://th.wikipedia.org/wiki?curid=514030" title="มาสด้า อเซลา">มาสด้า อเซลา มาสด้า อเซลา () หรือเรียกว่า มาสด้า 3 () เป็นรถยนต์นั่งขนาดเล็ก ที่ผลิตโดยบริษัทมาสด้า ซึ่งปัจจุบันเป็นที่รู้จักเป็นอย่างมากและประสบความสำเร็จไปทั่วโลก รวมถึงประเทศไทย เริ่มผลิตครั้งแรกเมื่อปี พ.ศ. 2546 โดยมาทดแทนมาสด้า แฟมิเลีย ซึ่งเริ่มผลิตมาตั้งแต่ พ.ศ. 2506 (หรือที่คนไทยรู้จักในชื่อ มาสด้า 323) เนื่องจากแนวทางการทำตลาดรถยนต์เปลี่ยนแปลงไปตามยุคสมัย จึงได้มีการผลิตมาสด้า3 ออกมาทดแทน และได้แตกแขนงรุ่นย่อยออกมาก็คือ มาสด้าสปีด 3 () อีกด้วยรุ่นที่ 1 (พ.ศ. 2546-2552) รุ่นที่ 1 (พ.ศ. 2546-2552). มาสด้า อเซลา รุ่นที่ 1 ผลิตระหว่างปี พ.ศ. 2546-2552 ในรุ่นนี้จะมีเครื่องยนต์ขนาด 1.4 ,1.5 ,1.6 ,2.0 และ 2.3 ลิตร และมีเกียร์ธรรมดา 5 สปีด ,เกียร์ธรรมดา 6 สปีด ,เกียร์อัตโนมัติ 4 สปีด และเกียร์อัตโนมัติ 5 สปีด โดยมีการออกแบบร่วมกับ ฟอร์ด โฟกัส และวอลโว่ S40 และได้ใช้แพลทฟอร์ม BK ในการออกแบบ รุ่นนี้ มีการประกอบในประเทศเพียง 7 ประเทศเท่านั้น โดยมีการประกอบที่ญี่ปุ่น ,จีน ,ไต้หวัน ,ฟิลิปปินส์ ,โคลัมเบีย ,อเมริกาใต้ และซิมบับเว นอกจากนี้ ในรุ่นนี้ ได้มีการแตกแขนงรุ่นสปอร์ตออกมา คือ มาสด้า สปีด 3 สำหรับใช้ในการแข่งรถเช่นกัน ในประเทศไทย เปิดตัวรุ่นนี้เมื่อ พ.ศ. 2547 และสร้างปรากฏการณ์การจองและส่งมอบรถข้ามปี เนื่องจากมีลูกค้าสั่งจองจำนวนมาก ในประเทศไทยรุ่นที่จำหน่ายจะเป็นเครื่องยนต์ 1.6 และ 2.0 ลิตร โดยรุ่นนี้เริ่มจำหน่ายระหว่างปี พ.ศ. 2547-2554รุ่นที่ 2 (พ.ศ. 2552-2557) รุ่นที่ 2 (พ.ศ. 2552-2557). มาสด้า อเซลา รุ่นที่ 2 ผลิตระหว่างปี พ.ศ. 2552-ปัจจุบัน ในช่วงก่อนที่จะมีการเปิดตัวในปี พ.ศ. 2552 ในปลายปี พ.ศ. 2551 ได้มีการปล่อยภาพและวีดิโอแสดงการออกแบบของรุ่นที่ 2 ซึ่งยังคงใช้แพลทฟอร์ม BK ในการออกแบบเช่นเดียวกัน รุ่นนี้ เป็นรุ่นแรกที่มีการผลิตรุ่นเครื่องยนต์ดีเซลออกมาในรุ่น 1.6 ,2.0 และ 2.2 ลิตร และยังคงมีเครื่องยนต์เบนซินในรุ่น 1.6 ,2.0 และ 2.5 ลิตร นอกจากนี้ ยังมีการผลิตเครื่องยนต์แบบใหม่ คือเครื่องยนต์ Skyactive แต่ยังไม่มีขายในประเทศไทย รุ่นนี้ ยังไม่มีการผลิตตัวถังแบบใหม่ๆ ออกมา ยังมีแค่ซีดาน 4 ประตูและแฮทช์แบค 5 ประตูตามเดิม และรุ่นนี้ มีการประกอบใน 6 ประเทศได้แก่มาเลเซีย ,อิหร่าน ,ญี่ปุ่น ,โคลัมเบีย ,อเมริกาใต้ และไทย ในประเทศไทย เปิดตัวรุ่นนี้เมื่อปี พ.ศ. 2554 โดยมีเครื่องยนต์ 1.6 และ 2.0 ลิตรตามเดิม โดยยังไม่มีเครื่องยนต์ดีเซลและเครื่องยนต์เบนซินแบบ Skyactive ให้เลือกแต่อย่างใด โดยรุ่นเครื่องยนต์ 2.0 ลิตรเปิดตัวก่อน ส่วนเครื่องยนต์ 1.6 ลิตรจึงเปิดตัวตามมาในปี พ.ศ. 2555รุ่นที่ 3 (พ.ศ. 2556-ปัจจุบัน) รุ่นที่ 3 (พ.ศ. 2556-ปัจจุบัน). มาสด้า 3 โฉมที่ 3 ได้เปิดตัวครั้งแรกในโลกที่ออสเตรเลียในวันที่ 26 มิถุนายน 2556 และได้ใช้แพลตฟอร์มใหม่ Skyactiv chassis ซึ่งไม่ได้ใช้แพลตฟอร์ม Ford C1 อีกต่อไป มาสด้า 3 รุ่นนี้ เป็นรุ่นที่ 3 ที่อยู่ภายใต้การออกแบบอันเป็นเอกลักษณ์ของมาสด้า KODO soul of motion' ตามหลังจาก มาสด้า 6 และ มาสด้า CX-5 โฉมนี้ ใช้เครื่องยนต์ SKYACTIV-G 2.0 DOHC แถวเรียง 4 สูบ 16 วาล์วพร้อมระบบวาล์วแปรผันคู่อัจฉริยะ Dual S-VT และระบบไอเสีย 4-2-1 ขนาด 1998 cc 165 แรงม้า แรงบิดสูง 210 นิวตัน-เมตร ประหยัดน้ำมัน 27 กิโลเมตร/ลิตร รองรับน้ำมัน E85รุ่นปรับโฉม รุ่นปรับโฉม. รุ่นปรับโฉมได้เปิดตัวในประเทศไทยเมื่อวันที่ 24 มกราคม พ.ศ. 2560 มีการปรับปรุงภายนอก อย่างเช่น มีการออกแบบประจังหน้าแบบใหม่ โคมไฟหน้าเพิ่มระบบไฟหน้าอัจฉริยะ ส่วนระบบความปลอดภัยได้เพิ่มระบบช่วยเหลือผู้ขับขี่ i-Activsense และระบบควบคุมการทรงตัวขณะเลี้ยว G-Victoring Control (GVC) มีสีตัวถึงเพิ่มมาใหม่ 3 สี คือ สีดำ (Jet Black) สีน้ำเงิน (Ethanol Blue) และสีเทา (Meteor Gray)</doc>
