<doc id="516367" url="https://th.wikipedia.org/wiki?curid=516367" title="มหาวิทยาลัยเซนต์ปีเตอร์สเบิร์ก">มหาวิทยาลัยเซนต์ปีเตอร์สเบิร์ก มหาวิทยาลัยเซนต์ปีเตอร์สเบิร์ก () ก่อตั้งขึ้นโดยจักรพรรดิปีเตอร์ที่ 1ในปีค.ศ. 1724 เป็นมหาวิทยาลัยที่เก่าแก่ที่สุดของประเทศรัสเซีย มหาวิทยาลัยแห่งนี้มีชื่อว่า มหาวิทยาลัยเลนินกราด ในยุคสหภาพโซเวียต มีคณาจารย์และศิษย์เก่ารางวัลโนเบลรวมจำนวน 8 คน ชื่อเสียงโด่งดังจากนิติศาสตรบัณฑิตซึ่งเป็นประธานาธิบดีของรัสเซีย 2 คน ได้แก่ วลาดีมีร์ ปูติน และ ดมีตรี เมดเวเดฟคณะ คณะ. มหาวิทยาลัยเซนต์ปีเตอร์สเบิร์ก ประกอบด้วย คณะวิชา จำนวน 22 คณะ สถาบันวิจัย จำนวน 13 แห่ง โรงเรียนด้านการทหาร โรงเรียนวิชาการร่วมสมัย และกรมกายภาพการกีฬา ครั้งสมัยยังอยู่ภายใต้การปกครองของสหภาพโซเวียต มหาวิทยาลัยเซนต์ปีเตอร์สเบิร์กเคยใช้ชื่อว่า มหาวิทยาลัยเลนินกราด (Ленинградский государственный университет) และเปลี่ยนมาใช้ชื่อปัจจุบันในปี ค.ศ. 1990ชื่อเสียง ชื่อเสียง. มหาวิทยาลัยเซนต์ปีเตอร์สเบิร์กในสายตาชาวรัสเซียจัดว่าเป็นมหาวิทยาลัยที่มีความโดดเด่นด้านวิชาการเทียบเท่ามหาวิทยาลัยมอสโก โดยในช่วงสงครามเย็น มหาวิทยาลัยได้ส่งนักวิชาการจำนวนมากไปปักหลักทำวิจัยที่มหาวิทยาลัยมอสโกตามการบริหารประเทศของสตาลินที่ต้องการสร้างอำนาจในวงการวิชาการโลก ปัจจุบันมหาวิทยาลัยเซนต์ปีเตอร์สเบิร์กอยู่ในอันดับที่ 240 จากอันดับมหาวิทยาลัยโลกของ QS World University Rankings ปี ค.ศ. 2013-2014 คณะด้านวิทยาศาสตร์มีความโดดเด่นเป็นอย่างมากจนจัดตั้งแยกออกเป็นคณะ ได้แก่ คณะเคมี คณะคณิตศาสตร์และกลศาสตร์ คณะฟิสิกส์ คณะสายสังคมศาสตร์ที่มีชื่อเสียง ได่แก่ คณะนิติศาสตร์ คณะวารสารศาสตร์ โรงเรียนความสัมพันธ์ระหว่างประเทศ คณะรัฐศาสตร์ คณะภาษาศาสตร์ คณะปรัชญา และคณะเศรษฐศาสตร์ เป็นต้น</doc>
