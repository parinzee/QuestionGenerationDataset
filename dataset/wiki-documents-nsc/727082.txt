<doc id="727082" url="https://th.wikipedia.org/wiki?curid=727082" title="แสงชัย สุนทรวัฒน์">แสงชัย สุนทรวัฒน์ นายแสงชัย สุนทรวัฒน์ (12 มิถุนายน พ.ศ. 2486 - 11 เมษายน พ.ศ. 2539) อดีตผู้อำนวยการองค์การสื่อสารมวลชนแห่งประเทศไทย (อ.ส.ม.ท.)ประวัติ ประวัติ. แสงชัย สุนทรวัฒน์ เกิดเมื่อวันที่ 12 มิถุนายน พ.ศ. 2486 ที่อำเภอเมืองปราจีนบุรี จังหวัดปราจีนบุรี เป็นบุตรของนายประดิษฐ์ กับนางบุญยืน สุนทรวัฒน์ เป็นน้องชายของ นายสมชาย สุนทรวัฒน์ รัฐมนตรีช่วยว่าการกระทรวงมหาดไทย และมีพี่น้องร่วม กันอีก 3 คน รวม 5 คน คือ นาง อำไพ ตรีสุวรรณ, นางสาว อำนวย สุนทรวัฒน์ แม่ชีในรัฐยูธ่าห์ สหรัฐ อเมริกา, และนายอำนาจ สุนทรวัฒน์ อดีตประธานสภาคนไทยในเท็กซัส สหรัฐอเมริกาและอดีตประธานสภามวยโลก นายแสงชัย สุนทรวัฒน์ สมรสกับนางวัชรี สุนทรวัฒน์ มีบุตรชายคนเดียว คือ นายอิสรา สุนทรวัฒน์ อดีตสมาชิกสภาผู้แทนราษฎร นายแสงชัย เสียชีวิตด้วยการถูกลอบสังหารด้วยอาวุธปืน ขณะเดินทางกลับที่พัก โดยมีนางอุบล บุญญชโลธร เป็นผู้บงการ เมื่อวันที่ 11 เมษายน พ.ศ. 2539 สิริอายุรวม 52 ปีการศึกษา การศึกษา. แสงชัย สุนทรวัฒน์ สำเร็จการศึกษาระดับมัธยมศึกษาจากโรงเรียนอำนวยศิลป์ และ โรงเรียนเตรียมอุดมศึกษา ระดับปริญญาตรี นิติศาสตรบัณฑิต จากมหาวิทยาลัยธรรมศาสตร์ และระดับปริญญาโท ทางกฎหมาย จากประเทศสหรัฐอเมริกา และได้รับ ปรัชญาดุษฎีบัณฑิตกิตติมศักดิ์ สาขาวิชาภาษาอังกฤษ จากมหาวิทยาลัยรามคำแหงการทำงาน การทำงาน. แสงชัย ทำงานเป็นนักกฎหมายที่ประเทศสหรัฐอเมริกา ในขณะเดียวกัน แสงชัยก็มีกิจการร้านอาหาร จนกระทั่งเริ่มงานในวงการสื่อสารมวลชน ด้วยการเป็นนักเขียนคอลัมนิสต์ให้กับหนังสือพิมพ์พิมพ์ไทย และ หนังสือพิมพ์เดลินิวส์ ใน พ.ศ. 2525 ขณะที่อาศัยอยู่ที่นั่น ตามลำดับ แสงชัย เริ่มมีชื่อเสียงจากการเป็นนักเขียนคอลัมนิสต์ คอลัมน์ "ฟุต ฟิต ฟอ ไฟ" ให้กับหนังสือพิมพ์ไทยรัฐ เมื่อกลับมาเมืองไทย ใน พ.ศ. 2526 แสงชัยก็ยังทำงานด้านกฎหมายเช่นเดิม ก่อนที่จะเข้ารับตำแหน่งเป็นผู้อำนวยการฟอกหนังในเวลาต่อมา จนกระทั่ง พ.ศ. 2536 แสงชัยเข้ารับตำแหน่งเป็นผู้อำนวยการองค์การสื่อสารมวลชนแห่งประเทศไทย (อ.ส.ม.ท.) และได้เข้ามาเปลี่ยนแปลงวงการโทรทัศน์ไทย ตราบจนช่วงสุดท้ายของชีวิตเครื่องราชอิสริยาภรณ์</doc>
