<doc id="385133" url="https://th.wikipedia.org/wiki?curid=385133" title="ปริศนาฆาตกรรม โรเบิร์ต เอฟ. เคนเนดี้">ปริศนาฆาตกรรม โรเบิร์ต เอฟ. เคนเนดี้ ปริศนาฆาตกรรม โรเบิร์ต เอฟ. เคนเนดี () เป็นภาพยนตร์สัญชาติอเมริกัน อำนวยการสร้าง เขียนบทและกำกับ โดย เอมิลิโอ เอสเตเวซ เป็นภาพยนตร์ที่มีเนื้อหาเกี่ยวกับการลอบสังหารโรเบิร์ต เอฟ. เคนเนดี หรือ บ็อบบี เคนเนดี วุฒิสภาสหรัฐที่อยู่ในช่วงรณรงค์หาเสียงเลือกตั้งประธานาธิบดีใน ค.ศ. 1968 โดยมีนักแสดงชื่อดังร่วมแสดงด้วยจำนวนมาก อาทิ แอนโทนี ฮ็อปกินส์, แฮร์รี่ เบลาฟอนเต้, นิก แคนนอน, เดมี มัวร์, เฮเลน ฮันต์, มาร์ติน ชีน, เอมิลิโอ เอสเตเวซ, ชารอน สโตน, แอชตัน คุชเชอร์, เฮเทอร์ แกรห์ม, โจชัว แจ็กสัน, ไชอา เลอบัฟ, วิลเลียม เอช. เมซี, ลินเซย์ โลแฮน, เอไลจาห์ วูด, คริสเตียน สเลเตอร์, ลอว์เรนซ์ ฟิชเบิร์น เป็นต้นเนื้อหา เนื้อหา. Bobby เป็นเรื่องราวของคน 22 คนที่เกี่ยวข้องกับโรงแรมแอมบาสเดอร์ ลอสแอนเจลิส ที่ซึ่งสมาชิกวุฒิสภา โรเบิร์ต เคนเนดี จากพรรคเดโมแครต จะมาปราศรัยในการหาเสียงเลือกตั้งประธานาธิบดีสหรัฐอเมริกา ในคืนวันที่ 5 มิถุนายน ค.ศ. 1968 ซึ่งคู่แข่งคือ สมาชิกวุฒิสภา ยูจีน แมคคาร์ธี เพิ่งจะชนะไปในรัฐมินนิโซตา ซึ่งเป็นรัฐที่แมคคาร์ธีเป็นเจ้าของพื้นที่ คนทั้ง 22 คนผูกพันซึ่งกันและกัน แต่ไม่เกี่ยวข้องกันทั้งหมด แต่ล้วนแต่รอคอยความหวังที่ โรเบิร์ต เคนเนดี จะชนะการเลือกตั้ง แต่หลังจากที่เคนเนดีปราศรัยจบไม่นาน เวลาเลยเที่ยงคืนไปไม่นาน เขาก็ถูกยิงในห้องครัวของโรงแรม ระหว่างสัมผัสมือกับกลุ่มผู้สนับสนุน ท่ามกลางความสับสนอลหม่านของผู้สนับสนุน ขณะที่ถูกนำส่งโรงพยาบาล เคนเนดีก็เสียชีวิต ซึ่งคนทั้ง 22 คนเหล่านั้นบ้างก็ได้รับบาดเจ็บ แต่ไม่มีผู้ใดเสียชีวิตเบื้องหลัง เบื้องหลัง. Bobby เป็นภาพยนตร์ที่สร้างมาจากเหตุการณ์การลอบสังหารโรเบิร์ต เอฟ. เคนเนดี ในระหว่างรณรงค์หาเสียงเลือกตั้งในปี ค.ศ. 1968 ที่รัฐแคลิฟอร์เนีย ซึ่งกำลังมีคะแนนนิยมเหนือคู่แข่ง ยูจีน แมคคาร์ธี สมาชิกวุฒิสภารัฐมินนิโซตา หลังเที่ยงคืนเล็กน้อย ตรงกับเช้าวันที่ 6 มิถุนายน เคนเนดีก็เสียชีวิต ภาพยนตร์ไม่มีตัวละครเอก มีเนื้อหาเกี่ยวกับบุคคล 22 คนที่ไม่เกี่ยวข้องกันโดยตรง แต่อยู่ในช่วงเหตุการณ์ทางการเมืองของสหรัฐอเมริกาในช่วงเวลานั้น อาทิ สงครามเวียดนาม การเหยียดสีผิว โดยมีภาพตัดสลับกับวิดีโอและการรายงานข่าวเหตุการณ์จริง และการปราศรัยครั้งสุดท้ายของเคนเนดี</doc>
