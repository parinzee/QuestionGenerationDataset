<doc id="881604" url="https://th.wikipedia.org/wiki?curid=881604" title="ภารกิจลิขิตหัวใจ">ภารกิจลิขิตหัวใจ ภารกิจลิขิตหัวใจ เป็นละครโทรทัศน์ไทยแนวแฟนตาซี-ระทึกขวัญ-โรแมนติก−ดราม่า-คอมเมดี ผลิตโดย บริษัทเมจิก อีฟ เอ็นเตอร์เทนเม้นท์ จากบทประพันธ์ของ ธนัชญา บทโทรทัศน์โดย ไตรภาคี ควบคุมบทโทรทัศน์โดย นิพนธ์ ผิวเณร , พิยดา จุฑารัตนกุล กำกับการแสดงโดย วรฐ คงคาลัย นำแสดงโดย ฌอห์ณ จินดาโชติ, วรรณรท สนธิไชย,อัญชสา มงคลสมัย, ชานนท์ อักขระชาตะ, กรณ์ภัสสร ด้วยเศียรเกล้า,นิติ ชัยชิตาทร,แมทธิว ดีน ฉันทวานิช และ วุฒิธร มิลินทจินดา ออกอากาศทุกวันพุธ-พฤหัสบดี เวลา 20.15 - 22.00 น. เริ่มตอนแรกวันที่ 6 กันยายน พ.ศ. 2560 - 23 พฤศจิกายน พ.ศ. 2560 ทางช่องวัน ต่อจากละครเรื่อง A Love To Kill รักซ่อนแค้นเรื่องย่อ เรื่องย่อ. “ทำทุกอย่างในวันนี้ เพราะว่าวันพรุ่งนี้อาจจะไม่มาถึง” จารวี (วรรณรท สนธิไชย) นักแสดงหญิงชื่อดังที่สุดของวงการบันเทิง และวันหนึ่งจารวีก็ได้รู้ความลับว่า อาร์ม (วุฒิธร มิลินทจินดา) ผู้จัดการของเธอคิดไม่ซื่อ ชอบทำนาบนหลังคน โดยเฉพาะกับเธอที่โดนอาร์มเอาเปรียบสารพัด แต่เหลือเวลาอีกหนึ่งเดือนเท่านั้น สัญญาการเป็นนักแสดงในสังกัดของอาร์มก็จะหมดลง เธอไม่ขอต่อสัญญา เมื่อจารวีไม่ต่อสัญญาก็สร้างความโกรธแค้นให้อาร์มมาก อาร์มจึงวางแผนถ่ายคลิปเพื่อแบล็คเมล์ขู่ให้จารวีต่อสัญญา แต่แล้วเหตุการณ์ไม่คาดคิดก็เกิดขึ้น เมื่ออาร์มพลาดพลั้งวางยาเกินขนาด ทำให้จารวีเสียชีวิต แต่ชีวิตของเธอไม่จบที่ความตาย เธอได้พบกับปาลิน (แมทธิว ดีน) ยมทูตที่จะพาวิญญาณเธอไปยังภพภูมิที่ควรไป แต่ปาลินไม่สามารถพาจารวีไปได้ ไม่ว่าจะใช้วิธีไหนก็ตาม เพราะจารวียังมีห่วงอยู่ในใจ ถ้าจารวีไปไม่ได้ก็จะกลายเป็นสัมภเวสีที่ไม่มีวันได้ผุดได้เกิด ปาลินจึงให้เวลา 7 วัน เพื่อให้จารวีกลับมาแก้ไขห่วงต่างๆ ที่มีอยู่ในชีวิตให้เสร็จสิ้น โดยมีเตชัส (ฌอห์ณ จินดาโชติ) ซึ่งชีวิตของเขาก็เคยทำผิดพลาดครั้งยิ่งใหญ่ จนต้องสูญเสียพ่อกับแม่ไป เตชัสจึงพยายามทำทุกอย่าง เพื่อติดต่อกับวิญญาณของพ่อแม่ ทั้งนั่งสมาธิ ถือศีล จนวันหนึ่งเขาก็กลายเป็นคนมีสัมผัสพิเศษที่ติดต่อกับวิญญาณได้ด้วยการได้ยินเสียงแต่มองไม่เห็น ซึ่งวิญญาณที่เตชัสอยากติดต่อมากที่สุดก็คือพ่อแม่ แต่เขาก็ติดต่อไม่ได้ พยายามอุทิศตนทำความดี ด้วยการผันตัวเองมาเป็นนักข่าวสายอาชญากรรม และเป็นอาสาสมัครมูลนิธิ เพราะหวังว่าเขาจะได้รู้ว่าพ่อแม่เขาอยู่ไหน และที่เตชัสยอมมาเป็นผู้ช่วยแก้ไขห่วงให้กับจารวี เพราะลุงปั๋น (อธิวัฒน์ สนิทวงศ์ ณ อยุธยา) ผีเจ้าบ้านเจ้าเรือน บอกว่าถ้าเตชัสเห็นวิญญาณผีตนไหนได้ จะทำให้เตชัสได้เจอกับวิญญาณพ่อและแม่อีกครั้ง ซึ่งเตชัสสามารถมองเห็นวิญญาณจารวี ทำให้เตชัสรู้ทันทีว่าภารกิจของของเขาคือต้องช่วยจารวี ทางด้านจารวีคิดว่าที่เธอไปไม่ได้ เพราะในชีวิตเธอยังมีห่วง และเรื่องเดียวก็คือความรัก เธอคิดว่าภวินทร์ (ชานนท์ อักขระชาตะ) คือรักที่แท้จริง จึงให้เตชัสพาไปจัดการปัญหาที่เธอต้องแก้ไขอันดับแรก และปัญหาที่สองที่ต้องแก้ไขอีกเรื่องคือความรักระหว่างพ่อกับแม่ของเธอ นั่นคืออรรณพ (สันติสุข พรหมศิริ) และ เพียงจันทร์ (ปวีณา ชารีฟสกุล) ซึ่งทั้งคู่มีปัญหาอย่างหนักจนต้องแยกทางกัน และปัญหาสุดท้ายที่ติดค้างอยู่ในใจเสมอ นั้นคือน้องสาวของเธอ ตรีดาว (อัญชสา มงคลสมัย) แต่การแก้ปัญหาต่างๆ ทำให้จารวีและเตชัสเริ่มรู้ความจริงว่าภวินทร์ไม่ใช่รักแท้ของเธอ และเตชัสก็ยังพบว่าเบื้องหลังการตายของจารวีมีอะไรที่ไม่ชอบมาพากลซ่อนอยู่ ทั้งเตชัสและจารวีจะช่วยกันทำภารกิจของทั้งคู่ได้สำเร็จหรือไม่รายชื่อนักแสดงรายชื่อนักแสดง. - ฌอห์ณ จินดาโชติ รับบทเป็น เตชัส พัฒนพีระธรรม (เต) / วรเดช นาคดารา (เดช) (อดีตชาติ) เป็นนักข่าวเฉพาะกิจสายอาชญากรรม เป็นคนตรงไปตรงมา ยึดความถูกต้องเป็นหลัก และยังใช้เวลาว่างเป็นหน่วยกู้ภัย มีสัมผัสพิเศษสามารถเห็นวิญญาณ แต่จริงๆ แล้วเตชัสอยากติดต่อกับวิญญาณพ่อกับแม่มากที่สุด ซึ่งเขาก็เฝ้ารอว่าสักวันหนึ่งเขาคงจะได้เจอ ในตอนจบ หลังจาจากไป เตก็เอาแต่เก็บภาพที่ถ่ายกับจา และปมที่เตทําให้พ่อแม่ตัวเองตายคือ เตไม่ยอมไปกับพ่อแม่จนเกิดอุบัติเหตุ 20 ปีต่อมา เตได้แก่แล้วทํางานเป็น บก. ที่โรงเรียนที่จาอยู่และยังเก็บสร้อยของจาไว้อยู่- วรรณรท สนธิไชย รับบทเป็น จารวี รัตนมณีกาล (จา) / วิยะดา กุลเศวต (วิ) (อดีตชาติ) / ริสา (จารวีกลับชาติมาเกิดใหม่) นักแสดงหญิงแถวหน้าของวงการบันเทิง เกิดเสียชีวิตกระทันหัน ตอนเด็กๆ จารวีมีชีวิตที่ลำบาก เนื่องจากพ่อแม่แยกทางกัน โดยแม่พาน้องสาวไปอยู่ด้วย จารวีมีทุกอย่างขึ้นมาได้ด้วยตัวเอง จึงทำให้จารวีคิดว่าตัวเองเก่ง เป็นศูนย์กลางของโลก ทุกคนต้องง้อเธอ นอกจากนี้ยังเป็นคนจู้จี้ ขี้วีนเพราะอยากให้ทุกอย่างออกมาดีที่สุด จารวีมองความรักเป็นเรื่องสดใสเพ้อฝัน เชื่อมั่นว่าความรักเป็นสิ่งที่ดีที่สุดของชีวิต เพราะเธอขาดมันมาตั้งแต่เด็ก เธอจึงอยากได้ความรัก ซึ่งรักเดียวที่เธอคิดว่าเธอมีก็คือ ภวินทร์- อัญชสา มงคลสมัย รับบทเป็น ตรีดาว กาญจนะวรรณ (ดาว) (นางร้ายกลับตัวเป็นคนดี) / เชิงอนงค์ นาคดารา (อนงค์) (อดีตชาติ) น้องสาวคนเดียวของจารวี แต่ไม่สนิทกัน เพราะพ่อแม่แยกทางกัน ทำให้ต้องไปอยู่กับแม่ ตรีดาวเป็นแฟนคนแรกและคนเดียวของเตชัส ด้วยความที่เป็นสาวเปรี้ยว โปรไฟล์ดี เลยคบผู้ชายหลายคน แต่ปมเดียวที่ตรีดาวมีก็คือทุกคนมักจะมองเธอเป็นเงาของจารวี ทำให้ตรีดาวเกลียดจารวี และจะทำทุกอย่างเพื่อชนะจารวี- ชานนท์ อักขระชาตะ รับบทเป็น ภวินทร์ ลิมปัทมธานี (วิน) / ประพันธ์ (อดีตชาติ) (ตัวร้ายทั้งอดีตชาติและปัจจุบัน) นายแบบหนุ่มที่ต้องการผันตัวเองมาเป็นนักแสดงที่มีชื่อเสียง ภวินทร์จึงทำได้ทุกอย่างเพื่อก้าวไปสู่จุดหมาย ไม่ว่าสิ่งที่ทำจะถูกหรือผิด และสามารถเอาตัวเข้าแลกได้ถ้าหากมันคุ้ม! รวมไปถึงการที่ต้องแกล้งรักจารวีเพื่อหวังเกาะจารวีดัง- กรณ์ภัสสร ด้วยเศียรเกล้า รับบทเป็น ญาดา (ดา) สไตลิสท์ชื่อดังของวงการแฟชั่น เป็นเพื่อนรักเพื่อนสนิทคนเดียวของจารวี เป็นคนรักเพื่อน ใจเย็น จริงใจ และฉลาด เพราะยอมจารวีได้ทุกอย่าง และน่าจะเป็นคนเดียวที่จารวีรู้สึกว่าไว้ใจมากที่สุด ญาดารับรู้ทุกเรื่องของจารวีและเข้าใจจารวีมากที่สุด จนวันที่จารวีไม่อยู่แล้ว ญาดาก็เป็นคนเดียวที่รู้เรื่องและสงสัยการตายของจารวี จนอาร์มและภวินทร์ ไม่พอใจ นิสัยส่วนตัว เป็นคนรักเพื่อน ใจเย็น จริงใจ ฉลาด แต่เธอเป็นคนกลัวผีมาก- นิติ ชัยชิตาทร รับบทเป็น กันต์ นักแสดงระดับกลางๆ แม้จะไม่มีชื่อเสียงโด่งดัง แต่คนก็คุ้นหน้า เพราะกันต์ก็เล่นละครมาหลายเรื่อง แต่ชีวิตก็ไม่ถึงฝั่งฝัน แต่กันต์ก็ไม่เคยท้อเพราะใจรักการแสดง เบื้องหน้าในวงการ กันต์จะเป็นผู้ชายแมนๆ หนักเอา เบาสู้ บู๊ก็เล่น แต่เมื่ออยู่กับคนใกล้ชิดอย่างเตชัส รุ่นน้องคนสนิทเพียงคนเดียว ที่กันต์สามารถเป็นเปิดเผยตัวตน ออกสาวได้อย่างไม่ต้องเกรงใจใคร- แมทธิว ดีน รับบทเป็น ปาลิน ยมทูต ที่ทำหน้าที่พาวิญญาณไปส่งให้ยมบาล ถ้าคนตายเป็นคนดีจะเห็นปาลินในชุดขาวยิ้มแย้ม แต่ถ้าคนตายต้องไปรับกรรมในนรกจะเห็นปาลินเป็นสีดำและดุดัน ด้วยความที่ปาลินไม่รู้จักความรู้สึกของมนุษย์ จนมาเจอกับจารวี ทำให้ปาลินค่อยๆซึมซับความรู้สึกของมนุษย์ จนกลายเป็นความพอใจในตัวจารวี และยอมฝ่าฝืนกฎบางอย่าง ทำให้ปาลินต้องรับโทษในที่สุด- วุฒิธร มิลินทจินดา รับบทเป็น อกนิษฐ์ (อาร์ม) (ตัวร้าย) เจ้าของโมเดลลิ่งที่มีนักแสดงในสังกัดตัวท๊อปคือจารวี นิสัยของอาร์มเป็นคนที่เห็นแต่ประโยชน์ส่วนตัว เอาแต่ได้ ไม่คิดถึงคนอื่น ขี้โกง หน้าเงิน ปากหวานก้นเปรี้ยว ยอมทำได้ทุกอย่างเพื่อเงิน และด้วยประสบการณ์ที่ผ่านเรื่องเลวร้ายมาอย่างโชกโชน ทำให้อาร์มเป็นคนแกร่ง ฉลาด และเจ้าเล่ห์ อาร์มเป็นผู้จัดการของจารวีและเป็นคนอยู่เบื้องหลังแผนการร้ายด้วยการวางยาเธอทำให้เธอขับรถและเกิดอุบัติเหตุจนเสียชีวิต- สันติสุข พรหมศิริ รับบทเป็น อรรณพ รัตนมณีกาล พ่อของจารวี นิสัยดี อบอุ่น อ่อนโยน จนแทบจะเป็นอ่อนแอ แต่ในเชิงธุรกิจการทำงานแล้ว อรรณพเป็นคนที่ล้มเหลวมาก ทำให้เพียงจันทร์อดีตภรรยาทนความลำบากไม่ไหวจึงทิ้งไป- ปวีณา ชารีฟสกุล รับบทเป็น เพียงจันทร์ กาญจนะวรรณ ภรรยาคนแรกของอรรณพ เป็นแม่แท้ๆ ของจารวีและตรีดาว เพียงจันทร์ไม่ชอบความลำบาก จึงขอแยกทางกับอรรณพไปแต่งงานใหม่กับผู้ชายที่รวยกว่า ถึงแม้เพียงจันทร์จะอยู่อย่างสบาย แต่กลับไม่มีความสุขกับทรัพย์สมบัติ เพราะในใจลึกๆ ก็รู้สึกผิดที่ทิ้งจารวี จึงทำให้เพียงจันทร์ไปเทความรักไปที่ตรีดาว และสร้างปมให้ตรีดาวโดยไม่ได้ตั้งใจ- อธิวัฒน์ สนิทวงศ์ ณ อยุธยา รับบทเป็น ลุงปั๋น เป็นดวงวิญญาณเจ้าของเดิมของบ้านที่เตชัสอยู่ ด้วยความเป็นห่วงและหวงบ้านจึงไม่ยอมไปไหน เลยคอยช่วยดูแลและปกป้องเตชัส- เอกพันธ์ บรรลือฤทธิ์ รับบทเป็น อัครา จันทรา (น้าใหม่) พี่ร่วมงานที่มูลนิธิของเตชัส เคยบวชเรียนมาหลายพรรษาก่อนจะสึกออกมาใช้ชีวิตตามปกติ น้าใหม่เป็นผู้ใหญ่ที่เอ็นดูเตชัส เป็นคนอารมณ์ดี จิตใจดี และเป็นที่เคารพรักของเตชัสเป็นอย่างมาก- รัชนก แสงชูโต รับบทเป็น สุดา แม่เลี้ยงของจารวี เป็นคนนิสัยอ่อนโยน ใจดี ไม่คิดร้ายกับใคร เข้ากันได้ดีกับอรรณพ เพราะสุดารักในความซื่อและแสนดีของอรรณพ เธอจึงยอมแต่งงานนักแสดงรับเชิญนักแสดงรับเชิญ. - พิศาล อัครเศรณี รับบทเป็น พ่อของเตชัส - กาญจนา จินดาวัฒน์ รับบทเป็น แม่ของเตชัส - รติพันธ์ พันธ์พินิจ รับบทเป็น แก้ว - ต่อตระกูล จันทิมา รับบทเป็น เพื่อนหนุ่มแอ๊บสาวของสุดา - ปัญญากร ศรมยุรา รับบทเป็น ตำรวจ - วิวรรธน์ รัตนพิทักษ์ รับบทเป็น ตำรวจ - จตุเดช เกษมลาวัณย์ รับบทเป็น ตำรวจ - สิริเวศ เจริญชนม์ รับบทเป็น ตำรวจ - ธนกฤต กันหา รับบทเป็น ตำรวจ - สิริเวศ เจริญชนม์ รับบทเป็น ตำรวจ - ณัฐพล มีสมาน รับบทเป็น ตำรวจ - บดินทร์ หมู่หมื่นศรี รับบทเป็น หลวงพ่อ - จิรศักดิ์ เนินริมหนอง รับบทเป็น ลูกน้องของอกนิษฐ์ (อาร์ม) - ประพฤติธรรม คุ้มชาติ รับบทเป็น นายแพทย์ - โยธิน มาพบพันธ์ รับบทเป็น หลวงตา - วิษณุ จันทร์แรง รับบทเป็น เจ้าหน้าที่อาสาสมัครมูลนิธิร่วมกตัญญู - เลอวิทย์ สังข์สิทธิ์ รับบทเป็น ยมทูต - ศริยา วิเศษสุนทร รับบท มารศรี (เมียของประพันธ์) (อดีตชาติ) - ด.ญ.ทิพย์รดา ไมเออร์ รับบท จารวี (วัยเด็ก) / ริสา (ตอนเด็ก)</doc>
