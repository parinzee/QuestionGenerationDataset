<doc id="276177" url="https://th.wikipedia.org/wiki?curid=276177" title="ทัลซา">ทัลซา ทัลซา (, ) เป็นเมืองใหญ่อันดับสองของรัฐโอคลาโฮมา รองจากเมืองโอคลาโฮมาซิตี และใหญ่เป็นอันดับที่ 45 ของสหรัฐอเมริกา มีประชากร 385,635 คนในปี ค.ศ. 2008, ทัลซายังเป็นเมืองหลักของเขตนครทัลซาและปริมณฑลซึ่งมีประชากรทั้งหมด 916,079 คน และคาดว่าจะมีประชากรถึงหนึ่งล้านคนในระหว่างปี ค.ศ. 2010 ถึง 2012 ทัลซาตั้งอยู่ในทัลซาเคาน์ตี เคาน์ตีที่มีความหนาแน่นของประชากรมากที่สุดในรัฐโอคลาโฮมา และยังครอบคลุมถึงออสเซจเคาน์ตี วาโกเนอร์เคาน์ตี และโรเจอร์สเคาน์ตี ทัลซามีการตั้งถิ่นฐานตั้งแต่ทศวรรษที่ 1830 โดยชาวครีค ซึ่งเป็นชนพื้นเมืองอเมริกา ในปี ค.ศ. 1921 มีเหตุการณ์การจลาจลครั้งรุนแรง เป็นเหตุการณ์รุนแรงที่สุดครั้งหนึ่งในประวัติศาสตร์สหรัฐอเมริกา ต่อมาในคริสต์วรรษที่ 20 ทัลซาได้รับการขนานนามว่าเป็น เมืองหลวงแห่งน้ำมันของโลก () ซึ่งมีที่มาโดยเมืองนี้เป็นศูนย์กลางของอุตสาหกรรมน้ำมันขนาดใหญ่ที่สุดแห่งหนึ่งของสหรัฐอเมริกา เมืองทัลซา และเมืองอื่นๆ ที่ใกล้เคียง ได้เรียกร้องสิทธิ์ให้เป็นจุดกำเนิดของทางหลวงสหรัฐหมายเลข 66 ทัลซายังเป็นที่รู้จักกันดีเกี่ยวกับดนตรีแนวเวสเทิร์นสวิง ก่อนหน้านั้นเมืองได้พึ่งพาเฉพาะอุตสาหกรรมน้ำมัน แต่หลังจากการเปลี่ยนแปลงทางเศรษฐกิจใหม่ๆ ทำให้เกิดฐานทางเศรษฐกิจด้านพลังงาน การเงิน การบิน โทรคมนาคม และเทคโนโลยี และมีสถาบันอุดมศึกษาสองแห่งที่อยู่ในเมือง ซึ่งควบคุมดูแลโดย NCAA ได้แก่มหาวิทยาลัยโอรัล โรเบิร์ตส และมหาวิทยาลัยทัลซา ทัลซาตั้งอยู่ในร่องทอร์นาโด (Tornado Alley) ซึ่งมักจะเกิดสภาพอากาศที่รุนแรง และเมืองยังตั้งอยู่ติดแม่น้ำอาร์คันซอ บริเวณเชิงเขาภูเขาโอซาร์คทางตะวันออกเฉียงเหนือของโอคลาโฮมา ประชาชนที่อาศัยอยู่ในเมืองทัลซาเรียกว่า ชาวทัลซานส์ (Tulsans)เมืองพี่น้อง เมืองพี่น้อง. ทัลซามีเมืองพี่น้องทั้งหมด 8 เมือง ดังนี้- เป่ยหาย - ประเทศจีน - เซลเลอ - ประเทศเยอรมนี - อาเมียงส์ - ประเทศฝรั่งเศส - ซานหลุยส์โพโตซี - ประเทศเม็กซิโก - ไทเบียเรียส - ประเทศอิสราเอล - อุสึโนะมิยะ - ประเทศญี่ปุ่น - เซเลโนกราด - ประเทศรัสเซีย - เกาซุง - ไต้หวัน</doc>
