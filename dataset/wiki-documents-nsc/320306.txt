<doc id="320306" url="https://th.wikipedia.org/wiki?curid=320306" title="อะรัชออฟบลัดทูเดอะเฮด">อะรัชออฟบลัดทูเดอะเฮด อะรัชออฟบลัดทูเดอะเฮด () เป็นสตูดิโออัลบั้มชุดที่ 2 ของกลุ่มศิลปินร็อกอังกฤษ โคลด์เพลย์ ออกจำหน่ายเมื่อวันที่ 26 สิงหาคม ค.ศ. 2002 กับค่ายพาร์โลโฟนในสหราชอาณาจักร อัลบั้มโปรดิวซ์โดยวงและโปรดิวเซอร์ชาวอังกฤษที่ชื่อ เคน เนลสัน ทัศนคติในการเขียนเพลงของอัลบั้มนี้ได้รับผลกระทบจากเหตุการณ์วินาศกรรม 11 กันยายน ค.ศ. 2001 ซึ่งเกิดขึ้นก่อน 1 อาทิตย์ที่พวกเขาจะบันทึกเสียง เพลงหลายเพลงในอัลบั้มมีการใช้เปียโนและกีตาร์มากยิ่งขึ้นกว่าในอัลบั้มเปิดตัวที่ชื่อชุด Parachutes ในปี ค.ศ. 2003 อัลบั้มนี้ติดอยู่อันดับที่ 473 ของการจัดอันดับในนิตยสารโรลลิงสโตน ในหัวข้อ 500 อัลบั้มที่ยอดเยี่ยมที่สุดตลอดกาล อัลบั้มประสบความสำเร็จด้านยอดขาย ติดอันดับ 1 ในสัปดาห์แรกในสหราชอาณาจักรและต่อมายังติดอันดับ 7 ของอัลบั้มที่มียอดขายมากที่สุดในศตวรรษที่ 21 ในสหราชอาณาจักร โดยองค์กรตัวแทนอุตสาหกรรมสิ่งบันทึกเสียงอังกฤษยืนยันระดับยอดขาย 8 แผ่นเสียงทองคำขาว มียอดขายมากกว่า 2.6 ล้านชุดในสหราชอาณาจักรและมียอดขายมากกว่า 11 ล้านชุดทั่วโลก อัลบั้มมีซิงเกิ้ลฮิตอย่าง "In My Place", "The Scientist", "Clocks", และ "God Put a Smile upon Your Face" อัลบั้มยังได้รับเสียงชมเชยจากนักวิจารณ์ ในปี 2003 ยังได้รับรางวัลแกรมมี่ในสาขาอัลบั้มอัลเทอร์เนทีฟยอดเยี่ยมแห่งปี 2 ปีติดต่อกัน และยังประสบความสำเร็จโดยได้รับรางวัลแกรมมี่สาขาแผ่นเสียงแห่งปีจากเพลง "Clocks"</doc>
