<doc id="343108" url="https://th.wikipedia.org/wiki?curid=343108" title="รอส เทิร์นบูล">รอส เทิร์นบูล รอส เทิร์นบูล () เกิดเมื่อวันที่ 4 มกราคม ค.ศ. 1985 เป็นนักฟุตบอลชาวอังกฤษ ปัจจุบันเล่นกับสโมสรเชลซี ตำแหน่งผู้รักษาประตู รอสส์ เทิร์นบูลล์เซ็นสัญญา 4 ปีกับเชลซีหลังจากย้ายมาจากมิดเดิ้ลซ์โบรเมื่อกลางปี 2010 เทิร์นบูลล์ที่หมดสัญญากับโบโร่ในขณะนั้นเลือกที่จะลงใต้มาอยู่กับเชลซีแทนที่จะอยู่กับทีมที่ต้องตกชั้นต่อไป เขาเป็นผู้รักษาประตูในทีมชาติอังกฤษชุดเยาวชน เทิร์นบูลล์เกิดที่บิชอปโอ้คแลนด์และใต่เต้าขึ้นมาจนได้ลงเล่นเกมแรกกับโบโร่เมื่อเดือนพฤษภาคมปี 2006 ในเกมที่เสมอ 1-1 กับโบลตัน ก่อนหน้านั้นเทิร์นบูลล์ถูกยืมตัวไปเล่นกับดาร์ลิงตัน, บาร์นส์ลีย์, แบรดฟอร์ด,และครูวหลังจากที่ทำผลงานได้ดีในนัดชิงเอฟเอยูธคัพที่โบโร่แพ้แมนเชสเตอร์ยูไนเต็ดในฤดูกาล 2002/03 เทิร์นบูลล์เล่นให้กับคาร์ดิฟในสัญญายิมตัวเพียงไม่นานเนื่องจากอาการบาดเจ็บเมื่อปลายปี 2007 ที่เขาลงเล่นแทนมาร์ค ชวาร์เซอร์ในชัยชนะ 2-1 เหนืออาร์เซนอล เมื่อจบฤดูกาลนั้น ชวาร์เซอร์ประกาศว่าจะย้ายทีม ทำให้เทิร์นบูลล์และแบรด โจนส์ต้องแย่งมือหนึ่งในฤดูกาลถัดไป เป็นโจนส์ที่ได้รับความไว้วางใจจากแกเรธ เสาท์เกธ แต่เขาได้รับบาดเจ็บระหว่างการวอร์มอัพก่อนเกมพรีเมียร์ลีกนัดที่ 2 ของฤดูกาล ทำให้เทิร์นบูลล์ได้ลงสนามจนถึงช่วงปีใหม่ เทิร์นบูลล์ลงเล่นให้โบโร่เกมสุดท้ายในการพบกับเชลซีที่แสตมฟอร์ดบริดจ์เมื่อปลายเดือนมกราคมซึ่งโดนซาโลมอน กาลูทำคนเดียว 2 ประตู เขายังลงเล่นในเกมที่เราบุกไปชนะ 5-0 ที่ริเวอร์ไซด์เมื่อเดือนตุลาคมด้วย รวมแล้วเทิร์นบูลล์ลงเล่นให้มิดเดิ้ลซ์โบรไป 29 นัดและอีก 67 นัดกับหลายสโมสรที่เขาถูกยืมตัวไปเล่น เทิร์นบูลเป็นผู้รักษาประตูที่มีความทะเยอทะยาน เขามองว่าการย้ายมาเชลซีเป็นโอกาสดีที่จะได้แข่งกับเช็คในการเป็นมือหนึ่ง เกมแรกของเขาคือเกมกับอินเตอร์ที่ลอสแอนเจลิสที่เราชนะไป 2-0 ในช่วงอุ่นเครื่องก่อนเปิดฤดูกาล เทิร์นบูลล์ลงเล่นในเกมทางการครั้งแรกเมื่อเดือนตุลาคมที่เขาลงสนามแทนฮิลาริโอที่ได้รับบาดเจ็บระหว่างเกมกับโบลตันในคาร์ลิ่งคัพ เทิร์นบูลล์ลงเป็นตัวจริงเกมแรกในแชมเปี้ยนส์ลีกกับอาโปเอล เขาป้องกันลูกยิงจากระยะประชิดได้ในช่วง 5 นาทีแรกก่อนที่จะเสีย 2 ประตูในเกมที่เราเสมอ 2-2 ฮิลาริโอได้รับบาดเจ็บก่อนเกมแชมเปี้ยนส์ลีกนัดที่สองกับอินเตอร์ ทำให้เทิร์นบูลล์ได้ลงเล่นในเกมที่สำคัญที่สุดในการเล่นอาชีพ เราเสียประตูช่วงท้ายทำให้การป้องกันลูกยิงจากเอโต้ของเทิร์นบูลล์ไม่มีความหมายมากนักอย่างที่ควรจะเป็น 5 วันหลังจากนั้น เทิร์นบูลล์ป้องกันลูกโหม่งระยะ 6 หลาของเอล ฮัดจิ ดิยุฟไม่ได้ ทำให้เราเสมอ 1-1 กับแบล็กเบิร์นและเป็นเกมสุดท้ายในฤดูกาลของเทิร์นบูลล์ก่อนที่เช็คจะกลับมา</doc>
