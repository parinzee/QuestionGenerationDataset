<doc id="884139" url="https://th.wikipedia.org/wiki?curid=884139" title="องค์การบริหารส่วนตำบลหนองแซง (จังหวัดขอนแก่น)">องค์การบริหารส่วนตำบลหนองแซง (จังหวัดขอนแก่น) ระวังสับสนชื่อซ้ำกัน องค์การบริหารส่วนตำบลหนองแซง องค์การบริหารส่วนตำบลหนองแซง เป็นองค์กรปกครองส่วนท้องถิ่นแห่งหนึ่งในอำเภอบ้านแฮด จังหวัดขอนแก่น ระยะห่างจากอำเภอประมาณ 7 กิโลเมตรข้อมูลทั่วไป ข้อมูลทั่วไป. อาณาเขต องค์การบริหารส่วนตำบลหนองแซง ตั้งอยู่ทางทิศใต้ของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ เทศบาลตำบลวังสวรรค์ - ทิศใต้ ติดต่อ เทศบาลตำบลในเมือง (อำเภอบ้านไผ่) - ทิศตะวันออก ติดต่อ องค์การบริหารส่วนตำบลเขวาไร่ (อำเภอโกสุมพิสัย) - ทิศตะวันตก ติดต่อ เทศบาลตำบลโคกสำราญ ประวัติ เมื่อราวปีพ.ศ. 2474 บ้านหนองแซง แรกเริ่มก่อตั้งโดยมีกลุ่มคนพากันอพยพมา โดยมีพ่อไสย์ ชุมแสง เป็นคนนำพามาจากบ้านดอนก่อน ตำบลเหล่ายาว อำเภอบรบือ จังหวัดมหาสารคาม และคนกลุ่มนี้ได้มาตั้งบ้านเรือนที่อยู่ที่บ้านขามป้อม ตำบลหนองแซง (ปัจจุบัน) และมีคนอีกกลุ่มหนึ่ง จำนวน 4 ครอบครัว ได้อพยพต่อมาทางด้านทิศเหนือ ห่างกัน 2 กิโลเมตร ซึ่งเป็นที่มีหนองน้ำ (หนองแซง) คนกลุ่มนี้จึงได้ตั้งบ้านเรือนทำมาหากินในที่แห่งนี้  ในระยะต่อมา ได้มีผู้คนมาจากบ้านโนนบะแต้ บ้านเก่าเขวา (ปัจจุบันหมู่บ้านทั้งสองได้ล่มสลายไปแล้ว) ได้อพยพเข้ามาอยู่เพิ่มเติมมีครอบครัวเพิ่มขึ้นเป็น 20 ครอบครัว จึงได้พร้อมใจกันตั้งชื่อหมู่บ้านใหม่ให้ชื่อว่า “บ้านหนองแซง” โดยตั้งชื่อตามชื่อหนองน้ำหนองแซง และได้พร้อมใจกันตั้งให้ นายเสน ศรียา เป็นผู้ใหญ่บ้านแยกมาเป็นบ้านหนองแซง หมู่ที่ 25 ตำบลบ้านเป้า (บ้านแฮดปัจจุบัน) อำเภอบ้านไผ่ จังหวัดขอนแก่น ต่อมาเมื่อวันที่ 13 มิถุนายน พ.ศ. 2520 บ้านหนองแซง และหมู่บ้านใกล้เคียงจำนวน 6 หมู่บ้าน คือ บ้านหนองแซง บ้านหนองเต่า บ้านห้วยม่วง บ้านขอนสัก บ้านขามป้อม และบ้านสว่างพัฒนา ได้ขอแยกเขตการปกครองมาเป็นตำบลหนองแซง ขึ้นกับอำเภอบ้านไผ่ในขณะนั้น โดยมีสภาพเป็น สภาตำบลหนองแซง และต่อมาบ้านแฮดได้รับการยกฐานะเป็นกิ่งอำเภอบ้านแฮด ดังนั้น ตำบลหนองแซงจึงต้องโอนไปขึ้นกับกิ่งอำเภอบ้านแฮด จังหวัดขอนแก่นโดยปริยาย จนเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศยกฐานะเป็น องค์การบริหารส่วนตำบลหนองแซง และได้แยกหมู่ 1 บ้านหนองแซง ออกเป็นหมู่บ้านอีก 1 หมู่บ้าน คือ หมู่ 7 บ้านหนองแซง จนถึงปัจจุบันการปกครอง การปกครอง. องค์การบริหารส่วนตำบลหนองแซง ครอบคลุมพื้นที่ตำบลหนองแซงทั้งตำบล จำนวน 7 หมู่บ้าน ดังนี้- หมู่1 บ้านหนองแซง - หมู่ 2 บ้านขามป้อม - หมู่ 3 บ้านหนองเต่า - หมู่ 4 บ้านสว่างพัฒนา - หมู่ 5 บ้านห้วยม่วง - หมู่ 6 บ้านขอนสัก - หมู่ 7 บ้านหนองแซง</doc>
