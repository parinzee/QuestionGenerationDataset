<doc id="327923" url="https://th.wikipedia.org/wiki?curid=327923" title="โอกามิซัง">โอกามิซัง โอคามิซัง () เป็นนวนิยายญี่ปุ่นแนวรักโรแมนติค ประพันธ์โดยมาซาชิ โอคิตะ และวาดภาพประกอบโดยอุนาจิ วางจำหน่ายเล่มแรกเมื่อวันที่ 10 สิงหาคม 2549 โดยใช้ชื่อว่า โอคามิซัง โทะ ชิจินิน โนะ นาคามะทาจิ () เป็นนิยายที่บอกเล่าเรื่องราวเกี่ยวกับ "โอคามิ เรียวโกะ" สมาชิกสายบู๊ของกลุ่มชุมนุมกิจกรรม "ธนาคารโอโตกิ" ซึ่งเหมือนธนาคาแลกเปลี่ยนการช่วยเหลือกัน โดยคุณสามารถมาขอรับการช่วยเหลือในทุกๆเรื่องจากธนาคารได้ โดยจะถือว่าเป็นสินเชื่อ และผู้ใช้บริการเองก็ต้องตอบแทนทางธนาคารกลับเช่นเดียวกัน เรื่อง โอคามิซัง นอกจากจะมีฉบับนวนิยาย 10 ฉบับแล้ว ยังมีในรูปแบบมังงะ วาดภาพประกอบโดยคุรุมิ สุซุชิโระ และแบบฉบับอะนิเมะ จัดทำโดย J.C.Staff อีกด้วยเนื้อเรื่องย่อ เนื้อเรื่องย่อ. "โอคามิ เรียวโกะ" สมาชิกสายบู๊ของกลุ่มชุมนุมกิจกรรม "ธนาคารโอโตกิ" พร้อมเพื่อนสนิท "อากาอิ ริงโกะ" ได้ออกทำภารกิจที่ได้รับไหว้วานมาตามปกติ แต่ระหว่างการเจรจากับนักเลงที่เป็นเป้าหมาย นักเลงได้หยิบมีดที่ตนเองซ่อนไว้ออกมา หมายจะทำร้ายทั้งคู่ ได้มีหินลึกลับปรากฏมาจู่โจมนักเลง ทำให้เขาชะงัก และได้รับการประเคนหมัดของเรียวโกะซังไปเต็มๆ แต่ก็ทำให้เรียวโกะรู้ตัวว่า มีใครบางคนกำลังคอยสะกดรอยตามพวกเธออยู่..</doc>
