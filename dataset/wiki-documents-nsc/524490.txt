<doc id="524490" url="https://th.wikipedia.org/wiki?curid=524490" title="กรภพ จันทร์เจริญ">กรภพ จันทร์เจริญ กรภพ จันทร์เจริญ (ชื่อเดิม : พรภพ) (ชื่อเล่น: โจ๊ก) นักแสดงและอดีตนักร้องนำและมือกีตาร์วงโซคูล ประสบความสำเร็จจากการเป็นสมาชิกวงโซคูล มีฉายาที่ผู้คนเรียกคือ "บร๊ะเจ้าโจ๊ก" มีผลงานทั้งด้านโฆษณาและการแสดงประวัติ ประวัติ. กรภพ จันทร์เจริญ หรือ โจ๊ก so cool เกิดเมื่อวันที่ 22 เมษายน  พ.ศ. 2528 ที่จังหวัดพิษณุโลก สมาชิกในวงโซคูลทุกคนเป็นคนจังหวัดพิษณุโลก โจ๊กกับมาร์ช (ภูพิณ จันทร์เจริญ) เป็นพี่น้องกัน ส่วนแจนกับเจมส์ก็เป็นพี่น้องกัน ทั้งสี่คนนี้จะอยู่บ้านใกล้กัน เมื่อวงโซคูลว่างงานก็มักจะกลับบ้านเกิด บางครั้งก่อนจะมีคอนเสิร์ตก็จะมีการซ้อมดนตรีก่อนเล่นจริง ก่อนที่พวกเขาจะได้มาเป็นนักร้อง เขาได้ไปประกวดวงดนตรียามาฮ่า และตามจังหวัดบ้านเกิดอยู่หลายครั้ง จนได้รางวัลชนะเลิศมาหลายครั้ง จึงได้มีโอกาสได้มาเป็นนักร้องค่ายแกรมมี่ โซคูลเคยมีสมาชิกด้วยกัน 4 คน ซึ่งทั้งหมดเป็นญาติพี่น้องกัน แต่ในปี พ.ศ. 2551 ได้มีสมาชิกใหม่เพิ่มขึ้นมาอีก 1 คนคือ กอล์ฟ ชาวจังหวัดสุโขทัย รวมเป็น 5 คน เป็นนักร้องนำคู่กับโจ๊ก ซึ่งเป็นนักร้องคนเดิม โดยโจ๊กได้เห็นฝีมือของกอล์ฟจากการร้องเพลงเปิดตัวให้วงโซคูลก่อนขึ้นเล่นในคอนเสิร์ตของโซคูลแห่งหนึ่ง ในจังหวัดพะเยา จึงตั้งใจจะให้กอล์ฟออกอัลบั้มเดี่ยว แต่ด้วยความสนิทสนมกันจึงได้ตัดสินใจพาเข้าร่วมวงจนถึงปัจจุบัน วงโซคูลมีความใฝ่ฝันอยากแต่งเพลง อยากเล่นคอนเสิร์ต วงโซคูลมีวงโลโซเป็นทั้งแรงบันดาลใจ ต้นแบบ และเป็นแม่พิมพ์เดียวในยุคนั้นที่โซคูลเดินตามรอยเท้า พวกเขาเล่นดนตรีจนเป็นเรื่องเป็นราวโดยไม่รู้ตัว พวกเขาได้ไปเล่นดนตรีให้กับงานหลายงาน ไม่ว่าจะเป็นงานแต่งงาน งานวัด งานเทศกาล หรือเล่นในสถานพินิจ ครั้งหนึ่งเขาได้ออกทางสถานีโทรทัศน์ช่องหนึ่ง เป็นงานวันเด็ก ทางสถานีต้องการให้ทางวงระบุชื่อวง โจ๊กจึงได้วิธีเปิดพจนานุกรมแบบสุ่มจนกระทั่งเจอคำว่า มิลเลเนียม (millennium) จึงนำมาเป็นชื่อวงในยุคนั้น ต่อมาพวกเขาตั้งใจจะเปลี่ยนชื่อวงอีกครั้ง โดยจะต้องเป็นชื่อที่มั่นคงและแน่นอน โจ๊กให้ผู้เป็นอาคัดชื่อภาษาอังกฤษไว้หลาย ๆ ชื่อ และโจ๊กก็ได้เลือกชื่อ so cool ซึ่งแปลว่า "เจ๋ง" เพราะรู้สึกสะดุดตา และเป็นชื่อที่ยังไม่เป็นที่รู้จักในประเทศไทยยุคนั้น วงโซคูลเคยผ่านการแสดงดนตรีมากว่า 100 เวที เคยประกวด 3-4 ครั้ง แพ้ 1 ครั้ง การประกวดครั้งสุดท้ายเป็นการประกวดถ้วยพระราชทานชิงแชมป์ประเทศ ซึ่งรางวัลที่หนึ่งจะได้เป็นตัวแทนประเทศไทยไปแข่งชิงแชมป์เอเชีย การแข่งขันแบ่งเป็นสองรุ่น ซึ่งจะคัดเทปเดโม่ 10 ม้วนจากทั้งประเทศ วงโซคูลส่งไป 2 เพลงตามกฎ ได้แก่เพลง เข้ามาเลย ของวงโลโซ และอีกหนึ่งเพลงแต่งเอง (ดนตรีแบบเดียวกับเพลงอกหักจากมือถือ) วงโซคูลซ้อมอย่างหนักหน่วงทุกวัน พวกเขาเช่าห้องซ้อม 1-2 ชั่วโมงหลังเลิกเรียนตอนเย็นเพื่อซ้อมดนตรี เมื่อถึงวันประกาศผล ปรากฏว่าเทปเดโม่ของวงโซคูลก็เป็น 1 ใน 10 ม้วนจริง ๆ ทำให้พวกเขารู้สึกคึกคักและท้าทายมากขึ้น ในวันแข่งขัน แต่ละวงก็แสดงความสามารถของตนเต็มที่ รวมถึงโซคูล ผลการประกวดรอบสุดท้ายประกาศว่าวงโซคูลได้รับรางวัลชนะเลิศ และรางวัลการแสดงยอดเยี่ยมซึ่งจะพาพวกเขาแข่งชิงแชมป์เอเชียในฐานะตัวแทนประเทศไทย แต่ก็เกิดเรื่องไม่คาดฝันขึ้น เนื่องจากเหตุการณ์วินาศกรรมวันที่ 11 กันยายน พ.ศ. 2544 จึงทำให้การแข่งขันถูกยกเลิกไป ต่อมา โซคูลจึงได้ออกเทปกับค่ายแกรมมี่ ตลอดเวลาตั้งแต่ก่อตั้งวงจนถึงได้ออกอัลบั้ม 4 อัลบั้มแรก วงโซคูลมีสมาชิก 4 คน จนกระทั่งในปี พ.ศ. 2551 เมื่อโซคูลถึงจุดอิ่มตัว วงโซคูลจึงได้ "กอล์ฟ" เป็นสมาชิกคนที่ 5 พร้อมกับอัลบั้มชุดที่ 5 โดยกอล์ฟเป็นชาวจังหวัดสุโขทัย และเป็นเด็กปั้นของโจ๊ก โดยโจ๊กได้ไปเจอกับกอล์ฟซึ่งเล่นเป็นวงเปิดให้คอนเสิร์ตแห่งหนึ่งที่จังหวัดพะเยา ด้วยความที่น้ำเสียงดี และหน้าตาดี จึงทำให้โจ๊กเห็นแวว ในตอนแรก โจ๊กได้ผลักดันให้วงของกอล์ฟได้เป็นศิลปินในค่ายแกรมมี่ แต่เนื่องจากขณะนั้นมีวงดนตรีมากมายจนทำให้การออกเทปเป็นเรื่องยาก และบวกกับวงโซคูลเองที่ถึงจุดอิ่มตัว จึงได้ตัดสินใจชวนกอล์ฟเข้ามาร่วมวง ซึ่งถือเป็นจุดเปลี่ยนครั้งใหญ่ครึ่งหนึ่งของโซคูล ด้วยเหตุนี้จึงทำให้ภาคดนตรีของวงโซคูลตั้งแต่มีสมาชิกใหม่เปลี่ยนไปจากเดิม คือ จากร็อกแบบไทยกลายเป็นร็อกที่หนักแน่นขึ้น อัลบั้ม ไฟฟ์ (Five) จึงเป็นอัลบั้มชุดแรกตั้งแต่วงโซคูลมีสมาชิกใหม่ ผลงานหลังจากอัลบั้มชุดที่ 5 โซคูลเริ่มทำเพลงออกมาเป็นซิงเกิล โดยจะปล่อยออกมาเรื่อย ๆ และพยายามปรับเปลี่ยนรูปแบบของวงเป็นเวลาพอสมควร ในเดือนกันยายน พ.ศ. 2553 โซคูลได้ปล่อยคลิปวิดีโอตัวอย่างเพลงใหม่ความยาว 1-2 นาที ซึ่งเป็นคลิปที่โจ๊กกับกอล์ฟร้องเพลงใหม่พร้อมกีต้าร์หนึ่งตัว หลังจากนั้นโซคูลก็เริ่มถ่ายทำมิวสิกวิดีโอเพลง เหตุผลที่ไม่อยากเป็นเพื่อนเธอ ซึ่งเป็นคนละเพลงกับที่อยู่ในคลิป พร้อมอัดเพลงใหม่เพลงอื่น ๆ และถ่ายปกอัลบั้มใหม่ ในเวลาไล่เลี่ยกัน ล่าสุดได้ถ่ายทำมิวสิกวิดีโอประกอบคาราโอเกะเมื่อเช้าวันที่ 8 ธันวาคม ปีเดียวกัน ส่วนอัลบั้มเต็มชุดที่ 6 ได้ชื่ออัลบั้มว่า So Cold โดยในอัลบั้มนี้สมาชิกวงทุกคนได้เปลี่ยนรูปลักษณ์ใหม่ ในด้านการทำดนตรี โซคูลได้ สก๊อต ม็อฟแฟ็ต อดีตสมาชิกวง เดอะม็อฟแฟ็ต มาเป็นโปรดิวเซอร์ให้ถึง 4 เพลง ในด้านการตอบรับ มีการก่อตั้งกลุ่มแฟนคลับที่เรียกตนเองว่า โซคูลเลี่ยน (So Coolian) ส่วนตัวของโจ๊กเองถูกกล่าวถึงมากในเว็บไซต์พันทิป.คอม และประมูล.คอม และมีคำพูดใหม่ ๆ เกิดขึ้นมากมาย เช่น บร๊ะเจ้า ชาบู ๆ เมพขิง ๆ บร๊ะลานุภาพ มีการแต่งบทความล้อเลียนโจ๊ก 38 ประการโดยกลุ่มโซคูลเลี่ยนแห่งเว็บประมูล.คอม ด้วยเหตุนี้โซคูลจึงได้ทำเพลงพิเศษที่ ชื่อว่า โจ๊ก พันธุ์ทิพย์ (ทำนองเดียวกับเพลง พันธุ์ทิพย์ ของโลโซ) เพื่อตอบรับกระแสนี้ นอกจากนี้ โจ๊กยังได้เขียนหนังสือพ็อคเก็ตบุ๊คเล่มแรกในชีวิตชื่อ เขาเรียกผมว่าบร๊ะเจ้า โจ๊ก โซคูล พิมพ์โดยสำนักพิมพ์เนชั่นบุ๊คส์ เพื่อตอบรับกระแสนี้เช่นกัน ปลายปี พ.ศ. 2558 โจ๊กประกาศลาออกจากวงโซคูล เนื่องจากต้องการเวลาอยู่กับครอบครัวมากขึ้น จึงเป็นการยุบวงโซคูลโดยปริยาย ต่อมาโจ๊กและมาร์ช ภูเบศ จันทร์เจริญ อดีตมือกลองโซคูลได้ร่วมกันทำเพลงชุดใหม่ในชื่อ "มัชรูมฮันเตอร์" (Mushroom Hunter) สังกัดคริสปีซาวด์ (Crispy Sound)ผลงานซิงเกิลผลงาน. ซิงเกิล. - เบอร์สำรอง (โจ๊ก) - โจ๊ก พันธุ์ทิพย์ (โจ๊ก) - คนไทยรักกัน (โจ๊ก) - พิษณุโลก FC (โจ๊ก/กอล์ฟ) - กด Like (โจ๊ก) แต่งขึ้นแทนคำขอบคุณ - ไม่เห็นเหมือนที่แม่บอกเลย (โจ๊ก ร้องคู่กับแม่ของโจ๊ก) - อย่าไว้ใจทาง อย่าวางใจแฟน (โจ๊กร่วมร้องกับศิริพร อำไพพงษ์) - รักกลายเป็นร้าย (โจ๊ก) จัดทำขึ้นมาเพื่อเป็นสื่อกลางในการทำเสนอธรรมะ จากชุด "ชีวิตไม่ได้มีด้านเดียว" - รักดี ๆ ไม่มีขาย (โจ๊ก) เพลงประกอบละคร รักเกิดในตลาดสด - เงยหน้าขึ้นฟ้า (โจ๊กร่วมร้องกับตั๊กแตน ชลดา)ผลงานโฆษณาผลงานโฆษณา. - เป๊ปซี่ - เกม Thunder Strike - เนสกาแฟ - ธนาคารกรุงศรีอยุธยา (พ.ศ. 2558) - โตโยต้า (พ.ศ. 2559) - โซดา Rock Mountain (พ.ศ. 2560)ผลงานภาพยนตร์ผลงานภาพยนตร์. - 2554 - ซักซี้ด ห่วยขั้นเทพ รับบท โจ๊ก โซคูล (เป็นตัวเอง) - 2555 - ATM เออรัก เออเร่อ รับบท โหย่ว - 2555 - รัก 7 ปี ดี 7 หน รับบท บร๊ะเจ้าโจ๊ก (รับเชิญ) - 2557 - ไอฟาย..แต๊งกิ้ว..เลิฟยู้ รับบท โจ๊ก - 2560 - ดอกฟ้าหมาแจ๊ส รับบทผลงานเพลงประกอบภาพยนตร์ผลงานเพลงประกอบภาพยนตร์. - เพลง มองได้แต่อย่าชอบ ร้องร่วมกับ ลุลา, ฉันทวิชช์ ธนะเสวี, ปองกูล สืบซึ้ง ประกอบภาพยนตร์ ATM เออรัก เออเร่อ - เพลง เลี้ยงส่ง ประกอบภาพยนตร์ Suck Seed ห่วยขั้นเทพ - เพลง แค่เธอคนเดียว ประกอบภาพยนตร์ เมย์ไหน..ไฟแรงเฟร่อผลงานพิธีกรผลงานพิธีกร. - ครอบครัวขำ (15 พ.ย. 2555 - 19 มิ.ย 2557) - ยอดมนุษย์ฝึกหัด (20 ก.พ. 2559 - 2559) - ครัว ฮา พาชิม (คู่กับ จียอน) (2559 - ปัจจุบัน)ผลงานละครผลงานละคร. - รักจัดเต็ม (ซิทคอม) - ATM2 เออเร่อ เออรัก (ซีรีส์) โหย่ว คู่กับ ฉายนันท์ มโนมัยสันติภาพ - หมวดโอภาสเดอะซีรีส์ปี 2 (ซีรีส์) รับเชิญตอนกองถ่ายมรณะ บท กาเหว่า , กวิน - น้ำตากามเทพ รับบท หมอแมะ - Ugly Duckling รักนะเป็ดโง่ ตอน Don’t อย่ามองนะถ้าไม่อยากตกหลุมรัก รับบท ปลาหมึก - The Cupids บริษัทรักอุตลุด ตอน กามเทพออนไลน์ รับบท พร้อมพล - ข่าวร้อนก่อนไก่โห่ (ซิทคอม) - เป็นต่อ 2017 (ซิทคอม) รับบท กริช (รับเชิญ)การแข่งขันร้องเพลง การแข่งขันร้องเพลง. รายการ The Mask Singer หน้ากากนักร้อง 2 แข่งขันใน Group B ฉายา หน้ากากกะเพรา ทางช่อง เวิร์คพอยท์ ปี 2560พ็อกเก็ตบุ๊คพ็อกเก็ตบุ๊ค. - เขาเรียกผมว่าบร๊ะเจ้า</doc>
