<doc id="828896" url="https://th.wikipedia.org/wiki?curid=828896" title="พระราชวุฒาจารย์ (สวัสดิ์ ขนฺติวิริโย)">พระราชวุฒาจารย์ (สวัสดิ์ ขนฺติวิริโย) "พระราชวุฒาจารย์" (สวัสดิ์ ขันติวิริโย) หรือ "เจ้าคุณอุดร" เป็นพระภิกษุฝ่ายวิปัสสนาธุระ สังกัดคณะสงฆ์ธรรมยุติกนิกาย อดีตที่ปรึกษาเจ้าคณะจังหวัดอุดรธานี (ธรรมยุต) อดีตผู้ช่วยเจ้าอาวาสวัดโพธิสมภรณ์ (พระอารามหลวง) ต.หมากแข้ง อ.เมือง จ.อุดรธานีชาติกำเนิด ชาติกำเนิด. "พระราชวุฒาจารย์" (สวัสดิ์ ขันติวิริโย) หรือ "เจ้าคุณอุดร" มีนามเดิม สวัสดิ์ วุฒิเสน เกิดเมื่อ วันที่ 19 พ.ย. 2466 บ้านเลขที่ 5 ม.5 ต.หมูม่น อ.เมือง จ.อุดรธานีอุปสมบท อุปสมบท. ณ.วัดโพธิสมภรณ์ (พระอารามหลวง) เมื่อวันที่ 15 ก.ค. 2486 โดยมี พระธรรมเจดีย์ (จูม พันธุโล) เป็นพระอุปัชฌาย์ พระอาจารย์อุ่น ธัมมธโร เป็นพระอนุสาวนาจารย์ และ พระครูประสาทคณานุกิจ เป็นพระกรรมวาจาจารย์ศึกษาธรรม ศึกษาธรรม. จำพรรษาอยู่ที่วัดโพธิสมภรณ์มา โดยตลอด มุ่งมั่นศึกษาพระปริยัติธรรม พ.ศ.2486 สอบได้นักธรรมชั้นตรี-โท พ.ศ.2509-2517 เป็นพระธรรมทูตสายที่ 5 นอกจากนี้ยังเป็น กรรมการสร้างศาลาการเปรียญ บูรณะพระอุโบสถ และเป็นกรรมการการก่อสร้างพระบรมธาตุธรรมเจดีย์ วัดโพธิสมภรณ์ ต.หมากแข้ง อ.เมืองอุดรธานี "เจ้าคุณอุดร" ได้รับการยกย่องว่า "เป็นพระเถร ที่เป็นรัตตัญญูที่สุด ในวัดโพธิสมภรณ์" (ผู้รู้จักวันคืนที่ผ่านมายาวนาน) เพราะจำวัดอยู่วัดโพธิสมภรณ์ มาตั้งแต่เป็นสามเณร พ.ศ.2485 จนมรณภาพ พ.ศ.2557 รวมมากกว่า 72 ปี โดยได้ติดตามพระธรรมเจดีย์ (จูม พันธุโล) อดีตเจ้าอาวาส จนกระทั่งท่านมรณภาพ ซึ่งพระธรรมเจดีย์ (จูม พันธุโล) ได้ชื่นชมว่า "เรียบร้อย ขยันทำงาน เรียกง่าย ทำงานดี เป็นพระไม่นิ่งดูดาย การงานรับมอบหมายสำเร็จลุล่วง" พระธรรมวิสุทธิมงคล (บัว ญาณสมฺปนฺโน) ได้กล่าวยกย่อง "พระราชวุฒาจารย์" (สวัสดิ์ ขันติวิริโย) หรือ "เจ้าคุณอุดร" ว่า"ท่านเป็นคนใจดี เรียกว่าเลิศทางไม่ดุ ไม่เคยดุใคร ดุคนไม่เป็น"ตำแหน่งทางคณะสงฆ์ตำแหน่งทางคณะสงฆ์. - พ.ศ. 2495 เป็นเจ้าคณะอำเภอเมือง-บ้านผือ (ธรรมยุต)- พ.ศ. 2511 เป็นผู้ช่วยเจ้าอาวาสวัดโพธิสมภรณ์ (พระอารามหลวง)- พ.ศ. 2519 เป็นรองเจ้าคณะจังหวัดอุดรธานี (ธรรมยุต)- พ.ศ. 2547 เป็นที่ปรึกษาเจ้าคณะจังหวัดอุดรธานี (ธรรมยุต)สมณศักดิ์สมณศักดิ์. - พ.ศ. 2498 ได้รับพระราชทานสมณศักดิ์ เป็น พระครูสัญญาบัตร เจ้าคณะอำเภอชั้นโท ในราชทินนามที่ พระครูอุดรคณานุศาสตร์- พ.ศ.2535 ได้รับพระราชทานเลื่อนสมณศักดิ์ เป็น พระราชาคณะชั้นสามัญ ในราชทินนามที่ พระอุดรคณาจารย์- พ.ศ.2549 ได้รับพระราชทานเลื่อนสมณศักดิ์ เป็น พระราชาคณะชั้นราช ในราชทินนามที่ พระราชวุฒาจารย์ละสังขาร ละสังขาร. "พระราชวุฒาจารย์" (สวัสดิ์ ขันติวิริโย) หรือ "เจ้าคุณอุดร" ได้ละสังขารเมื่อวันที่ 7 พ.ค.ที่ 2557 เวลา 19.37 น. ที่โรงพยาบาลศรีนครินทร์ จ.ขอนแก่น หลังจากที่เข้ารับการรักษาอาการอาพาธ สิริอายุ 91 ปี 72 พรรษา</doc>
