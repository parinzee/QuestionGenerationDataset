<doc id="835395" url="https://th.wikipedia.org/wiki?curid=835395" title="บิทเติ้ล">บิทเติ้ล สุขุมพันธ์ ฐิติธนพันธ์ (ชื่อเล่น บิทเติ้ล) เกิดเมื่อวันที่ 12 เมษายน พ.ศ. 2534 เป็นนักร้อง นักแต่งเพลง และเป็นบุตรของ พิสิษฐ์ ฐิติธนพันธ์ ผู้บริหารงานธุรกิจเพลงและโปรดิวเซอร์เพลงลูกทุ่ง เกิดที่กรุงเทพมหานคร สำเร็จการศึกษาระดับอุดมศึกษา จากคณะศิลปกรรมศาสตร์ มหาวิทยาลัยศรีนครินทรวิโรฒประวัติ ประวัติ. บิทเติ้ล มีความสนใจด้านการประพันธ์เพลงมาตั้งแต่เล็ก เขาใช้วิธีเขียนเนื้อเพลงไปพร้อมกันกับการด้นทำนอง ซึ่งลักจำมาจากวิธีการแต่งเพลงของครูเพลงลูกทุ่ง ที่ส่งไกด์เพลงมาให้พ่อของเขาพิจารณา เขาแต่งเพลงสะสมไว้เรื่อยมา จนขณะที่เรียนอยู่ชั้นมัธยมศึกษาที่โรงเรียนสามเสนวิทยาลัย จึงเริ่มขายลิขสิทธิ์เพลงเป็นรายได้พิเศษ และร่วมกับเพื่อนๆตั้งวงดนตรีแนวร็อค ทำเดโม่เพลงออกประกวดตามเวทีต่าง ๆ ขณะเดียวกันก็เริ่มสนใจงานละครเวที จึงเข้าศึกษาต่อที่ เอกการแสดงและกำกับการแสดง คณะศิลปกรรมศาสตร์ มหาวิทยาลัยศรีนครินทรวิโรฒ โดยมีความสนใจในละครเพลงเป็นพิเศษ ในปีการศึกษาสุดท้าย เขาได้เลือกกำกับการแสดงละครเพลงเรื่อง สู่ฝันอันยิ่งใหญ่ เป็นศิลปะการแสดงนิพนธ์ บิทเติ้ลเริ่มเป็นที่รู้จักอย่างกว้างขวางจากเพลง 'ห้านาทีบรรลุธรรม' ที่เขาได้นำเพลงร็อคมาผสมผสานเข้ากับสำเนียงไทยๆ และมีเนื้อหาพูดถึงใจความทางพระพุทธศาสนา นอกจากงานเพลงแล้ว บิทเติ้ลยังทำงานด้านเขียนบทและกำกับการแสดง โดยรับหน้าที่ผลิตมิวสิควีดิโอหลายชิ้น รวมไปถึงมิวสิควีดิโอของเขาเองทั้งหมดด้วยผลงานผลงานเพลงผลงาน. ผลงานเพลง. - ห้านาทีบรรลุธรรม - ไอ้โจ๋ในตำนาน - คุกกี้รันคั่นเวลา - เมื่อยอดมนุษย์บินกลับดาว</doc>
