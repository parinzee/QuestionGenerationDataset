<doc id="190640" url="https://th.wikipedia.org/wiki?curid=190640" title="ชินณิชา วงศ์สวัสดิ์">ชินณิชา วงศ์สวัสดิ์ นางสาวชินณิชา วงศ์สวัสดิ์ (30 ธันวาคม พ.ศ. 2524 — ) ประธานกรรมการและประธานเจ้าหน้าที่บริหาร บริษัท เอ็ม ลิงก์ เอเชีย คอร์ปอเรชั่น จำกัด (มหาชน) เป็นอดีตสมาชิกสภาผู้แทนราษฎร จังหวัดเชียงใหม่ สังกัดพรรคเพื่อไทย และเป็นบุตรสาวของนายสมชาย วงศ์สวัสดิ์ อดีตนายกรัฐมนตรี กับนางเยาวภา วงศ์สวัสดิ์ อดีตแกนนำพรรคไทยรักไทย และยังเป็นหลานสาวของ พ.ต.ท.ทักษิณ ชินวัตร อดีตนายกรัฐมนตรี กับนางสาวยิ่งลักษณ์ ชินวัตร นายกรัฐมนตรี คนที่ 28 ของไทย ปัจจุบันศึกษาปริญญาเอก คณะบริหารธุรกิจ มหาวิทยาลัยรามคำแหงประวัติ ประวัติ. นางสาวชินณิชา วงศ์สวัสดิ์ มีชื่อเล่นว่า "เชียร์" เกิดเมื่อวันที่ เป็นบุตรสาวของนายสมชาย วงศ์สวัสดิ์ นายกรัฐมนตรี คนที่ 26 ของประเทศไทย กับนางเยาวภา วงศ์สวัสดิ์ มีพี่น้องทั้งหมด 3 คน และยังเป็นหลานสาวของ พ.ต.ท.ดร.ทักษิณ ชินวัตร อีกด้วย ก่อนที่นางสาวชินณิชาจะเข้าสู่การเมือง ได้ทำธุรกิจเกี่ยวกับธุรกิจประเภทบริหารคลังสินค้า ในนามบริษัทวิโคสท์ อินดัสเทรียล พาร์ค นอกจากนี้ชื่อของเธอยังเป็นชื่อของหมู่บ้านหรู ชินณิชาวิลล์ และเป็นเจ้าบริษัทก่อสร้าง "แอสคอน คอนสตักชั่น" ที่เป็นบริษัทรับเหมาในส่วนสร้างสนามบินสุวรรณภูมิ นอกจากนั้นยังเป็นผู้ถือหุ้น บริษัท แอสคอน คอนสตรัคชั่น จำกัด (มหาชน)การศึกษาการศึกษา. - ปริญญาตรี คณะพาณิชยศาสตร์และการบัญชี มหาวิทยาลัยธรรมศาสตร์ สาขาบริหารธุรกิจ เอกการเงิน - ปริญญาโท University of Kent at Canterbury ประเทศอังกฤษ, E-Commerceการเมือง การเมือง. นางสาวชินณิชา วงศ์สวัสดิ์ ลงสมัครรับเลือกตั้งสมาชิกสภาผู้แทนราษฎร จังหวัดเชียงใหม่ เขต 1 ในการเลือกตั้ง พ.ศ. 2550 ในนามพรรคพลังประชาชน (ปัจจุบันคือ พรรคเพื่อไทย) และได้รับการเลือกตั้งเป็นสมาชิกสภาผู้แทนราษฎรที่อายุน้อยที่สุด (ขณะนั้นอายุ 25 ปี 11 เดือน 23 วัน) ต่อมาในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎรอีกสมัย ในเขตเลือกตั้งจังหวัดเชียงใหม่ ในวันที่ 19 เมษายน พ.ศ. 2555 ศาลฎีกาแผนกคดีอาญาของผู้ดำรงตำแหน่งทางการเมือง ได้มีคำพิพากษาให้นางสาวชินณิชา พ้นจากตำแหน่ง ส.ส. และห้ามมิให้ดำรงตำแหน่งทางการเมืองหรือดำรงตำแหน่งใดในพรรคการเมืองเป็นเวลา 5 ปี นับจากวันที่ 19 เมษายน พ.ศ. 2555 และให้จำคุกเป็นเวลา 2 เดือน พร้อมทั้งปรับเงิน 4,000 บาท แต่โทษจำคุกให้รอการลงโทษมีกำหนด 1 ปี จากกรณีแจ้งบัญชีทรัพย์สินหนี้สินเป็นเท็จเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - ประถมาภรณ์มงกุฏไทย (ป.ม.) - พ.ศ. 2551 - ทวีติยาภรณ์ช้างเผือก (ท.ช.)</doc>
