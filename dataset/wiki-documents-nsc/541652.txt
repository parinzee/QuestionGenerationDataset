<doc id="541652" url="https://th.wikipedia.org/wiki?curid=541652" title="ก้านยาว อรุณเหลือง">ก้านยาว อรุณเหลือง ก้านยาว อรุณเหลือง หรือ พิเชษฐ์ อรุณเหลือง เป็นผู้ฝึกสอนมวยไทยที่มีลูกศิษย์ระดับแชมป์โลกหลายราย รวมถึงได้รับการยกย่องจากบุคคลหลายประเทศ และมีชื่อเสียงเป็นที่รู้จักในสหรัฐอเมริกา ครูก้านยาว อรุณเหลือง คือผู้อยู่เบื้องหลังในการผลักดันชื่อเสียงให้แก่ค่ายมวยแฟร์เท็กซ์ทั้งในประเทศไทยและสหรัฐอเมริกา โดยทำเป็นหัวหน้าผู้ฝึกสอนมวยไทย ให้แก่นักมวยระดับแชมป์เวทีมวยลุมพินีสามราย, แชมป์โลกกว่าสิบราย รวมถึงนักมวยระดับแถวหน้า อาทิ บุญเกิด ฟ้าพิมาย, อเล็กซ์ กง, จงสนั่น แฟร์เท็กซ์ และ ฌอง-คล็อด ลอเยอร์ รวมถึงเป็นผู้ฝึกสอนชำนาญการให้แก่นักกีฬา 16 คนจากทวีปอเมริกาเหนือในรายการโทรทัศน์เรียลลิตีที่มีชื่อว่า ดิอัลติเมตไฟเตอร์ ที่จัดฉายทางช่องสไปค์ ใน พ.ศ. 2548ประวัติ ประวัติ. ครูก้านยาว อรุณเหลือง เกิดที่ย่านชานเมืองที่กรุงเทพมหานคร ประเทศไทย เขาออกจากโรงเรียนและฝึกมวยที่ค่ายมวยศิษย์พ่อแดง จากนั้นเพียง 2 เดือน เขาก็ได้เป็นนักมวยไทยระดับอาชีพขณะที่มีอายุ 15 ปี ในฐานะนักต่อสู้คนหนึ่ง นี่เป็นวิธีเดียวที่จะช่วยให้ครอบครัวของเขาหลุดพ้นจากความยากจน ก่อนที่เขาจะอำลาวงการขณะที่มีอายุ 25 ปี โดยได้ต่อสู้ 65 ครั้งในประเทศไทยทั้งในเวทีมวยลุมพินีและเวทีมวยราชดำเนิน จากการที่เขาใช้เข่าโจมตีได้อย่างรุนแรงนี้ ส่งผลให้เขาได้รับฉายาว่า "ดร.เข่า" ภายหลังจากที่ค่ายมวยศิษย์พ่อแดงได้เข้ารวมกับค่ายมวยแฟร์เท็กซ์ และภายหลังจากการเสร็จสิ้นการเกณฑ์ทหาร ครูก้านยาวได้ทำหน้าที่เป็นผู้ฝึกสอนที่ค่ายมวยแฟร์เท็กซ์ ที่บางพลี กรุงเทพมหานคร เขามีส่วนสูงที่ 6 ฟุต 4 นิ้ว ซึ่งเป็นความสูงที่ผิดปกติสำหรับคนไทยโดยเฉลี่ย ส่งผลให้เป็นขอบเขตในการฝึกสอนชาวอเมริกันและชาวยุโรปที่มีขนาดสูงใหญ่กว่าได้สำเร็จ เขายังได้ปรับรูปแบบมวยไทยให้กับนักมวยที่เข้าแข่งขันในเค-วันรวมถึงศิลปะการต่อสู้แบบผสม ภายใต้การตัดสินใจเชิงกลยุทธ์ของ ฟิลิปส์ วงษ์ ซึ่งเป็นทั้งผู้ก่อตั้งและประธานของแฟร์เท็กซ์ที่จะนำมวยไทยไปยังสหรัฐอเมริกา โดยเขาได้ย้ายไปอยู่ค่ายมวยไทยแฟร์เท็กซ์ รัฐแอริโซนา ใน พ.ศ. 2536 ก่อนที่ค่ายมวยดังกล่าวจะย้ายไปซานฟรานซิสโกใน พ.ศ. 2539ชีวิตส่วนตัว ชีวิตส่วนตัว. ครูก้านยาวมีภรรยาและบุตรสาวสองคน โดยเขามีถิ่นพำนักอยู่ที่ลอสแอนเจลิส สหรัฐอเมริกา และมีผู้เข้ารับการฝึกสอนมวยไทยหลายราย</doc>
