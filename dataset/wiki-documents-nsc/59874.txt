<doc id="59874" url="https://th.wikipedia.org/wiki?curid=59874" title="เคียฟ">เคียฟ เคียฟ (, Kyyiv, คืยิว; , Kiyev, คียิฟ; ) เป็นเมืองหลวงและเมืองที่ใหญ่ที่สุดของประเทศยูเครน และยังเป็น 1 ใน 4 เมืองเจ้าภาพฟุตบอลชิงแชมป์แห่งชาติยุโรป 2012 ด้วย โดยมีสนามกีฬาโอลิมปิกแห่งชาติเคียฟเป็นสถานที่แข่งขัน ตั้งอยู่ภาคกลางตอนเหนือของประเทศ ริมฝั่งแม่น้ำนีเปอร์ (Dnieper) ในปี พ.ศ. 2544 เคียฟมีประชากร 2,660,401 คน ในปัจจุบันคาดว่าเพิ่มเป็นมากกว่า 3.5 ล้านคน ในระดับการปกครอง เคียฟเป็นเทศบาลระดับชาติ และเป็นอิสระจากจังหวัดเคียฟที่ล้อมรอบ เคียฟเป็นศูนย์กลางที่สำคัญของอุตสาหกรรม วิทยาศาสตร์ การศึกษา และวัฒนธรรมของยุโรปตะวันออก ชื่อของเคียฟมาจากชื่อ คยี (Kyi) ซึ่งเป็นหนึ่งในสี่ผู้ก่อตั้งเมืองตามตำนานซึ่งได้แก่ คยี (Kyi) เชค (Shchek) โคริฟ (Khoryv) และลีบิด (Lybid) ซึ่งเป็นพี่น้องกันสภาพอากาศ</doc>
