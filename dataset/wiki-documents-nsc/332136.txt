<doc id="332136" url="https://th.wikipedia.org/wiki?curid=332136" title="ตำบลคำหว้า">ตำบลคำหว้า ตำบลคำหว้า เป็นตำบลในอำเภอตาลสุม จังหวัดอุบลราชธานี อยู่ในการบริหารขององค์การบริหารส่วนตำบลคำหว้าทั้งตำบล ระยะห่างจากอำเภอตาลสุม 6 กิโลเมตร และห่างจากจังหวัดอุบลราชธานี ประมาณ 38 กิโลเมตรอาณาเขตติดต่ออาณาเขตติดต่อ. - ทิศเหนือ ติดต่อกับ ตำบลนาคาย และ ตำบลหนองกุง อำเภอตาลสุม จังหวัดอุบลราชธานี - ทิศใต้ ติดต่อกับ ตำบลจิกเทิง และ ตำบลตาลสุม อำเภอตาลสุม จังหวัดอุบลราชธานี - ทิศตะวันออก ติดต่อกับ ตำบลสำโรง อำเภอตาลสุม จังหวัดอุบลราชธานี - ทิศตะวันตก ติดต่อกับ ตำบลจิกเทิง และ ตำบลนาคาย อำเภอตาลสุม จังหวัดอุบลราชธานีประวัติศาสตร์ ประวัติศาสตร์. ตำบลคำหว้า แยกมาจากตำบลนาคาย ตำบลสำโรง และตำบลตาลสุมบางส่วน ราษฎรตำบลคำหว้าส่วนใหญ่มีรากเหง้าเดียวกันกับชาวอุบลโดยทั่วไป โดยเฉพาะประวัติศาสตร์สมัยพระวอพระตา ราษฎรบางส่วนอพยพมาจากบ้านกระบูน เขตอำเภอเมืองอุบล(ปัจจุบันขึ้นกับอำเภอดอนมดแดง)เมื่อประมาณร้อยปีที่ผ่านมาแล้วมาตั้งถิ่นฐานบริเวณบ้านคำหว้า ซึ่งมีความอุดมสมบูรณ์เหมาะแก่การทำมาหากินภูมิศาสตร์ภูมิประเทศ ภูมิศาสตร์. ภูมิประเทศ. สภาพพื้นที่โดยทั่วไปของตำบลคำหว้าเป็นที่ราบ มีแหล่งน้ำเอื้ออำนวยในการประกอบอาชีพทางการเกษตรและสัตว์เลี้ยงเป็นอย่างมากภูมิอากาศ ภูมิอากาศ. แบ่งสภาพอากาศในตำบลออกเป็น 3 ฤดู คือ- ฤดูฝน ประมาณเดือนพฤษภาคม - ตุลาคม - ฤดูหนาว ประมาณเดือนตุลาคม - มีนาคม - ฤดูร้อน ประมาณเดือนมีนาคม - พฤษภาคมเขตการปกครอง เขตการปกครอง. ตำบลคำหว้าแบ่งออกเป็น 6 หมู่บ้าน มีประชากรทั้งหมด 3,684 คน ดังนี้- หมู่ที่ 1 บ้านคำหว้า - หมู่ที่ 2 บ้านคำหว้า - หมู่ที่ 3 บ้านห้วยดู่ - หมู่ที่ 4 บ้านนาทมเหนือ - หมู่ที่ 5 บ้านไฮหย่อง - หมู่ที่ 6 บ้านนาทมใต้</doc>
