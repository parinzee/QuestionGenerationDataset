<doc id="729837" url="https://th.wikipedia.org/wiki?curid=729837" title="สืบ จุณฑะเกาศลย์">สืบ จุณฑะเกาศลย์ สืบ จุณฑะเกาศลย์ เกิดเมื่อ พ.ศ. 2476 เป็นนักมวยสากลสมัครเล่นชาวไทยประวัติ ประวัติ. สืบชกมวยสากลสมัครเล่นตั้งแต่อายุ 11 ปี จนได้แชมป์มวยนักเรียนของกรมพลศึกษาใน พ.ศ. 2494 และได้แชมป์ประเทศไทยใน พ.ศ. 2496 จากนั้น ติดทีมชาติไทยเข้าแข่งขันกีฬาโอลิมปิก พ.ศ. 2499 ที่ เมลเบิร์น ในรุ่นไลท์เวท รอบแรกได้บาย รอบสองแพ้ เอด บีดตี จากแคนาดาเมื่อ 27 พฤศจิกายน พ.ศ. 2499 ตกรอบ และได้เหรียญทองกีฬาแหลมทองครั้งที่ 1 ที่ประเทศไทย พ.ศ. 2502 ในรุ่นไลท์เวท ส่วนในการแข่งขันกีฬาเอเชียนเกมส์ สืบได้เหรียญทองแดงในรุ่นไลท์เวลเตอร์เวทในกีฬาเอเชียนเกมส์ พ.ศ. 2501 ที่โตเกียว หลังจากเลิกชกมวย เคยไปเป็นครูสอนมวยที่ซิดนีย์ถึง 4 เดือน และรับราชการในกรมพลศึกษาจนเกษียณอายุ ตำแหน่งสุดท้ายคือผู้ช่วยอธิบดีกรมพลศึกษา</doc>
