<doc id="782541" url="https://th.wikipedia.org/wiki?curid=782541" title="คาร์ล กุสตาฟ โมแซนเดอร์">คาร์ล กุสตาฟ โมแซนเดอร์ คาร์ล กุสตาฟ โมแซนเดอร์ (; 10 กันยายน ค.ศ. 1797 – 15 ตุลาคม ค.ศ. 1858) เป็นนักเคมีชาวสวีเดน เกิดที่เมืองคาลมาร์ เป็นบุตรของไอแซก โมแซนเดอร์และคริสตินา แมเรีย ต่อมาย้ายมาอยู่ที่กรุงสตอกโฮล์มกับมารดาเมื่ออายุได้ 12 ปี ที่นั่นโมแซนเดอร์ฝึกงานในร้านขายยา ก่อนจะหันมาสนใจด้านการแพทย์และเข้าเรียนที่สถาบันแคโรลินสกา โมแซนเดอร์เรียนจบปริญญาโทด้านศัลยศาสตร์ในปี ค.ศ. 1824 หลังจากนั้นเขาทำงานเป็นครูสอนวิชาเคมีและเป็นผู้ช่วยด้านวิทยาแร่ที่พิพิธภัณฑ์ประวัติศาสตร์ธรรมชาติสวีเดน ในปี ค.ศ. 1836 โมแซนเดอร์ดำรงตำแหน่งศาสตราจารย์ด้านเคมีและเภสัชศาสตร์ที่สถาบันแคโรลินสกาต่อจากเยินส์ ยาคอบ แบร์ซีเลียส และค้นพบธาตุแลนทานัมในปี ค.ศ. 1838 สี่ปีต่อมา เขาค้นพบธาตุเออร์เบียมและเทอร์เบียม ด้านชีวิตส่วนตัว โมแซนเดอร์แต่งงานกับฮัลดา ฟิลิปปินา ฟอร์สสตรอม มีบุตรด้วยกัน 4 คน โมแซนเดอร์เสียชีวิตที่เมืองโลวอนในปี ค.ศ. 1858</doc>
