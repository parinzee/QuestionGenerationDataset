<doc id="293248" url="https://th.wikipedia.org/wiki?curid=293248" title="สาขาวิชารัฐศาสตร์ มหาวิทยาลัยสุโขทัยธรรมาธิราช">สาขาวิชารัฐศาสตร์ มหาวิทยาลัยสุโขทัยธรรมาธิราช สาขาวิชารัฐศาสตร์ มหาวิทยาลัยสุโขทัยธรรมธิราช เป็นสาขาวิชาในสังกัดมหาวิทยาลัยสุโขทัยธรรมาธิราช ซึ่งเป็นมหาวิทยาลัยเปิดที่ใช้ระบบการศึกษาทางไกลแห่งเดียวในประเทศไทย สาขาวิชาในมหาวิทยาลัยสุโขทัยธรรมาธิราช มีฐานะเทียบเท่ากับคณะในมหาวิทยาลัยทั่วไปประวัติ ประวัติ. การจัดตั้งสาขาวิชารัฐศาสตร์ มีเหตุสืบเนื่องมาจากการศึกษาวิชารัฐศาสตร์ในสถาบันอุดมศึกษาต่างๆ ของประเทศไทยในปัจจุบัน เป็นการศึกษาในห้องเรียน สำหรับผู้ที่จบการศึกษาชั้นมัธยมศึกษาตอนปลาย (ม.6) เพื่อให้ได้รับปริญญาเป็นส่วนใหญ่ ส่วนการศึกษาที่เหมาะสมสำหรับประชาชน ผู้สนใจทั่วไป เพื่อยกระดับความรู้ความสามารถ เพิ่มทักษะที่จำเป็นในชีวิต ตลอดจนทักษะในการทำงาน ยังไม่มีสถาบันที่ให้ความสำคัญกลุ่มคนเหล่านี้ ดังนั้นมหาวิทยาลัยสุโขทัยธรรมาธิราช ซึ่งเป็นมหาวิทยาลัยเปิดที่ใช้ระบบการสอนทางไกลเป็นเครื่องมือในการจัดการศึกษา จึงดำเนินการเปิดหลักสูตรสาขาวิชารัฐศาสตร์สำหรับประชาชนทั่วไป ที่ต้องการยกระดับความรู้ความสามารถเกี่ยวกับการเมืองการปกครอง รวมทั้งผู้ที่มุ่งหวังพัฒนาอาชีพทางการเมืองการปกครองของตน โดยการเพิ่มพูนความรู้และทักษะบางอย่างในทางการเมือง การบริหารงานนั้น นับว่ามีความสำคัญทั้งในด้านการยกระดับคุณภาพบุคคลและการพัฒนาพลเมืองใน ระบอบประชาธิปไตยของสังคมไทยโดยส่วนรวม นอกจากหลักสูตรปริญญาแล้ว ยังมีหลักสูตรเพื่อยกระดับความรู้และเพื่อเพิ่มพูนทักษะในทางการเมือง และการปกครอง คือ หลักสูตรประกาศนียบัตร ด้วย และมหาวิทยาลัยสุโขทัยธรรมาธิราช ไม่ปิดกั้นที่นักศึกษาจะเข้ารับการศึกษาควบคู่หลายมหาวิทยาลัยในขณะเดียวกันการเปิดสอน การเปิดสอน. สาขาวิชารัฐศาสตร์ มหาวิทยาลัยสุโขทัยธรรมาธิราช ได้เริ่มทำการเปิดสอนในระดับปริญญาตรี เมื่อวันที่ 19 สิงหาคม พ.ศ. 2525 เพื่อทำการผลิตบัณฑิตทางรัฐศาสตร์โดยระบบการศึกษาทางไกล ตลอดจนภารกิจในด้านการวิจัย และในด้านการให้บริการทางวิชาการแก่สังคม ในปีการศึกษา 2553 มหาวิทยาลัยสุโขทัยธรรมาธิราช ได้ร่วมมือกับกระทรวงมหาดไทย เปิดการสอนในหลักสูตรรัฐประศาสนศาสตรบัณฑิต (รป.บ.) แขนงวิชาบริหารรัฐกิจ วิชาเอกการปกครองท้องที่ ให้แก่กำนัน ผู้ใหญ่บ้านหลักสูตรที่เปิดสอน</doc>
