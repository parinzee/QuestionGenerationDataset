<doc id="46965" url="https://th.wikipedia.org/wiki?curid=46965" title="บุรญุลอะร็อบ">บุรญุลอะร็อบ บุรญุลอะร็อบ (; ) เป็นโรงแรมที่หรูหราในนครรัฐดูไบ ประเทศสหรัฐอาหรับเอมิเรตส์ มีความสูง 321 เมตร หรือ 1,050 ฟุต และเป็นโรงแรมที่สูงที่สุดอันดับที่ 4 ของโลก และมีความสูงเป็นอันดับที่ 57 ของโลก ตึกบุรญุลอะร็อบ ตั้งอยู่บนเกาะเทียมที่ถูกถมขึ้นห่างจากชายฝั่งจูไมราบีช 280 เมตร และเชื่อมต่อด้วยสะพานที่มีลักษณะโค้ง ตึกบุรญุลอะร็อบ มีลักษณะโครงสร้างการออกแบบเพื่อเป็นสัญลักษณ์ของเมืองดูไบและตัวอาคารเลียนแบบมาจากใบของเรือใบการก่อสร้าง การก่อสร้าง. การก่อสร้างของตึกบุรญุลอะร็อบเริ่มต้นก่อสร้างใน พ.ศ. 2537 (ค.ศ. 1994) แล้วเสร็จและเริ่มเปิดใช้งานครั้งแรกเมื่อวันที่ 1 ธันวาคม พ.ศ. 2542 ได้รับการออกแบบให้เหมือนกับใบเรือของเรือใบแบบชาวอาหรับซึ่งตัวตึกมีเสา 2 เสาแยกออกมาเป็นรูปตัววีในขณะที่ช่องว่างระหว่างตัววีส่วนหนึ่งก็ปิดให้เป็นห้องใหญ่ และแบ่งออกเป็นชั้น โดยทางสถาปนิกได้กล่าวว่า “สิ่งก่อสร้างนี้จะเป็นสัญลักษณ์ของดูไบซึ่งก็เหมือนกับโรงอุปรากรซิดนีย์ที่เป็นสัญลักษณ์ของนครซิดนีย์ หรือหอไอเฟลที่เป็นสัญลักษณ์ของนครปารีสและมันก็ต้องการที่จะกลายเป็นสัญลักษณ์ของประเทศเช่นกัน”ห้องพัก ห้องพัก. ห้องในโรงแรมในบุรญุลอะร็อบมีลักษณะเป็นห้องสวีทคู่ 202 ห้อง โดยห้องที่เล็กสุดมีขนาด 169 ตร.ม. (1,819 ตร.ฟุต) และห้องใหญ่สุดมีขนาด 780 ตร.ม. (8,396 ตร.ฟุต) และได้ชื่อว่าเป็นหนึ่งในโรงแรมที่แพงที่สุดในโลก โดยราคาค่าที่พักอยู่เริ่มต้นที่ 1,000-15,000 ดอลลาร์สหรัฐต่อคืน และห้องที่แพงสุดจะอยู่ที่ราคา 28,000 ดอลลาร์สหรัฐต่อคืน</doc>
