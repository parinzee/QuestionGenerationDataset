<doc id="363970" url="https://th.wikipedia.org/wiki?curid=363970" title="เทศบาลตำบลแหลมทอง">เทศบาลตำบลแหลมทองประวัติความเป็นมา ประวัติความเป็นมา. เดิมตำบลแหลมทองเป็นกลุ่มหมู่บ้านที่เป็นส่วนหนึ่งของตำบลสารภี อำเภอโชคชัย จังหวัดนครราชสีมา และเมื่อหนองบุนนากได้จัดตั้งขึ้นเป็นกิ่งอำเภอ ตำบลสารภี จึงแยกเป็นสองเขต การปกครอง โดยเขตการปกครองที่อยู่ใกล้พื้นที่ตำบลไทยเจริญได้ขึ้นกับตำบลไทยเจริญ และส่วนที่อยู่ใกล้ตำบลสารภีก็สังกัดตำบลสารภี ภายหลังจากนั้นไม่นานตำบลแหลมทองจึงได้แยกตัวจากตำบลไทยเจริญจัดตั้งเป็นตำบลแหลมทองตามชื่อของหมู่บ้านในตำบล เทศบาลตำบลแหลมทองได้รับการจัดตั้งจากองค์การบริหารส่วนตำบลแหลมทอง เป็นเทศบาลตำบลเมื่อวันที่ 18 กรกฎาคม 2551 ตามประกาศกระทรวงมหาไทย ซึ่งเป็นหน่วยบริหารราชการส่วนท้องถิ่นรูปแบบใหม่ ตามพระราชบัญญัติสภาตำบลและเทศบาลตำบล พ.ศ 2542 แก้ไขเพิ่มเติม (ฉบับที่ 3)ซึ่งประกาศในราชกิจจานุเบกษา ลงวันที่ 20 ธ.ค 2542 เทศบาลตำบลแหลมทอง มีสถานะเป็นนิติบุคคล สามารถทำนิติกรรมสัญญาหรือการก่อหนี้ผูกพันตลอดจนปฏิบัติการอื่นๆ ให้มีผลบังคับตามกฎหมายทุกกรณีอาณาเขตอาณาเขต. - ทิศเหนือ ติดต่อตำบลลุงเขว้า อำเภอหนองบุญมาก จังหวัดนครราชสีมา โดยมีแนวเขตเริ่มต้นจากบริเวณพิกัด TB 082384 ไปทางทิศตะวันออกเฉียงเหนือตามแนวแบ่งเขตตำบลสารภี อำเภอหนองบุญมาก กับตำบลท่าจะหลุง อำเภอโชคชัย ผ่านโคกเปล้า คลองน้ำ บริเวณพิกัด TB 144367 ถึงถนนบ้านหนองหัวแรตไปตามถนนบ้านหนองหัวแรต – สารภี ถึงบริเวณพิกัดTB 181345 รวมระยะทางด้านทิศเหนือประมาณ 18 กิโลเมตร- ทิศตะวันออก ติดต่อกับตำบลบ้านใหม่ อำเภอหนองบุญมาก จังหวัดนครราชสีมา โดยมีแนวเขตเริ่มต้นจากถนนสายบ้านหนองหัแรต – สารภี ถึงบริเวณพิกัด TB 181345 ไปทางทิศตะวันตกเฉียงใต้ตามแนวกึ่งกลางถนนสายสารภี – ไทยเจริญ ถึงบริเวณพิกัด TB 174322 ถึงจุดกึ่งกลางถนนทางหลวงแผ่นดินสายโชคชัย – เดชอุดม บริเวณหลักกิโลเมตรที่ 23 + 200 บริเวณพิกัด TB 170310 รวมระยะทางด้านทิศตะวันออก ประมาณ 4 กิโลเมตร- ทิศใต้ ติดต่อกับตำบลหนองหัวแรต อำเภอหนองบุญมาก จังหวัดนครราชสีมา โดยมีแนวเขตเริ่มต้นจากกึ่งกลางถนนทางหลวงแผ่นดินสายโชคชัย – เดชอุดมบริเวณกิโลเมตรที่ 23 + 200 บริเวณพิกัด TB 170310 ไปทางทิศตะวันตกเฉียงเหนือตามแนวกึ่งกลางทางหลวงแผ่นดินสายโชคชัย - เดชอุดม ผ่านคลองสารเพชร บ้านแหลมทอง สิ้นสุดบริเวณกิโลเมตรที่ 12 บริเวณพิกัด TB 075331 รวมระยะทางด้านทิศใต้ประมาณ 12 กิโลเมตร- ทิศตะวันตก ติดต่อกับตำบลละลมใหม่พัฒนา ตำบลท่าเยี่ยม อำเภอโชคชัยจังหวัดนครราชสีมา โดยมีแนวเขตเริ่มต้นจากแนวกึ่งกลางถนนทางหลวงแผ่นดินสายโชคชัย - เดชอุดม บริเวณกิโลเมตรที่ 12 บริเวณพิกัด TB 075331 ไปตามแนวกึ่งกลางถนนสายแปลงอพยพเข้าพื้นที่ทำกินของแปลงอพยพ ไปตามถนนลูกรังผ่านอ่างเก็บน้ำทิศตะวันออก ไปทางทิศตะวันออกเฉียงเหนือถึงคลองยางบริเวณพิกัด TB 082384 รวมระยะทางด้านทิศตะวันตกประมาณ 6 กิโลเมตรการปกครอง การปกครอง. เทศบาลตำบลแหลมทองแบ่งการปกครองออกเป็น 10 หมู่บ้าน คือ- หมู่ที่ 1 บ้านหนองหัวแรต - หมู่ที่ 2 บ้านหนองจาน - หมู่ที่ 3 บ้านแหลมทอง - หมู่ที่ 4 บ้านครองสารเพชร - หมู่ที่ 5 บ้านหนองลูกควาย - หมู่ที่ 6 บ้านหนองสะแก - หมู่ที่ 7 บ้านโคกสูงกราด - หมู่ที่ 8 บ้านโพธิ์ณรงค์ - หมู่ที่ 9 บ้านโคกลอย - หมู่ที่ 10 บ้านรวงทองศาสนา ศาสนา. ประชาชนในเทศบาลตำบลแหลมทอง จะนับถือศาสนาพุทธ โดยมีศาสนสถาน 4 แห่ง คือ1. วัดบ้านหนองหัวแรต ตั้งอยู่ที่ บ้านหนองหัวแรต หมู่ที่ 1 2. วัดบ้านแหลมทอง ตั้งอยู่ที่ บ้านแหลมทอง หมู่ที่ 3 3. วัดบ้านหนองลูกควาย ตั้งอยู่ที่ บ้านหนองลูควาย หมู่ที่ 5 4. วัดบ้านหนองสะแก ตั้งอยู่ที่ บ้านหนองสะแก หมู่ที่ 6การศึกษา การศึกษา. ในพื้นที่เทศบาลตำบลแหลมทอง มีโรงเรียนในพื้นที่ระดับประถมศึกษา จำนวน 2 โรงเรียน คือ- โรงเรียนบ้านหนองลูกควาย - โรงเรียนบ้านหนองหัวแรด- โรงเรียนบ้านหนองสะแก</doc>
