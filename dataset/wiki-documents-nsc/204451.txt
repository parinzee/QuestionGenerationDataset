<doc id="204451" url="https://th.wikipedia.org/wiki?curid=204451" title="บ้านและสวน">บ้านและสวน นิตยสารบ้านและสวน เป็นนิตยสารรายเดือนในเครือ บจม.อมรินทร์พริ้นติ้ง แอนด์พับลิชชิ่ง มีเนื้อหาเกี่ยวกับการตกแต่งบ้านและการจัดสวน ฉบับแรกได้วางจำหน่ายเมื่อเดือนกันยายน ปี พ.ศ. 2519 เนื้อหาภายในครอบคลุมเกี่ยวกับการออกแบบและตกแต่งบ้านกับสวน ทั้งยังรวมไปถึงเรื่องราวต่างๆรอบๆบ้าน ไม่ว่าจะเป็นเกร็ดความรู้ในความเคลื่อนไหวของกระแสการตกแต่งบ้านจนถึงแนวโน้มการออกแบบที่ครอบคลุมไปถึงไลฟ์สไตล์ งานอดิเรกหรือแม้กระทั่งงานศิลปะ ปัจจุบัน "บ้านและสวน" มียอดพิมพ์ต่อฉบับสูงถึง 270,000 เล่มต่อเดือน และนับได้ว่าเป็นนิตยสารการตกแต่งบ้านที่ขายดีที่สุดของประเทศไทย ช่วงประมาณสัปดาห์สุดท้ายของเดือนตุลาคมในทุกๆ ปี จะมีการจัดงาน "บ้านและสวนแฟร์" สำหรับคนรักบ้านได้มาเยี่ยมชมงาน ไฮไลท์อยู่ที่บ้านตัวอย่างที่สร้างขึ้นจริง สวนประกวด และร้านค้าที่มาออกร้านในงานมากมาย</doc>
