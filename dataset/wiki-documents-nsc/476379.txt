<doc id="476379" url="https://th.wikipedia.org/wiki?curid=476379" title="นนทพัฒน์ ปานจันทร์">นนทพัฒน์ ปานจันทร์ นนทพัฒน์ ปานจันทร์ เกิดวันที่ 23 พฤศจิกายน พ.ศ. 2524 เป็นนักกีฬาฟันดาบสากลชาวไทย เขาเข้าร่วมในการแข่งขันฟอยล์ประเภทบุคคล ในโอลิมปิกฤดูร้อน 2008 เขาเป็นผู้ชนะรางวัลเหรียญทองซีเกมส์สามสมัยซ้อน ตั้งแต่สมัยซีเกมส์ 2001 รวมถึงเป็นผู้ชนะรางวัลเหรียญทองในกีฬาฟันดาบในซีเกมส์ 2011 และเขาเป็นนักกีฬาฟันดาบทีมชาติไทยเพียงคนเดียว ที่สามารถเข้าสู่รอบชิงชนะเลิศในการควอลิฟายเพื่อคัดเลือกนักฟันดาบสากลสู่การแข่งขันโอลิมปิกฤดูร้อน 2012ประวัติ ประวัติ. นนทพัฒน์ ปานจันทร์ เป็นบุตรของ นายเสรี ปานจันทร์ และ นางเติมทิพย์ ปานจันทร์ เขาเริ่มฝึกหัดฟันดาบเมื่ออายุ 10 ปี จากการชักชวนของ จินดา กรรพฤทธิ์ ซึ่งเป็นผู้ฝึกสอนของชมรมฟันดาบมหาวิทยาลัยธรรมศาสตร์ หลังจากสำเร็จชั้นมัธยมศึกษาปีที่ 1 จากโรงเรียนสวนกุหลาบวิทยาลัย พ่อของนนทพัฒน์ก็ได้ส่งไปศึกษาต่อที่รัฐฟลอริดา สหรัฐอเมริกา เขาเข้าแข่งขันให้แก่ทีมชาติไทยในกีฬาซีเกมส์ ซึ่งได้แก่ครั้งที่ 21, 22, 23 และ 24 ใน พ.ศ. 2551 นนทพัฒน์ ได้เป็นตัวแทนนักกีฬาฟันดาบทีมชาติไทย ร่วมกับ วีระเดช โคธนี่ เข้าร่วมการแข่งขันโอลิมปิกฤดูร้อน 2008 รวมถึง กีฬาฟันดาบในซีเกมส์ 2011 ประเภทฟอยล์บุคคลชาย ที่ซึ่งเขาเป็นฝ่ายชนะเพื่อนร่วมชาติเดียวกันอย่าง ศุภกร ศรีแตงอ่อน ด้วยคะแนน 15-9 และนนทพัฒน์ได้รับรางวัลเหรียญทอง วันที่ 5 กันยายน พ.ศ. 2554 นนทพัฒน์ ปานจันทร์ เข้าแข่งขันรายการฟันดาบชิงชนะเลิศแห่งประเทศไทย ประจำปี 2554 ซึ่งเขาเป็นฝ่ายแพ้ต่อ ศุภกร ศรีแตงอ่อน ที่คะแนน 15-13 และนนทพัฒน์ได้อันดับที่สองของรายการดังกล่าว นนทพัฒน์ ปานจันทร์ เป็นนักกีฬาฟันดาบทีมชาติไทยเพียงคนเดียวที่สามารถเข้าสู่รอบชิงชนะเลิศ ในการควอลิฟายคัดเลือกนักกีฬาสู่การแข่งขันกีฬาฟันดาบในโอลิมปิกฤดูร้อน 2012 อย่างไรก็ตาม เขาเป็นฝ่ายแพ้ต่อนักกีฬาชาวเลบานอนที่โอนสัญชาติมาจากอเมริกัน ด้วยคะแนน 13-15 วันที่ 13 กันยายน พ.ศ. 2556 นนทพัฒน์เข้าแข่งขันกีฬาฟันดาบนานาชาติ ไทยแลนด์โอเพน 2013 ประเภทฟอยล์บุคคลชาย รอบชิงชนะเลิศ โดยเป็นฝ่ายชนะสถาบัน นุชประไพ ที่ 15-4 คะแนนเกียรติประวัติเกียรติประวัติ. - เหรียญทอง ประเภทฟอยล์ บุคคล ซีเกมส์ 2001 ที่ประเทศมาเลเซีย - เหรียญทอง ประเภทฟอยล์ บุคคล ซีเกมส์ 2003 ที่ประเทศเวียดนาม - เหรียญทอง ประเภทฟอยล์ บุคคล ซีเกมส์ 2005 ที่ประเทศฟิลิปปินส์ - เหรียญทองแดง ประเภทฟอยล์ ทีมชาย ซีเกมส์ 2005 ที่ประเทศฟิลิปปินส์ - เหรียญทอง ประเภทฟอยล์ บุคคล ซีเกมส์ 2011 ที่ประเทศอินโดนีเซีย - เหรียญเงิน ประเภทบุคคล ฟอยล์ชาย ฟันดาบชิงชนะเลิศแห่งประเทศไทย ประจำปี 2554 ที่ศูนย์ราชการเฉลิมพระเกียรติ 80 พรรษา - เหรียญทอง ประเภทฟอยล์ บุคคล ซีเกมส์ 2015 ที่ประเทศสิงคโปร์เครื่องราชอิสริยาภรณ์เครื่องราชอิสริยาภรณ์. - พ.ศ. 2547 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญทองดิเรกคุณาภรณ์ (ร.ท.ภ.)</doc>
