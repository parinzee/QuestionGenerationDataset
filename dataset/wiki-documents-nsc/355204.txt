<doc id="355204" url="https://th.wikipedia.org/wiki?curid=355204" title="ซิมโฟนีหมายเลข 41 (โมซาร์ท)">ซิมโฟนีหมายเลข 41 (โมซาร์ท) ซิมโฟนีหมายเลข 41 ในบันไดเสียง ซี เมเจอร์ "จูปิเตอร์" () เป็นผลงานประพันธ์ซิมโฟนีชิ้นสุดท้ายของโวล์ฟกัง อะมาเดอุส โมซาร์ท แต่งเสร็จเมื่อวันที่ 10 ตุลาคม ค.ศ. 1788 ผลงานนี้บางครั้งรู้จักในชื่อ จูปิเตอร์ซิมโฟนี เป็นชื่อที่ใช้โดยโยฮันน์ ปีเตอร์ ซาโลมอน ในการเรียบเรียงเสียงสำหรับเปียโนครั้งแรกๆ ซิมโฟนีหมายเลข 41 เป็นซิมโฟนีชิ้นหลังสุดในสามชิ้นที่โมซาร์ทใช้เวลาในช่วงฤดูร้อนของปี ค.ศ. 1788 เขาประพันธ์ซิมโฟนีหมายเลข 39 เสร็จในวันที่ 26 มิถุนายน, ซิมโฟนีหมายเลข 40 เสร็จในวันที่ 25 กรกฎาคม ในขณะเดียวกันเขาก็เร่งรีบแต่งเปียโนทริโอในบันไดเสียง อี เมเจอร์ และ ซี เมเจอร์ , เปียโนโซนาตาหมายเลข 16 และไวโอลินโซนาตา ทั้งนี้เพื่อใช้สำหรับแสดงคอนเสิร์ต "Concerts in the Casino" อย่างไรก็ตาม สันนิษฐานว่าการแสดงครั้งนี้อาจถูกยกเลิก และไม่มีหลักฐานยืนยันว่าได้เคยมีการจัดแสดงซิมโฟนีชิ้นนี้ในขณะที่โมซาร์ทยังมีชีวิตอยู่หรือไม่ ซิมโฟนีหมายเลข 41 ประกอบด้วย 4 มูฟเมนต์1. Allegro vivace, 4/4 2. Andante cantabile, 3/4 in F major 3. Menuetto: Allegretto - Trio, 3/4 4. Molto Allegro, 2/2</doc>
