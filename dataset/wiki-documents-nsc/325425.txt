<doc id="325425" url="https://th.wikipedia.org/wiki?curid=325425" title="สมิทธ ธรรมสโรช">สมิทธ ธรรมสโรช สมิทธ ธรรมสโรช เป็นทั้งอดีตผู้ช่วยรัฐมนตรี อดีตประธานกรรมการอำนวยการศูนย์เตือนภัยพิบัติแห่งชาติ อดีตอธิบดีกรมอุตุนิยมวิทยาประวัติ ประวัติ. สมิทธ ธรรมสโรช เกิดเมื่อวันที่ 26 พฤศจิกายน พ.ศ. 2480 ที่กรุงเทพมหานคร เป็นบุตรของ รองอำมาตย์โท (สอาด ธรรมสโรช) และนางมะลิ ธรรมสโรช สำเร็จการศึกษาระดับมัธยมศึกษาตอนต้น จากโรงเรียนกรุงเทพคริสเตียนวิทยาลัย, มัธยมศึกษาตอนปลาย ที่ Wilbraham Academy สหรัฐอเมริกา ปริญญาตรี วิศวกรรมศาสตร์บัณฑิต สาขาไฟฟ้า และอิเล็กทรอนิกส์ มหาวิทยาลัยเวอร์มอนต์ สหรัฐอเมริกา ด้านชีวิตส่วนตัว สมรสกับเนาวรัชต์ ธรรมสโรช (นามสกุลเดิม ธนานันท์) มีบุตร-ธิดา 2 คน (สิทธิพร ธรรมสโรช และสุปรีย์ ธรรมสโรช)ประวัติการทำงาน ประวัติการทำงาน. รับราชการตั้งแต่ปี พ.ศ. 2528 ในกรมอุตุนิยมวิทยามาโดยตลอด จนกระทั่งเกษียณอายุราชการในตำแหน่งรองปลัดกระทรวงคมนาคมเมื่อปี พ.ศ. 2541 นอกจากตำแหน่งอธิบดีกรมอุตุนิยมวิทยาแล้ว ยังเคยดำรงตำแหน่งอธิบดีกรมไปรษณีย์โทรเลข เมื่อปี พ.ศ. 2535 และมีตำแหน่งอื่น ๆ อีก อาทิ กรรมการการบินพลเรือน, กรรมการการท่าอากาศยานแห่งประเทศไทย และ ประธานกรรมการบริษัท ท่าอากาศยานสากลกรุงเทพแห่งใหม่ (สนามบินสุวรรณภูมิ) เป็นต้นบทบาทด้านการเตือนภัยพิบัติ บทบาทด้านการเตือนภัยพิบัติ. สมิทธ ธรรมสโรช เป็นที่รู้จักอย่างกว้างขวางเมื่อปี พ.ศ. 2548 หลังจากเหตุการณ์สึนามิในปลายปี พ.ศ. 2547 จากการที่เป็นผู้ที่เคยเตือนภัยมาก่อนหน้านี้แล้วว่า จังหวัดภาคใต้ฝั่งทะเลอันดามันของไทยมีสิทธิ์ที่จะได้รับผลกระทบจากคลื่นสึนามิ แต่ทว่าในขณะนั้นยังไม่มีใครเชื่อ จนกระทั่งหลังเหตุการณ์ครั้งนั้น ได้รับการแต่งตั้งให้เป็นผู้ช่วยรัฐมนตรีประจำสำนักนายกรัฐมนตรี ในรัฐบาลพันตำรวจโททักษิณ ชินวัตร หลังจากการที่ สมิทธ ได้มีคำเตือนเกี่ยวกับเหตุการณ์คลื่นสึนามิ ถล่มภาคใต้ของประเทศไทย และต่อมาได้มีการจัดตั้งศูนยเตือนภัยพิบัติแห่งชาติขึ้น ทำให้ สมิทธ ได้รับหน้าที่เป็นประธานกรรมการอำนวยการ ในรัฐบาลพลเอกสุรยุทธ์ จุลานนท์ มีการแต่งตั้งให้ สมิทธ ธรรมสโรช เป็นที่ปรึกษารัฐมนตรีว่าการกระทรวงเทคโนโลยีสารสนเทศและการสื่อสาร (สิทธิชัย โภไคยอุดม) ปฏิบัติหน้าที่ให้คำปรึกษาเกี่ยวกับภารกิจการกำกับดูแลศูนย์เตือนภัยพิบัติแห่งชาติ ต่อมาภายหลังที่มีการเปลี่ยนแปลงรัฐบาล สมิทธ จึงถูกลดบทบาทดังกล่าวลงไป แต่ก็ได้ร่วมกับนายปราโมทย์ ไม้กลัด อดีตอธิบดีกรมชลประทาน จัดตั้งมูลนิธิสภาเตือนภัยพิบัติแห่งชาติ เพื่อกระตุ้นเตือนรัฐบาลในการดำเนินการเกี่ยวกับการเตือนภัยพิบัติของประเทศไทย นอกจากนี้แล้วบทบาทและตัวตนของ สมิทธ ยังได้ถูกดัดแปลงมาเป็นตัวละครชื่อ ดร.สยาม ในภาพยนตร์เรื่อง 2022 สึนามิ วันโลกสังหาร ออกฉายเมื่อปี พ.ศ. 2552 โดยมี สุเชาว์ พงษ์วิไล มารับบทตัวละครตัวนี้เครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เหรียญรัตนาภรณ์ รัชกาลที่ 9 ชั้นที่ 3</doc>
