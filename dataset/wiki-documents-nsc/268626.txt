<doc id="268626" url="https://th.wikipedia.org/wiki?curid=268626" title="เงาะป่า (ภาพยนตร์)">เงาะป่า (ภาพยนตร์) เงาะป่า เป็นภาพยนตร์ไทย ออกฉายครั้งแรกเมื่อปี พ.ศ. 2523 บทภาพยนตร์นั้นดัดแปลงจาก บทพระราชนิพนธ์ ใน พระบาทสมเด็จพระจุลจอมเกล้าเจ้าอยู่หัว สร้างโดย ไฟว์สตาร์ โปรดักชั่น ร่วมกับอัศวินภาพยนตร์ กำกับการแสดงโดย เปี๊ยก โปสเตอร์ และ พระเจ้าวรวงศ์เธอ พระองค์เจ้าภาณุพันธ์ยุคล นำแสดงโดย จตุพล ภูอภิรมย์ รับบท ซมพลา,ศศิธร ปิยะกาญจน์ รับบท ลำหับ,ภิญโญ ปานนุ้ย รับบท ฮเนาและ ปู จินดานุช รับบท คนัง โดยมี หม่อมปริม บุนนาค และ คุณเกียรติ เอี่ยมพึ่งพร เป็นผู้อำนวยการสร้าง ภาพยนตร์เรื่องนี้ทำให้จตุพลได้รับรางวัล ตุ๊กตาทอง สาขานักแสดงนำยอดเยี่ยม ประจำปี พ.ศ. 2523 แต่เขามารับรางวัลไม่ได้เนื่องจากเสียชีวิตไปก่อนเนื้อเรื่อง เนื้อเรื่อง. เรื่องราวของหนึ่งหญิงสองชายชาวป่า ตอนเริ่มต้นกล่าวว่าได้เค้าเรื่องจากคำบอกเล่าของยายลมุด หญิงเฒ่าชาวเงาะ เมืองพัทลุง แล้วดำเนินเรื่องว่า คนัง (ปู จินดานุช) เงาะชาวพัทลุงกำพร้าพ่อแม่ อยู่กับพี่ชายชื่อ แค วันหนึ่งคนังชวนเพื่อนชื่อ ไม้ไผ่ ไปเที่ยวป่าพบ ซมพลา (จตุพล ภูอภิรมย์) เงาะหนุ่ม ล่ำสันแข็งแรง เก่งในทางใช้ลูกดอก ซมพลาหลงรัก ลำหับ (ศศิธร ปิยะกาญจน์) พี่สาวไม่ไผ่ ลำหับ เป็นคู่หมั้นของ ฮเนา (ภิญโญ ปานนุ้ย) ซมพลาได้พบไม้ไผ่ก็ดีใจ สอบวิธีเป่าลูกดอกให้ไม้ไผ่และคนัง ซมพลาเผยความในใจที่มีต่อลำหับให้ไม้ไผ่ฟัง ไม้ไผ่เต็มใจช่วย ออกอุบายให้ซมพลาได้พบกับลำหับ ลำหับยินดีรับรักซมพลา พอถึงวันแต่งงานของฮเนากับลำหับ ไม้ไผ่กับคนังได้ช่วยซมพลาพาลำหับหนี ฮเนากับรำแก้ว พี่ชายออกติดตาม ซมพลานำลำหับไปซ่อนไว้ในถ้ำแล้วออกไปหาอาหาร พบฮเนาเข้าเกิดต่อสู้กัน รำแก้วเข้าช่วยน้องชาย ใช้ลูกดอกเป่าถูกซมพลา ลำหับเห็นซมพลาหายไป จึงออกตามหา พบซมพลาขาดใจตายไปต่อหน้าต่อตา ก็เสียใจฆ่าตัวตายตาม ฮเนาได้เห็นความรักอันเด็ดเดี่ยวของซมพลากับลำหับ รู้ตัวว่าเป็นเหตุให้ทั้งสองต้องเสียชีวิต จึงตัดสินใจฆ่าตัวตายตามไปด้วยนักแสดงนักแสดง. - จตุพล ภูอภิรมย์ รับบท ซมพลา - ศศิธร ปิยะกาญจน์ รับบท ลำหับ - ภิญโญ ปานนุ้ย รับบท ฮเนา - ปู จินดานุช รับบท คนัง</doc>
