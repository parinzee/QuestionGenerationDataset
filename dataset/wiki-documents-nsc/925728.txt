<doc id="925728" url="https://th.wikipedia.org/wiki?curid=925728" title="เมริตเตสที่หนึ่ง">เมริตเตสที่หนึ่ง เมริตเตสที่หนึ่ง เป็นพระมเหสีและสมเด็จพระราชินีแห่งอียิปต์โบราณในช่วงราชวงศ์ที่สี่ พระนามของพระองค์หมายถึง "ผู้เป็นที่รักของพระบิดา" หลายพระนามของพระองค์เป็นที่รู้จักจากแผ่นหินสลักที่พบในกีซา พระองค์ถูกฝังอยู่ในพีระมิดของพระราชินีในกิซ่า (พีรามิด จี 1บี) พระองค์เป็นพระราชธิดาของฟาโรห์สเนฟรู พระองค์ทรงอภิเษกสมรสกับพระเชษฐา (ร่วมพระบิดา) ฟาโรห์คูฟู พระองค์เป็นพระราชมารดาของเจ้าชายกาวาบ (มกุฎราชกุมาร) และอาจจะเป็นมารดาของฟาโรห์ดเจดีเฟร รวมทั้งสมเด็จพระราชินีเฮเตเฟอร์เรสที่สอง และฟาโรห์คาเฟร ได้รับการสันนิษฐานว่าเป็นพระราชบุตรและธิดาของพระองค์กับฟาโรห์คูฟูเช่นกัน และเป็นไปได้ว่าพระนางเมริตเตสที่สอง เป็นพระราชธิดาของพระองค์เช่นกันพีระมิด พีระมิด. ปิรามิด จี 1บี ถูกสันนิษฐานว่าเป็นสุสานของพระนางเมริตเตสที่หนึ่ง ปิรามิดของพระองค์ถูกสร้างขึ้นทางตอนใต้ของปิรามิดของฟาโรห์ แต่เหมืองหินที่ตั้งอยู่ทางใต้ของปิรามิดของฟาโรห์คูฟู ทำให้ตำแหน่งของปิรามิดเล็กๆ เปลี่ยนไปทางทิศตะวันออก คุณเรสเนอร์สันนิษฐานว่าวางการก่อสร้างของปิรามิดของพระนางเมริตเตสที่หนึ่ง ในเมือ่ประมาณปีที่ 15 ของรัชสมัยของฟาโรห์คูฟู การก่อสร้างพีระมิดของพระองค์จะเริ่มขึ้นในไม่ช้าหลังจากการก่อสร้างปิรามิด จี 1เอ ปิรามิดพระองค์เป็นส่วนหนึ่งของทุ่งที่ราบกิซาซึ่งรวมถึงมาสตาบาบางส่วน ปิรามิด จี 1เอ (อยู่ทางตอนเหนือสุดของสามปิรามิดเล็ก ๆ ทางตะวันออกของมหาพีระมิดแห่งกิซ่า) เป็นที่แรกที่คิดว่าเป็นปิรามิดของพระนางเมริตเตสที่หนึ่ง แต่ในตอนนี้คิดว่าจะเป็นพระราชมารดาของฟาโรห์คูฟู พระนางเฮเตเฟอร์เรสที่หนึ่ง เมื่อเร็ว ๆ นี้ปิรามิด จี 1บี ถูกคิดว่าเป็นหลุมฝังพระศพของพระนางเมริตเตสที่หนึ่ง มีวิหารในที่ฝังพระศพเล็ก ๆ และมีส่วนเกี่ยวข้องกับหลุมเรือ เรือไม่พบในหลุมหินสำหรับเรืออย่างไรก็ดี วิหารในที่ฝังพระศพได้รับการตกแต่งด้วยฉากต่างๆ เศษจากประตูหลอกและผนังถูกซ่อมแซมระหว่างการขุดค้น พระนามของพระองค์ถูกเก็บรักษาไว้ในส่วนที่ตอนนี้ในพิพิธภัณฑ์วิจิตรศิลป์บอสตัน นอกจากนี้ยังมีชิ้นส่วนสัตว์และเรือพาย</doc>
