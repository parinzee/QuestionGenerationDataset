<doc id="59504" url="https://th.wikipedia.org/wiki?curid=59504" title="ทรงศักดิ์ เปรมสุข">ทรงศักดิ์ เปรมสุข ทรงศักดิ์ เปรมสุข นักธุรกิจชาวไทยประวัติ ประวัติ. “ทรงศักดิ์ เปรมสุข” สำเร็จการศึกษาชั้นมัธยมศึกษาจาก โรงเรียนสวนกุหลาบวิทยาลัย ระดับปริญญาตรี จาก คณะสถาปัตยกรรมศาสตร์ ภาควิชาศิลป อุตสาหกรรม สถาบันเทคโนโลยีพระจอมเกล้าเจ้าคุณทหารลาดกระบัง ในปี 2523 จบหลักสูตรโครงการยุทธศาสตร์การจัดการตลาด จากฮาร์วาร์ด บิสิเนส สคูล ประเทศสหรัฐอเมริกา ในปี 2540 และ ผ่านหลักสูตรวิทยาลัยป้องกันราชอาณาจักร(วปอ. รุ่น 56 ในปี 2557)การทำงาน การทำงาน. ทรงศักดิ์ ผ่านประสบการณ์อย่างกว้างขวางในด้าน การออกแบบ โฆษณา การตลาด บริหารสถานีโทรทัศน์และ องค์การมหาชนภาคเอกชน ภาคเอกชน. ปี 2523 ปีสุดท้ายของการเรียนในมหาวิทยาลัย คุณทรงศักดิ์ร่วมกับเพื่อน ๆ ก่อตั้งบริษัท Matchbox Graphic Co., Ltdมีส่วนร่วมในการผลักดันให้บริษัทเล็ก ๆ นี้เติบโต จนได้ รับการยอมรับว่า เป็นบริษัทออกแบบชั้นแนวหน้าของประเทศ ที่นี่เป็นการเริ่มต้นการทำงานที่ท้าทาย บ่มเพาะจิตใจการเป็นเจ้าของกิจการ พร้อมบุกเบิก สร้างสรรค์สิ่ง ใหม่อยู่เสมอ ปี 2526 ถึงปี 2534 คุณทรงศักดิ์ เติบโตบนเส้นทางอาชีพ โฆษณาอย่างรวดเร็ว มีโอกาสได้ร่วมงานกับ บริษัท Stodio10, Cove Ito Premier (Grammy Entertainment ), DDB Needham Thailand จนก้าว ขึ้นสู่ตำแหน่ง ครีเอทีพ ไดเร็คเตอร์ ของ บริษัท ดีวาย แอนด์อาร์ จำกัด DYR เอเจนซี่สัญชาติญี่ปุ่น-อเมริกัน รับผิดชอบงานโฆษณาให้สินค้าชั้นนำทั้งในประเทศและ ต่างประเทศ และได้รางวัลความคิดสร้างสรรค์เป็นจำนวนมาก ในปี 2534 คุณทรงศักดิ์ กลับมารับตำแหน่ง กรรมการผู้จัดการ บริษัท เอสซี แมทช์บ็อกซ์ จำกัด เป็นหนึ่งในผู้ถือหุ้นร่วมทุน บริษัทโฆษณาในเครือกลุ่มชินวัตร ภายในเวลาเพียง 3 ปี คุณทรงศักดิ์ ทำให้ บริษัท เอสซี แมทช์บ็อกซ์ จำกัด ก้าวขึ้นเป็นเอเจนซี่แถวหน้าด้านโฆษณาสิ่งพิมพ์ เติบโตอย่างก้าวกระโดดมีรายได้ติดอันดับหนึ่งในสิบเอเจนซี่ชั้นนำของประเทศ และเป็นอันดับหนึ่งของเอเจนซี่สายเลือดไทย ปี 2544- 2545 คุณทรงศักดิ์ ย้ายไปรับตำแหน่งรอง กรรมการผู้อำนวยการฝ่ายการตลาด บริษัท แอดวานซ์ อินโฟร์ เซอร์วิส จำกัด (มหาชน)เป็นช่วงเวลาที่ธุรกิจโทรคมนาคมมีการแข่งขันอย่างรุนแรง คุณทรงศักดิ์ มีส่วนสำคัญในการสร้างให้ One 2 Call โทรศัพท์ระบบเติมเงิน (Pre Paid) ประสบความสำเร็จ ก้าวขึ้นเป็นผู้นำตลาดโทรศัพท์มือถือ พลิกภาพลักษณ์ของ AIS ให้ทันสมัย เป็นที่นิยมของคนรุ่นใหม่ ปี 2545- 2550 คุณทรงศักดิ์ ก้าวขึ้นสู่ตำแหน่งกรรมการผู้จัดการ บริษัท ไอทีวี จำกัด (มหาชน) ผลักดันให้รายการข่าว เป็นทางเลือกใหม่ของรายการโทรทัศน์สำหรับคนดูทั้งประเทศ ใช้เวลาสองปี พลิกสถานะ ITV จากสถานีโทรทัศน์ที่มีเรตติ้งคนดูต่ำสุด เป็นสถานีข่าวที่ได้รับความนิยมเป็น อันดับสามของประเทศ หลังออกจากไอทีวี คุณทรงศักดิ์ หันมาทุ่มเทกิจกรรมเพื่อ สังคม อุทิศเวลาส่วนใหญ่ให้กับการทำงานในฐานะ กรรมการบริหาร มูลนิธิไทยคม ปี 2552 - 2557 คุณทรงศักดิ์ ร่วมก่อตั้ง และ ดำรงตำแหน่ง กรรมการผู้อำนวยการ บริษัท วอยซ์ ทีวี จำกัด บุกเบิกสถานีข่าว เริ่มต้น ผลิตรายการข่าววันละหนึ่งชั่วโมง เติบโตจนเข้าร่วมแข่งขัน และชนะประมูลทีวีดิจิทอลภาคธุรกิจ ประเภทข่าวในปี 2556 ผลักดันให้ วอยซ์ทีวี เป็นสถานีที่ทันสมัย นำเสนอข่าว ความเห็น ความรู้ เพื่อชีวิตคุณภาพของคนรุ่น ใหม่ เข้าถึงได้ทุกช่องทาง ทีวี อินเทอร์เน็ต โทรศัพท์มือ รวดเร็ว ทุกที่ ทุกเวลา คุณทรงศักดิ์ มีส่วนร่วมในการพัฒนา การศึกษา วิทยาศาสตร์ และเทคโนโลยี่ของประเทศ เคยดำรงตำแหน่งเป็นกรรมการผู้ทรงคุณวุฒิ ในคณะกรรมการพัฒนาวิทยาศาสตร์และเทคโนโลยีแห่งชาติ กระทรวงวิทยาศาสตร์และเทคโนโลยี, กรรมการผู้ทรงคุณวุฒิ สถาบันส่งเสริมการสอนวิทยาศาสตร์และเทคโนโลยี กระทรวงศึกษาธิการ และ ประธานกรรมการบริหาร สำนักงานบริหารและพัฒนาองค์ความรู้ (Office of Knowledge Management and Development – OKMD ) , กรรมการบริหาร มูลนิธิไทยคม กรรมการมูลนิธิไทยคม คุณทรงศักดิ์เป็นที่ปรึกษาและวิทยากรด้าน Brand Building Strategy อาศัยอยู่ย่านบางมด พื้นที่สี เขียวในเขตชานเมืองของกรุงเทพฯ มีลูกสาว 2 คน ศึกษาอยู่ที่ประเทศอังกฤษ คุณทรงศักดิ์ รักการอ่านหนังสือ ทำอาหาร ขี่จักรยาน และ เดินทางท่องเที่ยว เพื่อเพิ่มเติมความรู้ใหม่ให้ชีวิตอยู่เสมอ</doc>
