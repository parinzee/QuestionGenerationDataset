<doc id="246567" url="https://th.wikipedia.org/wiki?curid=246567" title="จูเซปเป รอสซี">จูเซปเป รอสซี จูเซปเป รอสซี (; เกิด 1 กุมภาพันธ์ ค.ศ. 1987) เป็นนักฟุตบอลตำแหน่งกองหน้าสังกัดสโมสรฟิออเรนตินาแห่งเซเรียอา อิตาลี เกิดที่เมืองทีเน็ค, นิวเจอร์ซีย์, สหรัฐอเมริกา และถือสองสัญชาติ ทั้งอเมริกันและอิตาเลียน รอสซีประเดิมสนามให้กับทีมชาติอิตาลีในเดือนตุลาคม 2008 ก่อนจะทำประตูแรกได้ในเดือนมิถุนายน 2009ชีวิตวัยเยาว์ ชีวิตวัยเยาว์. รอสซีเป็นอิตาเลียนอเมริกันโดยกำเนิดจากพ่อแม่ชาวอิตาเลียนซึ่งอพยพไปตั้งรกรากในสหรัฐอเมริกา ณ เมืองทีเน็ค, นิวเจอร์ซีย์ พ่อของเขา แฟร์ดินานโด รอสซี เป็นโค้ชให้กับทีมซอคเกอร์และเป็นอาจารย์สอนวิชาภาษาอิตาเลียนและภาษาสเปนให้กับโรงเรียนคลิฟตัน ไฮ สคูล ส่วนแม่ของเขา เคลโอนิลเด รอสซี เป็นครูสอนภาษาอยู่ที่คลิฟตันประวัติการค้าแข้งช่วงเริ่มอาชีพ ประวัติการค้าแข้ง. ช่วงเริ่มอาชีพ. เมื่อได้รับข้อเสนอจากทีมเยาวชนปาร์ม่า รอสซีและพ่อของเขาจึงย้ายกลับมาอยู่ที่อิตาลี ก่อนที่แมนเชสเตอร์ ยูไนเต็ด จะซื้อสัญญาของเขาเมื่ออายุได้ 17 ปี ช่วงต้นฤดูกาล พรีเมียร์ลีก 2006-07 รอสซีย้ายไปอยู่กับนิวคาสเซิ่ล ยูไนเต็ดด้วยสัญญายืมตัวจนถึง 1 มกราคม 2007 และประเดิมสนามในวันที่ 24 กันยายน 2006 ก่อนที่จะย้ายกลับไปสู่ปาร์ม่าด้วยสัญญายืมตัวจนจบฤดูกาล โดยรอสซี่สามารถระเบิดตาข่ายได้ถึง 9 ประตู จาก 19 เกม ช่วยให้ปาร์ม่ารอดตกชั้นอย่างเหลือเชื่อบียาร์เรอัล บียาร์เรอัล. เดือนกรกฎาคม 2007 แมนเชสเตอร์ ยูไนเต็ดยืนยันการขายรอสซีไปให้กับบียาร์เรอัลในสเปน ด้วยค่าตัว 6.6 ล้านยูโร และที่นี่รอสซีก็กลายเป็นหัวหอกตัวหลักและสตาร์ประจำทีมตั้งแต่ฤดูกาลแรกระดับนานาชาติ ระดับนานาชาติ. ในปี 2006 รอสซีได้รับเชิญจากบรู๊ซ อารีน่า โค้ชทีมชาติสหรัฐอเมริกาในขณะนั้น ให้เข้าร่วมแคมป์ฝึกซ้อมก่อนศึกฟุตบอลโลก 2006 แต่รอสซีได้ปฏิเสธไป เนื่องจากเขาต้องการเล่นให้กับอิตาลี เขาได้ลงเล่นให้กับอิตาลีตั้งแต่ชุด U-16 ไปจนถึง U-21 ก่อนที่จะได้ลงเล่นในศึกยูโร U-21 และคว้าสิทธิ์ไปเล่นโอลิมปิกเกมส์ 2008 ได้สำเร็จ ซึ่งในศึกโอลิมปิก รอสซียิงได้ 4 ประตู กลายเป็นดาวซัลโวสูงสุดของรายการ แม้จะไปถึงแค่รอบก่อนรองชนะเลิศเท่านั้น มาร์เชลโล ลิปปี้ เทรนเนอร์ทีมชาติอิตาลีชุดใหญ่ได้เรียกตัวเขามาติดทีมในเดือนกันยายน 2008 เพื่อทำศึกฟุตบอลโลก 2010 รอบคัดเลือกโซนยุโรป โดยได้ประเดิมสนามในเกมเสมอ 0-0 กับบัลแกเรีย ก่อนที่รอสซี่จะทำประตูแรกในทีมชาติได้ในเกมอุ่นเครื่องกับไอร์แลนด์เหนือเมื่อเดือนมิถุนายน 2009ประตูในนามทีมชาติเกียรติยศเกียรติยศ. - แมนเชสเตอร์ ยูไนเต็ด - ลีกคัพ: ลีกคัพรอบชิงชนะเลิศ 2006</doc>
