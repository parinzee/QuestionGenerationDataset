<doc id="492597" url="https://th.wikipedia.org/wiki?curid=492597" title="สุภาพ ขาวงาม">สุภาพ ขาวงาม ร้อยตรี สุภาพ ขาวงาม, ม.พัน.29 รอ. (28 กรกฎาคม — ) เป็นนักกีฬาขี่ม้าทีมชาติไทย ผู้ได้รับเหรียญรางวัลจากการแข่งขันกีฬาขี่ม้าในซีเกมส์ 2011 ทั้งในประเภททีมและประเภทบุคคล ตลอดจนเป็นแชมป์ขี่ม้ารายการชิงชนะเลิศแห่งประเทศไทย คิงส์คัพ ประจำปี 2555 ในประเภทอีเวนติง รวมถึงได้รางวัลชนะเลิศอันดับ 2 ในประเภททีมประวัติ ประวัติ. สุภาพ ขาวงาม เข้าแข่งขันขี่ม้ารายการชิงชนะเลิศแห่งประเทศไทย คิงส์คัพ ประจำปี 2553 ที่ซึ่งการแข่งครั้งนี้ ทางสมาคมขี่ม้าฯ ได้ใช้เป็นสนามคัดตัวนักกีฬาเข้าแข่งขันเอเชียนเกมส์ 2010 โดยในวันที่ 25 กรกฎาคม ซึ่งเป็นวันที่สองของการแข่งขัน เขาได้อยู่ในอันดับ 2 ของการแข่งขันอีเวนติง จากคะแนนเสียรวมที่ 64.80 คะแนน ครั้นเมื่อถึงการแข่งขันเอเชียนเกมส์ 2010 มีเพียงสุภาพเพียงคนเดียวในทีมเท่านั้น ที่ไม่ได้ใช้ม้าตัวใหม่เข้าแข่ง โดยเขาเลือกใช้ "มิสเตอร์มอส" ซึ่งเป็นม้าตัวเก่าของพรหมธร กิ่งวรรณ เข้าแข่งขันในฐานะตัวสำรองของทีม วันที่ 17 พฤศจิกายน พ.ศ. 2554 สุภาพ ขาวงาม เข้าแข่งขันกีฬาขี่ม้าในซีเกมส์ 2011 ที่ประเทศอินโดนีเซีย ทั้งในประเภททีมและประเภทบุคคล โดยใช้ม้า "อาร์ดโบฮิล แลด" เข้าแข่งขัน โดยในประเภททีม เขาได้ร่วมทีมกับนำโชค จันต๊ะคาด, วีรภัฎ ปฏิกานนท์ และธนภรณ์ ชวตานนท์ ซึ่งในการแข่งวันนี้เอง ที่ธนภรณ์ได้ออกจากการแข่งขันในประเภทครอสคันทรี เนื่องด้วยม้าเกิดหยุดอยู่ที่เครื่องน้ำ แต่ถึงกระนั้น ในวันที่ 18 พฤศจิกายน ทีมชาติไทยก็สามารถทำผลงานได้อย่างยอดเยี่ยม โดยสุภาพได้ลงแข่งเป็นคนสุดท้ายของทีม และสามารถทำผลงานได้เป็นอย่างดี ซึ่งทีมไทยได้รับรางวัลเหรียญทองจากการแข่งขันดังกล่าว ส่วนในประเภทบุคคล เขาได้ชิงชัยกับพรหมธร กิ่งวรรณ ผู้เป็นนักขี่ม้าร่วมชาติเดียวกัน โดยพรหมธรเป็นผู้ได้รับรางวัลเหรียญทองจากคะแนนเสียรวม 59.4 คะแนน ส่วนสุภาพเป็นผู้ได้รับรางวัลเหรียญเงินที่คะแนนเสียรวม 65 คะแนน วันที่ 7 พฤษภาคม พ.ศ. 2555 จ่าสิบเอกสุภาพ ขาวงาม เข้าแข่งขันขี่ม้ารายการชิงชนะเลิศแห่งประเทศไทย คิงส์คัพ ประจำปี 2555 ที่ซึ่งเขาพร้อมด้วยร้อยเอกเกียรตินรงค์ คล่องกาญจน์ และจ่าสิบเอกสมใจ แสนหอม ได้มีโอกาสเข้าร่วมทีมกับพระเจ้าหลานเธอ พระองค์เจ้าสิริวัณณวรีนารีรัตน์ โดยทีมดังกล่าวได้ตำแหน่งชนะเลิศอันดับ 2 วันที่ 11 พฤษภาคม พ.ศ. 2556 ในการแข่งขันขี่ม้าชิงชนะเลิศแห่งประเทศไทย คิงส์คัพ ประจำปี 2556 ที่ซึ่งสุภาพได้อันดับ 2 ในประเภทอีเวนติงรางวัลรางวัล. - พ.ศ. 2556 - ถ้วยเพรซิเดนท์ (อีเวนติง) จากพระเจ้าหลานเธอ พระองค์เจ้าสิริวัณณวรีนารีรัตน์ ในงานอีเควสเทรียนแชริตีไรซิงสตาร์อวอร์ดไนท์ 2013</doc>
