<doc id="936546" url="https://th.wikipedia.org/wiki?curid=936546" title="มีเกล (นักร้อง)">มีเกล (นักร้อง) มีเกล จอนเทล พิเมนเทล (; เกิด 23 ตุลาคม ค.ศ. 1985) เป็นนักร้อง นักแต่งเพลง นักแสดง และโปรดิวเซอร์เพลงชาวอเมริกัน เกิดและเติบโตในลอสแอนเจลิส เขาริเริ่มอาชีพทางดนตรีตั้งแต่อายุ 13 ปี หลังจากเซ็นสัญญากับจิฟเรเคิดส์ในปี ค.ศ. 2007 มีเกลออกสตูดิโออัลบั้มแรกในชื่อ ออลไอว็อนต์อิสยู ในเดือนพฤศจิกายน ค.ศ. 2010 ถึงแม้ว่าอัลบั้มนี้ไม่ประสบความสำเร็จด้านยอดขายในตอนแรก แต่มันใช้เวลานานจนกลายเป็นอัลบั้มที่ได้รับความนิยม (sleeper hit) และช่วยให้มีเกลมีจุดยืนในเชิงพาณิชย์ได้ หลังจากจิฟเรเคิดส์ปิดตัวลงในปี ค.ศ. 2011 เขาเซ็นสัญญากับอาร์ซีเอเรเคิดส์ และออกอัลบั้มชุดที่สองชื่อ คาไลโดสโคปดรีม (ค.ศ. 2012) อัลบั้มชุดที่สามในชื่อ ไวลด์ฮาร์ต (ค.ศ. 2015) ซึ่งได้รับเสียงวิจารณ์ในเชิงบวกทั้งสองอัลบั้ม และออกอัลบั้มชุดที่สี่ชื่อ วอร์แอนด์เลเชอร์ ในปี ค.ศ. 2017 อัลบั้มเปิดตัวที่อันดับเก้าในชาร์ตบิลบอร์ด 200 แนวดนตรีของมิเกลเป็นแนวอาร์แอนด์บี, ฟังก์, ฮิปฮอป, ร็อก และอิเล็กทรอนิกส์ จึงทำให้เขามักถูกเปรียบเทียบกับเบบีเฟสและพรินซ์</doc>
