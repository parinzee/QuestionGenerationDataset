<doc id="543852" url="https://th.wikipedia.org/wiki?curid=543852" title="พงศกร มหาเปารยะ">พงศกร มหาเปารยะ พงศกร มหาเปารยะ (6 มีนาคม พ.ศ. 2525) ชื่อเล่น แต๊งค์ เป็นนักแสดงชาวไทย มีชื่อเสียงผลงานละครเรื่อง กลิ้งไว้ก่อนพ่อสอนไว้ และพิธีกรรายการ 5 อภินิหาร และไฮเฟรนด์ประวัติ ประวัติ. พงศกรเกิดเมื่อวันที่ 6 มีนาคม พ.ศ. 2525 เป็นบุตรคนโตของวรกร จาติกวณิช (สกุลเดิม: สูตะบุตร) กับกฤษณะพงษ์ มหาเปารยะ มีน้องชายร่วมบิดามารดาคือ พันธิตร มหาเปารยะ (ติ๊งค์) พ่อแม่แยกทางกันเมื่อเขาอายุ 9 ขวบ ต่อมาเมื่อเขาอายุ 14 ปี วรกรได้สมรสใหม่กับกรณ์ จาติกวณิช อดีตรัฐมนตรีว่าการกระทรวงการคลัง มีน้องชายและน้องสาวต่างบิดาสองคนคือ กานต์ (แจม) และไกรสิริ จาติกวณิช (จอม) พงศกรศึกษาที่โรงเรียนสาธิตมหาวิทยาลัยศรีนครินทรวิโรฒ ประสานมิตรจนถึงมัธยมศึกษาปีที่ 2 ก็ลาออกไปเรียนโรงเรียนมัธยมที่ประเทศนิวซีแลนด์ ก่อนสำเร็จการศึกษาปริญญาตรีด้านวิศวกรรมศาสตร์จากมหาวิทยาลัยเมลเบิร์น ประเทศออสเตรเลีย และคณะศิลปกรรมศาสตร์ สาขาออกแบบจิวเวลรี จากมหาวิทยาลัยศรีนครินทรวิโรฒ ประสานมิตรอาชีพและการงาน อาชีพและการงาน. พงศกรเริ่มต้นงานวงการบันเทิงด้วยผลงานละคร กลิ้งไว้ก่อนพ่อสอนไว้ โดยรับบทเป็นปกป้อง ตามด้วยงานพิธีกรหลายรายการ เช่น 5 อภินิหาร, ไฮเฟรนด์ และอื่น ๆ ปัจจุบัน ออกจากวงการแล้ว เขามีธุรกิจส่วนตัวด้านเครื่องเพชรพลอย เป็นเจ้าของแบรนด์ชื่อ Thank Godชีวิตส่วนตัว ชีวิตส่วนตัว. พงศกรเคยมีข่าวกับเทย่า โรเจอร์ นักแสดงชาวไทย แต่ปฏิเสธ โดยว่าเขาคบแฟนนอกวงการอยู่ ต่อมาพงศกรคบหากับภัทรธิดา พัชรวีระพงษ์ แต่ต่อมาทั้งสองเลิกรากัน พงศกรได้เข้าพิธีอุปสมบทที่วัดยานนาวา เมื่อวันที่ 15 มกราคม พ.ศ. 2554 มีฉายาว่า "พุทธิญาโณ" แปลว่า ญาณแห่งความรู้ และลาสิกขาเมื่อวันที่ 26 เมษายน พ.ศ. 2556 รวมสองพรรษา จากเดิมตั้งใจบวชสามอาทิตย์ และเขายังว่า อาจบวชอีกครั้ง ในปลายปี พ.ศ. 2557 พงศกรออกมาสัมภาษณ์ในรายการ คนดังนั่งเคลียร์ ว่าเขาจะบวชอีกครั้งก่อนสมรสกับแฟนนอกวงการ ทั้งยังกล่าวอีกว่าจะไม่มีลูก ด้วยมองว่าเป็นการสร้างทุกข์ผลงานผลงานละครผลงาน. ผลงานละคร. - กลิ้งไว้ก่อนพ่อสอนไว้ รับบท ปกป้อง - รักเกินพิกัดแค้น รับบท สันธาน - ละครซีรีส์ เซน...สื่อรักสื่อวิญญาณ ตอน รักแย่งร่าง (รับเชิญ)มิวสิควีดีโอมิวสิควีดีโอ. - สอน — นภัสสร บุรณศิริ - ทำไมต้องคนนี้ — บาซูงานพิธีกรงานพิธีกร. - 5 อภินิหาร - ไฮเฟรนด์ - Celebrity Wanted ทางช่องทรูวิชันส์ - ไทยทาวน์ ทางช่องนิวทีวีลำดับสาแหรก</doc>
