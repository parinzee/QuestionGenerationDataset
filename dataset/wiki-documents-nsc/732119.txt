<doc id="732119" url="https://th.wikipedia.org/wiki?curid=732119" title="สโมสรฟุตบอลดาเกแนมแอนด์เรดบริดจ์">สโมสรฟุตบอลดาเกแนมแอนด์เรดบริดจ์ สโมสรฟุตบอลดาเกแนม แอนด์ เรดบริดจ์ คือสโมสรฟุตบอลอาชีพของอังกฤษ ตั้งอยู่ที่เขตดาเกแนม เมืองบาร์กกิง แอนด์ ดาเกแนม ทางตะวันออกของมณฑลเกรเทอร์ลอนดอน มีฉายาว่าเดอะ แดกเกอส์ โดยสโมสรก่อตั้งขึ้นในปี ค.ศ. 1992 จากการควบรวมกิจการของสโมสรฟุตบอลเรดบริดจ์ ฟอเรสต์ และ สโมสรฟุตบอลดาเกแนม ไว้ด้วยกัน โดยผลงานที่ดีที่สุดของสโมสรคือการจบฤดูกาลด้วยอันดับที่ 21 ในลีกวัน ฤดูกาล 2010–11 ปัจจุบันลงแข่งขันในระดับเนชันนัลลีกประวัติสโมสรยุคแรก ประวัติสโมสร. ยุคแรก. สโมสรฟุตบอลดาเกแนม แอนด์ เรดบริดจ์ เริ่มก่อตั้งขึ้นในปี ค.ศ.1992 จากการควบรวม สโมสรฟุตบอลเรดบริดจ์ ฟอเรสต์ ในระดับฟุตบอลคอนเฟเรนซ์ และ สโมสรฟุตบอลดาเกแนม ในระดับอิสธเมียน พรีเมียร์ลีก โดยทั้ง 2 สโมสรกำลังประสบปัญหาเรื่องผู้ชมในสนามที่ลดน้อยลง หลังจากมีการควบรวมกิจการสโมสร และก่อตั้งขึ้นใหม่ในชื่อ ดาเกแนม แอนด์ เรดบริดจ์ สโมสรได้เข้าร่วมแข่งขันในฟุตบอลคอนเฟเรนซ์ แทนที่สโมสรเรดบริดจ์ ฟอเรสต์ ที่ถูกยุบไป การแข่งขันอย่างเป็นทางการครั้งแรกของสโมสรเกิดขึ้นเมื่อวันที่ 22 สิงหาคม ค.ศ.1992 ในฟุตบอลคอนเฟเรนซ์ ฤดูกาล 1992–93 โดยดาเกแนม แอนด์ เรดบริดจ์ บุกไปเอาชนะสโมสรฟุตบอลเมอร์เธอร์ ทิดฟิล 0–2 ที่สนามเพนีดาร์เรน พาร์ก, เวลส์ โดยสโมสรวนเวียนอยู่ในฟุตบอลคอนเฟเรนซ์ และตกชั้นไปสู่อิสธเมียน พรีเมียร์ในปี ค.ศ.1996 หลังจากตกชั้นไปสู่อิสธเมียน พรีเมียร์ สโมสรเลื่อนชั้นกลับขึ้นมาในระดับฟุตบอลคอนเฟเรนซ์ได้อีกครั้ง ด้วยการคว้าแชมป์อิสธเมียน พรีเมียร์ ฤดูกาล 1999–2000 และกลายเป็นสโมสรที่แข็งแกร่งสโมสรหนึ่งในฟุตบอลคอนเฟเรนซ์ โดยจบฤดูกาลด้วยการคว้าอันดับ 3, รองแชมป์ และอันดับ 5 ใน 3 ฤดูกาลแรกที่กลับเข้ามา ฤดูกาล 2001–02 สโมสรใกล้เคียงกับการได้เลื่อนชั้นขึ้นไปสู่ฟุตบอลลีกอย่างยิ่ง เมื่อต้องขับเคี่ยวในการคว้าแชมป์กับ สโมสรฟุตบอลบอสตัน ยูไนเต็ด และจบฤดูกาลด้วยการทำคะแนนได้เท่ากัน ทำให้ต้องตัดสินแชมป์กันด้วยผลต่างประตูได้เสีย โดยสโมสรต้องพลาดหวังในการเลื่อนชั้น เมื่อมีผลต่างประตูได้เสียที่เป็นรอง โดยได้เพียงแค่ตำแหน่งรองแชมป์ และต้องเล่นอยู่ในฟุตบอลคอนเฟเรนซ์ต่อไป แม้จะยังคงต้องเล่นในลีกระดับล่าง แต่ดาเกแนม แอนด์ เรดบริดจ์ ยังคงทำผลงานได้ดีอย่างสม่ำเสมอ โดยฤดูกาล 2003–04 สามารถสร้างสถิติชนะขาดลอยมากที่สุดในการแข่งขันฟุตบอลคอนเฟเรนซ์ เมื่อเปิดสนามวิกตอเรีย โรด ถล่ม สโมสรฟุตบอลเฮเรฟอร์ด ยูไนเต็ด ที่เหลือผู้เล่น 10 คน ถึง 9–0 เมื่อวันที่ 27 กุมภาพันธ์ ค.ศ.2004เลื่อนชั้นสู่ฟุตบอลลีก เลื่อนชั้นสู่ฟุตบอลลีก. ในการแข่งขันฟุตบอลคอนเฟเรนซ์ ฤดูกาล 2006–07 สโมสรสามารถคว้าแชมป์ได้สำเร็จ โดยมีคะแนนทิ้งห่างอันดับสองอย่าง อ๊อกซฟอร์ด ยูไนเต็ด ถึง 14 คะแนน และได้เลื่อนชั้นสู่ฟุตบอลลีก ซึ่งเป็นลีกอาชีพได้เป็นครั้งแรก ดาเกแนม แอนด์ เร้ดบริดจ์ ลงแข่งขันฟุตบอลลีก เป็นนัดแรก เมื่อวันที่ 11 สิงหาคม ค.ศ.2007 ในลีกทู โดยบุกไปแพ้ต่อสโมสร สต๊อกพอร์ต เคาน์ตี 1–0 ที่สนามเอ็ดเจลีย์ พาร์ก และพบกับชัยชนะเป็นนัดแรกเมื่อวันที่ 1 กันยายน ค.ศ.2007 ในนัดที่ชนะ ลินคอล์น ซิตี ที่บ้านของตัวเอง 1–0 ก่อนจะหนีตกชั้นได้สำเร็จด้วยการจบฤดูกาลด้วยอันดับที่ 20 ฤดูกาล 2009–10 สโมสรประสบความสำเร็จด้วยการคว้าอันดับที่ 7 ในตารางคะแนน ทำให้ได้สิทธิในการแข่งขันเพลย์ออฟเพื่อเลื่อนชั้นขึ้นสู่ลีกวัน โดยในการแข่งขันเพลย์ออฟรอบชิงชนะเลิศ เมื่อวันที่ 30 พฤษภาคม ค.ศ.2010 ที่สนามกีฬาเวมบลีย์ สโมสรสามารถเอาชนะ ร็อทเธอร์แฮม ยูไนเต็ด ไปได้ 3–2 พร้อมกับเลื่อนชั้นขึ้นสู่ลีกวัน ได้อย่างเหนือความคาดหมายลีกวัน ลีกวัน. ฤดูกาล 2010–11 สโมสรฟุตบอลดาเกแนม แอนด์ เรดบริดจ์ ลงแข่งขันในฟุตบอลลีกวัน ซึ่งเป็นการแข่งขันในระดับที่สูงที่สุดนับตั้งแต่ก่อตั้งสโมสรเป็นต้นมา โดยการแข่งขันนัดแรกในระดับฟุตบอลลีกวัน เกิดขึ้นเมื่อวันที่ 7 สิงหาคม ค.ศ.2010 โดยดาเกแนม แอนด์ เรดบริดจ์แพ้ให้กับสโมสรเชฟฟิลด์ เวนส์เดย์ 2–0 ต่อมาสโมสรเก็บแต้มแรกได้ในนัดที่เสมอกับ ทรานเมียร์ โรเวอส์ 2–2 สำหรับชัยชนะนัดแรกในลีกวัน เกิดขึ้นในการแข่งขันกับสโมสรฟุตบอล เลย์ตัน โอเรียนท์ โดยดาเกแนมฯ เอาชนะไปได้ 2–0 ด้วยการเหมาทำคนเดียว 2 ประตู จาก โรแม็ง แว็งแซลอต กองกลางชาวฝรั่งเศส อย่างไรก็ตามตลอดทั้งฤดูกาล สโมสรต้องพบกับความพ่ายแพ้ถึง 23 นัด และจบฤดูกาลด้วยอันดับที่ 21 ต้องตกชั้นกลับไปเล่นในฟุตบอลลีกทูในที่สุดคดีการกำหนดผลการแข่งขัน คดีการกำหนดผลการแข่งขัน. ในปี ค.ศ.2013 หนังสือพิมพ์ในอังกฤษได้รายงานข่าวการสืบสวนคดีที่มีการกำหนดผลการแข่งขันในลีกอาชีพระดับล่างของอังกฤษ โดยหน่วยสืบสวนอาชญากรรมของสหราชอาณาจักร (National Crime Agency หรือ NCA) ได้ตามสืบสวนคดีกว่า 1 ปีจนนำไปสู่การจับกุม 3 นักฟุตบอล และกลุ่มนักธุรกิจ ก่อนจะมีคำพิพากษาให้จำคุกจำเลยในคดี โดย ไมเคิล บัวเต็ง ,ฮาคีม อเดลาคุน และ โมเสส ซไวบู 3 นักฟุตบอลของสโมสรฟุตบอลไวท์ ฮอว์ก ในลีกสมัครเล่นได้ถูกจับกุม ในข้อหาร่วมกันพยายามติดสินบนเพื่อกำหนดผลการแข่งขันระหว่างเอเอฟซี วิมเบิลดัน และดาเกแนม แอนด์ เร้ดบริดจ์ ในการแข่งขันฟุตบอลลีกทูเดือนพฤศจิกายน 2013ผู้เล่นชุดปัจจุบัน ผู้เล่นชุดปัจจุบัน.ผู้จัดการทีม</doc>
