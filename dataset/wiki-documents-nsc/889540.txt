<doc id="889540" url="https://th.wikipedia.org/wiki?curid=889540" title="เอ็มเอ็นแอลโฟร์ตีเอต">เอ็มเอ็นแอลโฟร์ตีเอต MNL48 (อ่านว่า เอ็มเอ็นแอลโฟร์ตีเอต) เป็นกลุ่มไอดอลหญิงจากประเทศฟิลิปปินส์ และเป็นวงน้องสาวต่างประเทศลำดับที่ 5 ของ AKB48 ซึ่งมีการประกาศการก่อตั้งวงอย่างเป็นทางการเมื่อวันที่ 26 มีนาคม ค.ศ. 2016 ที่คอนเสิร์ตของ AKB48 รวมไปถึงวงน้องสาวอีกสองวง ได้แก่ TPE48 ประเทศไต้หวัน และ BNK48 ประเทศไทย เริ่มเปิดออดิชันครั้งแรกผ่านทางแอปพลิเคชันในโทรศัพท์มือถือเมื่อวันที่ 3 ธันวาคม ค.ศ. 2016 ชื่อของวงตั้งชื่อตาม กรุงมะนิลา เมืองหลวงของประเทศฟิลิปปินส์ มีสีน้ำเงินเป็นสีประจำวงซึ่งเป็นสีจากธงชาติฟิลิปปินส์</doc>
