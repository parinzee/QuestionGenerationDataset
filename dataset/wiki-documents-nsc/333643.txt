<doc id="333643" url="https://th.wikipedia.org/wiki?curid=333643" title="ชวนนท์ อินทรโกมาลย์สุต">ชวนนท์ อินทรโกมาลย์สุต ชวนนท์ อินทรโกมาลย์สุต โฆษกพรรคประชาธิปัตย์ และอดีตเลขานุการรัฐมนตรีว่าการกระทรวงการต่างประเทศ (นายกษิต ภิรมย์) ผู้ดำเนินรายการโทรทัศน์ รายการสายล่อฟ้า หนึ่งในผู้ดำเนินรายการ 3 คน คือ นายศิริโชค โสภา, นายเทพไท เสนพงศ์ และนายชวนนท์ อินทรโกมาลย์สุต ทางสถานีโทรทัศน์บลูสกายแชนแนล อีกด้วย (ปัจจุบันได้เปลี่ยนสถานีเป็นฟ้าวันใหม่)ประวัติ ประวัติ. นายชวนนท์ อินทรโกมาลย์สุต เกิดเมื่อวันที่ 6 ตุลาคม พ.ศ. 2517 มีศักดิ์เป็นหลานปู่ของนายยศ อินทรโกมาลย์สุต อดีตรัฐมนตรีช่วยว่าการกระทรวงสหกรณ์ และรัฐมนตรีช่วยว่าการกระทรวงคมนาคม อดีต ส.ส.จังหวัดนครราชสีมา 4 สมัย และเป็นบุตรชายของนายมานะศักดิ์ อินทรโกมาลย์สุต อดีต ส.ส.กรุงเทพมหานครและนครราชสีมา โดยตระกูลอินทรโกมาลย์สุต มีถิ่นฐานเดิมอยู่ที่อำเภอสูงเนิน จังหวัดนครราชสีมา การศึกษาจากโรงเรียนสาธิตจุฬาลงกรณ์มหาวิทยาลัย และเตรียมอุดมศึกษา (รุ่นเดียวกับ ศุภกิจ ตังทัตสวัสดิ์), ปริญญาตรีด้านการบริหารธุรกิจ จากมหาวิทยาลัยมหิดล เมื่อปี พ.ศ. 2540 และปริญญาโท 3 ใบ จากวิทยาศาสตรมหาบัณฑิต จากจุฬาลงกรณ์มหาวิทยาลัย ในปี พ.ศ. 2542 ด้านเศรษฐศาสตร์มหาบัณฑิต และ วิทยาศาสตร์มหาบัณฑิต การจัดการสิ่งแวดล้อม จาก มหาวิทยาลัยเยล ปี พ.ศ. 2546 ชีวิตส่วนตัว มีชื่อเล่นว่า "อ๊อบ" สมรสแล้วกับ นางภาดาท์ วรกานนท์ (ชื่อเล่น: วัน) มีบุตรชาย 2 คน ชื่อ ด.ช.พลิศอินท์ อินทรโกมาลย์สุต และ ด.ช.กันต์ชยุตม์ อินทรโกมาลย์สุต โดยมีสโมสรฟุตบอลที่ชื่นชอบ คือ แมนเชสเตอร์ยูไนเต็ด และทีมชาติเยอรมนี มีกิจกรรมยามว่างที่ชื่นชอบ คือ ทำอาหารรับประทานกันเองในครอบครัว โดยสิ่งที่ชอบทำมากที่สุด คือ ไข่เจียวการทำงาน การทำงาน. นายชวนนท์ เข้ารับราชการประจำสำนักงานคณะกรรมการพัฒนาการเศรษฐกิจและสังคมแห่งชาติ จากนั้นได้เข้าสู่วงการการเมืองโดยการเป็นผู้สมัครรับเลือกตั้งของพรรคประชาธิปัตย์ในเขตจตุจักร กรุงเทพมหานคร ในการเลือกตั้งทั่วไป พ.ศ. 2548 แต่ไม่ได้รับการเลือกตั้ง ต่อมาในช่วงต้นปี พ.ศ. 2552 ภายหลังการจัดตั้งรัฐบาลโดยการนำของพรรคประชาธิปัตย์ นายชวนนท์ ได้เข้ามารับหน้าที่เลขานุการรัฐมนตรีว่าการกระทรวงการต่างประเทศ เมื่อวันที่ 13 มกราคม พ.ศ. 2552 และมีบทบาทสำคัญในการแถลงข่าวเกี่ยวกับความขัดแย้งไทย-กัมพูชา ต่อมาได้เป็นผู้สมัคร ส.ส. ระบบบัญชีรายชื่อของพรรคประชาธิปัตย์ ลำดับที่ 49 ในการเลือกตั้งทั่วไปในปี พ.ศ. 2554 แต่ไม่ได้รับเลือกตั้ง เนื่องจากพรรคฯ ได้ที่นั่ง ส.ส.บัญชีรายชื่อ จำนวน 44 คน แต่ในการประชุมใหญ่วิสามัญฯ ของพรรคประชาธิปัตย์ เมื่อวันที่ 6 สิงหาคม พ.ศ. 2554 นายชวนนท์ได้รับเลือกให้เป็นโฆษกพรรค โดย นายอภิสิทธิ์ เวชชาชีวะ เป็นผู้เสนอชื่อ ในปี พ.ศ. 2556 นายชวนนท์ได้รับคาดหมายว่าอาจจะได้ดำรงตำแหน่งรองผู้ว่าราชการกรุงเทพมหานคร หากหม่อมราชวงศ์สุขุมพันธุ์ บริพัตร ได้รับเลือกตั้งเป็นผู้ว่าราชการกรุงเทพมหานครอีกครั้ง แต่แล้วในที่สุด ในวันที่ 1 เมษายน ปีเดียวกัน ได้มีการประกาศลาออกอย่างเป็นทางการในรัฐสภาของ ดร.ผุสดี ตามไท ส.ส.ระบบบัญชีรายชื่อของพรรคประชาธิปัตย์ เพื่อไปเป็นรองผู้ว่าฯ ทำให้นายชวนนท์ซึ่งอยู่ลำดับถัดไป ได้รับเลื่อนขึ้นมาเป็น ส.ส.แทนเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)</doc>
