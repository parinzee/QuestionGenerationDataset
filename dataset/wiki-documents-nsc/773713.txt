<doc id="773713" url="https://th.wikipedia.org/wiki?curid=773713" title="ชีวิตเพื่อชาติ รักนี้เพื่อเธอ">ชีวิตเพื่อชาติ รักนี้เพื่อเธอ ชีวิตเพื่อชาติ รักนี้เพื่อเธอ (; ) เป็นละครโทรทัศน์สัญชาติเกาหลีใต้ในปี พ.ศ. 2559 ทางช่องเคบีเอส 2 นำแสดงโดยซง จุง-กี, ซง ฮเย-กโย, คิม จี-ว็อน และชิน กูโครงเรื่อง โครงเรื่อง. ยู ชี-จิน (ซง จุง-กี) เป็นร้อยเอกแห่งกำลังพิเศษ เขาจับโจรปล้นรถจักรยานยนต์กับจ่าสิบเอก ซอ แด-ย็อง (ชิน กู) โจรนั้นบาดเจ็บระหว่างการจับกุมและถูกส่งไปโรงพยาบาล แดยองรู้ว่าโทรศัพท์มือถือของเขาถูกโจรขโมยแล้วตามไปเอาโทรศัพท์มือถือของเขาที่โรงพยาบาล ในห้องฉุกเฉิน ชี-จินพบกับแพทย์หญิงคัง โม-ย็อน (ซง ฮเย-กโย) ครั้งแรก เขาตกหลุมรักเธอในทันที โม-ย็อนสันนิษฐานผิดว่าชี-จินมีส่วนในแก๊งอาชญากรของโจรด้วย เขาพิสูจน์แก่เธอว่าเขาเป็นทหารด้วยความช่วยเหลือของแพทย์ทหาร ยุน มย็อง-จู (คิม จี-ว็อน) ชี-จินกับโม-ย็อนเริ่มคบหากัน แต่เนื่องจากอาชีพของพวกเขา ความสัมพันธ์จึงไม่ราบรื่น ชี-จินรับคำสั่งให้นำทหารของเขาไปภารกิจรักษาสันติภาพในประเทศสมมุตินามว่าอูรุก ขณะเดียวกัน โม-ย็อนหัวเสียที่เธอไม่ได้เป็นศาสตราจารย์เนื่องจากภูมิหลังมีเส้นของผู้ร่วมงาน เมื่อชี-จินและโม-ย็อนพบกันอีก ทั้งสองคุยเกี่ยวกับมุมมองชีวิตของพวกตนและตระหนักว่าทั้งสองต่างกันเพียงไร ชี-จินเป็นทหารฆ่าคนเพื่อปกป้องชีวิต และโม-ย็อนเป็นแพทย์ พยายามช่วยเหลือทุกชีวิต ทั้งสองกล่าวลากัน แปดเดือนต่อมา โม-ย็อนปฏิเสธการจีบของประธานโรงพยาบาล ฮัน ซ็อก-ว็อน (แท อิน-โฮ) และผลทำให้เธอถูกมอบหมายให้นำทีมแพทย์ในอูรุก ที่นั่น ชี-จินและโม-ย็อนพบกันอีกครั้งการตอบรับ การตอบรับ. ชีวิตเพื่อชาติ รักนี้เพื่อเธอ ได้รับความนิยมอย่างมาก โดยในวันที่ 23 มีนาคม 2559 มีเรตติงสูงถึงร้อยละ 30.4 นับว่าเป็นเรื่องที่ได้รับเรตติงสูงสุดในรอบกว่า 4 ปี ที่มีเรตติงสูงเกินกว่าร้อยละ 30 และยังทำให้ละครโทรทัศน์ของสถานีอื่นที่ออกอากาศในช่วงเดียวกัน คือ Please Come Back Mister และ Goodbye Mr. Black เหลือเรตติงร้อยละ 3.5 กับ 3.6 ตามลำดับเรตติงในประเทศไทย ในประเทศไทย. ในประเทศไทย ชีวิตเพื่อชาติ รักนี้เพื่อเธอ ฉายเป็นครั้งแรกผ่านทางช่อง KBS World ที่สามารถรับชมได้ผ่านทางช่อง 232 และได้เป็นที่รู้จักกันอย่างแพร่หลาย เมื่อ พล.อ. ประยุทธ์ จันทร์โอชา นายกรัฐมนตรี ได้กล่าวถึงเป็นตอนหนึ่งในงานปาฐกถาพิเศษที่ทำเนียบรัฐบาล ว่าเป็นละครโทรทัศน์ที่ดี ปลุกจิตสำนึกให้คนรักชาติ และอยากให้ผู้จัดละครโทรทัศน์ของไทยสร้างละครโทรทัศน์ที่มีเนื้อหาเช่นนี้บ้าง ต่อมาทางสถานีโทรทัศน์สีกองทัพบกช่อง 7 ได้ซื้อลิขสิทธิ์และได้นำมาออกอากาศในวันที่ 7 พฤษภาคม พ.ศ. 2559 ในชื่อภาษาไทยว่า ชีวิตเพื่อชาติ รักนี้เพื่อเธอ โดยมีทีมนักพากย์หลักดังนี้ มนตรี เจนอักษร, นิรันดร์ บุญยรัตพันธุ์, ธนศักดิ์ อุ่นอ่อน, วันชัย เผ่าวิบูลย์, สามารถ เมฆะวิภาต, มนัญชย์ เจนอักษร, วชิรา เพิ่มสุริยา, นันทนา บุญ-หลง, วรรษพร วัฒนากุล และ เบญญาภา เพิ่มสุริยา</doc>
