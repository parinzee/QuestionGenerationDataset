<doc id="135254" url="https://th.wikipedia.org/wiki?curid=135254" title="หม่อมหลวงพันธุ์เทวนพ เทวกุล">หม่อมหลวงพันธุ์เทวนพ เทวกุล หม่อมหลวงพันธุ์เทวนพ เทวกุล หรือที่นิยมเรียกกันว่า หม่อมน้อย (แท้จริงแล้วต้องเรียกว่า คุณน้อย) เกิดเมื่อปี พ.ศ. 2496 เป็นผู้กำกับภาพยนตร์ ผู้กำกับละครโทรทัศน์ และละครเวทีที่มีผลงานโดดเด่นแปลกใหม่และมีเอกลักษณ์เฉพาะตัวคนหนึ่งของประเทศไทย ทั้งยังเป็นผู้เขียนบทและอาจารย์สอนวิชากำกับการแสดงและการแสดงในระดับสากล หม่อมหลวงพันธุ์เทวนพ เทวกุล เป็นบุตรของหม่อมราชวงศ์ชนาญวัต เทวกุล กับนางภักดี เทวกุล ณ อยุธยา (สกุลเดิม สมรรคะบุตร) โดยสืบเชื้อสายมาจากสมเด็จพระเจ้าบรมวงศ์เธอ กรมพระยาเทววงศ์วโรปการ และหม่อมใหญ่ เทวกุล ณ อยุธยา ทางหม่อมเจ้าสุธาสิโนทัย เทวกุล (พระอนุชาในหม่อมเจ้าอัปษรสมาน กิติยากร พระอัยกีใน สมเด็จพระนางเจ้าสิริกิติ์ พระบรมราชินีนาถ) ผู้เป็นท่านปู่ หม่อมหลวงพันธุ์เทวนพมีผลงานเรื่องแรกคือ เพลิงพิศวาส ของ สหมงคลฟิล์ม ที่ได้สร้างชื่อให้แก่ สินจัย เปล่งพานิช และในอีก 26 ปีต่อมา หม่อมหลวงพันธุ์เทวนพได้กลับมาร่วมงานกับสหมงคลฟิล์มอีกครั้งในการสร้างภาพยนตร์เรื่อง ชั่วฟ้าดินสลาย ผลงานกำกับภาพยนตร์ของหม่อมหลวงพันธุ์เทวนพได้รับรางวัลหลายเรื่อง เช่น เพลิงพิศวาส (2527), ช่างมันฉันไม่แคร์ (2529), ฉันผู้ชายนะยะ (2530), นางนวล (2530), เผื่อใจไว้ให้กันสักหน่อย (2532), ความรักไม่มีชื่อ (2533), มหัศจรรย์แห่งรัก (2538) และ อันดากับฟ้าใส (2540) ชีวิตส่วนตัว ยังเป็นโสดผลงานกำกับภาพยนตร์ผลงาน. กำกับภาพยนตร์. - เพลิงพิศวาส (2527) - ช่างมันฉันไม่แคร์ (2529) - ฉันผู้ชายนะยะ (2530) - นางนวล (2530) - เผื่อใจไว้ให้กันสักหน่อย (2532) - ความรักไม่มีชื่อ (2533) - มหัศจรรย์แห่งรัก (2538) - อันดากับฟ้าใส (2540) - ชั่วฟ้าดินสลาย (2553) - อุโมงค์ผาเมือง (2554) - จัน ดารา ปฐมบท (2555) - จัน ดารา ปัจฉิมบท (2556) - แผลเก่า (2557) - แม่เบี้ย (2558)ละครละคร. - เทพธิดาบาร์ 21 (มินิซีรีส์ 2533) - ช่างมันฉันไม่แคร์ (2536) - แผ่นดินของเรา (2539) - ซอยปรารถนา 2500 (2541) - ปีกทอง (2542) - ลูกทาส (2544) - คนเริงเมือง (2545) - ทะเลฤๅอิ่ม (2546) - สี่แผ่นดิน (2546) - ในฝัน (2549) - ศรีอโยธยา (2560)ละครเวทีละครเวที. - ALL MY SON (2517) - แสดงที่หอประชุม A.U.A - บัลเลต์พระราชนิพนธ์ “ความฝันอันสูงสุด” (2518) - แสดงที่โรงละครแห่งชาติ - The Lower Depths (2517, 2518) - แสดงที่โรงละครคณะอักษรศาสตร์ จุฬาฯ และโรงละครแห่งชาติ - IMPROMPTU (2520) - แสดงที่สถาบันวัฒนธรรมเยอรมัน - LES MALENTANDU (2524) - แสดงที่หอประชุมคณะมนุษยศาสตร์ มหาวิทยาลัยเชียงใหม่ - เทพธิดาบาร์ 21 (2529) - แสดงที่โรงละครมณเทียรทอง - ONE FLEW OVER THE CUCKOO’S NEST (2530) - แสดงที่โรงละครมณเทียรทอง - ผู้แพ้ผู้ชนะ (2532) - แสดงที่โรงละครมณเทียรทอง - พรายน้ำ (2533) - แสดงที่โรงละครมณเทียรทอง - ราโชมอน (2534) - แสดงที่โรงละครมณเทียรทอง - ปรัชญาชีวิต (2531-2533) - แสดงที่ตึกร้าง บ.แปลนอคิวเท็ก, เชียงใหม่ สปอร์ตคลับ, ม.ขอนแก่น - พระผู้เป็นดวงใจ ของโรงเรียนสวนจิตรลดา (2529) - แสดงที่หอประชุมศูนย์วัฒนธรรมแห่งชาติ - แฮมเล็ต เดอะ มิวสิเคิล (2538) - แสดงที่หอประชุมศูนย์วัฒนธรรมแห่งชาติ</doc>
