<doc id="129415" url="https://th.wikipedia.org/wiki?curid=129415" title="อำเภอปักธงชัย">อำเภอปักธงชัย ปักธงชัย เป็นอำเภอหนึ่งของจังหวัดนครราชสีมา อยู่ทางตอนใต้ของจังหวัดประวัติศาสตร์ ประวัติศาสตร์. สมัยโบราณ เดิมปักธงชัยเป็นเมืองโบราณตั้งแต่ขอมเรืองอำนาจ ทั้งนี้สันนิษฐานได้จากเขตอำเภอปักธงชัยมีซากปรักหักพังของปรางค์ หรือ เทวาลัยหลายแห่งที่เป็นศิลปกรรม และสถาปัตยกรรมที่ขอมนิยมสร้างตามเมืองต่างๆ ที่ตนปกครองอยู่ใหญ่บ้าง เล็กบ้างตามความสำคัญของแต่ละเมือง เช่น ปรางค์นาแค ปราสาทสระหิน ปรางค์บ้านปรางค์ ปรางค์กู่เกษม ในสมัยกรุงศรีอยุธยา จากหลักฐานที่ปรากฏตามแผนที่ยุทธศาสตร์สมัยกรุงศรีอยุธยาได้ปรากฏชื่อ เมืองปักว่าตั้งอยู่ใกล้เมืองนครราชสีมา ความสำคัญก็คือ เป็นเมืองหน้าด่านทางทิศใต้ของเมืองนครราชสีมา เพื่อเป็นกองระวังหน้าคอยสอดแนมข้าศึกและคอยปะทะขัดขวางหน่วงเหนี่ยวไม่ให้ข้าศึกยกทัพประชิดเมืองนครราชสีมาเร็วเกินไป เมืองปักในสมัยนี้จึงถูกตั้งและเรียกว่า “ด่านจะโปะ” เช่นเดียวกับ ด่านเกวียน ด่านจอหอ ด่านขุนทด เป็นต้น ในสมัยกรุงธนบุรี พ.ศ. 2321 ในรัชสมัยพระเจ้ากรุงธนบุรีโปรดฯให้สมเด็จเจ้าพระยามหากษัตริย์ศึก (รัชกาลที่ 1) ยกกองทัพไปปราบเมืองเวียงจันทน์และได้รับชัยชนะขากลับ จึงได้กวาดต้อนเชลยชายหญิงพร้อมกับเพี้ยอุปราช และ ให้ไปพักอาศัยอยู่ที่ด่านจะโปะครั้นชาวเมืองเวียงจันทน์ตั้งบ้านเรือนเป็นหลักฐานมั่นคงแล้ว เจ้าพระยานครราชสีมา (ปิ่น) จึงกราบบังคมทูลสมเด็จพระเจ้ากรุงธนบุรี ขอพระราชทานพระบรมราชานุญาตตั้งด่านจะโปะเป็นเมือง เรียกว่า “เมืองปัก” (ยังไม่มีคำว่าธงชัย) และได้กราบบังคมทูลขอให้เพี้ยอุปราชเป็นเจ้าเมืองปักคนแรก พระราชทานนามว่า “พระยาวงศาอรรคราช” (ซึ่งกล่าวกันว่าเป็นต้นตระกูลวรธงไชย ขณะนี้) เมืองปักในสมัยนี้เป็นเมืองชั้นตรีขึ้นตรงต่อเมืองนครราชสีมา เมื่อ พ.ศ. 2323 ในสมัยกรุงรัตนโกสินทร์ พ.ศ. 2369 เจ้าอนุวงศ์แห่งเมืองเวียงจันทน์ยกทัพมายึดเมืองนครราชสีมาและได้กวาดต้อนชาวเมืองไป แต่ถูกคุณหญิงโมและชาวเมืองนครราชสีมาต่อสู้กับทหารเวียงจันทน์จนได้รับชัยชนะและได้พระราชทานนามว่า “ ท้าวสุรนารี ” การกวาดต้อนเชลยคราวนั้น ทหารเจ้าอนุวงศ์แห่งเมืองเวียงจันทน์ ได้มากวาดต้อนชาวเมืองปักทั้งชาวไทยโคราช และ ชาวเวียงจันทน์ ซึ่งชาวเวียงจันทร์ได้อพยพมาพึ่งพระบรมโพธิสมภารตั้งแต่สมัยกรุงธนบุรี ต่างก็มีที่ทำมาหากินสุขสบายมาเป็นเวลา 47 ปี จึงพร้อมใจกันจับอาวุธต่อสู้ขับไล่ทหารของเจ้าอนุวงศ์พ่ายแพ้กลับไป (ปัจจุบันชาวเวียงจันทน์เป็นบรรพบุรุษ ของชาวตำบลตะคุทั้งตำบล ตำบลเมืองปักบางหมู่บ้าน ตำบลธงชัยเหนือบางหมู่บ้าน ตำบลบลสะแกราชบางหมู่บ้าน ตำบลตะขบบางหมู่บ้าน)- พ.ศ. 2451 พระบาทสมเด็จพระจุลจอมเกล้าเจ้าอยู่หัว ทรงปรับปรุงระเบียบราชการปกครองเป็นแบบเทศาภิบาล เมืองปักธงชัยจึงถูกยุบลงเป็นอำเภอปักธงชัย ขึ้นกับมณฑลนครราชสีมา โดยมีพระศรีพลรัตน์ (ยะฟะระ เกตุเลขา) ชาวไทยมุสลิม เป็นนายอำเภอปักธงไชยคนแรก - พ.ศ. 2451 ตั้งอำเภอ เรียกว่า อำเภอปักธงไชย - วันที่ 1 กุมภาพันธ์ 2482 ยุบกิ่งอำเภอสะแกราช โดยให้ตำบลสะแกราช และ ตำบลสำโรง ขึ้นกับอำเภอปักธงไชย (ในขณะนั้น) และ ตำบลครบุรี ไปขึ้นกับกิ่งอำเภอแซะ อำเภอกระโทก (โชคชัย) ปัจจุบันคือ อำเภอครบุรี - วันที่ 30 สิงหาคม 2499 จัดตั้งสุขาภิบาลเมืองปัก ในท้องที่บางส่วนของตำบลเมืองปัก - พ.ศ. 2508 เปลี่ยนชื่อจากอำเภอปักธงไชย เป็น อำเภอปักธงชัย เพื่อให้ถูกต้องตามราชบัณฑิตยสถาน - วันที่ 11 มิถุนายน 2518 ตั้งตำบลวังน้ำเขียว แยกออกจากตำบลสะแกราช - วันที่ 1 กันยายน 2521 ตั้งตำบลลำนางแก้ว แยกออกจากตำบลตะขบ - วันที่ 1 กรกฎาคม 2523 ตั้งตำบลวังหมี แยกออกจากตำบลตะขบ - วันที่ 1 เมษายน 2524 ตั้งตำบลระเริง แยกออกจากตำบลตะขบ - วันที่ 6 กันยายน 2528 ตั้งตำบลอุดมทรัพย์ แยกออกจากตำบลวังน้ำเขียว - วันที่ 1 สิงหาคม 2529 ตั้งตำบลภูหลวง แยกออกจากตำบลสะแกราช - วันที่ 6 กรกฎาคม 2530 ตั้งตำบลธงชัยเหนือ แยกออกจากตำบลเมืองปัก และ ตั้งตำบลสุขเกษม แยกออกจากตำบลตูม - วันที่ 10 สิงหาคม 2532 ตั้งตำบลเกษมทรัพย์ แยกออกจากตำบลสำโรง - วันที่ 1 เมษายน 2535 ยกพื้นที่ตำบลวังน้ำเขียว ตำบลวังหมี ตำบลอุดมทรัพย์ และตำบลระเริง แยกออกจากอำเภอปักธงชัย ไปตั้งเป็นกิ่งอำเภอวังน้ำเขียว ขึ้นกับอำเภอปักธงชัย - วันที่ 24 กันยายน 2536 จัดตั้งสุขาภิบาลตะขบ ในท้องที่บางส่วนของตำบลตะขบ และ บางส่วนของตำบลลำนางแก้ว - วันที่ 20 มกราคม 2537 เปลี่ยนแปลงเขตสุขาภิบาลเมืองปัก - วันที่ 7 กันยายน 2538 ตั้งตำบลบ่อปลาทอง แยกออกจากตำบลลำนางแก้ว - วันที่ 5 ธันวาคม 2539 ยกฐานะเป็นอำเภอวังน้ำเขียว - วันที่ 25 พฤษภาคม 2542 ยกฐานะจากสุขาภิบาลเมืองปัก และ สุขาภิบาลตะขบ เป็น เทศบาลตำบลเมืองปัก และ เทศบาลตำบลตะขบ - วันที่ 9 มีนาคม 2555 ยกฐานะเทศบาลตำบลเมืองปัก เป็นเทศบาลเมืองเมืองปักทำเนียบรายนามผู้ดำรงตำแหน่งนายอำเภอปักธงชัยทำเนียบรายนามผู้ดำรงตำแหน่งนายอำเภอปักธงชัย. - 1. พระศรีพลรัตน์ (ยะฟะระ เกตุเลขา) (พ.ศ. 2451-2460) - 2. พระชนูปกาลกิจ (ทัสน์ มาศรัตน์) (พ.ศ. 2461-2465) - 3. พระพลราษฎร์บำรุง (แสง อุเทนสุด) (พ.ศ. 2466-2468) - 4. หลวงนิวาส วัฒนกิจ (พ.ศ. 2469-2477) - 5. ขุนศรีนรารักษ์ (พ.ศ. 2478-2479) - 6. นายเคลื่อน จิตสำเริง (พ.ศ. 2479-2480) - 7. นายขำ ทูลศิริ (พ.ศ. 2480-2483) - 8. นายพล จุฑางกูล (พ.ศ. 2484-2486) - 9. นายโชติ เชื้อศรีแก้ว (พ.ศ. 2487-2489) - 10. นายชิน ราชพิตร (พ.ศ. 2490-2494) - 11. นายประธาน วุฒิประไพ (พ.ศ. 2495-2496) - 12. ร.ต.ต.คลี่ วัลลิภากร (พ.ศ. 2497-2499) - 13. นายสัญทัด บุญประคอง (พ.ศ. 2499-2501) - 14. ร.ต.ต.คลี่ วัลลิภากร (พ.ศ. 2501-2505) - 15. นายอนันต์ อนันตกูล (พ.ศ. 2505-2506) - 16. นายสงวน รักษ์สุจริต (พ.ศ. 2506-2507) - 17. นายจรวย ยิ่งสวัสดิ์ (พ.ศ. 2507-2511) - 18. นายสงวน ประพันธ์โรจน์ (พ.ศ. 2511-2514) - 19. นายไพทูรย์ สุนทรวิภาค (พ.ศ. 2514-2516) - 20. นายจำรัส พรรังสฤษฎ์ (พ.ศ. 2516-2519) - 21. นายบุญธรรม ใจรักพันธุ์ (พ.ศ. 2519-2520) - 22. นายประศาสน์ สุวรรณคำ (พ.ศ. 2520-2523) - 23. นายประยูร ห่อประทุม (พ.ศ. 2523-2527) - 24. นายไพบูลย์ จินดารัตน์ (พ.ศ. 2527-2529) - 25. นายปัญญารัตน์ ปานทอง (พ.ศ. 2529-2530) - 26. ร.ต.ประพันธ์ สุนทรมณี (พ.ศ. 2530-2533) - 27. นายเจริญ พรหมพนิต (พ.ศ. 2533-2535) - 28. นายเผด็จ โสมจะบก (พ.ศ. 2535-2536) - 29. นายเอกสิทธิ์ บุตรคล้าย (พ.ศ. 2536-2539) - 30. นายไชยยศ ปิติฤกษ์ (พ.ศ. 2539-2540) - 31. นายขวัญชัย วงศ์ปิ่นเพ็ชร์ (พ.ศ. 2540-2543) - 32. นายสุเมธ ศรีพงษ์ (พ.ศ. 2543-2545) - 33. นายนพดล ชินะจิตร (พ.ศ. 2545-2548) - 34. นายชัยยงค์ ฮมภิรมย์ (พ.ศ. 2548-2550) - 35. นายสุรพจน์ รัชชุศิริ (พ.ศ. 2550-2551) - 36. นายปิยะ ปรีดารมย์โรจน์ (พ.ศ. 2551-2553) - 37. นายสิทธิศักดิ์ พรประสิทธิ์สุข (พ.ศ. 2554-28 กันยายน 2555) - 38. นายสุรพันธ์ ศิลปะสุวรรณ (รักษาการแทน) (1 ตุลาคม พ.ศ. 2555- 2556) - 39. นายภูมิสิทธิ์ วังคีรี (พ.ศ. 2556-2558) - 40. นายนฤชา โฆษาศิวิไลซ์ (พ.ศ. 2558-2559) - 41. นายวิสูตร ชัชวาลวงศ์ (พ.ศ. 2559-ปัจจุบัน)ที่ตั้งและอาณาเขต ที่ตั้งและอาณาเขต. อำเภอปักธงชัยตั้งอยู่ทางทิศใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอสูงเนิน (ติดต่อกับตำบลหนองตะไก้ ตำบลมะเกลือเก่าและตำบลมะเกลือใหม่)และอำเภอเมืองนครราชสีมา (ติดต่อกับตำบลไชยมงคล ตำบลโคกกรวดและตำบลสุรนารี) - ทิศตะวันออก ติดต่อกับอำเภอโชคชัย (ติดต่อกับตำบลพลับพลาและตำบลท่าลาดขาว)และอำเภอครบุรี (ติดต่อกับตำบลครบุรีและตำบลครบุรีใต้) - ทิศใต้ ติดต่อกับอำเภอวังน้ำเขียว (ติดต่อกับตำบลวังน้ำเขียว ตำบลอุดมทรัพย์และตำบลวังหมี) - ทิศตะวันตก ติดต่อกับอำเภอปากช่อง (ติดต่อกับตำบลคลองม่วง) อำเภอวังน้ำเขียว (ติดต่อกับตำบลระเริง)และอำเภอสูงเนิน (ติดต่อกับตำบลมะเกลือใหม่และตำบลหนองตะไก้)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอปักธงชัยแบ่งพื้นที่การปกครองออกเป็น 16 ตำบล 215 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอปักธงชัยประกอบด้วยองค์กรปกครองส่วนท้องถิ่น 18 แห่ง ได้แก่- เทศบาลเมืองเมืองปัก ครอบคลุมพื้นที่บางส่วนของตำบลเมืองปักและบางส่วนของตำบลธงชัยเหนือ - เทศบาลตำบลตะขบ ครอบคลุมพื้นที่บางส่วนของตำบลตะขบ บางส่วนของตำบลลำนางแก้ว และบางส่วนของตำบลบ่อปลาทอง - เทศบาลตำบลลำนางแก้ว ครอบคลุมพื้นที่ตำบลลำนางแก้ว (เฉพาะนอกเขตเทศบาลตำบลตะขบ) - เทศบาลตำบลบ่อปลาทอง ครอบคลุมพื้นที่ตำบลบ่อปลาทอง (เฉพาะนอกเขตเทศบาลตำบลตะขบ) - เทศบาลตำบลนกออก ครอบคลุมพื้นที่ตำบลนกออกทั้งตำบล - เทศบาลตำบลปักธงชัย ครอบคลุมพื้นที่ตำบลเมืองปัก (เฉพาะนอกเขตเทศบาลเมืองเมืองปัก) - องค์การบริหารส่วนตำบลตะคุ ครอบคลุมพื้นที่ตำบลตะคุทั้งตำบล - องค์การบริหารส่วนตำบลโคกไทย ครอบคลุมพื้นที่ตำบลโคกไทยทั้งตำบล - องค์การบริหารส่วนตำบลสำโรง ครอบคลุมพื้นที่ตำบลสำโรงทั้งตำบล - องค์การบริหารส่วนตำบลตะขบ ครอบคลุมพื้นที่ตำบลตะขบ (เฉพาะนอกเขตเทศบาลตำบลตะขบ) - องค์การบริหารส่วนตำบลดอน ครอบคลุมพื้นที่ตำบลดอนทั้งตำบล - องค์การบริหารส่วนตำบลตูม ครอบคลุมพื้นที่ตำบลตูมทั้งตำบล - องค์การบริหารส่วนตำบลงิ้ว ครอบคลุมพื้นที่ตำบลงิ้วทั้งตำบล - องค์การบริหารส่วนตำบลสะแกราช ครอบคลุมพื้นที่ตำบลสะแกราชทั้งตำบล - องค์การบริหารส่วนตำบลภูหลวง ครอบคลุมพื้นที่ตำบลภูหลวงทั้งตำบล - องค์การบริหารส่วนตำบลธงชัยเหนือ ครอบคลุมพื้นที่ตำบลธงชัยเหนือ (เฉพาะนอกเขตเทศบาลเมืองเมืองปัก) - องค์การบริหารส่วนตำบลสุขเกษม ครอบคลุมพื้นที่ตำบลสุขเกษมทั้งตำบล - องค์การบริหารส่วนตำบลเกษมทรัพย์ ครอบคลุมพื้นที่ตำบลเกษมทรัพย์ทั้งตำบลสถานศึกษา สถานที่ราชการ ธนาคาร และการคมนาคมสถาบันอุดมศึกษาสถานศึกษา สถานที่ราชการ ธนาคาร และการคมนาคม. สถาบันอุดมศึกษา. - มหาวิทยาลัยมหามกุฏราชวิทยาลัย มหาปชาบดีเถรีวิทยาลัย ในพระสังฆราชูปถัมภ์ - วิทยาลัยพุทธศาสนานานาชาติ วิทยาเขตนครราชสีมาสถาบันการอาชีวศึกษาสถาบันการอาชีวศึกษา. - วิทยาลัยเทคนิคปักธงชัยโรงเรียนมัธยมศึกษาโรงเรียนมัธยมศึกษา. - โรงเรียนปักธงชัยประชานิรมิต - โรงเรียนสมเด็จพระธีรญาณมุนี - โรงเรียนสะแกราชธวัชศึกษา - โรงเรียนลำพระเพลิงพิทยาคมหน่วยงานราชการหน่วยงานราชการ. - ที่ว่าการอำเภอปักธงชัย - สถานีตำรวจภูธรปักธงชัย - สาธารณสุขอำเภอปักธงชัย - โรงพยาบาลปักธงชัย - สำนักงานประปาส่วนภูมิภาค สาขาปักธงชัย - การไฟฟ้าอำเภอปักธงชัย - สำนักงานขนส่งจังหวัดนครราชสีมา สาขาอำเภอปักธงชัย - หน่วยสัสดีอำเภอปักธงชัย - กิ่งกาชาดอำเภอปักธงชัย จังหวัดนครราชสีมา - สำนักงานที่ดินจังหวัดนครราชสีมา สาขาปักธงชัย - ด่านกักกันสัตว์จังหวัดนครราชสีมา สาขาปักธงชัย - ค่ายปักธงชัย (ค่ายทหารพราน กรมทหารพราน) - สำนักเกษตรอำเภอปักธงชัย - สำนักงานประถมศึกษาเขต 3 นครราชสีมาธนาคารธนาคาร. - ธนาคารกรุงไทย สาขาปักธงชัย - ธนาคารกรุงเทพ สาขาปักธงชัย - ธนาคารไทยพาณิชย์ สาขาปักธงชัย - ธนาคารทหารไทย สาขาปักธงชัย - ธนาคารกสิกรไทย สาขาปักธงชัย - ธนาคารออมสิน สาขาปักธงชัย - ธนาคารเพื่อการเกษตรและสหกรณ์การเกษตร สาขาปักธงชัยการคมนาคมการคมนาคม. - ทางหลวงแผ่นดินหมายเลข 304 ปากเกร็ด-นครราชสีมา(ถนนสืบศิริ) - ทางหลวงแผ่นดินหมายเลข 24 สีคิ้ว-เดชอุดม - ทางหลวงแผ่นดินหมายเลข 2238 ปักธงชัย-สุขัง - ทางหลวงแผ่นดินหมายเลข 2072 ปักธงชัย-ตะขบสถานที่ท่องเที่ยวสถานที่ท่องเที่ยว. - วัดหน้าพระธาตุ (วัดตะคุ) ตำบลตะคุ - วัดม่วงสระน้อย ตำบลนกออก - วัดปทุมคงคา (วัดนกออก) ตำบลนกออก - วัดพระเพลิง (วัดหงษ์) ตำบลนกออก - วัดป่านางเหริญ ตำบลเกษมทรัพย์ - ปราสาทบ้านปรางค์ ตำบลนกออก - ปราสาทสระหิน ตำบลตะคุ - ปราสาทนาแค ตำบลเมืองปัก - ปราสาทกู่เกษม ตำบลสะแกราช - พิพิธภัณฑ์วัดพรมราช ตำบลตูม - เขื่อนลำพระเพลิง ตำบลตะขบ - อ่างเก็บน้ำลำสำลาย ตำบลตะขบ - อ่างเก็บน้ำห้วยยาง ตำบลธงชัยเหนือ - วัดเขาตะกุดรัง ตำบลสะแกราช - จิมทอมสันฟาร์ม ตำบลตะขบบุคคลที่มีชื่อเสียงของอำเภอปักธงชัยบุคคลที่มีชื่อเสียงของอำเภอปักธงชัย. - สมเด็จพระธีรญาณมุนี (ธีร์ ปุณฺณโก) อดีตเจ้าอาวาสวัดจักรวรรดิราชาวาสวรมหาวิหาร กรุงเทพมหานคร - ดร.ชาติชาย นินนานนท์ ผลงานวิชาการยอดเยี่ยมกระทรวงสาธารณสุขประจำปี 2556 ผลงานวิชาการดีเด่นกระทรวงสาธารณสุขประจำปี 2556, 2557 - พลตรี ดร.วินัฐ อินทรสุวรรณ นตท.19 จปร.รุ่น 30 วทบ.ชุดที่ 51 ผู้อำนวยการ ส่วนการศึกษาฯ โรงเรียนนายร้อยพระจุลจอมเกล้า - อานนท์ สังข์สระน้อย นักกีฬาฟุตบอลทีมชาติไทย - ปิยะมาศ ค่อยจะโป๊ะ นักกีฬาวอลเลย์บอลทีมชาติไทย</doc>
