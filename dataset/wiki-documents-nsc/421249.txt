<doc id="421249" url="https://th.wikipedia.org/wiki?curid=421249" title="นวัธ เตาะเจริญสุข">นวัธ เตาะเจริญสุข นายนวัธ เตาะเจริญสุข (เกิด 16 ตุลาคม พ.ศ. 2510,ชื่อเดิม:ประสิทธิ์ เตาะเจริญสุข) สมาชิกสภาผู้แทนราษฎรขอนแก่น เขต 7 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. นวัธ เตาะเจริญสุข เกิดเมื่อวันที่ 16 ตุลาคม พ.ศ. 2510 เป็นบุตรของนายเง็กเท้ง และนางสำเนียง เตาะเจริญสุข มีพี่น้อง 9 คน สำเร็จการศึกษา BACHELOR OF SCIENCE IN COMMERCE (B.S.C.) REPUBLICAN COLLEGE ประเทศฟิลิปปินส์ สมรสและหย่ากับนางสรพิกา เตาะเจริญสุข อดีตผู้สมัครนายก องค์การบริหารส่วนจังหวัดขอนแก่น เมื่อปี พ.ศ. 2551 มีบุตร 2 คนงานการเมือง งานการเมือง. อดีตเป็นสมาชิกองค์การบริหารส่วนจังหวัดขอนแก่น เขตอำเภอหนองเรือ และรองนายกองค์การบริหารส่วนจังหวัดขอนแก่น ตามลำดับ พ.ศ. 2548 ลงสมัครรับเลือกตั้งสมาชิกสภาผู้แทนราษฎร สังกัดพรรคมหาชน พ่ายให้กับนายสมศักดิ์ คุณเงิน จากพรรคไทยรักไทย ต่อมาในการเลือกตั้งปี พ.ศ. 2550 ย้ายเข้ามาลงสมัครกับพรรคพลังประชาชน และได้คะแนนมาเป็นอันดับที่ 1 ของเขต (มี ส.ส. ได้ 3 คน พรรคพลังประชาชนยกทีม) ซึ่งทำให้นายสุวิทย์ คุณกิตติ จากพรรคเพื่อแผ่นดิน สอบตกยกทีม หลังจากนั้น พ.ศ. 2554 ลงสมัครและได้รับการเลือกตั้งในนามพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. นวัธ เตาะเจริญสุข ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดขอนแก่น สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดขอนแก่น สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
