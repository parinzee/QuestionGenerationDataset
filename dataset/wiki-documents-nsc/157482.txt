<doc id="157482" url="https://th.wikipedia.org/wiki?curid=157482" title="สาระแน (รายการโทรทัศน์)">สาระแน (รายการโทรทัศน์) สาระแน เป็นรายการวาไรอิตีผสมตลก ออกอากาศครั้งแรกเมื่อวันเสาร์ที่ 7 มีนาคม พ.ศ. 2541 ทางไทยทีวีสีช่อง 3 และเป็นรายการแรกของ บริษัท ลักษ์ 666 จำกัด เดิมมีผู้ดำเนินรายการทั้ง 3 คน คือ วิลลี่ แมคอินทอช นาคร ศิลาชัย และ เกียรติศักดิ์ อุดมนาค สัญลักษณ์ประจำรายการ สาระแน คือ ผีเสื้อ ซึ่งได้กลายมาเป็นสัญลักษณ์ประจำรายการและเป็นเอกลักษณ์เฉพาะในรายการนี้ และ ทาง ลักษ์ 666 มีสถานีโทรทัศน์ผ่านช่องสัญญาณดาวเทียมในนาม "สาระแน แชนแนล" ยุติการออกอากาศในวันที่ 31 มีนาคม 2557 และได้ออกอากาศใหม่อีกครั้ง ใน ไลน์ทีวี โดยเริ่มตั้งแต่วันที่ 14 กรกฎาคม 2559ประวัติ ประวัติ. รายการสาระแนออกอากาศครั้งแรกเมื่อวันที่ 7 มีนาคม พ.ศ. 2541 โดยเริ่มแรกเป็นการแกล้งดารารับเชิญในรายการและถูกปรับพัฒนารูปแบบรายการจนถึงปัจจุบันชื่อรายการ ชื่อรายการ. สำหรับชื่อรายการสาระแนจะถูกเปลี่ยนชื่อเพื่อเปลี่ยนแนวรูปแบบต่าง ๆ แต่ยังคงใช่ชื่อคำว่า สาระแน คงเดิมโดยใช้ชื่อดังต่อไปนี้1. สาระแนโชว์ (2541 - 2543) 2. สาระแน ริงไซค์ (2544) 3. สาระแนกลางแปลง (2545) - รูปแบบที่ 3 ของรายการโดยเปลื่ยนรูปแบบเนื้อหาใหม่โดยการนำภาพยนตร์, ละครและโฆษณามาล้อเลียนโดยช่วงหลักของรายการจะเป็นการล้อเลียนภาพยนตร์ที่กำลังฉายทางโรงภาพยนตร์ (ในขณะนั้น) โดยออกอากาศตอนเดียวจบ 4. เทวดาสาระแน (2546) - รูปแบบที่ 4 ของรายการโดยปรับเปลี่ยนรูปแบบเนื้อหาใหม่เป็นละครซิทคอมตอนเดียวจบโดยมีแขกรับเชิญมาร่วมแสดงในรายการ ส่วนพิธีกรทั้ง 3 รับบทเป็นเทวดา 5. สาระแนโชว์ เด๊ะ (2546 - 2547) - รูปแบบที่ 5 ของรายการโดยกลับเนื้อหากลับรูปแบบแรกแต่ได้เพิ่มช่วงจากสาระแนกลางแปลง (ล้อโฆษณาและ MV) 6. สาระแนจัง (2547 - 2548) - รูปแบบที่ 6 ของรายการโดยยังคงใช้องค์ประกอบเดิมแต่เพิ่มช่วงใหม่อีกหลายช่วงด้วยกันรวมถึงระยะเวลาออกอากาศเป็น 1 ชั่วโมง 7. สาระแนจังดึก (2549 - 2550) - รูปแบบที่ 7 ของรายการโดยเนื้อหาเดียวกันกับสาระแนจังแต่เปลี่ยนชื่อเพื่อความเหมาะสมของเวลา 8. สาระแน (2550 - 27 มีนาคม 2554), (4 กันยายน 2554 - 21 ตุลาคม 2555) 9. สาระแน แซ่บเว่อร์ (3 เมษายน 2554 - 28 สิงหาคม 2554) 10. ซูเปอร์ สาระแน (28 ตุลาคม 2555 - 19 มกราคม 2557) 11. สาระแน เซเว่นทีน (26 มกราคม 2557 - 25 มกราคม 2558) 12. สาระแน Mangster (1 กุมภาพันธ์ 2558 - 29 มีนาคม 2558) 13. สาระแน CLASSIC (14 กรกฎาคม 2559-ปัจจุบัน) รูปแบบที่ 13 ของรายการโดยเป็นการนำเอาเทปเก่าในรอบ 20 ปี มาประมวลภาพใหม่อีกครั้ง 14. สาระแน on LINE TV (16 กรกฎาคม 2559-ปัจจุบัน) รูปแบบที่ 14 ของรายการโดยได้ออกอากาศทางไลน์ทีวี รายการสาระแนออกอากาศไปแล้ว 4 ช่องด้วยกัน ครั้งแรกฉายทางสถานีวิทยุโทรทัศน์ไทยทีวีสีช่อง 3 ต่อมาในปี 2547 จนถึงปี 2550 ได้ออกอากาศทางสถานีโทรทัศน์ไอทีวี ต่อมาในปี 2551 ก็ได้มาออกอากาศทางสถานีวิทยุโทรทัศน์กองทัพบก จนถึงต้นปี 2557 โดยชื่อรายการที่ใช้คือ "สาระแน" (แต่ในผังรายการของทางสถานีระบุว่า "สาระแนโชว์" เหมือนกับครั้งแรกที่เริ่มจัด แต่กระนั้นคนทั่วไปก็ยังเรียกชื่อรายการนี้ว่า "สาระแน") ต่อมาในปี 2557 สาระแนได้มีการย้ายมาออกอากาศอีกช่องหนึ่งคือช่องเวิร์คพอยท์ ครีเอทีฟ ทีวี (เวิร์คพอยท์ทีวี) โดยเวิร์คพอยท์ เอ็นเทอร์เทนเมนท์ ซึ่งออกอากาศตั้งแต่เดือนเมษายน 2557 จนถึง 29 มีนาคม 2558 และได้นำมากลับออกอากาศอีกครั้งทาง ไลน์ทีวี ในชื่อ สาระแน on LINE TVระยะเวลาในการออกอากาศช่วงต่าง ๆ ของรายการ ในอดีตและปัจจุบันช่วงต่าง ๆ ของรายการ ในอดีตและปัจจุบัน. - สาระแน...เสนอหน้า - สาระแน๊...สาระแน - สาระแน...ซึ่ง ๆ หน้า - สาระแน...แด่เธอ - สาระแน...พุทธศักราช - ไม่รักไม่ Candid - ล้อโฆษณา - แปลง Fun - สาระแนเมนูเด็ดภาพยนตร์ ภาพยนตร์. สำหรับภาพยนตร์ชุดสาระแน สร้างโดย ลักษ์ฟิล์ม ร่วมมือกับ สหมงคลฟิล์ม (เฉพาะ สาระแน โอเซกไก ที่ร่วมสร้างโดย เอ็ม เทอร์ตี้ไนน์) โดยใช้ชื่อคำว่า สาระแน นำหน้าในแต่ละเรื่อง ได้แก่ สาระแน ห้าวเป้ง!! (2552), สาระแนสิบล้อ (2553), สาระแนเห็นผี (2553), สาระแน โอเซกไก (2555) และ สาระแน เลิฟยูววว (2560) มีนักแสดงดังต่อไปนี้</doc>
