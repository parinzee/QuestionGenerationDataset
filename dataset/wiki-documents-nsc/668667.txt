<doc id="668667" url="https://th.wikipedia.org/wiki?curid=668667" title="ขันเงิน เนื้อนวล">ขันเงิน เนื้อนวล ขันเงิน เนื้อนวล หรือ ขันเงิน ไทยเทเนียม เกิดเมื่อวันเสาร์ที่ 4 กันยายน พ.ศ. 2519 เป็นแร็ปเปอร์ พิธีกร นักธุรกิจชาวไทย เป็นชาวกรุงเทพฯ โดยกำเนิด หลังจากศึกษาอยู่ที่ประเทศไทยระยะหนึ่ง ก็ได้ย้ายไปเรียนต่อชั้นมัธยมปลายที่ไฮสคูลในซานฟรานซิสโก สหรัฐอเมริกา จนในปี พ.ศ. 2538 ได้ทำงานเพลงออกอัลบั้มในนาม ขันที กับสังกัดแกรมมี่ หลังจากนั้นได้เดินทางไปยังนิวยอร์ก สหรัฐอเมริกา โดยเช่าห้องพักราคาถูก ๆ และได้อยู่ร่วมกับ เดย์ และเวย์ ที่ต่อมาได้รวมตัวกันเป็นวงไทยเทเนี่ยม ทั้ง 3 คน ได้ช่วยกันฟันฝ่าความยากลำบากต่าง ๆ ในการหาเงินมาเลี้ยงชีพ ไปพร้อม ๆ กับที่ขันเงินได้ซึมซับพัฒนาทักษะด้านดนตรีมาเรื่อย ๆ จนขันเงินได้รับความไว้วางใจจากศิลปินต่าง ๆ ให้แต่งเนื้อร้องและทำนองเพลง แลกกับเงินค่าจ้าง จึงได้รวบรวมเงินมาเช่าห้องพักแห่งใหม่ และสร้างสตูดิโอ จนรวมตัวกันเป็นไทยเทเนี่ยม ในปี พ.ศ. 2557 ขันเงินเป็นผู้บริหารสายการบินเอเชียนแอร์ ที่ให้บริการเที่ยวบินแบบชาร์เตอร์ไฟลท์ และในปีเดียวกันนี้ขันเงิน เนื้อนวลยังได้ออกมาเปิดเผยว่าตนเองคบหาดูใจกับนักแสดงชาวไทย ศรีริต้า เจนเซ่น เมื่อปี พ.ศ. 2557 ปัจจุบันทั้งคู่ได้เลิกรากันไป นอกจากนั้นขันเงินมีผลงานในโปรเจกต์พิเศษ ที่ร่วมกันเพื่อนชาวออสเตรเลีย คีซี (Keezy) มาทำเพลงแนว EDM (Electronic Dance Music) ในนาม แบงแบงแบง (BangBangBang) ภายใต้สังกัด มิวส์ เอ็นเตอร์เทนเม้นท์ กรุ๊ป (Muse Entertainment Group หรือ MEG) โดยรับหน้าที่เป็นดีเจ หลังจากวางมือไปถึง 18 ปีผลงานร่วมกับวงไทยเทเนียมผลงาน. ร่วมกับวงไทยเทเนียม. - AA (พ.ศ. 2543) - Thai Riders (พ.ศ. 2545) - OST. P77 (พ.ศ. 2546) - R.A.S. (Resisting Against da System) (พ.ศ. 2547) - Thailand's Most Wanted (พ.ศ. 2548) - EP. Thaitanium Limited Edition (พ.ศ. 2551) - Still Resisting (พ.ศ. 2553)</doc>
