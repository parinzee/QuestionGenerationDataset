<doc id="391816" url="https://th.wikipedia.org/wiki?curid=391816" title="โรงเรียนมัธยมวัดนายโรง">โรงเรียนมัธยมวัดนายโรง โรงเรียนมัธยมวัดนายโรง เป็นโรงเรียนรัฐบาลประเภทโรงเรียนมัธยมศึกษาขนาดกลาง ในสังกัดสำนักงานเขตพื้นที่การศึกษามัธยมศึกษา เขต 1 (กรุงเทพมหานคร) (สังกัดเดิมคือสำนักงานเขตพื้นที่การศึกษากรุงเทพมหานคร เขต 3) สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่บริเวณถนนบรมราชชนนี แขวงอรุณอัมรินทร์ เขตบางกอกน้อย กรุงเทพมหานคร เปิดสอนในระดับชั้นมัธยมศึกษาตอนต้นและตอนปลายแบบสหศึกษาประวัติ ประวัติ. โรงเรียนมัธยมวัดนายโรง ชื่อเดิมคือ โรงเรียนวัดนายโรง ตั้งตามชื่อของวัดนายโรง ซึ่งเป็นวัดราษฎร์ ตั้งอยู่ริมคลองบางกอกน้อย แขวงบางขุนนนท์ เขตบางกอกน้อย กรุงเทพมหานคร วัดนี้เดิมเรียกว่า วัดเจ้ากรับ หรือ วัดเจ้ากรับละคร เพราะนายกรับเป็นเจ้าของโรงละครนอกและแสดงเป็นตัวเองของเรื่องคือเป็นเจ้า นายกรับได้ยกบ้านและที่ดินถวายให้สร้างวัดในราว พ.ศ. 2503 และต่อมารัชกาลที่ 4 ได้ทรงเปลี่ยนชื่อวัดเป็นวัด สัมมัชผล แต่ประชาชนไม่นิยมจึงเรียกติดปากกันว่าวัดนายโรง โรงเรียนมัธยมวัดนายโรง ก่อตั้งเมื่อวันที่ 13 กุมภาพันธ์ พ.ศ. 2498 ตั้งอยู่ที่ถนนบรมราชชนนี แขวงอรุณอมรินทร์ เขตบางกอกน้อย กรุงเทพมหานคร 10700 บนที่ดินของวัดสองวัดคือ วัดนายโรงและวัดบางบำหรุ โดยได้รับการมอบที่ดินจากพระอธิการแนบ เจ้าอาวาสวัดนายโรง และพระครูรัตนโสภณ เจ้าอาวาสวัดบางบำหรุได้มอบที่ดินอีก 119 ตารางวา รวมจำนวน 5 ไร่ 1 งาน 21 ตารางวา และเปิดการเรียนการสอนครั้งแรกในระดับชั้นมัธยมศึกษาตอนต้นเมื่อวันที่ 17 พฤษภาคม พ.ศ. 2498 อาศัยอาคารการเปรียญวัดนายโรงเป็นที่เรียน มีนักเรียนชั้นมัธยมศึกษาปีที่ 1 จำนวน 2 ห้อง นักเรียน 77 คน ครูจำนวน 3 คน มีนายธำรง โกมลบุตร เป็นครูใหญ่คนแรก และเปิดการเรียนการสอนในระดับชั้นมัธยมศึกษาตอนปลายในปี [[พ.ศ. 2521] วันที่ [[6 กันยายน]] [[พ.ศ. 2539]] โรงเรียนวัดนายโรงได้ขออนุมัติเปลี่ยนชื่อเป็น โรงเรียนมัธยมวัดนายโรง ปีการศึกษา 2545 ได้รับอนุมัติจากกระทรวงศึกษาธิการ ให้จัดการเรียนการสอนแบบสองภาษา (Bilingual) ได้เปิดสอนหลักสูตรภาษาอังกฤษ (English Program)ทำเนียบผู้บริหารโรงเรียนสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน ตราชฎา - คติพจน์ เลิศด้วยคุณธรรม ล้ำด้วยวิชา กล้าในทางที่ถูก ลูกนายโรง - คำขวัญ ศิษย์และครูรู้หน้าที่ เป็นศักดิ์ศรีของนายโรง - ปรัชญา ปญญ โลกสมิ ปชโชโต "ปัญญาเป็นแสงสว่างส่องโลก" - สีประจำโรงเรียน- [[สีฟ้า]] หมายถึง ความสงบเยือกเย็น - [[สีเหลือง]] หมายถึง คุณธรรม - [[สีเขียว]] หมายถึง ความเจริญงอกงาม - ต้นไม้ประจำโรงเรียน ต้น[[เฟื่องฟ้า]]ระบบการเรียนการสอน ระบบการเรียนการสอน. โรงเรียนมัธยมวัดนายโรงมีการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ (English Program) โดยใช้ภาษาอังกฤษเป็นสื่อในวิชาต่างๆยกเว้นวิชาภาษาไทย ตามหลักสูตรการศึกษาขั้นพื้นฐาน พุทธศักราช 2544 รวมถึงกิจกรรมและเทคโนโลยีที่ใช้ในการสอน และสอนโดยครูชาวต่างประเทศและครูไทยที่มีความสามารถในด้านภาษาอังกฤษเกียรติประวัติเกียรติประวัติ. - ได้รับรางวัลพระราชทานของกรมสามัญศึกษาในปี [[พ.ศ. 2524]], [[พ.ศ. 2534|2534]] และ [[พ.ศ. 2544]] - เข้าร่วมโครงการมาตรฐานสากล (The International Scool Project :ISSP) - เป็นหนึ่งในโรงเรียนที่มีอัตราการแข่งขันสูงในเขต[[กรุงเทพมหานคร]]ศิษย์เก่าที่มีชื่อเสียงศิษย์เก่าที่มีชื่อเสียง. - [[เลโอ โซสเซย์]] นักร้อง นักแสดง - แม็กซ์ [[ณัฐวุฒิ เจนมานะ]] นักร้อง นักดนตรี</doc>
