<doc id="644226" url="https://th.wikipedia.org/wiki?curid=644226" title="กะพ้อเขาจันทร์">กะพ้อเขาจันทร์ กะพ้อเขาจันทร์ เป็นปาล์มในสกุลกะพ้อ เป็นต้นเดี่ยวหรือแตกกอ ใบรูปฝ่ามือ โดยแฉกตรงกลางมีขนาดใหญ่ที่สุด เว้าลึกถึงกลางใบ แฉกกลางมีขน ขอบก้านใบมีหนามแหลม ดอกช่อ ออกตามซอกใบ ดอกย่อยขนาดเล็กจำนวนมาก ผลรูปกลมรีแก่เป็นสีแดง เป็นพืชถิ่นเดียวในประเทศไทย กระจายพันธุ์ในภาคตะวันออก พบครั้งแรกโดยนายพูนศักดิ์ วัชรากร ใช้เป็นไม้ประดับ ชื่อสปีชีส์ตั้งเป็นเกียรติแก่ผู้ค้นพบ</doc>
