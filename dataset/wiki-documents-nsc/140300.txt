<doc id="140300" url="https://th.wikipedia.org/wiki?curid=140300" title="ธงชาติโอมาน">ธงชาติโอมาน ธงชาติรัฐสุลต่านโอมาน () เป็นธงสีเหลี่ยมผืนผ้าพื้นสีขาว-เขียว-แดง แบ่งเป็นแถบแนวนอนความกว้างเท่ากัน ที่ด้านคันธงมีแถบสีแดงในแนวตั้ง ภายในส่วนบนของแถบดังกล่าวนั้นมีตราแผ่นดินของโอมานสีขาวความหมาย ความหมาย. ความหมายของสัญลักษณ์ในธงชาติคือ- สีขาวหมายถึงความสงบและความวัฒนาถาวร โดยมีความหมายในอีกนัยหนึ่งว่า เป็นสีที่เกี่ยวข้องกับอิหม่ามแต่เดิม ผู้นำทางศาสนาของชาวโอมาน นอกจากนี้สีขาวยังแทนสันติภาพอีกด้วย - สีเขียวหมายถึงศาสนาอิสลามและจาเบลอัคดาห์ หรือทิวเขาเขียวทางตอนเหนือของประเทศ - สีแดงหมายถึงการต่อสู้เพื่อขับไล่ผู้รุกรานต่างด้าว ซึ่งสีแดงนี้ เดิมเคยใช้เป็นสีธงชาติโอมานในสมัยรัฐสุลต่านมัสกัตและโอมาน - ส่วนตราแผ่นดินบนคันธง หมายถึง ตราประจำราชวงศ์บูไซดีที่ปกครองประเทศธงกองทัพ ธงกองทัพ. ธงราชการของกองทัพโอมาน ได้รับอิทธิพลแบบธงทหารมาจากสหราชอาณาจักรซึ่งเป็นผู้ให้การอารักขารัฐสุลต่านมัสกัต ดังนี้- ธงกองทัพบก ธงพื้นสีแดง กว้าง 2 ส่วน ยาว 3 ส่วน ที่มุมบนด้านคันธงมีภาพธงชาติ ตอนล่างทางชายธงมีตราราชการของกองทัพบก. - ธงกองทัพอากาศ ธงพื้นสีฟ้า กว้าง 2 ส่วน ยาว 3 ส่วน ที่มุมบนด้านคันธงมีภาพธงชาติ ตอนล่างทางชายธงมีตราเป้าหน้าวัวของกองทัพอากาศโอมาน. - ธงราชนาวีโอมาน ธงพื้นสีน้ำเงิน กว้าง 2 ส่วน ยาว 3 ส่วน ที่มุมบนด้านคันธงมีภาพธงชาติ ตอนล่างทางชายธงมีตราราชการของกองทัพเรือ. - ธงตำรวจโอมาน ธงพื้นสีน้ำเงิน กว้าง 2 ส่วน ยาว 3 ส่วน ที่ด้านคันธง มีแถบตามขวางสีเขียว-แดง-ขาว กลางธงมีตราราชการของตำรวจภาพธง</doc>
