<doc id="190715" url="https://th.wikipedia.org/wiki?curid=190715" title="พัพพาร์ ขาลสา">พัพพาร์ ขาลสา พัพพาร์ ขาลสา (Babbar Khalsa International; ภาษาปัญจาบ: ਬੱਬਰ ਖ਼ਾਲਸਾ, babbar ḵẖālsā) เป็นองค์กรทางทหารที่เก่าที่สุดในบรรดาองค์กรของผู้นับถือศาสนาสิกข์ เพื่อเรียกร้องการจัดตั้งรัฐสิกข์อิสระในชื่อขาลิสถาน (ดินแดนแห่งความบริสุทธิ์) ซึ่งรวมรัฐปัญจาบและบริเวณที่มีผู้พูดภาษาปัญจาบในรัฐหรยณะ หิมาจัลประเทศ และราชสถาน กลุ่มนี้มีกิจกรรมมากในช่วง พ.ศ. 2513 – 2532 ผู้สนับสนุนส่วนใหญ่เป็นชาวสิกข์ในอังกฤษและแคนาดา กลุ่มนี้จัดเป็นกลุ่มก่อการร้ายโดยอังกฤษ ,สหภาพยุโรป, แคนาดา อินเดีย และสหรัฐจุดกำเนิด จุดกำเนิด. กลุ่มนี้เริ่มต้นจากขบวนการพัพพาร์ อกาลีเมื่อ พ.ศ. 2463 เพื่อต่อต้านอังกฤษ การต่อต้านในยุคใหม่ของพัพพาร์ ขาลสาคาดว่ามาจากการต่อสู้ระหว่างนิรัณการีและอขัณฑ์ กิรตานี ชาถะที่ไวสาขิเมื่อ พ.ศ. 2521 ซึ่งทำให้ชาวสิกข์ 13 คน และนิรัณการี 3 คนตาย นิรัณการีเป็นกลุ่มที่เคยนับถือศาสนาสิกข์มาก่อนแต่ถูกตัดออกไปเพราะสอนศาสนาผิดไปจากหลักการของศาสนาสิกข์ส่วนใหญ่ ต่อมา 24 เมษายน พ.ศ. 2523 คุรพาฉัน สิงห์ บิดาของกลุ่มนิรัณการีถูกฆ่าและเชื่อว่าเป็นฝีมือของพัพพาร์ ขาลสา สุขเทพ สิงห์ พัพพาร์และตัลวินเดอร์ สิงห์ ปาร์มา เป็นสมาชิกที่สำคัญของขบวนการ ตัลวินเดอร์เป็นผู้ก่อตั้งกลุ่มนี้ขึ้นเมื่อ พ.ศ. 2524 สุขเทพเป็นผู้ดูแลสมาชิกในอินเดีย ต่อมาตัลวินเดอร์แยกออกไปตั้งกลุ่มใหม่ของตนเองเรียก พัพพาร์ ขาลสา ปาร์มาการแยกตัว การแยกตัว. ความอ่อนแอของพัพพาร์ ขาลสาเกิดจากการตายของสุขเทพเมื่อ 9 สิงหาคม พ.ศ. 2535 และตัลวินเทอร์ เมื่อ 15 ตุลาคม พ.ศ. 2535 เชื่อว่าตัลวินเทอร์ถูกสังหารโดยตำรวจอินเดียและเครือข่ายความร่วมมือทางวิทยุกระจายเสียงของแคนาดาเหตุการณ์ปัจจุบัน เหตุการณ์ปัจจุบัน. พัพพาร์ ขาลสาเป็นองค์กรทียังมีกิจกรรมอยู่แม้จะไม่มากเท่ายุคแรกๆ ประเทศที่กลุ่มพัพพาร์ ขาลสาดำเนินกิจกรรมอยู่ได้แก่ สหรัฐ แคนาดา อังกฤษ เยอรมัน ฝรั่งเศส เบลเยียม นอร์เวย์ สวิตเซอร์แลนด์และปากีสถาน กลุ่มปาร์มามีกิจกรรมอยู่ในอังกฤษ เยอรมัน เบลเยียม และสวิตเซอร์แลนด์ ผู้นำคนปัจจุบันคือ วธวะ สิงห์ พัพพาร์ กลุ่มพัพพาร์ ขาลสากล่าวอ้างว่ามีส่วนเกี่ยวข้องในการลอบสังหารรัฐมนตรีปัญจาบเมื่อ 31 สิงหาคม พ.ศ. 2538 เมื่อ 31 พฤษภาคม พ.ศ. 2548 สมาชิกกลุ่มพัพพาร์ ขาลสาสองคนคือพัลวินเทอร์ สิงห์ และชคนัถ ยทัพ ถูกจับพร้อมกับข้อหาลอบวางระเบิดโรงภาพยนตร์ ในกรุงนิวเดลลีเมื่อ 22 พฤษภาคม พ.ศ. 2548 ต่อมาในวันที่ 1 มิถุนายน พ.ศ. 2538 ตำรวจในเดลลียึดอาวุธและดินระเบิดได้ในบ้านของชัชปัล สิงห์ รวมทั้งเครื่องแบบตำรวจปัญจาบและใบขับขี่หลายใบ อีกสัปดาห์ต่อมา ตำรวจในเดลลีจับกุมหัวหน้าของพัพพาร์ ขาลสาในอินเดียคือ ชัคตาร์ สิงห์ หวระ โดยหวระนี้เพิ่งหลบหนีออกจากคุกของอินเดียเมื่อหนึ่งปีก่อนหน้านี้ และคาดว่าเขามีส่วนเกี่ยวข้องในการลอบสังหารรัฐมนตรีปัญจาบเมื่อ พ.ศ. 2538 ด้วย ตำรวจอินเดียจับกุมสมาชิกของพัพพาร์ ขาลสาได้อีก 3 คนเมื่อ 21 มีนาคม พ.ศ. 2549 นอกจากนั้นยังจับตัว หาร์ปัล สิงห์ ชีซีมา ที่มีความเกี่ยวข้องกับองค์กรศาสนาสิกข์โดยเฉพาะพัพพาร์ ขาลสา</doc>
