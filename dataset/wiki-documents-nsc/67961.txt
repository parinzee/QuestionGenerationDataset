<doc id="67961" url="https://th.wikipedia.org/wiki?curid=67961" title="พระเจ้าเซจงมหาราช">พระเจ้าเซจงมหาราช พระเจ้าเซจงมหาราช ( , พ.ศ. 1940 ถึง พ.ศ. 1993) เป็นพระมหากษัตริย์เกาหลีรัชกาลที่ 4 แห่งราชวงศ์โชซ็อน ครองราชย์ระหว่าง พ.ศ. 1961 ถึง พ.ศ. 1993 ทรงเป็นที่รู้จักในการที่ทรงประดิษฐ์อักษรเกาหลีฮันกึล และทรงเป็นหนึ่งในสองกษัตริย์เกาหลีที่ได้รับสมัญญาว่าเป็นมหาราช (อีกพระองค์คือพระเจ้ากวางแกโตมหาราช แห่งราชวงศ์โกคูรยอ)พระราชประวัติ พระราชประวัติ. ลี โท (이도; 李裪) เป็นพระราชโอรสพระองค์ที่สามของพระเจ้าแทจงกับพระนางว็อนกย็อง เมื่อพระชนมายุ 16 พรรษาได้รับสถาปนาเป็นเจ้าชายชุงนยอง (충녕대군; 忠寧大君) และทรงอภิเษกกับพระชายาชิม ซึ่งภายหลังได้รับสถาปนาเป็นพระนางโซฮ็อน พระเชษฐาทั้งสองของพระองค์คือเจ้าชายยังนยอง และเจ้าชายฮโยรยองเห็นถึงความสามารถของเจ้าชายชุงนยองแต่ยังเยาว์ จึงคิดจะยกบัลลังก์ให้โดยการประพฤติตนเหลวแหลกในราชสำนัก ทำให้เจ้าชายทั้งสองถูกขับออกจากวัง เมื่อพระเจ้าแทจงสละบัลลังก์ใน พ.ศ. 1961 ก็ได้ให้เจ้าชายชุงนยองครองราชย์เป็นพระเจ้าเซจงฮันกึล ฮันกึล. ราชกิจอย่างแรกของพระเจ้าเซจงคือการก่อตั้งชิบฮย็อนจอน สำนักปราชญ์ขงจื้อที่เป็นแหล่งรวมผู้มีความรู้เกี่ยวกับปรัชญาขงจื้อของประเทศ และยังเป็นแหล่งการศึกษาของนักปราชญ์ขงจื้อที่สำคัญอีกหลายท่านในอนาคต ตลอดประวัติศาสตร์อันยาวนานชาวเกาหลีไม่มีอักษรเป็นของตนเองแต่ใช้อักษรจีนที่รับมา เรียกว่าฮันจา ซึ่งอักษรจีนเป็นอักษรที่สลับซับซ้อนในการเขียน การเรียนรู้และการจดจำ ดังนั้นในสมัยโชซอนจึงมีแต่ยังบันที่เป็นชนชั้นขุนนางเท่านั้นที่เขียนฮันจาเป็น ชาวบ้านสามัญชนทั่วไปจึงอ่านไม่ออกเขียนไม่ได้ อีกทั้งอักษรจีนยังใช้แทนเสียงในภาษาเกาหลี ได้ไม่ลื่นนัก ใน พ.ศ. 1989 พระเจ้าเซจงจึงทรงให้นักปราชญ์และนักประดิษฐ์ชื่อ จางยองชิล เดิมเป็นทหารองครักษ์ แต่พระเจ้าเซจงทรงเล็งเห็นในความสามารถจึงแต่งตั้งให้เป็นขุนนางขั้นชอง 3 พุม พระราชทานกำลังทรัพย์และอำนาจที่จะประดิษฐ์อะไรก็ได้ จางยองชิลได้ชื่อว่าเป็นผู้ประดิษฐ์มาตรวัดน้ำฝน อันแรกของโลกในปี พ.ศ. 1984 และยังสร้างนาฬิกาน้ำ นาฬิกาแดด และลูกโลกจำลองท้องฟ้า สำหรับโหรหลวงใช้ในการศึกษาดวงดาว แต่ชางยองชิลนั้นได้รับการต่อต้านจากขุนนาง เพราะชางยองชิลเป็นชอนมิน ชนชั้นต่ำสุดในสังคมโชซอน ต่ำแหน่งสูงๆของขุนนางสงวนไว้สำหรับยังบันเท่านั้น จนในที่สุดชางยองชิลก็ถูกปลดใน พ.ศ. 1985 พระเจ้าเซจงทรงเห็นถึงปัญหาของชาวนา ในการทำเกษตรกรรม แล้วไม่ได้ผล และได้รับความลำบากเมื่อน้ำท่วม หรือแห้งแล้ง จึงทรงให้มีการแต่งหนังสือนงซาจิกซอล รวบรวมความรู้ประสบการณ์ในการทำการเกษตรจากเกษตรกรอาวุโสทั่วอาณาจักร และยังทรงลดภาษีเกษตรกร เพื่อมิให้เกษตรกรต้องลำบากและมีทรัพย์ในการทำเกษตรกรรมมากขึ้นป้องกันประเทศ ป้องกันประเทศ. พระเจ้าเซจงยังทรงดำเนินนโยบายต้านทานผู้รุกรานต่างชาติอีกด้วย โดยพระเจ้าแทจงซึ่งเป็นแทซังวังอยู่นั้นได้แนะนำให้พระเจ้าเซจงส่งอีจองมูไปบุกเกาะซึชิมาที่เป็นแหล่งของโจรสลัดญี่ปุ่น จน พ.ศ. 1962 ตระกูลโซเจ้าครองเกาะซึชิมาได้ยอมจำนนและส่งบรรณาการไปยังฮันซอง และพ.ศ. 1963 เกาะซึชิมาก็ขึ้นตรงต่อมณฑลคยองซังของโชซอน ทางเหนือพระเจ้าเซจงก็ทรงก่อตั้ง สี่ป้อมหกปราการ (ซากุนยุกจิน 사군육진) เพื่อป้องกันการรุกรานของพวกแมนจูทางเหนือ และใน พ.ศ. 1976 ทรงส่งคิมจงซอ ไปบุกขยายอาณาเขตทางเหนือ จนโชซอนมีอาณาเขตติดแม่น้ำยาลู พระราชกรณียกิจต่างๆ ของพระเจ้าเซจงนั้นยังคุณประโยชน์มากมายต่ออาณาจักรโชซอน และรวมไปถึงประเทศเกาหลีทั้งเหนือและใต้ในปัจจุบันด้วย เพราะทรงส่งเสริมวัฒนธรรมเกาหลี ทำให้ชาวเกาหลีมีความภาคภูมิใจในวัฒนธรรมของตนเองในทุกวันนี้ และพระสาทิสลักษณ์ของพระองค์ยังปรากฏบนธนบัตร 10,000 วอนของเกาหลีใต้ เมื่อพระนางโซฮ็อนสิ้นพระชนม์ พระเจ้าเซจงทรงเศร้าโศกพระราชหฤทัย จนสวรรคตใน พ.ศ. 1993 มีพระเจ้ามุนจง สืบต่อราชบัลลังก์พระนามเต็มพระนามเต็ม. - พระเจ้าเซจง จางฮอน ยองมุน เยมู อินซอง มยองฮโย - 세종장헌영문예무인성명효대왕 - 世宗莊憲英文睿武仁聖明孝大王พระบรมวงศานุวงศ์พระบรมวงศานุวงศ์. - พระราชบิดา: พระเจ้าแทจง (태종) - พระราชมารดา : พระนางว็อนกย็อง สกุลมิน แห่งยอฮึง (원경왕후 민씨,元敬王后閔氏 กันยายน 1337 – 12 กันยายน 1391)- พระอัครมเหสี พระสนม พระราชโอรส พระธิดา - พระนางโซฮ็อน สกุลซิม แห่งช็องซง (소헌왕후 심씨, 昭憲王后 沈氏 28 กันยายน 1395-24 มีนาคม 1446)- พระเจ้ามุนจงแห่งโชซ็อน - พระเจ้าเซโจ - ลี ยอง, เจ้าชายอันพยอง - ลี กู, เจ้าชายอีมยอง - ลี ยอ, เจ้าชายควางพยอง - ลี ยู, เจ้าชายกึมซอง พ - ลี อิม, เจ้าชายพยองวอน - ลี ยอม, เจ้าชายยอนกึม - เจ้าหญิงจองโซ - เจ้าหญิงจองอึย - พระสนมเอกฮเยบิน สกุลยาง แห่งชองจู (혜빈 양씨, 愍貞嬪 楊氏 ?-9 พฤศจิกายน 1455)- ลี โอ, เจ้าชายฮันนัม - ลี ฮย็อน, เจ้าชายซูชอน - ลี จอน, เจ้าชายยองพุง - พระสนมเอกยองบิน สกุลคัง แห่งจินจู (영빈 강씨, 令嬪姜氏)- ลี ยอง, เจ้าชายฮวาอึย - พระสนมเอกซินบิน สกุลคิม แห่งชองจู (신빈 김씨, 慎嬪 金氏 1406-4 กันยายน 1464)- ลี จอง, เจ้าชายคเยยาง - ลี คง, เจ้าชายอึยชาง - ลี ชิม, เจ้าชายมิลซอง - ลี ยอน, เจ้าชายอิกฮย็อน - ลี ทัง, เจ้าชายยองแฮ - ลี โก, เจ้าชายทัมยาง - เจ้าหญิงไม่ทราบพระนาม - เจ้าหญิงไม่ทราบพระนาม - พระสนมควีอิน สกุลปาร์ค (귀인 박씨 , 貴人朴氏) - พระสนมควีอิน สกุลชเว (귀인 최씨 , 貴人 崔氏) - พระสนมโซยอง ตระกูลฮง (소용 홍씨) - พระสนมซุกวอน ตระกูลลี (숙원 이씨)- เจ้าหญิงจองอัน - ซังชิม ตระกูลซง (상침 송씨 , 尚寢宋氏 ค.ศ. 1396－ค.ศ. 1463)- เจ้าหญิงจองฮย็อน - พระสนมซากี ตระกูลชา (사기 차씨,司記 車氏 ?-10 กรกฎาคม 1444)- เจ้าหญิงไม่ทราบพระนาม</doc>
