<doc id="194792" url="https://th.wikipedia.org/wiki?curid=194792" title="หม่อมเจ้าพัฒนายุคุณวรรณ ดิศกุล">หม่อมเจ้าพัฒนายุคุณวรรณ ดิศกุล หม่อมเจ้าพัฒนายุคุณวรรณ ดิศกุล หรือ หม่อมเจ้าพัฒนายุ ดิศกุล (8 มกราคม พ.ศ. 2440 — 3 ธันวาคม พ.ศ. 2516) พระธิดาในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ ประสูติแต่หม่อมลำดวน ดิศกุล ณ อยุธยา (สกุลเดิม: วสันต์สิงห์) มีพระนามลำลองว่า "หญิงเหลือ" หม่อมเจ้าพัฒนายุ เป็นพระธิดาพระองค์แรกในหม่อมลำดวน เมื่อแรกประสูติทรงมีคู่แฝด แต่สิ้นชีพิตักษัยเมื่อพระชันษาเพียง 3 เดือน หม่อมเจ้าพัฒนายุ ทรงเป็นผู้ติดตามใกล้ชิดสมเด็จพระเจ้าบรมวงศ์เธอ กรมพระยาดำรงราชานุภาพ พร้อมกับ หม่อมเจ้าหญิงพูนพิศมัย ดิศกุล และหม่อมเจ้าหญิงพิไลยเลขา ดิศกุล เมื่อครั้งที่ทรงลี้ภัยไปประทับที่ปีนัง ภายหลังการเปลี่ยนแปลงการปกครอง พ.ศ. 2475 ระหว่าง พ.ศ. 2476 - 2485 จนเสด็จกลับมาสิ้นพระชนม์ที่วังวรดิศ เมื่อ พ.ศ. 2486 หม่อมเจ้าพัฒนายุคุณวรรณ ดิศกุล สิ้นชีพิตักษัยเมื่อวันที่ 3 ธันวาคม พ.ศ. 2516 พระชันษา 76 ปี</doc>
