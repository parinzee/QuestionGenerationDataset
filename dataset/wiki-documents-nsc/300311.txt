<doc id="300311" url="https://th.wikipedia.org/wiki?curid=300311" title="วงจรกรองดิจิตอล">วงจรกรองดิจิตอล ในทางอิเล็กทรอนิกส์ วงจรกรองดิจิตอล (digital filter) เป็นวงจรกรองที่ทำงานโดยการดำเนินการเชิงคณิตศาสตร์ในรูปสื่อของสัญญาณ ซึ่งตรงกันข้ามกับวงจรกรองแบบแอนะล็อกรุ่นก่อนๆ ที่ทำงานทั้งหมดในขอบข่ายแอนะล็อก และจะต้องอิงกับเครือข่ายเชิงกายภาพ ของอุปกรณ์อิเล็กทรอนิกส์ (เช่น ตัวต้านทาน ตัวเก็บประจุ และทรานซิสเตอร์ เป็นต้น) เพื่อให้ได้ผลการกรองที่ต้องการ วงจรกรองแบบดิจิตอลสามารถให้ผลการกรองใดๆ ที่สามารถแสดงเป็นฟังก์ชันทางคณิตศาสตร์ หรือขั้นตอนวิธีทางคณิตศาสตร์ ข้อจำกัดเบื้องต้นสองอย่างของวงจรกรองดิจิตอล ก็คือ ความเร็ว (วงจรกรองไม่สามารถทำงานได้เร็วกว่าคอมพิวเตอร์) และเรื่องของต้นทุน อย่างไรก็ตาม เมื่อต้นทุนของไอซียังคงลดลงเรื่อยๆ ฟิลเตอร์แบบดิจิตอลก็เป็นที่แพร่หลายมากขึ้น และปัจจุบันกลายเป็นส่วนประกอบที่จำเป็นในอุปกรณ์ต่างๆ เช่น วิทยุ โทรศัพท์มือถือ และเครื่องรับวิทยุสเตอริโอ เป็นต้น</doc>
