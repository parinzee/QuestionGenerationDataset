<doc id="31998" url="https://th.wikipedia.org/wiki?curid=31998" title="นิโคลัส เนโกรพอนตี">นิโคลัส เนโกรพอนตี นิโคลัส เนโกรพอนตี (, IPA: ) (เกิด ค.ศ. 1943) เป็นนักวิทยาศาสตร์คอมพิวเตอร์เชื้อสายกรีก-อเมริกัน และเป็นผู้ก่อตั้ง เอ็มไอทีมีเดียแล็บ (MIT Media Lab) ของสถาบันเทคโนโลยีแมสซาชูเซตส์ นิโคลัสจบการศึกษาจากคณะสถาปัตยกรรมศาสตร์ที่สถาบันเทคโนโลยีแมสซาชูเซตส์ เมื่อ ค.ศ. 1966 และเป็นอาจารย์ที่นั่นนับตั้งแต่นั้น เขาก่อตั้งมีเดียแล็บเมื่อ ค.ศ. 1985 และเป็นผู้ร่วมลงทุนก่อตั้งนิตยสารไวรด์ (Wired) ในปี ค.ศ. 1992 เขายังเขียนคอลัมน์ลงในไวรด์ ระหว่างปี ค.ศ. 1993-1998 นิโคลัสมีชื่อเสียงจากการเขียนหนังสือ "Being Digital" (ออกจำหน่ายปี ค.ศ. 1995) โดยรวมไอเดียจากคอลัมน์ของเขาใน Wired ซึ่งเขาทำนายไว้ว่าโลกของข่าวสาร กับโลกของความบันเทิงจะรวมเป็นหนึ่งเดียวกันในอนาคต ค.ศ. 2005 นิโคลัสได้เปิดตัวโครงการแล็ปท็อปร้อยเหรียญ ซึ่งเป็นโครงการย่อยของ One Laptop Per Child สร้างคอมพิวเตอร์ราคาถูกให้กับนักเรียนในประเทศกำลังพัฒนา</doc>
