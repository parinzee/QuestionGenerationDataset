<doc id="724747" url="https://th.wikipedia.org/wiki?curid=724747" title="ปลาอกแล">ปลาอกแล ปลาอกแล หรือ ปลาอกรา หรือ ปลาอกกะแล้ () เป็นปลาทะเลสกุลหนึ่ง ในวงศ์ปลาหลังเขียว (Clupeidae) จัดเป็นปลาเฮร์ริงจำพวกหนึ่ง ที่จัดอยู่ในสกุล Herklotsichthys มีลักษณะสำคัญทางอนุกรมวิธาน คือ ลำตัวแบนข้างมาก สันท้องแหลม เกล็ดบางหลุดง่าย เกล็ดในแนวสันท้องเป็นเหลี่ยมคมเรียงต่อกันคล้ายฟันเลื่อย ปากเล็กเชิดขึ้นเล็กน้อย ฟันเล็กมาก ซี่เหงือกมีจำนวนมาก ไม่มีก้านครีบแข็งหรือเงี่ยง ลำตัวสีเงิน เฉพาะด้านหลังสีน้ำเงินเข้ม บนลำตัวที่ใกล้มุมแผ่นปิดเหงือกมักมีแต้มสีดำคล้ำหนึ่งจุด ครีบหลัง และครีบหางสีดำคล้ำอมเหลือง ขนาดยาวได้ถึง 18 เซนติเมตร เป็นปลาที่อาศัยอยู่รวมกันเป็นฝูง โดยเป็นปลาผิวน้ำ ปลาขนาดเล็กอาจเข้ามาอยู่ใกล้ฝั่งหรือในน้ำกร่อยการจำแนก การจำแนก. ทั้งหมดพบกระจายพันธุ์ในชายฝั่งของเอเชียตะวันออกเฉียงใต้ และออสเตรเลีย มีบางชนิดพบในอ่าวเปอร์เซีย, ทะเลแดง และฝั่งตะวันตกของมหาสมุทรอินเดีย- Herklotsichthys blackburni - Herklotsichthys castelnaui - Herklotsichthys collettei - Herklotsichthys dispilonotus – ปลาอกแลสามจุด - Herklotsichthys gotoi - Herklotsichthys koningsbergeri - Herklotsichthys lippa - Herklotsichthys lossei - Herklotsichthys ovalis - Herklotsichthys punctatus - Herklotsichthys quadrimaculatus - Herklotsichthys spilurus</doc>
