<doc id="728587" url="https://th.wikipedia.org/wiki?curid=728587" title="สถานีรถไฟจาการ์ตาโกตา">สถานีรถไฟจาการ์ตาโกตา สถานีรถไฟจาการ์ตาโกตา (, ตัวย่อ: JAKK) หรือชื่อเดิม บาตาวียาเซยด์ (บาตาเวียใต้) เป็นสถานีรถไฟปลายทางในเขตเมืองเก่าของจาการ์ตา ประเทศอินโดนีเซีย สถานีรถไฟแห่งนี้รู้จักกันดีในชื่อ สถานีเบโอส ซึ่งย่อมาจากชื่อ บาตาวียัสเคอ โอสเตอร์ สโปร์เวค มาตสคาไป หรือบริษัทรถไฟบาตาเวียตะวันออก สถานีรถไฟจาการ์ตาโกตาทำหน้าที่เป็นสถานีรถไฟแห่งหลักของจาการ์ตาร่วมกับสถานีรถไฟกัมบีร์ สถานีรถไฟจาตีเนอการา และสถานีรถไฟปาซาร์เซอเน็น รองรับรถไฟระหว่างเมืองบนเกาะชวา และรถไฟฟ้าชานเมืองอีก 3 สายประวัติ ประวัติ. สถานีรถไฟจาการ์ตาโกตาสร้างขึ้นในปี ค.ศ. 1887 โดยบริษัทรถไฟบาตาเวียตะวันออก (โบส) ซึ่งเป็นบริษัทเอกชน เมื่อสร้างเสร็จ จึงได้รับการตั้งชื่อว่า สถานีรถไฟบาตาเวียใต้ เพื่อแยกความกำกวมจาก สถานีรถไฟบาตาเวียเหนือ ต่อมาได้รับดำเนินงานโดยบริษัทเอกชนอีกแห่งหนึ่ง และย้ายตัวสถานีไปตั้งอยู่ด้านหลังศาลาว่าการหลังเก่า ต่อมาบริษัทสตาตส์สโปร์เวเคินได้เข้ามาดำเนินงานสถานีรถไฟบาตาเวียใต้ในปี ค.ศ. 1898 และสถานีรถไฟบาตาเวียเหนือในปี ค.ศ. 1913 ตามลำดับ สถานีรถไฟบาตาเวียใต้ปิดทำการชั่วคราวในปี ค.ศ. 1923 และได้สร้างอาคารใหม่ขึ้นในช่วงปี ค.ศ. 1926–1929 โดยให้สถานีรถไฟบาตาเหนือรับรองขบวนรถไฟแทน อาคารสถานีใหม่ได้รับการออกแบบในปี ค.ศ. 1927–1928 โดยสถาปนิกอัสเซิลแบคส์, ไคเซิลส์ และแฮ็ส จากบริษัทไอยาในบาตาเวีย ระหว่างการสร้างใหม่ ได้ใช้วัสดุคอนกรีตจากบริษัทคอนกรีตดัตช์ ตัวอาคารสถานีแห่งใหม่ มีทางรถไฟ 12 ทาง ซึ่งกำหนดให้เป็นเส้นทางเชื่อมต่อระหว่างบาตาเวียกับท่าเรือเบยเตินซอร์คและท่าเรือเมอระก์ซึ่งมีเรือข้ามฟากไปยังเกาะสุมาตรา ทำพิธีเปิดอาคารใหม่ในวันที่ 8 ตุลาคม ค.ศ. 1929 ส่วนสถานีรถไฟบาตาเวียฝั่งเหนือได้ถูกยกเลิกและรื้อทิ้งเรียบร้อยแล้วตัวอาคารสถานี ตัวอาคารสถานี. อาคารสถานีรถไฟจาการ์ตาโกตาออกแบบโดยฟรันส์ โยฮัน เลาเรินส์ ไคเซิลส์ สถาปนิกชาวดัตช์ (เกิดเมื่อวันที่ 8 กันยายน ค.ศ. 1882) เป็นการนำสถาปัตยกรรมแบบอลังการศิลป์ตะวันตก มาผนวกรวมกับสถาปัตยกรรมท้องถิ่น สถานีรถไฟจาการ์ตาโกตา เป็นอาคาร 2 ชั้น ล้อมรอบด้วยถนน 3 สาย มีทางเข้าสถานีหลักด้านหน้า 1 ทาง และด้านข้างอีก 2 ทาง ทางเข้าและโถงอาคารมีหลังคารูปโค้ง โปร่งโล่ง ถ่ายเทอากาศได้สะดวก ผนังด้านในฉาบด้ายเซรามิกหยาบสีน้ำตาล ส่วนผนังด้านนอกฉาบด้วยปูนปลาสเตอร์สีเขียวเหลือง พื้นสถานีเป็นไม้สีเทาและเหลือง ส่วนพื้นชานชาลาเป็นไม้สักเหลือง สถานีรถไฟจาการ์ตาโกตามีชานชาลาทั้งหมด 6 แห่ง รองรับทางรถไฟทั้งหมด 12 ทางขบวนรถที่ให้บริการ ขบวนรถที่ให้บริการ. มีให้บริการทั้งรถไฟระหว่างเมืองและรถไฟฟ้าชานเมืองรถไฟระหว่างเมืองรถไฟระหว่างเมือง. - รถไฟ อาร์โกจาตี มุ่งหน้า สถานีรถไฟจีเรอบน (บางเที่ยวตั้งต้นทางที่ สถานีรถไฟกัมบีร์) - รถไฟ อาร์โกปาระฮ์ยังกัน มุ่งหน้า สถานีรถไฟบันดุง (บางเที่ยวตั้งต้นทางที่ สถานีรถไฟกัมบีร์) - รถไฟ กายาบารูมาลัมเซอลาตัน มุ่งหน้า สถานีรถไฟซูบารายากูเบ็ง - รถไฟ กูมารัง มุ่งหน้า สถานีรถไฟซูบารายาปาซาร์ตูรี - รถไฟ ปาตัซปูร์วาการ์ตา มุ่งหน้า สถานีรถไฟปูร์วาการ์ตา - รถไฟ เซอรายู มุ่งหน้า สถานีรถไฟโกรยา ผ่านทางสถานีรถไฟเกียราจนดง - รถไฟ เตอกัลอารุม มุ่งหน้า สถานีรถไฟเตอกัลรถไฟฟ้าชานเมืองรถไฟฟ้าชานเมือง. - สายสีน้ำเงิน มุ่งหน้า สถานีรถไฟเบอกาซี - สายสีแดง มุ่งหน้า สถานีรถไฟเดอโปะก์และสถานีรถไฟโบโกร์ - สายสีชมพู มุ่งหน้า สถานีรถไฟตันจุงปรีโยะก์</doc>
