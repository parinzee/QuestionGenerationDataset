<doc id="683642" url="https://th.wikipedia.org/wiki?curid=683642" title="ซุปกัมบิง">ซุปกัมบิง ซุปกัมบิง (มลายูและ) หรือ ซปกัมบิง () เป็นซุปเนื้อแพะที่พบทั่วไปในอาหารมาเลเซียและอาหารอินโดนีเซีย ใส่เนื้อแพะ มะเขือเทศ เซเลอรี หัวหอม ขิง แคนเดิลนัต และใบมะกรูด สีของซุปออกสีเหลือง ในอินโดนีเซียจะใส่เครื่องเทศ ส่วนผสมคล้ายกับซุปบุนตุตหรือซุปหางวัว นิยมใช้เนื้อแพะส่วนที่เป็นซี่โครง ถ้าใส่เครื่องในของหัวแพะ เรียก "ซุปเกอปาลากัมบิง" ซึ่งจะใส่ทั้งลิ้น หู ปาก เนื้อ ตา และบางครั้งใส่สมองด้วย ในอินโดนีเซีย อาหารนี้เป็นที่นิยมทั่วไป แต่มีความเกี่ยวข้องกับอาหารมลายูและอาหารเบอตาวีที่พบทั่วไปในชวา ชาวชวานิยมนำเนื้อแพะไปปรุงเป็นตงเซ็งหรือกูไลแบบชวามากกว่า ในเทศกาลอีดิลอัฎฮา ซุปกัมบิงเป็นที่นิยมรับประทานคู่ไปกับกูไลและสะเต๊ะแพะ ในมาเลเซีย ซุปกัมบิงได้รับอิทธิพลจากอาหารของกลุ่มชาติพันธุ์มลายูและอินเดียซึ่งใช้เครื่องเทศ</doc>
