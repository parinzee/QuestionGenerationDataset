<doc id="925274" url="https://th.wikipedia.org/wiki?curid=925274" title="ตระกูลมะสึไดระ">ตระกูลมะสึไดระ ตระกูลมะสึไดระ () ตระกูลซะมุไรของญี่ปุ่นที่อ้างว่าสืบเชื้อสายจาก ตระกูลมินะโมะโตะ อันเป็นตระกูลของโชกุนแห่ง รัฐบาลโชกุนคะมะกุระ โดยชื่อตระกูลมาจาก หมู่บ้านมะสึไดระ หมู่บ้านแห่งหนึ่งใน แคว้นมิกะวะ (ปัจจุบันคือ จังหวัดไอชิ) ซึ่งตามประวัติศาสตร์ของแคว้นนี้มีหลายตระกูลที่ได้เข้ามาปกครองกระทั่ง คริสต์ศตวรรษที่ 16 ตระกูลมะสึไดระสายหลักได้เข้ามาปกครองแคว้นมิกะวะภายใต้การนำของ มะสึไดระ โมะโตะยะซุ ในเวลาต่อมาโมะโตะยะซุต้องการให้ตระกูลและแคว้นของตนเป็นที่รู้จักในวงกว้างจึงได้เปลี่ยนชื่อของตนเองรวมถึงชื่อตระกูลจาก มะสึไดระ โมะโตะยะซุ เป็น โทะกุงะวะ อิเอะยะซุ และกลายเป็นโชกุนคนแรกแห่ง รัฐบาลโชกุนโทะกุงะวะ ซึ่งสายของอิเอะยะซุได้รวมกันเป็น ตระกูลโทะกุงะวะ ขณะที่ตระกูลสาขาอื่นยังคงใช้มะสึไดระตามเดิมและได้เข้ามาเป็นตระกูลสาขาย่อยของตระกูลโทะกุงะวะ หลังจากเหตุการณ์ การฟื้นฟูเมจิ และ การยกเลิกระบบแคว้น ตระกูลโทะกุงะวะและตระกูลมะสึไดระได้กลายเป็นส่วนหนึ่งของ คะโซะกุ หรือ สายเลือดอันสูงศักดิ์ ซึ่งเป็นชนชั้นการปกครองใหม่</doc>
