<doc id="756141" url="https://th.wikipedia.org/wiki?curid=756141" title="ฟอร์ยัวร์อายส์โอนลี">ฟอร์ยัวร์อายส์โอนลี ฟอร์ยัวร์อายส์โอนลี () เป็นหนังสือรวมเรื่องสั้นโดยเอียน เฟลมมิง นักเขียนชาวอังกฤษผู้สร้างตัวละครสายลับชาวอังกฤษ เจมส์ บอนด์ ในหนังสือเล่มนี้มีเรื่องสั้นห้าเรื่อง ได้แก่ ฟรอมอะวิวทูอะคิลล์, ฟอร์ยัวร์อายส์โอนลี, ควอนทัมออฟซอลิซ, รีซีโก และ เดอะฮิลดิแบรนด์แรริตี สี่เรื่องแรกเป็นการดัดแปลงจากโครงเรื่องสำหรับซีรีส์ทางโทรทัศน์ซึ่งไม่มีการสร้างจริง ส่วนเรื่องที่ห้าเป็นเรื่องที่เฟลมมิงเขียนเสร็จไว้ก่อนแล้วแต่ยังไม่ได้ตีพิมพ์การจำหน่ายและการตอบรับ การจำหน่ายและการตอบรับ. ฟอร์ยัวร์อายส์โอนลี ได้รับการจัดจำหน่ายในสหราชอาณาจักรเมื่อวันที่ 11 เมษายน ค.ศ. 1960 โดยสำนักพิมพ์จอนาทัน เคป มีความยาว 252 หน้าราคา 15 ชิลลิง สำนักพิมพ์ได้เพิ่มชื่อรอง เหตุการณ์ลับทั้งห้าในชีวิตของเจมส์ บอนด์ () เข้าไปในการจัดพิมพ์ครั้งแรกด้วย โดยหนังสือ 21,712 ฉบับขายหมดในเวลาอันรวดเร็ว ในสหรัฐอเมริกา ฟอร์ยัวร์อายส์โอนลี วางจำหน่ายเมื่อเดือนสิงหาคม ค.ศ. 1960 และชื่อรองของหนังสือถูกเปลี่ยนเป็น วีรกรรมลับทั้งห้าของเจมส์ บอนด์ () แต่ในฉบับพิมพ์ครั้งต่อมาไม่มีการใช้ชื่อรองของหนังสืออีกเลย</doc>
