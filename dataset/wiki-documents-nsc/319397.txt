<doc id="319397" url="https://th.wikipedia.org/wiki?curid=319397" title="บัณฑิตวิทยาลัย มหาวิทยาลัยราชภัฏอุตรดิตถ์">บัณฑิตวิทยาลัย มหาวิทยาลัยราชภัฏอุตรดิตถ์ บัณฑิตวิทยาลัย มหาวิทยาลัยราชภัฏอุตรดิตถ์ ดำเนินการจัดตั้งโดยมีภารกิจหน้าที่ในการกำกับดูแลและควบคุมมาตรฐานการศึกษา การจัดการเรียนการสอนในระดับบัณฑิตศึกษา ทั้งในระดับปริญญาโทและปริญญาเอก ร่วมกับคณะต่าง ๆ ของมหาวิทยาลัยราชภัฏอุตรดิตถ์ประวัติ ประวัติ. บัณฑิตวิทยาลัย มหาวิทยาลัยราชภัฏอุตรดิตถ์ ได้ก่อตั้งขึ้น จากความร่วมมือกับคณะรัฐประศาสนศาสตร์สถาบันบัณฑิตพัฒนบริหารศาสตร์ (NIDA) เปิดสอนหลักสูตรปริญญาโททางรัฐประศาสนศาสตร์ ในปี พ.ศ. 2533 และความร่วมมือกับมหาวิทยาลัยศรีนครินทรวิโรฒประสานมิตร เปิดสอนหลักสูตรปริญญาโทพลศึกษา ในปี พ.ศ. 2535 ทำให้ในปี พ.ศ. 2538 สถาบันราชภัฏอุตรดิตถ์จึงได้ตั้งสำนักงานบัณฑิตศึกษาขึ้น เพื่อเป็นศูนย์ประสานงานการศึกษาระดับบัณฑิตศึกษา และใน พ.ศ. 2541 สถาบันราชภัฏอุตรดิตถ์ จึงได้เปิดการสอนหลักสูตรระดับบัณฑิตศึกษาตามหลักสูตรของสถาบันราชภัฏ ต่อมาพระบาทสมเด็จพระเจ้าอยู่หัวฯ ได้มีพระมหากรุณาธิคุณโปรดเกล้าฯ ลงพระปรมาภิไธยในพระราชบัญญัติมหาวิทยาลัยราชภัฏ พ.ศ. 2547 มีผลทำให้สถาบันราชภัฏทั่วประเทศได้ยกฐานะขึ้นเป็นมหาวิทยาลัยราชภัฏ บัณฑิตวิทยาลัย สถาบันราชภัฏอุตรดิตถ์ จึงได้ยกฐานะเป็น "บัณฑิตวิทยาลัย มหาวิทยาลัยราชภัฏอุตรดิตถ์" จนถึงปัจจุบันหลักสูตรการศึกษา หลักสูตรการศึกษา. ปัจจุบัน การศึกษาในระดับบัณฑิตศึกษาของมหาวิทยาลัยราชภัฏอุตรดิตถ์แบ่งออกเป็นหลักสูตรปกติและหลักสูตรภาคพิเศษ เปิดการสอนทั้งในระดับประกาศนียบัตรบัณฑิต ปริญญามหาบัณฑิต และปริญญาดุษฎีบัณฑิต ดังนี้- ปรัชญาดุษฎีบัณฑิต - ครุศาสตรมหาบัณฑิต - รัฐประศาสนศาสตรมหาบัณฑิต - วิทยาศาสตรมหาบัณฑิต - บริหารธุรกิจมหาบัณฑิต - ประกาศนียบัตรบัณฑิต</doc>
