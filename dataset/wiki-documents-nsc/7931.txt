<doc id="7931" url="https://th.wikipedia.org/wiki?curid=7931" title="รถไฟฟ้าบีทีเอส">รถไฟฟ้าบีทีเอส รถไฟฟ้าเฉลิมพระเกียรติ 6 รอบพระชนมพรรษา () หรือชื่อที่เรียกกันทั่วไปว่า รถไฟฟ้าบีทีเอส (BTS Skytrain) เป็นระบบขนส่งมวลชนแบบรางในพื้นที่ กรุงเทพมหานคร, จังหวัดสมุทรปราการ และจังหวัดปทุมธานี ดำเนินการโดย บริษัท ระบบขนส่งมวลชนกรุงเทพ จำกัด (มหาชน) และบริษัท กรุงเทพธนาคม จำกัด ภายใต้สัมปทานของกรุงเทพมหานคร และสัญญาว่าด้วยความเข้าใจกับการรถไฟฟ้าขนส่งมวลชนแห่งประเทศไทย เริ่มเปิดให้บริการครั้งแรกเมื่อวันที่ 5 ธันวาคม พ.ศ. 2542ประวัติ ประวัติ. รถไฟฟ้าบีทีเอส เป็นระบบซึ่งดำเนินการแยกต่างหากจาก รถไฟฟ้ามหานคร โดยเกิดขึ้นจากการอนุมัติของ กรุงเทพมหานคร ในสมัยพลตรีจำลอง ศรีเมือง เป็นผู้ว่าราชการกรุงเทพมหานคร เนื่องจากขณะนั้นในกรุงเทพมหานคร ไม่มีระบบขนส่งมวลชนทางราง มีการศึกษาโครงการก่อสร้างระบบรถไฟฟ้าหลายระบบเช่น รถไฟฟ้าลาวาลิน แต่มีแนวโน้มไม่ได้รับการอนุมัติการก่อสร้างจาก คณะรัฐมนตรี ขณะที่การจราจรในกรุงเทพมหานคร ติดขัดอย่างหนัก เนื่องจากปริมาณรถยนต์ที่สะสมเพิ่มมากขึ้น เป็นผลมาจากการเปิดเสรีให้สามารถนำเข้ารถยนต์ใหม่จากต่างประเทศ ในรัฐบาล อานันท์ ปันยารชุน (ก่อนหน้านี้ การนำเข้ารถยนต์ใหม่จากต่างประเทศ ต้องเสียภาษีนำเข้าสูงถึงหลายเท่าของมูลค่ารถ) ต่อมา กรุงเทพมหานคร อนุมัติสัมปทานการก่อสร้างและจัดการเดินรถให้กับ บริษัท ธนายง จำกัด (ปัจจุบัน คือ บริษัท บีทีเอส กรุ๊ป โฮลดิ้งส์ จำกัด (มหาชน)) ของคีรี กาญจนพาสน์ ทีแรกกำหนดให้สร้างอู่ซ่อมบำรุงบริเวณพื้นที่สวนลุมพินี แต่ประชาชนที่ใช้พื้นที่สวนลุมพินีเพื่อออกกำลังกายเป็นประจำได้รวมตัวประท้วงการเข้าใช้พื้นที่ว่าขัดต่อพระราชประสงค์ของ พระบาทสมเด็จพระมงกุฏเกล้าเจ้าอยู่หัว ที่พระราชทานพระราชทรัพย์จัดสร้างเพื่อเป็นสวนสาธารณะของประชาชน นอกจากนั้นยังมีการประท้วงขอให้เปลี่ยนแปลงรูปแบบการสร้างรถไฟฟ้าจากโครงสร้างยกระดับลอยฟ้าเป็นอุโมงค์ใต้ดิน ในที่สุดจึงได้มีการย้ายสถานที่ก่อสร้างอู่ซ่อมบำรุง ไปใช้ที่ราชพัสดุของกรมธนารักษ์ ซึ่งเป็นที่ทำการ และสถานีขนส่งสายเหนือเดิม (สถานีหมอชิต) ใกล้กับสวนจตุจักร โดยในช่วงแรกก่อนเปิดทำการ รถไฟฟ้าสายนี้ใช้ชื่อว่า รถไฟฟ้าธนายง ตามชื่อบริษัทที่ได้รับสัมปทาน ปัจจุบันรถไฟฟ้าบีทีเอส อยู่ในระหว่างการก่อสร้างส่วนต่อขยายออกไปเพิ่มเติมถึงสองระยะโดยการรถไฟฟ้าขนส่งมวลชนแห่งประเทศไทย อันได้แก่ส่วนต่อขยายสายสมุทรปราการ (สีเขียวใต้) จากสถานีแบริ่ง ถึงสถานีเคหะฯ ระยะทาง 12.6 กิโลเมตร และส่วนต่อขยายสายพหลโยธิน (สีเขียวเหนือ) จากสถานีหมอชิต ถึงสถานีคูคต ระยะทาง 17.8 กิโลเมตร ซึ่งกรุงเทพมหานครได้มีบันทึกข้อตกลงตามสัญญาว่าด้วยความเข้าใจกับการรถไฟฟ้าขนส่งมวลชนแห่งประเทศไทยในการรับโอนโครงการ โดยกรุงเทพมหานครได้รับมอบพื้นที่ในส่วน สถานีแบริ่ง ถึงสถานีสำโรง และเปิดให้บริการอย่างเป็นทางการแล้วเมื่อวันที่ 3 เมษายน พ.ศ. 2560 ในขณะที่ส่วนที่เหลือยังติดขัดเรื่องของข้อกฎหมายและแหล่งเงินทุนที่ใช้สำหรับการเวนคืนที่ดิน ซึ่งคาดว่าการเจรจาจะได้ข้อยุติภายในเดือนมกราคม พ.ศ. 2561 ทั้งนี้กระทรวงคมนาคมได้มีแผนสำรองในกรณีที่กรุงเทพมหานครไม่สามารถให้คำตอบเรื่องแหล่งเงินทุนสำหรับการเวนคืนได้ โดยจะมอบหมายให้การรถไฟฟ้าขนส่งมวลชนแห่งประเทศไทยดำเนินการเจรจาตรงกับ บริษัท ระบบขนส่งมวลชนกรุงเทพ จำกัด (มหาชน) ให้รับดำเนินการโดยตรงแทน นอกจากส่วนต่อขยายทั้งสองส่วนแล้ว รถไฟฟ้าบีทีเอส ยังมีแผนส่วนต่อขยายอีกทั้งหมดสี่ส่วน คือส่วนต่อขยายสายสีลมส่วนใต้จากสถานีบางหว้า ถึงสถานีตลิ่งชัน ส่วนต่อขยายสายสีลมส่วนตะวันตก จากสถานีสนามกีฬาแห่งชาติ ถึงสถานียศเส ส่วนต่อขยายสายสมุทรปราการระยะที่สอง จากสถานีเคหะฯ ถึงสถานีบางปู และส่วนต่อขยายสายพหลโยธินระยะที่ 3 จากสถานีคูคต ถึงสถานีลำลูกกา ทำให้โครงการรถไฟฟ้าบีทีเอสมีเส้นทางระบบขนส่งมวลชนที่ยาวที่สุดในประเทศไทยที่ 89 กิโลเมตร เมื่อสร้างแล้วเสร็จครบทุกส่วน โดยรวมเส้นทางทั้งสองสายเข้าด้วยกันสายที่เปิดให้บริการ สายที่เปิดให้บริการ. รถไฟฟ้าบีทีเอสเปิดให้บริการ 2 สายคือ รถไฟฟ้าเฉลิมพระเกียรติ สาย 1 หรือ สายสุขุมวิท ("สายสีเขียวอ่อน" ระยะทาง 17 กิโลเมตร เมื่อแรกเปิดให้บริการและอีก 7.05 กิโลเมตร สำหรับส่วนต่อขยาย) และรถไฟฟ้าเฉลิมพระเกียรติ สาย 2 หรือ สายสีลม ("สายสีเขียวเข้ม" ระยะทาง 6.5 กิโลเมตร เมื่อแรกเปิดให้บริการและอีก 8.17 กิโลเมตร สำหรับส่วนต่อขยาย) โดยมีสถานีทั้งหมด 35 สถานี เชื่อมต่อทั้ง 2 สาย ที่สถานีสยาม และรวมระยะทางทั้งสิ้น 36.92 กิโลเมตร ในปี พ.ศ. 2555 รถไฟฟ้าเฉลิมพระเกียรติ 6 รอบพระชนมพรรษาได้บริการสายสุขุมวิทเชื่อมสายสีลมโดยเดินทางจาก สถานีหมอชิต ไปยังสถานีสยาม และเดินทางต่อไปยังสถานีบางหว้าส่วนต่อขยายสายสุขุมวิท ส่วนต่อขยาย. สายสุขุมวิท. ส่วนต่อขยายฝั่งเหนือ หมอชิต–สะพานใหม่–คูคต (อยู่ในระหว่างก่อสร้าง) / (เปิดให้บริการ เฉพาะสถานีห้าแยกลาดพร้าว 1 มีนาคม พ.ศ. 2562) สถานีคูคต–วงแหวนรอบนอกตะวันออก (โครงการ) ส่วนต่อขยายฝั่งตะวันออก แบริ่ง–เคหะสมุทรปราการ (ก่อสร้างแล้วเสร็จ ปัจจุบันเปิดให้บริการได้แล้ว 1 สถานี กำลังรอเปิดให้บริการเต็มรูปแบบในปลายปี พ.ศ. 2561) สถานีเคหะสมุทรปราการ–บางปู (โครงการ) ส่วนต่อขยายสายบางนา–ท่าอากาศยานสุวรรณภูมิ (โครงการ)สายสีลม สายสีลม. ส่วนต่อขยายฝั่งตะวันตก สนามกีฬาแห่งชาติ–ยศเส (โครงการ) ส่วนต่อขยายฝั่งใต้ บางหว้า–ตลิ่งชัน (โครงการ)การเชื่อมต่อกับระบบขนส่งมวลชนอื่นรถไฟฟ้ามหานคร สายเฉลิมรัชมงคลรถไฟฟ้าเชื่อมท่าอากาศยานสุวรรณภูมิ การเชื่อมต่อกับระบบขนส่งมวลชนอื่น. รถไฟฟ้าเชื่อมท่าอากาศยานสุวรรณภูมิ. ผู้โดยสารสามารถเปลี่ยนไปใช้รถไฟฟ้าเชื่อมท่าอากาศยานสุวรรณภูมิหรือแอร์พอร์ทลิงก์ ได้ที่สถานีพญาไท โดยการรถไฟแห่งประเทศไทยได้สร้างทางเชื่อมต่อโดยตรงจากสถานีพญาไทของโครงการแอร์พอร์ทลิงก์มายังสถานีพญาไทของรถไฟฟ้าบีทีเอส ซึ่งสถานีรถไฟฟ้าบีทีเอสได้ติดตั้งประตูเครื่องตรวจตั๋วโดยสารอัตโนมัติเพิ่มเติมบริเวณกลางสถานี ทำให้พื้นที่ที่ผ่านเครื่องตรวจตั๋วโดยสารแล้ว (paid area) ถูกแบ่งออกเป็น 2 ส่วนในลักษณะเดียวกันกับสถานีสยาม เพื่อเพิ่มความสะดวกสำหรับผู้ที่จะต่อรถเดินทางไปยังท่าอากาศยานสุวรรณภูมิรถไฟฟ้าชานเมืองสายสีแดงอ่อนรถบริการรับส่ง รถบริการรับส่ง. ผู้ให้บริการรถไฟฟ้า บีทีเอส เคยให้บริการรถโดยสารรับส่งในสถานที่สำคัญบางสถานี หรือที่เรียกว่ารถชัตเทิลบัส (Shuttle Bus) 5 สายดังนี้- หมอชิต-มหาวิทยาลัยเกษตรศาสตร์ - คลองตัน-เอกมัย - ทองหล่อ-พร้อมพงษ์ - อ่อนนุช-เซ็นทรัลพลาซา บางนา - เพลินจิต-ออลซีซั่นเพลส โดยบริการรถรับส่งนี้ไม่คิดค่าโดยสาร แต่จำเป็นต้องใช้คูปองซึ่งขอรับได้จากเจ้าหน้าที่จำหน่ายบัตรโดยสารที่สถานี เวลาให้บริการคือ 6.30-22.30 น ปัจจุบันได้ยกเลิกบริการดังกล่าวทุกเส้นทางแล้วตั้งแต่วันที่ 31 สิงหาคม พ.ศ. 2549 นอกจากนี้ยังมีเอกชนให้บริการรถรับส่งจากสถานีรถไฟฟ้าบีทีเอสใกล้เคียงไปยังสถานที่ๆ แต่ละฝ่ายให้บริการอยู่ โดยปัจจุบันมีดังนี้- หมอชิต-อิมแพ็ค เมืองทองธานี - อโศก-บิ๊กซี เอ็กซ์ตร้า พระราม 4 - อุดมสุข-เซ็นทรัลพลาซา บางนา-อิเกีย บางนา - อ่อนนุช-เซ็นทรัลพลาซา บางนา-เมกา บางนา - บางหว้า-ซีคอนบางแค โดยบริการดังกล่าวไม่เสียค่าบริการ ยกเว้นเส้นทางหมอชิต-อิมแพ็ค เมืองทองธานีจะเก็บค่าโดยสาร 30 บาทต่อเที่ยว เนื่องจากเส้นทางหลักต้องผ่านทางด่วนท่าเรือท่าเรือ. - สถานีสะพานตากสิน ตั้งอยู่บริเวณริมแม่น้ำเจ้าพระยา ฝั่งพระนคร สามารถเชื่อมต่อกับท่าเรือสาทร เพื่อใช้บริการ เรือด่วนเจ้าพระยา ในเส้นทางนนทบุรี-สาทร-วัดราชสิงขร และ ปากเกร็ด-นนทบุรี-สาทร หรือใช้บริการเรือโดยสารข้ามฟากไปยังท่าเรือตากสิน ที่ฝั่งธนบุรี แล้วเดินออกสู่ถนนเจริญนครได้ - สถานีราชเทวี บริเวณคลองแสนแสบ สามารถเชื่อมต่อกับ ท่าเรือสะพานหัวช้าง เพื่อใช้บริการ เรือโดยสารคลองแสนแสบ ในเส้นทาง ผ่านฟ้าลีลาศ-ประตูน้ำ-วัดศรีบุญเรือง ได้ทางเดินเข้าอาคารรถโดยสารประจำทางด่วนพิเศษ (Bangkok BRT) รถโดยสารประจำทางด่วนพิเศษ (Bangkok BRT). สามารถเปลี่ยนไปใช้รถโดยสารประจำทางด่วนพิเศษ (บีอาร์ที) สายสาทร-ราชพฤกษ์ ได้ที่สถานีช่องนนทรี โดยเชื่อมต่อกับสถานีสาทร ของรถโดยสารด่วนพิเศษ และที่สถานีตลาดพลู อีกแห่ง โดยเชื่อมต่อกับสถานีราชพฤกษ์ ของรถโดยสารด่วนพิเศษ รถไฟฟ้า บีทีเอส ได้ทำโครงการใช้บัตรโดยสารร่วมกันโดยผู้โดยสาร สามารถใช้บัตรโดยสารบีทีเอสสมาร์ทพาส-บีอาร์ที เพียงใบเดียวในการจ่ายเงินค่าโดยสารได้ แต่ไม่สามารถใช้ในการสะสมคะแนนกับบัตรหนูด่วนพลัสได้ หากใช้บริการของบีอาร์ที เนื่องจากเป็นคนละบริษัท โดยตั้งแต่วันที่ 1 ตุลาคม พ.ศ. 2555 เป็นต้นไป สามารถใช้บัตรแรทบิทไปโดยสารบีอาร์ทีได้แล้วแผนที่แสดงการเชื่อมต่อกับระบบขนส่งมวลชนอื่นระบบรถไฟฟ้า ระบบรถไฟฟ้า. หมายเหตุ: รถไฟฟ้าซีเมนส์ โมดูลาร์ เมโทร และซีเอ็นอาร์ ฉางชุน ให้บริการทั้งสายสุขุมวิท และสายสีลมซีเมนส์ โมดูลาร์ เมโทร (EMU-A)ซีเมนส์ โมดูลาร์ เมโทร (EMU-A). - ความยาว 4 ตู้ต่อ 1 ขบวน - จำนวน 35 ขบวน รถรุ่น Modular Metro ที่ประกอบขึ้นเป็นรถ 1 ขบวนมีทั้งหมด 3 แบบคือ1. A-Car มีระบบขับเคลื่อนและมีห้องคนขับ 2. B-Car มีระบบขับเคลื่อน แต่ไม่มีห้องคนขับ 3. C-Car ไม่มีทั้งระบบขับเคลื่อน และห้องคนขับ ในระบบรถไฟฟ้าบีทีเอสที่ให้บริการในสายสุขุมวิทปัจจุบัน มีเพียงแค่ A-Car และ C-Car เท่านั้น โดยใน 1 ขบวนจะมี A-Car อยู่ที่หัวและท้ายขบวนจำนวน 2 ตู้ และมี C-Car อยู่กลางขบวนรถ 2 ตู้ สามารถต่อพ่วงเพิ่มได้สูงสุดถึง 6 ตู้ต่อ 1 ขบวน มีความยาวอยู่ที่ 65.30 เมตร และมีความกว้าง 3.20 เมตร มีประตูเลื่อนกว้าง 1.40 เมตร จำนวน 32 บานต่อ 1 ขบวน ตัวถังรถทำจากเหล็กปลอดสนิม ติดตั้งระบบปรับอากาศ พร้อมหน้าต่างชนิดกันแสง รถไฟฟ้าสามารถขับเคลื่อนได้โดยใช้แรงดันไฟฟ้า 750 Vdc โดยรับจากรางส่งที่ 3 ความจุผู้โดยสารต่อรถไฟฟ้า 1 ขบวน- ความจุผู้โดยสารรวม 1 ขบวน ที่ 8 คน/ตารางเมตร - ความจุผู้โดยสาร 1 ตู้ (นั่ง + ยืน) - จำนวนที่นั่ง 1 ตู้ 42 - จำนวนที่นั่ง 1 ขบวน 168 ที่นั่งซีเอ็นอาร์ ฉางชุน (EMU-B)ซีเอ็นอาร์ ฉางชุน (EMU-B). - ความยาว 4 ตู้ต่อ 1 ขบวน - จำนวน 17 ขบวน รถรุ่น ซีเอ็นอาร์ ฉางชุน ที่ประกอบขึ้นเป็นรถ 1 ขบวนมีทั้งหมด 2 แบบคือ1. Tc-Car หรือ Trailer Car ไม่มีระบบขับเคลื่อน แต่มีห้องคนขับ 2. M-Car หรือ Intermediate Car มีระบบขับเคลื่อน แต่ไม่มีห้องคนขับ ในระบบรถไฟฟ้าบีทีเอสที่ให้บริการในสายสีลมปัจจุบัน จะประกอบไปด้วย Tc-Car และ M-Car โดย Tc-Car จะอยู่ด้านหัวและท้ายขบวน 2 ตู้ และ M-Car จะอยู่กลางขบวน 2 ตู้ สามารถต่อพ่วงได้สูงสุด 6 ตู้ต่อ 1 ขบวน มีความยาวอยู่ที่ 65.30 เมตรและมีความกว้าง 3.2 เมตร มีประตูเลื่อนกว้าง 1.40 เมตร จำนวน 32 บานต่อ 1 ขบวน ตัวถังของขบวนรถทำเหล็กปลอดสนิมและอะลูมิเนียม ติดตั้งระบบปรับอากาศทั้งหมด 8 ยูนิต พร้อมหน้าต่างชนิดกันแสง และมีระบบแผนที่นำทางหรือ Dynamic Route Map ซึ่งทำงานพร้อมกับระบบอาณัติสัญญาณ ติดตั้งอยู่เหนือประตูทุกบาน รถไฟฟ้าสามารถขับเคลื่อนได้โดยใช้แรงดันไฟฟ้า 750 Vdc โดยรับจากรางส่งที่ 3 ความจุผู้โดยสารต่อรถไฟฟ้า 1 ขบวน- ความจุผู้โดยสารรวม 1 ขบวน (4 ตู้) ที่ 8 คน/ตารางเมตร ประมาณ 1,490 คน - ความจุผู้โดยสารในตู้ Tc-Car (นั่ง + ยืน) ประมาณ 361 คน - ความจุผู้โดยสารในตู้ M-Car (นั่ง + ยืน) ประมาณ 384 คน - จำนวนที่นั่ง 1 ตู้ 42 ที่นั่ง - จำนวนที่นั่ง 1 ขบวน 168 ที่นั่งซีเมนส์ อินสไปโรซีเมนส์ อินสไปโร. - ความยาว 4 ตู้ต่อ 1 ขบวน - จำนวน 22 ขบวน รถไฟฟ้าบีทีเอสรุ่น ซีเมนส์ อินสไปโร ที่ประกอบขึ้นเป็นรถ 1 ขบวนมีทั้งหมด 3 แบบคือ1. Mc-Car หรือ Motor Car with Cab มีทั้งระบบขับเคลื่อนและห้องคนขับ 2. M-Car หรือ Motor Car มีระบบขับเคลื่อน แต่ไม่มีห้องคนขับ 3. T-Car หรือ Trailer Car ไม่มีทั้งระบบขับเคลื่องและห้องคนขับ ในระบบรถไฟฟ้าบีทีเอสรุ่นใหม่ จะประกอบไปด้วย Mc-Car และ T-Car โดย Mc-Car จะอยู่ด้านหัวและท้ายขบวน 2 ตู้ และ T-Car จะอยู่กลางขบวน 2 ตู้ สามารถต่อพ่วงได้สูงสุด 6 ตู้ต่อ 1 ขบวน มีความยาวอยู่ที่ 65.30 เมตรและมีความกว้าง 3.12 เมตร มีประตูเลื่อนกว้าง 1.40 เมตร จำนวน 32 บานต่อ 1 ขบวน ตัวถังของขบวนรถทำจากเหล็กปลอดสนิม ติดตั้งระบบปรับอากาศแบบอินเวอร์เตอร์พร้อมระบบกรองอากาศทั้งหมด 8 ยูนิต พร้อมหน้าต่างชนิดกันแสง และมีระบบแผนที่นำทางหรือ Dynamic Route Map ซึ่งทำงานพร้อมกับระบบอาณัติสัญญาณ ติดตั้งอยู่เหนือประตูทุกบาน มีกล้องวงจรปิดสำหรับบันทึกและสอดส่องผู้โดยสาร และประหยัดพลังงานกว่ารถไฟฟ้าซีเมนส์รุ่นเดิมที่ใช้งานอยู่ รถไฟฟ้าสามารถขับเคลื่อนได้โดยใช้แรงดันไฟฟ้า 750 Vdc โดยรับจากรางส่งที่ 3 ความจุผู้โดยสารต่อรถไฟฟ้า 1 ขบวน- ความจุผู้โดยสารรวม 1 ขบวน (4 ตู้) ที่ 8 คน/ตารางเมตร 1,572 คน - จำนวนที่นั่ง 1 ตู้ ที่นั่งปกติ 28 ที่นั่ง ที่นั่งแบบ Perch Seat 14 ที่นั่ง - จำนวนที่นั่ง 1 ขบวน 112 ที่นั่งการจัดหารถไฟฟ้าเพื่อรองรับส่วนต่อขยายหมอชิต-คูคต และ สำโรง-เคหะสมุทรปราการ การจัดหารถไฟฟ้าเพื่อรองรับส่วนต่อขยายหมอชิต-คูคต และ สำโรง-เคหะสมุทรปราการ. แต่ทั้งนี้ เพื่อรองรับเส้นทางที่ยาวเพิ่มขึ้น บีทีเอสซียังได้มีการจัดหารถไฟฟ้าเพิ่มเติม โดยในปี พ.ศ. 2559 บีทีเอสได้ลงนามสัญญาสั่งซื้อขบวนรถไฟฟ้าทั้งหมด 46 ขบวน ขบวนละ 4 ตู้ มูลค่าการลงทุนทั้งหมด 10,000 ล้านบาท โดยมีรายละเอียดดังต่อไปนี้- สัญญาที่ 1 ว่าจ้างกิจการร่วมค้าซีเมนส์-โบซันคาย่า ในการผลิตรถไฟฟ้า ซีเมนส์ อินสไปโร จำนวน 22 ขบวน โดยจำนวน 15 ขบวนจะใช้รองรับในช่วงสำโรง-เคหะสมุทรปราการ และอีก 7 ขบวนรองรับเส้นทางปัจจุบัน หมอชิต-สำโรง และ สนามกีฬาแห่งชาติ-บางหว้า รถไฟฟ้าชุดนี้จะผลิตขึ้นที่โรงงานโบซันคาย่า ในประเทศตุรกี โดยซีเมนส์จะเป็นผู้ออกแบบขบวนรถไฟฟ้า จัดหาอะไหล่ที่จำเป็น ควบคุมงานประกอบ และให้บริการหลังการขาย 16 ปีนับจากวันที่ส่งขบวนแรกมาประเทศไทย - สัญญาที่ 2 ว่าจ้าง บริษัท ซีอาร์อาร์ซี ฉางชุน เรลเวย์ เวฮิเคิล จำกัด ในการผลิตรถไฟฟ้าซีเอ็นอาร์รุ่นปัจจุบัน (EMU Type-B) เพิ่มเติม 24 ขบวน ใช้รองรับในช่วงหมอชิต-คูคต 21 ขบวน และเป็นขบวนรถไฟฟ้าสำรอง 3 ขบวน โดยใช้วัสดุในการประกอบรถไฟฟ้าจากแหล่งเดิม เพื่อให้ได้มาตรฐานที่บีทีเอสกำหนดไว้ รถไฟฟ้าที่ผลิตขึ้นจากทั้งสองสัญญานี้ จะมีรายละเอียดปลีกย่อยที่เหมือนกันทั้งหมด คือใช้ระบบแสดงผลสถานีแบบอัตโนมัติ (Dynamic Route Map) ใช้เทคโนโลยีสมัยใหม่ มีตู้พิเศษที่ไม่ติดตั้งเก้าอี้นั่ง และติดกล้องวงจรปิดเพื่อรักษาความปลอดภัยในทุกตู้โดยสาร รถไฟฟ้าชุดนี้จะเริ่มจัดส่งเข้าประเทศไทยตั้งแต่ ไตรมาสที่ 3 พ.ศ. 2561 เป็นต้นไปจนกว่าจะครบจำนวน โดยรถไฟฟ้าซีเมนส์จะถูกจัดเก็บไว้ที่ศูนย์ซ่อมบำรุงย่อยบางปิ้ง ในจังหวัดสมุทรปราการ ของรถไฟฟ้าสายสีเขียวใต้ และรถไฟฟ้าฉางชุน จะจัดเก็บไว้ที่ศูนย์ซ่อมบำรุงย่อยคูคต ในพื้นที่เขตสายไหม ของรถไฟฟ้าสายสีเขียวเหนือ และพร้อมให้บริการพร้อมกับการเปิดให้บริการของรถไฟฟ้าสายสีเขียวใน พ.ศ. 2561 และ 2563 ตามลำดับการให้บริการบัตรโดยสารและอัตราค่าโดยสาร การให้บริการ. บัตรโดยสารและอัตราค่าโดยสาร. บัตรโดยสารรถไฟฟ้า บีทีเอส มีการพิมพ์เป็นลวดลายแบบต่างๆ ตามความเหมาะสม และการโฆษณา ปัจจุบันแบ่งใช้งานออกเป็น 3 ประเภท ได้แก่1. บัตรโดยสารชนิดแถบแม่เหล็ก มี 2 ประเภท ได้แก่1. บัตรประเภทเที่ยวเดียว คิดค่าโดยสารตามระยะทาง เริ่มต้นที่ 16 บาท สูงสุด 44 บาท โดยไม่รวมค่าโดยสารของส่วนต่อขยายสายสุขุมวิท (บางจาก-สำโรง) และส่วนต่อขยายสายสีลม (โพธิ์นิมิตร-บางหว้า) ซึ่งคิดค่าบริการแยกต่างหากในอัตรา 15 บาทตลอดสาย สามารถซื้อได้ที่เครื่องจำหน่ายบัตรโดยสารอัตโนมัติชนิดหยอดเหรียญ และใช้ธนบัตร โดยใช้ได้เฉพาะวันที่ซื้อเท่านั้น 2. บัตรประเภท 1 วัน ราคา 140 บาท ใช้เดินทางได้ไม่จำกัดจำนวนเที่ยวและระยะทาง สามารถซื้อได้ที่ห้องจำหน่ายบัตรโดยสารทุกสถานี- อัตราค่าโดยสารเริ่มใช้ตั้งแต่วันที่ 1 ตุลาคม พ.ศ. 2560 - 31 มีนาคม พ.ศ. 2562 2. บัตรแรบบิท (Rabbit Card) เป็นบัตรติดตั้งไมโครชิปไร้สายอาร์เอฟไอดี (RFID) ซึ่งเป็นเทคโนโลยีของบัตรสมาร์ตการ์ดแบบไม่มีการสัมผัส ให้บริการโดย บริษัท บางกอกสมาร์ทการ์ดซิสเท็ม จำกัด สามารถใช้เดินทางได้ในระบบรถไฟฟ้าบีทีเอส รถโดยสารด่วนพิเศษบีอาร์ที และเรือด่วนคลองภาษีเจริญ อีกทั้งยังสามารถใช้จ่ายแทนเงินสดได้กับร้านค้าที่ร่วมรายการ เริ่มจำหน่ายครั้งแรกวันที่ 23 เมษายน พ.ศ. 2555 และเริ่มใช้เดินทางได้ในวันเดียวกันทุกสถานี ซึ่งมีอยู่ 4 ประเภท ได้แก่1. แรบบิทมาตรฐาน เป็นบัตรแรบบิทมาตรฐาน แบ่งจำหน่ายให้บุคคล 3 ประเภท คือ บุคคลทั่วไป, ผู้สูงอายุ และนักเรียน-นักศึกษา โดยสามารถขอออกบัตรได้ที่สถานีรถไฟฟ้าบีทีเอสทุกสถานี และสามารถเติมเงินได้ตามสถานีรถไฟฟ้าบีทีเอส, สถานีรถไฟฟ้ามหานคร หรือจุดบริการเติมเงินที่ธนาคารกรุงเทพมีให้บริการ มีค่าธรรมเนียมในการออกบัตร 300 บาท โดยแบ่งเป็น ค่าธรรมเนียมในการเปิดบัตรใหม่ 150 บาท ค่ามัดจำบัตร 50 บาท และยอดเงินเริ่มต้น 100 บาท สามารถเติมได้ทั้งเงินสด และเที่ยวการเดินทางตามโปรโมรชั่นของบีทีเอส หรือตามที่บริษัท บางกอกสมาร์ทการ์ดซิสเท็ม จำกัด เป็นผู้กำหนด บัตรมีอายุการใช้งาน 5 ปี สามารถเติมมูลค่าในบัตรได้สูงสุด 4,000 บาท โดยมีอายุ 2 ปี นับจากวันที่ใช้งานครั้งสุดท้าย 2. แรบบิทพิเศษ เป็นบัตรแรบบิทที่บริษัท บางกอกสมาร์ทการ์ดซิสเท็ม จำกัด เป็นผู้ออกมาจำหน่ายในแบบจำนวนจำกัด โดยจะออกวางจำหน่ายตามเทศกาลต่างๆ เช่น วันพระราชสมภพ, วันพระราชพิธี หรือวันสำคัญต่างๆ เป็นต้น 3. แรบบิทธุรกิจ เป็นบัตรแรบบิทที่ออกตามความต้องการของบริษัทพันธมิตร โดยมีการออกลายหน้าบัตรเพื่อทำการประชาสัมพันธ์ หรือทำเป็นของที่ระลึกเนื่องในโอกาสต่างๆ โดยลายแรกของบัตรแรบบิทธุรกิจคือ บัตรแรบบิท-แครอท ลิมิเต็ด อิดิชั้น ที่ออกเพื่อเป็นการสมนาคุณกับสมาชิกบัตรหนูด่วนพลัส 4. แรบบิทร่วม เป็นบัตรแรบบิทที่ออกร่วมกับองค์กรต่างๆ เช่นการรวมบัตรแรบบิทเข้ากับบัตรเอทีเอ็ม, บัตรเดบิต, บัตรเครดิต, ใช้บัตรแรบบิทเป็นบัตรนักศึกษา หรือใช้งานร่วมกับอุปกรณ์อื่นๆ เป็นต้น 5. สำหรับค่าโดยสารของบัตรแรบบิทสามารถแบ่งได้เป็นสองประเภทคือ1. ค่าโดยสารแบบเงินสด- บัตรแรบบิทสำหรับบุคคลทั่วไป และบัตรแรบบิทสำหรับนักเรียนนักศึกษา คิดค่าโดยสารตามระยะทาง เริ่มต้น 15 บาท สูงสุด 43 บาท โดยไม่รวมค่าโดยสารของส่วนต่อขยายสายสุขุมวิท และส่วนต่อขยายสายสีลมในอัตรา 15 บาทตลอดสาย - บัตรแรบบิทสำหรับผู้สูงอายุ คิดค่าโดยสารตามระยะทาง เริ่มต้น 7 บาท สูงสุด 21 บาท โดยไม่ร่วมค่าโดยสารของส่วนต่อขยายสายสุขุมวิท และส่วนต่อขยายสายสีลมในอัตรา 7 บาทตลอดสาย - อัตราค่าโดยสารพิเศษ เริ่มใช้ตั้งแต่วันที่ 1 เมษายน พ.ศ. 2561 - 31 มีนาคม พ.ศ. 2562 2. เที่ยวเดินทาง- เที่ยวเดินทางสำหรับบุคคลทั่วไป- 50 เที่ยว 1,300 บาท เฉลี่ยเที่ยวละ 26 บาท - 40 เที่ยว 1,080 บาท เฉลี่ยเที่ยวละ 27 บาท - 25 เที่ยว 725 บาท เฉลี่ยเที่ยวละ 29 บาท - 15 เที่ยว 465 บาท เฉลี่ยเที่ยวละ 31 บาท - เที่ยวเดินทางสำหรับนักเรียนนักศึกษา- 50 เที่ยว 950 บาท เฉลี่ยเที่ยวละ 19 บาท - 40 เที่ยว 800 บาท เฉลี่ยเที่ยวละ 20 บาท - 25 เที่ยว 550 บาท เฉลี่ยเที่ยวละ 22 บาท - 15 เที่ยว 360 บาท เฉลี่ยเที่ยวละ 24 บาท - เที่ยวเดินทางสามารถใช้เดินทางได้ในเฉพาะเส้นทางสัมปทาน (อ่อนนุช-หมอชิต และ สนามกีฬาแห่งชาติ-สะพานตากสิน) และส่วนต่อขยายสายสีลมระยะที่ 1 (สะพานตากสิน-วงเวียนใหญ่) เท่านั้น กรณีต้องการเดินทางเข้าส่วนต่อขยายสายสุขุมวิท (บางจาก-สำโรง) และส่วนต่อขยายสายสีลมระยะที่ 2 (โพธินิมิตร-บางหว้า) ต้องมีเงินในบัตรคงเหลืออย่างน้อย 15 บาท ถึงจะสามารถเข้า-ออกระบบที่สถานีส่วนต่อขยายได้  3. บัตรแมงมุม เป็นบัตรที่สามารถใช้ได้ในทุกระบบการขนส่ง ตั้งแต่รถไฟฟ้า, รถประจำทาง, เรือโดยสาร, ทางด่วน และทางพิเศษ ซึ่งจะพร้อมให้บริการภายใน ไตรมาสที่ 4 พ.ศ. 2561 บัตรดังกล่าวแบ่งออกเป็นสี่ประเภท ได้แก่1. แมงมุมสำหรับบุคคลทั่วไป 2. แมงมุมสำหรับนักเรียนและนักศึกษา สามารถใช้งานได้ตั้งแต่อายุ 7 ปีขึ้นไป แต่ไม่เกิน 23 ปี หรือสำเร็จการศึกษาในระดับปริญญาตรี 3. แมงมุมสำหรับผู้สูงอายุ บัตรสำหรับผู้สูงอายุ 60 ปีขึ้นไป 4. แมงมุมสวัสดิการแห่งรัฐ เป็นบัตรพิเศษสำหรับผู้ที่ขึ้นทะเบียนผู้ที่มีรายได้น้อย โดยมีงบค่าโดยสาร 500 บาท/เดือน- การเชื่อมต่อบัตรโดยสาร การเชื่อมต่อบัตรโดยสารมีเฉพาะ บัตรโดยสารบีทีเอสสมาร์ทพาส (BTS Smart Pass)เท่านั้นโดยมีการเชื่อมต่อดังต่อไปนี้1. บัตรสมาชิก Abstract ที่เป็นบัตรโดยสารบีทีเอสสมาร์ทพาส (BTS Smart Pass) ชนิดพิเศษสำหรับผู้ที่ซื้อคอนโด Abstract ทั้งพหลโยธินพาร์ค และสุขุมวิทพาร์คซึ่งเป็นอาคารอสังหาริมทรัพย์ในเครือบริษัทบีทีเอส กรุ๊ป โฮลดิ้งส์ จำกัด (มหาชน) โดยมีสิทธินั่งรถไฟฟ้าบีทีเอสได้ฟรี 10 ปีใน 30 สถานีปัจจุบัน ไม่สามารถใช้เดินทางในระบบรถโดยสารด่วนพิเศษ สายสาทร-ราชพฤกษ์ได้ และไม่สามารถเชื่อมต่อกับบัตรหนูด่วนพลัสได้การส่งเสริมการขายร่วมกับพันธมิตรทางธุรกิจ การส่งเสริมการขายร่วมกับพันธมิตรทางธุรกิจ. รถไฟฟ้าเฉลิมพระเกียรติ 6 รอบพระชนมพรรษา ให้บริการตรวจสุขภาพฟรี หรือรู้จักกันในคลินิกลอยฟ้าเฉลิมพระเกียรติ และยังมีความร่วมมือกับโรงพยาบาลเปาโล เมโมเรียล (สะพานควาย) ในการให้บริการตรวจเลือดฟรีหรือตรวจคลื่นไฟฟ้าหัวใจฟรีอย่างใดอย่างหนึ่งเมื่อเดิมเงินในบัตรเดินทางตามจำนวนที่บริษัทกำหนด (ที่ผ่านมา 300 บาท) ในบัตรเดินทางประเภท (BTS Rabbit) เท่านั้น ซึ่งทั้งสองโครงการมีปีละครั้ง รถไฟฟ้าเฉลิมพระเกียรติ 6 รอบพระชนมพรรษา ให้บริการส่วนลดร้านค้าอื่นๆ ตามประกาศของธนาคารกรุงเทพ สำหรับผู้ที่ใช้บัตรเดบิตและบัตรเครดิต ธนาคารกรุงเทพที่ใช้ร่วมกับบัตรเดินทางประเภท (BTS Rabbit) รถไฟฟ้าเฉลิมพระเกียรติ 6 รอบพระชนมพรรษา เท่านั้นโดยจะประกาศเป็นช่วงระยะเวลาเช่นเดียวกันการสนับสนุนภาครัฐ การสนับสนุนภาครัฐ. การสนับสนุนภาครัฐของรถไฟฟ้าเฉลิมพระเกียรติ 6 รอบพระชนมพรรษามีความเหมือนกับรถไฟฟ้ามหานคร สายเฉลิมรัชมงคลทุกประการยกเว้นไม่มีได้มีรายการรู้รักภาษาไทยในขบวนรถ อย่างไรก็ดีได้มีบริการข่าวสารจากเครือเนชั่น, วอยซ์ทีวี และสปริงนิวส์ ทั้งบนรถและชานชาลาสถานีรถไฟแทนคนพิการ คนพิการ. ในส่วนการดำเนินการเพื่อคนพิการมีความแตกต่างกันบ้างเนื่องจากรถไฟฟ้าเฉลิมพระเกียรติ 6 รอบพระชนมพรรษาสงวนสิทธิ์คนพิการในการเปลี่ยนสถานีกลางคัน(ห้ามเปลี่ยนสถานี)และมีตั๋วให้ทุกครั้งที่ใช้บริการพร้อมเลขที่กำกับตั๋ว ซึ่งต้องให้คนพิการลงนามกำกับทุกครั้งและเจ้าพนักงานของรถไฟฟ้าเฉลิมพระเกียรติ 6 รอบพระชนมพรรษาต้องเซ็นกำกับที่ตั๋วทุกครั้งและอาจต้องแสดงตั๋วกับพนักงานรักษาความปลอดภัยก่อนออกจากสถานีต้นทาง เมื่อถึงที่หมายจะมีเจ้าพนักงานหรือพนักงานรักษาความปลอดภัยคอยรับตั๋วบริเวณทางออกซึ่งเจ้าพนักงานมีอำนาจในการเปิดหรือปิดประตูต้องเป็นเจ้าพนักงานของรถไฟฟ้าเฉลิมพระเกียรติ 6 รอบพระชนมพรรษาเท่านั้น การดำเนินการทั้งหมดจึงใช้เวลามากกว่ารถไฟฟ้ามหานคร สายเฉลิมรัชมงคล สำหรับในขาไป โดย ณ ปัจจุบัน ตั๋วมีสี่สีคือสีฟ้าออกที่สถานีกรุงธนบุรี, ตั๋วสีน้ำตาลออกที่สถานีสยาม, ตั๋วสีม่วงออกที่สถานีหมอชิต และตั๋วสีเขียวใช้กับสถานีทั่วไป เที่ยวบีทีเอสกับคนพิการความปลอดภัย ความปลอดภัย. เว็บไซต์ระบบขนส่งมวลชนกรุงเทพระบุว่า รถไฟฟ้าบีทีเอสมีความปลอดภัยสูง นับตั้งแต่วันแรกที่เปิดให้บริการจนถึงปัจจุบัน ไม่พบว่ามีรายงานอุบัติเหตุร้ายแรงที่ส่งผลกระทบต่อผู้โดยสาร บริษัทฯ คำนึงถึงความปลอดภัยของผู้โดยสารจึงพิถีพิถันตั้งแต่ขั้นตอนการออกแบบ และการเลือกใช้วัสดุ รวมถึงจัดเตรียมอุปกรณ์ที่จำเป็นสำหรับใช้ในกรณีฉุกเฉินไว้ในขบวนรถและบนสถานี รวมถึงจัดเตรียมมาตรการตรวจสอบ การซ่อมบำรุง การปรับปรุงพัฒนาระบบอย่างต่อเนื่อง นอกจากนี้ ยังจัดทำคู่มือการใช้ระบบอย่างปลอดภัยแก่ผู้โดยสาร ปัจจุบันรถไฟฟ้าบีทีเอสได้พัฒนาเข้าสู่ระบบการจัดการความปลอดภัย (Safety Management System) ตามมาตรฐาน BPM (Best Practice Model) ของ Lloyd Register Rail ซึ่งเป็นบริษัทที่เชี่ยวชาญด้านการขนส่งระบบราง และได้เข้าสู่ระบบการจัดการอาชีวอนามัยและความปลอดภัย (OHSAS 18001) ซึ่งทั้งหมดนี้เพื่อมาตรฐานสูงสุดในการให้บริการ และมอบความปลอดภัยสูงสุดแก่ผู้โดยสารทุกครั้งที่มาใช้บริการความปลอดภัยในการเดินรถ ความปลอดภัยในการเดินรถ. ในการเดินรถปกติ รถไฟฟ้าทุกขบวนจะใช้ระบบควบคุมรถอัตโนมัติ (Automatic Train Control: ATC) ซึ่งอยู่ภายใต้ระบบการเดินรถไฟฟ้าอัตโนมัติ (Automatic Train Operation: ATO) ที่ความเร็วจำกัดไม่เกิน 80 กม./ชม. และมีระบบป้องกันความผิดพลาดของการเดินรถ (Automatic Train Protection: ATP) เป็นระบบควบคุมระยะห่างระหว่างขบวนรถให้อยู่ในระยะที่ปลอดภัย รวมถึงควบคุมความเร็วของขบวนรถให้อยู่ในระดับที่ปลอดภัยความปลอดภัยในขบวนรถ ความปลอดภัยในขบวนรถ. ห้องโดยสารของรถไฟฟ้าบีทีเอสได้รับการออกแบบไม่ให้มีส่วนแหลมคม เพื่อป้องกันอันตรายที่อาจเกิดขึ้นแก่ผู้โดยสาร และใช้วัสดุที่ไม่ก่อให้เกิดควันพิษ และยากต่อการลุกลามเมื่อเกิดเพลิงไหม้ ในกรณีเกิดเหตุฉุกเฉินในขบวนรถ เช่น เพลิงไหม้, ผู้โดยสารเจ็บป่วยกระทันหัน หรือเหตุฉุกเฉินอื่นๆ ผู้โดยสารสามารถติดต่อเพื่อแจ้งเหตุแก่พนักงานควบคุมรถไฟฟ้าโดยกดปุ่มรูปกระดิ่งสีเหลือง ที่ติดตั้งไว้บริเวณประตูรถไฟฟ้าความปลอดภัยบนสถานี ความปลอดภัยบนสถานี. โครงสร้างของสถานีได้รับการออกแบบและก่อสร้างภายใต้พระราชบัญญัติควบคุมอาคารและมาตรฐาน NFPA 130 ว่าด้วยการขนส่งมวลชนระบบราง และได้ติดตั้งระบบป้องกันและระงับเหตุเพลิงไหม้ภายใต้มาตรฐาน NFPA (National Fire Protection Association) ได้แก่ ถังดับเพลิง, สายฉีดน้ำดับเพลิง และระบบฉีดน้ำดับเพลิงอัตโนมัติ ครอบคลุมพื้นที่ของสถานี รวมทั้ง ติดตั้งระบบไฟฟ้าและระบบสายล่อฟ้าภายใต้มาตรฐานของวิศวกรรมสถานแห่งประเทศไทย (สสวท) และได้ติดตั้งปุ่มหยุดรถไฟฟ้าฉุกเฉิน (กล่องสีเหลือง) เพื่อใช้หยุดการเคลื่อนที่ของรถไฟฟ้า ไม่ให้เข้าหรือออกจากสถานีในกรณีฉุกเฉิน เช่น มีผู้โดยสารพลัดตกลงรางระบบรักษาความปลอดภัยของรถไฟฟ้าบีทีเอส ระบบรักษาความปลอดภัยของรถไฟฟ้าบีทีเอส. รถไฟฟ้าบีทีเอสเล็งเห็นถึงความสำคัญในเรื่องของการรักษาความปลอดภัยภายในระบบ โดยได้กำหนดมาตรการการรักษาความปลอดภัยให้สอดคล้องกับนโยบายด้านคุณภาพ ความปลอดภัย และการรักษาความปลอดภัยตามมาตรฐาน ISO9001 : 2008 โดยได้แบ่งการบริหารจัดการงานรักษาความปลอดภัยออกเป็น 2 ด้าน ได้แก่ 1. ด้านบุคลากร- เจ้าหน้าที่รักษาความปลอดภัย รถไฟฟ้าบีทีเอสได้จัดเจ้าหน้าที่รักษาความปลอดภัย รวมทั้งสิ้น 394 คน ต่อวัน ปฏิบัติหน้าที่บนสถานีรถไฟฟ้าทั้ง 34 สถานี ที่อาคารศูนย์บริหารและควบคุมการเดินรถไฟฟ้า โรงจอดและซ่อมบำรุง และลานจอดรถหมอชิต แบ่งการปฏิบัติหน้าที่เป็น 2 ผลัด ผลัดละ 10-12 ชั่วโมง โดยจัดเจ้าหน้าที่รักษาความปลอดภัยประจำสถานีละ 4 ถึง 10 คน (ขึ้นอยู่กับปริมาณผู้โดยสารที่มาใช้บริการ) ประจำบนชั้นชานชาลาฝั่งละ 1 คน ตลอดเวลาให้บริการ และบริเวณประตูอัตโนมัติบนชั้นจำหน่ายตั๋ว ฝั่งละ 1 คน ทั้งนี้ ในช่วงเวลากลางวันจะมีเจ้าหน้าที่รักษาความปลอดภัยหญิงสถานีละ 1 คน คอยให้ความช่วยเหลือผู้โดยสารที่เป็นสุภาพสตรีในกรณีต่างๆ เช่น คอยอำนวยความสะดวกและช่วยเหลือผู้โดยสารที่เป็นสุภาพสตรีที่เป็นลมหมดสติ และเมื่อเกิดเหตุการณ์ไม่ปกติ จะเพิ่มจำนวนเจ้าหน้าที่รักษาความปลอดภัย เพื่อคอยตรวจตราความเรียบร้อยในขบวนรถไฟฟ้า- การฝึกอบรม เจ้าหน้าที่รักษาความปลอดภัยทุกคน จะต้องผ่านการฝึกอบรม เพื่อให้มีความรู้ความเข้าใจพื้นฐานด้านการรักษาความปลอดภัย รวมทั้ง ต้องผ่านการอบรบพิเศษเกี่ยวกับระบบรถไฟฟ้าบีทีเอส และวิธีใช้อุปกรณ์ด้านความปลอดภัยภายในระบบ นอกจากนี้ ยังมีการฝึกอบรมความรู้พิเศษอื่นๆ เพิ่ม เช่น วิธีช่วยเหลือนำทางคนตาบอด รวมทั้ง เข้าร่วมการฝึกซ้อมแผนฉุกเฉินกับหน่วยงานภายนอกที่จัดขึ้นเป็นประจำทุก 6 เดือน ทั้งนี้เพื่อเป็นประโยชน์ในการให้ความช่วยเหลือผู้โดยสาร- การสนับสนุนจากหน่วยงานภายนอก นอกจากเจ้าหน้าที่รักษาความปลอดภัยที่ปฏิบัติหน้าที่ดูแลความปลอดภัยแก่ผู้โดยสารในระบบแล้ว รถไฟฟ้าบีทีเอส ยังได้รับการสนับสนุนกำลังเจ้าหน้าที่จากหน่วยงานต่างๆ ดังนี้ 1. เจ้าหน้าที่ตำรวจและสุนัขตำรวจ (เจ้าหน้าที่ตำรวจ 2 นาย สุนัขตำรวจ 2 ตัว) จากงานตรวจพิสูจน์ กองกำกับการ 5 กองบังคับการตำรวจปฏิบัติการพิเศษ ปฏิบัติหน้าที่ตรวจหาวัตถุระเบิดในระบบ 2. เจ้าหน้าที่ตำรวจตรวจคนเข้าเมือง จากกองกำกับการ 2 ศูนย์สืบสวนสอบสวน สำนักงานตรวจคนเข้าเมือง ปฏิบัติหน้าที่จับกุมผู้ต้องสงสัยหรือมิจฉาชีพชาวต่างชาติที่หลบหนีเข้าเมืองอย่างผิดกฎหมาย นอกจากนี้ รถไฟฟ้าบีทีเอสยังได้เตรียมพร้อมในการประสานงานเพื่อขอกำลังสนับสนุนจากหน่วยงานภายนอกเพิ่มเติม ดังนี้ ตำรวจนครบาลท้องที่ (ที่ใกล้เคียงสถานีรถไฟฟ้าบีทีเอส), สำนักป้องกันและบรรเทาสาธารณภัย, กลุ่มงานเก็บกู้และตรวจพิสูจน์วัตถุระเบิด, ศูนย์กู้ชีพเอราวัณ, โรงพยาบาลเลิศสิน, โรงพยาบาลราชวิถี, โรงพยาบาลกลาง, ศูนย์หัวเฉียวพิทักษ์ชีพ, โรงพยาบาลหัวเฉียว และกองพันทหารม้าที่ 1 รักษาพระองค์ (พล.ม. 2 รอ.) 2. ด้านอุปกรณ์ เครื่องตรวจวัตถุโลหะ (Metal Detector/ Guard Scan) ใช้ตรวจหาวัตถุที่มีส่วนประกอบของโลหะ โดยได้ตั้งจุดตรวจไว้ที่ชั้นจำหน่ายตั๋วในเขตชำระเงิน บริเวณใกล้ประตูอัตโนมัติทั้ง 2 ฝั่ง ทุกสถานีใช้สุ่มตรวจกระเป๋าหรือสัมภาระของผู้โดยสาร เพื่อป้องปรามการก่ออาชญากรรมหรือการก่อวินาศกรรมในระบบรถไฟฟ้าบีทีเอส ระบบตรวจการณ์ (Patrol Management System) รถไฟฟ้าบีทีเอส ได้นำชุดอุปกรณ์อิเลกทรอนิกส์ ประกอบด้วย แท่งตรวจการณ์ (Patrol Stick) และจุดตรวจ (Patrol Checker) มาช่วยเสริมประสิทธิภาพการทำงานของเจ้าหน้าที่รักษาความปลอดภัย โดยให้เจ้าหน้าที่รักษาความปลอดภัยแต่ละคนตรวจตราความเรียบร้อยของพื้นที่ตามเวลาและจุดตรวจที่กำหนดทั่วทั้งสถานี แล้วรายงานความเรียบร้อย หลังจากนั้นจะนำข้อมูลจากแท่งตรวจการมาประมวลผล เพื่อตรวจสอบรายงานการเดินตรวจการณ์ของเจ้าหน้าที่รักษาความปลอดภัยแต่ละคน ระบบกล้องโทรทัศน์วงจรปิด (Closed Circuit Television System หรือ CCTV System) รถไฟฟ้าบีทีเอสได้ติดตั้งระบบกล้องโทรทัศน์วงจรปิดครอบคลุมพื้นที่สถานี อาคารศูนย์บริหารและควบคุมการเดินรถไฟฟ้า และโรงจอดและซ่อมบำรุง รวมทั้งสิ้น 1,507 ตัว (ข้อมูล ณ เดือนธันวาคม 2556) โดยมีศูนย์เฝ้าระวังและรักษาความปลอดภัย (CCTV Security Center) อยู่ที่สถานีสยาม ซึ่งมีพนักงานปฏิบัติหน้าที่ประจำศูนย์ฯ ดูแลความปลอดภัยของผู้โดยสารตลอดเวลาเปิดให้บริการ ทั้งนี้ เมื่อตรวจพบวัตถุหรือบุคคลต้องสงสัย จะประสานงานไปยังหน่วยงานที่เกี่ยวข้องดำเนินการทันที และสามารถย้อนดูภาพที่บันทึกไว้ได้ประมาณ 14 วัน อุปกรณ์ตรวจวัตถุใต้ท้องรถ (Under Vehicle Search Mirror) ใช้ตรวจรถยนต์ทุกคันที่เข้าพื้นที่โรงจอดและซ่อมบำรุงรถไฟฟ้า เพื่อป้องปรามการก่ออาชญากรรม หรือการก่อวินาศกรรม โดยจุดตรวจจะอยู่บริเวณทางเข้าโรงจอดและซ่อมบำรุงรถไฟฟ้าการตรวจค้นกระเป๋า การตรวจค้นกระเป๋า. อาศัยอำนาจตาม พ.ร.บ.การรถไฟฟ้าขนส่งมวลชนแห่งประเทศไทย พ.ศ. 2543 มาตรา 63 ให้พนักงานเจ้าหน้าที่เป็นเจ้าพนักงานตามประมวลกฎหมายอาญามีหน้าที่รักษาความปลอดภัยและความสงบเรียบร้อยในเขตระบบไฟฟ้าตามกฎกระทรวงหรือตามที่ผู้ว่าการมอบหมาย และให้มีอำนาจดังต่อไปนี้ 1.ค้นหรือจับกุมผู้กระทำความผิดซึ่งหน้าตามพระราชบัญญัตินี้ เพื่อส่งให้พนักงานฝ่ายปกครองหรือตำรวจดำเนินคดีตามกฎหมายพนักงานเจ้าหน้าที่รถไฟฟ้าเฉลิมพระเกียรติ 6 รอบพระชนมพรรษาจึงมีอำนาจตามกฎหมายดังกล่าว ทั้งนี้อาศัยอำนาจตาม ประมวลกฎหมายวิธีพิจารณาความอาญา มาตรา 93 การตรวจค้นสิ่งของในความครอบครองของบุคคลในที่สาธารณะจะกระทำไม่ได้เลย เว้นแต่เจ้าพนักงานปกครองหรือตำรวจเป็นผู้ค้นเมื่อมีเหตุอันควรสงสัยว่าบุคคลนั้นมีสิ่งของในความครอบครองเพื่อจะใช้ในการกระทำความผิด หรือซึ่งได้มาโดยการกระทำความผิดหรือซึ่งมีไว้เป็นความผิดเจ้าหน้าที่ รถไฟฟ้าเฉลิมพระเกียรติ 6 รอบพระชนมพรรษา ซึ่งเป็นเจ้าพนักงานตามประมวลกฎหมายอาญาจึงอาศัยอำนาจตามมาตรา 93 ตรวจค้นบุคคลเมื่อมีเหตุอันควรสงสัยว่าบุคคลนั้นมีสิ่งของในความครอบครองเพื่อจะใช้ในการกระทำความผิด หรือซึ่งได้มาโดยการกระทำความผิดหรือซึ่งมีไว้เป็นความผิดประตูกั้นชานชาลา ประตูกั้นชานชาลา. รถไฟฟ้าเฉลิมพระเกียรติ 6 รอบพระชนมพรรษา มีการติดตั้งประตูกั้นชานชาลาตั้งแต่ปี พ.ศ. 2556 โดยมีวัตถุประสงค์ที่จะป้องกันไม่ให้ผู้โดยสารพลัดตกจากชานชาลา เป็นประตูแบบ Half Height Platform Screen Door หรือประตูครึ่งบาน โดยเป็นรั้วสูง 1.50 เมตร บริเวณขอบชานชาลาของสถานีรถไฟฟ้า งบลงทุน 600 ล้านบาท เพื่อจัดระเบียบการขึ้นลงรถไฟฟ้าบีทีเอสให้มีความปลอดภัยมากขึ้น เนื่องจากปัจจุบันมีผู้โดยสารสูงสุด 7 แสนคนต่อวัน ทำให้เกิดความแออัดและหนาแน่นบริเวณทางเข้­าออกของประตูรถไฟฟ้า โดยสถานีที่นำร่องก่อนคือสถานีสยาม รายชื่อสถานีที่มีการติดตั้งประตูกั้นชานชาลา มีดังนี้ สยาม, อโศก, อ่อนนุช, พญาไท, อนุสาวรีย์ชัยสมรภูมิ, ศาลาแดง, ชิดลม, พร้อมพงษ์ และช่องนนทรี แต่หลังจากเปิดทดสอบได้ไม่นานก็เกิดปัญหาทำให้ระบบควบคุมหลักไม่สามารถใช้การได้ในวันที่ 24 ธันวาคม พ.ศ. 2556 ซึ่งสาเหตุมาจากการที่ระบบควบคุมชุดประตู ไม่สามารถเชื่อมต่อกับระบบควบคุมการเดินรถได้ และทำให้ระบบควบคุมการเดินรถทั้งหมดมีปัญหา เบื้องต้นบีทีเอสได้หารือกับบอมบาร์ดิเอร์และได้ข้อสรุปที่ตรงกันว่า จะยุติการทดสอบการใช้งานประตูกั้นชานชาลาก่อน เพื่อหาทางแก้ไขไม่ให้การเชื่อมต่อกับระบบประตูนั้น ทำให้ระบบรถไฟฟ้าล่มอีกเป็นครั้งที่สอง ปัจจุบัน บีทีเอสซี อยู่ในระหว่างการติดตั้งประตูกั้นชานชาลาเพิ่มเติมในสถานีส่วนต่อขยายสายสุขุมวิท แบริ่ง-เคหะสมุทรปราการ เพื่อรองรับการเปิดให้บริการในช่วงปลายปี พ.ศ. 2561บริการอื่นบริการอื่น. - ศูนย์บริการนักท่องเที่ยว มีบริการศูนย์บริการนักท่องเที่ยวและซื้อสินค้าที่ สถานีสยาม, สถานีพญาไท และสถานีสะพานตากสิน - ศูนย์บริการประชาชน มีศูนย์บริการประชาชนของกรุงเทพมหานครที่เรียกว่า จุดบริการด่วนมหานคร (BMA Express Service) ที่ สถานีสยาม, สถานีหมอชิต, สถานีพร้อมพงษ์, สถานีอุดมสุข, สถานีบางนา และสถานีแบริ่ง ซึ่งให้บริการงานทะเบียนบัตรประจำตัวประชาชนและงานทะเบียนราษฎร์เป็นหลัก - ศูนย์การค้า มีบริการศูนย์การค้าขนาดย่อมในทุกสถานี - ตู้ถอนเงิน มีบริการตู้ถอนเงินในทุกสถานี ยกเว้น สถานีสำโรง โดยด้านนอกพื้นที่ตรวจบัตรโดยสารจะเป็นตู้ถอนเงินของธนาคารกรุงเทพ ส่วนด้านในพื้นที่ตรวจบัตรโดยสาร มีให้บริการของธนาคารไทยพาณิชย์, ธนาคารกรุงไทย, ธนาคารกสิกรไทย และธนาคารกรุงศรีอยุธยา สลับกันไปตามแต่ละสถานี ในบางสถานีมีธนาคารยูโอบี (ประเทศไทย) มาเปิดสาขาย่อยบนสถานี และในอดีตธนาคารกสิกรไทยได้เปิดให้บริการสาขาย่อยขนาดเล็กภายในพื้นที่สถานีเช่นกัน - โทรศัพท์ ในอดีตโครงการมีบริการโทรศัพท์และตู้ทำธุรกรรมทางการเงินจาก ทรู คอร์ปอเรชั่น และทีโอที ให้บริการแต่ปัจจุบันได้ยกเลิกทั้งหมด นอกจากนี้ยังได้ร่วมมือกับ เอไอเอส, ดีแทค และทรูมูฟ เอช ในการวางโครงข่ายไร้สายใน 23 สถานี ให้ผู้โดยสารสามารถเชื่อมต่ออินเทอร์เน็ตความเร็วสูงบนสถานีได้ และเดิมมีโครงการให้บริการ Free Wi-Fi on Board ในขบวนรถไฟฟ้า แต่ได้ยกเลิกไปเนื่องจากโครงการไม่ได้รับอนุมัติสถิติผู้ใช้บริการ สถิติผู้ใช้บริการ. เมื่อวันที่ 5 ธันวาคม พ.ศ. 2551 ในโอกาสที่เปิดบริการมาครบ 9 ปี ปรากฏว่า มียอดมีผู้ใช้บริการตั้งแต่เปิดให้บริการ 972,034,298 เที่ยว มีผู้โดยสารใช้บริการรถไฟฟ้าเฉลี่ยวันทำการ 424,369 เที่ยวต่อวัน เพิ่มขึ้นจากปีก่อน 2.6% โดยในปี 2551 นี้มีผู้ใช้บริการสูงสุดเมื่อวันที่ 3 ตุลาคม พ.ศ. 2551 จำนวน 497,390 เที่ยว และในเดือนมีนาคม พ.ศ. 2554 มี​ผู้โดยสาร​ใช้​บริการ​รถไฟ​ฟ้า​เฉลี่ย​ใน​วัน​ทำ​การ​สร้าง​สถิติ​ใหม่​สูง​สุด​เท่ากับ 509,106 เที่ยว​/คน และผลดำเนินงานบริการรถไฟฟ้าบีทีเอสในรอบบัญชี เมษายน พ.ศ. 2554 ถึง มีนาคม พ.ศ. 2555 มียอดผู้ใช้บริการทั้งสิ้น 176,028,556 เที่ยวคน เพิ่มขึ้นจากงวดปีที่ผ่านมา 21.24% และเมื่อพิจารณาจากผู้โดยสารเฉลี่ยต่อวันภาพรวมปรับตัวสูงขึ้น 18.26% เป็น 480,952 เที่ยวคน ซึ่งวันที่ 30 มีนาคม พ.ศ. 2555 นับว่าเป็นวันที่ทุบสถิติสูงที่สุดนับตั้งแต่เปิดให้บริการมา มีผู้มาใช้บริการถึง 714,575 เที่ยวคน ปัจจุบันรถไฟฟ้าบีทีเอสมียอดผู้โดยสารสะสมครบ 2,000 ล้านคนไปเป็นที่เรียบร้อย เมื่อวันที่ 4 กันยายน พ.ศ. 2557 หลังเริ่มดำเนินการตั้งแต่เดือนธันวาคม พ.ศ. 2542 ซึ่งใช้เวลาทั้งหมด 14 ปี 9 เดือนสถิติผู้ใช้บริการ&nbsp;อุบัติเหตุและความขัดข้องอุบัติเหตุและความขัดข้อง. - วันที่ 20 มกราคม พ.ศ. 2553 เวลา 7.40 น. นางจิราภรณ์ เกียรติชูศักดิ์ อายุ 49 ปี สะดุดร่วงตกลงไปในรางรถไฟฟ้าบนสถานีหมอชิต เนื่องจากนางจิราภรณ์รีบก้าวล้ำไปก่อน ทำให้พลาดสะดุดพื้นเซตกลงไปในรางตัดหน้าขบวนรถไฟฟ้าที่แล่นเข้ามา ในระหว่างเกิดเหตุได้ปิดการเดินรถเป็นการชั่วคราวระหว่างสถานีหมอชิตและสถานีสะพานควาย เป็นเวลา 30 นาที จากนั้นจึงเปิดให้บริการตามปกติในเวลา 08.18 น. หลังจากอุบัติเหตุครั้งนี้ ทางบีทีเอสจึงเพิ่มมาตรการความปลอดภัยแก่ผู้โดยสาร- วันที่ 27 เมษายน พ.ศ. 2553 รถไฟฟ้าบีทีเอส ได้ประกาศปิดทำการทั้งสายเป็นเวลา 1 วัน เนื่องจากมีเหตุการณ์กลุ่มแนวร่วมประชาธิปไตยต่อต้านเผด็จการแห่งชาติได้นำยางรถยนต์ไปวางบนสถานีรถไฟฟ้าชิดลม จึงประกาศหยุดเดินรถ บริษัทจึงดำเนินการฟ้องร้อง โดยอาศัยอำนาจตาม พระราชบัญญัติการรถไฟฟ้าขนส่งมวลชนแห่งประเทศไทย พ.ศ. ๒๕๔๓ มาตรา ๘๑- วันที่ 2 พฤษภาคม พ.ศ. 2554รถไฟฟ้าสายสุขุมวิทเกิดเหตุขัดข้องไม่สามารถให้บริการได้ในเส้นทางระหว่างสถานีอโศกถึงสถานีอ่อนนุช เนื่องจากทำการเปลี่ยนระบบอาณัติสัญญาณรถไฟใหม่จากของบริษัทซีเมนส์ เป็นของบริษัทบอมบาร์ดิเอร์ และในวันถัดมารถไฟฟ้าสายสีลมก็เกิดเหตุขัดข้องไม่สามารถให้บริการได้ในช่วงเวลาระหว่าง 7.20 - 9.30 น. เนื่องด้วยเหตุผลประการเดียวกัน- วันที่ 26 สิงหาคม พ.ศ. 2554 เวลา 9.30 น. ร.ต.ท. สากล คำยิ่งยง ร้อยเวร สถานีตำรวจนครบาลพญาไท ได้รับแจ้งจากเจ้าหน้าที่โรงพยาบาลราชวิถีว่า มีนักเรียนถูกแทงได้รับบาดเจ็บ โดยเมื่อไปถึงพบเจ้าหน้าที่รักษาความปลอดภัยรถไฟฟ้าบีทีเอส ควบคุมตัวนายธิติวัฒน์ วงศ์เสาร์ อายุ 18 ปี นักศึกษาชั้นปี 1 แผนกวิศวกรรมเครื่องกล สถาบันเทคโนโลยีปทุมวัน ซึ่งเป็นคนร้าย จึงควบคุมตัวมาดำเนินคดี ส่วนคนเจ็บทราบชื่อคือ นายกิติพัฒน์ ศิริเดชชัย อายุ 20 ปี เป็นนักศึกษามหาวิทยาลัยราชภัฏธนบุรี มีบาดแผลถูกแทงเข้าบริเวณช่องท้องด้านซ้าย แพทย์ผ่าตัดรักษาอาการจนพ้นขีดอันตราย- วันที่ 16 มีนาคม พ.ศ. 2555 เวลา 19.15 น. เกิดเหตุทะเลาะวิวาทระหว่างชาวต่างชาติกับพนักงานรักษาความปลอดภัยบนสถานีพร้อมพงษ์ โดยเจ้าหน้าที่ รปภ. ของสถานีรถไฟฟ้าบีทีเอส พยายามขัดขวางและเข้าแย่งลูกโป่งสวรรค์ 4 ลูก จากชายชาวต่างชาติคนหนึ่ง ที่เดินถือผ่านช่องเสียบบัตรเข้าไปด้านในสถานีแต่ไม่สำเร็จ จึงได้เดินฝ่าเหล็กกั้นช่องทางสำหรับผู้พิการเข้าไปพร้อมกับลูกโป่งสวรรค์ ทำให้ รปภ.ต้องเข้าห้ามปราม โดยสุดท้าย ชายชาวต่างชาติและเจ้าหน้าที่รปภ. ต่างได้รับบาดเจ็บทั้งสองฝ่าย- วันที่ 24 ธันวาคม พ.ศ. 2556 เวลา 03.00 น.เกิดเหตุขัดข้องในระบบการควบคุมการเดินรถหลัก หลังจากที่ได้เริ่มทดสอบระบบประตูอัตโนมัติกั้นขอบชานชาลาในสถานีพร้อมพงษ์ และทำให้ระบบล่มลงในเวลาต่อมา ทำให้รถไฟฟ้าบีทีเอสไม่สามารถให้บริการได้ตามปกติตั้งแต่เวลา 6.00 น. - 11.00 น. และระบบขัดข้องอีกครั้งในส่วนชิดลม-ปุณณวิถีในเวลา 12.30 น. ก่อนที่ระบบจะเป็นปกติโดยสมบูรณ์ในเวลา 14.00 น. ซึ่งใช้เวลาในการแก้ไขปัญหานี้ทั้งหมด 11 ชั่วโมง โดยเหตุการณ์นี้สร้างความเสียหายให้กับผู้โดยสารและบีทีเอสพอสมควร- มกราคม พ.ศ. 2557 รถไฟฟ้าบีทีเอสประกาศปิดให้บริการในบางสถานีเนื่องจากเหตุการณ์กลุ่ม กปปส. เข้าชัตดาวน์กรุงเทพมหานคร โดยสถานีที่ปิดคือ อโศก นานา เพลินจิต ชิดลม สนามกีฬาแห่งชาติ ราชดำริ ศาลาแดง และสยาม (ไม่ให้ผู้โดยสารออกจากสถานี แต่เปลี่ยนสายได้) และจากเหตุนี้ทำให้บีทีเอสต้องปรับวิธีการเดินรถใหม่คือจากพร้อมพงษ์จะมุ่งตรงไปสยามโดยไม่จอดรายทาง และจากช่องนนทรีมุ่งตรงไปราชดำริ เพื่อให้ผู้โดยสารเปลี่ยนขบวนรถเข้าสถานีสยามต่อไป- วันที่ 19 สิงหาคม พ.ศ. 2557 เวลา 08.15 น. เกิดเหตุหญิงสาวเป็นลมตกลงไปในรางที่สถานีหมอชิต แต่ขณะเกิดเหตุ เจ้าหน้าที่รักษาความปลอดภัยสามารถช่วยเหลือได้ทันด้วยการกดปุ่มหยุดรถฉุกเฉิน และตัดกระแสไฟฟ้าภายในบริเวณสถานีเพื่อลงไปช่วยเหลือ ภายหลังทราบว่าเป็นผู้ประกาศข่าวสถานีโทรทัศน์ไทยทีวีสีช่อง 3 โดยเธอรู้สึกตัวอีกทีคือถูกหามส่งโรงพยาบาลไปแล้ว เหตุการณ์นี้นับเป็นเหตุการณ์ครั้งที่สองที่มีผู้โดยสารตกลงไปในชานชาลา และจากเหตุการณ์นี้ทำให้บีทีเอสตัดสินใจเข้าปรึกษาเรื่องการติดตั้งประตูกั้นชานชาลาเพิ่มเติมกับกรุงเทพมหานคร- วันที่ 24 กุมภาพันธ์ พ.ศ. 2559 เวลา 05.00 น. เกิดเหตุขัดข้องบริเวณจุดสับรางรถไฟฟ้าช่วงสถานีชิดลมมุ่งหน้าเข้าสถานีสยาม ทำให้รถไฟฟ้าไม่สามารถให้บริการได้ตามปกติในสายสุขุมวิท โดยบีทีเอสได้จัดรถวิ่งเป็นสี่ช่วง คือช่วงแบริ่ง-สยาม-แบริ่ง หมอชิต-สยาม-หมอชิต หมอชิต-บางหว้า-หมอชิต และ สนามกีฬาแห่งชาติ-สยาม-สนามกีฬาแห่งชาติ ความถี่ 5-10 นาทีต่อคัน โดยผู้โดยสารต้องเปลี่ยนขบวนรถที่สถานีสยามเพื่อเดินทางไปยังสถานีปลายทาง ต่อมาดร.อาณัติ อาภาภิรม ได้ออกแถลงว่าปัญหาดังกล่าวเกิดจากการที่จุดสับรางรถไฟฟ้าบริเวณดังกล่าวเสียหาย การซ่อมแซมจำเป็นต้องตัดกระแสไฟฟ้าเพื่อเปลี่ยนยกชุด ดังนั้นบีทีเอสซีจะดำเนินการซ่อมแซมภายในคืนวันที่ 24 กุมภาพันธ์หลังปิดให้บริการ และจำเป็นต้องให้บริการรถตามแผนการเดินรถฉุกเฉินทั้งวันจนถึงเวลาปิดให้บริการ จากเหตุการณ์นี้ทำให้เกิดกระแสวิพากษ์วิจารณ์การทำงานของบีทีเอสซีอย่างหนัก รวมถึงกรณีที่อายุของโครงการเริ่มเข้าใกล้ 20 ปี จึงถูกให้ความเห็นอย่างหนักว่าถึงเวลาที่บีทีเอสซีต้องสั่งซื้อขบวนรถใหม่ยกชุดแล้วหรือยัง- มิถุนายน พ.ศ. 2561 รถไฟฟ้าบีทีเอสเกิดเหตุขัดข้อง 9 ครั้งภายในเดือนเดียว (ตั้งแต่วันที่ 1 - 25 มิถุนายน) กล่าวคือตั้งแต่วันที่ 6 มิถุนายน รถไฟฟ้าขัดข้องที่สถานีชิดลม ทำขบวนรถล่าช้า 10 นาที วันที่ 12 มิถุนายน รถไฟฟ้าขัดข้องที่สถานีอ่อนนุช ทำขบวนรถล่าช้า 24 นาที วันที่ 13 มิถุนายน ระบบประตูกั้นชานชาลาขัดข้องที่สถานีสยาม ทำให้ขบวนรถเข้า-ออกจากสถานีสยามได้ล่าช้า วันที่ 15 มิถุนายน รถไฟฟ้าขัดข้องที่บริเวณรางสับหลีกช่วงสถานีพร้อมพงษ์ - สถานีอโศก ทำขบวนรถล่าช้า 10 นาที วันที่ 18 มิถุนายน รถไฟฟ้าขัดข้องที่สถานีสนามกีฬาแห่งชาติ ทำขบวนรถล่าช้าในสายสีลม 10 นาที วันที่ 22 มิถุนายน เวลา 12.27 น. รถไฟฟ้าขัดข้องที่สถานีสำโรง ทำขบวนรถล่าช้า 10 นาที วันที่ 22 มิถุนายน เวลา 21.00 น. รถไฟฟ้าขัดข้องที่สถานีชิดลมและสถานีเพลินจิต ทำขบวนรถล่าช้า 10 นาที วันที่ 24 มิถุนายน ระบบอาณัติสัญญาณขัดข้องตั้งแต่สถานีสยามถึงสถานีสะพานควาย ทำขบวนรถล่าช้าทั้งระบบ 10 นาที และขบวนรถเข้า-ออกจากสถานีสยามได้ล่าช้า และวันที่ 25 มิถุนายน ระบบอาณัติสัญญาณขัดข้องอีกครั้งตั้งแต่สถานีสยามถึงสถานีสะพานควาย ทำขบวนรถล่าช้าทั้งระบบ 15 นาที และขบวนรถเข้า-ออกจากสถานีสยามได้ล่าช้า ต่อมา ดร.อาณัติ อาภาภิรม ประธานกรรมการที่ปรึกษา บริษัท ระบบขนส่งมวลชนกรุงเทพ จำกัด (มหาชน) ได้ออกแถลงการณ์ถึงปัญหาความขัดข้องดังกล่าวจำนวนสามเหตุผล ดังต่อไปนี้1. บริษัทฯ และกรุงเทพธนาคม กำลังดำเนินการติดตั้งและทดสอบระบบอาณัติสัญญาณ และการติดตั้งระบบประตูกั้นชานชาลาที่โครงการรถไฟฟ้าสายสีเขียวใต้ ช่วงสถานีสำโรง ถึงสถานีเคหะฯ ร่วมกับบอมบาร์ดิเอร์ เพื่อเตรียมความพร้อมในการเปิดให้บริการรถไฟฟ้าสายสีเขียวใต้ในเดือนธันวาคม พ.ศ. 2561 ถือเป็นความขัดข้องตามปกติเมื่อครั้งที่บริษัทฯ ดำเนินการทดสอบระบบอาณัติสัญญาณที่สถานีส่วนต่อขยายเมื่อ พ.ศ. 2552 - 2556 2. บริษัทฯ กำลังดำเนินการปรับปรุงระบบอาณัติสัญญาณของโครงการส่วนเดิมทั้งสายเพื่อป้องกันคลื่นรบกวนจากภายนอก 3. เนื่องจากสถานีสยามยังคงใช้งานระบบเดิม ทำให้มีปัญหาถูกคลื่นรบกวนการทำงานของระบบอาณัติสัญญาณบ่อยครั้ง เหตุการณ์ที่เกิดขึ้นเมื่อวันที่ 24 - 25 มิถุนายน เกิดจากมีคลื่นรบกวนการทำงานของระบบอาณัติสัญญาณจนทำให้ระบบล่มลง ทำให้การเดินรถอัตโนมัติไม่สามารถทำได้ บริษัทฯ แก้ปัญหาเฉพาะหน้าด้วยการเปลี่ยนการทำงานมาใช้ระบบแมนวลในการนำรถไฟฟ้าเข้าจอดที่สถานีสยามควบคู่กับการพยายามกู้ระบบอัตโนมัติให้กลับมาทำงานได้ ทั้งนี้ บริษัทฯ คาดว่าปัญหาทั้งหมดจะถูกแก้ไขเสร็จสิ้นภายในสิ้นปีนี้ เนื่องจากการดำเนินการต้องใช้เวลานาน ประกอบกับกำหนดการทดสอบระบบเพื่อเตรียมความพร้อมมีกำหนดแล้วเสร็จภายในเดือนพฤศจิกายน พ.ศ. 2561 จึงขออภัยผู้โดยสารล่วงหน้าในความไม่สะดวกที่เกิดขึ้น โดยบริษัทฯ วางแผนแก้ไขปัญหาในระยะสั้นคือดำเนินการติดตั้งระบบอาณัติสัญญาณใหม่และติดตั้งอุปกรณ์ป้องกันสัญญาณรบกวนเพิ่มเติมบริเวณสถานีสยามภายในวันศุกร์ที่ 29 มิถุนายน พ.ศ. 2561 และจะดำเนินการแก้ไขระบบและทดสอบระบบที่ส่วนต่อขยายให้แล้วเสร็จเร็วขึ้น เพื่อป้องกันไม่ให้เกิดปัญหาซ้ำซ้อนขึ้นมาอีก- วันที่ 26 มิถุนายน พ.ศ. 2561 รถไฟฟ้าบีทีเอสเกิดเหตุขัดข้องอีกครั้งโดยเป็นเหตุการณ์ต่อเนื่องมาจากวันที่ 25 มิถุนายน เบื้องต้นนายสุรพงษ์ เลาหะอัญญา กรรมการผู้อำนวยการใหญ่ บริษัท ระบบขนส่งมวลชนกรุงเทพ จำกัด (มหาชน) ได้แถลงสาเหตุคร่าว ๆ ว่า สาเหตุเกิดจากคลื่นความถี่ย่าน 2300 MHz ช่วงปลาย (~2370 MHz) ของดีแทคและทีโอที มารบกวนการทำงานของระบบอาณัติสัญญาณของรถไฟฟ้าซึ่งทำงานอยู่บนคลื่นความถี่สาธารณะ 2400 MHz (2.4 GHz) ตั้งแต่วันที่ 6 มิถุนายน พ.ศ. 2561 จนกระทั่งสัญญาณบริเวณย่านสยามสแควร์ถูกปล่อยแรงขึ้นก็เลยทำให้ระบบมีปัญหาตั้งแต่วันที่ 24 มิถุนายน พ.ศ. 2561 มาจนถึงปัจจุบัน อย่างไรก็ตามดีแทคได้แถลงข่าวสวนกลับว่าคลื่น 2300 MHz ไม่ได้ส่งผลกระทบใดๆ ต่อการให้บริการรถไฟฟ้า แต่ดีแทคยินดีร่วมหาสาเหตุที่แท้จริงไปพร้อมกันด้วยการปิดสัญญาณเครือข่าย "ดีแทค-ที" ตามแนวเส้นทางรถไฟฟ้าตั้งแต่เช้าวันที่ 26 มิถุนายน พ.ศ. 2561 เวลา 6.00 น. และส่งวิศวกรเครือข่ายระดับสูงเข้ามาร่วมด้วยช่วยกันหาสาเหตุพร้อม ๆ กับเจ้าหน้าที่ของ กสทช. ที่เข้าร่วมหาสาเหตุในเช่นเดียวกัน ผลปรากฏว่าหลังดีแทคปิดสัญญาณ ระบบรถไฟฟ้าเกิดปัญหาอีกครั้งในเวลา 6.15 น. 6.28 น. และ 7.18 น. ตามลำดับ ทางดีแทคจึงสรุปว่าปัญหาดังกล่าวเกิดขึ้นจากการรบกวนกันเองของคลื่น 2400 MHz ไม่ใช่ผลจากการเปิดให้บริการเครือข่าย 2300 MHz ตามที่บีทีเอสกล่าวอ้าง และต่อมา สำนักงาน กสทช. ได้มีข้อสรุปออกมาเช่นเดียวกันว่าระบบรถไฟฟ้าบีทีเอส ถูกก่อกวนด้วยสัญญาณไวไฟจากอาคารข้างเคียงมากกว่าสัญญาณของโทรศัพท์มือถือ ต่อมานายสุรพงษ์ เลาหะอัญญา ได้ออกแถลงการณ์ใหญ่ผ่านเฟซบุ๊กของบริษัทต่อกรณีที่เกิดขึ้น โดยระบุสาเหตุที่แท้จริงทั้งหมดสองข้อคือ หนึ่งบริษัทฯ กำลังติดตั้งระบบอาณัติสัญญาณใหม่ทั้งระบบเพื่อรองรับการเปิดให้บริการรถไฟฟ้าสายสีเขียวใต้ในเดือนธันวาคม และสองเป็นเพราะระบบอาณัตสัญญาณที่ทำงานอยู่บนคลื่น 2400 MHz ถูกรบกวนโดยสัญญาณเครือข่ายไวไฟที่ใช้ในย่านเดียวกันจากอาคารข้างเคียง ซึ่งมีกำลังส่งสูงถึง 1 วัตต์ โดยอาการดังกล่าวถูกตรวจพบที่สถานีสยาม (จากศูนย์การค้าสยามพารากอน) สถานีอโศก (ศูนย์การค้าเทอร์มินัล 21 อโศก) และสถานีพร้อมพงษ์ (จากศูนย์การค้าเอ็มโพเรี่ยม และศูนย์การค้าเอ็มควอเทียร์) เบื้องต้นบริษัทจะแก้ไขปัญหาด้วยการเปลี่ยนโหมดการทำงานของระบบรถไฟฟ้าจากระบบอัตโนมัติมาเป็นการขับเคลื่อนแบบแมนวลไปจนกว่าการย้ายช่วงคลื่นความถี่ที่ใช้งานและการติดตั้งอุปกรณ์กันสัญญาณรบกวนเสร็จสิ้น พร้อมทั้งขอความร่วมมือไปยังห้างสรรพสินค้าให้มีการปิดสัญญาณไวไฟที่มีปัญหาก่อนจนกว่าบีทีเอสจะดำเนินการแก้ไขปัญหาแล้วเสร็จ ทั้งนี้บีทีเอสจะพิจารณาถึงความเป็นไปได้ในการเปลี่ยนระบบไปใช้คลื่นความถี่ที่ได้รับอนุญาตจาก กสทช. แทนการใช้งานคลื่นความถี่สาธาณะต่อไป หลังจากที่ กสทช.​ เสนอแนวทางให้บีทีเอสเลือกใช้งานคลื่น 800 MHz และ 900 MHz ร่วมกับระบบจีเอสเอ็ม-อาร์ (GSM-R) แทนการใช้คลื่นความถี่สาธารณะในการให้บริการข่าวลือเกี่ยวกับการเปลี่ยนชื่อสถานี ข่าวลือเกี่ยวกับการเปลี่ยนชื่อสถานี. ในช่วงบ่ายของวันที่ 26 กุมภาพันธ์ พ.ศ. 2558 ทางเว็บไซต์ของนิตยสาร Positioning Magazine ได้มีการลงบทความทางหน้าเว็บไซต์เกี่ยวกับการเปลี่ยนชื่อ "สถานีพร้อมพงษ์" เดิม เป็น "เอ็ม ดิสทริค สเตชัน" (Em District Station) ทั้งนี้ภายในเวลาต่อมาภายในวันเดียวกัน ทางบริษัท ระบบขนส่งมวลชนกรุงเทพ จำกัด (มหาชน) ได้ออกมาชี้แจงต่อสื่อ ว่าไม่มีนโยบายการเปลี่ยนแปลงชื่อสถานีพร้อมพงษ์ตามที่ได้เป็นข่าวออกมาก่อนหน้านี้ อย่างไรก็ตาม การปล่อยข่าวลือดังกล่าวเป็นส่วนหนึ่งของนโยบายการโฆษณาของห้างสรรพสินค้าเอ็มควอเทียร์ ของกลุ่มเดอะมอลล์ ที่มีกำหนดการเปิดให้บริการในอีกไม่กี่วันหลังจากเหตุการณ์ข่าวลือ</doc>
