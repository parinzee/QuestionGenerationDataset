<doc id="142135" url="https://th.wikipedia.org/wiki?curid=142135" title="คณะฟรันซิสกัน">คณะฟรันซิสกัน คณะฟรันซิสกัน () บางแห่งเรียกว่าคณะฟรังซิสกัน เป็นกลุ่มคณะนักบวชคาทอลิกที่นักบุญฟรังซิสแห่งอัสซีซีได้ก่อตั้งขึ้น นอกจากในคริสตจักรโรมันคาทอลิกแล้วยังมีคณะฟรันซิสกันในคริสตจักรคาทอลิกเก่า นิกายแองกลิคัน และประชาคมฟรังซิสกันสากล (ecumenical Franciscan communities) ด้วย กลุ่มที่โดดเด่นที่สุดคือคณะภราดาน้อย (Order of Friars Minor) หรือที่รู้จักกันในนามคณะฟรันซิสกัน ซึ่งได้ชื่อนี้เพราะไฟรเออร์ในคณะถือวัตรปฏิบัติตามแบบที่นักบุญฟรังซิสแห่งอัสซีซีได้วางแนวทางและก่อตั้งคณะไว้ มีลักษณะเป็นคณะนักบวชภิกขาจาร คณะฟรันซิสกันยังประกอบด้วยคณะย่อย 3 คณะ โดยแต่ละคณะมีการปกครองตนเองเป็นอิสระต่อกัน ได้แก่ คณะผู้ถือวินัย (Observants) เรียกอีกชื่อว่าคณะภราดาน้อย คณะภราดาน้อยกาปูชิน และคณะภราดาน้อยคอนเวนชวล ทุกคณะยึดถือวินัยของนักบุญฟรังซิสเป็นวินัยประจำคณะลำดับชั้น ลำดับชั้น. คณะฟรันซิสกัน แบ่งออกเป็น 3 ชั้น ดังนี้- คณะชั้นหนึ่ง เป็นคณะนักบวชภิกขาจาร สมาชิกเป็นไฟรเออร์ มี 3 คณะ ได้แก่ คณะภราดาน้อย คณะภราดาน้อยคอนเวนชวล และคณะภราดาน้อยกาปูชิน - คณะชั้นสอง เป็นคณะนักบวชอารามิก สมาชิกเป็นนักพรตหญิง เช่น คณะกลาริส คณะกลาริสคอเลตติน คณะกลาริสกาปูชิน เป็นต้น - คณะชั้นสาม เรียกว่าคณะชั้นสามของนักบุญฟรังซิส มีหลายคณะ กระจายอยู่ในหลายประเทศทั่วโลกสมาชิกที่มีชื่อเสียงสมาชิกที่มีชื่อเสียง. - ไฟรเออร์ - นักบุญฟรังซิสแห่งอัสซีซี - นักบุญแอนโทนีแห่งปาดัว - นักบุญโบนาเวนตูรา - นักบุญแบร์นาร์ดีโนแห่งซีเอนา - นักบุญโจวันนีแห่งกาเปสตราโน - นักบุญโลเรนโซแห่งบรินดีซี - นักบุญแมกซิมิเลียน คอลบี - บุญราศีดันส์ สกอตัส- นักพรตหญิง - นักบุญกลาราแห่งอัสซีซี - นักบุญกาเตรีนาแห่งโบโลญญา- สมาชิกคณะชั้นสาม - นักบุญบริจิตแห่งสวีเดน - นักบุญเอลิซาเบธแห่งฮังการี - นักบุญอีซาเบลแห่งอารากอน สมเด็จพระราชินีแห่งโปรตุเกส - นักบุญพระเจ้าเฟร์นันโดที่ 3 แห่งคาสตีล - นักบุญกอร์ราโดแห่งปีอาเชนซา - นักบุญอันเจลา เมรีชี - นักบุญทอมัส มอร์- พระสันตะปาปา - สมเด็จพระสันตะปาปาเคลเมนต์ที่ 14 - สมเด็จพระสันตะปาปานิโคลัสที่ 4 - สมเด็จพระสันตะปาปาซิกซ์ตุสที่ 4 - สมเด็จพระสันตะปาปาซิกซ์ตุสที่ 5</doc>
