<doc id="189666" url="https://th.wikipedia.org/wiki?curid=189666" title="เกร็ก ลูเกนิส">เกร็ก ลูเกนิส เกรกอรี เอฟธิมิออส ลูเกนิส () เกิดเมื่อวันที่ 29 มกราคม ค.ศ. 1960 เป็นนักกระโดดน้ำชาวอเมริกัน เป็นเจ้าของเหรียญทองโอลิมปิกฤดูร้อนจากประเภทสปริงบอร์ด 3 เมตร และแพลตฟอร์ม 10 เมตร ได้ถึง 2 สมัยติดต่อกันเมื่อปี 1984 ที่ลอสแอนเจลิส และ 1988 ที่โซล จากประเภทเดิมประวัติ ประวัติ. เกร็ก ลูเกนิส เกิดที่ เอล คายอน, แคลิฟอร์เนีย ประเทศสหรัฐอเมริกา เขาเข้าร่วมแข่งขันกีฬาโอลิมปิกฤดูร้อน 1976 ที่ประเทศแคนาดา เป็นครั้งแรกด้วยวัยเพียง 16 ปี ได้คว้าเหรียญเงินจากประเภทแพลทฟอร์ม 10 เมตร มาครอง ต่อมาเขาสามารถคว้าเหรียญทองโอลิมปิกฤดูร้อนจากประเภทสปริงบอร์ด 3 เมตร และแพลตฟอร์ม 10 เมตร ได้ถึง 2 สมัยติดต่อกันเมื่อปี 1984 ที่ลอสแอนเจลิส และ 1988 ที่โซล จากประเภทเดิม ในการแข่งขันโอลิมปิกฤดูร้อน 1988 ที่โซล เกร็กกระโดดน้ำไม่พ้นขอบสปริงบอร์ดทำให้ศีรษะฟาดอย่างจังจนเลือดอาบ สร้างความตกใจให้กับคนดูทั่วโลก แต่เขาไม่ได้รับอันตรายร้ายแรงและยังสามารถคว้าเหรียญทองมาได้สำเร็จ โดยไม่มีใครรู้ว่าเกร็กติดเชื้อเอชไอวีมาตั้งนานแล้ว ในปี 1994 ลูเกนิส ประกาศตัวเองว่าเป็นเกย์ และจะแข่งในกีฬา “เกย์ เกม” จากนั้นในปี 1995 เขาออกหนังสืออัตชีวประวัติของตัวเองในชื่อ Breaking The Surface ซึ่งเขาก็ประกาศว่าตัวเองเป็นเอดส์ ซึ่งส่งผลทำให้เขาถูกยกเลิกการเป็นสปอนเซอร์จากผลิตภัณฑ์ต่าง ๆ ยกเว้นแต่ “สปีโด” ที่ยังสนับสนุนเขามาจนทุกวันนี้ และยังเล่าว่า ในวัยเด็กเขาเป็นเด็กกำพร้า และเคยถูกข่มขืน Breaking The Surface ยังได้รับการสร้างเป็นภาพยนตร์โทรทัศน์ในปี 1997 เรื่อง Breaking the Surface: The Greg Louganis Story ที่สร้างมาจากหนังสืออัตชีวประวัติของเขา นำแสดงโดยมาริโอ โลเปซ รับบทเป็นลูเกนิส นอกจากนี้คณะละครในประเทศไทยยังเคยนำโครงมาดัดแปลงเป็นละครเวทีที่ชื่อว่า "ผ่าผิวน้ำ" ในเดือนพฤษภาคม 2008</doc>
