<doc id="606624" url="https://th.wikipedia.org/wiki?curid=606624" title="กมล ตันกิมหงษ์">กมล ตันกิมหงษ์ กมล ตันกิมหงษ์ หรือ โค้ชกมล เป็นหัวหน้าผู้ฝึกสอนนักกีฬาเซปักตะกร้อชายทีมชาติไทย ผู้ซึ่งเคยได้รับการทาบทามให้ทำหน้าที่เป็นผู้ฝึกสอนแก่ทีมชาติเกาหลีใต้ รวมถึงทีมชาติมาเลเซีย แต่เขาได้ปฏิเสธไปทั้งสองทีม เนื่องด้วยต้องการทำหน้าที่ร่วมกับทีมชาติไทยต่อไปประวัติ ประวัติ. กมล ตันกิมหงษ์ ทำหน้าที่เป็นหัวหน้าผู้ฝึกสอนนักกีฬาเซปักตะกร้อชายทีมชาติไทย ณ วันที่ 7 กรกฎาคม พ.ศ. 2552 ในการแข่งขันเซปักตะกร้อชิงแชมป์โลก คิงส์คัพ ครั้งที่ 24 รอบชิงชนะเลิศ ที่ศูนย์การค้าแฟชั่นไอส์แลนด์ โดยทีมชุดชาย ซึ่งได้แก่ชุดเอและชุดบีของเขาเป็นฝ่ายชนะทีมชาติมาเลเซียทั้งสองทีม วันที่ 24 พฤศจิกายน พ.ศ. 2553 กมล ตันกิมหงษ์ ทำหน้าที่เป็นผู้ฝึกสอนนักกีฬาเซปักตะกร้อชายทีมชาติไทยในการแข่งเซปักตะกร้อในเอเชียนเกมส์ 2010 ที่จัดขึ้น ณ เมืองกว่างโจว ประเทศจีน โดยทีมของเขาได้รับรางวัลเหรียญทอง จากการแข่งในประเภททีมเดี่ยวชาย เดือนกรกฎาคม พ.ศ. 2554 กมลทำหน้าที่เป็นผู้ฝึกสอนทีมชาย ในการแข่งไอเอสทีเอเอฟเซปักตะกร้อเวิลด์คัพ ที่ประเทศมาเลเซีย ที่ซึ่งทีมของเขา ได้เป็นแชมป์การแข่งขัน จากนั้น ในเดือนกันยายน เขาทำหน้าที่เป็นหัวหน้าผู้ฝึกสอนนักกีฬาเซปักตะกร้อชายทีมชาติไทยในการแข่งอีสแทฟซูเปอร์ซีรีส์ 2011-12 ที่จัดขึ้น ณ ศูนย์การค้าแฟชั่นไอส์แลนด์ กมล ตันกิมหงษ์ ยังได้เป็นผู้เตรียมการฝึกซ้อมทีมเซปักตะกร้อชายในการแข่งรายการสำคัญอย่าง ซูเปอร์ซีรีส์ ที่จัดขึ้นในเดือนกุมภาพันธ์ พ.ศ. 2555 ณ ปาเลมบัง ประเทศอินโดนีเซีย และในวันที่ 17 เมษายน ของปีเดียวกัน เขาได้รับการเสนอชื่อเข้าชิงรางวัลวันนักกีฬายอดเยี่ยม ประจำปี 2554 ครั้งที่ 3/2555 ในสาขาผู้ฝึกสอนกีฬาสมัครเล่นยอดเยี่ยม ส่วนในเดือนพฤศจิกายน เขาได้ทำหน้าที่เป็นหัวหน้าผู้ฝึกสอนนักกีฬาเซปักตะกร้อชายทีมชาติไทยในการแข่งเซปักตะกร้อในซีเกมส์ 2011 ที่ปาเล็มบัง ประเทศอินโดนีเซีย โดยในการแข่งประเภททีมชุดชาย รอบชิงชนะเลิศ ทีมของเขาสามารถชนะทีมชาติอินโดนีเซีย และได้รับรางวัลเหรียญทองเป็นผลสำเร็จ กมล ตันกิมหงษ์ ยังได้ทำหน้าที่เป็นหัวหน้าผู้ฝึกสอนนักกีฬาเซปักตะกร้อชายทีมชาติไทยชุดใหญ่ ในการแข่งเซปักตะกร้อชิงแชมป์โลก คิงส์คัพ 2013 ที่จัดขึ้น ณ จังหวัดอุดรธานี โดยในการแข่งประเภทคู่ชาย รอบชิงชนะเลิศ ทีมของเขาเป็นฝ่ายชนะทีมอินโดนีเซีย 3-0 เซต รวมถึงในการแข่งตะกร้อ อิสตาฟ ซูเปอร์ซีรีส์ ไทยแลนด์ 2013/14 ที่จัดขึ้น ณ ศูนย์การค้าแฟชั่นไอส์แลนด์ ซึ่งเป็นรายการที่มาจากการร่วมมือของสมาคมตะกร้อแห่งประเทศไทยฯ กับสหพันธ์ตะกร้อนานาชาติ เดือนพฤศจิกายน พ.ศ. 2556 กมล ตันกิมหงษ์ ได้เป็นแขกรับเชิญคนสำคัญในงานเดอะโค้ชฟอรัม ที่จัดขึ้นโดยธนาคารไทยพาณิชย์ ซึ่งเป็นส่วนหนึ่งในการสร้างผู้นำในฐานะผู้ฝึกสอนให้แก่ทางธนาคาร นอกจากนี้ เขาได้ทำหน้าที่เป็นหัวหน้าผู้ฝึกสอนนักกีฬาเซปักตะกร้อชายทีมชาติไทย ในการแข่งเซปักตะกร้อในซีเกมส์ 2013 ที่ประเทศพม่า โดยในการแข่งประเภททีมเดี่ยวชาย เขาได้เป็นผู้ร้องขอความเป็นธรรมจากกรรมการเมื่อครั้งที่พบกับทีมชาติพม่าซึ่งเป็นเจ้าภาพ และทีมของเขาได้เป็นฝ่ายชนะ 2-0 เซตในที่สุด ส่วนในรอบชิงชนะเลิศ ทีมของเขาเป็นฝ่ายชนะทีมชาติมาเลเซียทั้ง 2 เซต และได้รับรางวัลเหรียญทอง พ.ศ. 2557 กมล ตันกิมหงษ์ ได้ทำหน้าที่เดินสายไปดูการแข่งขันรายการต่าง ๆ เพื่อค้นหานักกีฬารุ่นใหม่มาร่วมทำหน้าที่แก่ทีมชาติไทย เพื่อให้เกิดความต่อเนื่องอย่างเป็นรูปธรรมสำหรับทีมมากที่สุด ตลอดจนเป็นหัวหน้าผู้ฝึกสอนเซปักตะกร้อชายทีมชาติไทย ในการแข่งเอเชียนเกมส์ 2014 ที่จัดขึ้น ณ อินช็อน ประเทศเกาหลีใต้ความสำเร็จในฐานะผู้ฝึกสอนความสำเร็จในฐานะผู้ฝึกสอน. - เอเชียนเกมส์ - เหรียญทอง - เซปักตะกร้อในเอเชียนเกมส์ 2010 ประเภททีมเดี่ยวชาย ที่เมืองกว่างโจว ประเทศจีน- ซีเกมส์ - เหรียญทอง - เซปักตะกร้อในซีเกมส์ 2011 ประเภททีมเดี่ยวชาย ที่ปาเล็มบัง ประเทศอินโดนีเซีย - เหรียญทอง - เซปักตะกร้อในซีเกมส์ 2011 ประเภททีมชุดชาย ที่ปาเล็มบัง ประเทศอินโดนีเซีย - เหรียญทอง - เซปักตะกร้อในซีเกมส์ 2013 ประเภททีมชุดชาย ที่เนปยีดอ ประเทศพม่า- คิงส์คัพ - เหรียญทอง - เซปักตะกร้อชิงแชมป์โลก คิงส์คัพ 2009 ประเภททีมชุดชาย ที่ศูนย์การค้าแฟชั่นไอส์แลนด์ - เหรียญทอง - เซปักตะกร้อชิงแชมป์โลก คิงส์คัพ 2013 ประเภทคู่ชาย ที่จังหวัดอุดรธานีรางวัลที่ได้รับรางวัลที่ได้รับ. - รางวัลบุคลากรผู้ทรงคุณค่าในวงการกีฬา วันนักกีฬายอดเยี่ยมแห่งประเทศไทย ประจำปี 2555 - 6 มกราคม พ.ศ. 2557 - ผู้ฝึกสอนยอดเยี่ยม รางวัลพิเศษจากภาครัฐและเอกชนร่วมกับหนังสือพิมพ์ข่าวสด</doc>
