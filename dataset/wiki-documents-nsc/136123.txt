<doc id="136123" url="https://th.wikipedia.org/wiki?curid=136123" title="ทเวลฟ์เกิลส์แบนด์">ทเวลฟ์เกิลส์แบนด์ ทเวลฟ์เกิลส์แบนด์ (; ) กลุ่มดนตรีสัญชาติจีน กำเนิดขึ้นที่กรุงปักกิ่ง จีนแผ่นดินใหญ่ เป็นกลุ่มดนตรีของนักดนตรีสาวสวยชาวจีนทั้งหมด 12 คน ที่เล่นดนตรีจีนด้วยเครื่องดนตรีจีนโบราณ เช่น กู่เจิง, ผีผา, ขลุ่ยไม้ไผ่จีน, เอ้อหู, ขิมจีน ผสมกับดนตรีคลาสสิกในยุคปัจจุบัน ในปี พ.ศ. 2544 ทเวลฟ์เกิลส์แบนด์ ได้ถือกำเนิดขึ้น ด้วยแนวคิดต้องการจะเผยแพร่ดนตรีจีนออกไปสู่ชาวโลกในแบบสากล จึงมีการรวมกลุ่มของนักดนตรีสาวสวย ที่มีความสามารถจากการคัดเลือกจากโรงเรียนสอนศิลปะจีนทั่วประเทศ โดยจะคัดเลือกจากผู้ที่มีคุณสมบัติ มีความสามารถเฉพาะในเครื่องดนตรีประเภทต่าง ๆ และชนะเลิศในการประกวด มีทั้งหมด 18 คน แต่นำเสนอเพียง 12 คน ในการโปรโมตหรือแสดงคอนเสิร์ต โดยอัลบั้มชุดแรกมีชื่อว่า Beautiful Energy ในปี พ.ศ. 2546 อัลบั้มชุดที่ 2 ชื่อ Miracle ประสบความสำเร็จอย่างมากทั้งในและนอกประเทศ ในประเทศญี่ปุ่นสามารถทำยอดขายได้ถึง 2 ล้านแผ่น พร้อมกับได้เปิดแสดงคอนเสิร์ตในประเทศญี่ปุ่นเป็นครั้งแรก และได้มีบันทึกการแสดงออกมาด้วย คอนเสิร์ตของ ทเวลฟ์เกิลส์แบนด์ จะถูกนำเสนอด้วยความโดดเด่นทางเทคนิคทางภาพ สี เสียง อย่างงดงาม พร้อมด้วยเครื่องดนตรีอิเล็กโทรนิคที่เล่นผสมกับเครื่องดนตรีจีนโบราณ เป็นดนตรีในยุคปัจจุบัน เช่น ป๊อป, แจ๊ส, บลูส์ หรือแม้แต่กระทั่ง ร็อก และการแต่งตัวของนักดนตรีที่แลดูสวยงาม ทันสมัย ในประเทศไทย ทเวลฟ์เกิลส์แบนด์ ได้เดินทางมาแสดงคอนเสิร์ต 2 รอบ ในวันที่ 21 มิถุนายน และ 22 มิถุนายน พ.ศ. 2547 ที่ศูนย์การประชุมแห่งชาติสิริกิติ์ โดยการจัดของมูลนิธิสายใจไทย ซึ่งเป็นการสานสัมพันธ์ไทย - จีน ด้วย โดยในรอบแรกจัดเป็นคอนเสิร์ตการกุศล</doc>
