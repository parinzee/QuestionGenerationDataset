<doc id="227516" url="https://th.wikipedia.org/wiki?curid=227516" title="ฮองกี๋">ฮองกี๋ ฮองกี๋ หรือ ห้องกี (อังกฤษ: Feng Ji, จีนตัวเต็ม: 逢紀, จีนตัวย่อ: 逢纪, ?-ค.ศ.202) เดิมเป็นเสนาธิการของอ้วนเสี้ยว หลังจากอ้วนเสี้ยวถึงแก่กรรม ฮองกี๋จึงรับใช้อ้วนซงบุตรชายของอ้วนเสี้ยวต่อมาประวัติ ประวัติ. ฮองกี๋ มีฉายาว่า เหวียนถู เป็นคนสนิทไว้วางใจของอ้วนเสี้ยวผู้ครองแคว้นกิจิ๋ว เป็นคนคล่อง ชอบใช้ถ้อยคำสำบัดสำนวนเสียดสีเย้ยหยันผู้อื่น มีความรู้ความสามารถพอตัว เป็นคนเสี้ยมสอนให้อ้วนเสี้ยว สังหารเตียนฮอง ขุนนางผู้ใหญ่ซึ่งทัดทานมิให้อ้วนเสี้ยวยกทัพไปรบโจโฉ เมื่ออ้วนเสียวตายแล้ว ฮองกี๋ร่วมกับสินโพย ยกอ้วนซง น้องเล็กขึ้นเป็นผู้ครองแคว้นกิจิ๋ว ทำให้การบ้านการเมืองผันแปรไป เพราะอ้วนถำพี่ใหญ่ไม่ยอม และได้ใช้อุบายลวงเอาตัวฮองกี๋ไปเป็นที่ปรึกษา แล้วจับฆ่าเสียในฐานะที่เป็นตัวการทำให้บ้านเมืองวุ่นวาย</doc>
