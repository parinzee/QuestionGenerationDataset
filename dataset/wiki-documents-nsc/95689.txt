<doc id="95689" url="https://th.wikipedia.org/wiki?curid=95689" title="โบรุสซีอาดอร์ทมุนท์">โบรุสซีอาดอร์ทมุนท์ โบรุสซีอาดอร์ทมุนท์ () ย่อว่า เบเฟาเบ (BVB) หรือ ดอร์ทมุนท์ (Dortmund) เป็นสโมสรฟุตบอลจากเมืองดอร์ทมุนท์ รัฐนอร์ทไรน์-เว็สท์ฟาเลิน ประเทศเยอรมนี ปัจจุบันเล่นอยู่ในบุนเดสลีกา ลีกสูงสุดของประเทศประวัติ ประวัติ. โบรุสซีอาดอร์ทมุนท์ ก่อตั้งเมื่อวันที่ 19 ธันวาคม ค.ศ. 1909 โดยกลุ่มคนหนุ่มที่ไม่พอใจในสโมสรฟุตบอล Trinity Youth ของโบสถ์ประจำเมือง ชื่อ "โบรุสเซีย" (Borussia) นั้นมาจากภาษาละตินที่หมายถึงปรัสเซีย ช่วงแรกทีมใช้ชุดสีฟ้าขาว ก่อนจะเปลี่ยนมาใช้สีเหลืองดำใน ค.ศ. 1913 ช่วงหลังสงครามโลกครั้งที่สอง สโมสรเข้าเล่นใน Oberliga West ซึ่งเป็นลีกสูงสุดของเยอรมนีตะวันตกในช่วงนั้น และประสบความสำเร็จเป็นแชมป์ครั้งแรกเมื่อ ค.ศ. 1956 สโมสรกลายเป็นคู่แข่งที่สำคัญของสโมสรฟุตบอลชาลเก้ 04 ซึ่งอยู่ในเมืองใกล้เคียงกัน เมื่อสมาพันธ์ฟุตบอลเยอรมนี ก่อตั้งบุนเดสลีกาเป็นลีกสูงสุด สโมสรได้รับการเสนอชื่อให้ร่วมแข่งขัน และนักเตะของสโมสรคือ Timo Konietzka ได้เป็นนักฟุตบอลที่ยิงประตูในบุนเดสลีกาเป็นคนแรก ในเกมที่แพ้ 2:3 ต่อแวร์เดอร์ เบรเมน ดอร์ทมุนท์ชนะเยอรมันคัพเป็นครั้งแรกในปี 1965 และชนะ ยูฟ่า คัพ วินเนอร์ส คัพ ในปีถัดมา พอ ค.ศ. 1972 สโมสรตกชั้นไปเล่นในลีกาสอง ก่อนจะกลับขึ้นมาใหม่ใน ค.ศ. 1976 ช่วงนี้สโมสรได้สร้างสนามใหม่คือเวสท์ฟาเลินชตาดิโยน ซึ่งแล้วเสร็จในปีค.ศ. 1974 สโมสรกลับมาเริ่มประสบความสำเร็จอีกครั้งในยุค 90 เริ่มจากเข้าชิงยูฟ่า คัพในปี ค.ศ. 1993 (แต่แพ้ให้สโมสรฟุตบอลยูเวนตุส 7-1) ได้แชมป์บุนเดสลีกา 2 ปีติดกันใน ค.ศ. 1995-1996 และได้แชมป์ยูฟ่าแชมเปียนส์ลีก ประจำปี ค.ศ. ​1997 โดยเอาชนะยูเวนตุส 3-1 หลังจากนั้นได้เว้นช่วงอีกระยะและได้แชมป์บุนเดสลีกาในปี 2002 โบรุสซีอาดอร์ทมุนท์เป็นสโมสรฟุตบอลแห่งแรกและแห่งเดียวของเยอรมนีที่เข้าตลาดหลักทรัพย์ แต่หลังจากแพ้ในรอบชิงชนะเลิศยูฟ่า คัพ ปี 2002 สโมสรก็ประสบปัญหาทางการเงิน จนต้องขายสนามเวสท์ฟาเลินชตาดิโยน โดยทีมใช้วิธีเช่าสนามจากเจ้าของใหม่ ซึ่งเปลี่ยนชื่อสนามเป็น ซิกนัลอิดูนาพาร์ค สโมสรเริ่มตกต่ำในบุนเดสลีกาฤดูกาล 2005-06 ก่อนจบด้วยอันดับ 7 ในฤดูกาลถัดมาคือ 2006-2007 สโมสรต้องเผชิญสถานกาณ์หนีตกชั้นครั้งแรกในรอบหลายปี ได้เปลี่ยนผู้จัดการทีมถึงสามครั้งก่อนจบฤดูกาลด้วยอันดับ 10 ในปี 2011 โบรุสซีอาดอร์ทมุนท์ก็สามารถกลับมาคว้าแชมป์บุนเดสลีกาภายใต้การนำของ เยือร์เกิน คลอพพ์ ซึ่งทำให้สาวกแฟนเสือเหลือง โบรุสซีอาดอร์ทมุนท์ จำนวนกว่า 500,000 คน ออกมาร่วมเฉลิมฉลองตำแหน่งแชมป์บุนเดสลีกา หรือแชมป์ลีกฟุตบอลเยอรมัน ฤดูกาล 2010 - 2011 กับบรรดานักเตะและ เยือร์เกิน คลอพพ์ เฮ้ดโค้ชที่นำความสำเร็จมาสู่ทีมหลังต้องรอคอยมาอย่างยาวนานกว่า 9 ปี ในปี 2011-2012 โบรุสซีอาดอร์ทมุนท์ก็สามารถป้องกันแชมป์บุนเดสลีกาได้สำเร็จพร้อมทั่งทุบสถิติเป็นทีมที่เก็บแต้มสูงสุดในฤดูกาลเดียวของลีกเมืองเบียร์ 81 คะแนน ทำลายสถิติเดิม 79 แต้มที่ บาเยิร์น มิวนิค ทำไว้ในฤดูกาล 1971-1972 (คิดเทียบแบบผู้ชนะได้ 3 แต้มเช่นเดียวกับปัจจุบัน) และเท่านั่นยังไม่พอโบรุสซีอาดอร์ทมุนท์ก็สามารถคว้าแชมป์เดเอฟเบโพคาล หลังจากที่สามารถเอาชนะบาเยิร์น มิวนิค ไปด้วยสกอร์ 5-2 คว้าดับเบิ้ลแชมป์ไปในที่สุด หลังจากนั่นโบรุสซีอาดอร์ทมุนท์ต้องใช้เวลากว่า 5 ปีในการที่จะกลับมาคว้าแชมป์อีก โดยเป้นการคว้าแชมป์ เดเอฟเบโพคาล ปี 2017 โดยการเอาชนะ ไอน์ทรัคท์ แฟรงค์เฟิร์ต 2–1 นับเป็นแชมป์ครั้งแรกในรอบ 5 ปี และเป็นการชนะในนัดชิงได้ หลังจากที่เคยเข้าชิงมาสามครั้งติดต่อกันก่อนหน้านั่นในปี 2013–14, 2014–15, 2015–16ชุดและสปอนเซอร์ที่ใช้ชุดแข่งชุดและสปอนเซอร์ที่ใช้. ชุดแข่ง. - 1974–1990: อาดิดาส - 1990–2000: ไนกี้ - 2000–2004: Goool.de - 2004–2009: ไนกี้ - 2009–2012: แคปปา - 2012–ปัจจุบัน: พูม่าสปอนเซอร์บนเสื้อสปอนเซอร์บนเสื้อ. - 1974–1976: เมืองดอร์ทมุนท์ - 1976–1978: Samson (ยาสูบ) - 1978–1980: Prestolith (สีและกำจัดสารเคลือบเงา) - 1980–1983: UHU (กาว) - 1983–1986: Artic (ไอศกรีม) - 1986–1997: Die Continentale (การประกันสุขภาพ) - 1997–1999: s.Oliver (เครื่องแต่งกาย) - 1999–2005: E.ON (พลังงาน) - 2006–ปัจจุบัน: Evonik (สารเคมีพลังงานและอสังหาริมทรัพย์)ผู้เล่นชุดปัจจุบันสตาฟโค้ชปัจจุบันเกียรติประวัติระดับประเทศเกียรติประวัติ. ระดับประเทศ. - บุนเดสลีกา- เดเอฟเบโพคาล- เดเอฟอัลซูเปอร์คัพ- เดเอฟเบลีกาโพคาล- โอเบอร์ลีกาเวสต์ระดับทวีประดับทวีป. - ยูฟ่าแชมเปียนส์ลีก- ยูฟ่าคัพวินเนอร์สคัพ- ยูฟ่าคัพ- ยูฟ่าซูเปอร์คัพระดับโลกระดับโลก. - ฟุตบอลชิงแชมป์สโมสรยุโรปและอเมริกาใต้</doc>
