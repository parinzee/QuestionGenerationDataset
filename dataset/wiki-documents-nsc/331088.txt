<doc id="331088" url="https://th.wikipedia.org/wiki?curid=331088" title="เมดีตาซียง">เมดีตาซียง เมดีตาซียง () เป็นท่อนดนตรีอินเตอร์เมซโซ จากองก์ที่สองของอุปรากรเรื่อง ตาอิส ของฌูล มัสแน คีตกวีชาวฝรั่งเศส แต่งขึ้นสำหรับบรรเลงเดี่ยวไวโอลินร่วมกับวงออร์เคสตรา ออกแสดงครั้งแรกที่โรงอุปรากรปาแลการ์นีเย กรุงปารีส เมื่อวันที่ 16 มีนาคม ค.ศ. 1894 อุปรากรเรื่องนี้ดัดแปลงมาจากนวนิยายของอานาตอล ฟร็องส์ เนื้อเรื่องเกี่ยวกับทาอีส อดีตโสเภณีชาวอียิปต์ในคริสต์ศตวรรษที่ 4 ที่ไปบวชเป็นสาวกในคริสต์ศาสนา เนื่อเรื่องในตอนนี้กล่าวถึงตอนที่ทาอีสรำลึกถึงความรู้สึกวาบหวามรัญจวนใจ เมื่อครั้งยังเป็นสามัญชนอยู่ ต่อมาทาอีสเอาชนะกิเลสเหล่านี้ได้ และกลายเป็นนักบุญในที่สุด งานดนตรีชิ้นนี้ได้รับความนิยมเป็นอย่างมาก ถูกนำมาบรรเลงซ้ำโดยศิลปินที่มีชื่อเสียง เช่น ยิตซัก เพิร์ลแมน, โย-โย มา, ยาสชา ไฮเฟตซ์</doc>
