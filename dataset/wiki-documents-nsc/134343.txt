<doc id="134343" url="https://th.wikipedia.org/wiki?curid=134343" title="บุญมาก ศิริเนาวกุล">บุญมาก ศิริเนาวกุล รศ.บุญมาก ศิริเนาวกุล อดีตกรรมการบริหารพรรคประชาธิปัตย์ และสมาชิกสภาผู้แทนราษฎรจังหวัดราชบุรี 2 สมัย เคยดำรงตำแหน่งเลขานุการรัฐมนตรีประจำสำนักนายกรัฐมนตรีด้านพลังงาน ในการเลือกตั้งวันที่ 6 มกราคม พ.ศ. 2544 ดร.บุญมากได้ลงสมัครรับเลือกตั้งสมาชิกสภาผู้แทนราษฎรราชบุรีในนามพรรคประชาธิปัตย์ต่อเนื่องเป็นสมัยที่ 3 แต่ต่อมาถูกคณะกรรมการการเลือกตั้งกลางให้ใบแดง จากการที่คณะกรรมการการเลือกตั้งได้อ้างว่าได้ส่งสายลับเข้าไปในศูนย์การเลือกตั้งของ ดร.บุญมาก และพบเห็นมีการจ่ายเงินจำนวน 1 พันบาทให้กับกำนันในพื้นที่และพวกอีก 6 คนเมื่อวันที่ 5 ธันวาคม พ.ศ. 2543 ก่อนวันเลือกตั้ง 30 วัน การแจกใบแดงครั้งนั้นถือเป็นใบแดงประวัติศาสตร์ใบแรกของการเลือกตั้งในประเทศไทยที่จัดโดยการดูแลของคณะกรรมการการเลือกตั้ง ซึ่งเป็นองค์กรอิสระที่มีขึ้นครั้งแรกตามรัฐธรรมนูญ พ.ศ. 2540 ในการเลือกตั้งปี 2548 ดร.บุญมาก ได้ลงสมัครรับเลือกตั้งสมาชิกสภาผู้แทนราษฎรราชบุรีอีกครั้ง แต่แพ้ให้กับกอบกุล นพอมรบดี จากพรรคไทยรักไทยไป หลังจากนั้น ดร.บุญมาก ได้ต่อสู้คดีใบแดงในชั้นศาล โดยศาลชั้นต้นพิพากษายกฟ้องเมื่อวันที่ 16 กุมภาพันธ์ พ.ศ. 2548 หลังจากชนะคดีในศาลชั้นต้น ดร.บุญมากได้ฟ้องกลับผู้กล่าวหาและเจ้าหน้าที่คณะกรรมการการเลือกตั้งฐานละเว้นการปฏิบัติหน้าที่ เรียกค่าเสียหายเป็นเงินถึง 100 ล้านบาท ขณะเดียวกันโจทก์ยื่นอุทธรณ์คดีใบแดง ต่อมาศาลอุทธรณ์พิพากษายืนให้ยกฟ้อง ดร.บุญมาก เมื่อวันที่ 22 สิงหาคม พ.ศ. 2548 และโจทก์สู้คดีต่อในชั้นศาลฎีกา ในการเลือกตั้งวันที่ 23 ธันวาคม พ.ศ. 2550 ดร.บุญมากได้ลงสมัครรับเลือกตั้งสมาชิกสภาผู้แทนราษฎรราชบุรีในนามพรรคประชาธิปัตย์อีกครั้ง แต่ต่อมาในวันที่ 13 ธันวาคม พ.ศ. 2550 ก่อนวันเลือกตั้งได้ไม่นาน ศาลฎีกาแผนกคดีเลือกตั้งได้มีคำพิพากษาว่า ดร.บุญมากกระทำความผิดโดยให้เงินแก่ผู้มีสิทธิเลือกตั้งในพื้นที่ระหว่างมีการหาเสียงเลือกตั้งจริง พิพากษาตัดสิทธิการเลือกตั้ง ดร.บุญมาก 10 ปี ปรับ 20,000 บาท และจำคุกอีก 1 ปี แต่โทษจำคุกให้รอลงอาญา 2 ปี ทำให้ขาดคุณสมบัติการเป็นผู้สมัคร สมาชิกสภาผู้แทนราษฎรทันที ปัจจุบัน ดร.บุญมากกลับไปทำงานเป็นอาจารย์มหาวิทยาลัยเต็มตัว เนื่องจากอยู่ระหว่างถูกตัดสิทธิการเมือง 10 ปี และได้ตำแหน่งทางวิชาการรองศาสตราจารย์ ในวันที่ 8 พฤษภาคม พ.ศ. 2551ประวัติ ประวัติ. รศ.ดร.บุญมาก ศิริเนาวกุล เกิดวันที่ 19 สิงหาคม พ.ศ. 2498 เป็นบุตรนายสมศักดิ์ ศิริเนาวกุล (นายเซี่ยะกี่ แซ่ลิ้ม) และนางอ้ายงิ้ม แซ่อึ้ง(แซ่ลี้) มีพี่ชาย 1 คน คือ ศ.ดร.บุญเจริญ ศิริเนาวกุล สมรสกับนางกัลยา ศิริเนาวกุล (สกุลเดิม "วาสะสิริ") กรรมการในคณะกรรมการควบคุมมหาวิทยาลัยอัสสัมชัญ และอดีตผู้สมัครสมาชิกสภาผู้แทนราษฎรราชบุรี มีบุตรี 1 คน คือ ด.ญ.บุณยกร ศิริเนาวกุล (น้องมาดี)ประวัติการศึกษาประวัติการศึกษา. - ประถม โรงเรียนสุริยวงศ์ ราชบุรี - มัธยมต้น โรงเรียนดรุณาราชบุรี ราชบุรี - มัธยมปลาย โรงเรียนเบญจมราชูทิศ ราชบุรี - ปริญญาตรี สาขาวิศวกรรมศาสตร์ สาขาไฟฟ้า สถาบันเทคโนโลยีพระจอมเกล้าธนบุรี - ปริญญาโท สาขาวิศวกรรมศาสตร์ สาขาไฟฟ้า คณะวิศวกรรมศาสตร์ จุฬาลงกรณ์มหาวิทยาลัย - ปริญญาโท สาขาการจัดการวิศวกรรม Master of Science in Engineering Management มหาวิทยาลัยแห่งรัฐมิสซูรี่ University of Missouri-Rolla สหรัฐอเมริกา - ปริญญาเอก วิศวกรรมศาสตร์ -อุตสาหการ Ph.D(Engineering) จากมหาวิทยาลัยวิชิทาสเตต สหรัฐอเมริกา โดยจบเป็นคนแรกของสาขานี้ด้วยทุน Doctoral Fellowship Awardประวัติการทำงานการเมืองประวัติการทำงานการเมือง. - สมาชิกสภาผู้แทนราษฎรจังหวัดราชบุรี 2 สมัย (พ.ศ. 2538, 2539) - เลขานุการ รัฐมนตรีประจำสำนักนายกรัฐมนตรี - กรรมาธิการงบประมาณแผ่นดิน ปี 2540 - ประธานอนุกรรมาธิการการพิจารณางบประมาณแผ่นดินด้านคอมพิวเตอร์ทุกหน่วยงานรัฐ ปี 2540 - กรรมการบริหารพรรคประชาธิปัตย์ (พ.ศ. 2548 - 2550)ประวัติการทำงานด้านการศึกษาประวัติการทำงานด้านการศึกษา. - ผู้ช่วยอธิการบดี Cyber University มหาวิทยาลัยรังสิต - ผู้ช่วยอธิการบดี มหาวิทยาลัยธุรกิจบัณฑิตย์ - คณบดีบัณฑิตวิทยาลัย มหาวิทยาลัยอัสสัมชัญงานวิจัยงานวิจัย. - Manufacturing Execution System for Chemical Industry - Six Sigma Process Implementation for Electronic Industry - Learning Potential for Thai Manufacturing Industry - Innovation Diffusion Process and Regional Policies for Thailand - Strategic Information Technology Plan for Thai Banking Business - A Mathematical Model for Spatial Innovation Diffusion : A Case of Robotics in USA - N-P Junction Solar Cell Simulationความเห็นสื่อมวลชนความเห็นสื่อมวลชน. - สมาชิกสภาผู้แทนราษฎรไฮเทคที่สุด จาก การจัดอันดับที่สุด สมาชิกสภาผู้แทนราษฎร ของหนังสือพิมพ์ข่าวสด ฉบับวันที่ 31 ธันวาคม 2538 - สมาชิกสภาผู้แทนราษฎรขยันที่สุด จาก การจัดอันดับที่สุดของ สมาชิกสภาผู้แทนราษฎร ของ หนังสือพิมพ์เดลินิวส์ ฉบับวันที่ 5 มกราคม 2539</doc>
