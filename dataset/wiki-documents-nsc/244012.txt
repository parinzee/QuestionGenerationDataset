<doc id="244012" url="https://th.wikipedia.org/wiki?curid=244012" title="แอนโทนี ควินน์">แอนโทนี ควินน์ แอนโทนี ควินน์ () (21 เมษายน ค.ศ. 1915 - 3 มิถุนายน ค.ศ. 2001) เป็นนักแสดงชาวเม็กซิกัน-อเมริกัน ที่อยู่ในวงการอย่างยาวนาน มีผลงานแสดงภาพยนตร์เป็นจำนวนมาก ตั้งแต่ทศวรรษ 1930 ถึง 2000 ผลงานที่มีชื่อเสียง เช่น Viva Zapata! (1952), La strada (1956), The Guns of Navarone (1961), Lawrence of Arabia (1962), Zorba the Greek (1964), Mohammad, Messenger of God (1977) แอนโทนี ควินน์ได้รับรางวัลออสการ์สาขานักแสดงประกอบชายสองครั้ง จากเรื่อง Viva Zapata! (1952) คู่กับมาร์ลอน แบรนโด และ Lust for Life (1956) คู่กับเคิร์ก ดักลาส แอนโทนี ควินน์เกิดที่ชิฮัวฮัว ทางตอนเหนือของเม็กซิโกในช่วงการปฏิวัติเม็กซิโก มารดามีเชื้อสายแอซเทก บิดามีเชื้อสายไอริชและเคยร่วมกับนายพลปานโช วีญ่าต่อสู้กับรัฐบาลกลางเม็กซิโก ซึ่งต่อมาได้ย้ายไปอยู่ลอสแอนเจลิส และทำงานเป็นผู้ช่วยช่างภาพในอุตสาหกรรมภาพยนตร์ แอนโทนี ควินน์เติบโตที่เอล ปาโช เท็กซัส ต่อมาได้ย้ายไปเรียนที่ลอสแอนเจลิส และทูซอน แอริโซนา ได้ศึกษาศิลปะและสถาปัตยกรรมกับแฟรงก์ ลอยด์ ไรต์และเป็นเพื่อนที่ดีต่อกัน แฟรงก์ ลอยด์ ไรต์เป็นผู้หนึ่งที่สนับสนุนให้แอนโทนี ควินน์เข้าสู่วงการแสดง แอนโทนี ควินน์ได้รับสัญชาติอเมริกันตั้งแต่ ค.ศ. 1947</doc>
