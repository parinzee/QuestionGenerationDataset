<doc id="352019" url="https://th.wikipedia.org/wiki?curid=352019" title="มาเรียม อุสมานี">มาเรียม อุสมานี มาเรียม อุสมานี เบกุม ซาฮิบา (, มริยัม อุฌ ฌมานี) หรืออาจรู้จักในนาม หารกาพาอี หรือ โชธาพาอี () พระราชธิดาในราชาภารมัล กุศวาหาแห่งราชวงศ์ราชปุตที่นับถือศาสนาพราหมณ์-ฮินดู มีพระนามเดิมว่า ราชกุมารี หิระ คุนวารี ต่อมาพระนางได้อภิเษกสมรสกับสมเด็จพระจักรพรรดิอัคบาร์ กษัตริย์แห่งราชวงศ์โมกุลที่นับถือศาสนาอิสลาม และมีพระราชโอรสด้วยกันเพียงพระองค์เดียวคือ สมเด็จพระจักรพรรดิชะฮันคีร์ เรื่องราวความรักของพระองค์ ถูกนำมาสร้างเป็นภาพยนตร์ที่มีชื่อเสียงคือ โชธา อัคบาร์ นำแสดงโดย ฤติก โรศัน รับบทเป็น อัคบาร์ และไอศวรรยา ราย รับบทเป็น โชธา และภาพยนตร์ดังกล่าวยังได้รับรางวัลต่างๆจำนวนมาก อาทิ รางวัลจากเทศกาลภาพยนตร์นานาชาติมิมบาของภาพยนตร์มุสลิม ประเทศรัสเซีย เทศกาลภาพยนตร์เซาเปาลูครั้งที่ 32 ประเทศบราซิล เป็นต้น</doc>
