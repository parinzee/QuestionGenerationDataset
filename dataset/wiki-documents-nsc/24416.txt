<doc id="24416" url="https://th.wikipedia.org/wiki?curid=24416" title="ดวงฤทธิ์ บุนนาค">ดวงฤทธิ์ บุนนาค ดวงฤทธิ์ บุนนาค (เกิด วันที่ 14 มีนาคม พ.ศ. 2509 - ) ( ชื่อเล่น: ด้วง) เป็นสถาปนิกและนักออกแบบชาวไทย ผู้ก่อตั้ง บริษัท ดวงฤทธิ์ บุนนาค จำกัด ดวงฤทธิ์เป็นที่รู้จักในฐานะนักออกแบบในสไตล์โมเดิร์นเรียบง่าย โดยเฉพาะการออกแบบอาคารทรงสี่เหลี่ยมและการเล่นกับองค์ประกอบทางธรรมชาติ มีผลงานตัวอย่างเช่น โรงแรมคอสต้าลันตา, โรงแรมเดอะนาคา, ศูนย์สร้างสรรค์งานออกแบบ (TCDC) และ เดอะแจมแฟคทอรี่ประวัติ ประวัติ. ดวงฤทธิ์จบการศึกษาในระดับพื้นฐานจากโรงเรียนสาธิตจุฬาลงกรณ์มหาวิทยาลัย และศึกษาต่อในระดับอุดมศึกษาที่ คณะสถาปัตยกรรมศาสตร์ จุฬาลงกรณ์มหาวิทยาลัย (เกียรตินิยมอันดับ 2) และได้ศึกษาต่อสถาปัตยกรรมศาสตร์มหาบัณฑิต ที่สมาคมสถาปัตยกรรม วิทยาลัยสถาปัตยกรรม (AA) กรุงลอนดอน ประเทศอังกฤษ ในปี 2538 ได้ทำงานเป็นสถาปนิกบริษัท สถาปนิก 49 (A49) จำกัด และในปี 2541 ได้เปิดบริษัทของตัวเองในชื่อ บริษัท ดวงฤทธิ์ บุนนาค จำกัด ในด้านวิชาชีพดวงฤทธิ์ได้รับเลือกตั้งเป็นกรรมการสภาสถาปนิก 2 สมัย ในชุดที่ 3 (2550-2553) และชุดที่ 4 (2553-2556) นอกจากนี้เขายังมีประสบการณ์ด้านการสอนและการบรรยายในสถาบันอุดมศึกษาหลายแห่ง อาทิ จุฬาลงกรณ์มหาวิทยาลัย มหาวิทยาลัยรังสิต มหาวิทยาลัยศิลปากร โดยเขายังเป็นเจ้าของร้าน Anyroom ชั้น 4 สยามดิสคัฟเวอรี่ ที่เป็นร้านขายเฟอร์นิเจอร์ของดวงฤทธิ์เอง และยังเป็นร้านอาหาร ร้านขายหนังสือ และร้านกาแฟผลงานผลงาน. - โรงแรมโซ โซฟิเทล หัวหิน - สำนักงานศูนย์สร้างสรรค์งานออกแบบ (TCDC) - โครงการบูติกมอลล์ H1 ทองหล่อ - งานตกแต่งภายใน บริษัท ลีโอ เบอร์เนทท์ จำกัด - คอสตา ลันตา โรงแรมบูติก (boutique hotel) ที่กระบี่ - อาคารสำนักงานโรงกลั่นน้ำมันและอาคารรักษาความปลอดภัย เอสโซ่ ศรีราชารางวัลที่ได้รับรางวัลที่ได้รับ. - 2558 - รางวัลอะเคเซีย - The Naka Phuket - 2557 - รางวัลสถาปัตยกรรมที่สมควรเผยแพร่ (สมาคมสถาปนิกสยาม) - สถานปฏิบัติธรรมเขาใหญ่ - 2535 - รางวัลรองชนะเลิศการ ประกวดความคิดสร้างสรรค์ ครั้งที่ 4 หัวข้อ “กรุงเทพในทศวรรษหน้า” โดยสมาคมสถาปนิกสยามในพระบรมราชูปถัมภ์ - รางวัลอะเคเซีย ระดับเหรียญทอง - โรงแรมคอสต้า ลันตา บนเกาะลันตาชีวิตส่วนตัว ชีวิตส่วนตัว. ดวงฤทธิ์ได้ แต่งงานกับ อัชฌานาท บุนนาค โดยมีลูกด้วยกัน 2 คน ภายหลังจากการหย่าได้คบหากับดารานักแสดง รวมถึง อุ้ม สิริยากร พุกกะเวส เข็ม กฤตธีรา อินพรวิจิตร</doc>
