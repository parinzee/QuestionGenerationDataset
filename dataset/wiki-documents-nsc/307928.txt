<doc id="307928" url="https://th.wikipedia.org/wiki?curid=307928" title="คณะดุริยางคศาสตร์ มหาวิทยาลัยศิลปากร">คณะดุริยางคศาสตร์ มหาวิทยาลัยศิลปากร คณะดุริยางคศาสตร์ มหาวิทยาลัยศิลปากร () จัดตั้งขึ้นเป็นคณะวิชาที่ 10 ในมหาวิทยาลัยศิลปากร ในปี พ.ศ. 2541 และได้จัดทำหลักสูตรการดนตรีขึ้นเรียกว่าหลักสูตรดุริยางคศาสตรบัณฑิต ซึ่งในปัจจุบันคณะดุริยางคศาสตร์ มหาวิทยาลัยศิลปากร เป็นเพียงแห่งเดียวในประเทศไทยที่นักศึกษาจะได้รับปริญญาดุริยางคศาสตรบัณฑิต มีจุดมุ่งหมายเพื่อผลิตบัณฑิตดุริยางคศาสตร์ให้เป็นนักดนตรีที่มีฝีมือเป็นเยี่ยมเทียบเท่าต่างประเทศ มีความรัก ความเข้าใจลึกซึ้ง มีศักยภาพที่พัฒนาตนเองได้อย่างต่อเนื่อง ตลอดจนเป็นบุคคลที่มีคุณภาพ มีอุดมคติ สามารถสร้างประโยชน์ทั้งด้านจิตใจและด้านวัตถุให้แก่สังคมและตนเอง นอกจากนี้ยังสามารถปรับศิลปะการดนตรีให้เป็นงานอาชีพที่สร้างสรรค์ในสังคมได้ คณะดุริยางคศาสตร์ได้เปิดรับนักศึกษารุ่นแรกในปีการศึกษา 2542 หลักสูตรการศึกษามีทั้งภาคทฤษฎีและภาคปฏิบัติ คณะดุริยางคศาสตร์ ได้จัดการเรียนการสอนควบคู่ไปกับการให้นักศึกษาได้มีประสบการณ์จริงในวิชาที่เรียน โดยเน้นสนับสนุนการจัดกิจกรรม เพื่อให้นักศึกษาได้ออกแสดงดนตรีต่อหน้าสาธารณชน ณ สถานศึกษาและสถานที่สำคัญอื่น ๆ อย่างสม่ำเสมอ ซึ่งนับเป็นการบริการวิชาการและส่งเสริมประสบการณ์วิชาชีพดนตรีที่สามารถตอบสนองความต้องการของสังคม ชุมชน และประเทศชาติ รวมทั้งเตรียมความพร้อมในการก้าวสู่เวทีนานาชาติได้ สิ่งต่าง ๆ เหล่านี้ล้วนหล่อหลอมให้บัณฑิตและมหาบัณฑิตที่จบจากคณะดุริยางคศาสตร์ มหาวิทยาลัยศิลปากร มีความโดดเด่นทางด้านดนตรี ควบคู่ไปกับความรู้ ความสามารถในเชิงวิชาการที่สามารถนำไปประกอบอาชีพที่เป็นประโยชน์ต่อตนเอง สังคม และประเทศชาติประวัติ ประวัติ. คณะดุริยางคศาสตร์ เริ่มก่อตั้งขึ้นเมื่อปี พ.ศ. 2541 ภายใต้ชื่อ "โครงการจัดตั้งคณะดุริยางคศาสตร์ มหาวิทยาลัยศิลปากร" โดยดำริของศาสตราจารย์ ดร.ตรึงใจ บูรณสมภพ อดีตอธิการบดีมหาวิทยาลัยศิลปากร ด้วยความร่วมมือจากบุคคลในวงการดนตรีหลายท่าน นับเป็นคณะวิชาลำดับที่ 10 ของมหาวิทยาลัยศิลปากร มีผู้อำนวยการคนแรก คือเรืออากาศตรี ศาสตราจารย์พิเศษ ดร.แมนรัตน์ ศรีกรานนท์ ศิลปินแห่งชาติ คณะดุริยางคศาสตร์ เปิดรับนักศึกษารุ่นแรกในปีการศึกษา 2542 เปิดสอนเพียงหลักสูตรเดียว คือ ดุริยางคศาสตรบัณฑิต ต่อมาในปีการศึกษา 2543 เปิดสอนหลักสูตรดุริยางคศาสตรบัณฑิต สาขาวิชาดนตรีแจ๊ส ปีการศึกษา 2546 เปิดสอนหลักสูตรดุริยางคศาสตรบัณฑิต สาขาวิชาดนตรีเชิงพาณิชย์ เพิ่มขึ้นเป็นหลักสูตรที่สาม และในปีการศึกษา 2552 คณะดุริยางคศาสตร์เปิดสอนหลักสูตรในระดับบัณฑิตศึกษาเพิ่มขึ้นอีก 1 หลักสูตร คือ หลักสูตรดุริยางคศาสตรมหาบัณฑิต สาขาวิชาสังคีตวิจัยและพัฒนาหลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้น</doc>
