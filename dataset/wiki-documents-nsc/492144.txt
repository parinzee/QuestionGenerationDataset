<doc id="492144" url="https://th.wikipedia.org/wiki?curid=492144" title="จอห์นนี เดมอน">จอห์นนี เดมอน จอห์นนี เดวิด เดมอน (; 5 พฤศจิกายน ค.ศ. 1973 — ) มีชื่อเล่นคือ "ไนโทร" เป็นนักเบสบอลตัวรับระดับอาชีพชาวอเมริกัน และได้รับการกำหนดให้เป็นตัวตีเป็นครั้งคราว ผู้ซึ่งปัจจุบันเป็นนักเล่นอิสระ ในอาชีพเมเจอร์ลีกเบสบอลของเขา เดมอนได้เล่นให้แก่ทีมแคนซัสซิตีรอยัล (ใน ค.ศ. 1995 - 2000), โอคแลนด์แอธเลติก (ค.ศ. 2001), บอสตันเรดซอกซ์ (ค.ศ. 2002-2005), นิวยอร์กแยงกี้ (ค.ศ. 2006-2009), ดีทรอยต์ไทเกอร์ (ค.ศ. 2010), แทมป้าเบย์เรย์ (ค.ศ. 2011) และคลีฟแลนด์อินเดียน (ค.ศ. 2012) ปัจจุบัน เขาเป็นนักเบสบอลที่ยังคงสร้างผลงานอย่างต่อเนื่องในระดับอาชีพเป็นอันดับสองในการทำทริปเปิล (109 ครั้ง), อันดับสามในการทำรัน (1,668 ครั้ง) และอันดับสี่ทั้งในการทำฮิต (2,769 ครั้ง) รวมถึงการแย่งฐาน (408 ครั้ง)ประวัติ ประวัติ. เดมอนเกิดที่ฟอร์ตไรลีย์ ซึ่งเป็นฐานทัพแห่งหนึ่งในรัฐแคนซัส แม่ของเขาชื่อยม เป็นชาวไทย ส่วนพ่อของเขาชื่อจิมมี เป็นชาวอเมริกันที่สืบเชื้อสายมาจากโครเอเชียและไอริช พวกเขาพบกันในสมัยที่พ่อของเขาเป็นจ่าทหารเรือในกองทัพสหรัฐ ที่ได้รับการส่งไปประจำการ ณ ประเทศไทย เดมอนใช้เวลาช่วงปฐมวัยของเขาส่วนใหญ่ในฐานะของลูกทหาร โดยย้ายไปหลายฐาน ทั้งจากจากโอกินาวา ประเทศญี่ปุ่น สู่เยอรมนีตะวันตก ก่อนที่พ่อของเขาจะออกจากกองทัพและตั้งรกรากร่วมกับครอบครัวในพื้นที่ออร์แลนโดในช่วงก่อนที่เดมอนจะเข้าสู่โรงเรียนอนุบาล เดมอนเป็นเด็กที่เงียบๆ ซึ่งโดยส่วนใหญ่ถือเป็นผู้มีความผิดปกติด้านความคล่องแคล่ว โดยเดมอนกล่าวถึงปัญหานี้ในภายหลังว่า "ความคิดของผมนำหน้าไปเพียงแค่ปลายลิ้นเองครับ" "ผมได้ขับร้องเพลงเป็นยาขับกล่อมใจ และผมก็รู้สึกดีขึ้นกว่าเดิม แต่ผมก็ยังคงเก็บตัวเงียบในแต่ละช่วงเวลา" เขาเล่นในเซาธ์ออเรนจ์ลิตเติลลีกเมื่อครั้งยังเด็ก เดมอนเข้าเรียนที่ดร.ฟิลิปส์ไฮสคูลในออร์แลนโดเมื่อเขาอยู่ในชั้นปีที่ 4 ใน ค.ศ. 1992 เขาได้รับโอกาสเข้าโรงเรียนมัธยมชั้นนำโดยนิตยสาร เบสบอลอเมริกา โดยได้รับการเสนอชื่อสู่ทีมโรงเรียนมัธยมออลอเมริกาของ ยูเอสเอทูเดย์ และได้เป็นผู้เล่นฟลอริดาเกเตอเรดแห่งปี เดมอนยังได้เล่นอเมริกันฟุตบอลในระดับชั้นมัธยม ที่ซึ่งครั้งหนึ่งได้รับการเข้าตีโดยวอร์เรน เซพพ์ และนั่นก็เป็นการเข้ากระแทกครั้งแรกในชีวิตของเขา ในเดือนพฤศจิกายน พ.ศ. 2555 จอห์นนี เดมอน ได้เดินทางมายังประเทศไทย เพื่อทำหน้าที่ช่วยเหลือเบสบอลทีมชาติไทยในการแข่งขันเวิลด์เบสบอลคลาสสิก ซึ่งเป็นการยกระดับวงการเบสบอลไทยให้มีศักยภาพยิ่งขึ้น และครั้งนี้ถือเป็นการเดินทางมายังประเทศไทยเป็นครั้งที่ 3</doc>
