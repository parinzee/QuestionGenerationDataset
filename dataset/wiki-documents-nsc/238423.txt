<doc id="238423" url="https://th.wikipedia.org/wiki?curid=238423" title="สถานีรถไฟบ้านปิน">สถานีรถไฟบ้านปิน สถานีรถไฟบ้านปิน เป็นสถานีรถไฟประจำตำบลบ้านปิน และอำเภอลอง อยู่ในเส้นทางรถไฟสายเหนือ เป็นสถานีรถไฟแห่งเดียวในจังหวัดแพร่ที่ระดับสถานีรถไฟ เป็นระดับ 2 มีจำนวนราง 5 ราง เป็นทางหลัก 2 ราง ทางหลีก 3 ราง ทางตัน 1 ราง รางติดชานชาลา 2 ทาง โดยเป็นสถานีรองจากสถานีรถไฟเด่นชัย ที่เป็นสถานีประจำอำเภอเด่นชัย และจังหวัดแพร่ ซึ่งสถานนีรถไฟบ้านปินอยู่ห่างจากสถานีรถไฟกรุงเทพเป็นระยะทาง 563.86 กิโลเมตร ตั้งอยู่ บ้านเลขที่ 203 ถนนเทศบาลตำบลบ้านปิน บ้านใหม่ หมู่ที่4 ตำบลบ้านปิน อำเภอลอง จังหวัดแพร่ รหัสไปรษณีย์ 54150 ทางเหนือของสถานี มีอุโมงค์ห้วยแม่ลาน ความยาว 130.20 เมตร ระหว่างกิโลเมตรที่ 574.04 ถึง 574.17อยู่ระหว่างสถานีบ้านปิน กับสถานีผาคันและทางด้านขวามีเนินเขาที่ขบวนรถไฟจากกรุงเทพลงเขาก่อนถึงสถานีบ้านปินโดยสถานีรถไฟบ้านปิน อยู่ระหว่างสถานีห้วยแม่ต้า หรือที่หยุดรถไฟห้วยแม่ต้าหมู่ที่7 บ้านห้วยแม่ต้า ตำบลบ้านปิน อำเภอลอง จังหวัดแพร่ กับสถานีรถไฟผาคัน หมู่ที่10 บ้านผาคัน ตำบลบ้านปิน อำเภอลอง จังหวัดแพร่ข้อมูลจำเพาะข้อมูลจำเพาะ. - ประเภทเส้นทาง : ทางรถไฟทางไกลสายเหนือ - รหัส  : 1172 - ชื่อภาษาไทย  : บ้านปิน - ชื่อภาษาอังกฤษ : Ban Pin - ชื่อย่อภาษาไทย : บป. - ชื่อย่อภาษาอังกฤษ : BP. - ชั้นสถานี  : สถานีรถไฟชั้น 2 - ระบบอาณัติสัญญาณ : หางปลา ไม่มีสัญญาณเตือน ใช้ห่วงทางสะดวก - พิกัดที่ตั้ง  : หลังสถานีมีห้วยแม่ลานและติดตัวตำบลบ้านปิน ห่างจากถนน 1023 สายแพร่ - ลอง 1 กิโลเมตร - ที่อยู่  : 203 หมู่ที่4 ตำบลบ้านปิน อำเภอลอง จังหวัดแพร่ 54150 - ขบวนรถ/วัน:10 ขบวน รถด่วนพิเศษดีเซลราง รถด่วนพิเศษ รถด่วน รถเร็ว ท้องถิ่น - ปริมาณผู้โดยสาร/วัน : ไม่ต่ำกว่า 50 คน - สถานีก่อนหน้า : ที่หยุดรถห้วยแม่ต้า - สถานีก่อนหน้า(ที่ไม่ใช่ที่หยุดรถหรือป้ายหยุดรถ) : สถานีรถไฟแก่งหลวง - สถานีถัดไป : สถานีรถไฟผาคัน - ห่างจากสถานีกรุงเทพ : 563.86 กิโลเมตรข้อมูลประวัติการสร้างสถานี และรูปแบบสถานีรถไฟบ้านปิน ข้อมูลประวัติการสร้างสถานี และรูปแบบสถานีรถไฟบ้านปิน. สถานีรถไฟบ้านปิน สร้างในสมัยรัชกาลที่ 6 เปิดใช้งานเดินรถครั้งแรก วันที่ 15 มิถุนายน พุทธศักราช 2457 หรือคริสต์ศักราช 1914 เป็นช่วงการก่อสร้างเส้นทางและทดลองเดินรถในช่วงที่ 9 ของการสร้างทางรถไฟสายเหนือ ระหว่าง ห้วยแม่ต้า-บ้านปิน ระยะทาง 13 กิโลเมตร โดยการรถไฟหลวงแห่งสยามที่มีพลเอกพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพชรอัครโยธิน เป็นผู้บัญชาการและมีนายช่างชาวเยอรมัน ชื่อ เอมิล ไอเซนโฮเฟอร์ เป็นผู้ควบคุมการก่อสร้าง สถานีบ้านปิน เป็นสถานีรถไฟแห่งเดียวของไทยที่สร้างด้วยสถาปัตยกรรมแบบบาวาเรียนเฟรมเฮาส์ หรือแบบโครงไม้ อันเป็นแบบที่ได้รับความนิยมอย่างยิ่งในแคว้นบาวาเรีย ประเทศเยอรมนี ผสมกับสถาปัตยกรรมแบบไทยคือเรือนปั้นหยา ด้วยต้องการแสดงอิทธิพลให้กับชาวต่างชาติโดยเฉพาะชาวตะวันตกได้รับรู้ อันเนื่องจากในยุคสมัยนั้นยังคงเป็นยุคล่าอาณานิคมอยู่ ตัวสถานีเป็นสีเหลืองอมส้ม โดยหน้าสถานีจะมีหอประแจ เนื้องจากการสื่อสารสมัยนั้นยังไม่ค่อยดีข้างสถานีจะมีหอ แต่ปัจจุบันเลิกใช้งานแล้ว และข้างสถานีจะมีหอเติมน้ำสำหรับรถจักรไอน้ำ แต่ได้เลิกใช้งานแล้ว ปัจจุบันก็ยังเป็นรูปแบบตามเดิม แต่มีการเปลี่ยนแปลงเล็กน้อย โดยการตกแต่งเพิ่มสีสันใหม่ขบวนรถเที่ยวไป ขบวนรถ. เที่ยวไป. มีจำนวน 5 ขบวนเทียวกลับ เทียวกลับ. มีจำนวน 5 ขบวนสิ่งก่อสร้างบริเวณรอบๆสถานีสิ่งก่อสร้างบริเวณรอบๆสถานี. 1. อาคารสถานีรถไฟสไตล์เฟรมเฮ้าส์ บาวาเรีย (รวมห้องประแจปัจจุบัน) 2. หอประแจสถานีเดิม (อยู่ตรงข้ามอาคารสถานี ติดทางหลัก ) 3. หอเติมน้ำรถจักรไอน้ำในอดีต (อยู่ทางฝั่งใต้สถานี) 4. ห้องน้ำสถานี (อยู่ทางฝั่งเหนือสถานี) 5. อาคารร้านค้าในอดีต (อยู่ทางฝั่งใต้สถานี) ปัจจุบันเป็นห้องประชุมรับรอง 6. บ้านพักพนักงานตู้รถไฟ (อยู่ทางฝั่งเหนือสถานี) และบ้านพักพนักงานอาคารไม้ (หลังสถานี) 7. อาคารที่ทำการนายตรวจทางบ้านปิน (อยู่ทางฝั่งเหนือสถานี) 8. โรงซ่อมรถไฟในอดีต ปัจจุบันเหลือแต่เสาฐาน (อยู่ตรงทาง4นับจากตัวสถานี) 9. อาคารเครื่องกันตัดผ่านเสมอระดับทาง (อยู่ติดเสาเข้าเขตใน ถนนแพร่-ลอง ทางฝั่งเหนือ) 10. ระบบอานัติสัญญาณ 11. สะพานข้ามห้วยแม่ลาน (อยู่ทางฝั่งเหนือสถานี)ภาพถ่ายประกอบ ภาพถ่ายประกอบ. ขอขอบคุณเจ้าของภาพทุกท่านนะครับ</doc>
