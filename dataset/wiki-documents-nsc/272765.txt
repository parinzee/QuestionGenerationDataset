<doc id="272765" url="https://th.wikipedia.org/wiki?curid=272765" title="เจ๊วิล คุณนายเกรซ เพื่อนกันไม่มีวันจบ">เจ๊วิล คุณนายเกรซ เพื่อนกันไม่มีวันจบ เจ๊วิล คุณนายเกรซ เพื่อนกันไม่มีวันจบ หรือ วิลแอนด์เกรซ () เป็นรายการซีรีส์ทางโทรทัศน์อเมริกัน ออกฉายครั้งแรกทางสถานีเอ็นบีซี ตั้งแต่ปี 1998 ถึง 2006 มีเนื้อเรื่องเกิดขึ้นในนครนิวยอร์ก มีเนื้อเรื่องเกี่ยวกับวิล ทรูแมน ทนายหนุ่มผู้เป็นเกย์ กับเพื่อนซี้สาว เกรซ แอดเลอร์ สาวแท้เชื้อสายยิว ที่ทำธุรกิจส่วนตัวด้านการตกแต่งภายใน และยังมีเพื่อนอีกหลายคนอย่าง แคเรน วอล์กเกอร์ นักสังคมผู้ร่ำรวย แจ็ก แม็กฟาร์แลนด์ นักแสดง/นักร้อง/นักเต้น ผู้เป็นเกย์ ที่ทำอาชีพมาหลากหลายอาชีพ และโรซาริโอ ซาลาซาร์ แม่บ้านของแคเรน ที่มีความสัมพันธ์ที่ทั้งรักทั้งเกลียดเธอ ในการออกอากาศเป็นเวลา 8 ปี วิลแอนด์เกรซ ได้รับรางวัลเอมมี 16 ครั้ง จากการเสนอชื่อเข้าชิง 83 ครั้ง</doc>
