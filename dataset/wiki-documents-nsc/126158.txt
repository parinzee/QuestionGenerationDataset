<doc id="126158" url="https://th.wikipedia.org/wiki?curid=126158" title="มานะ คงวุฒิปัญญา">มานะ คงวุฒิปัญญา นายมานะ คงวุฒิปัญญา อดีตสมาชิกสภาผู้แทนราษฎรกรุงเทพมหานคร อดีตที่ปรึกษารัฐมนตรีว่าการกระทรวงศึกษาธิการประวัติ ประวัติ. มานะ คงวุฒิปัญญา เกิดเมื่อวันที่ 13 ตุลาคม พ.ศ. 2504 นายมานะเคยรับราชการเป็นกำนันในท้องที่เขตภาษีเจริญในหลายแขวง เคยได้รับรางวัลแหนบทองจากกระทรวงมหาดไทย จึงมีชื่อเรียกที่รู้จักดีของคนในท้องที่ว่า กำนันมานะ ชีวิตส่วนตัว นายมานะ จบการศึกษระดับปริญญาตรีสาขารัฐประศาสนศาสตร์ จากมหาวิทยาลัยราชภัฏสวนสุนันทา เป็นนักเล่นพระเครื่องที่มีชื่อเสียงในวงการพระเครื่องคนหนึ่ง โดยที่บ้านพักส่วนตัวย่านถนนพุทธมณฑลสาย 3 เปิดเป็นพิพิธภัณฑ์พระเครื่องด้วยงานการเมือง งานการเมือง. ในการเลือกตั้งเมื่อปี พ.ศ. 2548 นายมานะได้ลงสมัครเลือกตั้งในสังกัดพรรคไทยรักไทย โดยลงในพื้นที่เขต 32 กรุงเทพมหานคร ซึ่งประกอบด้วยเขตบางกอกใหญ่และเขตภาษีเจริญ (เฉพาะบางแขวง) โดยแข่งขันกับทางผู้สมัครจากพรรคประชาธิปัตย์ คือ ทันตแพทย์สุรันต์ จันทร์พิทักษ์ อดีตสมาชิกสภากรุงเทพมหานคร (สก.) ของเขตบางกอกใหญ่ ซึ่งมาลงแทนพี่ชาย คือ เภสัชกร วิลาศ จันทร์พิทักษ์ อดีต ส.ส.ในพื้นที่นี้อย่างยาวนาน ที่ย้ายไปลงในเขตธนบุรี และคลองสาน แทนนายปราโมทย์ สุขุม ที่เลิกเล่นการเมืองไป ผลการเลือกตั้ง นายมานะเป็นฝ่ายได้รับการเลือกตั้ง หลังคดียุบพรรคไทยรักไทย นายมานะได้เข้าสังกัดกับพรรคพลังประชาชน ในการเลือกตั้งในปลายปี พ.ศ. 2550 ได้ลงเลือกตั้งในเขต 11 กรุงเทพมหานคร ซึ่งประกอบด้วย เขตภาษีเจริญ เขตบางแค เขตหนองแขม แต่ไม่ได้รับเลือกตั้ง และหลังคดียุบพรรคพลังประชาชน นายมานะก็ได้ย้ายเข้าสังกัดพรรคเพื่อไทย และลงสมัครรับเลือกตั้งอีกครั้ง แต่ก็แพ้ให้กับนายวิลาศ จันทร์พิทักษ์ เจ้าของพื้นที่เดิม นายมานะ เคยได้รับแต่งตั้งให้ดำรงตำแหน่งที่ปรึกษารัฐมนตรีช่วยว่าการกระทรวงสาธารณสุข และผู้ช่วยเลขานุการรัฐมนตรีว่าการะทรวงคมนาคม ต่อมาในเดือนพฤษภาคม พ.ศ. 2556 ได้รับแต่งตั้งเป็นที่ปรึกษารัฐมนตรีช่วยว่าการกระทรวงอุตสาหกรรม (ฐานิส เทียนทอง) จนกระทั่งพ้นจากตำแหน่งเมื่อมีการปรับคณะรัฐมนตรีในเดือนมิถุนายนของปีเดียวกัน ต่อมาเป็นที่ปรึกษารัฐมนตรีว่าการกระทรวงศึกษาธิการ (จาตุรนต์ ฉายแสง) ในเดือนกรกฎาคม พ.ศ. 2556 ในการปราศัยของแนวร่วมประชาธิปไตยขับไล่เผด็จการ (นปก.) ครั้งหนึ่งที่สนามหลวง นายมานะก็ได้ขึ้นเวทีปราศรัยด้วย โดยอ้างว่า เพราะรู้จักกับนายจตุพร พรหมพันธ์ แกนนำคนหนึ่งของ นปก. มานานเครื่องราชอิสริยาภรณ์</doc>
