<doc id="285377" url="https://th.wikipedia.org/wiki?curid=285377" title="แววมยุรา">แววมยุรา แววมยุรา เป็นพืชไม้ดอกล้มลุก สูงประมาณ 15-50 เซนติเมตร จะมีสีดอกหลายสี ทั้งสีแดง สีชมพู สีม่วงเข้ม สีม่วงอ่อน โคนกลีบจะมีสีขาว กลีบล่างอาจมีแต้มสีเหลือง จะออกเป็นช่อ กระจายตามซอกใบที่ปลายกิ่ง ปลายแยกเป็น 5 แฉก จะมีขนาดไม่เท่ากัน ดอกจะบานทุกฤดูกาล- ชื่อวิทยาศาสตร์ : Torenia fournieriLinden. ex E. Fourn. - ชื่อวงศ์ : Scrophulariaceae - ชื่อสามัญ : Wishbone flower, Bluewings, Torenia - ชื่อพื้นเมือง : เกล็ดหอย แววมยุเรศ สามสี หญ้าลิ้นเงือก หญ้าลำโพง - ชนิดพืช [Plant Type] : ไม้ดอกล้มลุก - ขนาด [Size] : สูง 15-50 เซนติเมตร - สีดอก [Flower Color] : สีแดง ชมพู ม่วงเข้ม ม่วงอ่อน โคนกลีบสีขาวกลีบล่างอาจมีแต้มสีเหลือง - ฤดูที่ดอกบาน [Bloom Time] : ตลอดปี - อัตราการเจริญเติบโต [Growth Rate] : ปานกลาง - ลักษณะนิสัย [Habitat] : ดินร่วน ระบายน้ำได้ดี - ความชื้น [Moisture] : ปานกลาง - แสง [Light] : แดดเต็มวัน - ลักษณะทั่วไป (Characteristic) : ไม้ดอกล้มลุก ลำต้นและกิ่งเป็นเหลี่ยม แตกกิ่งก้านมาก - ใบ (Foliage) : ใบเดี่ยว เรียงตรงข้ามสลับตั้งฉาก ใบรูปไข่ถึงรูปรีแคบ กว้าง 1.5-4.5 เซนติเมตร ยาว 5-7 เซนติเมตร ปลายใบแหลม โคนใบมน ขอบใบจักฟันเลื่อย แผ่นใบบาง สีเขียว เส้นใบเป็นร่อง - ดอก (Flower) : สีแดง ชมพู ม่วงเข้ม ม่วงอ่อน โคนกลีบสีขาวกลีบล่างอาจมีแต้มสีเหลือง ออกเป็นช่อแบบช่อกระจะตามซอกใบที่ปลายกิ่ง โคนกลีบดอกเชื่อมกันเป็นหลอด ปลายแยกเป็น 5 แฉก ขนาดไม่เท่ากัน ดอกบานเต็มที่กว้าง 1.5-2.5 เซนติเมตร - ผล (Fruit) : ผลแห้งแตก รูปรีหรือทรงกระบอก มีเมล็ดจำนวนมาก - การใช้งานด้านภูมิทัศน์ (Landscape Used) : ปลูกคลุมดินในสวน ดอกช่วยสร้างสีสัน เหมาะกับสวนในบ้าน ริมน้ำตก ลำธาร</doc>
