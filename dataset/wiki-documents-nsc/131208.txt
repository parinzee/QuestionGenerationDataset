<doc id="131208" url="https://th.wikipedia.org/wiki?curid=131208" title="อำเภอทุ่งศรีอุดม">อำเภอทุ่งศรีอุดม ทุ่งศรีอุดม เป็นอำเภอหนึ่งของจังหวัดอุบลราชธานีประวัติ ประวัติ. อำเภอทุ่งศรีอุดมเดิมเป็นท้องที่การปกครองของอำเภอเดชอุดม ต่อมาเมื่อมีความเจริญทางเศรษฐกิจสังคมมากขึ้น จึงได้แยกตำบลทุ่งเทิง ตำบลหนองอ้ม ตำบลนาเกษม ตำบลกุดเรือ และตำบลโคกชำแระออกมาจัดตั้งเป็น กิ่งอำเภอทุ่งศรีอุดม เมื่อวันที่ 1 เมษายน พ.ศ. 2535 และในวันที่ 30 กันยายน ปีเดียวกัน ทางราชการได้แยกท้องที่บางส่วนของตำบลทุ่งเทิงมาจัดตั้งเป็นตำบลใหม่คือตำบลนาห่อม แต่ในวันที่ 1 มิถุนายนของปีถัดมา ตำบลทุ่งเทิงก็ถูกโอนกลับไปขึ้นกับอำเภอเดชอุดม เนื่องจากราษฎรในพื้นที่เดินทางไปติดต่อราชการได้สะดวกกว่ามาที่กิ่งอำเภอ กิ่งอำเภอทุ่งศรีอุดมได้รับการยกฐานะเป็น อำเภอทุ่งศรีอุดม เมื่อวันที่ 10 ตุลาคม พ.ศ. 2540 โดยแบ่งพื้นที่ปกครองออกเป็น 5 ตำบล ประกอบด้วยตำบลหนองอ้ม ตำบลนาเกษม ตำบลกุดเรือ ตำบลโคกชำแระ และตำบลนาห่อม คำว่า "ทุ่งศรีอุดม" หมายถึง พื้นที่ราบโล่ง อุดมสมบูรณ์ และมีความเจริญรุ่งเรืองอย่างยิ่ง"สถานที่ท่องเที่ยว สถานที่ท่องเที่ยว. ปราสาทบ้านเบ็ญ ตั้งอยู่ที่บ้านหนองอ้ม ตำบลหนองอ้ม ปราสาทบ้านเบญจ์ เป็นศาสนสถานขอมขนาดย่อมประกอบด้วยปรางค์อิฐ 3 หลังตั้งอยู่บนฐาน ศิลาแลง ที่สร้างแยกกัน กรมศิลปากรได้ทำการขุดแต่งในปี พ.ศ. 2533 ได้พบทับหลังรูปเทพนพเคราะห์ หรือเทวดาประจำทิศทั้ง 9 องค์ และรูปพระอินทร์ทรงช้างเอราวัณจากลักษณะแผนผังทางสถาปัตยกรรมและภาพสลักบนทับหลังที่พบอาจกำหนดอายุปราสาทหลังนี้ได้ประมาณ ปลายพุทธศตวรรษที่ 15 ถึงต้นพุทธศตวรรษที่ 16 เวลาเปิดทำการ: 08.30 - 16.30- การเดินทาง ห่างจากตัวจังหวัดประมาณ 63 กิโลเมตร บนเส้นทางเดชอุดม-น้ำยืน ตามทางหลวงหมายเลข 2192 เลี้ยวเข้าทางหลวงหมายเลข 2214 ก่อนถึงอำเภอทุ่งศรีอุดมที่ตั้งและอาณาเขต ที่ตั้งและอาณาเขต. อำเภอทุ่งศรีอุดมตั้งอยู่ทางทิศตะวันตกเฉียงใต้ มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอเดชอุดม - ทิศตะวันออก ติดต่อกับอำเภอเดชอุดม - ทิศใต้ ติดต่อกับอำเภอน้ำขุ่น - ทิศตะวันตก ติดต่อกับอำเภอกันทรลักษ์และอำเภอเบญจลักษ์ (จังหวัดศรีสะเกษ)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอทุ่งศรีอุดมแบ่งเขตการปกครองย่อยออกเป็น 5 ตำบล 52 หมู่บ้าน ได้แก่ประเพณีแข่งว่าวเป่าโหวดสมโภชศาลหลักเมือง ประเพณีแข่งว่าวเป่าโหวดสมโภชศาลหลักเมือง. ประเพณีแข่งว่าวเป่าโหวดสมโภชศาลหลักเมืองเป็นการสืบสานและ ส่งเสรมวัฒนธรรม ประเพณี อันดีงามของชาวอำเภอทุ่งศรีอุดม ให้คงอยู่สืบไป อีกทั้งเป็นการอนุรักษ์ภูมิปัญญาท้องถิ่น และ เผยแพร่ผลิตภัณฑ์ชุมชนของอำเภอทุ่งศรีอุดม ตลอดจนเป็นการสมโภชศาลหลักเมืองอำเภอทุ่งศรีอุดม ซึ่งได้มีการปรับสภาพภูมิทัศน์ให้สวยงามเป็นที่เคารพสักการะของประชาชนทั่วไป โดยกิจกรรมภายในงาน ประกอบด้วย การสมโภชศาลหลักเมือง และ พิธีบวงสรวงศาลอำเภอทุ่งศรีอุดม/ กานประกวดขบวนแห่ ของตำบลต่างๆ /การแข่งขันว่าว การแข่งขันเป่าโหวด การแข่งขันสะนู พิณ แคน การแข่งขันพานบายศรีสู่ขวัญ การแข่งขันการสวดสรภัญญะ การประกวดส้มตำเพื่อสุขภาพ การแข่งขันคุณภาพข้าวสาร และ มันสำปะหลัง การประกวดร้องเพลงไทยลูกทุ่ง การประกวดร้องเพลงไทยลูกทุ่งประกอบวงดนตรี และ การประกวดธิดาท้องถิ่น นายสุริยัน กิจสวัสดิ์ นายอำเภอทุ่งศรีอุดม กล่าวว่า การจัดงานบุญประเพณีแข่งว่าว เป่าโหวด เป็นการร่วมมือ ของอำเภอทุ่งศรีอุดม สภาวัฒนธรรมอำเภอทุ่งศรีอุดม ข้าราชการ พ่อค้า ประชาชน และ องกรปกครองส่วนท้องถิ่น ในอำเภอทุ่งศรีอุดม ซึ่งมีการจัดขึ้นเป็นครั้งแรก ในปี 2537 เป็นต้นมา โดยมีกำหนดจัดงานในช่วงเดือนธันวาคม ของทุกปี จนเมื่อถึงปี 2547 ได้มีการจัดสร้าง และ ปรับปรุงศาลหลักเมืองของอำเภอทุ่งศรีอุดมขึ้น จึงมีการเพิ่มชื่อการจัดงาน ขึ้น ว่า งานบุญประเพณีแข่งว่าว เป่าโหวด และสมโภชศาลหลักเมืองการปกครองส่วนท้องถิ่น การปกครองส่วนท้องถิ่น. ท้องที่อำเภอทุ่งศรีอุดมประกอบด้วยองค์กรปกครองส่วนท้องถิ่น 5 แห่ง ได้แก่- องค์การบริหารส่วนตำบลหนองอ้ม ครอบคลุมพื้นที่ตำบลหนองอ้มทั้งตำบล - องค์การบริหารส่วนตำบลนาเกษม ครอบคลุมพื้นที่ตำบลนาเกษมทั้งตำบล - องค์การบริหารส่วนตำบลกุดเรือ ครอบคลุมพื้นที่ตำบลกุดเรือทั้งตำบล - องค์การบริหารส่วนตำบลโคกชำแระ ครอบคลุมพื้นที่ตำบลโคกชำแระทั้งตำบล - องค์การบริหารส่วนตำบลนาห่อม ครอบคลุมพื้นที่ตำบลนาห่อมทั้งตำบลโรงเรียน โรงเรียน. โรงเรียนมัธยม สพฐ.- โรงเรียนทุ่งศรีอุดมธนาคารธนาคาร. - ธนาคารการเกษตรและสหกรการเกษตร</doc>
