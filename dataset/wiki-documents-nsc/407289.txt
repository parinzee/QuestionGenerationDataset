<doc id="407289" url="https://th.wikipedia.org/wiki?curid=407289" title="หม่อมเจ้ามงคลเฉลิม ยุคล">หม่อมเจ้ามงคลเฉลิม ยุคล หม่อมเจ้ามงคลเฉลิม ยุคล (31 ธันวาคม พ.ศ. 2479) เป็นพระโอรสในพระเจ้าวรวงศ์เธอ พระองค์เจ้าเฉลิมพลฑิฆัมพร กับสมเชื้อ มุกสิกบุตรและเป็นพระบรมวงศานุวงศ์ลำดับที่ 21 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้ามงคลเฉลิม ประสูติเมื่อวันที่ 31 ธันวาคม พ.ศ. 2479 เป็นพระโอรสในพระเจ้าวรวงศ์เธอ พระองค์เจ้าเฉลิมพลฑิฆัมพร กับสมเชื้อ มุกสิกบุตร (ชมเสวี) ป็นพระนัดดาในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ และเป็นพระราชปนัดดาในพระบาทสมเด็จพระจุลจอมเกล้าเจ้าอยู่หัว หม่อมเจ้ามงคลเฉลิม ทรงมีอนุชาและขนิษฐาต่างบิดา 2 คน และต่างมารดาอีก 6 องค์กรณียกิจ กรณียกิจ. หม่อมเจ้ามงคลเฉลิม ได้เสด็จทรงร่วมงานพระราชพิธีและเคยเสด็จแทนพระองค์พระบาทสมเด็จพระปรมินทรมหาภูมิพลอดุลยเดชหลายครั้ง อาทิ พระราชพิธีสังเวยพระป้าย ในเทศกาลตรุษจีน ต่อเนื่องมาในรัชสมัยของสมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ ให้เสด็จแทนพระองค์ไปในพระราชพิธีสังเวยพระป้ายเนื่องในเทศกาลตรุษจีน นอกจากนี้ยังได้ดำรงตำแหน่ง กรรมการธนาคารกรุงเทพ อีกด้วยชีวิตส่วนองค์ ชีวิตส่วนองค์. หม่อมเจ้ามงคลเฉลิม เสกสมรสกับหม่อมบงกชปริยา ยุคล ณ อยุธยา (นามเดิม: เบ็ตตี คอลค์สตีน) มีโอรส - ธิดา 3 คน คือ- หม่อมราชวงศ์ศรีเฉลิม ยุคล - หม่อมราชวงศ์อุรรัตน ยุคล - พระมงคลสุทธิวงศ์ (หม่อมราชวงศ์นันทวัฒน์ ชยวฑฺฒโน)พระเกียรติยศเครื่องราชอิสริยาภรณ์พระเกียรติยศ. เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2535 - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) ฝ่ายหน้า สืบตระกูล พระเจ้าวรวงศ์เธอ พระองค์เจ้าเฉลิมพลฑิฆัมพร หม่อมเจ้ามงคลเฉลิม ได้รับพระราชทานเครื่องราชอิสริยาภรณ์มหาปรมาภรณ์ช้างเผือก มหาวชิรมงกุฎ และตติยจุลจอมเกล้า ฝ่ายหน้า สืบตระกูล พระเจ้าวรวงศ์เธอ พระองค์เจ้าเฉลิมพลฑิฆัมพร อีกด้วยพงศาวลี</doc>
