<doc id="627028" url="https://th.wikipedia.org/wiki?curid=627028" title="จิวเวอร์รี่ เทรด เซ็นเตอร์">จิวเวอร์รี่ เทรด เซ็นเตอร์ จิวเวอร์รี่ เทรด เซ็นเตอร์ () คือตึกระฟ้าสูง 59 ชั้น ตั้งอยู่ในเขตอัญมณีของถนนสีลม กรุงเทพมหานคร ออกแบบโดย สร้างเสร็จสมบูรณ์ใน พ.ศ. 2539 ในปัจจุบันเป็นตึกที่สูงที่สุดอันดับ 17 ของประเทศไทย และเคยเป็นอาคารที่สูงที่สุดในไทยเมื่อสร้างเสร็จในขณะนั้น (พ.ศ. 2539-2540) จิวเวอร์รี่ เทรด เซ็นเตอร์ คือศูนย์กลางการขาย การให้ข้อมูล และการจัดจำหน่ายที่ใหญ่ที่สุดในกรุงเทพมหานคร และหนึ่งในศูนย์กลางที่ใหญ่ที่สุดในเอเชีย อาคารประกอบด้วยห้องทดลองอัญมณีที่ครบครัน ดำเนินการโดยสถาบันอัญมณีศาสตร์แห่งเอเชีย (Asian Institute of Gemological Sciences : AIGS) ห้องแสดงอัญมณีสีลมตั้งอยู่บริเวณลานชั้นล่างของอาคาร ซึ่งเป็นพื้นที่จัดจำหน่ายงานศิลปะ ของโบราณ และอัญมณี ภายในอาคารยังมีธนาคาร ร้านอาหาร ชมรมสุขภาพ ร้านทำผม ไปรษณีย์ ศูนย์บริการศุลกากร และคอนโดมิเนียมพักอาศัย อาคารถูกสร้างบนพื้นที่ 9.5 ไร่ หรือประมาณ 4.5 เอเคอร์ (18,000 ตารางเมตร) หุ้นส่วนในโครงการนี้คือเฮนรี่ โฮ (Bijoux Holdings) สัมฤทธิ์ จิราธิวัฒน์ (CEO คนก่อนของกลุ่มเซ็นทรัล ต่อมาคือวันชัย จิราธิวัฒน์) และวิชัย มาลีนนท์ (ผู้บริหารบางกอกเอ็นเตอร์เทนเมนต์ของไทยทีวีสีช่อง 3) และชาตรี โสภณพนิช (CEO ของธนาคารกรุงเทพ)</doc>
