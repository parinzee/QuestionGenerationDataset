<doc id="888229" url="https://th.wikipedia.org/wiki?curid=888229" title="การล้อมกาแล">การล้อมกาแล การล้อมกาแล(ค.ศ.1940)เป็นเหตุการณ์สู้รบจากท่าเรือและเมืองที่กาแลในช่วงยุทธการที่ฝรั่งเศสในปี ค.ศ. 1940 การปิดล้อมเป็นการสู้รบในเวลาเดียวกันที่ยุทธการที่บูโลญ จากช่วงก่อนปฏิบัติการไดนาโมด้วยการอพยพของกองกำลังปฏิบัติการทางทหารของอังกฤษ(British Expeditionary Forces หรือ B.E.F.)ผ่านดันเคริก์ ภายหลังจากฝรั่งเศสและอังกฤษได้โจมตีโต้กลับที่ยุทธการที่อารัส(21 พฤษภาคม) หน่วยทหารเยอรมันได้เตรียมความพร้อมที่จะเริ่มทำการโจมตี เมื่อวันที่ 22 พฤษภาคม แม้จะได้รับการทัดทานของนายพลไฮนซ์ กูเดเรียน ผู้บัญชาการของกองทัพเหล่าที่ 19 (XIX Armee Korps) ที่ต้องการจะให้เคลื่อนทัพไปยังทางเหนือของช่องแคบอังกฤษเพื่อเข้ายึดครองบูโลญ กาแล และดันเคิร์ก การโจมตีของกองทัพเหล่าที่ 19 ไม่ได้รับการอนุมัติจนกระทั่งเวลา 12:40 น. ในช่วงคืนที่ 21/22 เดือนพฤษภาคม ในช่วงเวลาที่กองพลแพนเซอร์ที่ 10ได้เตรียมพร้อมที่จะเข้าโจมตีกาแล กองพันยานยนต์ที่ 30 และหน่วยรถถังที่ 30 จากอังกฤษได้ทำการเสริมกำลังแก่ทหารฝรั่งเศสและอังกฤษในท่าเรือ เมื่อวันที่ 22 พฤษภาคม ทหารอังกฤษได้สร้างสิ่งกีดขวางถนนด้านนอกของเมืองและทหารกองหลังของฝรั่งเศสได้เข้าต่อสู้กับหน่วยยานเกราะของเยอรมัน ขณะที่พวกเขาได้รุกไปยังกาแล รถถังอังกฤษและทหารราบได้รับคำสั่งไปยังทางใต้เพื่อเสริมกำลังที่บูโลญ แต่กลับสายเกินไป จากนั้นพวกเขาก็ได้รับคำสั่งให้การคุ้มขบวนเรือขนส่งอาหารไปยังดันเคริก์ แต่พบสิ่งกีดขวางถนนโดยทหารเยอรมัน ในวันที่ 23 พฤษภาคม อังกฤษได้เริ่มที่จะถอนกำลังจากกำแพงเก่าของกาแล(ถูกสร้างขึ้นในปี ค.ศ. 1670) และเมื่อวันที่ 24 พฤษภาคม การล้อมได้เริ่มต้นขึ้น การโจมตีโดยกองพลแพนเซอร์ที่ 10 เป็นความล้มเหลวส่วนใหญ่และด้วยความมืด เยอรมันได้รายงานว่าประมาณครึ่งหนึ่งของรถถังของพวกเขาได้ถูกจัดการและสามส่วนของทหารราบกลายเป็นผู้เสียชีวิต การโจมตีของเยอรมันได้รับการสนับสนุนจากกองทัพอากาศลุฟท์วัฟเฟอและกองทัพเรือฝ่ายสัมพันธมิตรได้ส่งเสบียง, อพยพทหารเจ็บ และกระหน่ำปืนใหญ่ยิงใส่เป้าหมายเยอรมันบริเวณรอบๆท่าเรือ ในคืนวันที่ 24/25 เดือนพฤษภาคม ฝ่ายป้องกันได้ถูกบีบบังคับให้ถอดถอนกำลังจากทางใต้ของแนวล้อมไปยังแนวตลอดของเมืองเก่าและซิทาเดล การโจมตีในวันต่อมาด้วยการสู้รบที่แนวรบที่สั้นนี้ได้ถูกขับไล่ เยอรมันได้พยายามหลายครั้งในการเกลี้ยมกล่อมให้ทหารรักษาการณ์ยอมจำนน แต่คำสั่งที่ได้รับจากลอนดอนได้ถูกเก็บออกไป เพราะการอพยพนั้นได้ถูกห้ามโดยผู้บัญชาการฝรั่งเศสจากท่าเรือทางเหนือ ด้วยการโจมตีหลายครั้งของเยอรมันในช่วงต้นของวันที่ 26 พฤษภาคมได้ล้มเหลวและผู้บัญชาการเยอรมันได้รับยื่นคำขาดว่าถ้ายึดครองกาแลไม่ได้ภายในเวลา 14:00 น. ทหารที่ได้เข้าโจมตีก็จะถูกสั่งให้ถอยกลับและเมืองก็จะถูกทำลายโดยลุฟท์วัฟเฟอ การป้องกันของอังกฤษและฝรั่งเศสได้เริ่มแตกในช่วงต้นของบ่ายและเวลา 4 นาฬิกา ด้วยคำสั่ง"ทุกคนเพื่อตัวเอง"("every man for himself") ได้มอบให้กับฝ่ายป้องกัน Le Tellier, ผู้บัญชาการฝรั่งเศสได้ตัดสินใจยอมจำนน วันต่อมา กองเรือขนาดเล็กได้เข้าเทียบท่าเรือและได้บรรทุกจำนวน 400 นาย ในขณะที่เครื่องบินรบจากกองทัพอากาศอังกฤษและกองทัพอากาศฝรั่งเศสได้ทิ้งสัมภาระและเข้าจู่โจมจุดฐานที่ตั้งปืนใหญ่ของเยอรมัน. เชอร์ชิลได้เขียนประพันธ์ในปี ค.ศ. 1949 ว่าด้วยการป้องกันที่กาแลนั้นทำให้เกิดความล่าช้าในการโจมตีของเยอรมันบนดันเคิร์กและช่วยชีวิตแก่ทหารของกองกำลังปฏิบัติการทางทหารของอังกฤษ.ในปี ค.ศ. 1950 กูเดเรียนได้ออกมาปฏิเสธครั้งนี้ แต่ในปี ค.ศ. 1966 L. F. Ellis, นักประวัติศาสตร์เจ้าหน้าที่อังกฤษ ได้เขียนประพันธ์ว่ากองพลแพนเซอร์ทั้งสามได้ถูกเบียงเบนความสนใจจากการป้องกันบูโลญและกาแล ทำให้ฝ่ายสัมพันธมิตรมีเวลาเพื่อเร่งให้ทหารไปยังตะวันตกของดันเคิร์ก ในปี ค.ศ. 2006 K-H. Frieser ได้เขียนประพันธ์ว่าด้วยคำสั่งหยุดไปยังหน่วยบัญชาการเยอรมันเพราะการโจมตีอังกฤษ-ฝรั่งเศสที่ยุทธการที่อารัส(21 พฤษภาคม)มีผลมากกว่าการล้อม ฮิตเลอร์และผู้บัญชาการระดับสูงเยอรมันได้เกิดความตื่นตระหนก เพราะความกลัวของพวกเขาจากการโจมตีที่ปีกกองทัพ เมื่ออันตรายที่แท้จริงของฝ่ายสัมพันธมิตรได้ถอนกำลังออกจากชายฝั่งไปก่อนที่พวกเขาจะได้เข้าขัดขวาง การเสริมกำลังของอังกฤษที่บูโลญและกาแลได้มาถึงในเวลาที่จะยับยั้งเยอรมัน เมื่อพวกเขาได้รุกอีกครั้งเมื่อวันที่ 22 พฤษภาคม</doc>
