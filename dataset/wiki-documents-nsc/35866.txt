<doc id="35866" url="https://th.wikipedia.org/wiki?curid=35866" title="แพรีส ฮิลตัน">แพรีส ฮิลตัน แพรีส วิตนีย์ ฮิลตัน (Paris Whitney Hilton) (17 กุมภาพันธ์ พ.ศ. 2524—ปัจจุบัน) เป็นนางแบบ นักแสดง และนักร้องชาวอเมริกัน และเป็นทายาท ตระกูลฮิลตัน ตระกูลดังของโลกประวัติ ประวัติ. แพรีสเกิดที่เมืองนิวยอร์กซิตี เป็นลูกคนโตของ ริชาร์ด ฮิลตัน และ แคธี ฮิลตัน แพรีสมีน้องสาวชื่อ นิคกี ฮิลตัน และน้องชายแบร์รอน ฮิลตันที่ 2 และ คอนแรด ฮิลตันที่ 2 ปู่ของแพรีส (แบร์รอน ฮิลตัน) และปู่ทวด คอนแรด ฮิลตัน ผู้ก่อตั้งโรงแรมฮิลตัน หลังจากที่ปู่ทวดเสียชีวิตลงได้ทิ้งมรดกไว้กว่า 1 หมื่นล้านดอลลาร์สหรัฐ ซึ่งคาดว่า แพรีสจะมีทรัพย์สินประมาณ 50 ล้านดอลลาร์สหรัฐ (ประมาณ 2 พันล้านบาท ) ชื่อเสียงของเธอในช่วงแรก จัดเป็นสาวไฮโซสุดหรู ออกงานปาร์ตี้บ่อยครั้ง และเป็นหลานปู่ของมหาเศรษฐีเจ้าของเครือโรงแรมใหญ่ ฮิลตัน อินเตอร์เนชั่นแนล ช่วงนั้นเธอมักออกงานคู่กันระหว่างแพรีสกับนิคกี้ ฮิลตัน น้องสาว เธอหาเงินเลี้ยงตัวเองมาตั้งแต่อายุ 18 ปี ด้วยการก้าวสู่วงการแฟชั่น แพรีสเริ่มมีข่าวความสัมพันธ์กับคนดังอย่าง ลีโอนาโด ดิคาปริโอ, เอ็ดเวิร์ด เฟอร์ลอง, จิมมี่ เคนเนดี้, ไซมอน เร็ก และมีนักร้องวงแบ็คสตรีท บอยส์ นิค คาร์เตอร์ ไม่เว้นแม้แต่นักมวยอย่าง ออสการ์ เดอ ลา โฮยา และเจ้าของไนต์คลับอย่าง อินกริด คาซาเรส แฟนเก่า “ริค ซาโลมอน” เปิดเว็บไซต์ขายเซ็กซ์เทปของเขาทั้งสองที่ถ่ายกันเอง ผ่านอินเทอร์เน็ต TrustFundGirls.com เมื่อเดือนตุลาคม 2003 ซึ่งเป็นวิดีโอที่เธอถ่ายตอนอายุ 19 ตามด้วยการออกเป็นดีวีดีชื่อ “1 Night in Paris” เมื่อเดือนมิถุนายน ที่ผ่านมา แพรีสได้ดำเนินการฟ้องร้องอดีตคู่ขา แต่ลงเอยด้วยการประนีประนอมยอมความกัน โดยเธอได้เงิน 400,000 ดอลลาร์สหรัฐ แพรีสคบหาเพื่อนสวยๆ อย่าง นิโคล ริชชี่ บุตรสาวของไลโอเนล ริชชี (Lionel Richie) ทั้งคู่สนิทกันมาก่อนที่จะตกลงทำรายการโทรทัศน์ด้วยกัน ในรายการเรียลลิตี้โชว์ "เดอะ ซิมเพิล ไลฟ์" รูปแบบของรายการแสดงให้เห็นถึงการปฏิบัติตนเพื่อความอยู่รอดของเด็กสาวผู้ร่ำรวย 2 คน เมื่อต้องเผชิญอยู่ในโลกแห่งความเป็นจริง รายการนี้ประสบความสำเร็จทันทีเมื่อออกอากาศครั้งแรก มีผู้ชมสูงกว่า 13 ล้านคน แม้ระยะนั้นจะเริ่มมีเทปวิดีโอฉาวของแพรีส ระบาดไปทั่วแล้วก็ตาม แต่เธอก็เก่งกล้าพอที่จะไม่ปล่อยให้สื่อแย่ๆ หยุดเธอได้ รายการเรียลลิตี้ยังคงมีอยู่ต่อไป ขณะที่เธอกลายเป็นดาวดัง สร้างเรตติ้งที่สูงๆ ขึ้นให้กับรายการอย่างเหลือเชื่อ โดยรายการนี้ได้มีถึง 5 ซีซั่น เธอได้เป็นนางแบบที่มีชื่อเสียง ได้แสดงภาพยนตร์เรื่อง House of Wax ในปี 2004 หนังสืออัตชีวะประวัติของตัวเองที่ชื่อ Confession of Paris ก็เป็นหนังสือขายดีที่สุด ทั้งๆ ที่เธอยังมีข่าวฉาวโผล่ออกมาให้เห็นไม่เว้นวัน พฤษภาคม 2007 เธอถูกศาลตัดสินโทษในการจำคุกเป็นเวลา 45 วัน โทษฐานฝ่าฝืนทัณฑ์บนในการเมาแล้วขับและขับรถโดยไม่มีใบขับขี่ โดยเมื่อเดือนม.ค.2007 เมื่อแพรีสยอมรับผิดในข้อหาเมาแล้วขับเมื่อวันที่ 7 ก.ย. ปีก่อน ทำให้เธอได้รับทัณฑ์บนเป็นเวลา 36 เดือน รวมทั้งต้องเข้ารับการศึกษาเรื่องพิษภัยของแอลกอฮอล์ และเสียค่าปรับเป็นเงิน 1,500 เหรียญ แต่การที่เธอถูกจับในข้อหาขับรถโดยประมาทอีก 2 ครั้ง และไม่ยอมไปเข้ารับการศึกษาพิษภัยของแอลกอฮอล์ตามที่ศาลออกคำสั่งไว้ ทำให้เธอต้องมารับโทษในที่สุดอาชีพ อาชีพ. อาชีพปัจจุบัน แพรีสปรากฏตัวตามรายการโทรทัศน์ ภาพยนตร์ โฆษณาการถ่ายแบบต่างๆ และเป็นดีเจ โดยมีรายได้ประมาณ $15.5 ล้านดอลลาร์สหรัฐ (ในปี พ.ศ. 2548) นิตยสารฟอรบส์ได้มีการจัดอันดับแพรีส เป็น 1 ใน 100 ดาราที่มีชื่อเสียงทั่วโลก นอกจากนั้น เธอมีคอลเลกชั่นเครื่องประดับของเธอเองที่ออกแบบเองขายเอง แล้วเพิ่งเปิดตัวไนต์คลับสุดหรูด้วยชื่อของเธอเอง "Club Paris" เมื่อต้นเดือนนี้ ที่ฟลอริดา แพรีสจับมือเซ็นสัญญากับ บริษัท Parlux Fragrances ซึ่งผลิตและขายสินค้าในยี่ห้อ Perry Ellis, XOXO และ Guess? ที่เธอเป็นพรีเซ็นเตอร์อยู่ เพื่อสร้างสินค้าและทำการตลาด มีผลิตภัณฑ์ทั้งเครื่องสำอาง กระเป๋าถือ เครื่องหนัง เครื่องประดับ ที่ส่งออกขายทั่วโลก โดยเฉพาะน้ำหอมที่มีชื่อ “Paris Hilton” เป็นแบรนด์ประสบความสำเร็จมาก งานในวงการ เริ่มต้นเมื่อปี 2004 จากการรับเป็นพรีเซ็นเตอร์และเริ่มเล่นหนังโฆษณา รวมถึงมิวสิกวิดีโอหลายตัว เธอพัฒนาตัวเองด้วยการเริ่มต้นในอาชีพนางแบบผลงานภาพยนตร์ผลงานภาพยนตร์. - The Simple Life (2006) - Pledge This! (2006) - Bottom's Up (2006) - Meat Pie (2005) - House of Wax (2005) - The Simple Life (2005) - The Hillz (2004) - Raising Helen (2004) - The Simple Life 2: Road Trip (2004) - 1 Night in Paris (2004) - Wonderland (2003) - L.A. Knights (2003) - Pauly Shore Is Dead (2003) - The Simple Life (2003) - QIK2JDG (2002) - Nine Lives (2002) - Zoolander (2001) - Sweetie Pie (2000)ผลงานเพลง ผลงานเพลง. แพรีส ฮิลตัน ได้ออกอัลบั้มชุดแรกโดยใช้ชื่อชุดว่า Paris มีเพลงซิงเกิลแรก "Stars Are Blind" ที่โปรดิวซ์โดย Fernando Garibay ขึ้นชาร์ทซิงเกิลบิลบอร์ดอันดับที่ 18 ส่วนตัวอัลบั้มขึ้นสูงสุดอันดับ 6 ในอเมริกาอื่นๆอื่นๆ. - แพรีส มีสุนัขตัวโปรดพันธุ์ชิวาวา ชื่อ ทิงเกอร์เบลล์ - แพรีสเคยจัดงานปาร์ตี้ฉลองวันเกิดครบ 21 ปี ตั้งแต่นิวยอร์ก, ลาสเวกัส, ลอนดอน, ฮอลลีวู้ด กับโตเกียว - พิพิธภัณฑ์หุ่นมาดามครูโซทำหุ่นขี้ผึ้งของเธอ พร้อมๆ กับเปิดตัวภาพยนตร์เรื่องใหม่ House of Wax (2005) - มือถือของเธอโดนแฮกฉกข้อมูลและภาพเปลือยส่วนตัวที่ถ่ายบนโทรศัพท์มือถือ ลงไปแพร่ในอินเทอร์เน็ต พร้อมๆ กับเบอร์ส่วนตัวของคนดังทั้งหลาย - แพรีส ฮิลตันได้รับการบันทึกชื่อเป็นสถิติโลกใน กินเนสบุ๊ค ออฟ เวิลด์ เรกคอร์ด (Guinness Book of World Records) กับตำแหน่ง "คนดังผู้โอเวอร์ที่สุดในโลก" - แพรีส ฮิลตัน เคยมีข่าวว่ากำลังกิ๊กกับสุดยอดนักเตะอย่าง คริสเตียโน โรนัลโด (ปัจจุบันเลิกกันแล้ว)</doc>
