<doc id="281837" url="https://th.wikipedia.org/wiki?curid=281837" title="สมเด็จพระเจ้าราดามาที่ 2 แห่งมาดากัสการ์">สมเด็จพระเจ้าราดามาที่ 2 แห่งมาดากัสการ์ พระเจ้าราดามาที่ 2 แห่งมาดากัสการ์ (23 กันยายน พ.ศ. 2372 - 12 พฤษภาคม พ.ศ. 2406) ทรงเป็นกษัตริย์แห่งอาณาจักรเมรีนาที่ซึ่งครอบคลุมเกาะมาดากัสการ์ พระองค์ทรงครองราชย์ตั้งแต่ปี พ.ศ. 2404 กระทั่งถูกลอบปลงพระชนม์ในปี พ.ศ. 2406การอบรมเลี้ยงดู การอบรมเลี้ยงดู. พระเจ้าราดามาที่ 2 มีพระนามเดิมว่า เจ้าชายราโกโตหรือ"ราโกโตเซเฮนอนดราดามา" เป็นพระโอรสตามกฎหมายของสมเด็จพระเจ้าราดามาที่ 1 มหาราชแห่งมาดากัสการ์ เนื่องจากประสูติหลังจากพระองค์สวรรคตไปแล้วมากกว่า 9 เดือน พระมารดาของพระองค์คือสมเด็จพระราชินีนาถรานาวาโลนาที่ 1 แห่งมาดากัสการ์ พระองค์ทรงยอมรับว่าอันเดรียนมิฮาจา นายทหารหนุ่มแห่งกองทัพเมรีนา ผู้เป็นคนรักของพระมารดาเป็นพระบิดาของพระองค์ เมื่อพระมารดาของพระองค์ทรงครองราชสมบัติต่อจากพระเจ้าราดามาที่ 1 พระนางมีพระดำริอนุรักษนิยม พระนางทรงพยายามฟื้นฟูวัฒนธรรมดั้งเดิมของมาดากัสการ์และพยายามขจัดวัฒนธรรมตะวันตก แต่เจ้าชายมีพระดำริสมัยใหม่และทรงต้องการที่จะปฏิรูป ในปีพ.ศ. 2400 เกิดการพยายามปฏิวัติล้มราชบัลลังก์พระราชินีนาถรานาวาโลนาโดยฌอง ลาบอร์ด ชาวฝรั่งเศสเพื่อต้องการให้เจ้าชายครองราชสมบัติแต่แผนการปฏิวัติล้มเหลว แต่อย่างไรก็ตามพระองค์ก็ได้ครองราชย์สืบต่อจากหลังจากการเสด็จสวรรคตของพระมารดาในปี พ.ศ. 2404กฎหมาย กฎหมาย. พระเจ้าราดามาที่ 2 ทรงเปิดประเทศอีกครั้งเพื่อสร้างสัมพันธไมตรีกับอังกฤษและฝรั่งเศส สนธิสัญญาลาบอร์ดได้ถูกประกาศขึ้นเพื่อเปิดความเป็นไปได้ทรงธุรกิจที่นักลงทุนฝรั่งเศสจะเข้ามาลงทุน เป็นเหตุให้การสังหารเหล่าคริสเตียนในรัชสมัยพระนางรานาวาโลนาต้องสิ้นสุดลงและเหล่ามิชชันนารีได้กลับเข้ามาในประเทศ พระองค์ทรงเร่งความเร็วที่จะรวมวัฒนธรรมตะวันตกและการถอนสิทธิที่จัดตั้งกำลังในเมรีนาได้ถูกพระองค์ยกเลิกหลังจากกฎหมาย 2 ปีการลอบปลงพระชนม์ การลอบปลงพระชนม์. บางฝ่ายไม่พอใจในการปฏิรูปวัฒนธรรมเมรีนา พระเจ้าราดามาทรงถูกลอบปลงพระชนม์ด้วยการรัดพระศอด้วยผ้าไหม สิ่งที่ตามมาหลังจากสิ้นพระชนม์ มีข่าวลือแพร่ออกไปว่าพระองค์ทรงถูกสังหารโดยทรงพระบรรทม และได้ถูกผู้สังหารนำพระศพไปทิ้ง ด้วยการเสด็จสวรรคตของพระเจ้าราดามาทำให้ต่อจากนี้ราชบัลลังก์เมรีนาขาดเสถียรภาพและไม่มั่งคง ซึ่งตามด้วยการที่บัลลังก์ต้องถูกควบคุมโดยเหล่าขุนนาง โดยเฉพาะไรนิไลอาริโวนี นายกรัฐมนตรีผู้ซึ่งสมรสกับพระราชินีนาถทั้ง 3 พระองค์ต่อจากนี้ ผู้สืบราชบัลลังก์ต่อจากพระเจ้าราดามาคือ สมเด็จพระราชินีนาถราซอเฮอรินาแห่งมาดากัสการ์พระอัครมเหสี และต่อจากนี้คือ สมเด็จพระราชินีนาถรานาวาโลนาที่ 2 แห่งมาดากัสการ์ผู้เป็นหนึ่งในพระมเหสีของพระองค์</doc>
