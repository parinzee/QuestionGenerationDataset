<doc id="802680" url="https://th.wikipedia.org/wiki?curid=802680" title="จักรพรรดิโกะ-โคงง">จักรพรรดิโกะ-โคงง จักรพรรดิโกะ-โคงง ( ; ) จักรพรรดิผู้อ้างสิทธิพระองค์ที่ 4 จาก ราชสำนักเหนือ แห่ง ยุคราชสำนักเหนือ-ใต้ ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิโกะ-โคงงทรงครองสิริราชสมบัติระหว่างปี ค.ศ. 1352 - ค.ศ. 1371 พระนามของพระองค์นั้นนำมาจากพระนามของ จักรพรรดิโคงง จักรพรรดิแห่ง ยุคราชสำนักเหนือ-ใต้ ในช่วง คริสต์ศตวรรษที่ 14 พระราชบิดาของจักรพรรดิโกะ-โคงงเมื่อใส่คำว่า โกะ เข้าไปทำให้พระนามของพระองค์มีความหมายว่า จักรพรรดิโคงงยุคหลัง หรือ จักรพรรดิโคงงที่ 2พระราชประวัติ พระราชประวัติ. ก่อนจะขึ้นสืบราชบัลลังก์ จักรพรรดิโกะ-โคงง ทรงมีพระนามเดิมว่า เจ้าชายอิยะฮิโตะ () ทรงเป็นพระราชโอรสองค์ที่ 2 ใน จักรพรรดิโคงง และเป็นพระราชอนุชาร่วมพระราชมารดาเดียวกันกับ จักรพรรดิซุโกเหตุการณ์ในพระชนม์ชีพของจักรพรรดิโกะ-โคงง เหตุการณ์ในพระชนม์ชีพของจักรพรรดิโกะ-โคงง. จักรพรรดิโกะ-โคงงทรงครอง ราชบัลลังก์ดอกเบญจมาศ ระหว่างวันที่ 25 กันยายน ค.ศ. 1352 - 9 เมษายน ค.ศ. 1371- 23 มีนาคม ค.ศ. 1338 (วันที่ 2 เดือน 3 ปี เก็งมู ที่ 5) : เจ้าชายอิยะฮิโตะทรงประสูติโดยทรงเป็นพระราชโอรสองค์แรกภายหลังการสละราชบัลลังก์ของจักรพรรดิโคงงพระราชบิดา- 26 พฤศจิกายน ค.ศ. 1351 (วันที่ 7 เดือน 11 ปี โชเฮ ที่ 3) : ปีที่ 3 ในรัชสมัยจักรพรรดิซุโกทรงถูกบีบบังคับให้สละราชบัลลังก์ทำให้เจ้าชายอิยะฮิโตะทรงได้ขึ้นสืบราชบัลลังก์ต่อมาเป็น จักรพรรดิโกะ-โคงง- 25 กันยายน ค.ศ. 1352 (วันที่ 19 เดือน 8 ปี โชเฮ ที่ 4) : จักรพรรดิโกะ-โคงงทรงประกอบพระราชพิธีราชาภิเษกที่ พระราชวังหลวงเคียวโตะ- 9 เมษายน ค.ศ. 1371 (วันที่ 23 เดือน 3 ปี โออัง ที่ 4) : ปีที่ 18 ในรัชสมัย จักรพรรดิโกะ-โคงง ทรงสละราชบัลลังก์ให้กับพระราชโอรสองค์โปรดคือ เจ้าชายโอะฮิโตะ ขึ้นสืบราชบัลลังก์ต่อมาเป็น จักรพรรดิโกะ-เอ็งยู โดยอดีตจักรพรรดิโกะ-โคงงทรงเป็น ไดโจโฮโอ (มหาธรรมราชา) และทรง ว่าราชการในวัด กุมพระราชอำนาจเหนือพระราชโอรส- 12 มีนาคม ค.ศ. 1374 (วันที่ 1 เดือน 4 ปี โฮอัง ที่ 7) : อดีตจักรพรรดิโกะ-โคงงทรงพระประชวรสวรรคตเมื่อพระชนมายุเพียง 35 พรรษา</doc>
