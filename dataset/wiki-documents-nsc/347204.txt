<doc id="347204" url="https://th.wikipedia.org/wiki?curid=347204" title="ลุยบ้าเลือด">ลุยบ้าเลือด ลุยบ้าเลือด (; ) เป็นภาพยนตร์แอ๊คชั่นสัญชาติฮ่องกง นำแสดงโดย เจิ้น จื่อตัน, กู่ เทียนเล่อ, ฟ่าน ปิงปิง, หลี่ เหลียงเหว่ย และ โจว เจ้าหลง กำกับการแสดงโดย วิลสัน ยิปเนื้อเรื่อง เนื้อเรื่อง. ผู้กองหม่าจุ่น (เจิ้น จื่อตัน) และวิลสัน (กู่ เทียนเล่อ) 2 ตำรวจคู่หู ที่ฝ่ายแรกต้องการจะจับกุมแก๊งอาญากรรม "3 พี่น้อง" ชาวเวียดนามอพยพ ที่ก่อคดีไว้มากกมาย จนส่งฝ่ายหลังแฝงตัวเข้าไปอยู่ในแก๊งค์ด้วย เพราะหาหลักฐานการกระทำความผิดที่จะมัดตัวทั้ง 3 ไม่ให้ติดหลุด แต่ทว่าแก๊งค์โจรดังกล่าวนั้นสุดแสนจะอันตราย เป็นศูนย์รวมของทั้งความบ้าคลั่ง เหี้ยมโหด แล้วยังฉลาดเป็นกรด ต่อตีเป็นเลิศ แก๊งค์โจรที่มีผู้นำเป็นพี่น้อง 3 คน ที่ประกอบไปด้วย จาเก่อ (หลี่ เหลียงเหว่ย) ไทเกอร์ (ซิงหยู) และ โทนี่ (โจว เจ้าลอ) วิลสัน ต้องแฝงตัวเข้าไปอยู่กับทั้ง 3 ก็เหมือนกับผูกระเบิดเวลาไว้กับตัว จนกระทั่งถึงเวลาที่สถานการณ์ทุกอย่างสุกงอม หลักฐานถูกเก็บรวมรวบพร้อม วิลสัน กลับถูกเปิดโปงก่อนการจับกุมจะเรียบร้อย เขาโดนทำร้าย บาดเจ็บสาหัส จนต้องกลายเป็นคนพิการ ส่วนพวกอาญากร ไทเกอร์ กับโทนี่ หนีรอดการจับกุมไปได้อย่างเฉียดฉิว ส่วนพี่ใหญ่ จาเก่อ ถูกเจ้าหน้าที่จับกุมตัวไว้รอคอยการพิจารณาคดีหลักฐาน และโดยเฉพาะอย่างยิ่งพยาน นั้นพร้อมที่จะพา จาเก่อ เข้าไปอยู่ในคุก เวลาผ่านไป 3 เดือน วิลสัน ออกมาพักพื้น รอการกลับไปรับราชการ เรื่องที่เขาขาเสียจากการปฏิบัตหน้าที่ก็ดูเหมือนจะรบกวนจิตใจของ เขา และผู้กองหม่า มาโดยตลอด ทำให้ไม่สามารถเขาหน้ากันติดได้เหมือนเดิม ก็ได้แต่รอเวลาให้ความบาดหมางลดน้อยลง ในขณะที่ทุกอย่างจะเหมือนจะเข้าที่ ความวิบัติ และความวุ่นวายก็เวียนมาอีกหน เมื่อสองโจร ไทเกอร์ และโทนี่ กลับมาสู่ฮ่องกงอีกครั้ง เพื่อช่วยเหลือพี่ชาย พยานในคดีของจาเก่อ คนแล้วคนเล่าถูกสังหาร จนกระทั่งเหลือเพียง วิลสัน เท่านั้นที่จะสามารถขึ้นให้การชี้ตัวจาเก่อ ในการพิจารณาคดีได้ เพราะฉะนั้นหมายความว่าชีวิตของเขาอยู่ในอันตราย นั้นยังไม่ร้ายเท่ากันชีวิตของ จูลี่ (ฟ่าน ปิงปิง) แฟนสาวของวิลสัน ผู้กองหม่าเป็นคนเดียวที่จะหยุดยั้งเรื่องร้ายต่าง ๆ และปกป้องชีวิตของคนทั้งคู่ ในไม่ใช่ในฐานะของมือกฎหมาย แต่เป็นความรับผิดชอบที่ดึงให้วิลสันต้องพบเรื่องต่าง ๆ ที่เกิดขึ้นเบื้องหลังและคำวิจารณ์ เบื้องหลังและคำวิจารณ์. Flash Point เป็นภาพยนตร์แอ๊คชั่นอีกเรื่องที่เป็นการทำงานร่วมกันของ เจิ้น จื่อตัน และ วิลสัน ยิป (ที่ต่อมาทั้งคู่ก้ได้ร่วมงานกันอีกหลายเรื่อง โดยเฉพาะที่ประสบความสำเร็จอย่างมากที่สุดกับ Ip Man และ Ip Man 2) ซึ่งในเรื่องนี้เจิ้น จื่อตัน เป็นผู้อำนวยการสร้างและออกแบบการต่อสู้เองด้วย ซึ่งภาพยนตร์เรื่องนี้ได้ผสมทั้งการต่อสู้แบบสมัยใหม่ที่ใช้อาวุธสงครามและศิลปะการต่อสู้ไว้ในเรื่องด้วย โดยมี โจว เจ้าหลง นักแสดงชาวฮ่องกงที่มีชื่อเสียงในระดับฮอลลีวู้ดจากเรื่อง The Matrix Reloaded และ The Matrix Revolutions มารับบทโทนี่ ซึ่งเป็นคู่ปรับคนสำคัญของผู้กองหม่าในเรื่อง และร่วมด้วยนักแสดงที่มีชื่อเสียงอีกหลายคน เช่น ฟ่าน ปิงปิง, หลี่ เหลียงเหว่ย และ กู่ เทียนเล่อ สำหรับการวิจารณ์ ต่อพงษ์ เศวตามร์ บรรณาธิการข่าวบันเทิงของหนังสือพิมพ์ผู้จัดการได้วิจารณ์ไว้ในผู้จัดการออนไลน์ว่า เป็นภาพยนตร์ที่ดูสนุก มันส์ โดยมีประเด็นของตำรวจที่พร้อมจะทำกระทำการอย่างรุนแรงต่ออาชญากรรรมโดยไม่ต้องผ่านกระบวนการใด ๆ ของกฎหมายที่ล่าช้า นับเป็นภาพยนตร์ที่ปลอบประโลมใจในยามที่บ้านเมืองไร้ขื่อแปได้ดีเช่นกัน ในขณะที่บทก็ไหลลื่น นักแสดงทุกคนก็เล่นได้ดี สำหรับในเว็บไซต์ IMDb ได้ให้คะแนนภาพยนตร์เรื่องนี้ไป 6.8 ดาว จากทั้งหมด 10 ดาว</doc>
