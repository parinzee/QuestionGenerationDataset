<doc id="743736" url="https://th.wikipedia.org/wiki?curid=743736" title="วอนดัช">วอนดัช วอนดัช () เป็นบริษัทอนุญาตข้ามชาติของอเมริกันที่ได้รับการตั้งชื่อตามเคนนี ฮาวเวิร์ด หรือที่รู้จักในชื่อ วอน ดัช เป็นทั้งศิลปินและนักทำลวดลายบนตัวรถของคณะคัสตอมคัลเจอร์ ภายหลังจากการเสียชีวิตของฮาวเวิร์ดในปี ค.ศ. 1992 ลูกสาวของเขาก็ขายชื่อวอนดัชให้แก่ไมเคิล คาสเซิล และโรเบิร์ต วอน แบรนด์เสื้อผ้านี้ได้รับความนิยมในสหรัฐอเมริกา และได้รับการดึงดูดความสนใจจากบุคคลที่มีชื่อเสียง เช่น มาดอนนา, บริตนีย์ สเปียส์, จัสติน ทิมเบอร์เลก รวมถึงในยุคต่อมา ซึ่งได้แก่ แอชตัน คุชเชอร์ และอีริก เชิร์ช นักออกแบบชาวฝรั่งเศสชื่อกรีสต์ โอดีซ์เย เป็นผู้ช่วยให้แบรนด์นี้ติดตลาด และอำลาจากไปในปี ค.ศ. 2004 จากนั้น บริษัทนี้ถูกซื้อต่อในปี ค.ศ. 2009 โดยบริษัท กรุ๊ปโรเยอร์ จำกัด ผ่านบริษัท โรเยอร์แบรนด์อินเตอร์เนชันแนล จำกัด ซึ่งเป็นบริษัทย่อยที่ประเทศลักเซมเบิร์ก บริษัท กรุ๊ปโรเยอร์ จำกัด ยังเป็นผู้จัดจำหน่ายรองเท้าที่ใหญ่ที่สุดในทวีปยุโรป และทำการกระจายให้แก่แบรนด์ เช่น คอนเวิร์ส, นิวบาลานซ์ และชาร์ลส์ จูร์ดอง ยี่ห้อวอนดัชมีผู้รับใบอนุญาต ทั้งในสหรัฐอเมริกา, ทวีปยุโรป, ประเทศไทย, มาเลเซีย, สิงคโปร์, จีน, ฟิลิปปินส์ และบราซิล โดยเครื่องหมายการค้านี้มีสำนักงานใหญ่อยู่ในลอสแอนเจลิสสำหรับทุกการตลาด, โซเชียลมีเดีย และกิจกรรมของสะสมที่ได้รับการอนุมัติ รวมถึงในประเทศลักเซมเบิร์กสำหรับการพัฒนาเพื่อออกใบอนุญาต, การคุ้มครองเครื่องหมายการค้า ตลอดจนการบริหารแบรนด์ระดับโลก โดยมีกรรมการผู้จัดการคือโอลิเวีย เมอร์ซิเออร์, ผู้อำนวยการบริหารคือแกรี กรีน, ผู้จัดการโซเชียลมีเดียคือคาริน เอ็คลุนด์ และผู้อำนวยการฝ่ายศิลป์คือเอ็ดการ์ มูโญซ</doc>
