<doc id="107693" url="https://th.wikipedia.org/wiki?curid=107693" title="มาลี เวชประเสริฐ">มาลี เวชประเสริฐ มาลี เวชประเสริฐ หรือที่รู้จักกันในชื่อ ป้าหอม เกิดเมื่อปี พ.ศ. 2453 นักแสดงอาวุโสเจ้าบทบาท มีชื่อเสียงในรุ่นเดียวกับ สุพรรณ บูรณพิมพ์ สุลาลีวัลย์ สุวรรณทัต ชูศรี มีสมมนต์ ป้าหอมได้รับรางวัลนักแสดงประกอบหญิงยอดเยี่ยม ในพิธีมอบรางวัลตุ๊กตาทอง พระสุรัสวดี ครั้งที่ 7 ประจำปี พ.ศ. 2507 จากบทแม่นม ใน จำปูน ของอัศวินภาพยนตร์ กำกับการแสดงโดย พระเจ้าวรวงศ์เธอ พระองค์เจ้าภาณุพันธ์ยุคล คร้งหนึ่งป้าหอมได้ให้สัมภาษณ์ในรายการไท-ทัศน์ ทางช่อง 7 ขาวดำ (ททบ 5) ว่าเรื่องจำปูนเป็นเรื่องที่กลัวที่สุดในชีวิตการแสดงเพราะการถ่ายทำ มีฉากที่องค์ผู้กำกับ กำหนดให้ป้าต้องโดนฝูงชนเบียดตกตลิ่งริมแม่น้ำเจ้าพระยาลงไปจมโคลนเกือบครึ่งตัว เหตุการณ์ตอนนี้ได้สร้างความตระหนกแก่ผู้ชมด้วยอันตรายที่อาจเกิดขึ้นกับนักแสดงสูงวัยขณะหัวเราะไปพร้อมๆกันจนเป็นที่จดจำได้ดี ผลงานเด่นที่น่าพอใจอีกหลายเรื่องบนจอเงิน เช่น บทคุณนายสองหน้า ใน อ้อมอกดิน (2508) กับหญิงจีนสูงวัย อีก 2 เรื่อง ได้แก่ เพชรตัดเพชร (2509) และ อยู่กับก๋ง (2522) เป็นต้น รวมทั้งบทสองช่วงวัย (วัยกลางคนและวัยชรา) ในละครจอแก้ว คมพยาบาท ทาง ช่อง 4 บางขุนพรหม ถึงแก่กรรมเมื่อ พ.ศ. 2535 สิริอายุ 82 ปี ทีโรงพยาบาลธนบุรี กรุงเทพฯผลงานภาพยนตร์ผลงาน. ภาพยนตร์. - 2505: เดนชีวิต,ลำเนาไพร ,วิมานรักสีชมภู - 2506: เอื้อมเดือน ,ช่อเพชร - 2507: หัวใจเถื่อน ,ภูตพิศวาท ,จำปูน (รางวัลตุ๊กตาทอง พ.ศ. 2507) - 2508: กำไลหยก ,อ้อมอกดิน ,นางใบ้ ,อรัญญิก - 2509: เพื่อนรัก ,เพชรตัดเพชร ,แสงเทียน ,ลมหนาว ,พิมพิลาไล - 2510: ปูจ๋า ,เทพธิดาบ้านไร่ ,อาญารัก - 2511: อีแตน ,เป็ดน้อย ,แสนสงสาร ,ระฆังผี ,สาวบ้านแต้ ,ขวัญเรือน - 2512: ละครเร่ ,ยอดรักยูงทอง ,รอยพราน - 2513: มนต์รักลูกทุ่ง ,ดาวรุ่ง - 2514: สะใภ้หัวนอก ,พุดตาล - 2515: แม่อายสะอื้น - 2516: วังน้ำค้าง - 2519: ขุนศึก - 2520: คนละทาง ,เหยียบหัวสิงห์ ,มนต์รักนักรบ ,พ่อม่ายทีเด็ด - 2521: ศศิมาบ้าเลือด ,เจ้าป่าบ้าจี้ - 2522: ตลกร้องไห้ ,อยู่กับก๋ง ,ที่รักของน้องหนู - 2523: เคหาสน์สีแดง - 2524: เก็บรัก - 2525: พ่อดอกรัก - 2526: นางสาวเย็นฤดี - 2528: วัลลี - 2533: ทวิภพ ฯลฯละครโทรทัศน์ละครโทรทัศน์. - 2504: สี่แผ่นดิน ช่อง 4 - 2512: คมพยาบาท - 2521: บ้านทรายทอง ช่อง 9 - 2523: คนเริงเมือง ช่อง 3 - 2523: พริกกับขิง ช่อง 5 - 2524: ชลาลัย ช่อง 9 - 2524: จิตไม่ว่าง 24 ช่อง 3 - 2525: อีสา ช่อง 9 - 2526: คุณยายกายสิทธิ์ ช่อง 5 - 2526: รักไม่มีช่องว่าง ช่อง 9 - 2528: กตัญญูพิศวาส ช่อง 3 - 2529: น้ำผึ้งขม ช่อง 7 - 2529: กุหลาบไร้หนาม ช่อง 3 - 2530: คนละขอบฟ้า ช่อง 9 - 2530: ปริศนา ช่อง 3 - 2530: ในม่านเมฆ ช่อง 9 - 2530: แม่ครัวคนใหม่ ช่อง 9 - 2530: ลานลูกไม้ ช่อง 3 - 2530: อ้อมอกภูเขา ช่อง 7 - 2531: สังเวียนรัก ช่อง 3 - 2531: สาวน้อย ช่อง 5 - 2531: เมียจอมซ่า ภรรยาจอมปลอม ช่อง 9 - 2533: ตะกายดาว ตอน ดาวตกกระ ช่อง 9 รับเชิญ ฯลฯ</doc>
