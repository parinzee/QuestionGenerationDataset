<doc id="145956" url="https://th.wikipedia.org/wiki?curid=145956" title="สะแด่วแห้ว">สะแด่วแห้ว สะแด่วแห้ว ภาพยนตร์ไทยที่ออกฉายในปี พ.ศ. 2535 กำกับโดย ประสรรค์ เพชรพงษ์ นำแสดงโดย ปฏิภาณ ปฐวีกานต์ สมชาย เข็มกลัด และปราโมทย์ แสงศรเรื่องย่อ เรื่องย่อ. ที่โรงเรียนราษฎร์แห่งหนึ่ง ซึ่งเป็นโรงเรียนประเภทสหศึกษาเด็กนักเรียนชายชั้น ม.6 ที่ อาจารย์พากันเซ็งและเบือนหน้าหนีในพฤติกรรมอันพิลึก พิเรน ก็คือกลุ่มของ แห้ว สมาชิกในกลุ่มของแห้ว (มอส ปฏิภาณ) เป็นชายหนุ่มล้วนๆ ที่มีบุคลิกลักษณะแตกต่างกันออกไป อย่างไม่น่าเชื่อว่าจะร่วมหัวจมท้ายกันได้ ถ้ามิใช่พรหมลิขิต แห้ว (มอส ปฏิภาณ ปฐวีกานต์) เป็นวัยรุ่นขนานแท้ที่รวบรวม ความกล้า บ้าบิ่น ห้าว ซ่า มาอยู่ในตัวเอง ประกอบกับความสามารถพิเศษ ที่ได้มาจากพ่อซึ่งเป็นแชมป์ยิงปืนแห่งประเทศไทย ทำให้ แห้ว ห้าวได้ตลอดรอดฝั่งแบบสุด สุดโดยไม่มีสะดุดตลอดมา เต๋า (สมชาย เข็มกลัด) เป็นอีกหนึ่งสมาชิกของกลุ่มที่มีความสามารถพิเศษในการขับรถแข่ง หรือที่เรียกกันว่าซิ่ง... เต๋าเป็นนักซิ่งตัวยง ที่ใครต่อใครต้องยกนิ้วให้ แต่ว่าใครจะเชื่อล่ะว่านักซิ่งใจถึงอย่าง เต๋า จะมีจุดอ่อนที่ใครๆ พากันส่ายหน้าอย่างงุนงงสงสัยแถมไม่เชื่อ... ก็ เต๋าขี้กลัว ขี้ขลาดเป็นที่สุด... ก็อย่างว่า... เรื่องเพี้ยน เรื่องพลาด มันก็เรื่องธรรมดานั่นแหละ ฟ้า (ตรี สุขเกษม) เป็นวัยรุ่นยุคใหม่ที่ค่อนข้างก่ำกึ่งไปทางผู้ใหญ่ซะด้วยซ้ำ เพราะ ฟ้า เป็นคนมีเหตุผล ช่างสังเกตรอบคอบ ฟ้าจึงเหมาะสมที่จะอยู่ใกล้ๆ กับ แห้ว ก็เอาไว้ฉุดยั้งไม่ให้ แห้วสะแด่วจนเกินเหตุนะซิ ไม่มีใครเกิดมาแล้วไม่มีปัญหา โดยเฉพาะอย่างยิ่งช่วงวัยรุ่น เป็นช่วงเวลาที่เจ้าปัญหาที่สุดของมนุษย์ ต่าย (สุรนันท์ กูลศิริศรีตระกูล) คือตัวแทนของวัยรุ่นเจ้าปัญหา ทั้งๆ ที่ความจริงก็ไม่มีปัญหาสักเท่าไหร่หรอก แต่ไอ้ความที่เป็นคนเงียบๆ เฉยๆ เพื่อนๆ และตัวต่ายเองก็เลยสรุปว่า มีปัญหา ถ้าในโลกนี้ไม่มี แดง (ศรัณย์ สาครสิน) คำว่า ซื่อบื้อ ก็คงไม่เกิดขึ้นแน่ๆ เพราะนั่นคือคำจำกัดความสั้นๆ ของ แดง เลยละ อาเหลียง (เฉลิมพล บุญรอด) หรือเพื่อนๆ เรียกว่า ไอ้ตือ ตามรูปพรรณสัณฐาน ตือ มีนิสัยที่ขัดกับบุคลิกภายนอก ซึ่งอ้วนแต่มั่นใจถ้าไม่มีอะไรขัดกับอุปนิสัย ขี้หลี ของตัวเองเลย... เรียกว่าเป็นนิสัยที่ใจรักจริงๆ น๊อต (ปราโมทย์ แสงศร) ผู้ที่คลั้งไคล้ดนตรีร๊อคเป็นชีวิตจิตใจ โลกทัศน์ของเขาจึงมีแต่ความหนักแน่น เร้าใจแต่สดใสทรวพลัง ทั้งหมด 6 คนคือวัยรุ่นกลุ่มปานกลาง ที่บังเอิญเข้าไปพบกับเหตุการณ์ที่พวกเขาเองไม่เคยคิดถึงว่ามันจะเกิดขึ้น จนทำให้พวกเขาต้องผจญภัย ฟันฝ่าและขบคิดปัญหาต่างๆ... ก็เรื่องมันมีอยู่ว่า ขณะที่กลุ่มของ แห้ว กำลังปฏิบัติการปั่นป่วนสุดสวิง ซ่าแสบ อยู่โรงเรียนผสมผสานกับทำกริยาหวานแหววกับสาวๆ โดยเฉพาะ เปิ้ล (จิดา จารุสกุล) สาวน้อยที่ แห้ว แอบชอบอยู่เป็นระยะๆ ทั้งหมดตกลงกันว่าจะไปเที่ยวเต้นระบำที่เธคกันในวันสุดท้ายของการสอบ อีกมุมหนึ่งของกรุงเทพฯ การติดต่อระหว่างคนกลุ่มหนึงก็เกิดขึ้น เพื่อนัดแนะให้ไปรับของที่ดิสโก้เทค ในคืนวันศุกร์ กลุ่มของแห้วมาถึงเธค ทุกคนแยกย้ายกันไปตามความพอใจ ทั้งเข้าห้องน้ำ ดิ้น นั้งคุยมองคนโน้นมองคนนี้ โดยเฉพาะ ต่าย นั้งซึมไม่ขยับเขยื้อนในขณะที่ เต๋า เดินซิ่งไปมาเหมือนจะสำรวจทุกตารางนิ้วในเธคแล้ว เต๋า ก็เบรกเอี๊ยด เพราะดันไปเดินชนกับหนุ่มหล่อท่าทางเลิกลักเข้า เต๋า อ้าปากจะขอโทษแต่ไม่ทัน เพราะพ่อหนุ่มรีบผละไปอย่างรีบร้อน เต๋า ขยับจะเดินแต่ก็ต้องชะงัก เพราะเท้าไปเหยียบกับอะไรเข้า เต๋า ก้มลงเก็บและมองตลับเทปนั้นอย่างแปลกใจแล้วเก็บเทปนั้นใส่กระเป๋าไว้ อีกมุมหนึ่งของเธอหนุ่มหล่อ (กลศ อัทธเสรี) ยืนคุยกับพรรคพวกกลุ่มใหญ่หน้าตาเคร่งเครียด หนุ่มหล่อค้นกระเป๋าเสื้อเจ็คเก็ตของตัวเองอย่างหงุดหงิดแล้วส่ายหน้า หนุ่มหล่อทำท่าครุ่นคิดแล้วมอง ไปที่มุมบันไดวนที่เดินชนกับ เต๋า แล้วหนุ่มหล่อก็เดินแหวกฝูงคนไป ทางด้านกลุ่มวัยรุ่นหลังจากที่เฮ้วกันได้ที่แล้ว ก็ชักชวนกันกลบบ้าน ทั้งหมดเดินออกมาหน้าเธคยืนคุยกันว่าจะไปไหนกันต่อ แล้วทุกคนก็ช่วยกันออกความคิดเป็นต่างๆ กัน ในเธคกลุ่มของหนุ่มหล่อปรึกษากัน แล้วทั้งหมดก็เดินออกมานอกเธค พวกวัยรุ่นในรถ ในขณะที่กลุ่มหนุ่มเดินออกมาถึงหนุ่มหล่อชี้ไปที่เต๋าแล้ววิ่งตามแต่รถของเต๋าเคลื่อนออกไปก่อน เต๋า ขับรถกลับบ้าน โดยตลอดทางเขาสังเกตว่ามีรถคันหนึ่ง กำลังตามเขามาติดๆ เต๋า โชว์ฝีมือในการขับรถหลบหลีก จนมนที่สุดเขาสามารถหลบพ้นจากการติดตามโดยที่เขาไม่เข้าใจเหมือนกันว่า พวกนั้นติดตามเขามาเพื่ออะไร มาถึงบ้าน เต๋า หยิบเทปขึ้นมาดู และลองเปิดฟัง... แต่ปรากฏว่ากลับกลายเป็นเสียงเหมือนเปิดถอยหลังอู้อี้จับใจความไม่ได้... เต๋า เริ่มงงว่ามันอะไรกันนะ... สิ่งที่ยิ่งสร้างความสับสนให้กับ เต๋า มากยิ่งขึ้น เมื่อ เต๋า เห็นรถคันที่วิ่งตามเขามาจากเธคมาจอดที่หน้าบ้าน เขาเริ่มปะติดปะต่อว่ามันเกิดอะไรขึ้น เต๋า โทรศัพท์ไปหา แห้วเพื่อปรึกษาพร้อมเล่าเรื่องเทปที่เก็บได้ให้ แห้วฟังด้วย แห้ว ลองแนะนำให้ เต๋า แกะเทปเจ้าปัญหาม้วนนั้นออก แล้วลองกรอเทปกลับ เพื่อเปิดฟังใหม่ เต๋ารีบทำตามพร้อมกับนัดแนะให้ แห้ว นัดเพื่อนๆ มาพบกันที่บ้านตนอีกครั้ง ในที่สุดเมื่อกรอเทปกลับ เขาจึงทราบว่าเทปนี้คือ กุญแจสำคัญที่พวกโจรใช้นัดแนะสถานที่ซ่อนเทวรูปเก่าแก่ที่ได้ขโมยมาจากพิพิธภัณฑ์ พวกของ แห้ว จึงตัดสินใจจะไปชิงเทวรูปกลับคืนมาสู่พิพิธภัณฑ์ แก๊ง แห้ว จะสามารถชิงเทวรูปคืนจากพวกโจรได้หรือไม่...นักแสดงนักแสดง. - ปฏิภาณ ปฐวีกานต์ - สมชาย เข็มกลัด - ปราโมทย์ แสงศร - ตรี สุขเกษม - สุรนันท์ กูลศิริศรีตระกูล - ศรัณย์ สาครสิน - เฉลิมพล บุญรอด - สะแกวัลย์ ยงใจยุทธ - สุกัญญา มณีวงษ์ทรัพย์ - ชนาภา นุตาคม - ตรี บุญทิวา - กลศ อัทธเสรี - จิดา จารุสกุล - วิทิด แลด - คริส หอวัง - อนวรรษ สกุลวงศ์ - พิมพ์พรรณ บูรณะพิมพ์ - วีนัส มีวรรณความสำเร็จความสำเร็จ. - ได้รับรางวัล Vote Awards ประเภทภาพยนตร์ไทยที่ได้รับเสียงโหวตยอดนิยมมากที่สุด ประจำปี 2535</doc>
