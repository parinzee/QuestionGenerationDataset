<doc id="886667" url="https://th.wikipedia.org/wiki?curid=886667" title="2015 แอลพีจีเอทัวร์">2015 แอลพีจีเอทัวร์ 2015 แอลพีจีเอทัวร์ เป็นฤดูกาลการแข่งขันกอล์ฟของสตรีจากทั่วโลก โดยเริ่มต้นฤดูกาลที่เมืองโอคาลา รัฐฟลอริดา ประเทศสหรัฐอเมริกา ในวันที่ 28 มกราคม และสิ้นสุดฤดูกาลในวันที่ 22 พฤศจิกายน ที่เมืองเนเปิลส์ รัฐฟลอริดา ประเทศสหรัฐอเมริกา ในฤดูกาลนี้มีจำนวนรายการแข่งขันทั้งหมด 31 รายการ ลิเดีย โค ผู้เล่นวัย 18 ปีจากประเทศนิวซีแลนด์ ชนะการแข่งขันทั้งหมด 5 รายการ ซึ่งรวมไปถึง 1 รายการเมเจอร์ ได้แก่ เดอะ เอเวียง แชมป์เปียนชิพ นอกจากนี้ยังเป็นผู้เล่นที่ทำเงินรางวัลสูงสุดในฤดูกาล และได้รับรางวัลผู้เล่นยอดเยี่ยมแห่งปี ทำให้เธอกลายเป็นผู้เล่นที่อายุน้อยที่สุดที่ชนะรางวัลผู้เล่นยอดเยี่ยมแห่งปี อินบี ปาร์ค ผู้เล่นจากประเทศเกาหลีใต้ เป็นผู้เล่นอีก 1 คนที่ชนะการแข่งขันทั้งหมด 5 รายการในฤดูกาลนี้ และเป็นผู้เล่นที่ทำสกอร์เฉลี่ยต่ำที่สุด ได้รับรางวัลถ้วยโทรฟี่เป็นครั้งที่ 2 หลังจากที่เธอเคยได้รับรางวัลนี้มาแล้วเมื่อปี 2012 นอกจากนั้นแล้ว ในปีนี้เธอยังได้รับการบันทึกชื่อเข้าสู่หอเกียรติยศของแอลพีจีเอ หลังจากที่ได้แข่งขันอยู่ในแอลพีจีเอทัวร์มาเป็นเวลานับ 10 ปี และชนะรายการแข่งขันรวมถึงรางวัลต่างๆมามากมาย เซ ยอง คิม ผู้เล่นหน้าใหม่จากประเทศเกาหลีใต้ ชนะการแข่งขันทั้งหมด 3 รายการ และได้รับรางวัลผู้เล่นหน้าใหม่ยอดเยี่ยมแห่งปีไปครอง ในวันที่ 2 กุมภาพันธ์ ลิเดีย โค ซึ่งในขณะนั้นมีอายุเพียง 17 ปี 9 เดือน ได้ขึ้นเป็นนักกอล์ฟหญิงมือวางอันดับ 1 ของโลก จากการจัดอันดับอย่างเป็นทางการ ทำให้เธอกลายเป็นนักกอล์ฟหญิงคนที่ 9 และเป็นนักกอล์ฟหญิงที่อายุน้อยที่สุด ที่ได้ขึ้นเป็นมือวางอันดับ 1 ของโลก ก่อนที่จะเสียตำแหน่งให้กับ อินบี ปาร์ค ในวันที่ 15 มิถุนายน และได้กลับขึ้นมาเป็นมือวางอันดับ 1 ของโลกอีกครั้ง ในวันที่ 26 ตุลาคม ไปจนจบฤดูกาลตารางการแข่งขันและผลการแข่งขัน ตารางการแข่งขันและผลการแข่งขัน. หมายเลขที่แสดงในวงเล็บนั้นแสดงถึงจำนวนรายการที่ผู้เข้าแข่งขันชนะทั้งหมดในแอลพีจีเอทัวร์นับจนถึงรายการปัจจุบัน (นับเฉพาะรายการที่เป็นทางการของแอลพีจีเอทัวร์เท่านั้น)- รายการแข่งขันที่แสดงเป็น ตัวหนา หมายถึงรายการเมเจอร์ - * อิน จี ชอน, บรูค เฮนเดอร์สัน และ ซอน จู อัน ชนะการแข่งขันในตอนที่ยังไม่ได้เป็นสมาชิกของแอลพีจีเอทัวร์ - ** รายการ คิงส์มิลล์ แชมเปียนชิพ แข่งขันจบในวันที่ 18 พ.ค. เนื่องจากฝนตกทำให้เกิดการล่าช้าสถิติประจำฤดูกาล สถิติประจำฤดูกาล. ผู้นำอันดับเงินรางวัล ดูอันดับทั้งหมด ผู้นำอันดับคะแนนเฉลี่ย ดูอันดับทั้งหมดรางวัลประจำปี รางวัลประจำปี. ในทุกๆปี แอลพีจีเอจะมีการมอบรางวัลพิเศษให้แก่ผู้เล่น 3 รางวัล ได้แก่:- รางวัลผู้เล่นยอดเยี่ยมแห่งปี มอบให้กับผู้เล่นที่ทำคะแนนสะสมตลอดทั้งปีได้สูงที่สุด- ชนะเลิศ: ลิเดีย โค รองชนะเลิศ: อินบี ปาร์ค- รางวัลถ้วยโทรฟี่ มอบให้ผู้เล่นที่ทำสกอร์เฉลี่ยต่ำที่สุดในปีนั้น- ชนะเลิศ: อินบี ปาร์ค รองชนะเลิศ: ลิเดีย โค- รางวัลผู้เล่นหน้าใหม่ยอดเยี่ยมแห่งปี มอบให้ผู้เล่นหน้าใหม่ที่ทำคะแนนสะสมตลอดทั้งปีได้สูงที่สุด- ชนะเลิศ: เซ ยอง คิม รองชนะเลิศ: ฮโย จู คิม</doc>
