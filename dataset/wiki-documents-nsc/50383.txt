<doc id="50383" url="https://th.wikipedia.org/wiki?curid=50383" title="สถานีหมอชิต">สถานีหมอชิต สถานีหมอชิต () เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสุขุมวิท ยกระดับเหนือถนนพหลโยธิน กรุงเทพมหานคร บริเวณหน้าสวนจตุจักร เป็นจุดเชื่อมต่อการเดินทางที่สำคัญของกรุงเทพฯ ด้านเหนือ เนื่องจากเป็นสถานีปลายทางของรถไฟฟ้าสายสุขุมวิท ซึ่งมีลานจอดรถขนาดใหญ่ให้บริการผู้โดยสาร และยังสามารถเปลี่ยนเส้นทางไปยังสถานีสวนจตุจักร ของรถไฟฟ้ามหานครได้ นอกจากนี้ยังอยู่ไม่ไกลจากสถานีขนส่งผู้โดยสารกรุงเทพ (จตุจักร) หรือหมอชิตใหม่ สถานีขนส่งสายเหนือและตะวันออกเฉียงเหนือ ซึ่งสามารถเดินทางต่อไปได้ด้วยรถประจำทางและแท็กซี่ โดยจะเป็นสถานีสุดท้ายที่อยู่ในความรับผิดชอบของกรุงเทพมหานคร ก่อนจะเข้าสู่ย่านลาดพร้าวซึ่งเป็นพื้นที่ในความรับผิดชอบของการรถไฟฟ้าขนส่งมวลชนแห่งประเทศไทย ที่จะดำเนินการก่อสร้างส่วนต่อขยายต่อไปจนถึงย่านลำลูกกาในอนาคตที่ตั้ง ที่ตั้ง. บริเวณหน้าสวนจตุจักรด้านทิศใต้ และหน้าสถานีขนส่งหมอชิตเดิม ในพื้นที่แขวงจตุจักร เขตจตุจักร กรุงเทพมหานคร ปัจจุบัน (พ.ศ. 2559) สถานีหมอชิตยังคงเป็นสถานีปลายทางของเส้นทางรถไฟฟ้าบีทีเอส สายสุขุมวิท จนกว่ารถไฟฟ้าส่วนต่อขยายจากสถานีหมอชิตถึงสถานีสะพานใหม่จะก่อสร้างแล้วเสร็จและเปิดให้บริการ สถานีหมอชิตจึงมีผู้โดยสารใช้บริการหนาแน่นโดยเฉพาะในเวลาเร่งด่วน เพราะเป็นจุดเปลี่ยนเส้นทางไปยังรถไฟฟ้ามหานคร และเป็นเชื่อมต่อการเดินทางไปยังชานเมืองกรุงเทพฯ ด้านเหนือ ได้แก่มหาวิทยาลัยเกษตรศาสตร์ บางเขน งามวงศ์วาน หลักสี่ ดอนเมือง สะพานใหม่ สายไหม จังหวัดนนทบุรีและปทุมธานี รวมไปถึงสถานีขนส่งผู้โดยสารกรุงเทพ (จตุจักร) หรือหมอชิตใหม่ ด้วยรถประจำทางและแท็กซี่แผนผังสถานี แผนผังสถานี. เนื่องจากเป็นสถานีปลายทาง ผู้โดยสารที่มาจากสถานีแบริ่งเมื่อมาถึงแล้วจะต้องลงจากขบวนทั้งหมดที่ชานชาลา 2 จากนั้นขบวนรถจะกลับทิศบริเวณสุดราง เพื่อมุ่งหน้ามารับผู้โดยสารที่ชานชาลา 1 ฝั่งตรงข้ามรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (side platform station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา- สัญลักษณ์ของสถานี ใช้สีส้มตกแต่งรั้วและเสาบริเวณชานชลา ป้ายทางเข้าและทางขึ้นสถานี เพื่อบ่งบอกว่าเป็นสถานีฝั่งเหนือทางเข้า-ออกทางเข้า-ออก. - 1 สวนจตุจักร, ป้ายรถประจำทางไปห้าแยกลาดพร้าว, ตลาดนัดจตุจักร - 2 ป้ายรถประจำทางไปสะพานควาย, สถาบันการบินพลเรือน, กรมการขนส่งทางบก - 3 สวนจตุจักร, ป้ายรถประจำทางไปห้าแยกลาดพร้าว (บันไดเลื่อนขึ้นช่วงเช้า และเลื่อนลงช่วงเย็น) - 4 ป้ายรถประจำทางไปสะพานควายและสถานีขนส่งจตุจักร, ลานจอดรถ, อาคารบีทีเอส, ซอยเฉยพ่วง (บันไดเลื่อน) - ทุกช่องทางสามารถเชื่อมต่อ รถไฟฟ้ามหานคร ได้ที่ สถานีสวนจตุจักร จุดรวมพลอยู่ที่ทางออกที่ 2 หลังป้ายรถเมล์ข้างลิฟต์ของสถานีสวนจตุจักรของรถไฟฟมหานครเวลาให้บริการสิ่งอำนวยความสะดวกสิ่งอำนวยความสะดวก. 1. ลิฟต์ไปยังชั้นขายบัตรโดยสารและชานชาลา 2. ลานจอดรถขนาดใหญ่ บริเวณศูนย์ซ่อมบำรุงรถไฟฟ้า (สถานีขนส่งหมอชิตเดิม)จุดเชื่อมต่อการเดินทางสถานที่สำคัญใกล้เคียงสถานที่สำคัญใกล้เคียง. - ลานจอดรถ (Park & Ride) - สวนจตุจักร - ตลาดนัดจตุจักร - กรมการขนส่งทางบก - สถาบันการบินพลเรือน - สถานีโทรทัศน์สีกองทัพบกช่อง 7 - หนังสือพิมพ์ไทยรัฐ - บริษัท ระบบขนส่งมวลชนกรุงเทพ จำกัด (มหาชน)</doc>
