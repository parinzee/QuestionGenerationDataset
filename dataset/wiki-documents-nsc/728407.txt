<doc id="728407" url="https://th.wikipedia.org/wiki?curid=728407" title="เจ้าหญิงช็องมย็อง">เจ้าหญิงช็องมย็อง องค์หญิงจองมยอง (,貞明公主 , 27 มิถุนายน ค.ศ. 1603 – 8 กันยายน ค.ศ. 1685) พระราชธิดาในพระเจ้าซอนโจ และสมเด็จพระราชินีอินม็อก ตระกูลคิม แห่งยอนอัน (ภายหลังองค์หญิงได้กลายเป็นต้นสายตระกูลของ พระนางฮอนคยอง (พระนางฮเยกยองกุง)พระพันปีหลวง ตระกูลฮง แห่งพุงซาน (헌경왕후 홍씨))ประวัติ ประวัติ. องค์หญิงชอง-มยอง หรือ จอง-มยอง ประสูติเมื่อวันที่ 19 เดือน 5 ตรงกับวันที่ 27 มิถุนายน ค.ศ. 1603 เป็นพระธิดาในพระเจ้าซอนโจ กษัตริย์องค์ที่ 14 แห่งโชซอน และพระราชินีอินมก สกุล คิม เมื่อเจริญชันษาได้ 20 ปี พระนางก็ได้อภิเษกกับ ฮงจูวอน ซึ่งมีอายุอ่อนกว่าพระนาง 3 ปี และได้เป็นราชบุตรเขยยองอันวี องค์หญิงและฮงจูวอนมีบุตรด้วยกัน 8 คน บุตรคนที่ 2 ของพระนางชื่อว่า ฮง-มาน-ยง (ถือเป็นบุตรคนโต เพราะบุตรคนแรกเสียชีวิตไปตั้งแต่ยังเยาว์) ได้แต่งงานกับซงฮูหยินแห่งยอซาน มีบุตรด้วยกัน 5 คน ถือเป็นรุ่นหลานขององค์หญิงจองมยอง โดยบุตรคนโตของฮงมานยงคือ ฮงจุงกี ได้แต่งงานมีบุตร 2 คน คือ ฮงซ็อกโบ และ ฮงฮยอนโบ ถึงตอนนี้เท่ากับว่าองค์หญิงจองมยองทรงมีลูก หลาน และเหลน มากมาย โดยปีที่ฮงฮยอนโบ เหลนคนโตของพระนางเกิดเป็นปีที่ฮงจูวอน สวามีของพระนางเสียชีวิตด้วยวัยรวม 67 ปี (นอกจากเหลนสองคนนี้แล้ว องค์หญิงยังมีหลานและเหลนอีกหลายคนที่เกิดจากลูกและหลานคนอื่นๆ) ต่อมา ฮงฮยอนโบ ลูกคนเล็กของฮงจุงกี ได้แต่งงานกับหญิงสาวสกุล อิม และมีบุตรด้วยกัน 1 คน คือ ฮงพงอัน (นอกจากฮงพงอันแล้วยังมีบุตรกับภรรยาคนที่สองอีก 3 คน ซึ่งหนึ่งในนั้นคือ ฮงนิมฮัน) ต่อมาฮงพงอันได้แต่งงานกับลีฮูหยิน แห่ง ฮันซาน และมีบุตรด้วยกัน 7 คน หนึ่งในนั้นก็คือพระนางฮเยกยอง พระมารดาในพระเจ้าจองโจ กษัตริย์องค์ที่ 22 แห่งโชซอน เท่ากับว่าฮงพงฮันคือโหลนขององค์หญิงจองมยอง และพระนางฮเยกยองเป็นทายาทรุ่นที่ 5 ขององค์หญิง องค์หญิงชองมยองสิ้นพระชนม์เมื่อ ค.ศ.1685 สิริรวมพระชนม์มายุยืนยาวถืง 83 ปี โดยปีที่องค์หญิงสิ้นพระชนม์ตรงกับปีครองราชย์ที่ 11 ของพระเจ้าซุกจง กษัตริย์องค์ที่ 19 แห่งโชซอน เท่ากับว่าองค์หญิงทรงมีชีวิตผ่านมาถึง 6 แผ่นดิน คือ ซอนโจ ควางแฮ อินโจ ฮโยจง ฮยอนจง และซุกจง</doc>
