<doc id="325365" url="https://th.wikipedia.org/wiki?curid=325365" title="เดวิด เจมส์ (นักฟุตบอล)">เดวิด เจมส์ (นักฟุตบอล) เดวิด เบนจามิน เจมส์,เอ็มบีอี () เกิดเมื่อวันที่ 1 สิงหาคม ค.ศ. 1970 เป็นนักฟุตบอลชาวอังกฤษเชื้อสายจาเมกา และเคยเป็นผู้รักษาประตูทีมชาติอังกฤษ ปัจจุบันเล่นฟุตบอลที่ประเทศอินเดียกับสโมสรเกรละ บลาสเตอร์ส เอฟซี เป็นสโมสรที่ตั้งอยู่ในรัฐเกรละ ลงแข่งในระดับอินเดียน ซุปเปอร์ลีก โดยเขาลงแข่งให้ทีมชาติอังกฤษ 53 ครั้ง โดยเริ่มลงแข่งทีมชาติเมื่อปี 1997 ในการแข่งขันฟุตบอลโลก 2010 เขาถูกบันทึกว่าเป็นผู้รักษาประตูที่อายุมากที่สุดในรอบสุดท้าย ด้วยอายุ 39 ปี นอกจากนี้เดวิด เจมส์ยังเป็นผู้เล่นที่ลงสนามในพรีเมียร์ลีกมากที่สุดอันดับสาม รองจากไรอัน กิ๊กส์และแฟรงค์ แลมพาร์ด และครองสถิติในพรีเมียร์ลีกคือเป็นผู้รักษาประตูที่รักษาสถิติไม่เสียประตูได้นานที่สุด ในปี 2012 เขาได้รับพระราชทานเครื่องราชอิสริยาภรณ์แห่งจักรวรรดิอังกฤษชั้นเอ็มบีอี (Member of the Order of the British Empire) ในฐานะผู้ทำคุณประโยชน์ให้วงการฟุตบอลและการกุศล</doc>
