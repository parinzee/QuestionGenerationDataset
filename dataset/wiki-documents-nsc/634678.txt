<doc id="634678" url="https://th.wikipedia.org/wiki?curid=634678" title="หม่อมศรีนวล ณ เชียงใหม่">หม่อมศรีนวล ณ เชียงใหม่ คุณหญิง หม่อมศรีนวล ณ เชียงใหม่ (สกุลเดิม: นันทขว้าง; เกิด: 25 สิงหาคม พ.ศ. 2462 — อสัญกรรม: 26 พฤษภาคม พ.ศ. 2534) เป็นภริยาของเจ้าราชบุตร (วงศ์ตวัน ณ เชียงใหม่) เจ้าราชบุตรแห่งนครเชียงใหม่ ซึ่งหากไม่มีการยกเลิกตำแหน่งเจ้าผู้ครองนคร ก็จะได้รั้งตำแหน่งเจ้าผู้ครองนครเชียงใหม่ องค์ที่ 10 สืบต่อจากเจ้าแก้วนวรัฐ ผู้เป็นบิดาประวัติ ประวัติ. หม่อมศรีนวล ณ เชียงใหม่ เกิดในสกุลนันทขว้างจากจังหวัดลำพูน ที่ต่อมาได้สมรสเป็นภริยาในเจ้าราชบุตร (วงศ์ตวัน ณ เชียงใหม่) แต่ไม่มีโอรสธิดาด้วยกัน เธอเป็นผู้ตระเตรียมในการรับพระราชอาคันตุกะแทนภัสดาอยู่เสมอ นอกจากนี้ยังมีบทบาทในวงการสตรีในจังหวัดเชียงใหม่ เคยดำรงตำแหน่งนายกสมาคมส่งเสริมวัฒนธรรมสตรีศรีล้านนาไทย ทั้งเป็นผู้วางรากฐานและแนวทางการรับเสด็จแปรพระราชฐานของพระบาทสมเด็จพระเจ้าอยู่หัว และพระบรมวงศานุวงศ์ที่ใช้มาจนถึงปัจจุบัน และเป็นผู้ถวายงานสมเด็จพระนางเจ้าสิริกิติ์ พระบรมราชินีนาถ เกี่ยวกับการทอผ้า และกิจกรรมทางสังคมสงเคราะห์ ร่วมกับคุณหญิง เจ้าระวีพันธุ์ สุจริตกุล และเจ้าพงศ์แก้ว ณ ลำพูน ธิดาในเจ้าราชบุตร (วงศ์ตวัน ณ เชียงใหม่) คุณหญิง หม่อมศรีนวล ณ เชียงใหม่ ถึงแก่อสัญกรรมจากอุบัติเหตุเครื่องบิน เลาดาแอร์ เที่ยวบินที่ 004 เครื่องยนต์ขัดข้อง และตกลงบริเวณอุทยานแห่งชาติพุเตย เมื่อวันที่ 26 พฤษภาคม พ.ศ. 2534เครื่องราชอิสริยาภรณ์</doc>
