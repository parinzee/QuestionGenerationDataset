<doc id="399068" url="https://th.wikipedia.org/wiki?curid=399068" title="ปลาดุกทะเลยักษ์">ปลาดุกทะเลยักษ์ ปลาดุกทะเลยักษ์ หรือ ปลาดุกทะเลดำ หรือ ปลาดุกทะเลเทา () เป็นปลาทะเลชนิดหนึ่ง มีชื่อวิทยาศาสตร์ว่า Plotosus canius อยู่ในวงศ์ปลาดุกทะเล (Plotosidae)ลักษณะ ลักษณะ. มีรูปร่างทั่วไปคล้ายกับปลาดุกทะเลลาย (P. lineatus) แต่ว่าปลาดุกทะเลยักษ์จะมีลำตัวสีดำหรือสีเทาไปตลอดทั้งชีวิต โดยที่เงี่ยงที่ครีบอกและครีบหลังมีพิษร้ายแรงเช่นเดียวกัน แต่สามารถทำให้หายไปได้เมื่อถูกความร้อน 55 องศาเซลเซียส และหนวดที่รูจมูกจะมีความยาวเลยตาและไม่ขยายไปตามขนาดที่ใหญ่ขึ้น ครีบหลังมีก้านครีบอ่อน 103-120 แถว ครีบก้นมีครีบอ่อน 105-120 แถวที่อยู่อาศัย ที่อยู่อาศัย. พบได้ทั่วไปตามชายฝั่งหรือป่าชายเลนริมทะเล โดยขุดรูอยู่ ซึ่งอาจพบอยู่รวมกันได้ถึง 10-20 ตัว เป็นปลาที่วางไข่ในแหล่งน้ำกร่อยหรือน้ำจืด ไข่มีขนาดใหญ่ และมีปริมาณที่น้อย พบกระจายพันธุ์ในแถบอินโด-แปซิฟิก ตั้งแต่บังกลาเทศ, อินเดีย, ศรีลังกา, พม่า, ไทย เรื่อยไปจนถึงฟิลิปปิน, ปาปัวนิวกินี และออสเตรเลีย มีขนาดทั่วไปใหญ่ได้มากกว่าปลาดุกทะเลลาย คือ ยาวได้ถึง 90-150 เซนติเมตร และมีน้ำหนักมากได้ถึงเกือบ 10 กิโลกรัม จึงนิยมตกกันเป็นเกมกีฬาและบริโภคกันโดยปรุงเป็นอาหารรสจัดชนิดต่าง ๆ เช่น ผัดฉ่า หรือ แกงส้ม ปัจจุบัน ปลาดุกทะเลยักษ์ได้รับการวิจัยศึกษาให้เลี้ยงเป็นปลาเศรษฐกิจในบ่อดินอีกด้วยรายการอ้างอิง</doc>
