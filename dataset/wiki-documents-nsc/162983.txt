<doc id="162983" url="https://th.wikipedia.org/wiki?curid=162983" title="สุคนธ์ พรพิรุณ">สุคนธ์ พรพิรุณ สุคนธ์ พรพิรุณ (1 พฤศจิกายน พ.ศ. 2478 - ) นักแต่งเพลง ที่เป็นที่รู้จักในนาม พรพิรุณ มีผลงานประพันธ์คำร้องให้เพลงสำคัญ เช่น เพลง “เราจะครองแผ่นดินโดยธรรม” เนื่องในวันเฉลิมพระชนมพรรษาครบ 5 รอบ เมื่อ พ.ศ. 2529, เพลง "กาญจนาภิเษก" ในวาระครองราชย์ 50 ปี เมื่อ พ.ศ. 2538, เพลง "72 พรรษานวรัชจักรีมหาราชา" เนื่องในวันเฉลิมพระชนมพรรษาครบ 6 รอบ เมื่อ พ.ศ. 2541, เพลง “ด้วยหัวใจที่แข็งแกร่ง” เพื่อช่วยเหลือผู้ประสบภัยสึนามิ เมื่อ พ.ศ. 2547 สุคนธ์ พรพิรุณ เกิดที่จังหวัดราชบุรี เดิมชื่อ สุคนธ์ กุสุมภ์ จบชั้นมัธยมศึกษาจากโรงเรียนเซนต์ฟรังซีสซาเวียร์คอนแวนต์ และศึกษาต่อที่วิทยาลัยพยาบาลราชวิถี และเข้าเป็นสมาชิกในวงสุนทราภรณ์ ทำหน้าที่ขับร้อง เริ่มแต่งเนื้อเพลงให้กับครูเอื้อ สุนทรสนาน ตั้งแต่ปี พ.ศ. 2503 โดยใช้ชื่อ "พรพิรุณ" ซึ่งตั้งให้โดย สมาน กาญจนะผลิน ได้รับรางวัลแผ่นเสียงทองคำพระราชทานจากเพลงขอปันรัก ขับร้องโดยเสกสรรค์ กุสุมภ์ ผู้เป็นน้องชาย ในปี พ.ศ. 2508 ได้รับปริญญาครุศาสตรบัณฑิตกิตติมศักดิ์ จากมหาวิทยาลัยราชภัฏบ้านสมเด็จเจ้าพระยา เมื่อ พ.ศ. 2543ผลงานเพลงโดดเด่นอมตะผลงานเพลงโดดเด่นอมตะ. - ขอให้เหมือนเดิม - ใจหาย - กว่าจะรักกันได้ - รักหนึ่งในหัวใจ - ฉันยังคอย - ถ้าเธอยังรอฉันก็ยังรัก - ถ้าเธอจะรักฉันก็จะรอ - ทะเลมาลี</doc>
