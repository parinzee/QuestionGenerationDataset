<doc id="374690" url="https://th.wikipedia.org/wiki?curid=374690" title="ดิโอปราห์วินฟรีย์โชว์">ดิโอปราห์วินฟรีย์โชว์ ดิโอปราห์วินฟรีย์โชว์ () หรือ ดิโอปราห์โชว์ หรือ โอปราห์ () เป็นรายการทอล์กโชว์ขายข่าวอเมริกัน สร้างและดำเนินรายการโดย โอปราห์ วินฟรีย์ ออกอากาศ 25 ฤดูกาล ก่อนที่จะจบลงใน ค.ศ. 2011 เป็นรายการทอล์กโชว์ที่มีเรตติ้งสูงสุดในประวัติศาสตร์โทรทัศน์อเมริกัน ออกอากาศทางช่องเอบีซี ยกเว้น KTRK-TV ในฮูสตัน และออกอากาศทดแทนในช่อง KHOU-TV (เช่นเดียวกับสถานีอื่นในการจัดจำหน่ายของ ซีบีเอสเทเลวิชันดิสทริบิวชัน ต่อจาก คิงเวิลด์) รายการมีอิทธิพลอย่างสูงและมีหลายหัวข้อที่เกี่ยวข้องกับการตระหนักในวัฒนธรรมสมัยนิยมอเมริกัน ในช่วงแรกรายการได้รับอิทธิพลแนวทางจากรายการของฟิล โดนาฮิว ที่นำเสนอเรื่องอื้อฉาวของสังคม แต่ต่อมารายการได้ปรับเปลี่ยนสู่แนวคิดด้านบวก ประสบการณ์การยกระดับจิตใจ มีทั้งสมาคมหนังสือ การสัมภาษณ์ผู้มีชื่อเสียง การปรับปรุงตนเอง และกิจกรรมช่วยเหลือเพื่อนมนุษย์ รายการไม่ได้หาผลประโยชน์กำไรจากผลิตภัณฑ์แต่อย่างใด ทั้งนี้มีการตกลงกันกับผู้ค้าว่าสินค้าที่ได้รับการประชาสัมพันธ์ในรายการนั้น รายการจะไม่รับเงินจากการโฆษณา เช่นจากการประชาสัมพันธ์ในหนังสือในรายการ ในปี ค.ศ. 2011 ถือเป็นรายการทอล์กโชว์ช่วงกลางวันที่ดำเนินรายการยาวนานที่สุดในสหรัฐอเมริกา ออกอากาศทั่วประเทศตั้งแต่วันที่ 8 กันยายน ค.ศ. 1986 เป็นเวลา 25 ฤดูกาล จำนวน 4,561 ตอน ตอนสุดท้ายของรายการออกอากาศวันที่ 25 พฤษภาคม ค.ศ. 2011 โดยจะคงออกอากาศซ้ำโดยคัดตอนที่มีความน่าจดจำมาออกอากาศอีกประมาณ 70 ตอนจนถึงวันที่ 9 กันยายน ค.ศ. 2011</doc>
