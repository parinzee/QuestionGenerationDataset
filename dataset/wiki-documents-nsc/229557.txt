<doc id="229557" url="https://th.wikipedia.org/wiki?curid=229557" title="คืนชีพกองทัพโจรสลัดสยองโลก">คืนชีพกองทัพโจรสลัดสยองโลก คืนชีพกองทัพโจรสลัดสยองโลก () เป็นภาพยนตร์แนวผจญภัยในปี 2003 โดยนำมาจากเครื่องเล่น the Pirates of the Caribbean ride ที่ธีมพาร์กของดิสนีย์ มีเรื่องราวเกี่ยวกับกัปตันแจ็ก สแปร์โรว์ (จอห์นนี เดปป์) และช่างตีเหล็ก วิลล์ เทอร์เนอร์ (ออร์แลนโด บลูม) ที่พวกเขาได้ลักพาเอลิซาเบธ สวอนน์ (คีร์รา ไนท์ลีย์) จากลูกเรือที่ถูกสาป ของเรือแบล็กเพิร์ล บังคับบัญชาโดย เฮกเตอร์ บาร์บอสซา (เจฟฟรีย์ รัช) ภาพยนตร์กำกับโดยกอร์ เวอร์บิลสกีและอำนวยการสร้างโดย เจอร์รี บรูกไฮเมอร์ และถือเป็นภาพยนตร์แรกของวอลต์ดิสนีย์ ที่ออกภายใต้เรต PG-13 โดย MPAA (ก่อนหน้านั้นภาพยนตร์โดยวอลต์ดิสนีย์พิกเจอร์ส จะมีเรตที่ G หรือ PG) รอบปฐมทัศน์โลกของภาพยนตร์จัดขึ้นที่ ดิสนีย์แลนด์รีสอร์ต ใน Anaheim รัฐแคลิฟอร์เนีย เมื่อวันที่ 28 มิถุนายน ค.ศ. 2003 โดย คืนชีพกองทัพโจรสลัดสยองโลก ประสบความสำเร็จอย่างคาดไม่ถึง กับคำวิจารณ์ด้านบวกและรายได้รวมถึง $654 ล้านดอลลาร์สหรัฐ ทั่วโลก และต่อมาได้สร้างภาคต่อ สองภาคต่อกัน คือ สงครามปีศาจโจรสลัดสยองโลก (ภาค 2) และ ผจญภัยล่าโจรสลัดสุดขอบโลก (ภาค 3) ซึ่งภาพยนตร์ภาคแรกนี้ทำให้ได้รับการเสนอชื่อเข้าชิงรางวัลออสการ์ 5 สาขา รวมถึงนักแสดงนำยอดเยี่ยมโดย เดปป์</doc>
