<doc id="224787" url="https://th.wikipedia.org/wiki?curid=224787" title="วอนทั้งโลกโขกหัวเธอ">วอนทั้งโลกโขกหัวเธอ วอนทั้งโลกโขกหัวเธอ เป็นภาพยนตร์ไทย ออกฉายเมื่อวันที่ 23 ตุลาคม พ.ศ. 2539 กำกับโดย วัชระ ปานเอี่ยม นำแสดงโดย มาริษา สัมฤทธิสุข และพัสสน ศรินธุเรื่องย่อ เรื่องย่อ. ชาญซึ่งเป็นนักศึกษาระดับอุดมศึกษาของคณะสถาปัตยกรรมศาสตร์ กำลังทำวิทยานิพนธ์โครงการ Concert Hall ลักษณะเป็น Music Complex โดยผู้แนะนำได้แนะนำชาญให้ไปหาข้อมูลกับเจอร์ราด ในระหว่างที่กำลังหาเจอร์ราดก็ได้พบกับเพียงดาว และได้ถูกชะตากัน แต่หลายครั้งที่ชาญพยายามนัดพบกับเจอร์ราดก็คลาดกัน พบแต่เพียงดาว ทำให้ทั้งคู่สนิทสนมกัน พ่อของเพียงดาวถูกรถชน ต้องการใช้เลือด ชาญอาสาช่วยโดยไปตามเพื่อน ซึ่งมีเลือดกรุ๊ปเดียวกันได้มาช่วย ทำให้เพียงดาวยิ่งซาบซึ้งในน้ำใจของชาญ หลังจากนั้นชาญก็ได้พบกับเจอร์ราดจนได้ร่วมทำวิทยานิพนธ์จนเสร็จ ซึ่งเป็นเวลาเดียวกับที่เพียงดาวจะไปศึกษาต่อที่ประเทศเยอรมนี แต่เพียงดาวไม่พบชาญที่สนามบินแต่อย่างใด แต่กลับเจอชาญตรงที่นั่งติดกับเธอบนเครื่องบิน</doc>
