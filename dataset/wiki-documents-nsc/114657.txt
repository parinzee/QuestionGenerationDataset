<doc id="114657" url="https://th.wikipedia.org/wiki?curid=114657" title="วงศ์ตีนเป็ด">วงศ์ตีนเป็ด วงศ์ตีนเป็ด หรือ วงศ์ไม้ลั่นทม (ชื่อวิทยาศาสตร์: Apocynaceae‎) เป็นชื่อวงศ์พรรณไม้ของพืชตระกูล ลั่นทม ลีลาวดี ตีนเป็ด ลักษณะเด่นคือทุกส่วนของต้นพืชมีน้ำยางขาวมี ใบเป็นเดี่ยวติดตรงข้ามหรือติดเป็นวงรอบข้อ ขอบใบเรียบเส้นแขนงใบเป็นร่างแห กลีบดอกเชื่อมติดกัน เกสรเพศผู้มี 5 อันติดบนท่อกลีบดอก มีเกสรเพศเมีย 2 อันเชื่อมติดกัน รังไข่ติดเหนือวงกลีบ รังไข่มี 2 ช่อง ผลเป็นฝักคู่ หรือเดี่ยวแตกตามแนวเดียว เมล็ดมีขนเป็นกระจุกที่ปลาย ในวงศ์นี้เป็นไม้หวงห้าม 4 สกุล คือ สกุลตีนเป็ด สกุลไยลูตง สกุลโมกหลวง และสกุลโมกมัน ไม้ตีนเป็ด จัดเป็นไม้หวงห้ามประเภท ก ตามพระราชกฤษฎีกากำหนดไม้หวงห้าม พ.ศ. 2530ลักษณะประจำวงศ์ ลักษณะประจำวงศ์. วงศ์ตีนเป็ดเป็นวงศ์ของ ไม้ต้น ไม้พุ่ม หรือไม้เลื้อย ซึ่งมียางสีขาว ใบเป็นใบเดี่ยวติดตรงข้ามหรือติดเป็นวงรอบข้อ ดอกออกเป็นช่อตามง่ามใบหรือตามปลายยอด และเป็นดอกสมบูรณ์เพศสมมาตรตามรัศมี กลีบเลี้ยงและกลีบดอกมีอย่างละ 5 กลีบ กลีบดอกเชื่อมติดกันเป็นรูปแจกัน รูปทรงกระบอก รูปกรวย รูปคนโท หรือรูปวงล้อ ปลายกลีบซ้อนกัน เกสรเพศผู้มี 5 อันติดบนท่อกลีบดอก รังไข่ติดเหนือวงกลีบ มีเกสรเพศเมีย 2 อัน เชื่อมติดกัน ยอดเกสรเพศเมียมีอันเดียว รังไข่ภายในมี 2 ช่องหรือมีช่องเดียว ผลมีลักษณะทั้ง นุ่มมีเมล็ดเดี่ยว และ แข็ง หรือหลายเมล็ด หรือผลเป็นฝักคู่ เมื่อแก่แตก หรือผลแตกตามแนวเดียว เมล็ดมีขนเป็นกระจุกที่ปลายวงศ์ใกล้เคียงวงศ์ใกล้เคียง. - วงศ์นมตำเลีย (ชื่อวิทยาศาสตร์:Asclepiadaceae) ลักษณะที่แตกต่างคือ วงศ์นมตำเลียจะมีกลีบดอกแยกกันเป็นรูปวงล้อ ก้านเกส รเพศผู้สั้น หรือไม่มีเลย รังไข่ติดเหนือวงกลีบ หรือติดค่อนข้างใต้วงกลีบ ผลมักมีปุยขนที่ปลายด้านใดด้านหนึ่งเพียงด้านเดียว ในระบบ APG รวมเข้ากับวงศ์ตีนเป็ดแล้ว- วงศ์เข็ม (ชื่อวิทยาศาสตร์:Rubiaceae) โดยวงศ์เข็มมีหูใบร่วมระหว่างโคนก้านใบ รังไข่ติดใต้วงกลีบ บางครั้งพบติดอยู่เหนือวงกลีบ - วงศ์กันเกรา (ชื่อวิทยาศาสตร์:Loganiaceae) เพียงแต่วงศ์กันเกราไม่มีหูใบ บางที่พบว่ามีรังไข่ติดอยู่เหนือวงกลีบ หรือบางครั้งพบติดอยู่เกือบใต้วงกลีบการจัดจำแนกวงศ์ย่อย การจัดจำแนก. วงศ์ย่อย. Apocynoideae และ Rauvolfioideae เป็นส่วนของวงศ์ Apocynaceae อย่างแคบ ส่วนอีกสามวงศ์ย่อยมาจากวงศ์นมตำเลีย- Apocynoideae - Asclepiadoideae - Periplocoideae - Rauvolfioideae - Secamonoideaeสกุลสกุล. - Acokanthera - Adenium - Aganonerion - Aganosma - Alafia - Allamanda - Allomarkgrafia - Allowoodsonia - Alstonia - Alyxia - Amalocalyx - Ambelania - Amsonia - Ancylobothrys - Anechites - Angadenia - Anodendron - Apocynum - Araujia - Arduina - Artia - Asclepias - Asketanthera - Aspidosperma - Baissea - Beaumontia - Bousigonia - Cabucala - Callichilia - Calocrater - Cameraria - Caralluma - Carissa - Carpodinus - Carruthersia - Carvalhoa - Catharanthus - Cerbera - Cerberiopsis - Ceropegia - Chamaeclitandra - Chilocarpus - Chonemorpha - Cionura - Cleghornia - Clitandra - Condylocarpon - Couma - Craspidospermum - Crioceras - Cycladenia - Cyclocotyla - Cylindropsis - Cynanchum - Delphyodon - Dewevrella - Dictyophleba - Dipladenia - Diplorhynchus - Dyera - Ecdysanthera - Echites - Elytropus - Epigynium - Eucorymbia - Farquharia - Fernaldia - Forsteronia - Funtumia - Galactophora - Geissospermum - Gonioma - Grisseea - Gymnema - Hancornia - Haplophyton - Himatanthus - Holarrhena - Hoya - Hunteria - Hymenolophus - Ichnocarpus - Isonema - Ixodonerium - Kamettia - Kibatalia - Kopsia - Lacmellea - Landolphia - Laubertia - Laxoplumeria - Lepinia - Lepiniopsis - Leuconotis - Lochnera - Lyonsia - Macoubea - Macropharynx - Macrosiphonia - Malouetia - Mandevilla - Mascarenhasia - Melodinus - Mesechites - Micrechtites - Microplumeria - Molongum - Mortoniella - Motandra - Mucoa - Neobracea - Neocouma - Nerium - Nouettea - Ochrosia - Odontadenia - Oncinotis - Orthopichonia - Pachypodium - Pachouria - Papuechites - Parahancornia - Parameria - Parepigynum - Parsonsia - Peltastes - Pentalinon - Periploca - Petchia - Picralima - Plectaneia - Pleiocarpa - Pleioceras - Plumeria - Pottsia - Prestonia - Pycnobotrya - Quiotania - Rauvolfia - Rhabdadenia - Rhazya - Rhigospira - Rhodocalyx - Rhyncodia - Saba - Schizozygia - Secondatia - Sindechites - Skytanthus - Spirolobium - Spongiosperma - Stemmadenia - Stephanostegia - Stephanostema - Stipecoma - Strempeliopsis - Strophanthus - Tabernaemontana - Tabernanthe - Temnadenia - Thenardia - Thevetia - Tintinnabularia - Trachelospermum - Urceola - Urnularia - Vahadenia - Vallariopsis - Vallaris - Vallesia - Vinca - Vincetoxicum - Voacanga - Willughbeia - Woytkowskia - Wrightia - Xylinabaria - Xylinabariopsisการกระจายพันธุ์ การกระจายพันธุ์. พันธุ์ไม้ในวงศ์นี้มีประมาณ 180 สกุล 1,500 ชนิด กระจายพันธุ์ในประเทศไทย 42 สกุล 150 ชนิด โดยมีสกุลเด่นๆคือ- สกุลตีนเป็ด (ชื่อวิทยาศาสตร์:Alstonia) มีลักษณะผลเป็นฝักคู่ ขึ้นในป่าดิบที่ต่ำ ได้แก่ ตีนเป็ดหรือพญาสัตบรรณ (Alstonia scholaris (L.) R. Br.) - สกุลตีนเป็ดทะเล (ชื่อวิทยาศาสตร์:Cerbera) ไม้ต้น ขึ้นตามป่าชายเลนและป่าชายหาด ได้แก่ ตีนเป็ดทราย (Cerbera manghas L.) ผลมีเนื้อเมล็ดแข็ง - สกุลไยลูตง (ชื่อวิทยาศาสตร์:Dyera) ไม้ต้น ขึ้นตามป่าชายหาด ได้แก่ ตีนเป็ดแดง (Dyera costulata (Miq.) Hook.f.) ผลเป็นฝักคู่ เมล็ดรีแบนมีปีก - สกุลคุย (ชื่อวิทยาศาสตร์:Willughbeia) ไม้เลื้อย ผลนุ่ม กลม สีเหลืองหรือส้ม ได้แก่ คุย (Willughbeia edulis Roxb.) - สกุลโมกหลวง (ชื่อวิทยาศาสตร์:Holarrhena) ไม้พุ่มผลัดใบหรือไม้ต้น สูงได้ถึง 15 เมตร เปลือกต้นสีเทาอ่อนถึง น้ำตาล หลุดลอกเป็นแผ่นกลมๆ ไม่เท่ากัน เช่น โมกหลวง (Holarrhena pubescens) - สกุลโมกมัน (ชื่อวิทยาศาสตร์:Wrightia) ไม้ต้นผลัดใบขนาดเล็กถึงขนาดกลาง สูง 8 - 20 เมตร เปลือกสีขาวหรือสีเทาอ่อนถึงน้ำตาล นิ่มคล้ายจุกไม้ก๊อร์ค เช่น โมกมัน (Wrightia arborea (Dennst.) Mabb.)</doc>
