<doc id="11698" url="https://th.wikipedia.org/wiki?curid=11698" title="อันโตญีน ดโวชาก">อันโตญีน ดโวชาก อันโตญีน ดโวชาก () เป็นคีตกวีชาวเช็ก เกิดเมื่อวันที่ 8 กันยายน พ.ศ. 2384 (ค.ศ. 1841) ที่เมืองมุลโฮเซน (ในภาษาเช็กคือเมืองเนลาโฮเซเวส) ห่างจากกรุงปรากออกไปทางตอนเหนือราว 20 กิโลเมตร ในแคว้นโบฮีเมีย (สาธารณรัฐเช็ก) และเสียชีวิตเมื่อวันที่ 1 พฤษภาคม พ.ศ. 2447 (ค.ศ. 1904) ที่กรุงปรากชีวประวัติและผลงาน ชีวประวัติและผลงาน. บิดาของดโวชากเป็นเจ้าของโรงเตี๊ยมและโรงฆ่าสัตว์ของหมู่บ้าน ดโวชากต้องออกจากโรงเรียนเมื่ออายุ 11 ปี เพื่อฝึกหัดอาชีพของบิดา แต่บิดาก็รู้ถึงความสามารถทางดนตรีที่โดดเด่นของบุตรชายอย่างรวดเร็ว และในปี พ.ศ. 2396 (ค.ศ. 1853) ได้ส่งเขาให้ไปอยู่กับลุงที่เมืองซโลนิซ ที่ซึ่งดโวชากได้เรียนภาษาเยอรมัน อันเป็นภาษาภาคบังคับของทางการออสเตรีย และได้พัฒนาความรู้ทางวัฒนธรรมดนตรี และได้เข้าร่วมวงดนตรีของหมู่บ้าน เขาได้เข้าเรียนที่โรงเรียนในเมืองคาเมนิซ ในปี พ.ศ. 2400 (ค.ศ. 1857) เขาได้รับการตอบรับให้เข้าเรียนในโรงเรียนสอนออร์แกนแห่งกรุงปราก ที่ซึ่งเขาพำนักอยู่ถึงปี พ.ศ. 2402 (ค.ศ. 1859) จากนั้น ดโวชากก็ได้เข้าร่วมวงดุริยางค์ของโรงละครแห่งชาติที่กรุงปรากและเริ่มประพันธ์เพลง เขาประสบผลสำเร็จครั้งแรกจากการประพันธ์เพลงศาสนา ชื่อ ฮิมนุส ในปี พ.ศ. 2416 (ค.ศ. 1872) และได้รับตำแหน่งผู้จัดการแสดงดนตรีของโบสต์นักบุญอัลดาเบิร์ตผลงานชิ้นสำคัญซิมโฟนีผลงานชิ้นสำคัญ. ซิมโฟนี. - ซิมโฟนี หมายเลข 6 โอปุส 60 - ซิมโฟนี หมายเลข 7 โอปุส 70 B141 - ซิมโฟนี หมายเลข 8 โอปุส 88 B163 - ซิมโฟนี หมายเลข 9 โอปุส 95 B178 มีชื่อเรียกว่า จากโลกใหม่" - ระบำสลาฟ - ซิมโฟนีบทกวี : L'Ondin, La Sorcière de midi, Le Rouet d'Or..., B195-199 - คอนแชร์โตสำหรับเปียโน โอปุส 33 B63 - คอนแชร์โตสำหรับเปียโน โอปุส 53 B108 - คอนแชร์โตสำหรับเชลโล่ ในบันไดเสียง บีไมเนอร์ โอปุส 104 B191.เชมเบอร์มิวสิกเชมเบอร์มิวสิก. - ทริโอสำหรับเปียโน ไวโอลิน และเชลโล หมายเลข 1 ในบันไดเสียง บีแฟลตเมเจอร์ โอปุส 21 B51 - ทริโอสำหรับเปียโน ไวโอลิน และเชลโล หมายเลข 2 ในบันไดเสียง จีไมเนอร์ โอปุส 26 B56 - ทริโอสำหรับเปียโน ไวโอลิน และเชลโล ในบันไดเสียง เอฟไมเนอร์ โอปุส 65 B130 - ทริโอสำหรับเปียโน ไวโอลิน และเชลโล Dumky โอปุส 90 B166 - ควอร์เต็ตสำหรับเปียโน - ควอร์เต็ตสำหรับเครื่องสาย ประกอบไปด้วย- ควอร์เต็ตในบันไดเสียง ซีเมเจอร์ โอปุส 61 B121 - ควอร์เต็ต "อเมริกัน" ในบันไดเสียง เอฟเมเจอร์ โอปุส 96 B179 - ควอร์เต็ตในบันไดเสียง จีเมเจอร์ โอปุส 106 B192 - ควอร์เต็ตในบันไดเสียง บีแฟลตเมเจอร์ โอปุส 105 B193 - ควินเต็ตสำหรับเปียโน ในบันไดเสียง เอเมเจอร์ โอปุส 81 B155 - ควินเต็ตสำหรับเครื่องสาย ในบันไดเสียง อีแฟลตเมเจอร์ โอปุส 97 B180 - เซ็กซ์เต็ต ในบันไดเสียง เอเมเจอร์ โอปุส 48บทเพลงขับร้องบทเพลงขับร้อง. - สตาบัต มาแตร์ โอปุสที่ 58 B71 - รูซัลก้า โอปุสที่ 114 B203</doc>
