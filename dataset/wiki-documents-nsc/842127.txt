<doc id="842127" url="https://th.wikipedia.org/wiki?curid=842127" title="พระครูวิบูลย์ปัญญาวัฒน์ (ผาด ฐิติปญฺโญ)">พระครูวิบูลย์ปัญญาวัฒน์ (ผาด ฐิติปญฺโญ) พระครูวิบูลย์ปัญญาวัฒน์ หรือหลวงปู่ผาด ฐิติปัญโญ พระเกจิแห่งวัดบ้านกรวด จังหวัดบุรีรัมย์ประวัติ ประวัติ. หลวงปู่ผาด เกิดเมื่อ 3 พฤษภาคม พ.ศ. 2454 ที่บ้านดู่ ต.ปราสาท อ.ปราสาท จ.สุรินทร์ บืดาชื่อนายเอี้ยง มารดาชื่อนางเตียบ ดิบประโคน มีพี่น้อง 4 คน ท่านเป็นคนที่ 3 ได้บรรพชาเป็นสามเณรเมื่อปี พ.ศ.2470 ที่วัดบ้านพลับ ต.ทุ่งมน อ.ปราสาท จ.สุรินทร์ บวชได้ 2 พรรษาก็สิกขาไปช่วยบิดามารดาทำไร่ทำนา ต่อมาปี พ.ศ.2476 ขณะมีอายุ 22 ปี ได้อุปสมบทที่วัดบ้านกรวด อ.บ้านกรวด จ.บุรีรัมย์ ท่านจาริกไปยังที่ต่างๆ เพื่อศึกษาหาความรู้ทางพระเวทย์ วิชาแพทย์แผนโบราณ ตามความนิยมของชาวบ้าน ในสมัยนั้น ได้ไปเล่าเรียนเวทวิทยาอาคมที่จังหวัดอุดรมีชัย ถึง 3 ปี และเคยธุดงค์ไปศึกษาวิชาอาคมที่นครวัด ประเทศเขมร เป็นเวลา 8 ปี ท่านเป็นเจ้าอาวาสวัดบ้านกรวดเมื่อ พ.ศ. 2495 ต่อจากหลวงปู่หริ่ง ท่านเป็นพระที่รักสันโดษ พูดน้อย และท่านได้สร้างพระเครื่อง วัตถุมงคลไว้มากมาย เคยมีเรื่องเล่าว่าครั้งหนึ่งมีคณะศรัทธาชาวบ้านกรวดนั้นเดินทางไปกราบนมัสการ “หลวงพ่อคูณ ปริสุทโธ” พระเกจิชื่อดังแห่งวัดบ้านไร่ จ.นครราชสีมา หลวงพ่อคูณ ถามว่า “พวกเอ็งมาจากไหนกัน” คณะศรัทธาบอกว่ามาจากบ้านกรวด หลวงพ่อคูณตอบกลับไปว่า “มึงจะมากราบ มาเอาของกูทำไม มึงไปไหว้หลวงพ่อใหญ่วัดบ้านกรวดโน่น" ท่านมรณะภาพอย่างสงบด้วยโรคไต ที่ วัดบ้านกรวด จังหวัดบุรีรัมย์ เมื่อวันที่ 5 มกราคม พ.ศ.2558 สิริอายุรวม 103ปี พรรษา 85</doc>
