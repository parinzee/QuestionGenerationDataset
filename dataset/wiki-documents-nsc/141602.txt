<doc id="141602" url="https://th.wikipedia.org/wiki?curid=141602" title="เทพทลายนภา">เทพทลายนภา เทพทลายนภา หรือ เหยี่ยวเหนือฟ้า () เป็นนิยายกำลังภายในขนาดสั้นของหวงอี้ ฉบับแปลไทยอย่างเป็นทางการแปลโดย น.นพรัตน์ ลิขสิทธิ์ของสำนักพิมพ์สยามอินเตอร์บุ๊คส์ วางจำหน่ายในประเทศไทยเมื่อ พ.ศ. 2550 ราคา 280 บาท ก่อนหน้านี้ เทพทลายนภาเคยถูกแปลและจัดจำหน่ายเป็นภาษาไทยในชื่อ "เหยี่ยวเหนือฟ้า" เทพทลายนภาถือเป็นปฐมบทของ เทพมารสะท้านภพ นิยายเรื่องยาวของหวงอี้ซึ่งเขียนในเวลาต่อมา โดยเหตุการณ์ในเทพมารสะท้านภพดำเนินต่อจากเหตุการณ์ในเทพทลายนภาประมาณ 100 ปี และได้มีการอ้างเหตุการณ์และตัวละครจากเทพทลายนภาหลายครั้ง แต่เนื้อเรื่องไม่ได้มีส่วนเกี่ยวข้องกันโดยตรง เทพทลายนภาเป็นเรื่องของ "ฟู่อิง"​ จอมยุทธในยุคราชวงศ์หยวน ซึ่งประเทศจีนถูกปกครองโดยเผ่ามองโกล ใต้การนำของกุบไลข่าน โดยตัวเอกเป็นฝ่ายจีนฮั่นที่ต้องการกู้อาณาจักรจีนกลับคืนจากมองโกล</doc>
