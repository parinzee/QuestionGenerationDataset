<doc id="185460" url="https://th.wikipedia.org/wiki?curid=185460" title="พินินฟารินา">พินินฟารินา พินินฟารินา เอส.พี.เอ. (Pininfarina S.p.A.) เดิมชื่อว่า คาร์รอซเซอเรีย พินินฟารินา (Carrozzeria Pininfarina) เป็นสำนักออกแบบยานยนต์สัญชาติอิตาลีที่มีชื่อเสียง ก่อตั้งมาตั้งแต่ปี ค.ศ. 1930 (พ.ศ. 2473) โดย บาตติสตา "พินิน" ฟารินา นักออกแบบและผู้สร้างรถยนต์ชาวอิตาลี มีผลงานออกแบบรถยนต์ให้กับบริษัทผู้ผลิตหลายราย เช่น เฟอร์รารี มาเซราติ คาดิลแลค เปอร์โย จากัวร์ วอลโว อัลฟาโรมีโอ ลันซิอา มีสำนักงานใหญ่อยู่ที่เมืองคัมบิอาโน ใกล้กับเมืองตูริน ชื่อบริษัท มาจากชื่อเล่น "พินิน" (แปลว่า ลูกคนสุดท้อง เนื่องจาก บาตติสตา เป็นลูกคนที่ 10 จากจำนวน 11 คน) และนามสกุล "ฟารินา" ของผู้ก่อตั้ง ซึ่งต่อมาสมาชิกในครอบครัวได้พากันเปลี่ยนนามสกุลเป็น "พินินฟารินา" ตั้งแต่ปี ค.ศ. 1961 หลังจากบาตติสตา ฟารินา เสียชีวิตในปี ค.ศ. 1966 บริษัทบริหารงานต่อโดยบุตรชายชื่อ เซอร์จิโอ พินินฟารินา และหลานชายชื่อ อันเดรีย พินินฟารินา หลังจากอันเดรีย พินินฟารินา เสียชีวิตอย่างกะทันหันเมื่อวันที่ 7 สิงหาคม พ.ศ. 2551 ด้วยอุบัติเหตุทางถนนใกล้กับสำนักงานใหญ่ของบริษัท เมื่อรถเวสป้าที่เขาขับ ถูกชนโดยรถยนต์ที่ขับโดยผู้สูงอายุวัย 78 ปี ปัจจุบันพินินฟารินาบริหารโดย เปาโล พินินฟารินา บุตรชายคนสุดท้องของเซอร์จิโอ พินินฟารินา</doc>
