<doc id="308878" url="https://th.wikipedia.org/wiki?curid=308878" title="พระองค์เจ้านโรดม วิชรา">พระองค์เจ้านโรดม วิชรา พระองค์เจ้านโรดม วิชรา (17 สิงหาคม พ.ศ. 2489 — 28 กรกฎาคม พ.ศ. 2556) พระราชธิดาในพระบาทสมเด็จพระบรมนาถนโรดม สุรามฤต กับคุณเทพกัญญาโสภา (คิม อันยิป) ถือเป็นพระขนิษฐาต่างพระมารดาของพระบาทสมเด็จพระนโรดม สีหนุ พระชนกของพระบาทสมเด็จพระบรมนาถนโรดม สีหมุนี พระมหากษัตริย์กัมพูชาองค์ปัจจุบันพระประวัติ พระประวัติ. พระองค์เจ้านโรดม วิชรา ประสูติเมื่อวันที่ 17 สิงหาคม พ.ศ. 2489 ณ กรุงพนมเปญ ประเทศกัมพูชา เป็นพระราชธิดาในพระบาทสมเด็จพระบรมนาถนโรดม สุรามฤต กับคุณเทพกัญญาโสภา (คิม อันยิป) บุตรของนายคิม อัน พระองค์สำเร็จการศึกษาจาก Lycées Sisowath และ Descalies, Baccalauréat série B degree ในปี ค.ศ. 1946 ทรงสำเร็จการศึกษาวรรณคดีร่วมสมัย มหาวิทยาลัยตูลูส ประเทศฝรั่งเศส ในปี ค.ศ. 1968 ทรงสำเร็จการศึกษาภาษาฝรั่งเศสระหว่างประเทศ จากมหาวิทยาลัยตูลูส ประเทศฝรั่งเศส ในปี ค.ศ. 1969 ทรงสำเร็จการศึกษาสถาบันการศึกษานานาชาติระหว่างประเทศและพัฒนาด้านรัฐศาสตร์จากมหาวิทยาลัยตูลูส ในปี ค.ศ. 1970 พระองค์เจ้านโรดม วิชรา ทรงสามารถรับสั่งภาษาฝรั่งเศส ภาษาอังกฤษ และภาษาสเปนได้ พระองค์เสกสมรสครั้งแรกกับเทพ สมพารา เมื่อวันที่ 29 มิถุนายน ค.ศ. 1966 ต่อมาภายหลังได้ทรงหย่า และเสกสมรสใหม่กับอีฟ ดูมงต์ (Yves Dumont) ซึ่งเป็นประธานของ Champagne laurent perrier และมีพระโอรสด้วยกัน 1 พระองค์หน้าที่การงาน หน้าที่การงาน. พระองค์ทรงมีความรู้เกี่ยวกับด้านการศึกษาเกี่ยวกับกัมพูชาศึกษา นอกจากนี้เป็นสมาชิกรัฐสภาประเทศกัมพูชาตั้งแต่กันยายน ค.ศ. 1998 โดยพระองค์เล่นในนามพรรคฟุนซินเปค พระองค์ได้ดำรงตำแหน่งประธานของคณะกรรมการรัฐสภาเป็นเวลากิจการเกี่ยวกับความสัมพันธ์ระหว่างประเทศ และทรงเป็นนักหนังสือพิมพ์ข่าวต่างประเทศสิ้นพระชนม์ สิ้นพระชนม์. พระองค์เจ้านโรดม วิชรา สิ้นพระชนม์เมื่อวันที่ 28 กรกฎาคม พ.ศ. 2556 ที่ประเทศฝรั่งเศส ด้วยโรคมะเร็งในพระปัปผาสะ สิริพระชนมายุได้ 66 ปี</doc>
