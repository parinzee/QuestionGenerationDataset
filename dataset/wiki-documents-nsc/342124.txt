<doc id="342124" url="https://th.wikipedia.org/wiki?curid=342124" title="กลับมาแล้ว">กลับมาแล้ว กลับมาแล้ว คือชื่ออัลบั้มเพลงชุดพิเศษของ ดิอิมพอสซิเบิ้ล ที่ออกกับนิธิทัศน์ โปรโมชั่น โดยวางแผงครั้งแรก เดือนมกราคม พ.ศ. 2533 โดยสมาชิกวงที่กลับมาร่วมงานในครั้งนี้ คือสมาชิกยุคที่วงเพิ่งมีชื่อเสียงจากบทเพลง เป็นไปไม่ได้ เมื่อปี พ.ศ. 2514 อันได้แก่ เศรษฐา ศิระฉายา, วินัย พันธุรักษ์, ปราจีน ทรงเผ่า, อนุสรณ์ พัฒนกุล, สิทธิพร อมรพันธ์ และ พิชัย ทองเนียม โดยเพลงในอัลบั้มทั้งหมดเป็นเพลงของวงซึ่งเคยบันทึกเสียงมาแล้วและได้รับความนิยม แต่ได้มีการบรรเลงใหม่เข้ากับระบบเสียงที่ทันสมัย ยกเว้นเพลงใหม่ที่แต่งขึ้นเพื่องานนี้โดยเฉพาะ 1 เพลง คือ "กลับมาแล้ว" และเป็นอัลบั้มเพลงชุดแรกของวงที่มีการผลิตเป็นมิวสิกวิดีโอด้วย ในปี พ.ศ. 2537 ทางนิธิทัศน์ได้นำอัลบั้ม "กลับมาแล้ว" มาวางจำหน่ายอีกครั้งโดยมีการเปลี่ยนปกใหม่ พร้อมทั้งได้จัดทำอัลบั้ม "ขาดเธอขาดใจ" ซึ่งเป็นการนำบทเพลงของตนเองอีกจำนวนหนึ่งกลับมาบรรเลงใหม่ รวมถึงเพลงที่แต่งไว้แต่ยังไม่ได้บันทึกเสียงอีก 2 เพลง คือ ศึกษาวิชารัก และ เขาใหญ่ รวมกับอีก 2 เพลงที่เคยมีศิลปินคนอื่นร้องบันทึกเสียงมาแล้ว คือเพลง ใจประสานใจ และ แด่น้องเพลงในอัลบั้ม กลับมาแล้วเพลงในอัลบั้ม กลับมาแล้ว. - กลับมาแล้ว (คำร้อง-ทำนอง : ชาลี อินทรวิจิตร, อุรา อิงอร, มนตรี ผลพันธิน, ปราจีน ทรงเผ่า, อุกฤษฏ์ พลางกูร) - เป็นไปไม่ได้ (คำร้อง-ทำนอง : พยงค์ มุกดา) - ชื่นรัก (คำร้อง-ทำนอง : รัก รักพงษ์) - เริงทะเล (คำร้อง-ทำนอง : ประดิษฐ อุตตะมัง) - เริงรถไฟ (คำร้อง-ทำนอง : รัก รักพงษ์) - คำสุดท้าย (คำร้อง-ทำนอง : ประดิษฐ อุตตะมัง) - ทะเลไม่เคยหลับ (คำร้อง-ทำนอง : ชาลี อินทรวิจิตร, สง่า อารัมภีร) - ไหนว่าจะจำ (คำร้อง-ทำนอง : พยงค์ มุกดา) - ลำนำรัก (คำร้อง-ทำนอง : สง่า อารัมภีร) - คอยน้อง (คำร้อง-ทำนอง : พยงค์ มุกดา) - โอ้รัก (คำร้อง-ทำนอง : สุรพล โทณะวณิก, ประสิทธิ์ พยอมยงค์) - เจ้าพระยา (คำร้อง-ทำนอง : สง่า อารัมภีร)</doc>
