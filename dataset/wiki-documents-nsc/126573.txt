<doc id="126573" url="https://th.wikipedia.org/wiki?curid=126573" title="รักกิจ ควรหาเวช">รักกิจ ควรหาเวช รักกิจ ควรหาเวช เกิดเมื่อวันที่ 15 ตุลาคม พ.ศ. 2521 จบการศึกษาจาก คณะครุศาสตร์เอกศิลปะศึกษา จุฬาลงกรณ์มหาวิทยาลัย เริ่มทำงานแรกในตำแหน่งกราฟิกดีไซน์ ที่บริษัท 'Ductstore หลังจากนั้นออกมารับงานอิสระด้านกราฟิกดีไซน์และภาพประกอบ ซึ่งส่วนตัวถนัดและชอบโปรแกรม Illustrator ผลงานที่ออกมาส่วนใหญ่จึงเป็นงาน แบบ Vector style หลังจากนั้นได้มีโอกาสร่วมงานกับนิตยสาร Computer Arts Computer Arts จากประเทศอังกฤษ ให้ออกแบบปกนิตยสาร เล่มที่100 เป็น 1แบบ ใน4ปก เล่มต่อมาคือฉบับที่ 121 ในปี ค.ศ.2007 คนจึงเริ่มรู้จักผลงานเยอะขึ้น ผลงานของรักกิจมีทั้ง งานวาดภาพประกอบ, ออกแบบปกอัลบั้มศิลปิน, ออกแบบชุดตัวอักษรรวมไปถึงการเป็นอาร์ตไดเร็คเตอร์ให้กับนิตยสาร สารกระตุ้น รักกิจได้รับรางวัลเกี่ยวกับด้านออกแบบกราฟิกในระดับนานาชาติหลายรางวัล รักกิจมีผลงานได้ลงอวดโฉมในนิตยสารด้านกราฟิกทั้งในและนอกประเทศหลายเล่ม เช่น Teritorry Magazine, CG+ นอกเหนือจากนี้ก็ยังเป็นตัวแทนชาวไทยไปร่วมแสดงในโปรเจกต์งานออกแบบกราฟิกระดับนานาชาติหลายโครงการ เช่น Tiger Translate ปี 2007, งาน Bangkok Design Festival ต่อมาในปี 2010 รักกิจ ได้คิด One Block Stencil ขึ้นมาเพื่อไปพูดบรรยายในงานที่เกี่ยวกับการออกแบบตัวหนังสือ BITS MMX ที่ Aliance Francaise de Bangkok เป็นการทดลองทำบล็อกสเตนซิล ที่ปรับรูปแบบการสเตนซิล ให้มีการใช้งานที่หลากหลายมากขึ้น โดยแนวคิดแรกคือทำบล็อกสเตนซิลที่พ่นได้ทั้งภาษาไทยและภาษาอังกฤษ ต่อมาได้ถูกนำมาใช้ในงานศิลปะ จากการชักชวนของ พี่ P7 ให้เข้าร่วมทำศิลปะบนกำแพงในงาน FOR 2 ที่ BACC ซึ่งเป็นครั้งแรกที่นำเอา One Block Stencil มาทำงานศิลปะ ปัจจุบันรักกิจได้ทำงานศิลปะที่ต่อยอดมาจาก One Block Stencil จนเป็นรูปแบบของตัวเองอย่างชัดเจน</doc>
