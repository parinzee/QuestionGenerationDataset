<doc id="194609" url="https://th.wikipedia.org/wiki?curid=194609" title="ชิงช้าสวรรค์ (รายการโทรทัศน์)">ชิงช้าสวรรค์ (รายการโทรทัศน์) ชิงช้าสวรรค์ เป็นรายการวาไรตี้ ออกอากาศทาง เวิร์คพอยท์ ทีวี ทุกวันศุกร์ 18.00 - 19.20 น. เริ่มวันศุกร์ที่ 8 มกราคม พ.ศ. 2559 เป็นต้นไป (แต่เดิมรายการออกอากาศ 1.30 ชั่วโมงทางช่องโมเดิร์นไนน์ทีวี ในเวลา 16.30 -18.00 น. ตั้งแต่ 6 พฤศจิกายน 2547 - 27 ธันวาคม 2557 วันเสาร์ในเวลา 13.30 - 16.30 ตั้งแต่ 3 มกราคม 2558 - 27 มิถุนายน 2558 และวันศุกร์ในเวลา 20.30 - 22.30 น. ตั้งแต่ 3 กรกฎาคม 2558 - 1 มกราคม 2559 ทางช่อง เวิร์คพอยท์) เป็นวาไรตี้ที่เน้นการนำเสนอศิลปวัฒนธรรมไทยแบบพื้นบ้าน โดยเฉพาะเพลงลูกทุ่ง โดยเฉพาะการเปิดโอกาสให้เยาวชนได้มาแข่งขันวงดนตรีลูกทุ่ง หรือเป็นการประกวดร้องเพลง ระยะเวลา 1.30 ชั่วโมง วันที่ 2 ธันวาคม 2559 ถือเป็นการแข่งขันชิงช้าสวรรค์คอนเทสต์ รอบสุดท้าย ในรอบชิงแชมป์ออฟเดอะแชมป์ ระหว่าง โรงเรียนเทพมิตรศึกษา จ.สุราษฎร์ธานี และ โรงเรียนเตรียมอุดมศึกษาพัฒนาการนนทบุรี จ.นนทบุรี ถือเป็นคู่สุดท้ายของรายการ และเป็นการปิดรายการแข่งขันวงดนตรีลูกทุ่งสำหรับเยาวชน และเพลงลูกทุ่ง ในรูปแบบงานวัด ที่ยาวนานเป็นเวลาถึง 12 ปี รายการชิงช้าสวรรค์เป็นเวทีที่ทำให้วงดนตรีหลาย ๆ โรงเรียนได้เป็นที่รู้จัก เช่น โรงเรียนจ่านกร้อง จ.พิษณุโลก แชมป์ออฟเดอะแชมป์ 3 สมัย เป็นโรงเรียนแรกและโรงเรียนเดียวที่ครองตำแหน่งแชมป์ออฟเดอะแชมป์ถึง 3 สมัยโรงเรียนบัวใหญ่ จ.นครราชสีมา รองแชมป์ออฟเดอะแชมป์ 3 สมัย ซึ่งทั้งสองโรงเรียนได้ส่งเข้าประกวดในรายการมากที่สุดและได้เป็นแชมป์ประจำฤดูมากที่สุด รวมถึงเป็นเวทีที่ทำให้ ตุ้ม จ่านกร้อง อดีตนักร้องนำวงดนตรีโรงเรียนจ่านกร้อง ได้แจ้งเกิดและได้เป็นนักร้องลูกทุ่งอาชีพพิธีกรการออกอากาศชื่อรายการช่วงในรายการชิงช้าสวรรค์คอนเทสต์ สุดยอดนักเพลงลูกทุ่ง ช่วงในรายการ. ชิงช้าสวรรค์คอนเทสต์ สุดยอดนักเพลงลูกทุ่ง. การประกวดวงดนตรีลูกทุ่งเยาวชนไทย ที่ประกอบด้วยนักดนตรี นักร้อง หางเครื่องเป็นส่วนประกอบหลัก ภายใต้โจทย์นักเพลงลูกทุ่ง เช่น อาทิ สายัณห์ สัญญา ยอดรัก สลักใจ พุ่มพวง ดวงจันทร์ แบ่งการแข่งขันออกเป็น รอบเดือน ค้นหาสุดยอดวงดนตรีลูกทุ่ง จาก ทั้งหมด 12 โรงเรียนเพื่อค้นหาสุดยอดแชมป์ประจำแต่ละเดือน พร้อมถ้วยรางวัลประจำเดือน และทุนการศึกษา 50,000 บาท โดยแต่ละโรงเรียนจะทำการแข่งขันกี่เดือนก็ได้เพื่อทำการสะสมถ้วยประจำโครงการ คณะกรรมการประกอบด้วย ผู้คร่ำหวอดในวงการลูกทุ่ง, ศิลปินต้นแบบ หรือผู้ที่มีส่วนเกี่ยวข้องกับศิลปินต้นแบบในแต่ละเดือน แชมป์ประจำเดือนมีสิทธิ์ในการแข่งขันแชมป์ออฟเดอะแชมป์เพื่อชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี พร้อมทุนการศึกษาชิงช้าสวรรค์คอนเทสต์ ชิงช้าสวรรค์คอนเทสต์. การประกวดวงลูกทุ่งเยาวชนไทย ที่ประกอบด้วยนักดนตรี นักร้อง หางเครื่องเป็นส่วนประกอบหลัก ถือว่าเป็นช่วงไฮไลท์หลักของรายการ แบ่งการแข่งขันออกเป็น 3 ฤดู คือ ฤดูหนาว ฤดูร้อน และฤดูฝน ชิงถ้วยรางวัลประจำฤดู พร้อมทุนการศึกษา 100,000 บาท และเมื่อได้แชมป์ประจำฤดูหนาว ฤดูร้อน และฤดูฝน ครบทั้ง 3 ฤดูแล้ว จะนำทั้ง 3 แชมป์แต่ละฤดู และรองแชมป์แต่ละฤดูรวมเป็น 6 โรงเรียน มาแข่งแบบไขว้ เพื่อหาผู้ชนะเพียง 3 โรงเรียน มาแข่งขัน Champ Of The Champ ประจำปีนั้น ๆ และเป็นผู้ครองถ้วยพระราชทานจาก สมเด็จพระเทพรัตนราชสุดาฯสยามบรมราชกุมารี ออกแบบโดย อ.เฉลิมชัย โฆษิตพิพัฒน์ และทุนการศึกษามูลค่า 1,000,000 บาท (จากปกติทุนการศึกษามูลค่า 100,000 บาท พร้อมรับตั๋วเครื่องบินไปกลับ กรุงเทพ - ฮ่องกงดิสนีย์แลนด์ จำนวน 40 ที่นั่ง) คู่แรกที่ประเดิมการแข่งขันรายการชิงช้าสวรรค์ 6 พฤศจิกายน 2547 โรงเรียนราชินีบูรณะ จ.นครปฐม พบกับ โรงเรียนสายน้ำผึ้งในพระอุปถัมภ์ กทม. เป็นโรงเรียนหญิงล้วนทั้งคู่ และ ถือเป็นคู่เปิดของรายการ คู่สุดท้ายของรายการ 2 ธันวาคม 2559 โรงเรียนเทพมิตรศึกษา จ.สุราษฎร์ธานี พบกับ โรงเรียนเตรียมอุดมศึกษาพัฒนาการนนทบุรี ถือเป็นคู่สุดท้ายของรายการและเป็นการแข่งขันในรอบแชมป์ออฟเดอะแชมป์อดีตอดีต. - เต๊นท์ของแปลก (2548-2549)- ผู้ดำเนินรายการประจำช่วง : สิเรียม , โน้ต , ส้มเช้ง - รวมเรื่องราวสารพันของแปลกทั่วไทยมานำเสนอ- แผงเทป (2547-2549)- ผู้ดำเนินรายการประจำช่วง : สิเรียม - นำเสนอศิลปินนักร้องที่กำลังได้รับความนิยมในขณะนั้น โดยมีผู้ดำเนินรายการร่วมคือ วงสินเจริญบราเธอร์- แวะหลังวิก (2547-2548)- ผู้ดำเนินรายการประจำช่วง : สิเรียม , โน้ต - สัมภาษณ์แขกรับเชิญที่อยู่ในแวดวงการบันเทิงแขนงต่างๆ เช่น นักร้อง นักแสดง เป็นต้น เพื่อถ่ายทอดเรื่องราวเบื้องหลังการบันเทิงแขนงนั้นๆ- เปิดรายการ (2548-2553)- ผู้ดำเนินรายการประจำช่วง : สิเรียม , โน้ต , ส้มเช้ง - เป็นการแสดงเปิดรายการของวงดนตรีลูกทุ่งเยาวชนจากโรงเรียนที่ผ่านเข้ารอบสัปดาห์ที่ผ่านมาซึ่งเมื่อแสดงจบมีการมอบทุนการศึกษาจำนวน 5,000 บาท- ร้านอร่อยร้อยเหรียญ (2547-2548)- ผู้ดำเนินรายการประจำช่วง : สิเรียม , ส้มเช้ง - การแข่งขันทำอาหารจานเดียว ที่เน้นความแปลกและความอร่อย ตัดสินโดยให้คณะกรรมการและผู้ชมในห้องส่งให้คะแนนเป็นเหรียญ โดยคณะกรรมการจะมี 3 ท่าน ท่านละ 30 เหรียญ ส่วนผู้ชมในห้องส่งจะมี 30 ท่าน ท่านละ 1 เหรียญ หากผู้แข่งได้คะแนนรวม 100 เหรียญขึ้นไป จะได้ขึ้นทำเนียบประจำสัปดาห์ และรับเงินรางวัล 5,000 บาท และถ้าได้ 120 เหรียญจะได้รับเงินรางวัล 50,000 บาท- ดาวประจำฤดู (2549)- ผู้ดำเนินรายการประจำช่วง : สิเรียม , โน้ต - การประกวดหาขวัญใจผู้ชมทางบ้าน ให้แตละโรงเรียนส่งตัวแทนมาหนึ่งคนมาแสดงความสามารถบนเวที ตามที่ทีมงานกำหนดโจทย์ให้ ตัดสินจากคะแนนโหวตระบบบริการข้อความสั้นจากผู้ชมทางบ้าน ในแต่ละเดือนจะทำการคัดออกที่เดือนละ 2 คน เมื่อถึงสัปดาห์สุดท้าย จะตัดสินและลุ้นหาดาวประจำฤดู- เสียงดีมีค่าเทอม (2549)- ผู้ดำเนินรายการประจำช่วง : โน้ต , ส้มเช้ง - ระยะเวลาการออกอากาศ : 16 ธันวาคม พ.ศ. 2549 - 2 ตุลาคม 2553 - การประกวดร้องเพลงชิงทุนการศึกษา แต่ละสัปดาห์จะมีผู้เข้าแข่งขัน 3 คน ผู้ชนะจะได้รับเงินรางวัล จำนวน 5,000 บาท มีผู้ตัดสินเป็นนักร้องเพลงลูกทุ่งที่รับเชิญมาสลับสับเปลี่ยนทุกสัปดาห์- เสียงดีมีค่าเทอม (2553 - 2554)- ผู้ดำเนินรายการประจำช่วง : โน้ต , ส้มเช้ง - ระยะเวลาการออกอากาศ : 9 ตุลาคม พ.ศ. 2553 - - การประกวดร้องเพลงชิงเงินรางวัล แต่ละสัปดาห์จะมีผู้เข้าแข่งขัน 2 คน ผู้ชนะจะได้รับเงินรางวัล จำนวน 5,000 บาท มีผู้ตัดสินเป็นนักร้องเพลงลูกทุ่งที่รับเชิญมาสลับสับเปลี่ยนทุกสัปดาห์- ซิทคอม เรื่องสั้นตลาดสด (2547 - 2554)- ผู้แสดง :- ส้มเช้ง สามช่า เป็น แตงร้าน (6 พฤศจิกายน 2547 - 26 กุมภาพันธ์ 2554) - แอนนี่ บรู๊ค เป็น กะหล่ำ (6 พฤศจิกายน 2547 - 13 กุมภาพันธ์ 2553) ปัจจุบันกลับมาปรากฏตัวอีกครั้ง (2 ตุลาคม 2553 - 26 กุมภาพันธ์ 2554) - พิมพ์ผกา เสียงสมบุญ เป็น คุณนายองุ่น (23 สิงหาคม พ.ศ. 2552 - 26 กุมภาพันธ์ 2554) - ผู้แสดงในอดีต :- วนิดา แสงสุข เป็น คุณนายองุ่น (6 พฤศจิกายน 2547 - 16 สิงหาคม พ.ศ. 2552) ถูกถอดจากละครเป็นการถาวร เนื่องจากถูกจับในเรื่องคดียาเสพติด - ณัฏฐพัชร วิพัธครตระกูล เป็น ผักบุ้ง (20 กุมภาพันธ์ 2553 - 25 กันยายน 2553) - ระยะเวลาการออกอากาศ : 6 พฤศจิกายน 2547 - 26 กุมภาพันธ์ 2554 - ซิทคอมที่มีฉากเป็นตลาดสด เรื่องราวของแตงร้านและกะหล่ำสองแม่ค้า ค้าขายผักที่เป็นทั้งเพื่อนซี้และคู่กัด และตั้งแผงอยู่ประจันหน้ากัน และคุณนายองุ่น คุณนายแสนตระหนี่ที่มาแวะเวียนมาที่ตลาดตลอด เรื่องราวมักมีแตงร้านเป็นตัวเดินเรื่อง และมีกะหล่ำเป็นคู่ปฏิปักษ์ และจบแบบหักมุมและมักจะจบลงด้วยความล้มเหลวของแตงร้าน- ชิงช้าสวรรค์การละคร (2553 - 2554)- ผู้ดำเนินรายการประจำช่วง : จุ๋ย, โน้ต , ส้มเช้ง - ผู้ช่วยดำเนินรายการประจำช่วง : บอล เชิญยิ้ม - ระยะเวลาออกอากาศ : 9 ตุลาคม 2553 - 26 พฤศจิกายน 2554 - เปิดรายการด้วยการแสดงละครเวทีที่จะเชิญดารารับเชิญมาร่วมแสดงในแต่ละสัปดาห์ จากนั้นทางรายการจะมอบรางวัล 5,000 บาท พร้อมกับผลิตภัณฑ์ชุดเครื่องนอนโตโต้- ชิงช้ามาโชว์ (2554)- ผู้ดำเนินรายการประจำช่วง : โน้ต , ส้มเช้ง - ระยะเวลาการออกอากาศ : 28 พฤษภาคม พ.ศ. 2554 - 26 พฤศจิกายน 2554 - การประกวดแสดงของผู้เข้าแข่งขันในแต่ละสัปดาห์จะมีผู้เข้าแข่งขันมาทำการแสดง ผู้ชนะจะได้รับเงินรางวัล จำนวน 5,000 บาท ถ้าหากกรรมการกดคะแนนได้มากกว่า 20 คะแนนขึ้นไป- ซิทคอม เรื่องรักตลาดน้ำ (2554-2555) - ผู้แสดง :- รมิดา ประภาสโนบล (นุ่น) เป็น พาย - หรรษา จึงวิวัฒนวงศ์ (นิวเคลียร์) เป็น บัวลอย - สุพจน์ จันทร์เจริญ (ลิฟท์) เป็น เข้ม - ระยะเวลาการออกอากาศ : 5 มีนาคม 2554 - 7 เมษายน 2555 - ซิทคอมที่มีฉากเป็นตลาดน้ำชื่อ "เดินสะดวก" เรื่องราวของ พาย สาวสวยเจ้าของเรือบริการรับส่งคนข้ามฟาก กับ บัวลอย เจ้าของร้านขายขนมหวาน ตั้งแผงอยู่ประจัญหน้ากัน โดยมี เข้ม มาแวะเวียนที่ตลาดน้ำอยู่บ่อยๆ- ซิทคอม ไนท์บาซาร์ ฮากดไลก์ (2555-2557) - ผู้แสดง :- ภาณุพันธ์ ครุฑโต (พัน พลุแตก) เป็น เปา (14 เมษายน 2555 - 4 มกราคม 2557) - ลักขณา วัธนวงส์ศิริ (อุ้ม) เป็น แตงไทย (14 เมษายน 2555 - 4 มกราคม 2557) - แจ๊ส ชวนชื่น เป็น จิ๋ว (15 กันยายน 2555 - 4 มกราคม 2557) - ระยะเวลาการออกอากาศ : 14 เมษายน 2555 - 4 มกราคม 2557 - ซิทคอมที่มีฉากเป็นตลาดนัดชื่อ "สยามสตรีทไนท์บาซาร์" เรื่องราวของ จิ๋ว พ่อค้าขายเสื้อผ้า และเปา ผู้จัดการตลาดซึ่งแอบชอบผู้หญิงคนเดียวกันนั่นก็คือ แตงไทย หมอดูไพ่ยิปซี ซึ่งทั้งสองคนนั้นต่างก็หาวิธีที่จะเอาชนะใจแตงไทย ด้วยวิธีต่างๆ อย่างไม่ยอมกัน - นักแสดงในอดีต :- บอล เชิญยิ้ม เป็น จอนนี่ (จ้อน ดอนกระโทก) พ่อค้าขายของเก่า (14 เมษายน 2555 - 8 กันยายน 2555)- มุขสั้นตลาดสด (2557-2558)- โอ้โฮบางกอก (2549-25 เมษายน 2558)- ชิงช้าสวรรค์ประถมคอนเทสต์ (7 เมษายน 2555 - 6 มิถุนายน 2558) - ผู้ดำเนินรายการประจำช่วง :จุ๋ย , ส้มเช้ง- ระยะเวลาการออกมากาศ : ตั้งแต่ 7 เมษายน 2555 ถึง 6 มิถุนายน 2558 - การประกวดวงลูกทุ่งเยาวชนไทย ที่ประกอบด้วย นักร้อง หางเครื่องเป็นส่วนประกอบหลัก- ชิงช้าสวรรค์ลูกทุ่งโอท็อป ( 3 กรกฎาคม 2558 - 31 ธันวาคม 2558- ผู้ดำเนินรายการประจำช่วง : จุ๋ย , ส้มเช้ง , โน้ต - ระยะเวลาการออกอากาศ : เริ่ม 3 กรกฎาคม 2558 ถึง 31 ธันวาคม 2558 (เดือนมกราคมย้ายช่วงรายการเป็นทุกวันจันทร์ ถึงพฤหัสบดี) - การประกวดร้องเพลงไทยลูกทุ่งค้นหานักร้องเสียงดีประจำตำบล ตำบลละ 3 คนพร้อมกับนำเสนอสินค้า OTOP ประจำตำบล ผู้ชนะรับเงินรางวัลตำบลละ 20,000 บาท - ผู้ตัดสิน : นักร้องลูกทุ่งชื่อดังผลัดเปลี่ยนกันทุกสัปดาห์ - รูปแบบการแข่งขัน : ค้นหานักร้องเสียงดีประจำตำบล ตำบลละ 3 คนพร้อมกับนำเสนอสินค้า OTOP ประจำตำบล ผู้ชนะรับเงินรางวัลตำบลละ 20,000 บาท- ชิงช้าสวรรค์เทิดไท้องค์ราชันย์ (12 กันยายน - 4 ธันวาคม 2558) - ผู้ดำเนินรายการประจำช่วง : จุ๋ย , ส้มเช้ง , โน้ต - ระยะเวลาการออกอากาศ : 12 กันยายน 2558 - 4 ธันวาคม 2558 - การประกวดวงดนตรีบทเพลงพระราชนิพนธ์ระดับมัธยมศึกษาจากโรงเรียนทั่วประเทศ ที่ประกอบด้วยนักดนตรี นักร้อง หางเครื่อง - ชิงถ้วยพระราชทาน สมเด็จพระเทพรัตนราชสุดาฯ สยามบรมราชกุมารี พร้อมทุนการศึกษา 500,000 บาท - ผู้ตัดสิน- ตัดสินด้านดนตรี ดร.ภาธร ศรีกรานนท์ นักประพันธ์ดนตรีและนักวิชาการด้านดนตรี - ตัดสินด้านการร้อง ธนพร แวกประยูน(ปาน) นักร้องหญิงชื่อดังของชาวไทย - ตัดสินด้านการเต้น อาจารย์สุรินทร์ เมทะนี คณบดีคณะศิลปกรรมศาสตร์ มหาวิทยาลัยปทุมธานี - รูปแบบการแข่งขัน : การประกวดวงดนตรีบทเพลงพระราชนิพนธ์ระดับมัธยมศึกษาจากโรงเรียนทั่วประเทศ แบ่งการแข่งขันออกเป็นสามสาย - แชมป์ โรงเรียนเทศบาล5(วัดหัวป้อมนอก) จ.สงขลา รองแชมป์อันดับ 1 โรงเรียนมัธยมเทศบาล 6 นครอุดรธานี จ.อุดรธานี รองแชมป์อันดับ 2 โรงเรียนสิรินธรราชวิทยาลัย จ.นครปฐมช่วงเฉพาะกิจช่วงเฉพาะกิจ. - วาดดีมีค่าเทอม- ผู้ดำเนินรายการประจำช่วง : โน้ต, ส้มเช้ง - ระยะเวลาการออกมากาศ : 12 มกราคม พ.ศ. 2551 - 19 มกราคม พ.ศ. 2551 - เป็นช่วงเฉพาะกิจมาแทนช่วง เสียงดีมีค่าเทอม จากการประกวดร้องเพลงมาเป็นการประกวดวาดภาพเหมือนนักร้องลูกทุ่งอมตะอย่าง สุรพล สมบัติเจริญ และ พุ่มพวง ดวงจันทร์- เพลงนี้มีที่มา- ผู้ดำเนินรายการประจำช่วง : โน้ต, ส้มเช้ง - ระยะเวลาการออกมากาศ : 12 มกราคม พ.ศ. 2551 - 19 มกราคม พ.ศ. 2551 - พูดคุยกับผู้ประพันธ์เพลงที่มาของเพลงลูกทุ่งชื่อดังอย่าง ดอกหญ้าในป่าปูน ประพันธ์โดย สลา คุณวุฒิ ขับร้องโดย ต่าย อรทัย และ เทพธิดาผ้าซิ่น ประพันธ์โดย ชลธี ธารทอง- การประกวดเพลงพระราชนิพนธ์- ระยะเวลาการออกมากาศ : 12 ธันวาคม พ.ศ. 2552 - มีนาคม พ.ศ. 2553 - เป็นการประกวดบทเพลงพระราชนิพนธ์ ซึ่งทางรายการได้ร่วมกับวุฒิสภา จัดการประกวดนี้ขึ้น เพื่อร่วมสืบสานเพลงพระราชนิพนธ์ ในพระบาทสมเด็จพระเจ้าอยู่หัว มีทั้งหมด 12 ทีม แบ่งการแข่งขันออกเป็น 3 สาย และหาทีมที่ชนะในแต่ละสาย เข้าไปชิงถ้วยพระราชทาน ซึ่งออกแบบโดย อ.จักรพันธุ์ โปษยกฤต ศิลปินแห่งชาติ แชมป์ได้แก่ โรงเรียนกระสังพิทยาคม จ.บุรีรัมย์ รองแชมป์อันดับ 1 โรงเรียนสายน้ำผึ้งในพระอุปถัมภ์ กรุงเทพฯ รองแชมป์อันดับ 2 โรงเรียนนวมินทราชูทิศกรุงเทพมหานคร กรุงเทพฯ - ชิงช้าสวรรค์เธียร์เตอร์- ระยะเวลาออกอากาศ : 7 มกราคม 2555 - 3 มีนาคม 2555 - เป็นเทปพิเศษที่รายการชิงช้าสวรรค์จัดทำขึ้น เนื่องจากเกิดเหตุการณ์มหาอุทกภัยครั้งใหญ่ในเขตกรุงเทพมหานครและปริมณฑล จึงทำให้ไม่สามารถบันทึกเทปการแข่งขันได้ จึงต้องมาถ่ายทำที่โรงละครอักษรา คิงพาวเวอร์ แทน โดยจะแบ่งออกเป็น 4 ช่วง คือ 1.หอเกียรติยศ เป็นการเชิญอดีตนักร้องของโรงเรียนที่เข้าร่วมแข่งขันชิงช้าสวรรค์ที่เข้าสู่วงการบันเทิงมาพูดคุยกัน 2.เป็นการแสดงโชว์จากคณะอักษราหุ่นละครเล็ก 3.โอ้โฮบางกอก เป็นการดูเบื้องหลังของวงดนตรีที่เคยเข้าร่วมแข่งขันที่จะมาโชว์อีกครั้งกับพี่ๆ นักร้องที่เข้าสู่วงการบันเทิง 5.ชิงช้าสวรรค์คอนเทสต์ เป็นการโชว์วงดนตรีของนักดนตรีและนักร้องรุ่นเก่าที่เคยสร้างชื่อเสียงให้กับโรงเรียนและรายการชิงช้าสวรรค์- หางเครื่องฟันน้ำนม- ผู้ดำเนินรายการประจำช่วง : จุ๋ย, โน้ต , ส้มเช้ง - ระยะเวลาออกอากาศ : 10 มีนาคม 2555 - 31 มีนาคม 2555 - เป็นช่วงเฉพาะกิจที่ออกกากาศแทนช่วงชิงช้าสวรรค์การละคร เป็นนำน้องๆ แดนเซอร์ในระดับชั้นอนุบาล มาเต้นประกอบเพลงลูกทุ่งกับนักร้องลูกทุ่งที่มีชื่อเสียง ทีมใดได้รับคะแนนโหวต 20 คะแนนขึ้นไปก็จะได้รับทุนการศึกษา 8,000 บาท- ลูกทุ่งกลางแปลง- ผู้ดำเนินรายการประจำช่วง : จุ๋ย, โน้ต , ส้มเช้ง - ระยะเวลาออกอากาศ : 10 มีนาคม 2555 - 31 มีนาคม 2555 - เป็นช่วงเฉพาะกิจที่ออกกากาศแทนช่วงชิงช้าสวรรค์มาโชว์ เป็นนำน้องๆ นักร้องและแดนเซอร์ในระดับประถมศึกษา มาร้องเพลงลูกทุ่งที่ประกอบภาพยนตร์ในอดีต เพื่อเป็นการอุ่นเครื่องในการแข่งขันชิงช้าสวรรค์ประถมคอนเทสต์- ชิงช้าสวรรค์คอนเทสต์ คู่ชิงในฝัน- ผู้ดำเนินรายการประจำช่วง : จุ๋ย, ส้มเช้ง - ระยะเวลาออกอากาศ : 5 ธันวาคม 2557 - 31 มกราคม 2558 - เป็นช่วงเฉพาะกิจ เนื่องจากมีการย้ายการออกอากาศจากโมเดิร์นไนน์ทีวี ไปยังเวิร์คพอยท์ ครีเอทีฟทีวี โดยได้นำเทปเก่า ๆ ของชิงช้าสวรรค์คอนเทสต์ ซึ่งเป็นโรงเรียนที่ไม่เคยมาเจอกันในฤดูกาลปกติ มาให้กรรมการตัดสิน โดยมี หนู มิเตอร์ ดูแลด้านดนตรี อ.วสุ ห้าวหาญ ดูแลด้านการร้อง และครูเทียม ชุติเดช ทองอยู่ ดูแลด้านโชว์ แชมป์ชิงช้าสวรรค์คอนเทสต์คู่ชิงในฝัน โรงเรียนทุ่งเสลี่ยมชนูปถัมภ์ จ.สุโขทัย รองแชมป์อันดับ 1 โรงเรียนสีคิ้ว"สวัสดิ์ผดุงวิทยา" จ.นครราชสีมา รองแชมป์อันดับ 2 โรงเรียนมัธยมด่านขุนทด จ.นครราชสีมารางวัลรางวัล. - รางวัล โทรทัศน์ทองคำ ครั้งที่ 20 ประจำปี 2548 สาขารายการปกิณกะดีเด่น - รางวัล เทพทอง ครั้งที่ 8 ประจำปี 2549 สาขาผู้แทนองค์กรและบุคคลดีเด่น ด้านวิทยุกระจายเสียงและวิทยุโทรทัศน์ มอบให้กับพิธีกรรายการ - รางวัล ราชบัณฑิตยสถานสรรเสริญ ผู้ใช้ภาษาไทยดีเด่น สาขา ผู้ดำเนินรายการหญิง มอบให้พิธีกรรายการ วรัทยา นิลคูหา</doc>
