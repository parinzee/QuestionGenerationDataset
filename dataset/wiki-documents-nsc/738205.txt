<doc id="738205" url="https://th.wikipedia.org/wiki?curid=738205" title="อุทยานราชภักดิ์">อุทยานราชภักดิ์ อุทยานราชภักดิ์ เป็นอุทยานประวัติศาสตร์ ตั้งอยู่ที่ตำบลหนองแก อำเภอหัวหิน จังหวัดประจวบคีรีขันธ์ ที่ตั้งพระบรมราชานุสาวรีย์ของพระมหากษัตริย์ไทยในอดีต 7 พระองค์ โดยพระบาทสมเด็จพระปรมินทรมหาภูมิพลอดุลยเดชพระราชทานชื่อว่า “อุทยานราชภักดิ์" ซึ่งเป็นอุทยานที่สร้างขึ้นด้วยความจงรักภักดีและเพื่อเป็นการเทิดทูนและประกาศเกียรติคุณพระมหากษัตริย์แห่งสยาม โดยสมเด็จพระเจ้าอยู่หัวมหาวชิราลงกรณ บดินทรเทพยวรางกูร ขณะดำรงพระยศเป็นสมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร เสด็จพระราชดำเนินพร้อมด้วยพระเจ้าหลานเธอ พระองค์เจ้าพัชรกิติยาภา ทรงเปิดอุทยาน เมื่อวันที่ 26 กันยายน พ.ศ. 2558การจัดสรรพื้นที่ การจัดสรรพื้นที่. อุทยานราชภักดิ์ ประกอบด้วย 3 ส่วนหลัก ได้แก่1. พระบรมราชานุสาวรีย์ของพระมหากษัตริย์ไทย 7 พระองค์ ประกอบด้วย1. พ่อขุนรามคำแหงมหาราช 2. สมเด็จพระนเรศวรมหาราช 3. สมเด็จพระนารายณ์มหาราช 4. สมเด็จพระเจ้ากรุงธนบุรี 5. พระบาทสมเด็จพระพุทธยอดฟ้าจุฬาโลกมหาราช 6. พระบาทสมเด็จพระจอมเกล้าเจ้าอยู่หัว 7. พระบาทสมเด็จพระจุลจอมเกล้าเจ้าอยู่หัว 2. ลานอเนกประสงค์ ด้านหน้าพระบรมราชานุสาวรีย์ สำหรับกระทำพิธีสำคัญของกองทัพ และรับรองบุคคลสำคัญจากต่างประเทศ 3. พิพิธภัณฑ์ จัดแสดงพระราชประวัติและพระราชกรณียกิจของพระมหากษัตริย์ไทยทั้ง 7 พระองค์ โดยพื้นที่ส่วนที่เหลือจะเป็นสภาพภูมิทัศน์โดยรอบ และการจัดสร้างระบบสาธารณูปโภคเพื่ออำนวยความสะดวกแก่ผู้มาเยี่ยมชมมูลนิธิอุทยานราชภักดิ์ฯ มูลนิธิอุทยานราชภักดิ์ฯ. เมื่อวันที่ 4 มกราคม พ.ศ. 2559 นายกฤษฎา บุญราช ปลัดกระทรวงมหาดไทย ในฐานะนายทะเบียนมูลนิธิกรุงเทพมหานคร อาศัยอำนาจตามความในมาตรา 126 แห่งประมวลกฎหมายแพ่งและพาณิชย์ ออกประกาศเรื่องจดทะเบียนข้อบังคับมูลนิธิราชภักดิ์ว่า มูลนิธินี้ชื่อว่า "มูลนิธิอุทยานราชภักดิ์ ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร" ย่อว่า "ร.ภ." มีคณะกรรมการมูลนิธิ ดังนี้- พล.อ.อุดมเดช สีตบุตร เป็นประธานคณะกรรมการ - พล.อ.ประสูตร รัศมีแพทย์ กรรมการและเหรัญริก - พล.อ.พอพล มณีรินทร์ กรรมการและเลขานุการ - พ.อ.สมชาย กุลภควา กรรมการและผู้ช่วยเลขานุการ - พล.อ.ศุภวุฒิ อุตมะ กรรมการ - พล.อ.พิสิทธิ์ สิทธิสาร กรรมการ - พล.ท.สุทัศน์ จารุมณี กรรมการ - นายไพศาล พืชมงคล กรรมการ - น.ส.มรกต ณ เชียงใหม่ กรรมการ - น.ส.ณสรัญ มหิทธชาติกุล กรรมการ - นายชยุต ภวภานันท์กุล กรรมการกรณีต้องสงสัยการทุจริต กรณีต้องสงสัยการทุจริต. การดำเนินการสร้างอุทยานราชภักดิ์ซึ่งดำเนินการโดย พล.อ. อุดมเดช สีตบุตร นั้นถูกวิพากษ์วิจารณ์ว่ามีการทุจริตในหลายขั้นตอน ไม่ว่าจะเป็นเงินที่ไปรับบริจาคมาจากเอกชนหลายราย, ค่าสร้างพระบรมราชานุสาวรีย์แต่ละองค์ซึ่งตั้งงบเอาไว้องค์ละ 50 ล้านบาท แต่กลับมีการเปิดเผยจากโรงหล่อว่าต้นทุนที่แท้จริงเพียง 1 ล้านบาทเท่านั้น, ไปจนถึงต้นปาล์มที่ใช้ประดับในบริเวณอุทยานที่ตั้งงบเอาไว้ต้นละ 1 แสนบาท แต่ทางเอกชนผู้เพาะปลูกต้นปาล์มระบุว่าบริจาคให้กับโครงการฯ โดยไม่ได้คิดเงินแต่อย่างใด เมื่อถูกสื่อมวลชนสอบถามถึงเรื่องนี้ ทั้ง พล.อ. ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ คสช. และ พล.อ. ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ได้ปฏิเสธข่าว และยืนยันว่าไม่มีการทุจริตแต่อย่างใด อีกทั้งยังไม่คิดจะตรวจสอบหาข้อเท็จจริงโดยให้เหตุผลว่าไม่มีผู้มาร้องทุกข์ จนกระทั่งเมื่อสื่อมวลชนและพรรคการเมืองกดดันมากเข้าจึงยอมตั้งคณะกรรมการสอบสวน แต่ก็ถูกวิจารณ์อีกว่าคณะกรรมการผู้ตรวจสอบมีแต่ทหารด้วยกันซึ่งตรวจสอบกันเอง ภายหลังคณะกรรมการฯ ได้ยืนยันว่าไม่พบการทุจริตแต่อย่างใด แต่กระแสสังคมก็ยังไม่ปักใจเชื่อ เมื่อวันที่ 7 ธันวาคม พ.ศ. 2558 นายสิรวิชญ์ เสรีธิวัตน์ พร้อมทั้งกลุ่มประชาธิปไตยศึกษา และประชาชนจำนวนหนึ่งได้รวมตัวกันเพื่อเข้าร่วมกิจกรรม "นั่งรถไฟไปอุทยานราชภักดิ์ ส่องแสงหากลโกง" โดยการขึ้นรถไฟจากสถานีรถไฟธนบุรี มุ่งหน้าไปยังอุทยานราชภักดิ์ ตำบลหนองแก อำเภอหัวหิน จังหวัดประจวบคีรีขันธ์ ต่อมาเจ้าหน้าที่ได้กักขบวนรถไฟไว้ที่สถานีรถไฟบ้านโป่ง จังหวัดราชบุรี ก่อนที่เจ้าหน้าที่จะตัดโบกี้รถไฟที่ 3 ที่มีนายสิรวิชญ์ และผู้ร่วมกิจกรรมโดยสารอยู่ และได้นำตัวไปกักไว้ที่ห้องนายสถานีรถไฟเพื่อทำการพูดคุย โดยมีเจ้าหน้าคอยดูแลความเรียบร้อย รวมทั้งนักข่าวจากสื่อต่าง ๆ ที่มาคอยสังเกตการณ์และทำข่าว ซึ่งระหว่างนั้นมีเสียงตะโกนด่าทอกลุ่มนักศึกษาจากกลุ่มประชาชนชาวอำเภอบ้านโป่งและใกล้เคียงดังกล่าวตลอดเวลา ต่อมาในวันที่ 7 กันยายน พ.ศ. 2559 คณะกรรมการป้องกันและปราบปรามการทุจริตแห่งชาติ (ป.ป.ช.) ได้มีมติ 9 ต่อ 0 เสียง ว่าการดำเนินการสร้างอุทยานราชภักดิ์เป็นไปอย่างถูกต้องตามระเบียบราชการทุกประการแนวคิดในการสร้างพระบรมรูปพระบาทสมเด็จพระปรมินทรมหาภูมิพลอดุลยเดช แนวคิดในการสร้างพระบรมรูปพระบาทสมเด็จพระปรมินทรมหาภูมิพลอดุลยเดช. เมื่อวันที่ 19 พฤษภาคม พ.ศ. 2560 ที่กองพลทหารม้าที่ 2 รักษาพระองค์ (พล.ม.2 รอ.) สนามเป้า พล.อ.เฉลิมชัย สิทธิสาท ผบ.ทบ. ในฐานะประธานมูลนิธิอุทยานราชภักดิ์ กล่าวถึงกรณีที่เดินทางไปตรวจเยี่ยมอุทยานราชภักดิ์ ที่ จ.ประจวบคีรีขันธ์ ว่า เป็นการเดินทางไปตรวจความคืบหน้าการดำเนินการปรับปรุงภูมิทัศน์อุทยานราชภักดิ์อย่างเป็นทางการ เช่น การปรับปรุงบ่อน้ำ การทำน้ำพุ การติดกล้องวงจรปิด ซึ่งตอนนี้ทุกอย่างถือว่าเข้าที่เรียบร้อย ทั้งนี้ ตนได้รับงบประมาณมาจากมูลนิธิอุทยานราชภักดิ์ จำนวน 80 ล้านบาท เพื่อดำเนินงานใน 3 กรอบ คือ1. องค์บูรพกษัตริย์ 2. ลานอุทยานราชภักดิ์ 3. ห้องจัดแสดงนิทรรศการ ตนจึงจะไปตรวจดูว่าจะปรับปรุงสิ่งใดบ้าง เช่น อาคารรับรองนักท่องเที่ยว ร้านค้า ลานจอดรถ และห้องนิทรรศการ สำหรับการสร้างพระบรมรูปพระบาทสมเด็จพระปรมินทรมหาภูมิพลอดุลยเดช พล.อ.เฉลิมชัย สิทธิสาท กล่าวว่าทีมงานก็มีการคิดไว้บ้างแล้ว แต่ทุกอย่างต้องผ่านขั้นตอนงานพระราชพิธีไปก่อนจึงจะทำการสร้างได้</doc>
