<doc id="776602" url="https://th.wikipedia.org/wiki?curid=776602" title="จอร์จ สเตรต">จอร์จ สเตรต จอร์จ ฮาร์วีย์ สเตรต (เกิด: 18 พฤษภาคม ค.ศ. 1952) เป็นนักร้อง นักแต่งเพลง นักแสดง และโปรดิวเซอร์เพลงชาวอเมริกันจากโพทีต, รัฐเทกซัส, สหรัฐอเมริกา สเตรตได้รับการขนานนามอย่างกว้างขวางให้เป็น "ราชาเพลงคันทรี" (King of Country) และเป็นหนึ่งในผู้ที่มีอิทธิพลต่อวงการคันทรีและยังเป็นศิลปินคันทรีที่อยู่ในกระแสนิยมมากที่สุดคนหนึ่งตลอดกาล สเตรตเป็นที่รู้จักในฐานะผู้นำแนวคันทรีแนวนีโอมาปรับใช้เข้ากับดนตรีของเขา การแต่งตัวในชุดคาวบอย นอกจากนี้ยังเป็นหนึ่งในศิลปินคันทรีแรก ๆ ที่ผลักดันแนว คันทรีแท้ ให้กลับมานิยมอีกครั้งหนึ่ง ในช่วงยุค 80 สเตรตประสบความสำเร็จในซิงเกิลแรกของเขาคือ "Unwound" ซึ่งได้กลายเป็นซิงเกิลฮิตในปี 1981 และนับจากนั้นเป็นต้นมาตลอดช่วงยุค 80 ด้วยความเป็นที่นิยมอย่างสูงทำให้สตูดิโออัลบั้มทั้ง 7 อัลบั้มของสเตรตสามารถติดชาร์ตอันดับ 1 บนคันทรีชาร์ตทั้งหมด ในปี 2000 สเตรตก็ได้รับการบรรจุให้เป็นศิลปินคันทรีแห่งทศวรรษจาก อะแคเดมีออฟคันทรีมิวสิก (Academy of Country Music) ได้รับเลือกเข้าสู่คันทรีมิวสิกฮอลล์ออฟเฟม และได้รับรางวัลแกรมมีครั้งแรกจากอัลบั้ม Troubadour สเตรตได้รับการยกย่องให้เป็นเอนเตอร์เทนเนอร์แห่งปี 1989, 1990 และ 2013 จากสมาคมดนตรีคันทรี (CMA) และจากอะแคเดมีออฟคันทรีมิวสิก (ACM) ในปี 1990 และ 2014 เขายังได้รับการเสนอรับรางวัลทางดนตรีอีกมากมายและก็ได้รับรางวัลอีกหลายครั้งเช่นกัน ในปี 2009 สเตรตก็ได้ล้มสถิติซิงเกิลอันดับ 1 บนคันทรีชาร์ตมากที่สุดจาก คอนเวย์ ทวิตตี (Conway Twitty) ซึ่งทำไว้ที่ 40 ซิงเกิล แทนที่ด้วยสถิติใหม่ถึง 44 ซิงเกิล แต่ถ้านับในทุกชาร์ตสเตรตจะมีซิงเกิลที่ไต่อันดับ 1 มากถึง 60 ซิงเกิล ทำให้สเตรตกลายเป็นศิลปินที่สามารถครองซิงเกิลอันดับ 1 ไว้มากที่สุดในทุกแนวเพลงอีกด้วย สเตรตยังเป็นที่รู้จักในทัวร์คอนเสิร์ตมากมายทั้ง 360- ดีกรี (360- degree) ซึ่งในเวลาเพียง 3 ปีเขาก็สามารถทำกำไรได้สูงถึง 90 ล้านดอลลาร์ จึงกล่าวได้ว่าจอร์จ สเตรต เป็นบุคคลที่มีอิทธิพลต่อวงการคันทรีมากที่สุดคนหนึ่งและยังคงมีซิงเกิลอีกเป็นจำนวนมากที่ได้รับความนิยมจวบจนถึงปัจจุบันนี้ ตลอดช่วงเวลาในวงการเพลงของสเตรตสามารถทำยอดขายรวมมากกว่า 160 ล้านชุดทั่วโลก ทำให้เขาเป็นหนึ่งในศิลปินที่ทำยอดขายได้สูงสุดตลอดกาล ได้รับการยืนยันยอดจำหน่ายสมาคมอุตสาหกรรมบันทึกเสียงของสหรัฐ (RIAA) ระดับ 13 มัลติแพลทินัม, 33 ทองคำขาว และ 38 ทอง โดยมีอัลบั้มที่ประสบความสำเร็จในแง่ยอดขายมากที่สุดคือ Pure Country (1992) ซึ่งจำหน่ายได้ถึง 6 ล้านชุด (6× ทองคำขาว) ส่วนอัลบั้มที่ประสบความสำเร็จในแง่การยืนยันยอดมากที่สุดคือ Strait Out of the Box (1995) ด้วยยอดจำหน่าย 2 ล้านชุด (8× ทองคำขาว) และอ้างจากอาร์ไอเอเอ จอร์จ สเตรตสามารถจำหน่ายอัลบั้มได้สูงที่สุดเป็นอันดับที่ 12 ในบรรดาศิลปินสัญชาติอเมริกันทั้งหมด ด้วยยอดจำหน่ายกว่า 70 ล้านชุด นอกจากนี้สเตรตยังเป็นรองแค่เอลวิส เพรสลีย์และเดอะบีเทิลส์ ในฐานะศิลปินที่มียอดยืนยันระดับทองคำขาว-ทอง มากที่สุดอีกด้วยสตูดิโออัลบั้ม สตูดิโออัลบั้ม. ทั้งหมด 29 อัลบั้ม- Strait Country (1981) - Strait from the Heart (1982) - Right or Wrong (1983) - Does Fort Worth Ever Cross Your Mind (1984) - Something Special (1985) - #7 (1986) - Ocean Front Property (1987) - If You Ain't Lovin' You Ain't Livin' (1988) - Beyond the Blue Neon (1989) - Livin' It Up (1990) - Chill of an Early Fall (1991) - Holding My Own (1992) - Pure Country (1992) - Easy Come, Easy Go (1993) - Lead On (1994) - Blue Clear Sky (1996) - Carrying Your Love with Me (1997) - One Step at a Time (1998) - Always Never the Same (1999) - George Strait (2000) - The Road Less Traveled (2001) - Honkytonkville (2003) - Somewhere Down in Texas (2005) - It Just Comes Natural (2006) - Troubadour (2008) - Twang (2009) - Here for a Good Time (2011) - Love Is Everything (2013) - Cold Beer Conversation (2015)ภาพยนตร์</doc>
