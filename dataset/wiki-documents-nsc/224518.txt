<doc id="224518" url="https://th.wikipedia.org/wiki?curid=224518" title="อัลล์วาร์ กูลล์สตรานด์">อัลล์วาร์ กูลล์สตรานด์ อัลล์วาร์ กูลล์สตรานด์ (Allvar Gullstrand; 5 มิถุนายน ค.ศ. 1862 – 28 กรกฎาคม ค.ศ. 1930) เป็นแพทย์จักษุวิทยาชาวสวีเดน กูลล์สตรานด์เกิดที่ Landskrona ประเทศสวีเดน ได้รับตำแหน่งศาสตราจารย์ (ค.ศ. 1894 – ค.ศ. 1927) ด้านการรักษาดวงตาและทัศนศาสตร์ที่มหาวิทยาลัยอุพซอลา เขาได้ประยุกต์วิธีทางฟิสิกส์คำนวณเพื่อศึกษาการมองภาพและการหักเหของแสงในดวงตา จากงานดังกล่าวทำให้เขาได้รับรางวัลโนเบลสาขาสรีรวิทยาหรือการแพทย์ ในปี ค.ศ. 1911 กูลล์สตรานด์ยังได้ชื่อว่าเป็นผู้วิจัยด้านสายตาพร่าต่างแนวและผู้พัฒนากล้องส่องตรวจในตาและเลนส์เพื่อใช้หลังจากผ่าตัดต้อกระจก กูลล์สตรานด์เสียชีวิตที่สตอกโฮล์ม ศพของเขาถูกฝังที่ Norra begravningsplatsen</doc>
