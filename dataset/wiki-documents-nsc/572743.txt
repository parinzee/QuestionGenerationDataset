<doc id="572743" url="https://th.wikipedia.org/wiki?curid=572743" title="Transmission voie-machine">Transmission voie-machine Transmission voie-machine(TVM) เป็นระบบอาณัติสัญญาณไว้ใช้สำหรับในการควบคุมรถไฟความเร็วสูงซึ่งใช้ในประเทศฝรั่งเศส เบลเยี่ยม อังกฤษ และเกาหลีใต้ โดยเป็นระบบที่แสดงผลในบริเวณหน้าคนขับ ซึ่งรุ่นแรกที่ถูกนำออกมาใช้คือ TVM-300 ซึ่งต่อมาถูกพัฒนาเป็นรุ่น TVM-430 ซึ่งสามารถใช้งานได้ที่ความเร็วสูงสุด 430 กิโลเมตร/ชั่วโมงที่มา ที่มา. เนื่องด้วยระบบอาณัติสัญญาณควบคุมรถไฟแบบเก่านั้นจะอาศัยสัญญาณไฟรวมทั้งป้ายเพื่อที่จะควบคุมให้รถไฟอยู่ในความเร็วที่ต้องการ แต่ต่อมาเมื่อการพัฒนารถไฟความเร็วสูงในประเทศฝรั่งเศสทำให้เกิดอุปสรรค์สำคัญคือระบบอาณัติสัญญาณแบบเก่านั้นผู้ควบคุมรถไฟไม่สามารถมองเห็นป้ายหรือสัญญาณไฟได้ชัดเจนเนื่องจากรถไฟมีความเร็วสูงเกินที่จะเห็นภาพที่ชัดเจนได้ ดังนั้นในประเทศฝรั่งเศสจึงมีการพัฒนาระบบอาณัติสัญญาณใหม่โดยมีการแสดงคำสั่งไว้ที่แผงควบคุมเพื่อให้เจ้าหน้าที่สามารถมองเห็นและควบคุมรถไฟได้ถูกต้องโดยใช้ร่วมกับป้ายซึ่งมีแบบเดียวบนรางรถไฟความเร็วสูงเท่านั้นที่มีชื่อเรียกว่า TVM Block Marker ซึ่งเป็นตัวกำหนดร่วมกับคำสั่งที่แสดงในขบวนรถว่ารถไฟจะวิ่งด้วยความเร็วเท่าไรในส่วนนี้ระบบ ระบบ. ใน TVM จะประกอบด้วยสามส่วนหลักๆคือ ระบบรับข้อมูล ระบบประมวลผลข้อมูล และระบบแสดงข้อมูลบนตัวรถไฟระบบรับข้อมูล ระบบรับข้อมูล. ระบบจะส่งพิกัดตำแหน่งของรถไฟเพื่อที่จะคำนวณหาความเร็วที่มากที่สุดที่จะวิ่งได้โดยใช้เซนเซอร์ที่อยู่บนพื้นรางรถไฟเป็นตัวกำหนดตำแหน่งของรถไฟแล้วส่งข้อมูลไปยังหน่วยประมวลผลโดยการส่งข้อมูลนี้จะมีโค้ดอยู่ 7 แบบเพื่อบอกให้ทราบว่ารถไฟวิ่งอยู่เส้นทางอะไรการประมวลผลข้อมูล การประมวลผลข้อมูล. เมื่อข้อมูลที่มีขนาด 27 บิต จะถูกเข้ารหัสเพื่อจะนำไปประมวลผลโดยในชุดประมวลผลนั้นจะประมวลผลในเรื่องต่อไปนี้- Speed Code เป็นตัวบอกว่าตอนนี้รถไฟวิ่งด้วยความเร็วเท่าไร - ตำแหน่ง เป็นตัวข้อมูลที่ใช้สำหรับคำนวณความเร็ว - ระยะทางระหว่าง Block เป็นตัวสำคัญที่ใช้คำนวณความเร็วที่ปลอดภัยใน Block ถัดไป - Network Code เป็นตัวกำหนดว่ารถไฟวิ่งอยู่ในเส้นทางไหน เพื่อคำนวณความเร็วให้แม่นยำเพราะในบางเส้นทางใช้ความเร็วแตกต่างจากปกติ เช่น ในอุโมงค์ข้ามช่องแคบอังกฤษที่รถไฟยูโรสตาร์ต้องวิ่งที่ความเร็ว 160 km/h - Error Checking โดยเมื่อได้ข้อมูลทั้งหมดแล้วจะส่งข้อมูลกลับไปยังขบวนรถเพื่อแสดงผลระบบแสดงผล ระบบแสดงผล. เมื่อได้รับคำสั่งแล้ว ระบบ TVM จะทำการแสดงผลที่หน้าจอของรถไฟเป็นเครื่องหมาย สี หรือ ตัวเลข เพื่อที่จะให้พนักงานขับรถไฟเข้าใจคำสั่งของระบบและปฏิบัติได้ถูกต้องโดยการแสดงผลจะใช้สีเหลืองหรือสีเขียวเท่านั้น ส่วนหน้าจอแสดงคำสั่งของระบบจะอยู่บริเวณหน้าหรือเยื้องคนขับซึ่งแตกต่างกันไปในแต่ละรุ่นระบบการแสดงผลด้านความเร็ว ระบบการแสดงผลด้านความเร็ว. ระบบแสดงผลโดยใช้สี ตัวเลข และไฟกะพริบ เพื่อที่จะให้คนขับได้ทราบความเร็วที่ระบบคำนวณแล้วว่าปลอดภัยดังตารางคำสั่งลดความเร็ว คำสั่งลดความเร็ว. เมื่อเราต้องการลดความเร็วของรถไฟลงจากความเร็วปกติ ระบบ TVM จะสั่งให้รถไฟค่อยๆลดความเร็วลงจากความเร็วขณะนั้นจนถึงความเร็วที่ต้องการ ตัวอย่าง- ต้องลดความเร็วลงเหลือ 160 km/h ในอุโมงค์หรือสถานีบางแห่งจะจำกัดความเร็วรถไฟที่วิ่งผ่านเพื่อความปลอดภัยต่อตัวรถโดยระบบจะสั่งคำสั่งให้รถไฟลดความเร็วจากความเร็วสูงสุดดังนี้ 300VL , 300V , 270V , 220A , 160A , 160E , 160VL- ต้องลดความเร็วลงต่ำกว่า 80 km/h ในกรณีที่รถไฟเข้าบริเวณที่มีการก่อสร้าง ทำให้กระทบต่อการใช้ความเร็วระบบจะมีการสั่งเพื่อให้รถไฟลดความเร็วจากความเร็วสูงสุดดังนี้ 300VL , 300V , 270V , 220A , 160A , 80A , 80E โดยหลังจากนี้ในบริเวณเขตก่อสร้างจะปักป้ายที่รถไฟใช้ความเร็วสูงสุดได้- ต้องหยุดรถ ระบบจะสั่งให้รถไฟลดความเร็วลงดังนี้ 300VL , 300V , 270V , 220A , 160A , 80A , Zéro , Rouge โดยเมื่อรถไฟหยุดแล้วอาจมีคำสั่งอื่นให้ปฏิบัติตาม- ต้องหยุดรถ เพื่อเข้าจอดในสถานีใหญ่ เนื่องจากในสถานีรถไฟใหญ่ๆ ไม่ได้มีการนำระบบ TVM มาใช้ เนื่องจากมีรถไฟหลายแบบที่เข้าจอดในสถานีนั้น เช่น RER , TER ซึ่งใช้ระบบอาณัติสัญญาณแบบอื่น ดังนั้น ระบบจะสั่งดังนี้ 300VL , 300V , 270V , 220A , 160A , 160E โดยหลังจากนี้ รถไฟจะใช้ระบบอาณัติสัญญาณแบบเดียวกับรถไฟท้องถิ่นในกาารเข้าจอดที่สถานีการนำไปใช้ฝรั่งเศส การนำไปใช้. ฝรั่งเศส. ในฝรั่งเศสได้นำระบบ TVM ไปใช้กับเส้นทางรถไฟความเร็วสูง(LGV) ทุกสาย ซึ่ง TGV ทุกรุ่นสามารถรองรับระบบอาณัติสัญญาณนี้ได้ โดยในช่วงแรกได้นำ TVM-300 มาใช้ในการควบคุมความเร็วรถไฟเนื่องจากในสมัยก่อนรถไฟมีความเร็วสูงสุด 270 กิโลเมตร/ชั่วโมง แต่ต่อมาก็ได้ใช้รุ่น TVM-430 ทุกขบวน ส่วนการนำไปใช้บนเส้นทางรถไฟความเร็วสูงนั้นจะใช้กับบนเส้นทางและสถานีที่สร้างใหม่ ส่วนสถานีเดิมที่มีอยู่แล้ว เช่น Gare du Nord เป็นต้น จะอาศัยระบบอาณัติสัญญาณที่ใช้ร่วมกับ RER , TER หรือ Intercités เพื่อที่จะจอดในสถานีหลักได้เบลเยียม เบลเยียม. ใน High Speed Line 1 (LN1) ได้มีการนำระบบ TVM ไปใช้ เพื่อให้สามารถเชื่อมต่อกับ LGV Nord ในฝรั่งเศส และ เส้นทางรถไฟจากช่องแคบอังกฤษ โดย LN1 นี้จะเชื่อมต่อกับสถานีรถไฟบรัสเซลล์ใต้ (Brussel Zuid/Midi) ส่วนเส้นทางที่เหลือในเบลเยียมได้ใช้ระบบ ETCS เป็นระบบอาณัติสัญญาณอังกฤษ อังกฤษ. ได้นำระบบไปใช้กับอุโมงค์ลอดช่องแคบอังกฤษและเส้นทางรถไฟ High Speed 1 โดยในอังกฤษนี้ TVM จะถูกแบ่งเป็นสองช่วง โดยในช่วงแรกนั้นสามารถใช้ความเร็วได้สูงสุด 300 กิโลเมตร/ชั่วโมง ส่วนช่วงที่สองใช้ความเร็วได้ 230 กิโลเมตร/ชั่วโมง และจะมีการใช้ระบบ AWS(Automatic Warning System) ร่วมด้วย</doc>
