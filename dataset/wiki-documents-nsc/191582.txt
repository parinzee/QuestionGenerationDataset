<doc id="191582" url="https://th.wikipedia.org/wiki?curid=191582" title="อบีสกันดั้ม">อบีสกันดั้ม ZGMF-X31S อบีสกันดั้ม(ญี่ปุ่น:アビスガンダム ;อังกฤษ:Abyss Gundam) เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ อบีสกันดั้มเป็นหนึ่งในโมบิลสูทรุ่นเซคันด์สเตจของซาฟท์ เนื่องจากสนธิสัญญายูเนียสได้ห้ามใช้งานนิวตรอนแจมเมอร์แคนเซลเลอร์กับโมบิลสูท โมบิลสูทรุ่นเซคันด์สเตจจึงใช้วิธีชาร์จพลังงานให้แบตเตอรีด้วย ระบบส่งพลังงานลำแสงดิวเทเรียม ของยานมิเนอร์วาแทน เกราะเฟสชิฟท์อาเมอร์ของโมบิลสูทรุ่นเซคันด์สเตจยังได้รับการปรับปรุงเป็นวาริเอเบิลเฟสชิฟท์อาเมอร์ (Variable Phase Shift Armor - VPS)ที่พัฒนาต่อมาจากข้อมูลของเฟสชิฟท์อาเมอร์เปลี่ยนสีได้ของสไตรค์รูจ ซึ่งสามารถปรับค่าพลังงานที่ใช้และพลังป้องกันได้และจะทำให้สีเปลี่ยนไป ที่แตกต่างกันคือวาริเอเบิลเฟสชิฟท์อาเมอร์สามารถเปลี่ยนสีได้ระหว่างการต่อสู้ แต่สไตรค์รูจต้องทำการปรับแต่งก่อนทำการสู้รบจุดเด่น จุดเด่น. อบีสกันดั้มเป็นโมบิลสูทที่ออกแบบมาเพื่อให้ใช้งานในการสู้รบทางน้ำ แต่ต่างจากโมบิลสูทแบบสะเทินน้ำสะเทินบกรุ่นก่อนๆของซาฟท์ที่สามารถใช้ในการสู้รบทั่วไปและใช้งานในอวกาศได้ อบีสกันดั้มไม่ใช้ปืนคลื่นเสียงเป็นอาวุธเหมือนโมบิลสูทแบบสะเทินน้ำสะเทินบกรุ่นก่อนๆแต่ใช้อาวุธบีมปกติแทน เมื่อใช้ในการต่อสู้ทั่วไปจึงใช้งานเหมือนยูนิตยิงสนับสนุนระยะไกล ส่วนเมื่อใช้งานในน้ำจะแปลงร่างเป็นโมบิลอาเมอร์ที่สามารถเคลื่อนไหวในน้ำด้วยความเร็วสูงได้ ที่ไหล่ทั้งสองข้างของอบีสกันดั้มเป็นโล่ขนาดใหญ่ซึ่งด้านในของโล่แต่ละข้างจะมีบีมแคนน่อนสามลำกล้องซึ่งเป็นอาวุธหลักในร่างโมบิลสูท ส่วนด้านนอกติดตั้งตอร์ปิโดลันเชอร์และปืนคู่ไว้ ที่หน้าอกมีบีมแคนน่อนอานุภาพสูงและด้านหลังจะมีบีมแคนน่อนแฝด "บาลาเอนารุ่นปรับปรุง"ซึ่งพัฒนาต่อมาจากพลาสม่าแคนน่อนของฟรีด้อมกันดั้ม ในภาคเสริมกันดั้มซี้ด เดสทินีแอสเทรย์นั้นระบุว่าเดิมทีนั้นมีแผนใช้โครงสร้างแบบคอร์สเปลนเดอร์ของอิมพัลส์กันดั้มกับอบีสกันดั้มแต่ถูกยกเลิกไป ซึ่งระหว่างการทดสอบที่แพลนท์ อาเมอรีวัน นั้น อบีสกันดั้มมีมาเล สเตราด์เป็นนักบินทดสอบ ซึ่งในกลุ่มนักบินทดสอบรุ่นแรกสี่คนนั้นมีเพียงมาเลและชิน อาสึกะที่ได้รับเลือกให้เป็นนักบินตัวจริง แต่มาเลถูกยิงบาดเจ็บสาหัสขณะที่หน่วยแฟนธอมเพนของกลุ่มพันธมิตรโลกได้บุกเข้าไปขโมยโมบิลสูทรุ่นเซคันด์สเตจ โดยอาล์ว นีเดอร์ได้เป็นผู้ขโมยและใช้งานอบีสกันดั้มซึ่งกลุ่มพันธมิตรโลกได้ให้รหัสใหม่กับอบีสกันดั้มเป็น RGX-02 อบีสกันดั้มถูกทำลายในการต่อสู้กับอิมพัลส์กันดั้มของชิน อาสึกะที่หมู่เกาะครีต</doc>
