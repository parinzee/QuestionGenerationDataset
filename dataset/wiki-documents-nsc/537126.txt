<doc id="537126" url="https://th.wikipedia.org/wiki?curid=537126" title="พระเจ้าโปมาเรที่ 3 แห่งตาฮีตี">พระเจ้าโปมาเรที่ 3 แห่งตาฮีตี สมเด็จพระเจ้าโปมาเรที่ 3 แห่งตาฮีตี () เป็นพระมหากษัตริย์ตาฮีตี พระองค์ที่ 3 พระองค์ปกครองตั้งแต่ ค.ศ. 1821 จนกระทั่งสวรรคตในปี ค.ศ. 1827 พระองค์เป็นพระราชโอรสในพระเจ้าโปมาเรที่ 2 แห่งตาฮีตี และสมเด็จพระราชินีเตริโตโอเตไร เตเรโมเอโมเอ สมเด็จพระเจ้าโปมาเรที่ 3 แห่งตาฮีตี เสด็จพระราชสมภพเมื่อวันที่ 25 มิถุนายน ค.ศ. 1820 และได้รับศีลล้างบาป 10 กันยายน ค.ศ. 1820 พระองค์ได้ครองราชบัลลังก์ในการสวรรคตของพระบิดาของพระองค์ในวันที่ 7 ธันวาคม ค.ศ. 1821 พระองค์ได้รับการสวมมงกุฎเมื่อวันที่ 21 เมษายน ค.ศ. 1824 ตลอดรัชกาลของพระองค์ทรงอยู่ภายใต้การสำเร็จราชการของสมเด็จพระราชินีเตริโตโอเตไร เตเรโมเอโมเอ พระบรมราชชนนี พร้อมด้วยพระราชปิตุจฉา และเตรีอีตารีอา อารีอีปาเออาวาฮีเน พระราชมารดาเลี้ยง เนื่องจากพระองค์ต้องทรงเข้ารับการศึกษา การปกครองตาฮีตีจึงเป็นหน้าที่ของผู้สำเร็จราชการ พระองค์ทรงครองราชย์ภายใต้สภาผู้สำเร็จราชการจนกระทั่งสวรรคตเมื่อวันที่ 8 มกราคม ค.ศ. 1827 ไอมาตา โปมาเรที่ 4 วาฮีเน พระขนิษฐภคินีจึงได้ครองราชย์ต่อจากพระองค์</doc>
