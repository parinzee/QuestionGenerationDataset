<doc id="153277" url="https://th.wikipedia.org/wiki?curid=153277" title="ธงชาติสาธารณรัฐสังคมนิยมโซเวียตเบียโลรัสเซีย">ธงชาติสาธารณรัฐสังคมนิยมโซเวียตเบียโลรัสเซีย ธงชาติสาธารณรัฐสังคมนิยมโซเวียตเบียโลรัสเซีย เป็นธงที่ประกาศใช้อย่างเป็นทางการเมื่อวันที่ 25 ธันวาคม ค.ศ. 1951 (พ.ศ. 2494) จนถึงการล่มสลายของสหภาพโซเวียตในปี ค.ศ. 1991 (พ.ศ. 2534) มีลักษณะดังความที่บรรยายในประกาศแบบธงชาติสาธารณรัฐสังคมนิยมโซเวียตเบียโลรัสเซีย ลงวันที่ 25 ธันวาคม ค.ศ. 1951 มีดังนี้ ธงนี้มีแถบยาวสองแถบ แถบบนสีแดง (กว้าง 2 ใน 3 ส่วนของความกว้างธง) แถบล่างสีเขียว (กว้าง 1 ใน 3 ส่วนของความกว้างธง) มีรูปค้อนเคียวและดาวแดงขอบสีทองที่มุมบนด้านติดคันธงของแถบสีแดง มีลายอาทิตย์อุทัยประดับไว้ที่ด้านติดคันธง (สีขาวบนพื้นแดง) ความกว้างของรูปดังกล่าวเท่ากับ 1 ใน 9 ส่วนของความยาวธง อนึ่ง แบบของธงนี้ ซึ่งไม่มีรูปค้อนเคียวและดาวแดงปรากฏอยู่ ได้ถูกนำมาใช้เป็นแบบของธงชาติเบลารุสในปัจจุบันความหมายของลายอาทิตย์อุทัย ความหมายของลายอาทิตย์อุทัย. ลวดลายดังกล่าวนี้มีชื่อว่า "ลายอาทิตย์อุทัย" ("The Rising Sun") ออกแบบเมื่อปี ค.ศ. 1917 (พ.ศ. 2460) โดยชาวนาสตรีชื่อ มาโทรนา มาเกวิช (Matrona Markyevich) แห่งหมู่บ้านคาสต์ซิลลิชชา (Kastsilishcha) ในภูมิภาคเซนนิน (Sennin region)ประวัติธงแบบก่อนหน้าในยุคสหภาพโซเวียต ประวัติธงแบบก่อนหน้าในยุคสหภาพโซเวียต. นับตั้งแต่การปฏิวัติในเบลารุสเป็นต้นมาจนถึงก่อนปี ค.ศ. 1951 มีการใช้ธงหลายแบบเป็นธงชาติของเบียโลรัสเซียโซเวียต แบบแรกสุดนั้นมีลักษณะเป็นธงแดงเกลี้ยง ใช้ในช่วงปี ค.ศ. 1919 ซึ่งเป็นยุคที่เบลารุสยังรวมอยู่กับลิทัวเนีย และใช้ชื่อประเทศว่า สาธารณรัฐสังคมนิยมโซเวียตลิทัวเนีย-เบียโลรัสเซีย หลังจากนั้นเมื่อมีการจัดการปกครองใหม่ โดยแยกเบลารุสออกมาเป็นสาธารณรัฐโซเวียตของตนเองในปีเดียวกัน อักษรย่อเขียนด้วยอักษรซีริลลิก ССРБ (SSRB) สีทอง จึงถูกเพิ่มเข้ามาที่ส่วนมุมบนด้านคันธง หลังจากนั้นในปี ค.ศ. 1937 ได้มีการเปลี่ยนแบบอักษรของตัวอักษรย่อเสียใหม่ ทั้งข้อความอักษรย่อยังเปลี่ยนเป็น БССР (BSSR) และมีการเพิ่มรูปค้อนเคียวไว้ที่เหนืออักษรย่อด้วย ในช่วงทศวรรษที่ 1940 รูปค้อนเคียวได้ถูกยกออกไปเสีย และเพิ่มกรอบสี่เหลี่ยมสีทองล้อมอักษรย่อที่ส่วนมุมบนด้านคันธง โดยยังคงข้อความไว้เช่นเดิม แบบธงดังกล่าวนี้คือธงแบบสุดท้าย ก่อนที่จะมีการใช้ธงใหม่ในปี ค.ศ. 1951พัฒนาการ</doc>
