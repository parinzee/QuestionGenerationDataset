<doc id="333842" url="https://th.wikipedia.org/wiki?curid=333842" title="เติงกูอานิส บินตีเติงกูอับดุลฮามิด">เติงกูอานิส บินตีเติงกูอับดุลฮามิด รายาเปอเริมปวน เติงกูอานิส บินติเติงกูอับดุลฮามิด (ประสูติ พ.ศ. 2492 —) พระอัครมเหสีในสุลต่านอิสมาอิล เปตราแห่งรัฐกลันตัน สุลต่านแห่งรัฐกลันตันองค์ปัจจุบัน มีศักดิ์เป็นญาติของนายบันเทิง อับดุลบุตร นายทวีศักดิ์ อับดุลบุตร และนายวัยโรจน์ พิพิธภักดี สมาชิกสภาผู้แทนราษฎร นอกจากนี้พระองค์ยังเป็นพระญาติกับเติงกูซูไบดะห์ บินตีเติงกูนูรุดดีน พระสุณิสาพระราชประวัติ พระราชประวัติ. รายาเปอเริมปวน เติงกูอานิส บินติเติงกูอับดุลฮามิด ประสูติในปี พ.ศ. 2492 ณ ปาล์มมานอร์ (Palm Manor) พระองค์เป็นบุตรคนที่ 3 ใน 9 คนของนายมานพ พิพิธภักดี พี่ชายต่างมารดาของนายวัยโรจน์ พิพิธภักดี สืบเชื้อสายมาจากเจ้าเมืองยะหริ่ง กับเติงกูอาซีซะห์ บินติเติงกูมูฮัมหมัดฮัมซะห์ เชื้อพระวงศ์ในราชวงศ์กลันตัน พระองค์ทรงสำเร็จการศึกษาเบื้องต้นจากโรงเรียนสุลตานาไซนับ (Sultana Zainab School) ในนครโกตาบาห์รู เมืองเอกของรัฐกลันตัน ประเทศมาเลเซียอภิเษกสมรส อภิเษกสมรส. สุลต่านอิสมาอิล เปตรา ทรงอภิเษกสมรสกับรายาเปอเริมปวน เติงกูอานิส บินติเติงกูอับดุลฮามิด เมื่อวันที่ 4 ธันวาคม พ.ศ. 2511 ณ พระราชวังโกตาลามา เมืองโกตาบาห์รู รัฐกลันตัน ทั้งสองมีพระราชโอรส-ธิดาด้วยกัน 4 พระองค์ โดยเป็น เจ้าชาย 3 พระองค์ และเจ้าหญิง 1 พระองค์ ได้แก่1. เติงกู มูฮัมมัด ฟาริส เปตรา สมรสกับนางสาวกังสดาล พิพิธภักดี พระชายาชาวไทยจากจังหวัดปัตตานี เมื่อวันที่ 15 พฤศจิกายน พ.ศ. 2547 2. เติงกู มูฮัมมัด ฟาอิซ เปตรา 3. เติงกู มูฮัมมัด ฟาหร์กี เปตรา สมรสกับมาโนฮารา โอเดเลีย พีนอต พระชายานางแบบลูกครึ่งอินโดนีเซีย-อเมริกัน เมื่อวันที่ 26 สิงหาคม พ.ศ. 2551 4. เติงกู อมาลิน อาอีชะห์ ปุตรีราชตระกูล</doc>
