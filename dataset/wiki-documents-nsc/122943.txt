<doc id="122943" url="https://th.wikipedia.org/wiki?curid=122943" title="เดนิส โอ แฮร์">เดนิส โอ แฮร์ เดนิส โอ แฮร์ () เกิดเมื่อวันที่ 17 มกราคม ค.ศ. 1962 เดนิส โอ แฮร์เคยได้รับรางวัล Tony Award และมีผลงานการแสดงละครเวทีเฟื่องฟู ในช่วง 2 ทศวรรษที่ผ่านมา อีกทั้งยังแสดงบทบาทหลากหลายในภาพยนตร์มีได้รับการกล่าวขวัญถึงอย่าง Half Nelson, Sweet And Lowdown, The Anniversary Party, Garden State หรือ เก็บรัก เติมฝัน วันสิ้นหวัง, 21 Grams หรือ น้ำหนัก / รัก / แค้น / ศรัทธา, และที่จะออกฉายเร็ว ๆ นี้ก็มี ฟานี ดาลีย์ ที่ร่วมแสดงกับทิลดา สวินตั้น และทิโมธี ฮัตตั้น, ไมเคิล เคลย์ตัน ที่นำแสดงโดยจอร์จ คลูนีย์, และ Charlie Wilson's War ของผู้กำกับไมค์ นิโคลประวัติ ประวัติ. โอ แฮร์เป็นชาวเมืองแคนซัส ซิตี้, รัฐมิสซูรี เขาจบการศึกษาจาก Northwestern University's theatre school เขาเป็นคนอเมริกัน-ไอริช และยังถือพาสปอร์ตไอริช เขาออกมาเปิดเผยตัวเองว่าเป็นเกย์ ตั้งแต่เรียนอยู่ระดับมัธยมปลาย เขาเป็นนักแสดงละครเวทีในชิคาโก้อยู่นานกว่า 12 ปีก่อนจะย้ายมายังนิวยอร์ก ละครเวทีที่มีกีฬาเบสบอลเป็นตัวเดินเรื่องหลักซึ่งเขารับบทเมสัน มาร์แซ็ค เรื่อง “Take Me Out” ส่งให้เขาได้รับรางวัล Tony Award สาขา Best Actor เมื่อปี 2003 โอ แฮร์ยังได้รางวัล Clarence Derwent Award, รางวัล Drama Desk Award, รางวัล Lucille Lortel Award, รางวัล Broadway.com Audience Award, และรางวัล Outer Critics Circle Award จาก “Take Me Out” ทั้งยังไปร่วมแสดงบทนี้ที่ West End ในลอนดอน ด้วย โอ แฮร์ยังได้รับการเสนอชื่อชิงรางวัล Tony สาขา Best Actor เมื่อปี 2004 จากบทบาทในละครเพลงเรื่อง “Assassins”, รับบทออสการ์ ในละครเวที Broadway เรื่อง “Sweet Charity” ที่ส่งให้เขาได้รับรางวัล Drama Desk Award สาขา Best Featured Actor in a Musical เมื่อปี 2005, และยังได้รับการเสนอชื่อเข้าชิงรางวัล Outer Critics Circle Award และรางวัล Broadway.com Audience Awards อีกสองครั้งด้วย โอ แฮร์ก็ยังเคยรับบทเป็นเฮอร์ ลุดวิค ประกบอลัน คัมมิ่ง กับนาตาชา ริชาร์ดสัน ในละครเวที เรื่อง “Cabaret” ที่กำกับโดยแซม เมนเดส และร็อบ มาร์แชล เมื่อปี 1998 เขาเริ่มแสดงละครเวที เรื่องแรกใน “Racing Demon” เมื่อปี 1995 เขาจบการศึกษาจาก Northwestern University</doc>
