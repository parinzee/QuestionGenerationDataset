<doc id="49202" url="https://th.wikipedia.org/wiki?curid=49202" title="ชาติ เกียรติเพชร">ชาติ เกียรติเพชร ชาติ เกียรติเพชร หรือนายสุริยา สมีแจ้ง เป็นชาวจังหวัดขอนแก่น เกิดเมื่อ 28 มิถุนายน พ.ศ. 2518 สถิติการชก 7 ครั้ง ชนะ 5 (น็อค 4) แพ้ 2ชกมวยไทย ชกมวยไทย. ชาติเริ่มชกมวยไทยตั้งแต่อายุ 8 ขวบขึ้นชกที่เวทีมวยแถวบ้านเกิดหลายครั้ง จึงเข้ามาชกมวยไทยในกรุงเทพฯโดยอยู่ในสังกัดของชุ้น เกียรติเพชร ใช้ชื่อ มนต์สวรรค์ ลูกคลองจั่น หันมาชกมวยสากลครั้งแรกเมื่อ พ.ศ. 2539 ชกชนะน็อคคู่ชกสามครั้งรวด จัดเป็นมวยหมัดหนักคนหนึ่งเกือบได้ชิง เกือบได้ชิง. ในช่วงนั้นมีข่าวออกมาเรื่อย ๆ ว่าริคาร์โด โลเปซ แชมป์โลกรุ่นสตรอเวท WBC เตรียมจะเลื่อนรุ่น สหสมภพ ศรีสมวงศ์จึงคัดเลือกนักมวยในสังกัดเพื่อผลักดันให้เป็นรองแชมป์โลกอันดับสูง รอชิงแชมป์ที่ว่าง ชาติถูกประกบคู่ให้เจอกับพยัคฆ์ นครหลวงโปรโมชั่น เมื่อเดือนพฤศจิกายน พ.ศ. 2540 ผลการชกปรากฏว่าชาติเป็นฝ่ายแพ้คะแนนเพราะสู้ชั้นเชิงไม่ได้ แต่ก็ชกพยัคฆ์ลงไปให้กรรมการนับแปดถึงสองครั้ง อย่างไรก็ตาม โลเปซไม่ได้สละแชมป์ตามที่ใคร ๆ คาดไว้ และพยัคฆ์ก็แขวนนวมไป ไม่ได้ขึ้นชกอีกเลย (ต่อมามีการจัดชิงแชมป์เฉพาะกาลรุ่นสตรอเวท WBC ในเดือนสิงหาคม พ.ศ. 2541 วันดี จ.เจริญได้ไปชิงแชมป์ที่ว่าง ชนะคะแนน ร็อคกี้ หลิน ได้ครองแชมป์ จนโลเปซสละแชมป์ใน พ.ศ. 2542 วันดีจึงได้เป็นแชมป์โลกตัวจริงแทน)เป็นมวยแทน เป็นมวยแทน. หลังจากชกแพ้พยัคฆ์ ชาติหยุดชกมวยสากล หันไปชกมวยไทยอย่างเดียว จนกระทั่งสมาน ส.จาตุรงค์เสียแชมป์โลกให้ โย ซัมชอย มีการคัดเลือกนักมวยไปชิงแชมป์โลกตามสัญญาออปชั่นแรก ซึ่งผลการชกปรากฏว่าพงษ์ศักดิ์เล็ก ศิษย์คนองศักดิ์ ชนะน็อค ฤทธิชัย เกียรติประภัสร์ ยก 3 แต่ทางฝ่ายของ โย ซัมชอยปฏิเสธไม่ยอมป้องกันตำแหน่งกับพงษ์ศักดิ์เล้กเพราะเห็นว่าอันตรายเกินไป สหสมภพจึงจัดให้มีการคัดเลือกนักมวยอีกครั้ง ชาติได้รับเลือกให้ขึ้นชกตัดเชือกกับหลักชัย เดชากุล ปรากฏว่า ชาติ ชนะคะแนน ได้ไปชิงแชมป์โลก กำหนดการชกมีการเลื่อนออกไปหลายครั้ง ในท่สุดได้กำหนดเป็นวันที่ 17 มิถุนายน พ.ศ. 2543 ผลการชกเป็นไปตามที่คาด ชาติสู้ความแข็งแกร่งของโย ซัมแชไม่ได้เป็นฝ่ายแพ้น็อคในยกที่ 5 หลังจากนั้นชาติไม่ได้ขึ้นชกมวยสากลอีกเลย คงชกแต่มวยไทยเพียงอย่างเดียวเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBC เมื่อ 17 มิ.ย. 2543 แพ้น็อค ชอย โยซัม (เกาหลีใต้) ยก 5 ที่ โซล, เกาหลีใต้</doc>
