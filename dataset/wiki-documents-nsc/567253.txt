<doc id="567253" url="https://th.wikipedia.org/wiki?curid=567253" title="เสกสรร อ.ขวัญเมือง">เสกสรร อ.ขวัญเมือง เสกสรร อ.ขวัญเมือง เกิดวันที่ 20 มกราคม พ.ศ. 2532 ที่จังหวัดนครศรีธรรมราช เป็นหนึ่งในนักมวยไทยระดับแถวหน้าของประเทศ โดยในวันที่ 24 ธันวาคม พ.ศ. 2555 เสกสรรได้เข้าแข่งขันศึกวันสถาปนา 67 ปี เวทีราชดำเนิน ซึ่งเขาเป็นฝ่ายเสมอกับเพชรทวี ส.กิตติชัยประวัติ ประวัติ. วันที่ 14 กุมภาพันธ์ พ.ศ. 2552 เสกสรรเข้าแข่งขันศึกจ้าวมวยไทย ที่เวทีมวยสยามอ้อมน้อย โดยเขาเป็นฝ่ายแพ้ต่อรุ่งเพชร ว.สังข์ประไพ วันที่ 27 มิถุนายน พ.ศ. 2553 เสกสรรเป็นฝ่ายเสมอฤทธิเดช ว.วรรณทวี ในการแข่งขันศึกมวยไทย 7 สี วันที่ 21 กุมภาพันธ์ พ.ศ. 2556 เสกสรรเข้าแข่งขันคู่เอกรายการศึกวันทรงชัย ที่จัดขึ้น ณ เวทีมวยราชดำเนิน โดยได้พบกับคู่ปรับเก่าอย่างสิงห์ทองน้อย ป.เตละกุล ซึ่งทั้งคู่เคยพบกันมาแล้วถึงสามครั้ง โดยสิงห์ทองเป็นฝ่ายชนะ 2 ครั้ง แพ้ 1 ครั้ง แต่จากการแข่งขันในครั้งนี้ เสกสรรเป็นฝ่ายชนะคะแนนขาด และวันที่ 5 เมษายน ของปีเดียวกันนี้ เขาได้เข้าแข่งขันรายการศึกมวยไทยวอริเออร์ส ที่เวทีมวยพัทยาบ๊อกซิ่งเวิลด์ จังหวัดชลบุรี โดยได้พบกับคู่ชกชื่อสตีเฟน เมเลนดี ซึ่งเป็นนักมวยไทยจากประเทศไอร์แลนด์ ในการป้องกันแชมป์รุ่นไลท์เวท และในวันที่ 26 กรกฎาคม พ.ศ. 2556 เสกสรรเข้าแข่งขันรายการศึกมวยไทยวอริเออร์ส ตะลุยล้านนา ภาค 2 ที่จัดขึ้น ณ โรงยิมเนีเซียม มหาวิทยาลัยเทคโนโลยีราชมงคลล้านนา น่าน ในการป้องกันแชมป์เฉพาะกาลรุ่นไลท์เวท ที่ซึ่งเขาเป็นฝ่ายชนะน็อกคุน ชุน ปิง ซึ่งเป็นนักมวยไทยจากประเทศจีนได้ในช่วงต้นยกที่หนึ่งกระแสตอบรับ กระแสตอบรับ. ในปี พ.ศ. 2561 เว็บไซต์เอสเอ็มเอ็ม สปอร์ต ได้จัดให้เสกสรรเป็น 1 ใน 5 นักมวยไทยที่เป็นฝันร้ายของคู่ชกสถิติการแข่งขัน</doc>
