<doc id="94901" url="https://th.wikipedia.org/wiki?curid=94901" title="ดู๋ ดอกกระโดน">ดู๋ ดอกกระโดน ดู๋ ดอกกระโดน หรือชื่อจริง พัน รจนรังษี นักแสดงตลก เคยเป็นนายกสมาคมศิลปินตลกแห่งประเทศไทย ตั้งแต่ พ.ศ. 2547 ดู๋ ดอกกระโดน เกิดเมื่อ พ.ศ. 2492 ที่จังหวัดเพชรบุรี มีชื่อเสียงอย่างมากเมื่อมาร่วมคณะกับ เด๋อ ดอกสะเดา และดี๋ ดอกมะดัน ใช้ชื่อคณะว่า เด๋อ ดู๋ ดี๋ เข้าสู่วงการภาพยนตร์ตั้งแต่ พ.ศ. 2527 เมื่อรับบทนำในภาพยนตร์เรื่อง ครูวิบาก กำกับโดยสุรสีห์ ผาธรรม ดู๋ ได้รับรางวัลนักแสดงตลกดีเด่น รางวัลภาพยนตร์ไทย ชมรมวิจารณ์บันเทิง ในปี พ.ศ. 2539 และ 2541 เป็นนักแสดงตลกอีกคนหนึ่งที่ไม่นิยมเล่นมุกหยาบโลน ปัจจุบัน ดู๋ ดอกกระโดน ได้ผันชีวิตตัวเองจากตลกชื่อดัง มาขายสาหร่ายทอดเลี้ยงครอบครัว แต่ไม่ประสบความสำเร็จมากนัก เมื่อเทียบกับสมัยที่ยังเล่นตลกอยู่</doc>
