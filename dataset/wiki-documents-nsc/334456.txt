<doc id="334456" url="https://th.wikipedia.org/wiki?curid=334456" title="ด็อกเตอร์ชิวาโก (ภาพยนตร์)">ด็อกเตอร์ชิวาโก (ภาพยนตร์) ด็อกเตอร์ชิวาโก (; ) เป็นภาพยนตร์เอพิคที่กำกับโดยเดวิด ลีน ดัดแปลงจากนวนิยายในชื่อเดียวกันของบอริส ปาสเตอร์แน็ก ที่ตีพิมพ์ครั้งแรกเป็นภาษารัสเซียในอิตาลีเมื่อ ค.ศ. 1957 ด็อกเตอร์ชิวาโกเป็นภาพยนตร์ชีวิต ภาพยนตร์รัก และภาพยนตร์สงคราม ที่มีเนื้อหาเกี่ยวนายแพทย์และกวีชาวรัสเซียชื่อ นายแพทย์ยูริ อังเดรเยวิช ชิวาโก และความรักที่มีต่อหญิงสาวสองคน คือ ลาริซซา "ลารา" แอนติโปวา และ ทันยา โกรมีโก ฉากหลังในเรื่องกินเวลาหลายสิบปี ตั้งแต่สงครามโลกครั้งที่หนึ่ง การปฏิวัติรัสเซีย สงครามกลางเมืองรัสเซีย ไปจนถึงการโค่นล้มพระเจ้าซาร์นิโคลัสที่ 2 และสถาปนาสหภาพโซเวียต ตั้งแต่ทศวรรษ 1910 จนถึง ทศวรรษ 1950 ภาพยนตร์เรื่องนี้ได้รับความนิยมติดต่อกันมาหลายปี จนติดอันดับ 8 ของภาพยนตร์ทำรายได้สูงสูงตลอดกาล หลังปรับปรุงดัชนีเงินเฟ้อแล้ว ภาพยนตร์ได้รับการเสนอชื่อเข้าชิงรางวัลออสการ์ 10 สาขา และได้รับรางวัล 5 สาขา และได้รับรางวัลลูกโลกทองคำ สาขาภาพยนตร์ยอดเยี่ยม ประเภทภาพยนตร์ดรามา ในปีนั้น</doc>
