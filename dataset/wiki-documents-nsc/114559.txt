<doc id="114559" url="https://th.wikipedia.org/wiki?curid=114559" title="เรื่องตลก 69">เรื่องตลก 69 เรื่องตลก 69 () เป็นภาพยนตร์ไทยที่ออกฉายในปี พ.ศ. 2542 ผลงานกำกับเรื่องที่สองของเป็นเอก รัตนเรือง มีนักแสดงนำที่รับบทเด่นในเรื่องเพียงคนเดียว คือ ลลิตา ปัญโญภาส ภาพยนตร์เรื่องนี้ไม่ประสบความสำเร็จด้านรายได้ในประเทศไทย แต่ได้รับการยกย่องในต่างประเทศ ภาพยนตร์เรื่องนี้ได้รับรางวัลบทภาพยนตร์ยอดเยี่ยม ผู้กำกับยอดเยี่ยม และนักแสดงนำหญิงยอดเยี่ยม ประจำปี พ.ศ. 2542 ทั้งรางวัลพระราชทานพระสุรัสวดี รางวัลภาพยนตร์แห่งชาติ สุพรรณหงส์ และรางวัลชมรมวิจารณ์บันเทิงเรื่องย่อ เรื่องย่อ. ตุ้ม (ลลิตา ปัญโญภาส) พนักงานบริษัทไฟแนนซ์ที่เพิ่งถูกให้ออกจากงาน หลังจากบริษัทประสบปัญหาการเงินอันเนื่องมาจากวิกฤตเศรษฐกิจ ตุ้มพักอาศัยคนเดียวในห้องหมายเลข 6 บนชั้นสามของอพาร์ทเมนท์ ด้วยความที่เธอเป็นคนสวย และโสด จึงเป็นที่สนใจของใครหลายๆ คน รวมทั้งชายโรคจิตที่ชอบโทรศัพท์มาที่ห้องเพื่อสำเร็จความใคร่ให้ฟัง เกิดเรื่องยุ่งๆ เมื่อเธอตื่นขึ้นมาตอนเช้าเพราะเสียงโทรศัพท์โรคจิต แล้วมีเสียงคนเคาะประตูห้อง มีคนเอาลังบะหมี่สำเร็จรูป ภายในบรรจุธนบัตรอัดเต็มลังวางไว้หน้าห้อง ปรากฏว่าจริงๆ แล้วเกิดความผิดพลาดเพราะป้ายเลขห้องของเธอ น็อตยึดหลุดไป ป้ายเลข 6 จึงพลิกลงมาเป็นเลข 9 เงินนั้นเป็นเงินค่าจ้างล้มมวยที่เสี่ยโต้ง นักพนันมวย นัดส่งมอบกับเจ้าของค่ายมวยชื่อ ครรชิต มวยไทย ที่หน้าห้องหมายเลข 9 ทั้งเสี่ยโต้ง และครรชิต ต่างก็ระแวงว่าอีกฝ่ายเชิดเงินล้านหนีไป และส่งลูกน้องเข้ามาสืบหา และพบว่าเกิดความผิดพลาด เงินนั้นเข้ามาอยู่ในห้องตุ้ม เรื่องยิ่งยุ่งเข้าไปอีกเมื่อใครต่อใครก็นัดเข้ามาตายอยู่ในห้องตุ้ม โดยความเข้าใจผิดของฝ่ายเสี่ยโต้ง- เอาตำรวจมายุ่งและฆ่าลูกน้องตัวเองตาย (ความจริงแล้วตำรวจมาขอเข้าห้องของตุ้ม เพื่อที่จะใช้ระเบียงข้ามไปจับคนเล่นยา แต่ดันไปเห็นขาของเหลิม ลูกน้องครรชิต จึงเข้าทำการจับกุมตุ้ม แต่ในระหว่างจับกุมนั้น ลูกน้องของ เสี่ยโต้ง เข้ามาสืบเรื่องราว และเข้าไปแอบในตู้ก่อนที่ตำรวจ และตุ้มจะมา ดันส่งเสียงดัง ทำให้ตำรวจ เดินเข้าไป ที่ตู้นั้น ด้วยอารามตกใจ ทั้งสองฝ่าย ต่างยิงกัน ทำให้ตายทั้งคู่) ความเข้าใจผิดของฝ่ายครรชิต- คิดว่าเสี่ยโต้งส่งตุ้มมาเป็นนางนกต่อ และฆ่าเหลิมกับน้อยทิ้ง (ความจริง สาเหตุ มาจาก เลข 6 9 นั่นแหละ) สุดท้าย เสี่ยโต้ง และครรชิต ได้เข้ามาเคลียร์ปัญหาทั้งหมด โดยนัดมาคุยที่เกิดเหตุ คือห้องตุ้ม ซึ่งต่างฝ่าย ต่างใช้ความเข้าใจผิดตามที่กล่าวมาข้างต้น มาดีเบตกัน แบบคิดเองเออเอง สุดท้ายคุยกันไม่รู้เรื่อง ครรชิตจึงใช้ลูกน้องจับตัว เสี่ยโต้ง ในขณะเดี่ยวกัน ลูกน้องเสี่ยโต้ง ก้เข้ามาจับครรชิตได้ทัน และสถานการณ์ยิ่งย่ำแย่หนักขึ้นไปอีก เมื่อลุง (สีเทา) ที่ได้เห็นพฤติกรรมผิดสังเกต ของครรชิต ที่เข้ามาในหอพักตุ้ม ได้ แจ้งตำรวจ และตำรวจได้มาทันในจังหวะนั้นพอดี ทั้งห้องอยู่ในบรรยากาศเงียบงันกันทุกฝ่าย แต่แล้วก็มีเสียงโทรศัพท์ดังขึ้น ทำให้มีคน ตกใจยิงปืนออกไป ต่างฝ่ายต่างยิงกัน ทำให้ทุกฝ่ายเสียชีวิตทั้งหมด ซึ่งในขณะนั้นตุ้ม ก็ได้ย้อนกลับมา เพื่อมาเอาเงินซ่อนไว้ในห้อง โดยหารุ้ไม่ว่าห้องของเธอเจิ่งนองไปด้วยกองเลือดเสียแล้ว ก่อนที่ขึ้นมาในห้องเพ็ญ ซึ่งเข้าใจผิดว่าตุ้มเป็นชู้กับแฟนของเธอ ได้เข้ามา ทำร้าย แต่ต้องหยุดลง เพราะเสียงปืนที่ดังมาจากห้องของตุ้ม ตุ้มเดินมาถึงห้อง เธอตะลึงกับสิ่งที่เธอเห็น ทั้งห้องเต็มไปด้วยเลือด เธอไปรับโทรศัพท์ ก็พบว่าเป็นเสียงชายโรคจิตที่ชอบโทรศัพท์มาที่ห้องเพื่อสำเร็จความใคร่ให้ฟัง และเธอก็ตกใจ เมื่อเห็นเสี่ยโต้ง เจ้านายเก่าเป็นหนึ่งในศพเหล่านั้น ด้วยกลัวความผิด ตุ้มจึงคิดจะซ่อนศพทั้งหมด และนำเงินหนีไปประเทศอังกฤษในคืนนั้น (เธอเลือกเดินทางไปอังกฤษ เพราะเธอชื่นชมเจ้าหญิงไดอาน่า) แต่สุดท้ายเธอก็ไม่ทำเช่นนั้น และไม่ได้ไปอังกฤษ เพราะเธอระลึกขึ้นได้ว่าเงินที่เธอ ได้มาเป็นเงินเปื้อนเลือด (โดยเห็นเป็นภาพนิมิตว่าเงินเหล่านั้นท่วมไปด้วยเลือด) เธอจึงทำเงินก้อนนั้น ไปทิ้ง ณ จุดที่เธอเคยเอาศพคนมาทิ้ง และเผาพาสปอร์ต สุดท้าย เธอเลือกที่จะใช้ชีวิตเรียบง่าย และกลับสู่บ้านเกิดในที่สุดนักแสดงนักแสดง. - ลลิตา ปัญโญภาส - รับบท ตุ้ม ผกามาศ อณุวงศ์ - แบล็ค ผมทอง - รับบท ครรชิต เจ้าของค่ายมวย - อรุณ วรรณาดบดีวงศ์ - รับบท สุวัตร (เสี่ยโต้ง) - ทัศนาวลัย องอาจอิทธิชัย - รับบท จิ๋ม เพื่อนตุ้ม - ศิริสิน ศิริพรสมาธิกุล - รับบท เพ็ญ เพื่อนบ้านที่อยู่ชั้น 2 ห้องหมายเลข 6 - สีเทา - รับบท ลุงเย็น - วสันต์ เพ็ชรนิล - รับบท เบิ้ม ลูกน้องครรชิต (ศพที่2) - อรรถกร สุวรรณราช - รับบท น้อย ลูกน้องเบิ้ม (ศพที่1) - กฤษฎา บรรจงแก้ว - รับบท สำอางค์ ลูกน้องครรชิต - พนม พรหมชาติ - รับบท สุภาพ คู่หูของสำอางค์ (คนหูหนวก) - ณัฏฐา วัฒนะไพบูลย์ - รับบท สมพันธ์ ลูกน้องเสี่ยโต้ง (ศพที่3) - วิวัฒน์ ทองประเสริฐสม - รับบท ทัศน์ ลูกน้องเสี่ยโต้ง - สุรพล เมฆพงษ์สาธร - รับบท ตำรวจหนุ่ม แฟนของเพ็ญ (ศพที่4) - ลิขิต ทองนาค - รับบท วิโรจน์ หมอนวด ลูกน้องครรชิต - เชษฐวุฒิ วัชรคุณ - รับบท สรจักรเพลงประกอบ เพลงประกอบ. เพลงประกอบในเรื่อง ได้แก่เพลง- เพลง ฝนตก ฟ้าร้อง ขับร้องโดย ศรคีรี ศรีประจวบ - เพลง บุพเพสันนิวาส ขับร้องโดย ศรคีรี ศรีประจวบ แต่งโดย ไพบูลย์ บุตรขัน - เพลง พอหรือยัง ขับร้องโดย ศรคีรี ศรีประจวบ แต่งโดย ชลธี ธารทอง - เพลง รักเธอที่สุด ขับร้องโดย ไพบูลย์เกียรติ เขียวแก้ว - เพลง ดวงดาว ดวงตา ดวงใจ ขับร้องโดย สุรชัย จันทิมาธรรางวัล รางวัล. ต่อไปนี้คือรางวัลส่วนหนึ่งที่ เรื่องตลก 69 ได้รับจากต่างประเทศ</doc>
