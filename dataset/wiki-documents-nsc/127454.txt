<doc id="127454" url="https://th.wikipedia.org/wiki?curid=127454" title="ธรณิศ ศรีสุข">ธรณิศ ศรีสุข พลตำรวจโท ธรณิศ ศรีสุข (28 กันยายน พ.ศ. 2520 — 29 กันยายน พ.ศ. 2550) หรือ ผู้กองแคน ผู้บังคับหมวด (สัญญาบัตร 1) กองร้อยรบพิเศษที่ 1 กองกำกับการ 1 กองบังคับการสนับสนุนทางอากาศ กองบัญชาการตำรวจตระเวนชายแดนประวัติ ประวัติ. พลตำรวจโท ธรณิศ ศรีสุข เกิดเมื่อวันที่ 28 กันยายน พ.ศ. 2520 ที่ตำบลในเมือง อำเภอเมืองขอนแก่น จังหวัดขอนแก่น เป็นบุตรของรองศาสตราจารย์ ดร.เกรียงศักดิ์ ศรีสุข เป็นผู้อำนวยการศูนย์วิจัยน้ำบาดาล ภาควิชาเทคโนโลยี คณะเทคโนโลยี มหาวิทยาลัยขอนแก่น และอดีตคณบดีคณะเทคโนโลยี มหาวิทยาลัยขอนแก่น กับรองศาสตราจารย์ ทันตแพทย์หญิง นิธิภาวี ศรีสุข อดีตคณบดีคณะทันตแพทยศาสตร์ มหาวิทยาลัยขอนแก่น (เสียชีวิตแล้ว) มีพี่น้องร่วมบิดา-มารดารวม 2 คน คือ พลตำรวจโท ธรณิศ ศรีสุข เป็นบุตรคนที่ 1 และนายแพทย์ ธราธิป ศรีสุข เป็นบุตรคนที่ 2 ปัจจุบันปฏิบัติงานเป็นแพทย์ใช้ทุนที่ภาควิชาศัลยศาสตร์ โรงพยาบาลศรีนครินทร์ คณะแพทยศาสตร์ มหาวิทยาลัยขอนแก่น ภรรยาคือ ทันตแพทย์หญิง คนึงนิจ บุตรวงศ์ ปัจจุบันกำลังศึกษาเฉพาะทางด้านทันตกรรมจัดฟัน ที่เขตปกครองพิเศษฮ่องกงการศึกษาการศึกษา. - พ.ศ. 2526-2527 ศึกษาที่โรงเรียนอนุบาลพัฒนาเด็กขอนแก่น จบการศึกษาชั้นอนุบาล - พ.ศ. 2527-2533 ศึกษาที่โรงเรียนสาธิตมหาวิทยาลัยขอนแก่น จบการศึกษาชั้นประถมศึกษาปีที่ 6 และศึกษาต่อชั้นมัธยมศึกษาชั้นปีที่ 1 - พ.ศ. 2533-2534 ศึกษาที่โรงเรียนมัธยมต้นเมืองแอดมันตัน รัฐเอลเบอร์ต้า ประเทศแคนาดา จบการศึกษาชั้น มัธยมศึกษาชั้นปีที่ 2 - พ.ศ. 2534-2537 ศึกษาโรงเรียนขอนแก่นวิทยายน อ.เมืองขอนแก่น จ.ขอนแก่น ตั้งแต่ชั้นมัธยมศึกษาปีที่ 2-ชั้นมัธยมศึกษาปีที่ 5 - พ.ศ. 2538-2539 ศึกษาโรงเรียนเตรียมทหาร รุ่น 38 โดยสอบคัดเลือกเข้าศึกษาได้เป็นลำดับที่ 1 ในส่วนของกรมตำรวจ และได้รับการคัดเลือกเป็นหัวหน้าตอนเรียนที่ 4 - พ.ศ. 2540-2544 ศึกษาโรงเรียนนายร้อยตำรวจ จบการศึกษาระดับปริญญาตรี สาขารัฐประศาสนศาสตร์ นักเรียนนายร้อยตำรวจรุ่นที่ 54การศึกษาอบรมเพิ่มเติมการศึกษาอบรมเพิ่มเติม. - ปี พ.ศ. 2546 สำเร็จการศึกษาอบรมหลักสูตร การต่อต้านการก่อการร้ายสากล รุ่นที่ 8 ของสำนักงานตำรวจแห่งชาติ - ปี พ.ศ. 2547 สำเร็จการศึกษาอบรมหลักสูตร การโดดร่มแบบกระตุกเอง รุ่นที่ 1/47 ของสำนักงานตำรวจแห่งชาติ - ปี พ.ศ. 2548 สำเร็จการศึกษาอบรมหลักสูตรพับและซ่อมบำรุงร่มโด รุ่นที่ 1/48 ของสำนักงานตำรวจแห่งชาติ - ปี พ.ศ. 2549 สำเร็จการศึกษาอบรมหลักสูตรการลาดตระเวนจู่โจมสะเทินน้ำสะเทินบก รุ่นที่ 36 ของ กองทัพเรือ - ปี พ.ศ. 2550 สำเร็จการศึกษาอบรมหลักสูตรเก็บกู้และทำลายวัตถุระเบิด รุ่นที่ 1/50 ของสำนักงานตำรวจแห่งชาติเสียชีวิต เสียชีวิต. เมื่อวันเสาร์ที่ 29 กันยายน 2007 เวลา 08.40 น. พ.ต.อ.สมเพียร เอกสมญา (ปัจจุบันเลื่อนยศเป็น พล.ต.อ.) ผกก.สภ.อ.บันนังสตาจ.ยะลา ได้รับแจ้งมีเหตุเจ้าหน้าที่ปะทะกับกลุ่มผู้ก่อความไม่สงบที่บริเวณเนินเนาวรัตน์หรือเนิน 9 ศพ ระหว่างบ้านสายสุราษฏร์-บ้านภักดีหมู่ที่ 3 ต.เขื่อนบางลาง อ.บันนังสตา จ.ยะลา พื้นที่เกิดเหตุเป็นพื้นที่ป่าเขาสูง ลาดชัน เจ้าหน้าที่เข้าไปด้วยความยากลำบากต้องใช้เวลานานกว่า 30 นาที ที่จุดเกิดเหตุ พบกำลัง ตำรวจตระเวนชายแดนหน่วยรบพิเศษ พลร่มอยู่ในสภาพการเตรียมพร้อม และพบศพ ร.ต.อ.ธรณิศ ศรีสุข อายุ 30 ปี รอง ผบ.ร้อยรบพิเศษ 1 (รพศ 1) กก.1 กองบังคับการสนับสนุนทางอากาศ (ตชด.) ค่ายนเรศวร จ.เพชรบุรี สภาพศพนอนเสียชีวิตในชุดลายพรางของพลร่มมีแผลถูกยิงที่ใบหน้าและลำตัว เจ้าหน้าที่ต้องประสานขอสนับสนุนเฮลิคอปเตอร์ตำรวจ จากศปก.ตร.เพื่อรับศพกลับมายัง จ.ยะลา จากการสอบสวนทราบว่า หน่วยรบพิเศษ 1 ตั้งฐานปฏิบัติการที่บ้านสายสุราษฏร์ ขณะเกิดเหตุ ผู้ตายเป็น หน.ชุด นำกำลังจำนวน 12 นายออกลาดตระเวนดูแลความปลอดภัยตามปกติเมื่อลาดตระเวนมาถึงที่เกิดเหตุ คนร้ายไม่น้อยกว่า 20 คนซุ่มอยู่บนเนินสูงใช้อาวุธสงคราม ทั้ง อาร์ก้า เอ็ม 16 และลูกซอง กราดยิง จนท.จนเกิดการปะทะกันดุเดือดกว่า 20 นาที คนร้ายได้อาศัยความชำนาญพื้นที่และป่าทึบ หลบหนีไป หลังเสียงปืนสงบตรวจเคลียร์พื้นที่ พบฝ่ายเจ้าหน้าที่เสียชีวิต เบื้องต้นเจ้าหน้าที่คาดว่า คนร้ายได้เฝ้าติดการการเคลื่อนไหวของเจ้าหน้าที่มาโดยตลอด เมื่อสบโอกาส จึงลงมือปฏิบัติการและมุ่งเป้า ที่หัวหน้าชุดเป็นเป้าแรก เมื่อเวลา 16.50 น. ที่วัดเมืองยะลา ในเขตเทศบาลนครยะลา พล.ต.ท.นิพนธิ์ ศิริวงศ์ ผู้บัญชาการตำรวจตระเวนชายแดน เป็นประธานในพิธีรดน้ำศพ ร.ต.อ.ธรณิศ ศรีสุข รอง ผบ.ร้อย หน่วยรบพิเศษ 1 (รพศ 1) กองกำกับการ 1 กองบังคับการสนับสนุนทางอากาศ (ตชด.) ค่ายนเรศวร จ.เพชรบุรี ในโอกาสเดียวกันนี้ นายธีระ มินทราศักดิ์ ผู้ว่าราชการจังหวัดยะลา ได้มอบหมายให้นายเดชรัฐ สิมสิริ ปลัดจังหวัดยะลา มอบเงินเยียวยาผู้ได้รับผลกระทบจากสถานการณ์ความไม่สงบในพื้นที่ จำนวน 5 แสนบาทส่วนเกี่ยวข้อง ส่วนเกี่ยวข้อง. สำหรับ พล.ต.ท.ธรณิศ ศรีสุข เป็นชาวขอนแก่นโดยกำเนิด เป็นนักเรียนเตรียมทหาร รุ่น 38 นักเรียนนายร้อยตำรวจรุ่นที่ 54 เป็นบุตรของรศ.ดร.เกรียงศักดิ์ ศรีสุข อดีตคณบดีคณะเทคโนโลยี มหาวิทยาลัยขอนแก่น กับรศ.ทพญ.นิธิภาวี ศรีสุข อดีตคณบดีคณะทันตแพทยศาสตร์ มหาวิทยาลัยขอนแก่นซึ่งเสียชีวิตไปแล้ว สอบเข้าเป็นนักเรียนนายร้อยตำรวจได้อันดับที่ 1 ของรุ่น เมื่อจบการศึกษา ได้รับการบรรจุเป็น ผู้บังคับหมวดหน่วยรบพิเศษ และเดินทางมาปฏิบัติหน้าที่ในพื้นที่จังหวัดชายแดนภาคใต้ หลังเกิดเหตุ คนร้ายปล้นอาวุธปืนกองพันพัฒนาที่ 4 อ.เจาะไอร้อง จ.นราธิวาส เมื่อต้นปี 2547 และหมุนเวียนปฏิบัติหน้าที่ ในพื้นที่ จ.ปัตตานี นราธิวาส และสุดท้าย ที่ จ.ยะลา เคยปะทะกับกลุ่มผู้ก่อความไม่สงบหลายครั้ง ทางด้าน ร.ต.อ.นิรุตต์ พร้อมญาติ รอง ผบ.ร้อย ตชด.335 ทำหน้าที่ผู้บังคับหมวดเฉพาะกิจ ตชด.ที่ 330 ต.สะเอ๊ะ อ.กรงปินัง จ.ยะลาซึ่งเป็นเพื่อนนักเรียนเตรียมทหารและนักเรียนนายร้อยสามพรานรุ่นเดียวกับ พล.ต.ท.ธรณิศ ศรีสุข รอง ผบ.ร้อย รพ.ศ. 1กก.1กองบังคับการสนับสนุนทางอากาศตชด.ค่ายนเรศวร จ.เพชรบุรี ได้กล่าวถึงเพื่อนสนิทที่เสียชีวิตว่าเป็นคนที่เรียนหนังสือเก่งและมีความตั้งใจจริงที่จะเข้ามีส่วนร่วมในการนำความสงบกลับคืนสู่พื้นที่ 3 จังหวัดชายแดนภาคใต้และได้สมัครลงทำงานในพื้นที่ภาคใต้ตั้งแต่เกิดเหตุการณ์ปล้นปืนเมื่อช่วงต้นปี 2547 เป็นต้นมา ว่า</doc>
