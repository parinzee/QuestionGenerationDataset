<doc id="555326" url="https://th.wikipedia.org/wiki?curid=555326" title="ยุทธการแทจ็อน">ยุทธการแทจ็อน ยุทธการแทจ็อน เป็นยุทธการในสงครามเกาหลีช่วงแรก ระหว่างกองกำลังอเมริกาและเกาหลีเหนือ กองทัพสหรัฐพยายามป้องกันกองบัญชาการกองพลทหารราบที่ 24 หน่วยดังกล่าวเผชิญกับกำลังกองทัพประชาชนเกาหลีที่เหนือกว่า ณ แทจ็อน อันเป็นนครหลักและศูนย์กลางการขนส่ง ก่อนหน้านี้ กรมของกองพลทหารราบที่ 24 อ่อนล้าจากการสู้รบสองสัปดาห์ที่ผ่านมาเพื่อชะลอการรุกของกองทัพประชาชนเกาหลี ทั้งกองพลที่ 24 ชุมนุมกันเพื่อปักหลักครั้งสุดท้ายรอบแทจ็อน ยึกแนวตามแม่น้ำกุมทางตะวันออกของนคร กองกำลังอเมริกันขาดการสื่อสาร ยุทโธปกรณ์และขาดแคลนอาวุธหนักเทียบกับอำนาจการยิงของกองทัพประชาชนเกาหลี เมื่อมีจำนวนน้อยกว่า ติดอาวุธด้อยกว่าและขาดการฝึก จึงถูกผลักดันจากตลิ่งแม่น้ำเมื่อผ่านไปหลายวัน ก่อนจะมีการสู้รบในเมืองอย่างเข้มข้นเพื่อป้องกันนคร หลังการต่อสู้อย่างดุเดือดสามวัน ฝ่ายอเมริกันก็ถอนตัว แม้ฝ่ายอเมริกันจะไม่สามารถรักษานครไว้ได้ กองพลทหารราบที่ 24 ได้ประโยชน์ทางยุทธศาสตร์โดยการชะลอฝ่ายเกาหลีเหนือ และให้เวลาแก่กองพลอื่นของอเมริกาในการสถาปนาวงรอบ (perimeter) ป้องกันปูซานในทางใต้ การหน่วงเวลาที่แทจ็อนอาจช่วยป้องกันมิให้ฝ่ายอเมริกันถูกตีแตกพ่าย (rout) ระหว่างยุทธการวงรอบปูซานในเวลาต่อมา อนึ่ง พลตรีวิลเลียม เอฟ. ดีน ผู้บังคับบัญชากองพลทหารราบที่ 24 ถูกกองทัพประชาชนเกาหลีจับเป็นเชลย นับเป็นเชลยศึกอเมริกันที่มียศสูงสุดในสงครามเกาหลีบรรณานุกรม</doc>
