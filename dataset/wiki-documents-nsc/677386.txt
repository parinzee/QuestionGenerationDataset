<doc id="677386" url="https://th.wikipedia.org/wiki?curid=677386" title="ดาบมังกรฟัด">ดาบมังกรฟัด ดาบมังกรฟัด (; ) เป็นภาพยนตร์แอ็กชันอิงประวัติศาสตร์ เขียนบทและกำกับโดยแดเนียล ลี และนำแสดงโดยเฉินหลง ในภาพยนตร์เรื่องนี้ เฉินหลงได้รับบทเป็นฮัวอัน ซึ่งเป็นผู้บัญชาการกองกำลังป้องกันแห่งภูมิภาคตะวันตกในรัชสมัยราชวงศ์ฮั่น ดาบมังกรฟัดมีกำหนดเปิดตัวในระบบไอแมกซ์ 3 มิติ ในวันที่ 19 กุมภาพันธ์ ค.ศ. 2015 โดยจัดฉายวันแรกช่วงวันหยุดตรุษจีนเนื้อเรื่องย่อ เนื้อเรื่องย่อ. ฮัวอัน (รับบทโดยเฉินหลง) ซึ่งเป็นผู้บัญชาการกองกำลังป้องกันแห่งภูมิภาคตะวันตกแห่งราชวงศ์ฮั่น ได้ถูกโอบล้อมโดยกองกำลังชั่วและต้องกลายเป็นทาส ในทางกลับกัน แม่ทัพแห่งโรมันได้หนีไปยังประเทศจีนหลังจากที่ได้ช่วยเจ้าชาย สองวีรบุรุษได้พบกันที่ทะเลทรายฝั่งตะวันตกและได้สร้างวีรกรรมซึ่งเป็นที่กล่าวขานในเวลาต่อมานักแสดงนำนักแสดงนำ. - เฉินหลง รับบทเป็น ฮัวอัน (霍安) นายพลผู้รับหน้าที่ปกป้องหัวเมืองฝั่งตะวันตกของประเทศจีน เขาเป็นนายทหารในช่วงราชวงศ์ฮั่น มีหน้าที่ๆต้องดูแลชายแดนฝั่งตะวันตกต่อการรุกราน และการทะเลาะเบาะแว้งของเหล่าชนเผ่าในเส้นทางสายไหม เขาถูกเลี้ยงมาโดยนายพลฮั่วหลังจากที่เขาถูกปล่อยทิ้งเป็นเด็กกำพร้าหลังจากสงครามในตอนที่เขายังเล็ก - เอเดรียน โบรดี รับบทเป็น ทีเบเรียส ลูกชายคนโตของชายผู้ร่ำรวยที่สุดแห่งกรุงโรม “แครซัส” ด้วยเหตุที่ผู้เป็นพ่อรักลูกชายคนเล็ก ด้วยความโลภและโทสะเขาจึงวางแผนวางยาพิษกับน้องชายของเขา แต่ลูเซียสและพูบลีอุสหนีออกไปได้ก่อน ทีบีเรียสจึงยกทัพมาไล่ล่าจนถึงแผ่นดินจีน - จอห์น คูแซก รับบทเป็น ลูเชียส นักรบชั้นยอดและซื่อสัตย์ต่อกรุงโรมมากที่สุดคนหนึ่ง เขารับใช้ “แครซัส” ผู้ร่ำรวยและดำรงตำแหน่งกงสุลแห่งอาณาจักรโรมัน เมื่อแครกซัซถูกฆาตกรรม เป็นหน้าที่ของลูเซียสที่จะต้องปกป้องลูกชายคนเล็กของแครซัส นามว่า “พูบลีอุซ” โดยการหนีออกมาจากอาณาจักรโรมัน เขาเดินทางผ่านเส้นทางสายไหม และได้ร่วมมือกับฮัวอันเพื่อปกป้องทายาทคนเล็กจากการไล่ล่าของทีบีเรียส - ลอ เปสเตอร์ - ชเว ชีว็อน รับบทเป็น หยินโป นายทหารภายใต้การบังคับบัญชาของฮัวอัน ทำหน้าที่ปกป้องชายแดนฝั่งตะวันตก แต่ด้วยความทะเยอทะยานเขากลับหักหลังฮัวอันและประเทศชาติด้วยการรวมกลุ่มทหารเพื่อไปเข้าร่วมกับทหารโรมันกลุ่มไทบีเรียส - หลินเผิงรับบท มูน ลูกสาวเพียงคนเดียวของหัวหน้าเผ่าฮั่น เธอเป็นผู้หญิงที่รักการต่อสู้และเชี่ยวชาญด้านการยิงธนู เธอสาบานจะยอมแต่งงานกับผู้ชายที่สามารถต่อกรกับเธอได้เท่านั้น และหลังจากที่เธอต่อสู้พ่ายแพ้ให้กับฮัวอัน เธอเริ่มมีใจให้กับเขา - มิลก้า หวัง หรือ หวัง เหลี่ยวซิน รับบท เสี่ยว ถิง ภรรยาของฮัวอัน เธอเป็นภรรยาที่ภักดีและเชื่อต่อหลักการของสามี เธอสอนในโรงเรียนสำหรับเด็กที่แตกต่างทางเชื้อชาติ - แวนเนส วู - โจเซฟ เวท รับบทเป็น เจ้าชายการสร้าง การสร้าง. การถ่ายทำหลักของดาบมังกรฟัด เริ่มขึ้น ณ วันที่ 15 เมษายน ค.ศ. 2014 ที่เหิงเตี้ยนเวิลด์สตูดิโอ ประเทศจีน สำหรับในบางฉากการต่อสู้ ซึ่งนักแสดงและลูกทีมต่างพบอุปสรรคในการถ่ายทำ เนื่องด้วยความร้อน, เครื่องแต่งกายที่หนัก และการถ่ายทำที่กินเวลานานหลายชั่วโมง สองวันต่อมา ได้มีการแถลงข่าวถึงภาพยนตร์ดาบมังกรฟัด ขึ้นที่เทศกาลภาพยนตร์นานาชาติ ที่กรุงปักกิ่ง ซึ่งเฉินหลง ผู้เป็นนักแสดง และแดเนียล ลี ซึ่งเป็นผู้กำกับ ได้เข้าร่วมงานและประกาศว่าภาพยนตร์ชุดนี้จะได้รับการจัดฉายในระบบไอแมกซ์ 3 มิติ ณ วันที่ 19 กุมภาพันธ์ ค.ศ. 2015 ซึ่งเป็นวันขึ้นปีใหม่ของจีนทางจันทรคติ นอกเหนือจากจากถ่ายทำที่เหิงเตี้ยนเวิลด์สตูดิโอ ยังได้มีการย้ายไปยังตุนหวง และทะเลทรายโกบี สำหรับบทแม่ทัพโรมัน ได้มีข่าวลือว่าเมล กิบสัน ซึ่งเป็นนักแสดงชาวออสเตรเลียจะเข้ามารับบทนี้ ในระหว่างการแถลงข่าว ทั้งเฉินหลงและแดเนียล ลี ต่างก็ไม่ได้ยืนยันการมีส่วนร่วมของกิบสัน โดยเฉินหลงได้แต่เพียงกล่าวว่า ดาบมังกรฟัด มีงบประมาณในการถ่ายทำที่ 65 ล้านดอลลาร์สหรัฐ งบประมาณสำหรับภาพยนตร์เรื่องนี้เป็นการร่วมทุนโดยสปาร์เกิลโรลคัลเจอรัลมีเดีย, หัวยี่บราเธอร์มีเดียคอร์ปอเรชัน, เซี่ยงไฮ้ฟิล์มกรุ๊ป, โฮมมีเดียแอนด์เอนเตอร์เทนเมนต์ฟันด์, เทนเซ็นต์วิดีโอ และเป่ยจิงคัลเจอรัลแอสเซทไชนีสฟิล์มแอนด์เทเลวิชันฟันด์ มีพิธีลงนามสำหรับการเปิดตัวของเป่ยจิงคัลเจอรัลแอสเซทไชนีสฟิล์มแอนด์เทเลวิชันฟันด์ โดยดาบมังกรฟัด ยังเป็นภาพยนตร์เรื่องแรกที่ได้รับการลงทุนจากกองทุนนี้ ส่วนการเผยแพร่นอกประเทศจีนของภาพยนตร์ชุดนี้จะได้รับการดำเนินการโดยโกลเดนเน็ตเวิร์กเอเชียการประชาสัมพันธ์ การประชาสัมพันธ์. ทางโกลเดนเน็ตเวิร์กเอเชียวางแผนประชาสัมพันธ์ภาพยนตร์เรื่องนี้ ด้วยการนำนักแสดงนำหลัก 6 คน ได้แก่ เฉินหลง จอห์น คูแซก เอเดรียน โบรดี้ ชเว ซีวอน หลิง เผิง มิลก้า หวัง เดินทางประชาสัมพันธ์ร่วมกับบริษัทที่ได้สิทธิ์จัดจำหน่ายในแต่ละประเทศ เช่น จีนแผ่นดินใหญ่ สิงคโปร์ ไทย สำหรับ ประเทศไทย นักแสดงทั้งหก เดินทางถึงประเทศไทยระหว่างวันที่ 13-14 กุมภาพันธ์ ค.ศ. 2015 ภายใต้การจัดจำหน่ายของ โมโน ฟิล์ม โดยเดินทางพบสื่อต่างๆ เช่น รายการเรื่องเล่าเสาร์อาทิตย์ (วันที่ 14 กุมภาพันธ์ ค.ศ. 2015) โดยเฉินหลง กล่าวว่า หนังเรื่องนี้เน้นไปที่เรื่องของสันติภาพ เนื่องจากทุกวันนี้มีแต่สงครามฆ่าฟันกัน และได้ร้องเพลงจีนประกอบภาพยนตร์สดๆในรายการ ในวันเดียวกันนั้น ได้มีงานเปิดตัวกาล่า ที่ สยามพารากอน</doc>
