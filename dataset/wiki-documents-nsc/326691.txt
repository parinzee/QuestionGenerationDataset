<doc id="326691" url="https://th.wikipedia.org/wiki?curid=326691" title="เอแอลเอส">เอแอลเอส อัลสธอม รหัสเอแอลเอส (ALS) เป็นรถจักรดีเซลไฟฟ้าประเภทหนึ่งของการรถไฟแห่งประเทศไทย ผลิตโดยโดยบริษัทอัลสธอม (Alsthom) ประเทศฝรั่งเศส หมายเลขรถ 4101 - 4154 รวมจำนวนรถทั้งสิ้น 54 คันประวัติ ประวัติ. รถจักรดีเซลไฟฟ้าอัลสธอม รหัสเอแอลเอส ผลิตขึ้นครั้งแรกที่โรงงานของบริษัทอัลสธอม ประเทศฝรั่งเศส และได้ทยอยขนส่งมาถึงประเทศไทยครั้งแรกในปี พ.ศ. 2517 จนถึงปี พ.ศ. 2518 โดยรถจักรอีลสธอม รหัสเอแอลเอสชุดแรกนี้ มีจำนวนทั้งสิ้น 54 คัน ตามหมายเลขรถ 4101 - 4154 โดยมีวัตถุประสงค์เพื่อนำมาใช้งานแทนรถจักรดีเซลรุ่นเก่าๆ ก่อนหน้านี้ ตั้งแต่เริ่มใช้งาน จนถึงปลายปี พ.ศ. 2549 มีรถจักรอัลสธอม รหัสเอแอลเอสที่ถูกตัดบัญชี หรืองดใช้การถาวรมากถึง 8 คัน อันเนื่องมาจากอุบัติเหตุ และในช่วงปีเดียวกันนั้น ได้มีการเปลี่ยนมาใช้เครื่องยนต์ แกนซ์ (Ganz) ในรถจักรเอแอลเอส หมายเลข 4106, 4112, 4121, 4136 และ 4138 แต่หลังจากเปลี่ยนเครื่องแล้ว เครื่องตัวดังกล่าวได้ประสบปัญหาชำรุดบ่อยมาก ต่อมาในปลายปี พ.ศ. 2551 ได้มีการเปลี่ยนมาใช้เครื่องยนต์ เอ็มทียู (MTU) 16V4000R41R ในรถจักรอัลสธอม รหัสเอแอลเอส 3 คันแรก ได้แก่รถจักรหมายเลข 4140, 4146 และ 4150 และในปลายปี พ.ศ. 2552 ก็ได้มีการเปลี่ยนมาใช้เครื่องยนต์ แคตเตอร์พิลลาร์ (Caterpillar) 3516BHD แต่ติดตั้งในรถจักรล็อตอื่นก่อน ต้นปี พ.ศ. 2554 - กลางปี พ.ศ. 2555 ได้มีการปรับปรุงทำสีตัวรถจักรอัลสธอมใหม่ โดยรถจักรคันแรกในล็อตนี้ที่ได้รับการทำสีตัวรถใหม่ คือรถจักรหมายเลข 4107 และรถจักรคันแรกที่ได้มีการเปลี่ยนมาใช้เครื่องยนต์เอ็มทียู พร้อมกับทำสีตัวรถใหม่ คือรถจักรหมายเลข 4144 ตามด้วยรถจักรคันอื่นๆ ที่เคยใช้เครื่องยนต์ แกนซ์ มาก่อน ได้แก่ 4106, 4112, 4121, 4136 และ 4138 ก็ทยอยเปลี่ยนมาใช้เครื่องยนต์เอ็มทียูเหมือนกัน กลางปี พ.ศ. 2556 - พ.ศ. 2559 มีรถจักรอัลสธอม รหัสเอแอลเอสบางคัน ได้เปลี่ยนมาใช้เครื่องยนต์แคตเตอร์พิลลาร์ 3516BHD พร้อมกับทำสีตัวรถใหม่ ในปลายปี พ.ศ. 2557 - ปลายปี พ.ศ. 2558 รถจักรหมายเลข 4133 และ 4145 ที่เคยทำสีตัวใหม่มาแล้ว ก็เปลี่ยนกลับไปทำสีตัวรถเป็นแบบเก่าตามเดิม พ.ศ. 2560 ได้มีรถจักรหมายเลข 4226 ที่เคยทำสีตัวใหม่มาแล้ว ก็เปลี่ยนกลับไปทำสีตัวรถเป็นแบบเก่าตามเดิม แต่มีสีตะแกรงแบบใหม่ข้อมูลรถจักรข้อมูลรถจักร. - ชนิดรถจักร รถจักรดีเซลไฟฟ้า (Diesel Electric Locomotives) - รุ่น AD 24C - เครื่องยนต์ดั้งเดิม Pielstick 16PA4V185VG ขนาด 70000 ชีชี. 16 สูบ เครื่องยนต์เดียว - แรงม้า 2,400 แรงม้า ที่ 1,500 รอบต่อนาที - น้ำหนักรถจักร 77.50 ตัน (เมื่อจอดนิ่ง) / 82.50 ตัน (ขณะทำขบวน) - น้ำหนักกดเพลา 13.75 ตัน - การจัดวางล้อ Co-Co - พิกัดตัวรถ กว้าง 2,800 มม. / สูง 3,880 มม. / ยาว 16,258 มม. - ระบบห้ามล้อ Combined Air & Vacuum Brake - ความจุ 3,500 ลิตร - ความเร็วสูงสุด 100 กม./ชม. - บริษัทผู้ผลิต Alsthom ประเทศฝรั่งเศส - ราคาต่อคัน 11,060,252.11 บาท - จำนวน 54 คัน - เริ่มใช้งาน กรกฎาคม - ธันวาคม พ.ศ. 2517 (หมายเลข 4101 - 4130) มกราคม - มิถุนายน พ.ศ. 2518 (หมายเลข 4131 - 4154)เครื่องยนต์ที่ใช้รถจักรเอแอลเอสแบบพิเศษรถจักรเอแอลเอสแบบพิเศษ. - หมายเลข 4128 4134 4135 4139 และ 4145 เป็นรถจักรที่มีการหุ้มเกราะกันกระสุน - หมายเลข 4110 เป็นรถจักรที่ติดตั้งระบบไฟฟ้าใหม่จากประเทศอินเดียรถจักรเอแอลเอสที่ตัดบัญชีแล้วสมุดภาพ</doc>
