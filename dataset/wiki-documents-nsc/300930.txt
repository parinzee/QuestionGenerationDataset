<doc id="300930" url="https://th.wikipedia.org/wiki?curid=300930" title="มายวาเลนไทน์ แล้วรัก...ก็หมุนรอบตัวเรา">มายวาเลนไทน์ แล้วรัก...ก็หมุนรอบตัวเรา มายวาเลนไทน์ แล้วรัก...ก็หมุนรอบตัวเรา () เป็นภาพยนตร์ไทย แนวรักโรแมนติก ผลิตโดย ไฟว์สตาร์ โปรดักชั่น จัดในเรต ท ทั่วไป กำกับโดย ทรงศักดิ์ มงคลทอง, เสรี พงศ์นิธิ และ พรชัย หงษ์รัตนาภรณ์ นำแสดงโดย มิณฑิตา วัฒนกุล, กฤษณ์ ศรีภูมิเศรษฐ์, วสุ แสงสิงแก้ว, สุวิกรม อัมระนันทน์เรื่องย่อ เรื่องย่อ. เรื่องราวความรักของ มายด์ (มิ้นท์ - มิณฑิตา วัฒนกุล) สาวหมวย ที่โชคชะตาเล่นตลกใส่ จู่ๆ ให้กลายเป็นหมวยเลือกได้ ที่มีผู้ชายมาตกหลุมรักหมวย พร้อมๆ กันทีเดียวสามคน ผู้ชายสามแบบที่มาหมุนรอบตัวเธอ มีทั้งแบบที่ตรงใจ แบบที่โดนใจ และแบบที่จริงใจ แต่ในโลกนี้ไม่มีใครหรอก ที่จะสมบูรณ์แบบเพียบพร้อมไปทั้งหมด มายด์ ต้องถามใจตัวเอง ถามเพื่อน ตามใจญาติผู้ใหญ่ หรือปล่อยให้เป็นเรื่องของพรหมลิขิต...ที่จะตัดสินให้ แบบแรก "แบบที่ตรงใจ" มิค (จิ๊บ - วสุ แสงสิงแก้ว) หนุ่มใหญ่หน้าตาดี นิสัยดี ฐานะดี การงานดี ดูไฮโซ ได้เป็นแฟนแล้วเหมือนถูกล็อตตารี่ แบบที่สอง "แบบที่โดนใจ" อาร์ท (กฤษณ์ ศรีภูมิเศรษฐ์) ผู้ชายที่ดูแมนๆ ไม่โรแมนติก ไม่เสแสร้ง ดูเหมือนหยาบโลน หรือเข้าขั้นปากเสีย พอไปเจอชายแบบนี้มายด์ก็เหมือนผู้หญิงทั่วไป ที่มักชอบจะไปคบกับผู้ชายแบบนี้ เพราะเขาทำให้มายด์ได้ไปรู้เห็นสิ่งแปลกใหม่ในชีวิต ไม่เคยตามใจกัน ไม่เคยทำในสิ่งที่มายด์ชอบ ไม่ว่าก่อนหรือหลังจากที่เป็นแฟนกัน แบบที่สาม "แบบที่จริงใจ" ก้อง (เปอร์ - สุวิกรม อัมระนันทน์) ผู้ชายธรรมดาที่ดูอบอุ่นและมีอารมณ์ขัน อยู่ใกล้แล้วรู้สึกดี และเป็นเพื่อนมาตั้งแต่เด็ก ทำอะไรหลายๆอย่างเพื่อมายด์เพราะความรัก มีเวลาไปโน่นมานี่ด้วยตลอดเวลา ทั้งสามแบบ มีความรักมาให้ในรูปแบบของแต่ละคน วันวาเลนไทน์นี้ ถ้าต้องเลือก มายด์จะตกลงปลงใจไปกับใครนะ ... ??</doc>
