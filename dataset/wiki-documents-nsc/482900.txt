<doc id="482900" url="https://th.wikipedia.org/wiki?curid=482900" title="สกายฟอล (เพลง)">สกายฟอล (เพลง) "สกายฟอล" () เป็นเพลงของอะเดล นักร้อง-นักแต่งเพลงชาวอังกฤษ เพลงนี้แต่งโดยอะเดล และพอล เอ็ปเวิร์ธ สำหรับประกอบภาพยนตร์ พลิกรหัสพิฆาตพยัคฆ์ร้าย เรียบเรียงโดยพอล เอ็ปเวิร์ธและเจ. เอ. ซี. เรดฟอร์ด "สกายฟอล" จะวางจำหน่ายในวันที่ 5 ตุลาคม พ.ศ. 2555 ซึ่งถูกกำหนดให้เป็นส่วนหนึ่งของ "วันเจมส์ บอนด์" ที่ตั้งขึ้นโดยบริษัท อีโอเอ็น โปรดักชัน เนื่องในโอกาสฉลองวันครบรอบวันออกฉายครบ 50 ปีของภาพยนตร์เรื่อง พยัคฆ์ร้าย 007 ภาพยนตร์เจมส์ บอนด์เรื่องแรกประวัติ ประวัติ. เดือนกันยายน พ.ศ. 2554 อะเดลพูดถึง "โครงการพิเศษ" ที่เธอจะทำในเดือนพฤศจิกายน พ.ศ. 2555 ในรายการ The Jonathan Ross Show ต่อมาในเดือนเมษายน เธอก็บอกกับ NRJ สถานีวิทยุของฝรั่งเศส ว่าเธอจะมีซิงเกิ้ลออกมาในปลายปี พ.ศ. 2555 แต่ซิงเกิ้ลใหม่นี้จะไม่ได้มาจากอัลบั้มใหม่ มีข่าวลือมากมายว่าอะเดลจะทำเพลงธีมภาพยนตร์ พลิกรหัสพิฆาตพยัคฆ์ร้าย แต่ก็ไม่มีคำยืนยันอย่างเป็นทางการใด ๆ จากทางค่ายเลย จนกระทั่งอะเดลออกมายืนยันผ่านทวิตเตอร์ของตนเองในวันที่ 1 ตุลาคม และเปิดให้พรีออเดอร์ในเวลาต่อมา ก่อนที่วางขายจริงในวันที่ 5 ตุลาคม นอกจากนี้ยังเป็นเพลงที่"หน้ากากหมูทอง (รฐา โพธิ์งาม)"ใช้ในการแข่งขัน The Mask Singer หน้ากากนักร้อง ซีซั่น 2 อีกด้วยการประพันธ์ การประพันธ์. หลังจากได้อ่านบทภาพยนตร์ อะเดลก็เรียก พอล เอ็ปเวิร์ธ ให้มาช่วยแต่งและโปรดิวซ์เพลงให้ (ทั้งสองเคยร่วมงานกันแล้วในอัลบั้ม 21 ของเธอ) เธอบอกว่า "ตอนแรกฉันก็ลังเลและกดดันนิดหน่อยที่จะร่วมเป็นส่วนหนึ่งของเพลงประกอบภาพยนตร์พลิกรหัสพิฆาตพยัคฆ์ร้าย เรื่องนี้ คุณก็รู้ว่ามันเป็นถึงเพลงธีมหนังเจมส์ บอนด์ แต่ฉันตกหลุมรักบทหนัง ส่วนพอลก็มีไอเดียดี ๆ พอถึงสุดท้ายมันก็กลายเป็นอะไรที่ง่ายกว่าที่คิด แล้วการเขียนเพลงโดยรวมก็สนุกดี ฉันตื่นเต้นมากเพราะมันเป็นบางอย่างที่ฉันไม่เคยทำ เมื่อพวกเราบันทึกเสียงเครื่องสาย มันเป็นช่วงเวลาที่ฉันภูมิใจมากที่สุดในชีวิตเลยล่ะ เมื่อฉันอายุ 60 ฉันจะกลับมาและบอกผู้คนว่าฉันเป็นบอนด์เกิร์ลในวันนั้นด้วย ฉันมั่นใจ!" เพลงถูกบันทึกเสียงในสตูดิโอแอบบีโรด ณ กรุงลอนดอน ประเทศอังกฤษ และประกอบด้วยเครื่องดนตรีออเคสตรา 77 ชิ้น ที่เรียบเรียงโดยเจ. เอ. ซี. เรดฟอร์ด พอล เอ็ปเวิร์ธ พูดถึงเนื้อเพลงว่าเป็นภาพสะท้อนของการเล่าเรื่องจากหนัง ทั้งความสัมพันธ์ของบอนด์กับประเทศ และเอ็มไอหก ทั้งยังใส่อารมณ์เรื่องความรักลงไปด้วย เขาอธิบายว่ามันยากที่จะใส่อารมณ์ของเจมส์ บอนด์ โดยเขาตั้งใจเอาธีมเจมส์ บอนด์ของ Monty Norman ใส่ลงไปในเครื่องดนตรีและคอร์ดบางคอร์ด "มันเป็นธีมที่ให้อารมณ์เศร้ามาก และไม่ได้ให้อารมณ์ในทางบวกรู้สึกดี ตื่นเต้น หรืออะไรแบบนั้นเลย ผมคิดว่าคุณต้องดูภาพยนตร์ และมาดูว่าเพลงนั้นเกิดขึ้นถึงตอนไหนของบริบทในภาพยนตร์ และนั่นเป็นเหตุผลที่ผมใส่ธีมเหล่านั้นลงไป"การตอบรับและเสียงวิพากษ์วิจารณ์ การตอบรับและเสียงวิพากษ์วิจารณ์. เสียงวิจารณ์เป็นไปในทางบวก Jim Farber จาก นิวยอร์กเดลินิวส์ บอกว่าเพลงให้อารมณ์ของเพลงเจมส์ บอนด์ในยุคก่อน ๆ ส่วน Adam B. Vary จาก เอนเตอร์เทนเมนต์วีกลี กล่าวชมและบอกว่าเพลงนี้จะเป็นประวัติศาสตร์ คล้ายกับ James White จาก นิตยสารเอ็มไพร์บอกว่านี่เป็นคลาสสิคบัลลาด เว็บ PopCrush กล่าวชื่นชมและให้คะแนน 4.5/5 ฮิตฟิกซ์ เรียกเพลงว่าเป็น "บัลลาดที่ยิ่งใหญ่" และ "คลาสสิคธีมเจมส์ บอนด์" บางคำวิจารณ์เป็นไปในทางบวกแต่มีการวิพากษ์มากขึ้น อย่างเช่น Neil McCormick จากเว็บ The Telegraph ที่บอกว่าเพลงนั้นพอใช้ได้ แต่สามารถทำได้ดีกว่าเพลงแนวบัลลาดที่คาดเดาได้แบบนี้ ขณะที่ Rob O'Connor จากเว็บ ยาฮู! พูดถึงในทางบวกเกี่ยวกับเพลงนี้ แต่ยังเร็วเกินไปที่จะบอกว่าเป็นอย่างไรเมื่อเทียบกับเพลงธีมของภาพยนตร์เจมส์บอนด์ก่อน ๆ หน้านี้ผลตอบรับทางด้านยอดขาย ผลตอบรับทางด้านยอดขาย. หลังจากปล่อยให้ดาวน์โหลดได้ไม่กี่ชั่วโมง เพลงนี้ก็ขึ้นอันดับหนึ่งในชาร์ตไอทูนส์กว่า 50 ประเทศ รวมถึงสหราชอาณาจักร, สหรัฐอเมริกา และประเทศไทย ในสหรัฐอเมริกา เพลง สกายฟอล ถูกคาดการณ์ว่าจะเข้าชาร์ตบิลบอร์ดฮอต 100 ด้วยยอดดาวน์โหลดและยอดแอร์เพลย์ที่มหาศาล ถึงแม้ว่าเพลงนี้จะเข้าวิทยุอย่างเป็นครั้งแรกเมื่อตอนเช้าของวันที่ 5 ก็ตาม ใน UK Singles Chart "สกายฟอล" เข้าชาร์ตในอันดับที่ 4 หลังจากยอดขายเพียงแค่ไม่ถึง 48 ชั่วโมง กับยอดขาย 84,000 ก๊อปปี้ ต่อมา "สกายฟอล" ขึ้นถึงอันดับ 2 ด้วยยอดขาย 92,000 ก๊อปปี้ ทำให้ทำสถิติเท่ากับเพลง "A View to a Kill" ของวง ดูแรน ดูแรน ที่ขึ้นชาร์ตอันดับสูงสุดของเพลงธีมเจมส์ บอนด์ ทางด้าน Ireland เพลง "สกายฟอล" ขึ้นถึงอันดับ 1 ด้วยยอดขายเพียงอย่างเดียว ใน บิลบอร์ดฮอต 100 "สกายฟอล" เป็นเพลงแรกของอะเดลที่เข้าชาร์ตใน Top 10 ที่อันดับที่ 8 และเป็นเพลงที่ขายดีอันดับที่ 3 ในสัปดาห์นั้น "สกายฟอล" เป็นเพลงธีมเจมส์ บอนด์เพลงแรกที่ขึ้นถึง Top 10 ในรอบทศวรรษที่ผ่านมา และเป็นเพลงเจมส์ บอนด์เพลงแรกที่เข้าชาร์ตใน Top 10 ผลจากการวางขายเพลง "สกายฟอล" ทำให้ 21 อัลบั้มล่าสุดของอะเดลมียอดขายเพิ่มขึ้น 10% ด้วย จนถึงปัจจุบัน ยอดขายของ "สกายฟอล" ใน US มากกว่า 1 ล้านก๊อปปี้แล้ว เป็นเพลงที่ 7 ของอะเดลที่สามารถทำยอดขายได้มากกว่า 1 ล้านก๊อปปี้ หลังจากตัวภาพยนตร์เข้าฉายในทวีปอเมริกาเหนือ สกายฟอล ก็มียอดขายเพิ่มขึ้นถึง 66% จนถึงขณะนี้สกายฟอลขายได้แล้วมากกว่า 2 ล้านก๊อปปี้ทั่วโลกรางวัล รางวัล. ด้วยผลตอบรับทางบวกของเพลงนี้ ทำให้ สกายฟอล ได้รับรางวัลชนะเลิศประจำปี 2012 หลายรางวัล ดังต่อไปนี้- รางวัลออสการ์ครั้งที่ 85 (สาขาเพลงประกอบภาพยนตร์ยอดเยี่ยม) - รางวัล BRIT Awards ประจำปี 2013 (สาขาซิงเกิ้ลเพลงอังกฤษยอดเยี่ยมแห่งปี) - รางวัล Critics' Choice Awards ครั้งที่ 18 (สาขาเพลงประกอบยอดเยี่ยม) - รางวัลลูกโลกทองคำครั้งที่ 70 (สาขาเพลงประกอบภาพยนตร์ยอดเยี่ยม) - รางวัล Houston Film Critics Society (สาขาเพลงประกอบภาพยนตร์ยอดเยี่ยม) - รางวัล Las Vegas Film Critics Society (สาขาเพลงประกอบภาพยนตร์ยอดเยี่ยม) - รางวัล Phoenix Film Critics Society (สาขาเพลงประกอบภาพยนตร์ยอดเยี่ยม)วิดีโอ วิดีโอ. วิดีโอเนื้อเพลงความยาว 4.50 นาที ที่จัดทำโดย Nick Chappell ถูกอัปโหลดลงแอดเค้าท์ adelelondonรายชื่อเพลงคณะผู้สร้างคณะผู้สร้าง. - อะเดล – เสียงร้อง, เนื้อร้อง - พอล เอ็ปเวิร์ธ – โปรดิวเซอร์, เนื้อร้อง, ผู้เรียบเรียง - เจ. เอ. ซี. เรดฟอร์ด – ผู้เรียบเรียงชาร์ตประวัติการวางจำหน่ายและประเภท</doc>
