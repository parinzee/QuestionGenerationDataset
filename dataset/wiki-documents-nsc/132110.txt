<doc id="132110" url="https://th.wikipedia.org/wiki?curid=132110" title="ทไวไลท์โชว์">ทไวไลท์โชว์ ทไวไลท์โชว์ (7 มิถุนายน พ.ศ. 2557 - 29 พฤศจิกายน พ.ศ. 2557) เป็นรายการโทรทัศน์ ประเภทวาไรตี้ทอล์กโชว์ ผลิตรายการโดย บริษัท บอร์น แอนด์ แอสโซซิเอทด์ จำกัด รายการทไวไลท์โชว์ กลับมาออกอากาศอีกครั้งทาง สถานีวิทยุโทรทัศน์ไทยทีวีสีช่อง 3 โดยออกอากาศทุกวันเสาร์เวลา 15.30 - 17.00 น. ตั้งแต่วันที่ 7 มิถุนายน พ.ศ. 2557 - 29 พฤศจิกายน พ.ศ. 2557ช่องสถานีที่ออกอากาศช่องสถานีที่ออกอากาศ. - สถานีวิทยุโทรทัศน์ไทยทีวีสีช่อง 3 (14 ตุลาคม พ.ศ. 2533 - 28 มีนาคม พ.ศ. 2547 และ 7 มิถุนายน พ.ศ. 2557 - 29 พฤศจิกายน พ.ศ. 2557) - สถานีโทรทัศน์ไอทีวี (5 เมษายน พ.ศ. 2547 - 5 มีนาคม พ.ศ. 2550) - สถานีโทรทัศน์ทีไอทีวี (12 มีนาคม พ.ศ. 2550 - 14 มกราคม พ.ศ. 2551)รูปแบบรายการ รูปแบบรายการ. ทไวไลท์โชว์แบ่งการออกอากาศเป็น 3 ช่วง ได้แก่- ช่วงโชว์ของแปลกหรือโชว์ออฟ (Show Off) ซึ่งจะมีแขกรับเชิญออกมาโชว์สิ่งของต่างๆ ที่หาได้ยาก หรือแปลก - ช่วงสัมภาษณ์ดารารับเชิญหรือทอล์คโชว์ (Talk Show) โดยที่ดารารับเชิญจะออกมาสัมภาษณ์เรื่องราวต่างๆ ของดารารับเชิญคนนั้น โดยที่ในช่วงสุดท้ายของช่วงนี้จะมีการแจกรูปภาพของดาราที่มาออกรายการไว้เป็นที่ระลึก - ช่วงโชว์เพลงหรือสเปเชียลโชว์ (Special Show) จะมีศิลปินต่างๆ ออกมาร้องเพลง ซึ่งส่วนใหญ่มักจะเป็นศิลปินกลุ่ม ทั้ง 3 ช่วงที่กล่าวมาดำเนินมาตลอด 18 ปี และยังคงมีอยู่จนถึงปัจจุบันซึ่งได้เปลี่ยนเป็นรายการคลับเซเวน และทูไนท์โชว์ แต่ในช่วงโชว์ของแปลกได้มีการเปลี่ยนแปลงเป็นการเสนอเรื่องแปลกหรือหาดูได้ยากจากต่างประเทศ ส่วนช่วงโชว์เพลงจะให้ศิลปินนักร้องที่กำลังมีผลงานเพลงออกสู่ตลาดได้โชว์เพลงเพียงเพลงเดียวก่อนปิดรายการ รายการทไวไลท์โชว์ยังมีช่วงอื่นๆ อีกหลายช่วง ซึ่งดำเนินมาเพียงระยะสั้นๆ หรือระยะยาวจนสิ้นสุดลงตามวาระ ได้แก่- Live Show (เดิมเป็นการแสดงจากกลุ่มขบวนการพยักหน้า ต่อมาเปลี่ยนเป็นการแสดงตลกจากคณะต่างๆ) - In Focus (สารคดีเชิงข่าว) - ความเป็นไทย - แรงบันดาลใจ - คนคุณภาพ - คนสู้ชีวิต - Indy show เป็นช่วงทีต่อเนื่องจากช่วงโชว์เพลงหรือสเปเชียลโชว์ โดยจะมีศิลปินแนวอินดี้มาร้องเพลง เริ่มช่วงนีปี2546-2549 - ทไวไลท์ไทยลูกทุ่ง ซึ่งเป็นช่วงที่มีนักร้องลูกทุ่งมาร้องเพลง เฉพาะช่วงนี้เริ่มออกอากาศเทปแรกเมื่อวันที่ 5 กุมภาพันธ์ 2538 จากที่ขยายเวลาออกอากาศรายการเป็น 2 ชั่วโมงครึ่ง และออกอากาศเทปสุดท้ายวันที่ 27 มกราคม 2545 เนื่องจากรายการถูกลดเวลาลงจากทางสถานี ต่อมาได้แยกตัวออกมาเป็นรายการ เสนอทุกเย็นวันจันทร์-ศุกร์ ทางไอทีวี เริ่มเดือนเมษายน พ.ศ. 2547 และได้กลับมาออกอากาศอีกครั้ง ในรายการ ทไวไลท์โชว์ เช่นเดิม เริ่ม 7 มิถุนายน 2557รางวัลที่ได้รับรางวัลที่ได้รับ. - รางวัลเมขลา- รายการปกิณกะบันเทิงดีเด่น ปี 2535 - รางวัลโทรทัศน์ทองคำ- ผู้ดำเนินรายการดีเด่นชาย ปี 2536 - รายการปกิณกะบันเทิงดีเด่น ปี 2536 - รายการวาไรตี้โชว์ดีเด่น ปี 2534</doc>
