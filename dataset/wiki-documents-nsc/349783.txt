<doc id="349783" url="https://th.wikipedia.org/wiki?curid=349783" title="เลสลี นีลเซน">เลสลี นีลเซน เลสลี วิลเลียม นีลเซน, โอซี () (11 กุมภาพันธ์ ค.ศ. 1926 - 28 พฤศจิกายน ค.ศ. 2010) เป็นนักแสดง ดาราตลก ชาวแคนาดา-อเมริกัน มีผลงานแสดงภาพยนตร์มากกว่า 100 เรื่องและรายการโทรทัศน์มากกว่า 1,500 ครั้ง ได้รับบทบาทมากกว่า 220 บทบาท เขาเกิดในรีไจนา รัฐซัสแคตเชวัน เขามีชื่ออยู่ในกองทัพอากาศแคนาดาและทำงานเป็นดีเจก่อนที่จะได้รับทุนกับเนเบอร์ฮูดเพลย์เฮาส์ เขาเริ่มบทบาทอาชีพทงโทรทัศน์ใน ค.ศ. 1948 จากนั้นก็ปรากฏตัวในรายการโทรทัศน์กว่า 50 ครั้งภายในเวลา 2 ปี ทางด้านภาพยนตร์เขาเริ่มแสดงภาพยนตร์ครั้งแรกในปี ค.ศ. 1956 โดยแสดงในบทดราม่า หนังคาวบอยและหนังรัก นีลเซนแสดงนำในภาพยนตร์เรื่อง Forbidden Planet (1956) and The Poseidon Adventure (1972) ได้รับเสียงวิจารณ์ด้านบวก ถึงแม้ว่าเขาจะรับบทบาทการแสดงที่หลากหลายทั้งในโทรทัศน์และภาพยนตร์ แต่จากบทหมอหน้าตายในเรื่อง Airplane! (1980) ถือเป็นจุดพลิกผันของอาชีพเขา นีลเซนรับบทบาทในแสดงหลายภาคของ The Naked Gun สร้างมาจากซีรีส์ทางโทรทัศน์เรื่อง Police Squad! ที่เขาร่วมแสดงด้วย ใน 2 ทศวรรษหลัง เขาแสดงในหนังล้อเลียนหลายเรื่อง หลายเรื่องได้รับเสียงวิจารณ์ด้านลบ แต่อันดับบนตารางบ็อกซ์ออฟฟิสทำได้ดี เขายังมีชื่ออยู่ในแคนาดาวอล์กออฟเฟมและฮอลลีวูดวอล์กออฟเฟม ด้านชีวิตส่วนตัวเขาสมรส 4 ครั้ง และมีบุตรสาว 2 คนจากการสมรสครั้งที่ 2 เมื่อวันที่ 28 พฤศจิกายน ค.ศ. 2010 นีลเซนเสียชีวิตขณะหลังอยู่ที่เมืองฟอร์ตลอเดอร์เดล รัฐฟลอริดา</doc>
