<doc id="808656" url="https://th.wikipedia.org/wiki?curid=808656" title="สหคริสตจักรแบ๊บติสต์ในประเทศไทย">สหคริสตจักรแบ๊บติสต์ในประเทศไทย สหคริสตจักรแบ๊บติสต์ในประเทศไทย (ส.ค.บ.; ) เป็นองค์การทางศาสนาคริสต์นิกายโปรเตสแตนต์ในประเทศไทย ที่ก่อตั้งขึ้นเพื่อประสานงานด้านศาสนาและดูแลสมาชิกของมูลนิธิคริสตจักรคณะแบ๊บติสต์ โดยมี ศาสนาจารย์ บุญครอง ปิฏกานนท์ เป็นประธานคนแรกประวัติ ประวัติ. มิชชันนารีคณะแบปทิสต์จากสหรัฐอเมริกาเข้ามาทำการประกาศข่าวดีในประเทศไทยตั้งแต่ปี พ.ศ. 2376 (ค.ศ. 1833) และตั้งคริสตจักรไมตรีจิตขึ้นในปี ค.ศ. 2380 นับเป็นคริสตจักรแบปทิสต์แห่งแรกในภูมิภาคเอเชียตะวันออกเฉียงใต้ เมื่อคณะแบปทิสต์ในสหรัฐแตกออกเป็นสองคณะ กิจการของคณะแบ๊บติสต์เดิมย้ายไปสังกัดสภาคริสตจักรในประเทศไทยซึ่งเป็นของคณะเพรสไบทีเรียน ในปี พ.ศ. 2492 (ค.ศ. 1949) คณะแบ๊บติสต์ภาคใต้ (Southern Baptist Convention) จึงส่งมิชชันนารีมา 13 ครอบครัว เพื่อริเริ่มพันธกิจแบ๊บติสต์ในประเทสไทยอีกครั้ง ใน 5 ปีแรก สามารถตั้งคริสตจักรได้ถึง 7 แห่ง พันธกิจของคณะแบ๊บติสต์ได้ขยายอย่างรวดเร็ว เกิดคริสตจักรและหน่วยงานเป็นจำนวนมากในภูมิภาคต่าง ๆ จึงได้ตั้ง “มูลนิธิคริสตจักรคณะแบ๊บติสต์” ขึ้นและได้รับอนุญาตจัดตั้งเป็นนิติบุคคลเมื่อวันที่ 3 มกราคม พ.ศ. 2504 ต่อมาในปี พ.ศ. 2513 (ค.ศ. 1970) มีการปฏิรูประบบการทำงานโดยให้แบ๊บติสต์ชาวไทยได้บริหารงานร่วมกับมิชชันนารีต่างชาติ แล้วจัดตั้งสหคริสตจักรแบ๊บติสต์ในประเทศไทยขึ้นในปี พ.ศ. 2514 (ค.ศ. 1971) ต่อมาในปีพ.ศ. 2520 มูลนิธิคริสตจักรแบ๊บติสต์ได้รับรองจากกรมการศาสนา และในปีพ.ศ. 2545 มูลนิธิคริสตจักรคณะแบ๊บติสต์ได้มอบหมายให้สหคริสตจักรแบ๊บติสต์ในประเทศไทย เป็นผู้แทนในการดำเนินการประสานงานด้านศาสนา ในนามของมูลนิธิคริสตจักรคณะแบ๊บติสต์ เพื่อเป็นการแบ่งเบาภารกิจที่มีมากขึ้นตามลำดับ จนถึงปัจจุบันคำขวัญคำขวัญ. - Better ดีขึ้น มุ่งมั่นรับใช้สังคม พี่น้องมีคุณภาพดีขึ้นกว่าเดิม - Brighter สดใสและสร้างสรรค์ ร่วมกันหาวิธีสร้างสรรค์ในการทำดี - Bigger รากฐานที่ใหญ่ขึ้น เพื่อขยายฐานในการทำดีให้กับสังคมไทยหลักข้อเชื่อ หลักข้อเชื่อ. สหคริสตจักรแบ๊บติสต์ในประเทศไทย ยึดถือหลักข้อเชื่อ 8 ข้อ ดังนี้1. พระคัมภีร์เป็นพระวจนะของพระเจ้าที่ได้รับการดลใจให้เขียนไว้ อย่างไม่ผิดพลาด และทรงสิทธิอำนาจอย่างสมบูรณ์ เป็นหลักแห่งความเชื่อและการปฏิบัติของผู้เชื่อทั้งปวง 2. พระเจ้าเที่ยงแท้เป็นพระเจ้าองค์เดียว ทรงไว้ซึ่งอำนาจและสง่าราศี ทรงสร้างสรรพสิ่งและทรงพระชนม์อยู่นิรันดร์ใน 3 พระภาค คือ พระบิดา พระบุตร พระวิญญาณบริสุทธิ์ 3. พระเยซูคริสต์ได้บังเกิดจากมารีย์ หญิงสาวพรหมจารีย์ โดยเดชพระวิญญาณบริสุทธิ์ ทรงสภาพพระเจ้าและมนุษย์อย่างบริบูรณ์ พระองค์ทรงบริสุทธิ์และปราศจากบาป ทรงทนทุกข์ทรมาน สิ้นพระชนม์บนไม้กางเขน ถูกฝังไว้และฟื้นคืนพระชนม์ในวันที่สาม พระองค์เสด็จสู่สวรรค์ ทรงประทับเบื้องขวาของพระบิดาและทูลขอเผื่อผู้เชื่อ 4. พระวิญญาณบริสุทธิ์ทรงทำงานในจิตใจของมนุษย์ให้สำนึกบาป และทรงสำแดงความจริงของพระเยซูคริสต์แก่มนุษย์ พระองค์ทรงสถิตอยู่ในใจของผู้เชื่อทุกคน ทรงเป็นผู้นำพา ปรับปรุงแก้ไขชีวิตและเล้าโลมผู้เชื่อ 5. พระเจ้าทรงสร้างมนุษย์ตามพระฉายาของพระองค์ มนุษย์ไม่เชื่อฟังพระเจ้าจึงเป็นคนบาปและตกอยู่ภายใต้อำนาจของความบาป ดังนั้น มนุษย์ทุกคนจึงต้องการความรอดและการคืนดีกับพระเจ้า 6. มนุษย์ได้รับความรอดเนื่องด้วยพระคุณของพระเจ้า โดยความเชื่อในพระเยซูคริสต์ พระคุณของพระเจ้าทรงสำแดงโดยการที่พระเยซูคริสต์ทรงตายแทนคนบาปบนไม้กางเขน ส่วนความเชื่อเป็นการแสดงออกของมนุษย์ ด้วยความสมัครใจ โดยการกลับใจใหม่และวางใจในพระเยซูคริสต์ 7. พระเยซูคริสต์ทรงสถาปนาทั้งคริสตจักรสากลและคริสตจักรท้องถิ่น คริสตจักรท้องถิ่นประกอบด้วยผู้เชื่อที่รับบัพติศมาแล้วรวมตัวกันเพื่อนมัสการ สามัคคีธรรม และประกอบพระราชกิจตามที่พระเยซูได้มอบให้คริสต์จักร ในคริสตจักรมีการประกาศความเชื่อผ่านทางพิธีบัพติศมา ด้วยการจุ่มน้ำ และการระลึกถึงพระเยซูคริสต์ผ่านทางพิธีมหาสนิท 8. พระเยซูคริสต์จะเสด็จกลับมาอีกด้วยฤทธานุภาพและสง่าราศีเพื่อ จะทรงพิพากษา และผู้ที่เชื่อจะดำรงอยู่กับพระองค์เป็นนิตย์องค์กรในสังกัดองค์กรในสังกัด. - สหคริสตจักรแบ๊บติสต์ภาคเหนือ - สหคริสตจักรแบ๊บติสต์ภาคตะวันออก - คริสตจักรอันติโอเกียลาดพร้าวแบ๊บติสต์ - คริสตจักรอิมมานูเอลแบ๊บติสต์ - คริสตจักรพระโขนงแบ๊บติสต์ - คริสตจักรพระสัญญาแบ๊บติสต์ - คริสตจักรแห่งความสุข - คริสตจักรพระคุณแบ๊บติสต์ - คริสตจักรไทแบ๊บติสต์ - คริสตจักรนิมิตใหม่แบ๊บติสต์ - คริสตจักรกระบี่แบ๊บติสต์ - คริสตจักรบางคล้าแบ๊บติสต์ - คริสตจักรหาดใหญ่แบ๊บติสต์ - คริสตจักรพลับพลา - คริสตจักรอยุธยาแบ๊บติสต์ - คริสตจักรกาญจนบุรีแบ๊บติสต์ - คริสตจักรลำปางแบ๊บติสต์ - คริสตจักรคริสตจักรอ่างทอง - คริสตจักรร่มเย็นพัทลุงแบ๊บติสต์ - คริสตจักรไม้กางเขนไทย - คริสตจักรชีวิตใหม่แบ๊บติสต์จันทบุรี - คริสตจักรฉะเชิงเทราแบ๊บติสต์ - คริสตจักรสร้างสรรค์กรุงเทพ - คริสตจักรสร้างสรรค์เชียงใหม่ - คริสตจักรชลบุรีแบ๊บติสต์ 1 - คริสตจักรชลบุรีแบ๊บติสต์ - กลุ่มคริสเตียนท่าตะเกียบแบ๊บติสต์ - สตรีสหคริสตจักรแบ๊บติสต์ฯ - ศูนย์โนอาห์ - CED Book Store</doc>
