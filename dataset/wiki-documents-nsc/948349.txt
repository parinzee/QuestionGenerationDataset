<doc id="948349" url="https://th.wikipedia.org/wiki?curid=948349" title="ทางหลวงแผ่นดินหมายเลข 1069">ทางหลวงแผ่นดินหมายเลข 1069 ทางหลวงแผ่นดินหมายเลข 1069 (สายบางมูลนาก–ดงขุย) เป็นทางหลวงแผ่นดินในจังหวัดพิจิตรและจังหวัดเพชรบูรณ์ ระยะทางตลอดทั้งสาย 52.009 กิโลเมตรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 1069 เริ่มตั้งแต่จุดสิ้นสุดของถนนร่วมจิตบันดาล ซึ่งดูแลรับผิดชอบโดยเทศบาลเมืองบางมูลนาก ซึ่งตรงกับกิโลเมตรที่ 0+000 ของทางหลวงสายนี้ โดยทางหลวงสายนี้มุ่งหน้าไปทางทิศตะวันออก ผ่านศูนย์ชัยพัฒนาการเกษตรสิรินธร ผ่านบ้านบางลำภู บ้านหนองเต่า บ้านห้วยเขน บ้านวังตะกู (อำเภอบางมูลนาก) บ้านสำนักขุนเณร บ้านวังหินแรง แล้วตัดกับทางหลวงแผ่นดินหมายเลข 11 ที่สี่แยกวังงิ้ว (อำเภอดงเจริญ) ที่กิโลเมตรที่ 26+765 แล้วผ่านบ้านวังเรือน บ้านวังกะทะ เมื่อมาถึงบ้านวังก้านเหลือง หรือบ้านตลิ่งชัน แนวเส้นทางนี้จะเลี้ยวไปทางทิศตะวันออกเฉียงเหนือ บริเวณสามแยกตลิ่งชัน โดยมีทางหลวงแผ่นดินหมายเลข 1286 แยกออกไปทางทิศใต้ (ทางไปเขาแม่แก่) แล้วสิ้นสุดเขตความรับผิดชอบของแขวงทางหลวงพิจิตร ที่กิโลเมตรที่ 39+004 และเริ่มเขตความรับผิดชอบของแขวงทางหลวงเพชรบูรณ์ที่ 2 (บึงสามพัน) และสิ้นสุดสายทางที่แยกทางหลวงแผ่นดินหมายเลข 113 (บริเวณบ้านดงขุย อำเภอชนแดน) รวมระยะทางทั้งสิ้น 52.009 กิโลเมตร โดยทางหลวงแผ่นดินหมายเลข 1069 มีเขตความดูแลรับผิดชอบดังนี้1. แขวงทางหลวงพิจิตร ระยะทาง 39.004 กิโลเมตร (ตั้งแต่ กม. 0+000 ถึง กม. 39+004) 2. แขวงทางหลวงเพชรบูรณ์ที่ 2 (บึงสามพัน) ระยะทาง 13.005 กิโลเมตร (ตั้งแต่ กม. 39+004 ถึง กม. 52+009)</doc>
