<doc id="16876" url="https://th.wikipedia.org/wiki?curid=16876" title="เซลมา ลอเกร์เลิฟ">เซลมา ลอเกร์เลิฟ เซลมา ออตติลีอานา โลวิซา ลอเกร์เลิฟ () (ค.ศ. 1858 - 1940) เป็นนักเขียนหญิงคนแรกที่ได้รับรางวัลโนเบลทางด้านวรรณกรรม ในปี ค.ศ. 1909 เซลมาเกิดทางตอนใต้ของประเทศสวีเดน เธอเป็นครูสอนพิเศษให้แก่คนในละแวกบ้านเล็ก ๆ ของบิดาผู้เป็นทหารปลดเกษียณ เธอสอนหนังสืออยู่สิบปีกระทั่งมีเจ้านายอุปถัมภ์ให้ทำงานเขียนหนังสือได้เต็มตัว นวนิยายเรื่องแรกของเธอคือ Gösta Berlings Saga (The story of Gösta Berling, 1891) มาโด่งดังมีชื่อเมื่อถูกแปลเป็นภาษาอังกฤษในปี ค.ศ. 1893 จริง ๆ แล้วเซลมาเป็นนักเขียนเรื่องสำหรับเด็ก เธอเขียนถึงชีวิตชนบทและดินแดนทางเหนือของสวีเดนได้อย่างโรแมนติกและมีจินตนาการกว้างไกล ดังจะเห็นได้จากผลงานที่สร้างชื่อให้แก่เธอได้มากที่สุด นั่นคือ The Wonderful Adventures of Nils (1906-07) ซึ่งได้รับแรงดลใจบางส่วนมาจากนิทานชีวิตสัตว์ของคิปลิง เรื่องของเด็กชายวัยรุ่นผู้ซุกซนจนต้องกลายเป็นคนตัวเล็ก ขี่ห่านท่องไปในดินแดนต่าง ๆ และได้เรียนรู้ถึงความไม่เห็นแก่ตัว ความเคารพต่อธรรมชาติ ตลอดจนภูมิศาสตร์และข้อกำหนดของสังคมต่าง ๆ The story of a story เรื่องนี้เป็นอัตชีวประวัติของเธอเอง ตอนที่เธอเริ่มเขียนนวนิยายเรื่องแรก เซลมาส่งต้นฉบับสองสามบทแรกไปร่วมประกวดกับนิตยสารแห่งหนึ่งที่จัดขึ้น เธอได้รับรางวัลชนะเลิศ และได้ทำสัญญาว่า เมื่อเขียนหนังสือจบทั้งเล่มก็จะได้รับตีพิมพ์ โดยระหว่างนั้นได้รับเงินจุนเจือจากบารอนเนส โซฟี อัดแลร์สปาร์เร ผู้เป็นสหาย เซลมาเสียชีวิตในช่วงเริ่มต้นของสงครามโลกครั้งที่สอง โดยก่อนหน้านั้นเธอได้ช่วยเหลือปัญญาชนและศิลปินชาวเยอรมันหลายคนให้รอดพ้นจากการถูกนาซีสังหาร เซลมาไม่ได้สมรสและไม่มีบุตรสืบสกุลผลงานของเธอผลงานของเธอ. - Gösta Berlings saga (1891) - Osynliga länkar (1894) - Antikrists mirakler (1897) - En herrgårdssägen (1899) - Jerusalem (1901-02) - Herr Arnes penningar (1904) - Kristuslegender]] (1904) - Nils Holgerssons underbara resa genom Sverige (1906-07) - Liljecronas hem (1911) - Körkarlen (1912) - Kejsarn av Portugallien (1914) - Troll och människor (1915-21) - Bannlyst (1918) - Mårbacka (1922) - Löwensköldska ringen (1925) - Charlotte Löwensköld (1925) - Anna Svärd (1928) - Ett barns memoarer (1930) - Dagbok för Selma Ottilia Lovisa Lagerlöf (1932) - Höst]] (1933) - Från skilda tider (1943-45, posthumously)</doc>
