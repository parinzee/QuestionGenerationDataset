<doc id="59257" url="https://th.wikipedia.org/wiki?curid=59257" title="แดนเนรมิต">แดนเนรมิต แดนเนรมิต () เป็นสวนสนุกกลางแจ้ง บนเนื้อที่ 33 ไร่ เยื้องกับศูนย์การค้าเซ็นทรัลพลาซา ลาดพร้าว ริมถนนพหลโยธิน แขวงจอมพล เขตจตุจักร กรุงเทพมหานคร ลงทุนไม่ต่ำกว่า 70-80 ล้านบาท เปิดดำเนินการเมื่อวันที่ 29 มกราคม พ.ศ. 2518 มีเครื่องเล่นจากต่างประเทศกว่า 30 ชนิด แดนเนรมิตมีความโดดเด่นที่ปราสาทเทพนิยาย ซึ่งตั้งอยู่ส่วนหน้าของพื้นที่ สร้างขึ้นตามแบบที่ผสมผสาน จากปราสาทเทพนิยาย ของสวนสนุกดิสนีย์แลนด์ กับปราสาทนอยส์ชวานสไตน์ของเยอรมนี ภายในมีเครื่องเล่นต่าง ๆ อาทิ รถไฟเหาะ เครื่องเล่นรถไฟรางเดี่ยว เรือไวกิง ส่วนจัดแสดงสัตว์โลกล้านปี เป็นต้น นอกจากนั้น ยังมีพาเหรดแฟนตาซี ซึ่งออกเดินไปตามถนนโดยรอบบริเวณ นอกจากแดนเนรมิตยังเคยเปิดสวนสนุกที่ชั้น 8 มาบุญครองเซ็นเตอร์ และเลิกกิจการหลังเกิดเหตุการณ์ไฟไหม้ปี 2538-2540 เมื่อวันที่ 28 พฤษภาคม พ.ศ. 2543 แดนเนรมิตปิดให้บริการลงอย่างเป็นทางการ เนื่องจากหมดสัญญาเช่า ระยะเวลา 25 ปี ไม่สามารถต่อสัญญาเช่าได้ เนื่องจากในปัจจุบัน พื้นที่ของแดนเนรมิตกลายเป็นพื้นที่ในเมือง พื้นที่น้อยไม่เหมาะกับการทำกิจการสวนสนุก เห็นได้จากสวนสนุกใหม่ ๆ มักจะตั้งอยู่ในย่านชานเมือง รวมถึงต้องเสียค่าใช้จ่ายสูง ในการบำรุงรักษาเครื่องเล่นเดิม และการจัดหาเครื่องเล่นใหม่ นอกจากนี้ เจ้าของแดนเนรมิตยังมีกิจการสวนสนุกดรีมเวิลด์อีกแห่งหนึ่ง หลังจากนั้น เครื่องเล่นที่มีอยู่จึงถูกรื้อถอนไป(เครื่องเล่นบางส่วนก็ถูกเอาไปใช้ในดรีมเวิลด์) ปัจจุบันยังคงมีปราสาทเทพนิยายตั้งอยู่หลังหนึ่ง และให้เช่าเปิดเป็นสนามแข่งขันรถ มอเตอร์ สปอร์ต แลนด์ โกคาร์ต (Motor Sport Land Go Cart) และกิจกรรมชมและเชียร์การแข่งขันฟุตบอลพรีเมียร์ลีกในนัดสำคัญ เช่น ศึกแดงเดือดเครื่องเล่น เครื่องเล่น. เครื่องเล่นต่าง ๆ ในแดนเนรมิตหลายชนิดมาจากญี่ปุ่น พร้อมทั้งมีวิศวกรทั้งชาวไทยและต่างประเทศร่วมงานกันสร้าง- รถไฟเหาะ มีรางรถยาว 670 เมตร แล่นไปตามรางเหล็กกล้าสูงจากพื้น 16.5 เมตร รถไฟควบคุมด้วยไฟฟ้า วิ่งความเร็ว 60 กม./ชม. ใช้เบรกแบบนูเมติกและมีเบรกฉุกเฉิน - บ้านกระจก ภายในบ้านล้อมด้วยกระจก - บ้านแตก มีเก้าอี้ที่นั่งสบาย แต่จะปลุกให้ตื่นตระหนกด้วยระบบการสั่นสะเทือนเหมือนกับบ้านกำลังถล่ม - เมืองผี - กระเช้าลอยฟ้า สูง 35 เมตร มีเส้นผ่าศูนย์กลางของโครงเหล็กกล้ายาว 23 เมตร มีกระเช้า 15 กระเช้า แต่ละกระเช้าบรรจุผู้โดยสารได้ 4 คน อัตราความเร็ว 0.3 รอบต่อนาที - ล่องแก่งมหาภัย ตัวเรือในการล่องแก่งมีลักษณะคล้ายซุงมีร่องน้ำให้ได้ล่องยาว 360 เมตร - เรือมหาสนุก เรือลำใหญ่ที่ตั้งอยู่บนบก ภายในมี - เรือไวกิ้ง - เฮอริเคน - จักรยานน้ำ - วิหคสายฟ้า อุปกรณ์และเกมสนุกต่าง ๆ เช่น พื้นห้องเคลื่อนที่ กระดานเลื่อนไปมา และพรมวิเศษ ส่วนเครื่องเล่นสำหรับเด็ก ได้แก่ เรือบินประจัญบาน เสืออากาศ ม้าหมุน รถมหาสนุก ที่มีเครื่องยนต์จริง ๆ ที่ควบคุมด้วยเครื่องส่งวิทยุ</doc>
