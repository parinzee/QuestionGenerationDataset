<doc id="628647" url="https://th.wikipedia.org/wiki?curid=628647" title="โรร์ (เพลง)">โรร์ (เพลง) "โรร์" () เป็นเพลงของเคที เพร์รี นักร้องอเมริกัน จากสตูดิโออัลบั้มชุดที่สี่ ปริซึม (ค.ศ. 2013) ปล่อยทางสถานีวิทยุเป็นซิงเกิลเปิดตัวอัลบั้มในวันที่ 10 สิงหาคม ค.ศ. 2013 ปล่อยเป็นดิจิตอลดาวน์โหลดในวันที่ 12 สิงหาคม ค.ศ. 2013 เพลงเขียนโดยเพร์รี บอนนี แม็กคี ดร.ลู้ก แมกซ์ มาร์ติน และเซอร์คัต สามคนหลังยังเป็นผู้โปรดิวซ์เพลงด้วย เนื้อร้องมีเนื้อหาเกี่ยวกับการลุกขึ้นสู้และให้อำนาจกับตนเอง เพลง "โรร์" ได้รับคำวิจารณ์แบบคละกันจากเหล่านักวิจารณ์ นักวิจารณ์กลุ่มหนึ่งยกย่องกระบวนการผลิตเพลงโดยรวม ขณะที่อีกกลุ่มรู้สึกว่าในเนื้อหามี "สำนวนจำเจ (cliché)" เพลงประสบความสำเร็จ กลายเป็นเพลงลำดับที่แปดที่สามารถขึ้นอันดับ 1 บนชาร์ตบิลบอร์ดฮอต 100 และยังขึ้นอันดับ 1 ในอีกหลายประเทศ เช่น ออสเตรเลีย แคนาดา ไอร์แลนด์ สกอตแลนด์ นิวซีแลนด์ และสหราชอาณาจักร นอกจากนี้ เพลงยังสามารถขึ้นได้ถึงท็อป 5 บนชาร์ตในหลายประเทศ เช่น ฝรั่งเศส เยอรมนี อิตาลี และสวิตเซอร์แลนด์ ในการส่งเสริมเพลง เพร์รีแสดงเพลงนี้ในพิธีปิดงานเอ็มทีวีวิดีโอมิวสิกอวอร์ดส 2013 ที่ใต้สะพานบรูคลิน ในรายการ ดิเอ็กซ์แฟกเตอร์ และในรายการสัญชาติเยอรมนี Schlag den Raab มิวสิกวิดีโอกำกับโดยเกรดี ฮอล และมาร์ก คัดซี แสดงเพร์รีที่กำลังพยายามปรับตัวเข้ากับฝูงสัตว์ป่า หลังจากที่เครื่องบินที่เธอโดยสารมาประสบอุบัติเหตุ และยังสามารถทำให้เสือตัวหนึ่งเชื่องได้ มิวสิกวิดีโอได้รับคำวิจารณ์คละกันจากเหล่านักวิจารณ์ เพลง "โรร์" ได้เข้าชิงรางวัลเพลงแห่งปี (Song of the Year) และรางวัลศิลปินป็อปเดี่ยวยอดเยี่ยม (Best Pop Solo Performance) ในงานประกาศรางวัลแกรมมีประจำปีครั้งที่ 56 (56th Annual Grammy Awards) และเป็นหนึ่งในซิงเกิลที่ขายดีที่สุดทั่วโลกการผลิตและการแต่งเพลง การผลิตและการแต่งเพลง. เพลงผสมเสียงโดยเซอร์บัน เกเนีย ที่มิกซ์สตาร์สตูดิโอส์ "โรร์" บันทึกเสียงในสตูดิโอต่าง ๆ อีก 4 แห่ง ได่แก่ ลู้กส์อินเดอะบู, เพลย์แบ็กเรคอร์ดิงสตูดิโอ และซีเคร็ตการ์เดนสตูดิโอส์ ทุกแห่งล้วนตั้งอยู่ในรัฐแคลิฟอร์เนีย รวมถึงเอ็มเอ็กซ์เอ็มสตูดิโอส์ ที่สตอกโฮล์ม ประเทศสวีเดนด้วย กระบวนการทำเพลงเริ่มขึ้นในเดือนมีนาคม ค.ศ. 2013 แม็กคีกล่าวกับเอ็มทีวีว่า "โรร์" เป็นเพลงที่สร้างพลังให้ผู้หญิงชนิดที่ว่า "หยิบตัวตนของตนเองขึ้นมาปัดฝุ่น และเดินต่อไป" (kind of a 'pick yourself up and dust yourself off and keep going', female-empowerment song) และเป็น "เพลงเกี่ยวกับการเปิดเผยและการตระหนักรู้ครั้งใหญ่" (kind of an epiphany song) เพร์รีกล่าวว่าเธอเขียนเพลงนี้หลังจากเข้ารับการบำบัด "เบื่อกับการเก็บความรู้สึกไว้ข้างในและไม่ยอมพูดให้กำลังใจตัวเองสักที" (sick of keeping all these feelings inside and not speaking up for myself) ด้านดนตรี "โรร์" เป็นเพลงแนวเพาเวอร์ป็อป และมีส่วนประกอบของดนตรีแกลมร็อกและอะรีนาร็อก เพร์รี "ร้องอย่างดีว่า" โดยร้องว่า "Hey!" หลายครั้งคล้ายกับวงเดอะลูมิเนียส์ เครื่องดนตรีของเพลงประกอบด้วยเปียโน "พาวดิง" และกลองเบส "บูมิง" จากโน้ตดนตรีที่ตีพิมพ์โดยบริษัทอัลเฟรดพับลิชชิง ในเว็บไซต์มิวสิกโน้ตส์.คอม "โรร์" ประพันธ์ด้วยคีย์ B major และตั้งอยู่บนอัตราจังหวะ 4 4 ที่เทมโปความเร็วปานกลางที่ 90 จังหวะต่อนาที ทำนองเพลงขยายจากช่วงโทน B ถึง D ขณะที่คอร์ดดำเนินไปด้วยลำดับ B–Cm–Gm–E เพลงมีเนื้อหาเกี่ยวกับการให้อำนาจตนเองเหมือนกับซิงเกิล "ไฟร์เวิร์ก" เพร์รีพูดถึงเพลงว่าพูดถึงเกี่ยวกับการยืนหยัดเพื่อตนเองการจำหน่ายเพลง การจำหน่ายเพลง. มีการประกาศออกเพลงผ่านตัวอย่างวิดีโอในชื่อ "เบิร์นนิงเบบีบลู" (Burning Baby Blue) ที่แสดงเพร์รีเผาวิกผมสีฟ้า มีตัวอย่างวิดีโออีกจำนวนมากถูกเผยแพร่ทางยูทูบที่แสดงเพร์รีอยู่ในงานศพที่มีโลงศพตกแต่งด้วยชุดสีชมพูและขาวของเธอ และเดินเข้าห้องอัดเสียงขณะสวมชุด "โธรแบ็ก" (throwback) ดังที่แสดงในภาพบนปกซิงเกิล ซึ่งเปิดเผยในวันที่ 8 สิงหาคม ค.ศ. 2013 ปกซิงเกิลแสดงขอบลายเสือรอบตัวเพร์รีที่กำลังสวมเสื้อแจ็กเก็ตผ้าไหมญี่ปุ่น และมีรูปเสือพิมพ์อยู่หลังเสื้อ ในวันที่ออกซิงเกิลให้ดาวน์โหลด วิดีโอเนื้อเพลง ผลิตโดยโจ ฮัมเพย์ อายะ ทานิมุระ ทิม ซิมเมอร์ และทูอัน เล ออกเผยแพร่บนยูทูบ นำเสนอเพร์รีทำกิจกรรมยามเช้า เช่น กินอาหารเช้า เข้าห้องน้ำ และอาบน้ำในอ่าง ขณะส่งข้อความเป็นเนื้อเพลง "โรร์" ถึงเพื่อน บางคำถูกแทนด้วยอักขระอีโมจิต่าง ๆ วิดีโอเป็นประเด็นข้อกล่าวหาลอกเลียนแบบผลงานของโปรดิวเซอร์เพลง ดิลลอน ฟรานซิส ซึ่งรู้สึกว่าวิดีโอดังกล่าวลอกเลียนแนวคิดของการส่งข้อความแบบทันทีจากวิดีโอของเขาชื่อ "เมสเสจเจส" (Messages) ตัวอย่างมิวสิกวิดีโอเพลง "โรร์" เผยแพร่ในวันที่ 2 สิงหาคม ค.ศ. 2013 พร้อมกับประกาศว่าวันที่ออกจำหน่ายในอเมริกาคือวันที่ 12 สิงหาคม และต่อด้วยทางคลื่นวิทยุในวันที่ 13 สิงหาคม อย่างไรก็ตาม เพลงเปิดตัวก่อนกำหนดในวันที่ 10 สิงหาคมเนื่องจากเพลง 'รั่วไหล' การจำหน่ายในสหราชอาณาจักรเดิมกำหนดไว้วันที่ 8 กันยายน แต่ในวันที่ 30 สิงหาคม เพร์รีประกาศว่าวันออกจำหน่ายเลื่อนขึ้นมาเป็นวันที่ 1 กันยายนชาร์ตชาร์ตประจำสัปดาห์ชาร์ตประจำปีการรับรอง</doc>
