<doc id="119501" url="https://th.wikipedia.org/wiki?curid=119501" title="เจิมมาศ จึงเลิศศิริ">เจิมมาศ จึงเลิศศิริ นางเจิมมาศ จึงเลิศศิริ รองเลขาธิการพรรคประชาธิปัตย์ อดีตสมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ และอดีตสภากรุงเทพมหานครประวัติ ประวัติ. นางเจิมมาศ จึงเลิศศิริ เกิดเมื่อวันที่ 14 กรกฎาคม พ.ศ. 2502 จบการศึกษาระดับประถมศึกษาจาก โรงเรียนคริสต์ธรรมวิทยา ระดับมัธยมศึกษาตอนต้นจาก โรงเรียนสีตบุตรบำรุง ระดับมัธยมศึกษาตอนปลาย โรงเรียนอัสสัมชัญพณิชยการ (ACC) ระดับปริญญาตรี จากคณะรัฐศาสตร์ มหาวิทยาลัยรามคำแหง ปริญญาโท คณะรัฐประศาสนศาสตร์ สถาบันบัณฑิตพัฒนบริหารศาสตร์ (นิด้า) ชีวิตส่วนตัว สมรสกับนายเอก จึงเลิศศิริ สมาชิกสภากรุงเทพมหานคร เขตป้อมปราบศัตรูพ่ายการเมือง การเมือง. นางเจิมมาศ เคยเป็นสมาชิกสภากรุงเทพมหานคร (ส.ก.) ในเขตป้อมปราบศัตรูพ่ายสังกัดพรรคประชาธิปัตย์มาก่อน ในการเลือกตั้งเมื่อปี พ.ศ. 2548 นางเจิมมาศได้ลาออกจากตำแหน่ง ส.ก. เพื่อลงรับสมัครเลือกตั้งสมาชิกสภาผู้แทนราษฎร (ส.ส.) ในเขต 1 กรุงเทพมหานคร ซึ่งประกอบด้วย เขตพระนคร, เขตป้อมปราบศัตรูพ่าย ในสังกัดพรรคประชาธิปัตย์ ซึ่งจะต้องพบกับ นายศิริ หวังบุญเกิด ผู้สมัครเจ้าของพื้นที่เดิมจากพรรคไทยรักไทย การสำรวจความนิยมช่วงก่อนการเลือกตั้ง นายศิริมีคะแนนนำนางเจิมมาศ แต่ว่า ภายหลัง ปรากฏข่าวว่า นายศิริได้มอบพวงหรีดติดป้ายชื่อตัวเองไปในงานศพแห่งหนึ่ง ซึ่งอาจเป็นการผิดกฎหมายการเลือกตั้ง แต่ คณะกรรมการการเลือกตั้ง (กกต.)ในขณะนั้น วินิจฉัยว่า ไม่เป็นความผิด เนื่องจากนายศิริไม่ได้ไปมอบด้วยตนเอง คะแนนของนางเจิมมาศจึงกระเตื้องขึ้น และได้รับการเลือกตั้งไปในที่สุด ในการเลือกตั้งในปลายปี พ.ศ. 2550 นางเจิมมาศได้รับเลือกตั้งอีกครั้งในเขตเดิม โดยลงคู่กับ หม่อมหลวงอภิมงคล โสณกุล และ นางสาวอรอนงค์ กาญจนชูศักดิ์ ซึ่งได้รับเลือกตั้งไปหมดทั้ง 3 คน ในการเลือกตั้งในปี พ.ศ. 2554 นางเจิมมาศได้รับเลือกเป็น สมาชิกสภาผู้แทนราษฎร อีกครั้งในเขตเลือกตั้งที่ 1 กรุงเทพมหานคร (เขตพระนคร - เขตป้อมปราบศัตรูพ่าย - เขตสัมพันธวงศ์) ในนามพรรคประชาธิปัตย์วิกฤตการณ์การเมืองไทย พ.ศ. 2556–2557 วิกฤตการณ์การเมืองไทย พ.ศ. 2556–2557. ในช่วงวิกฤตการณ์การเมืองไทย พ.ศ. 2556–2557 นางเจิมมาศได้สนับสนุนการชุมนุมของเครือข่ายนักศึกษาประชาชนปฏิรูปประเทศไทย (คปท.) ตั้งแต่วันแรกที่มาชุมนุมที่แยกอุรุพงษ์ ในวันที่ 10 ตุลาคม พ.ศ. 2556 ด้วยการลงพื้นที่ดูแลผู้ชุมนุมและจัดหาข้าวของที่จำเป็นช่วยเหลือ รวมถึงเป็นผู้ออกความคิดในเรื่องการใช้สัญลักษณ์ธงไตรรงค์หรือธงชาติไทย ในการชุมนุมของกปปส. (คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข) และเป็นผู้ที่จัดหาข้าวของและอุปกรณ์ต่าง ๆ ในการชุมนุม โดยหลายครั้งเป็นการจัดหาแบบปัจจุบันทันด่วน แต่ก็ยังสามารถหาได้ทันการเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
