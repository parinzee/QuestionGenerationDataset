<doc id="723314" url="https://th.wikipedia.org/wiki?curid=723314" title="การสมรสเพศเดียวกันในฝรั่งเศส">การสมรสเพศเดียวกันในฝรั่งเศส การสมรสเพศเดียวกันชอบด้วยกฎหมายในประเทศฝรั่งเศสตั้งแต่วันที่ 18 พฤษภาคม ค.ศ. 2013 เป็นต้นมา ประเทศฝรั่งเศสจึงกลายเป็นประเทศที่ 13 ของโลกที่การสมรสเพศเดียวกันชอบด้วยกฎหมาย การอนุญาตดังกล่าวมีผลบังคับใช้ทั้งในประเทศฝรั่งเศสแผ่นดินใหญ่และจังหวัดและดินแดนโพ้นทะเล รัฐบาลพรรคสังคมนิยม นำโดยนายกรัฐมนตรี นายฌ็อง-มาร์ก เอโรได้เสนอกฎหมายรับรองสิทธิในการสมรสของคู่ครองเพศเดียวกันและสิทธิในการรับบุตรบุญธรรมต่อสภาผู้แทนราษฎรฝรั่งเศสเมื่อวันที่ 7 พฤศจิกายน ค.ศ. 2012 ภายใต้การสนับสนุนของประธานาธิบดี นายฟร็องซัว ออล็องด์ ซึ่งได้ประกาศเจตนารมณ์ว่าจะสนับสนุนกฎหมายฉบับดังกล่าวในช่วงระหว่างการหาเสียงการเลือกตั้งประธานาธิบดี ต่อมาในวันที่ 12 กุมภาพันธ์ ค.ศ. 2013 สภาผู้แทนราษฎรได้เห็นชอบร่างกฎหมายดังกล่าวด้วยคะแนนเสียง 329 ต่อ 229 วันที่ 12 เมษายน ค.ศ. 2013 วุฒิสภาได้เห็นชอบร่างกฎหมายดังกล่าวเช่นเดียวกัน พร้อมการแก้ไข ด้วยคะแนนเสียง 175 ต่อ 169 และสภาผู้แทนราษฎรก็ได้อนุมัติเห็นชอบร่างกฎหมายฉบับดังกล่าวอีกครั้งเมื่อวันที่ 23 เมษายน ค.ศ. 2013 ด้วยคะแนนเสียง 331 ต่อ 225 อย่างไรก็ตามพรรคอูแอ็มเปได้ยื่นเรื่องต่อศาลรัฐธรรมนูญฝรั่งเศสเพื่อให้วินิจฉัยทันทีภายหลังจากสภาฯ อนุมัติ ซึ่งเมื่อวันที่ 17 เมษายน ค.ศ. 2013 ศาลฯ ได้วินิจฉัยว่ากฎหมายฉบับดังกล่าวชอบด้วยรัฐธรรมนูญ ส่งผลให้วันเดียวกันนั้น ประธานาธิบดีฟร็องซัว ออล็องด์ได้ลงนามประกาศใช้กฎหมายรับรองสิทธิการสมรสเพศเดียวกันในสิทธิในการรับบุตรบุญธรรม และตีพิมพ์ในรัฐกิจจานุเบกษา และมีผลบังคับใช้ในวันถัดมา ส่วนการสมรสเพศเดียวกันครั้งแรกอย่างเป็นทางการได้จัดขึ้นที่เมืองมงเปอลีเยเมื่อวันที่ 29 พฤษภาคมปีเดียวกันนั้นประวัติมาแมร์และการสมรสเพศเดียวกัน ประวัติ. มาแมร์และการสมรสเพศเดียวกัน. เมื่อวันที่ 5 มิถุนายน ค.ศ. 2004 นายโนเอ็ล มาแมร์ อดีตตัวแทนพรรคกรีนเพื่อลงชิงตำแหน่งประธานาธิบดี นายกเทศมนตรีเมืองแบกล์ ชานเมืองบอร์โด ได้ประกอบพิธีสมรสระหว่างผู้ชายสองคนคือแบร์ทร็อง ชาร์ป็องตีเยและสเตฟาน ชาแป็ง โดยมาแมร์ได้กล่าวว่ากฎหมายฝรั่งเศสไม่ได้ห้ามการจัดพิธีสมรสดังกล่าว และเขาจะยื่นเรื่องต่อศาลสิทธิมนุษยชนยุโรปหากมีผู้แย้งการประกอบพิธีนั้น นายดอมีนิก แปร์บ็อง รัฐมนตรีว่าการกระทรวงยุติธรรมได้กล่าวว่าความสัมพันธ์ดังกล่าวเป็นโมฆะในทางกฎหมาย และได้ร้องให้ศาลเข้ามาสั่งห้ามการจัดพิธีดังกล่าว ต่อมาเมื่อวันที่ 27 กรกฎาคม ค.ศ. 2004 ศาลบอร์โดได้วินิจฉัยว่าการสมรสดังกล่าวตกเป็นโมฆะ ซึ่งหนึ่งในข้อกฎหมายในการคัดค้านการสมรสที่อัยการ ซึ่งเป็นตัวแทนของรัฐบาล ได้ใช้คือการที่ประมวลกฎหมายแพ่งฝรั่งเศสได้บัญญัติคำว่าสามีและภริยาไว้ในหลายที่ ซึ่งแสดงให้เห็นว่าการสมรสจะกระทำได้ระหว่างบุคคลที่มีเพศแตกต่างกัน เมื่อวันที่ 19 เมษายน ค.ศ. 2005 ศาลอุทธรณ์บอร์โดได้พิพากษายืนต่อคำพิพากษาดังกล่าว และศาลสูงสุด () ก็ได้ปฏิเสธอุทธรณ์ของทั้งคู่เมื่อวันที่ 14 มีนาคม ค.ศ. 2007ปฏิกิริยารายงานรัฐสภาปี 2006คำวินิจฉัยศาลรัฐธรรมนูญปี 2011ร่างกฎหมายปี 2011สถิติการสมรสความเห็นสาธารณะ</doc>
