<doc id="131048" url="https://th.wikipedia.org/wiki?curid=131048" title="เกียรติประวุฒิ สายแวว">เกียรติประวุฒิ สายแวว เกียรติประวุฒิ สายแวว นักฟุตบอลชาวไทย ปัจจุบันเล่นในตำแหน่งกองหลังให้สโมสรเชียงราย ยูไนเต็ด ในระดับไทยพรีเมียร์ลีก เริ่มเป็นที่รู้จักและโด่งดังเมื่อครั้งเป็นหนึ่งในสามนักฟุตบอลชาวไทยที่ได้ไปทดสอบฝีเท้าที่สโมสรฟุตบอลแมนเชสเตอร์ซิตี จนกระทั่ง สเวน โกรัน อิริกสัน ได้มาเซ็นสัญญาไปร่วมทีมเมื่อวันที่ 16 พฤศจิกายน พ.ศ. 2550 แต่กลับประสบปัญหาเรื่องใบอนุญาตทำงานในอังกฤษ ทำให้ไม่สามารถลงเล่นได้ และถูกยกเลิกสัญญาในที่สุดประวัติ ประวัติ. เป็นชาวจังหวัดอุบลราชธานี เล่นฟุตบอลจริงจังครั้งแรกเมื่ออายุ 14 ปี ในตำแหน่งกองกลาง โดยเล่นฟุตบอลรายการแรกคือไนกี้พรีเมียร์คัพ ในนามทีมจังหวัดอุบลราชธานี ต่อมาถูกโรงเรียนจุฬาภรณราชวิทยาลัย ชลบุรีดึงตัวไปเล่น จนติดทีมชาติครั้งแรกคือชุดเยาวชนทีมชาติอายุไม่เกิน 17 ปี แต่ย้ายมาเล่นในตำแหน่งกองหลัง จนไต่เต้าขึ้นมาเรื่อยๆจนถึงระดับทีมชาติไทยชุดใหญ่</doc>
