<doc id="578021" url="https://th.wikipedia.org/wiki?curid=578021" title="สุคนธ์ทิพย์ เสนะวงศ์">สุคนธ์ทิพย์ เสนะวงศ์ สุคนธ์ทิพย์ เสนะวงศ์ หรือมีชื่อจริงว่า สุคนธ์ทิพย์ บุญญวัฒน์ เกิดเมื่อวันที่ 7 ตุลาคม พ.ศ. 2492 เป็นนักแสดงชาวไทยที่ได้รับฉายา ลักยิ้ม เจ้าเสน่ห์ เกิดที่อำเภอมะขาม จังหวัดจันทบุรี มีบิดาเป็นข้าราชการศึกษาธิการจังหวัดนนทบุรี ชื่อ เชื้อ มารดาชื่อ ทิพวัลย์ มีพี่น้อง 5 คนและเธอเป็นคนที่สอง จบการศึกษาจากโรงเรียนอนุบาลที่จังหวัดระยอง, ประถมศึกษาโรงเรียนวัดกลางประชามูล จังหวัดปราจีนบุรี, มัธยมศึกษาชั้นปีที่สามที่โรงเรียนประจำจังหวัดฉะเชิงเทรา และระดับประกาศนียบัตรขั้นสูงจากโรงเรียนฝึกหัดครูสวนสุนันทา (ปัจจุบันคือ ราชภัฎสวนสุนันทา) จากนั้นจึงได้ประกอบอาชีพครูที่โรงเรียนราษฎร์อยู่พักหนึ่ง เริ่มเข้าวงการบันเทิงจากด้วยการรู้จักกับโฉมฉาย ฉัตรวิไล ซึ่งได้ชักชวนเธอเข้ามารับบทเป็นนางเอกละครสังกัดกัญชลิสา เธอใต้รับการดูแลจากกัณฑรีย์ นาคประภา โดยเริ่มจากละครวิทยุก่อน และได้สมัครเล่นละครกับวรุณ ฉัตรกุล ณ อยุธยาทางช่อง 3 โดยเริ่มจากภาพยนตร์ทางโทรทัศน์เรื่อง ดรรชนีนาง คู่กับ เอก อมรินทร์ กำกับโดย ปริญญา ลีละศร ต่อด้วย โดมทอง ตามด้วยภาพยนตร์จอแก้วและละครอีกหลายเรื่อง จากนั้นจึงได้รับบทเป็นทั้งนางเอกและนางรองทางจอเงิน โดยคุณชาญชัย วสุวัตแห่งศรีกรุงภาพยนตร์ ได้ชักชวนให้มารับบทเป็นนางเอกคู่กับสมบัติ เมทะนี ในภาพยนตร์เรื่อง เสียแรงรัก เป็นเรื่องแรกในเมื่อ พ.ศ. 2514 ยังได้ตีบทแตกในภาพยนตร์เรื่อง ชลาลัย ร่วมกับอรัญญา นามวงศ์ ส่วนใหญ่เป็นนางเอกคู่ขวัญกับไพโรจน์ ใจสิงห์ และแสดงคู่กับสมบัติ เมทะนี กับ ยอดชาย เมฆสุวรรณหลายเรื่อง อีกทั้งยังเดินแบบแฟชั่นให้กับโรงเรียนเสริมสวยแอนนา และโฆษณาสินค้าต่างๆ เธอมีผลงานทางภาพยนตร์จนถึงปี พ.ศ. 2519 สลับกับแสดงละคร โดยผลงานละครรุ่นหลังที่มีชื่อเสียงคือ เรื่อง อาญารัก ปี 2526 ในบทเรียม และ ปริศนา ปี 2530 ชีวิตส่วนตัวสมรสกับพันตำรวจเอกทัศวัฒน์ บุญญวัฒน์ เสียชีวิตด้วยโรคมะเร็งในปอดอย่างสงบ เมื่อวันที่ 5 ตุลาคม พ.ศ. 2556 เมื่ออายุ 64 ปีผลงานภาพยนตร์ทีวีผลงาน. ภาพยนตร์ทีวี. - ช่อง 3 - ดรรชนีนาง (2513) - โดมทอง (2514) - มรสุมสวาท - เกมชีวิต - สาวน้อยร้อยล้าน - จอมขวัญ - แม่งามงอนละครละคร. - ช่อง 3 - เชลยรัก - น้ำตาพระจันทร์ - อาญารัก (2526) - สายสวาท (2528) - ปริศนา (2530)- ช่อง 4 - หนามเสน่หา- ช่อง 9 - น้ำผึ้งขม (2520) - สวรรค์เบี่ยง (2521) - เลือดขัตติยา (2521)ภาพยนตร์ภาพยนตร์. - เสียแรงรัก (2514) - เสือขาว (2514) - ขนมแม่เอ๊ย (2514) - ภูดินแดง (2514) - แม่ยาย (2515) - หัวใจมีตีน (2515) - จินตะหรา (2516) - ซำเหมา (2516) - ชลาลัย (2516) - อีสาน (2517) - เศรษฐีภูธร (2517) - บุษบาขายรัก (2517) - มัจจุราชสีน้ำผึ้ง (2517) - กราบที่ดวงใจ (2517) - แม่สาย (2518) - สร้อยสวาท (2518) - ทมิฬดง (2519)</doc>
