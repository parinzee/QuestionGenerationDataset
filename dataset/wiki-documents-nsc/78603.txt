<doc id="78603" url="https://th.wikipedia.org/wiki?curid=78603" title="ปตท.">ปตท. บริษัท ปตท. จำกัด (มหาชน) (, ชื่อย่อ: PTT) เป็นบริษัทด้านพลังงานของไทยที่แปรรูปมาจาก การปิโตรเลียมแห่งประเทศไทย ซึ่งมาจากการรวมกิจการพลังงานของรัฐทั้ง 2 องค์กร คือองค์การเชื้อเพลิงและองค์การก๊าซธรรมชาติแห่งประเทศไทย ประกอบธุรกิจก๊าซธรรมชาติและน้ำมันปิโตรเลียมครบวงจร และธุรกิจปิโตรเคมีที่เน้นการใช้ก๊าซธรรมชาติเป็นหลัก รวมทั้งธุรกิจต่อเนื่อง มีสำนักงานใหญ่ ตั้งอยู่ที่ 555 ถนนวิภาวดีรังสิต แขวงจตุจักร เขตจตุจักร กรุงเทพมหานคร 10900 จากการสำรวจของนิตยสารฟอร์จูนในปี พ.ศ. 2555 บริษัท ปตท. ได้ถูกจัดอันดับให้เป็นบริษัทยักษ์ใหญ่อันดับที่ 95 จาก 500 ของบริษัทยักษ์ใหญ่ของโลก และในปี พ.ศ. 2555 ปตท. เป็นรัฐวิสาหกิจที่มีรายได้สูงสุดของไทย รวมมูลค่ารายได้ 1,930,852 ล้านบาทประวัติองค์การเชื้อเพลิง ประวัติ. องค์การเชื้อเพลิง. รัชกาลที่ 5 เป็นยุคที่ไทยเริ่มมีถนน ไฟฟ้า รถราง และเมื่อปี 2435 บริษัทน้ำมันต่างชาติบริษัทแรกที่เข้ามาทำกิจการในไทย คือ บริษัท รอยัลดัทช์ ปิโตรเลียม จำกัด จำหน่ายน้ำมันก๊าดมีเขม่าควันน้อยและให้แสงสว่างกว่าน้ำมันมะพร้าว ต่อมา พ.ศ. 2439 พระยาสุรศักดิ์มนตรี เสนาบดีกระทรวงเกษตราธิการ นำรถยนต์คันแรกมาวิ่งบนถนน และอีก 6 ปีต่อมา ก็มีรถเมล์ขาว จึงเริ่มนำน้ำมันเบนซินมาใช้บริษัทต่างชาติ ก็นำน้ำมันต่างๆ มาจำหน่าย พ.ศ. 2476 กระทรวงกลาโหม ได้จัดตั้งแผนกเชื้อเพลิง เพื่อจัดหาน้ำมันเบนซิน น้ำมันก๊าดและน้ำมันหล่อลื่น จากนั้นอีก 4 ปี ก็เปลี่ยนเป็นกรมเชื้อเพลิง และก่อสร้างคลังเก็บน้ำมันที่ช่องนนทรีเพื่อขจัดปัญหาน้ำมันขาดแคลน ในช่วง สงครามโลกครั้งที่ 2 บริษัทน้ำมันต่างชาติหยุดค้าน้ำมันในไทย โรงกลั่นน้ำมันที่สามารถกลั่นได้ 1,000 บาเรลต่อวัน ถูกระเบิดเสียหาย เรือบรรทุกน้ำมัน "สมุย" ถูก ตอร์ปิโด จมลง แต่หลังสงครามยุติ ไทยต้องยุบกรมเชื้อเพลิง ขายกิจการและทรัพย์สินทั้งหมดให้บริษัทน้ำมันต่างชาติ พร้อมสัญญาว่า รัฐบาลจะไม่ค้าน้ำมันอีก ปี พ.ศ. 2500 จอมพลสฤษดิ์ ธนะรัชต์ นายกรัฐมนตรี ได้ยกเลิกข้อผูกพันที่ทำไวักับบริษัทต่างชาตินั้น และตั้งองค์การเชื้อเพลิง เป็นรัฐวิสาหกิจในวันที่ 27 มกราคม ปี 2503 โดยใช้สัญลักษณ์ตราสามทหาร เพื่อดำเนินสถานีบริการน้ำมัน จัดหาและกลั่นน้ำมัน พ.ศ. 2520 มีการจัดตั้งองค์การก๊าซธรรมชาติแห่งประเทศไทย และในปี พ.ศ. 2521 พลเอกเกรียงศักดิ์ ชมะนันทน์ นายกรัฐมนตรี ตรา พ.ร.บ. การปิโตรเลียมแห่งประเทศไทย นับเป็นองค์กรของรัฐที่มีอำนาจหน้าที่เกี่ยวกับการปิโตรเลียมของไทยขึ้นโดยตรงเป็นครั้งแรก ปั๊มน้ำมันที่ใช้ตราสามทหารจึงค่อยๆ เลือนหายไป ปัจจุบัน ปั๊มน้ำมันสามทหาร เป็นพิพิธภัณฑ์ขนาดย่อม ตั้งอยู่ที่สวนคุณธรรมสมานสามัคคี อำเภอเมือง จังหวัดลำพูนองค์การก๊าซธรรมชาติแห่งประเทศไทย องค์การก๊าซธรรมชาติแห่งประเทศไทย. องค์การก๊าซธรรมชาติแห่งประเทศไทย จัดตั้งขึ้นตามพระราชกฤษฎีกาจัดตั้งองค์การก๊าซธรรมชาติแห่งประเทศไทย พ.ศ. 2520 มีผลบังคับใช้ในวันที่ 7 มีนาคม พ.ศ. 2520 เนื่องจากได้มีการเจาะสำรวจพบแหล่งก๊าซธรรมชาติในประเทศไทยมีปริมาณมากพอในเชิงพาณิชย์ รัฐบาลของนายธานินทร์ กรัยวิเชียร จึงได้จัดตั้งหน่วยงานรัฐวิสาหกิจขึ้น เพื่อเร่งรัดพัฒนาการนำก๊าซธรรมชาติมาใช้ให้เกิดประโยชน์ ภายใต้การกำกับดูแลของกระทรวงอุตสาหกรรม ต่อมาในปี พ.ศ. 2521 มีพระราชบัญญัติการปิโตรเลียมแห่งประเทศไทย พ.ศ. 2521 ประกาศบังคับใช้ ในวันที่ 29 ธันวาคม พ.ศ. 2521 ให้โอนกิจการขององค์การก๊าซธรรมชาติแห่งประเทศไทย ไปเป็นของ ปตท. กระทั่งมีการโอนกิจการอย่างสมบูรณ์ในวันที่ 15 กรกฎาคม พ.ศ. 2522การปิโตรเลียมแห่งประเทศไทย การปิโตรเลียมแห่งประเทศไทย. การปิโตรเลียมแห่งประเทศไทย (ปตท.) จัดตั้งขึ้นตามพระราชบัญญัติการปิโตรเลียมแห่งประเทศไทย พ.ศ. 2521 มีผลบังคับใช้เมื่อวันที่ 29 ธันวาคม พ.ศ. 2521 โดยมีวัตถุประสงค์ในการประกอบและส่งเสริมธุรกิจปิโตรเลียม รวมถึงดำเนินการธุรกิจอื่นที่เกี่ยวกับหรือต่อเนื่องกับการประกอบธุรกิจปิโตรเลียมเพื่อให้เกิดประโยชน์มากที่สุดแก่เศรษฐกิจและความมั่นคงของประเทศ ในระยะเริ่มต้นให้โอนกิจการของกรมการพลังงานทหาร และที่เกี่ยวกับโรงกลั่นน้ำมัน กระทรวงกลาโหม องค์การเชื้อเพลิง และองค์การก๊าซธรรมชาติแห่งประเทศไทย ไปเป็นของการปิโตรเลียมแห่งประเทศไทยโครงสร้างผู้ถือหุ้น โครงสร้างผู้ถือหุ้น. บริษัท ปตท. จำกัด (มหาชน) เริ่มแปรรูปเป็นบริษัทจดทะเบียนจัดตั้งขึ้นเมื่อวันที่ 1 ตุลาคม พ.ศ. 2544 มีทุนจดทะเบียนเริ่มแรก 2 หมื่นล้านบาท แบ่งเป็นหุ้นสามัญจำนวน 2 พันล้านหุ้น โดยมี กระทรวงการคลังเป็นผู้ถือหุ้นรายใหญ่ เริ่มซื้อขายหุ้นในตลาดหลักทรัพย์แห่งประเทศไทย เมื่อ 6 ธันวาคม พ.ศ. 2544ผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 11 มีนาคม 2556เหตุการณ์สำคัญเหตุการณ์สำคัญ. - 29 ธันวาคม พ.ศ. 2521 - การปิโตรเลียมแห่งประเทศไทย จัดตั้งขึ้นโดยมติคณะรัฐมนตรี ในรูปของรัฐวิสาหกิจประเภทกิจการพลังงาน โดยควบรวมรัฐวิสาหกิจเดิม 2 แห่งคือ องค์การเชื้อเพลิง (สังกัดกรมการพลังงานทหาร สำนักงานปลัดกระทรวงกลาโหม) และองค์การก๊าซธรรมชาติแห่งประเทศไทย (สังกัดกระทรวงอุตสาหกรรม) โดยมีวัตถุประสงค์ เพื่อดำเนินกิจการพลังงานปิโตรเลียม หรือธุรกิจต่างๆที่เกี่ยวข้อง ในลักษณะของการพึ่งพาตนเอง เนื่องจากประเทศไทย ประสบวิกฤตขาดแคลนน้ำมันเชื้อเพลิงเพื่อการอุปโภค-บริโภค เช่นเดียวกับหลายประเทศทั่วโลก ในระยะเวลาดังกล่าว ซึ่งรวมถึงการเปลี่ยนชื่อสถานีบริการน้ำมัน จากตราสามทหาร มาเป็น ปตท.ด้วย และใช้คำขวัญว่า นิยมไทย ศรัทธาไทย ใช้ ปตท. - พ.ศ. 2523 วางจำหน่ายน้ำมันเครื่องสำหรับเครื่องยนต์เบนซิน ชื่อการค้า พีทีที เพอร์ฟอร์มา ไดน่าดีแอล วางจำหน่ายน้ำมันเครื่องดีเซลสำหรับรถไถนาอย่างเป็นทางการ พีทีที ไดนาแทรค ก่อตั้งบริษัท พีทีที ยูทีลีตี้ จำกัด และได้ออกแบบตราสัญลักษณ์ของปตท. เป็นรูปเปลวไฟสีฟ้า ไฟสีน้ำเงิน วงกมสีแดงมาเป็นตราขององค์กรจนถึงปัจจุบัน โดยเสนอต่อกระทรวงพาณิชย์ - พ.ศ. 2528 - คณะรัฐมนตรี ได้ให้ ปตท.จัดตั้ง "บริษัท ปตท.สำรวจและผลิตปิโตรเลียม จำกัด" เพื่อดำเนินการสำรวจ ค้นหาพื้นที่ และผลิตปิโตรเลียม ทั้งในและต่างประเทศ และต่อมา ก็ได้จัดตั้ง "บริษัท ปิโตรเคมีแห่งชาติ จำกัด" เพื่อดำเนินการกิจการปิโตรเคมี และอื่นๆ ที่เกี่ยวข้องโดยเฉพาะ - พ.ศ. 2531 - เริ่มวางจำหน่ายน้ำมันเบนซินที่มีสารตะกั่วในปริมาณต่ำ (พีทีที ไดน่าดีเอล ยูโร วัน) และวางจำหน่ายน้ำมันเบนซินพิเศษค่าออกเทนสูง พีทีที ไฮออกเทน (มีค่าออกเทนสูงสุด 97) เปลี่ยนคำขวัญใหม่มาเป็น พลังไทย เพื่อไทย (เปลี่ยนคำขวัญใหม่เมื่อปี 2530 - 2550) - พ.ศ. 2532 - เริ่มวางจำหน่ายน้ำมันเบนซิน พีทีที ไฮออกเทน สูตรใหม่ ลดสารตะกั่วลง 7% - พ.ศ. 2533 - จำหน่ายน้ำมันดีเซลกำมะถันต่ำรายแรกภายใต้ชื่อการค้า พีทีที ไฮซีเทน (ค่าซีเทน 52) วางจำหน่ายน้ำมันเบนซินไร้สารตะกั่ว พีทีที ไฮออกเทน (ปรับปรุงจากสูตรเดิม) และวางจำหน่ายน้ำมันหล่อลื่นสำหรับจักรยานยนต์ 2 จังหวะ สูตรลดควันขาว พีทีที ไฮสปีด 2 ที โลวสโมค - พ.ศ. 2535 - ปรับโฉมสถานีบริการน้ำมันทั่วประเทศเป็นรูปแบบใหม่ Landor โดยใช้รูปแบบนี้ 15 ปี (ถึง พ.ศ. 2550) - พ.ศ. 2536 - ก้าวสู่การเป็นผู้นำสูงสุดของตลาดน้ำมันเชื้อเพลิง วางตลาดน้ำมันเบนซินไร้สารตะกั่วที่มีค่าออกเทนสูงที่สุด สำหรับรถยนต์เบนซินสมรรถนะสูง พีทีที เพอร์ฟอร์มา 98 ซึ่งเป็นน้ำมันเบนซินที่มีค่าออกเทนสูงที่สุดในประเทศ โดยในขณะนั้นมีเพียงปตท. และเจ็ทเท่านั้นที่ขายน้ำมันออกเทน 98 และน้ำมันเบนซินธรรมดาไร้สารตะกั่ว สำหรับรถยนต์เบนซินทั่วไป พีทีที แม็กซ์ (มีค่าออกเทน 92) และ ปตท.ฉลองครบรอบ 15 ปี - พ.ศ. 2538 - ยกเลิกการจำหน่ายน้ำมันเบนซินมีสารตะกั่วอย่างเป็นทางการทั่วประเทศก่อนผู้ค้าน้ำมันรายอื่น และวางตลาดน้ำมันเบนซินพิเศษไร้สารตะกั่วสูตรใหม่ สำหรับรถยนต์เบนซินสมรรถนะสูง พีทีที ซูเปอร์ 97 และน้ำมันเบนซินธรรมดาไร้สารตะกั่ว สำหรับรถยนต์เบนซินทั่วไป พีทีที แม็กซ์ 92 (ปรับปรุงจาก พีทีที แม็กซ์ เดิม) - พ.ศ. 2539 - วางจำหน่ายน้ำมันดีเซลกำมะถันต่ำสูตรใหม่ (กำมะถัน 0.25%) ในชื่อ พีทีที ไฮซีเทน 55 - พ.ศ. 2540 - ร่วมมือกับเอเอ็มพีเอ็ม ก่อตั้งบริษัท ปตท.มาร์ท จำกัด เพื่อเปิดให้บริการร้านสะดวกซื้อเอเอ็มพีเอ็มในสถานีบริการน้ำมัน แต่ไม่ประสบความสำเร็จ และวางจำหน่ายน้ำมันเบนซินพิเศษไร้สารตะกั่ว สำหรับรถยนต์เบนซินสมรรถนะสูง พีทีที เพอร์ฟอร์มา โกลด์ (มีค่าออกเทน 95) เพิ่มสถานีบริการน้ำมันเป็น 1,500 สาขา (ปัจจุบันเหลือ 1,300 สาขา) - พ.ศ. 2541 - ปตท.ฉลองครบรอบ 20 ปี - พ.ศ. 2542 - เปิดตัวรางวัล ลูกโลกสีเขียว - พ.ศ. 2543 - วางจำหน่ายน้ำมันเบนซินธรรมดาไร้สารตะกั่วสูตรใหม่ สำหรับรถยนต์เบนซินทั่วไป และรถจักรยานยนต์ พีทีที แม็กซ์ 91 - พ.ศ. 2544 - การปิโตรเลียมแห่งประเทศไทย ได้แปรสภาพรัฐวิสาหกิจ มาเป็น บริษัท ปตท. จำกัด (มหาชน) โดยปฏิบัติตามกฎหมายพระราชบัญญัติทุนรัฐวิสาหกิจ พ.ศ. 2542 เพื่อให้ประชาชนชาวไทย สามารถเป็นเจ้าของร่วมกัน โดยให้โอนบรรดากิจการ ทรัพย์สิน หนี้สิน ความรับผิดชอบ พนักงาน ลูกจ้าง และส่วนธุรกิจทั้งหมดของ ปตท. ไปเป็น บมจ.ปตท. แทนและได้ยุบเลิกการปิโตรเลียมแห่งประเทศไทยตามพระราชกฤษฎีกากำหนดเงื่อนเวลายกเลิกกฎหมายว่าด้วยการปิโตรเลียมแห่งประเทศไทยเมื่อวันที่ 1 ตุลาคม และในเดือนธันวาคมปีเดียวกัน บมจ.ปตท. ได้ทำการเข้าซื้อขายหลักทรัพย์ ใน ตลาดหลักทรัพย์แห่งประเทศไทย เป็นวันแรก - พ.ศ. 2545 - เปิดจำหน่ายแก๊สโซฮอล์เป็นรายแรก ณ สน.ปตท.สาขาสำนักงานใหญ่ ภายใต้ชื่อการค้า พีทีที แก๊สโซฮอล์ 95 และ เปิดตัวร้านกาแฟ คาเฟ่ อเมซอน (Cafe Amazon) - พ.ศ. 2546 - ร่วมมือกับ เซเว่น อีเลฟเว่น (บริษัท ซีพี ออลล์ จำกัด (มหาชน) เพื่อเปิดให้บริการร้านสะดวกซื้อในสถานีบริการน้ำมัน วางจำหน่ายน้ำมันเบนซินผสมสารลดความฝืด ฟริคชั่น โมดิฟายเออร์ ในชื่อ พีทีที อัลฟา เอ็กซ์ (มีค่าออกเทน 91 และ 95) วางจำหน่ายน้ำมันดีเซลสูตรใหม่ในชื่อ พีทีที เดลต้า เอ็กซ์ เริ่มจำหน่าย NGV ให้กับผู้ใช้รถยนต์ และเริ่มสร้างสถานีบริการน้ำมันรูปแบบใหม่ ระดับ Platinum ที่สถานีบริการน้ำมันสาขา สน.ปตท.กล้วยน้ำไท และปตท. ครบรอบ 25 ปี - พ.ศ. 2547 - วางจำหน่ายน้ำมันดีเซลสูตรใหม่ ผ่านมาตรฐาน Euro III ในชื่อ พีทีที เดลต้า เอ็กซ์ ยูโร ทรี ปรับโฉมสถานีบริการทั่วประเทศจากรูปแบบ Landor เดิมให้ทันสมัยขึ้น (บางสาขา) และเริ่มสร้างสถานีบริการน้ำมันในรูปแบบ Platinum ภายใต้แนวคิด Pump in the Park ในชื่อ PTT Park เป็นแห่งแรกที่สถานีบริการน้ำมันสาขา สน.ปตท.สวัสดิการ ร.1. รอ. - พ.ศ. 2548 - วางจำหน่ายน้ำมันแก๊สโซฮอล์ 95 สูตรใหม่ ผสมสารฟริคชั่น โมดิฟายเออร์ ในชื่อ พีทีที แก๊สโซฮอล์ 95 พลัส และ บมจ.ปิโตรเคมีแห่งชาติ และ บมจ.ไทยโอเลนฟินส์ ได้เข้าควบรวมกิจการ ไปเป็น บมจ.ปตท.เคมิคอล - พ.ศ. 2549 - บมจ.ปตท. ได้เข้าไปถือหุ้นใน บมจ.อุตสาหกรรมปิโตรเคมีคัลไทย ของ ประชัย เลี่ยวไพรัตน์ แล้วจึงเปลี่ยนชื่อเป็น ไออาร์พีซี บมจ.อะโรเมติกส์ไทย และ บมจ.โรงกลั่นน้ำมันระยอง ได้เข้าควบรวมกิจการ ไปเป็น บมจ.ปตท.อโรเมติกส์และการกลั่น - พ.ศ. 2550 - วางจำหน่ายน้ำมันแก๊สโซฮอล์ 91 ในชื่อ พีทีที แก๊สโซฮอล์ 91 พลัส บริษัท คอนอโค (ประเทศไทย) จำกัด เจ้าของสถานีบริการน้ำมัน เจ็ท และร้านสะดวกซื้อ จิฟฟี่ ตัดสินใจขายกิจการสถานีบริการน้ำมันและร้านสะดวกซื้อให้กับ ปตท. ทั้งหมด 147 สาขา 22 จังหวัด จัดตั้งบริษัท ปตท.บริหารธุรกิจค้าปลีก จำกัด และศาลปกครองสูงสุดมีคำพิพากษา กรณีการแปรรูปฯ ให้มีการโอนกรรมสิทธิ์ในที่ดินเวนคืน และท่อส่งก๊าซ-น้ำมัน กลับคืนไปให้กับกระทรวงการคลัง เพราะถือเป็นทรัพย์สินของแผ่นดิน - พ.ศ. 2551 - ก้าวสู่การเป็นผู้นำสูงสุดของตลาดน้ำมันหล่อลื่น และกลายเป็นผู้นำตลาดน้ำมันเต็มตัว จากเดิมที่มีเอสโซ่ เชลล์ และคาลเท็กซ์เป็นผู้นำตลาดตามลำดับ วางจำหน่ายน้ำมันแก๊สโซฮอล์ E20 ในชื่อ พีทีที E20 พลัส และวางจำหน่ายน้ำมันไบโอดีเซล B5 ในชื่อ พีทีที B5 พลัส พันธมิตรประชาชนเพื่อประชาธิปไตยได้ชุมนุมหน้าสำนักงานใหญ่เพื่อเรียกร้องให้ ปตท. กลับเป็นของรัฐ และวางจำหน่ายน้ำมันแก๊สโซฮอล์ E85 ในชื่อ พีทีที E85 พลัส (บางสาขา) เปลี่ยนคำขวัญเป็น พลังที่ยั่งยืน เพื่อไทย ตั้งแต่ตอนที่ ปตท. ครบรอบ 30 ปี (ถึง พ.ศ. 2555) - พ.ศ. 2552 - สถานีบริการน้ำมันเจ็ททั้ง 147 สาขา ใน 22 จังหวัดปรับเปลี่ยนเป็นสถานีบริการน้ำมัน ปตท. ทั้งหมดแล้ว คงเหลือร้านสะดวกซื้อ จิฟฟี่ ไว้เพียงอย่างเดียว และริเริ่มพัฒนาสถานีบริการน้ำมันภายใต้แนวคิด PTT Life Station โดยปรับโฉมสถานีบริการน้ำมันกว่า 1,300 แห่งทั่วประเทศแบบยกเครื่อง โดยมี 3 รูปแบบที่มีขนาดแตกต่างกันไป คือ PTT Park ,Platinum และ Standard เปิดตัวร้านสะดวกซื้อ Jiffy Express ร้านสะดวกซื้อขนาดเล็กที่คัดสินค้า Top 200 มาวางขาย - พ.ศ. 2553 - แนะนำโมเดลใหม่ของร้านสะดวกซื้อ Jiffy ได้แก่ ซูเปอร์มาร์เกต Jiffy Market และร้านอาหาร Jiffy Bistro และเปิดตัวผลิตภัณฑ์น้ำมันเกรดพรีเมียมในราคาเท่าเดิมภายใต้ชื่อ พีทีที บลู อินโนเวชัน (โดยทดแทนชื่อพีทีที อัลฟา เอ็กซ์ (ทดแทนด้วยชื่อ บลู แก๊สโซลีน),เดลต้า เอ็กซ์ (ทดแทนด้วยชื่อ บลู ดีเซล),และแก๊สโซฮอล์ 91 - 95 พลัส (ทดแทนด้วยชื่อ บลู แก๊สโซฮอล์ 91 - 95) รวมทั้งทดแทนชื่อแก๊สโซฮอล์ E20, E85 เป็น บลู แก๊สโซฮอล์ E20 และ บลู แก๊สโซฮอล์ E85) - พ.ศ. 2554 - ดร.ไพรินทร์ ชูโชติถาวรประธานเจ้าหน้าปฏิบัติการปิโตรเลียมขั้นต้นรับตำแหน่งประธานเจ้าหน้าที่บริหารและกรรมการผู้จัดการใหญ่แทน ประเสริฐ บุญสัมพันธ์ - พ.ศ. 2555 - เกิดเหตุระเบิดที่หม้อต้มไอน้ำที่ออกจากขบวนการผลิตแก๊สธรรมชาติอัด ซึ่งอยู่ในสถานีจ่ายแก๊สธรรมชาติอัด ใน อำเภอน้ำพอง จังหวัดขอนแก่น ส่งผลให้สถานีเสียหายและไม่มีแก๊สออกจำหน่ายในภาคตะวันออกเฉียงเหนือ ปตท.เปลี่ยนคำขวัญเป็น พลังที่ยั่งยืน และใช้จนถึงปี พ.ศ. 2558 - พ.ศ. 2556 - เปิดตัวบัตรสะสมคะแนนเพื่อแลกรับสิทธิพิเศษมากมายเมื่อใช้บริการที่สถานีบริการ ปตท. และร้านค้าที่ร่วมรายการ ภายใต้ชื่อ PTT Blue Card เริ่มพัฒนาสถานีบริการน้ำมันที่ใช้พลังงานแสงอาทิตย์เต็มรูปแบบ ในชื่อ The Crystal PTT โดยนำร่องที่สาขาถนนชัยพฤกษ์ และร่วมมือกับ เค.อี.แลนด์ สร้างคอมมูนิตี้มอลล์และสถานีบริการน้ำมัน ขยายกิจการสถานีบริการน้ำมันในประเทศลาว เปิดตัวน้ำมันดีเซลเกรดพรีเมียม ด้วยเทคโนโลยีเดียวกับการผลิตน้ำมันอากาศยาน พีทีที ไฮฟอร์ซ พรีเมียม ดีเซล เปิดตัวและปรับปรุงร้านสะดวกซื้อ Jiffy 3 รูปแบบ คือ Jiffy (กำลังปรับปรุงร้านและสร้างร้านใหม่) Jiffy Daily (เปลี่ยนมาจาก Jiffy Express เติมมุมขายอาหารและเครื่องดื่ม) และ Jiffy Plus Supermarket (เปลี่ยนมาจาก Jiffy Super Fresh Market เป็นซูเปอร์มาร์เก็ตเต็มรูปแบบแห่งแรกจาก ปตท.) เปิดขายแฟรนไชส์ร้านชานมไข่มุก Pearly Tea ธุรกิจใหม่จาก ปตท.บริหารธุรกิจค้าปลีก เปิดธุรกิจร้าน Jiffy ในประเทศลาว และร้าน Jiffy นอกปั๊มแห่งแรกที่มหาวิทยาลัยเกษตรศาสตร์ - พ.ศ. 2557 - เปิดตัวโครงการ The Crystal PTT คอมมูนิตี้มอลล์และสถานีบริการน้ำมันอย่างเป็นทางการ โดยประกอบไปด้วยสถานีบริการน้ำมัน ร้านสะดวกซื้อ Jiffy ร้านกาแฟ Cafe Amazon ซูเปอร์มาร์เก็ต Jiffy Plus Supermarket ร้านอาหารและร้านค้าต่างๆ บนพื้นที่ 12 ไร่บนถนนชัยพฤกษ์ เปิดปั๊มน้ำมันบริการตนเอง ราคาถูกกว่าเติมน้ำมันแบบปกติ Self Serve แห่งแรกที่ สน.ปตท.ศรีนครินทร์ และเปิดตัวแมสคอตของ ปตท. ในชื่อ ก็อตจิ - พ.ศ. 2558 - เปิดตัวสติ๊กเกอร์ไลน์ให้ผู้ใช้ไลน์สามารถโหลดฟรีในอีเวนท์แบบมีเสียงพูดได้ Godji The Adventure (เสียงพากย์ก๊อตจิโดย ศรีอาภา เรือนนาค) ให้กับผู้ใช้ไลน์ที่เป็นเพื่อนกับบัญชีทางการของ ปตท. เปลี่ยนคำขวัญมาเป็น เพื่อคนไทย เพื่ออนาคตที่ยั่งยืน และเปิดตัวผลิตภัณฑ์น้ำมันหล่อลื่น ปตท. ฉลากใหม่ กระป๋องใหม่ เพิ่มสมรรถนะและปกป้องเครื่องยนต์ให้กับเครื่องยนต์โดยเฉพาะ ภายใต้คำขวัญ The Moving Innovation - พ.ศ. 2559 - เปิดตัวโครงการแยกขยะก่อนทิ้งที่สถานีบริการนํ้ามัน ปตท.ภายใต้โครงการ แยกแลกยิ้ม - 1 กุมภาพันธ์ พ.ศ. 2561 - เปิดตัวผลิตภัณฑ์น้ำมันสูตรใหม่ในราคาเท่าเดิม พร้อมสารสูตรพิเศษรายแรกของโลก ให้คุณแรงดั่งใจ ทุกสัมผัส ในชื่อ พีทีที อัลตร้าฟอร์ช (โดยทดแทนชื่อพีทีที บลู อินโนเวชัน (ทดแทนด้วยชื่อ อัลต้าฟอร์ซ แก๊สโซลีน), บลู ดีเซล (ทดแทนด้วยชื่อ อัลตร้าฟอร์ซ ดีเซล) , และ บลู แก๊สโซฮอล์ 91 - 95 (ทดแทนด้วยชื่อ อัลตร้าฟอร์ซ 91 - 95) รวมทั้งทดแทนชื่อ บลู แก๊สโซฮอล์ E20, E85 เป็น อัลตร้าฟอร์ซ แก๊สโซฮอล์ E20 และ อัลตร้าฟอร์ซ แก๊สโซฮอล์ E85)ผลิตภัณฑ์และบริการน้ำมันเชื้อเพลิงเบนซินผลิตภัณฑ์และบริการ. น้ำมันเชื้อเพลิง. เบนซิน. - พีทีที อัลตร้าฟอร์ซ แก๊สโซลีน 95 (สีเหลืองอ่อน) - พีทีที อัลตร้าฟอร์ซ แก๊สโซฮอล์ 91 (สีเขียว) - พีทีที อัลตร้าฟอร์ซ แก๊สโซฮอล์ 95 (สีส้ม) - พีทีที อัลตร้าฟอร์ซ แก๊สโซฮอล์ E20 (สีส้ม) - พีทีที อัลตร้าฟอร์ซ แก๊สโซฮอล์ E85 (สีชมพู)ดีเซลดีเซล. - พีทีที อัลตร้าฟอร์ช ดีเซล (สีเหลืองอำพัน) คล้ายๆ น้ำมันปาล์มโอเลอิน - พีทีที อัลตร้าฟอร์ช พรีเมียม ดีเซล (สีใส) คล้ายๆ น้ำมันอากาศยานก๊าซธรรมชาติก๊าซธรรมชาติ. - พีทีที NGVน้ำมันหล่อลื่นผลิตภัณฑ์หล่อลื่นสำหรับภาคยานยนต์เครื่องยนต์เบนซินน้ำมันหล่อลื่น. ผลิตภัณฑ์หล่อลื่นสำหรับภาคยานยนต์. เครื่องยนต์เบนซิน. - พีทีที เพอร์ฟอร์มา ซูเปอร์ ซินเธติค ไฮบริด - พีทีที เพอร์ฟอร์มา ซูเปอร์ ซินเธติค SAE 0W-20 - พีทีที เพอร์ฟอร์มา ซูเปอร์ ซินเธติค - พีทีที เพอร์ฟอร์มา อาร์ดี-ทู - พีทีที เพอร์ฟอร์มา เรซซิ่ง ซินเธติค - พีทีที เพอร์ฟอร์มา ซินเธติค เอ็นจีวี - พีทีที เพอร์ฟอร์มา ซินเธติค - พีทีที เพอร์ฟอร์มา เอ็นจีวี - พีทีที เพอร์ฟอร์มา เซมิ-ซินเธติค - พีทีที เพอร์ฟอร์มาเครื่องยนต์ดีเซลเครื่องยนต์ดีเซล. - พีทีที ไดนามิค ซินเธติค พลัส - พีทีที ไดนามิค ซูเปอร์ คอมมอนเรล - พีทีที ไดนามิค ซินเธติค - พีทีที ไดนามิค คอมมอนเรล - พีทีที ไดนามิค พรีเมียร์ - พีทีที ไดนามิค เทอร์โบ ซี - พีทีที ไดนามิค เทอร์โบจักรยานยนต์จักรยานยนต์. - พีทีที ชาเลนเจอร์ ซินเธติก 4 ที - พีทีที ชาเลนเจอร์ 4 ที-ไอที - พีทีที ชาเลนเจอร์ 4 ที-เอที - พีทีที ชาเลนเจอร์ เกียร์-เอที - พีทีที ชาเลนเจอร์ 4 ที - พีทีที ไฮสปีด 4 ที - พีทีที แม็กซ์สปีด 4 ที - พีทีที ชาเลนเจอร์ ซินเธติก 2 ที - พีทีที ชาเลนเจอร์ 2 ที - พีทีที ไฮสปีด 2 ที - พีทีที แม็กซ์สปีด 2 ทีเครื่องยนต์ดีเซลงานหนักเครื่องยนต์ดีเซลงานหนัก. - พีทีที ไดนามิค เอ็กซ์ตร้า ลองเดรน - พีทีที ไดนามิค เซมิ-ซินเธติค - พีทีที ไดนามิค 2-พลัส - พีทีที ไดนามิค พลัส - พีทีที ไดนามิค เอ็กซ์เจ - พีทีที ไดนามิค - พีทีที ดี-3 พลัสรถบรรทุกเครื่องดัดแปลงก๊าซและเครื่องปั่นไฟรถบรรทุกเครื่องดัดแปลงก๊าซและเครื่องปั่นไฟ. - พีทีที ไดนามิค เอ็นจีวี-เอ็มเอ - พีทีที ไดนามิค จี-พลัส - พีทีที ไดนามิค เอ็นจีวี-แอลเอ - พีทีที เมทานา 2740 - พีทีที ก๊าซเทค 500รถแทรกเตอร์ รถไถ เครื่องจักรกลการเกษตรและเครื่องเอนกประสงค์รถแทรกเตอร์ รถไถ เครื่องจักรกลการเกษตรและเครื่องเอนกประสงค์. - พีทีที ไดนาแทรค - พีทีที วี-120 มอเตอร์ออยล์ - พีทีที วี-120 ดีเซล - พีทีที วี-เทคเรือประมง เรือเดินสมุทร เรือเร็วและเจ็ทสกีเรือประมง เรือเดินสมุทร เรือเร็วและเจ็ทสกี. - พีทีที เพาเวอร์อาร์ โฟว์ที เอาท์บอร์ด - พีทีที เรซซิ่ง ฟอร์มูล่า ไบโอซิน - พีทีที เพาเวอร์อาร์ เอาท์บอร์ด - พีทีที แม็กซ์ เอาท์บอร์ด - พีทีที ซีเทค 7000 - พีทีที ซีเทค 6000 - พีทีที ซีเทค 5000 - พีทีที ซีเทค 4000 - พีทีที ซีเทค 3000ระบบส่งกำลังระบบส่งกำลัง. - พีทีที ลิมิเต็ดสลิป เกียร์ออยล์ - พีทีที จีแอล-5 - พีทีที จี-100 - พีทีที จีแอล-1 - พีทีที ออโตแมท ซีวีที - พีทีที ออโตแมท เอทีเอฟ 1เอ - พีทีที ออโตแมท - พีทีที เพาเวอร์ทรานส์ - พีทีที เพาเวอร์แทรค 7884 พลัส - พีทีที เพาเวอร์แทรค 7884 - พีทีที ดี-3 ไฮดรอลิกจาระบีจาระบี. - พีทีที โมลี-เพล็กซ์ กรีส - พีทีที โมลี อีพี กรีส - พีทีที ไล-เพล็กซ์ กรีส - พีทีที อีพี กรีส - พีทีที เอ็มพี กรีส - พีทีที แซสซิส กรีส - พีทีที คัพ กรีสน้ำมันเบรกและอื่นๆน้ำมันเบรกและอื่นๆ. - พีทีที ซูเปอร์ เบรก ฟลูอิด - พีทีที เบรก ฟลูอิด เอ๊กซ์ตร้า - พีทีที เบรก ฟลูอิด - พีทีที ฟลัสชิ่ง ออยล์ - พีทีที เรดิเอเตอร์ คลีนเนอร์ - พีทีที เรดิเอเตอร์ คูลแลนท์ - พีทีที แบตเตอรี่ ฟลูอิดบริการ บริการ. รายชื่อของบริการในสถานีบริการน้ำมัน ปตท. ทั่วประเทศ ทั้งบริการโดย ปตท. และบริการจากภายนอก- ร้านสะดวกซื้อเซเว่น อีเลฟเว่น - ร้านสะดวกซื้อจิฟฟี่ (มีเฉพาะที่สถานีบริการน้ำมันที่บริหารโดยบริษัท ปตท.บริหารธุรกิจค้าปลีก จำกัด และในสำนักงานใหญ่ ปตท. เท่านั้น)(ก่อนหน้านี้บริหารงานโดย บริษัท คอนอโค (ประเทศไทย) จำกัด เจ้าของกิจการสถานีบริการน้ำมัน เจ็ท) - ซูเปอร์มาร์เกตจิฟฟี่ ซูเปอร์ เฟรช มาร์เกต (มีเฉพาะที่สถานีบริการน้ำมันสาขา สน.ปตท.กรุงเทพ-บางแค 1) - ร้านกาแฟ คาเฟ่ อเมซอน - ร้านสะดวกซื้อจอย เป็นรูปแบบร้านสะดวกซื้อมาตรฐานรูปแบบที่ 2 ของจิฟฟี่ แต่เน้นเจาะตลาดสถานีบริการก๊าซธรรมชาติของ ปตท. และตามอาคารสำนักงานต่างๆ และจำหน่ายสินค้าที่แตกต่างจากจิฟฟี่ โดยเฉพาะสถานีบริการน้ำมันเจ็ทที่เปลี่ยนเป็นสถานี NGV เปิดสาขาแรกในปี พ.ศ. 2552 เช่น สาขากรุงเทพฯ-บางขุนเทียน (เอกชัย) เนื่องจากสาขาดังกล่าวอยู่ใกล้สถานีบริการน้ำมัน ปตท. ปัจจุบันทางปตท.บริหารธุรกิจค้าปลีกได้ปรับเปลี่ยนรูปแบบเป็นร้านสะดวกซื้อภายใต้แนวคิด Cafe Convenience เปิดบริการโดยมีร้านกาแฟ Cafe Amazon และร้านชานมไข่มุก Pearly Tea เพื่อสร้างความแตกต่างจากร้านสะดวกซื้อทั่วไปโดยได้เริ่มขยายสาขาตามอาคารสำนักงาน ชุมชน และย่านการค้า ปัจจุบันมี 4 สาขา (เฉพาะรูปแบบใหม่) ในกรุงเทพฯ มี 2 สาขา และ สมุทรปราการ โดยสาขาแรกอยู่ที่อาคาร BBC เอกมัย เมื่อวันที่ 20 ตุลาคม พ.ศ. 2557 โดยจะขยายอีกกว่า 30 สาขาในปี พ.ศ. 2558 - ร้านชา Pearly Tea (มีเฉพาะที่สำนักงานใหญ่ ปตท. อาคาร 2 อาคารเอนเนอร์ยี่ คอมเพล็กซ์ A อาคารเอนเนอร์ยี่ คอมเพล็กซ์ C และสถานีบริการน้ำมันสาขา สน.ปตท.กรุงเทพ-พระราม 2 (กม. 5) สน.ปตท.กรุงเทพ-วงแหวน (บางแค) สน.ปตท.เพชรบุรี-บ้านลาด สน.ปตท.นครราชสีมา-สีคิ้ว สน.ปตท.ฉะเชิงเทรา-บางไผ่ สน.ปตท.ชลบุรี-บ้านบึง 3 สน.ปตท.ชลบุรี-บายพาส 2 สน.ปตท.ชลบุรี-บายพาส 3 สน.ปตท.ปทุมธานี-ไพน์เฮิรสท์ สน.ปตท.ระยอง-สุขุมวิท 2 สน.ปตท.ลพบุรี-ท่าวุ้ง สน.ปตท.สมุทรสาคร-พระราม 2 (กม. 35) สน.ปตท.สระบุรี-แก่งคอย 1 สน.ปตท.อยุธยา-เอเชียไฮเวย์ (กม. 55) สน.ปตท.อยุธยา-เอเชียไฮเวย์ (กม. 89) สน.ปตท.อยุธยา-วังน้อย (กม. 57) สน.ปตท.อุดรธานี-อุดรดุษฏี (กม. 121) - ศูนย์บริการมือถือครบวงจรโมบายชัวร์ (Mobile Sure ครบวงจร On The Way) - ศูนย์บริการยานยนต์ครบวงจร Fit Auto - ศูนย์บริการเปลี่ยนถ่ายน้ำมันเครื่อง Procheck - ร้านอาหาร เท็กซัสชิคเก้น - ร้านอาหาร เอ แอนด์ ดับบลิว - ร้านขนมบ้านอัยการ - ร้านกาแฟอาหาร แบล็คแคนยอนคอฟฟี - ร้านอาหาร เชสเตอร์กริลล์ - ร้านอาหาร แด๊ดดี้ โด - ร้านอาหาร แดรี่ควีน - ร้านไอศกรีม ฮาเก้น-ดาส - ร้านอาหาร เคเอฟซี - ร้านอาหาร คิทเช่น พลัส - ร้านอาหาร มิสเตอร์ โดนัท - ร้านอาหารนิตยาไก่ย่าง - ร้านอาหาร พิซซ่าฮัท - ร้านเบเกอรี่ เอส แอนด์ พี ซินดิเคท - ร้านอาหารวราภรณ์ - ร้านอาหาร แมคโดนัลด์ - ร้านอาหาร เบอร์เกอร์คิง (มีเฉพาะที่สถานีบริการน้ำมันสาขา บจ.เอส ที เพาเวอร์ กรุ๊ป (ขาออก)) - ร้านอาหาร Namaste India Fastfood (มีเฉพาะที่สถานีบริการน้ำมันสาขา บจ.เอส ที เพาเวอร์ กรุ๊ป (ขาออก)) - ร้านกาแฟ สตาร์บัคส์ (มีเฉพาะที่สถานีบริการน้ำมันสาขา บจ.เอส ที เพาเวอร์ กรุ๊ป (ขาเข้า) และสาขา บจ.เอส ที เพาเวอร์ กรุ๊ป (ขาออก)) - ร้านกาแฟคาเฟ่ ดิโอโร่ (มีเฉพาะที่สถานีบริการน้ำมันสาขา บจ.เอส ที เพาเวอร์ กรุ๊ป (ขาเข้า) และสาขา บจ.เอส ที เพาเวอร์ กรุ๊ป (ขาออก)) - ร้านอาหารจิฟฟี่ คิทเช่น (มีเฉพาะที่สถานีบริการน้ำมันสาขา สน.ปตท.ฉะเชิงเทรา-บางไผ่ สน.ปตท.สมุทรสาคร-พระราม 2 (กม. 35) และสาขา สน.ปตท.สระบุรี-แก่งคอย 1) - ร้านอาหารจิฟฟี่ บิสโทร์ (มีเฉพาะที่สำนักงานใหญ่ ปตท. เท่านั้น) - ร้านชา เพิร์ลลี่ ที - ธนาคารกสิกรไทย - ธนาคารกรุงไทย - ธนาคารกรุงศรีอยุธยา - ธนาคารไทยพาณิชย์ - ธนาคารออมสิน - ศูนย์สุขภาพ เชตวัน - ศูนย์บริการยานยนต์ครบวงจร ค็อกพิท - ร้านขายยาดี-เชน - ร้านเทปและซีดี อิมเมจิน - ร้านขายของฝาก เอกชัย - ร้านขายของฝาก ไร่กำนันจุล - ร้านขายยาฟาสซิโน - ร้านเสื้อผ้า 71 Export - ร้านเสื้อผ้าเพย์เลส - ร้านหนังสือนายอินทร์ - ร้านขายชองฝาก เจ้าสัว - ร้านขายของฝาก พรทิพย์ - Wizard Motor Clean - ร้านเทปและซีดี แมงป่อง(มีเฉเพาะที่ส.น.ปตท บางนา ขาออก ส.น.ปตท จิฟฟี่ สาขา สมุทรปราการ บางปู เท่านั้น) - ร้านขายของฝาก ปึงหงี่เชียง - ร้านขายของฝาก ดอยคำ (มีเฉพาะที่สถานีบริการน้ำมันสาขา บจ.เอส ที เพาเวอร์ กรุ๊ป (ขาเข้า) และสาขา บจ.เอส ที เพาเวอร์ กรุ๊ป (ขาออก)) - ร้านแตงโม - ร้านคาร์เฟ่ลุกซ์บริษัทในเครือ</doc>
