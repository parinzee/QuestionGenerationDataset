<doc id="617740" url="https://th.wikipedia.org/wiki?curid=617740" title="เถ้าแก่ใหญ่">เถ้าแก่ใหญ่ เถ้าแก่ใหญ่ เป็นรายการประเภทเกมโชว์ ที่สนับสนุนให้คนไทยมีอาชีพ มีรายได้ที่มั่นคง ออกอากาศทางสถานีโทรทัศน์โมเดิร์นไนน์ ในทุกคืนวันพฤหัสบดีพิธีกรพิธีกร. - เถ้าแก่ธง (ธงชัย ประสงค์สันติ) - เถ้าแก่โหน่ง (ชูศักดิ์ เอี่ยมสุข หรือโหน่ง ชะชะช่า) แต่ในบางเทป จะเหลือพิธีกรเพียงแค่ 1 คนช่วงต่างๆ ของรายการ ช่วงต่างๆ ของรายการ. รายการเถ้าแก่ใหญ่ มีช่วงของรายการทั้งหมด 3 ช่วง คือช่วงค้นหาเถ้าแก่ใหญ่ ช่วงค้นหาเถ้าแก่ใหญ่. เป็นช่วงที่จะคัดเลือกผู้ที่มีความยากจน หรือผู้ที่ยังไม่มีอาชีพ มาแข่งขันเกมในช่วงนี้ โดยจะมีเกมที่แตกต่างกันไปในแต่ละตอน ตามความสามารถหรืออาชีพของผู้เข้าแข่งขัน เช่น ขับขี่รถจักรยานยนต์ผ่านทางซิกแซกให้ช้าที่สุด เป็นต้น และในบางตอน อาจจะแข่งขันมากกว่า 1 เทปช่วงเถ้าแก่ใหญ่ใจป้ำ ช่วงเถ้าแก่ใหญ่ใจป้ำ. เป็นช่วงที่สัญจรไปตามตลาดต่างๆ โดยพ่อค้า-แม่ค้าในตลาดที่ทางรายการค้นหาและคัดเลือกมา จะต้องตอบคำถามเกี่ยวกับสินค้าในแผงค้าของตนเอง (เช่น ทายตัวเลขหลักสุดท้ายจากล็อตเตอรี่ 1 ใบ ที่หยิบได้) หรือในบางครั้งจะเป็นการถามเกี่ยวกับปัญหาเชาวน์ ถ้าหากตอบถูก ทางรายการจะเหมาแผงตามจำนวนเงินที่ได้ตกลงไว้ แต่ถ้าตอบผิด พ่อค้า-แม่ค้าประจำแผงนั้นจะไม่ได้อะไรเลย (หรืออาจจะได้ค่าสินค้าที่หยิบมาเป็นคำถามในช่วงนั้น)ช่วง ๑ ตำบล ๑ เถ้าแก่ ช่วง ๑ ตำบล ๑ เถ้าแก่. เป็นช่วงที่ทางรายการจะสัญจรไปตามตำบลต่างๆ ของประเทศไทย ที่มีสินค้าสัญลักษณ์ประจำตำบล แล้วทางรายการร่วมกับกำนัน/ผู้ใหญ่บ้านของพื้นที่นั้นๆ ก็จะทำการคัดเลือกผู้ที่มีความลำบากจริงๆ ประจำตำบลนั้นมา 5-6 ท่าน และให้มาแข่งเกมเกี่ยวกับสินค้าประจำตำบลนั้นๆ (เช่น ทอเสื่อกกให้ได้ตามขนาดที่กำหนดให้) และผู้ที่ชนะ ก็จะได้รับอุปกรณ์ประกอบอาชีพที่เกี่ยวกับสินค้าประจำตำบลไป</doc>
