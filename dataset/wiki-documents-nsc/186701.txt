<doc id="186701" url="https://th.wikipedia.org/wiki?curid=186701" title="กลยุทธ์ส่งเสียงบูรพาฝ่าตีประจิม">กลยุทธ์ส่งเสียงบูรพาฝ่าตีประจิม กลยุทธ์ส่งเสียงบูรพาฝ่าตีประจิม หรือ เซิงตงจี๋ซี (; ) เป็นหนึ่งในกลศึกสามก๊ก กลยุทธ์ที่มีความหมายถึงการโจมตีศัตรู จะต้องเตรียมการและบุกโจมตีในจุดที่ศัตรูต่างคาดไม่ถึง เพื่อเป็นการป้องกันไม่ให้ศัตรูตั้งรับได้ถูก โดยหลอกล่อศัตรูให้เกิดการหลงทิศกับการบุกโจมตีและนำกำลังทหารไปเฝ้าระวังผิดตำแหน่ง เกิดการหละหลวมต่อกำลังทหารและเปิดโอกาสให้สามารถเอาชนะได้โดยง่าย มรรควิถีแห่งการใช้ยุทธวิธีสำคัญในการทำศึกสงคราม เมื่อตั้งทัพเผชิญหน้าซึ่งกันและกัน ฝ่ายใดมีเสบียงอาหารอุดมสมบูรณ์ก็เท่ากับมีโอกาสชนะแล้วครึ่งหนึ่ง การป้องกันรักษาเส้นทางการลำเลียงอาหารต้องทำอย่างรอบคอบ ระมัดระวัง เพื่อป้องกันศัตรูลอบทำลาย เข้ายึดหรือปล้นชิง ขณะเดียวกันก็ต้องหายุทธวิธีในการตัดเส้นทางลำเลียงอาหารของศัตรู หากศัตรูสูญเสียเสบียงอาหาร ย่อมต้องถอยทัพด้วยความจำเป็น เมื่อถึงยามนั้นควรบุกเข้าโจมตีไม่ให้ศัตรูตั้งรับได้ทัน ตำราพิชัยสงครามกล่าวไว้ว่า "ยามศึกสงครามขาดเสบียงอาหารก็พินาศ" ตัวอย่างการนำเอากลยุทธ์ส่งเสียงบูรพาฝ่าตีประจิมไปใช้ได้แก่จูกัดเหลียงที่หลอกล่อเฮ็กเจียวให้หลงทิศในการนำกำลังทหารเฝ้าระวังการบุกเข้าโจมตีด่านตันฉองของจูกัดเหลียงและทหารจ๊กก๊กตัวอย่างกลยุทธ์ ตัวอย่างกลยุทธ์. เมื่อคราวที่จูกัดเหลียงต้องนำทัพกลับจ๊กก๊กหลังจากขาดแคลนเสบียงอาหารและอาวุธในการหักตีด่านตันฉอง โดยไม่สามารถเอาชนะกำลังทหารของเฮ็กเจียวได้ ต่อมาภายหลังจูกัดเหลียงทราบข่าวการป่วยของเฮ็กเจียวจึงนำทัพกลับไปตีด่านตันฉองอีกครั้ง และแต่งตั้งอุยเอี๋ยนและเกียงอุยเป็นแม่ทัพคุมทหารจำนวนห้าพันนาย นำทัพไปตีด่านตันฉองภายในเวลาสามวัน ในขณะเดียวกันก็มอบหมายให้กวนหินและเตียวเปาลอบนำกำลังทหารตัดทางลัดไปยังด่านตันฉอง และให้ทหารลักลอบปลอมตัวเล็ดลอดเข้าไปภายในกำแพงเมืองและจุดเพลิงขึ้น จูกัดเหลียงจึงสามารถนำกำลังทหารเข้าตีด่านตันฉองได้สำเร็จ กำลังทหารที่ตั้งด่านรักษาด่านตันฉองไม่ทันรู้ตัวก็แตกพ่าย เฮ็กเจียวที่ป่วยจนลุกไม่ขึ้นพยายามสั่งการให้ทหารรักษาด่านจนสุดกำลังและขาดใจตายในเวลาต่อมา เมื่ออุยเอี๋ยนและเกียงอุยนำทัพทหารมาถึงด่านตันฉอง ก็แปลกใจที่ด่านตันฉองถูกควบคุมโดยจูกัดเหลียงทั้งที่ยังไม่ได้ทำศึก จูกัดเหลียงจึงเฉลยกลยุทธ์ในการตีด่านตันฉองให้อุยเอี๋ยนและเกียงอุยเข้าใจว่า "เราแจ้งว่าเฮ็กเจียวป่วยหนักอยู่ จึงเกณฑ์ให้ท่านทั้งสองรีบมา หวังจะให้กิตติศัพท์เลื่องลือให้เฮ็กเจียวระวังท่านอยู่ เราจึงยกทหารลัดมาทางน้อย ปลอมเข้าจุดเพลิงเผาค่ายขึ้น ก็โจมตีเอาได้ง่าย" กลยุทธ์ส่งเสียงบูรพาฝ่าตีประจิมหรือเซิงตงจีซีของจูกัดเหลียง ก็สามารถหักตีด่านตันฉองของเฮ็กเจียว ก็ประสบความสำเร็จในการหักตีด่านตันฉองมาเป็นเมืองขึ้นของตนไว้ได้อย่างงดงาม</doc>
