<doc id="463419" url="https://th.wikipedia.org/wiki?curid=463419" title="นางสิงห์สะบัดช่อ">นางสิงห์สะบัดช่อ นางสิงห์สะบัดช่อ เป็นละครโทรทัศน์แนวแอ็คชั่นซุปเปอร์ฮีโร่ ผลิตโดยบริษัท เอ็กแซ็กท์ และ ซีเนริโอ จำกัด ผลงานกำกับการแสดงโดย อรรถพร ธีมากร บทประพันธ์ - บทโทรทัศน์โดย ณพุทธ สุศรีฯ ตอนแรกได้มีการวางตัวพระเอกเป็น ณวัฒน์ กุลรัตนรักษ์ แต่ต่อมาได้มีการเปลี่ยนตัวเป็นปฏิภาณ ปฐวีกานต์ ร่วมด้วย อรจิรา แหลมวิไล, ภาคิน คำวิลัยศักดิ์ และวรรณรท สนธิไชย ออกอากาศทุกวันจันทร์-พฤหัสบดี เวลา 20.25 - 21.25 น. ทางสถานีวิทยุโทรทัศน์กองทัพบกช่อง 5 เริ่มออกอากาศวันแรกวันที่ 25 กรกฎาคม พ.ศ. 2555 – 11 กันยายน พ.ศ. 2555รายชื่อนักแสดงนักแสดงรับเชิญบทตัวละครบทตัวละคร. - ปฏิภาณ ปฐวีกานต์ รับบทเป็น ผู้กองธัมโม ผู้กองหนุ่มชาวกรุง ถูกย้ายมาประจำที่บ้านไม้งาม เป็นคนเถรตรง รักความยุติธรรม เป็นคู่กัดกับเก่ง ทั้งที่ในใจก็มีความรู้สึกดีๆ ให้- อรจิรา แหลมวิไล รับบทเป็น แก้ว / เก่ง / นางสิงห์ เด็กสาวกำพร้า นิสัยห้าว ลุย ไม่ยอมคน ใช้โฉมหน้าของเด็กหนุ่มชื่อเก่งและนางสิงห์ เพื่อหาทางแก้แค้นคนที่ฆ่า ผู้ใหญ่ทอง ผู้มีพระคุณของตน คอยช่วยผู้กองธัมโม ผดุงความยุติธรรมจนตกหลุมรักเขาในที่สุด- ภาคิน คำวิลัยศักดิ์ รับบทเป็น ย้ง หนุ่มสุดซื่อ ลูกชาย เถ้าแก่ตง เจ้าของร้านกาแฟประจำหมู่บ้าน ฝันอยากเป็นฮีโร่แต่ไร้ฝีมือ รู้ความลับว่าเก่งหรือแก้วคือนางสิงห์- วรรณรท สนธิไชย รับบทเป็น หมอวาสนา ลูกสาวคนเดียวของ กำนันศร ข้าราชการบ้าอำนาจ จิตใจดี ภายนอกดูอ่อนแอ แต่จริงๆ เป็นคนใจเด็ด ไม่พอใจที่พ่อทำตัวเหนือกฎหมายจึงพยายามทำดีกับชาวบ้านเพื่อลบล้างความผิดให้พ่อ- บุษกร ตันติภนา รับบทเป็น หมวดเพ็ญพร / บัว ผู้หมวดหญิงมากฝีมือ ถูกส่งตัวมาช่วยงานผู้กองธัมโม เก่งการต่อสู้หลายรูปแบบ เป็นคนช่างสังเกต มีไหวพริบ ชอบทำตัวลึกลับ สงสัยว่าเก่งหรือแก้วคือนางสิงห์จึงคอยจับผิดอยู่เสมอ พอรู้ความจริงว่านางสิงห์คือแก้ว เธอเปิดเผยตนเองว่า เธอชื่อ บัว เป็นลูกสาวผู้ใหญ่ทอง เธอมีแก้วเป็นพี่เลี้ยง ทำให้บัวคิดกับแก้วเป็นคนรักทั้งๆที่รู้ว่ามันเป็นเรื่องที่ผิดธรรมชาติของคนสองคน- ปานวาด เหมมณี รับบทเป็น หมวยใหญ่ พี่สาวของย้ง สาวหมวยเซ็กซี่ขวัญใจหนุ่มๆ ในหมู่บ้าน ชอบแต่งตัวเปรี้ยวจี๊ด นิสัยร่าเริง เห็นเก่งครั้งแรกก็ปิ๊งทันทีโดยที่ไม่รู้ว่าเก่งเป็นผู้หญิง เป็นคู่ปรับกับ ลิ้นจี่ เมียใหม่ของกำนันศร- พลวัฒน์ มนูประเสริฐ รับบทเป็น ครูเพิ่ม เพื่อนร่วมอุดมการณ์ของผู้ใหญ่ทองและเป็นครูของแก้ว นิสัยรักคุณธรรม แต่หลังผู้ใหญ่ทองถูกฆ่าตายก็กลายเป็นคนขี้เหล้าเมายา- สมเล็ก ศักดิกุล รับบทเป็น กำนันศร กำนันกังฉิน เป็นนักเลงเก่า มีวิชาอาคม ชอบใช้อำนาจกดขี่ชาวบ้าน ร่วมมือกับเสี่ยเล้งทำธุรกิจค้าไม้เถื่อน แต่ลับหลังก็วางแผนโค่นอำนาจอีกฝ่ายอยู่เสมอ เป็นคนฆ่าผู้ใหญ่ทองเพลงประกอบละครเพลงประกอบละคร. - นางสิงห์สะบัดช่อ ร้องโดย แมว จีระศักดิ์ ปานพุ่ม (เพลงเปิด) - ฉันรู้แค่รักเธอหมดใจ ร้องโดย อาร์ อาณัตพล ศิริชุมแสง (เพลงปิด)</doc>
