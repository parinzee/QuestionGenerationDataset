<doc id="615160" url="https://th.wikipedia.org/wiki?curid=615160" title="ปลามอลลี่">ปลามอลลี่ ปลามอลลี่ หรือ ปลาสอด () เป็นสกุลของปลาน้ำจืดขนาดเล็ก ในอันดับปลาออกลูกเป็นตัว (Cyprinodontiformes) สกุลหนึ่ง ใช้ชื่อสกุลว่า Poecilia ในวงศ์ปลาสอด (Poeciliidae) เป็นสกุลของปลาในวงศ์นี้ ที่เป็นที่รู้จักกันเป็นอย่างดี ในแง่ของการเป็นปลาสวยงามที่เลี้ยงกันอย่างแพร่หลาย มีลักษณะเด่น คือ เป็นปลาที่ว่ายหากินเป็นฝูง บริเวณผิวน้ำ กินแมลงขนาดเล็ก, ไรแดง, ลูกน้ำ รวมทั้งตะไคร่น้ำหรือสาหร่ายเป็นอาหาร มีความแตกต่างระหว่างเพศสูง กล่าวคือ ตัวผู้จะมีขนาดเล็กกว่ามาก แต่มีสีสันรวมทั้งครีบต่าง ๆ สวยงามกว่า ขณะที่ตัวเมียมีขนาดใหญ่กว่า แต่ครีบต่าง ๆ สั้นและสีไม่สวยเท่า เป็นปลาที่กระจายพันธุ์ในเขตร้อนของทวีปอเมริกา พบได้ตั้งแต่ตอนใต้ของสหรัฐอเมริกา, อเมริกากลาง, แคริบเบียน จนถึงอเมริกาใต้ เป็นปลาที่พบได้ทั้งน้ำจืด, น้ำกร่อย รวมถึงในทะเล หลายชนิดมีครีบหลังที่สูงเหมือนใบเรือ มีขนาดที่หลากหลายตั้งแต่ 4-5 เซนติเมตร จนถึงใหญ่เต็มที่ได้ถึง 20 เซนติเมตร และมีสีสันต่าง ๆ หลากหลายมาก ทั้งสีขาว, สีเหลือง, สีส้ม, สีดำ หรือลายจุด อาศัยอยู่ในอุณหภูมิของน้ำประมาณ 25-28 องศาเซลเซียส (77-82 องศาฟาเรนไฮต์) โดยที่ชื่อสกุลนั้นมาจากภาษากรีกคำว่า ποικίλος หมายถึง "สีสันที่หลากหลาย"การจำแนก การจำแนก. พบทั้งหมด 39 ชนิด- Poecilia boesemani - Poecilia butleri - Poecilia catemaconis - Poecilia caucana - Poecilia caudofasciata - Poecilia chica - Poecilia dauli - Poecilia dominicensis - Poecilia elegans - Poecilia formosa - Poecilia gillii - Poecilia hispaniolana - Poecilia hondurensis - Poecilia koperi - Poecilia kykesis - Poecilia latipinna - Poecilia latipunctata - Poecilia marcellinoi - Poecilia maylandi - Poecilia mechthildae - Poecilia mexicana - Poecilia nicholsi - Poecilia obscura - Poecilia orri - Poecilia parae - Poecilia petenensis - Poecilia reticulata - Poecilia rositae - Poecilia salvatoris - Poecilia sarrafae - Poecilia sphenops - Poecilia sulphuraria - Poecilia teresae - Poecilia vandepolli - Poecilia velifera - Poecilia vivipara - Poecilia waiapi - Poecilia wandae - Poecilia wingei</doc>
