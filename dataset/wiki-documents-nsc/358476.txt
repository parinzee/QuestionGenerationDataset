<doc id="358476" url="https://th.wikipedia.org/wiki?curid=358476" title="ศศิมาภรณ์ ไชยโกมล">ศศิมาภรณ์ ไชยโกมล ศศิมาภรณ์ ไชยโกมล (ชื่อเล่น:หนิง) มีชื่อจริงว่า ภูชิษา รัตนะเดชนิธิศ (11 กันยายน พ.ศ. 2509-30 มกราคม พ.ศ. 2554) เป็นนักแสดงชาวไทย เคยเข้าประกวดนางสาวไทย ประจำปี พ.ศ. 2528 จนได้รับตำแหน่งรองอันดับ 2 และเป็นตัวแทนสาวไทยเข้าประกวดมิสอินเตอร์เนชั่นแนลปี 1985 ที่ ญี่ปุ่น ศศิมาภรณ์มีผลงานแสดงภาพยนตร์และละครโทรทัศน์ อาทิ ภาพยนตร์เรื่อง คุณจ่าเรือแจว, พ่อปลาไหล แม่พังพอน, จุ๊ย, ผีสองนาง, ส.อ.ว. ห้อง 2 รุ่น 44, ครูจันทร์แรม ประทีปแห่งลุ่มแม่น้ำแม่สาย มิวสิกวิดีโอเพลง ขวัญเรียม ของ พัชรา แวงวรรณ รวมทั้งละครเรื่อง ฝนเหนือ ซึ่งเป็นเรื่องสุดท้าย ในปี พ.ศ. 2550 ศศิมาภรณ์ป่วยเป็นโรคมะเร็งที่กระดูกไขสันหลัง จนได้เข้ารับการรักษาที่โรงพยาบาลศิริราช และเสียชีวิตลงเมื่อวันที่ 30 มกราคม พ.ศ. 2554 ขณะมีอายุได้ 44 ปี ด้านชีวิตครอบครัว ครั้งแรกสมรสกับสามี ได้บุตรสาวคือ ลลิดา ทองหล่อ(เดียร์) อดีตทูตสินค้าของธนาคารกสิกรไทย แต่มีอันต้องแยกทางกัน ครั้งที่สองได้บุตรชายคือ ภูกริช รัตนะเดชนิธิศ(ซามูไร)</doc>
