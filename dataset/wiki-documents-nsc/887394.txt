<doc id="887394" url="https://th.wikipedia.org/wiki?curid=887394" title="วินฟีลด์ สก็อตต์ แฮนค็อค">วินฟีลด์ สก็อตต์ แฮนค็อค วินฟีลด์ สก็อตต์ แฮนค็อค () (14 กุมภาพันธ์ ค.ศ. 1824 – 9 กุมภาพันธ์ ค.ศ. 1886) เป็นนายทหารสังกัดกองทัพสหรัฐอเมริกา และผู้สมัครลงเลือกตั้งประธานาธิบดีในนามของพรรคเดโมแครต ในการเลือกตั้งประธานาธิบดี ปี ค.ศ. 1880 แฮนค็อคจบการศึกษาจากเวสพอยท์เป็นอันดับที่ 18 ของรุ่น และต่อมาได้รับราชการทหาร โดยเข้าร่วมรบใน สงครามเซมิโนลครั้งที่ 2 (Second Seminole War) ในฟลอริดา และสงครามเม็กซิโก-อเมริกา นอกจากนี้ยังรบในสงครามรักษาพรมแดน (border war) ที่แคนซัส และมีตำแหน่งเป็นเจ้าหน้าที่ในฟลอริดาช่วงต้นของสงครามกลางเมืองอเมริกา ต่อมาแฮนค็อกได้รับเลื่อนยศเป็นพลจัตวา และบัญชาการกองพลน้อยในการทัพเพนินซูลา และได้แสดงความสามารถทางยุทธวิธีให้เป็นที่ประจักษ์ในยุทธการที่วิลเลียมสเบิร์ก แฮนค็อคได้รับมอบหมายให้บัญชาการหน่วยรบในกองพลที่ II ในยุทธการแอนตีแทม แฮนค็อกมีชื่อเสียงในฐานะวีรบุรุษของยุทธการที่เกตตีสเบิร์ก</doc>
