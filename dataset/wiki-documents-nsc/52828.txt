<doc id="52828" url="https://th.wikipedia.org/wiki?curid=52828" title="ธชตวัน ศรีปาน">ธชตวัน ศรีปาน ธชตวัน ศรีปาน (ชื่อเล่น: แบน) หรือเดิม ตะวัน ศรีปาน เป็นอดีตนักฟุตบอลตำแหน่งกองกลางของทีมชาติไทย ปัจจุบันเป็นหัวหน้าผู้ฝึกสอนของสโมสรฟุตบอลโปลิศ เทโรในไทยลีกประวัติ ประวัติ. ตะวัน ศรีปาน เกิดเมื่อวันที่ 13 ธันวาคม พ.ศ. 2514 ที่จังหวัดสระบุรี เป็นบุตรคนที่ 3 จากจำนวนบุตรทั้งหมด 4 คน ของ นายสมกิจ และ นางสมศรี ศรีปาน มีชื่อเล่นจริง ๆ ว่า "ญา" แต่เพื่อน ๆ เรียกว่า "แบน" และเป็นที่รู้จักกันในชื่อนี้ ตะวันเริ่มเข้ารับการศึกษาในชั้นอนุบาลถึง ป.6 ที่ โรงเรียนแสงวิทยา ก่อนจะศึกษาต่อในชั้น ม.ต้น ที่ โรงเรียนแก่งคอย จากนั้นได้เข้าเรียนที่วิทยาลัยเทคนิคสระบุรีและจบการศึกษาปริญญาตรีจาก สถาบันเทคโนโลยีราชมงคล วิทยาเขตเทคนิคนนทบุรี ด้านชีวิตส่วนตัว ตะวันสมรสกับ "น้ำฝน" วริทธิ์ธยาน์ เอมะศิริ พนักงานต้อนรับบนเครื่องบินของ การบินไทย โดยงานฉลองมงคลสมรสมีขึ้น เมื่อวันที่ 12 ธันวาคม พ.ศ. 2551 ณ ห้องเจ้าพระยา หอประชุมกองทัพเรือประวัติการเล่นฟุตบอล ประวัติการเล่นฟุตบอล. ตะวันเริ่มเล่นฟุตบอลอาชีพให้กับ สโมสรราชวิถี และมาโด่งดังกับสโมสรธนาคารกรุงเทพพาณิชยการ จนก้าวขึ้นไปติดทีมชาติในยุคที่มี ชัชชัย พหลแพทย์ เป็นกุนซือ โดยติดทีมชาติไทยเป็นครั้งแรก เมื่อเดือนกุมภาพันธ์ พ.ศ. 2536 ในรายการปรีเวิลด์คัพ 1994 และได้ลงเล่นนัดแรกในนามทีมชาติ ในนัดที่แข่งกับทีมชาติบังคลาเทศ ที่ เมืองโกเบ ประเทศญี่ปุ่น ตะวันเติบโตมาในวงการฟุตบอลกับชุดดรีมทีม นำโดย ธวัชชัย สัจจกุล และ วิรัช ชาญพานิชย์ และมีผลงานที่สำคัญคือการนำทีมชาติชุด บี คว้าแชมป์ คิงส์คัพ ประจำปี พ.ศ. 2537 และมาคว้าแชมป์รายการอินดิเพนเดนท์ แชมเปียนชิพ ปี พ.ศ. 2537, ได้ 4 เหรียญทอง จากการแข่งขันฟุตบอล ซีเกมส์ ครั้งที่ 17 ที่ประเทศสิงคโปร์, ซีเกมส์ ครั้งที่ 18 ที่จังหวัดเชียงใหม่, ซีเกมส์ ครั้งที่ 19 ที่ประเทศอินโดนีเซียและ ซีเกมส์ ครั้งที่ 20 ที่ประเทศบรูไน, รวมทั้งแชมป์ ไทเกอร์คัพ อีก 3 สมัย และอันดับที่ 4 การแข่งขันฟุตบอลใน เอเชี่ยนเกมส์ ครั้งที่ 13 ที่กรุงเทพมหานคร หลังจากที่สโมสรธนาคารกรุงเทพพาณิชยการถูกยุบทีม ตะวัน ศรีปาน จึงย้ายไปเล่นใน ประเทศสิงคโปร์ กับเซมบาวัง เรนเจอร์สใน เอสลีก นานถึง 6 ปี โดยตะวันถือเป็นหนึ่งในขวัญใจของแฟนบอลที่นั่น โดยได้รับการยกย่องให้เป็น "King of Sembawang Rangers"แต่ด้วยความที่ทีมยังมีศักยภาพไม่มากพอ จึงไม่อาจคว้าแชมป์ลีกมาครองได้สำเร็จ นักเตะตัวเก่งจึงทยอยย้ายออกจากทีม และตะวันก็ย้ายไปเล่นใน เวียตนาม กับทีม ฮหว่างอัญซาลาย ใน วีลีก เป็นเวลาถึง 3 ฤดูกาล และช่วยให้ทีมคว้าแชมป์ลีกมาครองได้ 1 สมัย และได้รับการยกย่องให้เป็น สุดยอดกองกลางของ อาเซียน ปี พ.ศ. 2546 ตะวันได้รับรางวัล "เชียร์ไทยอวอร์ด" ในฐานะ "นักฟุตบอลยอดเยี่ยม" จากเว็บไซต์ cheerthai.com ซึ่งเป็นรางวัลที่ให้คะแนนจากการโหวตจากแฟนฟุตบอลไทย หลังหมดสัญญากับ ฮหว่างอัญซาลาย ตะวัน ศรีปานกลับมาเล่นในเมืองไทยอีกครั้งกับทีม บีอีซี เทโรศาสน ใน ไทยพรีเมียร์ลีก ฤดูกาล 2007 โดยรับตำแหน่งกัปตันทีมและพาสโมสรจบฤดูกาลด้วยอันดับ 3 ในฤดูกาล 2007 และ 2008 ตะวัน มีบุคลิกส่วนตัวที่ค่อนข้างใจเย็น ไม่เคยโมโหหรือลุกขึ้นมาโวยวายเพื่อนร่วมทีมหรือผู้แข่งขัน มีน้ำใจนักกีฬาสูง โดยหลังเกมส์ ไม่ว่าจะแพ้หรือชนะ ตะวันก็พร้อมลุกขึ้นมาจับมือกับคู่แข่ง ส่วนนอกสนาม ตะวันมีความเป็นกันเองกับแฟนบอลมาก จะยิ้มแย้มและยอมให้ถ่ายรูปเสมอ จึงได้รับฉายาว่าเป็น "สุภาพบุรุษลูกหนังของเมืองไทย" โดยการรับใช้ชาติในช่วงหลัง ๆ ตะวันได้รับตำแหน่งกัปตันทีม โดยได้สวมปลอกแขนกัปตันทีมครั้งแรกในเกมส์ที่ไทยชนะจีน 1–0 เมื่อวันที่ 16 พฤษภาคม พ.ศ. 2550 และทำหน้าที่ดังกล่าวจนเลิกเล่นทีมชาติ ตะวัน ศรีปานเลิกเล่นให้ทีมชาติหลังจากทีมชาติไทยตกรอบคัดเลือกฟุตบอลโลกรอบ 20 ทีม ในปี พ.ศ. 2551 หลังจากที่โอมานชนะไทย 2–1 ที่ประเทศโอมาน ซึ่งตะวันเป็นคนยิงประตูขึ้นนำให้กับทีมชาติไทย วันที่ 28 มีนาคม พ.ศ. 2552 ตะวันหวนกลับคืนสู่ทีมชาติอีกครั้ง ในเกมส์เทสติโมเนี่ยลแมตช์ซึ่งเป็นการเล่นให้ทีมชาติเป็นนัดสุดท้าย โดยทีมชาติไทยอุ่นเครื่องกับ นิวซีแลนด์ และไทยชนะไป 3–1 โดยตะวันเป็นผู้ยิงประตูที่ 2 ให้ทีม และถูกเปลี่ยนตัวออกในนาทีที่ 31 เพื่อให้ ดัสกร ทองเหลา ลงเล่นแทน ในระหว่างพักครึ่งตะวันได้มอบพวงมาลัยให้แก่ผู้มีพระคุณของตน รวมทั้งพ่อและแม่ของตัวเองด้วย สถิติการลงสนามให้ทีมชาติไทยของตะวัน ศรีปาน มีทั้งหมด 145 นัด ยิงได้ทั้งหมด 23 ประตู โดยฟีฟ่าให้การรับรองอยู่ที่ 109 นัด และยิงให้ทีมชาติชุดใหญ่ 19 ประตู ตะวันได้รับพระราชทานเครื่องราชอิสริยาภรณ์ ดิเรกคุณาภรณ์ ชั้นที่ 5 ชื่อว่า เบญจมดิเรกคุณาภรณ์ เมื่อวันที่ 5 ธันวาคม 2543การยิงประตูในนามทีมชาติชุดใหญ่ที่ฟีฟ่ารับรองผลงาน (ผู้เล่น) ผลงาน (ผู้เล่น). ระดับทีมชาติไทย ตะวันติดทีมชาติไทยเป็นระยะเวลา 16 ปี 40 วัน นับตั้งแต่ 16 กุมภาพันธ์ 2536/1993 ถึง 28 มีนาคม 2552/2009 โดยมีผลงานเป็นที่จดจำดังนี้ ทีมชาติไทย (2536-2552)- 2536/1993 ซีเกมส์ ครั้งที่ 17 (สิงคโปร์) - ชนะเลิศ - 2537/1994 คิงส์คัพ (ทีมชาติชุดบี) - ชนะเลิศ - 2537/1994 อินดิเพนเดนท์คัพ ครั้งที่ 7 (อินโดนีเซีย) - ชนะเลิศ - 2538/1995 ซีเกมส์ ครั้งที่ 18 (เชียงใหม่) - ชนะเลิศ - 2539/1996 ไทเกอร์คัพ ครั้งที่ 1 (สิงคโปร์) - ชนะเลิศ - 2540/1997 ซีเกมส์ ครั้งที่ 19 (อินโดนีเซีย) - ชนะเลิศ - 2541/1998 กีฬาเอเชียนเกมส์ (กรุงเทพมหานคร) - อันดับ 4 - 2542/1999 ซีเกมส์ ครั้งที่ 20 (บรูไน) - ชนะเลิศ - 2543/2000 ไทเกอร์คัพ ครั้งที่ 3 (กรุงเทพมหานคร) - ชนะเลิศ - 2544/2001 ฟุตบอลโลก 2002 รอบคัดเลือก โซนเอเชีย - เข้ารอบ 10 ทีมสุดท้าย ระดับสโมสร ฮหว่างอัญซาลาย (2547-2549)- ฤดูกาล 2547/2004 วีลีก - ชนะเลิศ - 2547/2004 เวียตนามซุปเปอร์คัพ - ชนะเลิศ บีอีซี เทโรศาสน (2550-2552)- ฤดูกาล 2550/2007 ไทยพรีเมียร์ลีก - อันดับ 3 - ฤดูกาล 2551/2008 ไทยพรีเมียร์ลีก - อันดับ 3 - ฤดูกาล 2552/2009 ไทยพรีเมียร์ลีก - อันดับ 4 - 2552/2009 ควีนส์คัพ ครั้งที่ 33 - รองชนะเลิศผลงาน (ผู้ฝึกสอน) ผลงาน (ผู้ฝึกสอน). ระดับสโมสร บีอีซี เทโรศาสน (2552-2553)- ฤดูกาล 2552/2009 ไทยพรีเมียร์ลีก - อันดับที่ 4 - ฤดูกาล 2552/2009 มูลนิธิไทยคม FA Cup - รองชนะเลิศ - 2552/2009 TSW Pegasus Anniversary Cup - ชนะเลิศ สระบุรี เอฟซี (2553-2558)- ฤดูกาล 2553/2010 ดิวิชั่น 2 - อันดับ 1 รอบแชมเปี้ยนส์ลีก กลุ่ม A (เลื่อนชั้นสู่ ดิวิชั่น 1) - ฤดูกาล 2554/2011 ดิวิชั่น 1 - อันดับ 7 - ฤดูกาล 2555/2012 ดิวิชั่น 1 - อันดับ 12 - ฤดูกาล 2556/2013 ดิวิชั่น 1 - อันดับ 6 - ฤดูกาล 2557/2014 ดิวิชั่น 1 - อันดับ 2 (เลื่อนชั้นสู่ ไทยพรีเมียร์ลีก) เพื่อนตำรวจ (2558-2559)- ฤดูกาล 2558/2015 ดิวิชั่น 1 - อันดับ 1 (เลื่อนชั้นสู่ ไทยพรีเมียร์ลีก) - ช้าง FA Cup 2015 - เข้ารอบ 8 ทีม เอสซีจี เมืองทองยูไนเต็ด (2559-2561)- AFC Champions League 2559/2016 - รอบคัดเลือกรอบที่ 3 - LEO Pre-season Cup 2559/2016 - ชนะเลิศ - ฟุตบอลถ้วยพระราชทาน ก 2559/2016 - รองชนะเลิศ - ฤดูกาล 2559/2016 โตโยต้าไทยลีก - ชนะเลิศ - ช้าง FA Cup 2559/2016 - เข้ารอบ 8 ทีม - Toyota League Cup 2559/2016 - ชนะเลิศ (ร่วมกับสโมสรบุรีรัมย์ยูไนเต็ด) - Thailand Champions Cup 2560/2017 (ถ้วยพระราชทาน ก. เดิม) - ชนะเลิศ - Nike Lunar New Year Cup 2560/2017 - อันดับที่ 3 (ชนะ 1-0) - AFC Champions League 2560/2017 - รอบ 16 ทีมสุดท้าย - ฤดูกาล 2560/2017 โตโยต้าไทยลีก - รองชนะเลิศ - ช้าง FA Cup 2560/2017 - เข้ารอบ 4 ทีม - Toyota League Cup 2560/2017 - ชนะเลิศ - Toyota Mekhong Club Champions Cup 2560/2017 - ชนะเลิศ - LEO Pre-Season Cup 2561/2018 - ชนะเลิศเกียรติรางวัลเกียรติรางวัล. - 2536/1997 กระทรวงศึกษาธิการมอบโล่เกียรติยศ นักกีฬาที่สร้างชื่อเสียงให้กับประเทศ ในการแข่งขันกีฬาซีเกมส์ ครั้งที่ 17 - 2538/1995 รางวัล AFC Player of the Month {December 1995} (ซีเกมส์ ครั้งที่ 18) - 2542/1999 รางวัลกองกลางยอดเยี่ยม จาก M-Sport Hot Vote - 2542/1999 รางวัล AFC Player of the Month {August 1999} (ซีเกมส์ ครั้งที่ 20) - 2543/2000 รับพระราชทานเครื่องราชอิสริยาภรณ์ดิเรกคุณาภรณ์ ชั้นที่ 5 เบญจมดิเรกคุณาภรณ์ (5 ธันวาคม 2543) - 2544/2001 สำเร็จการอบรมและได้รับประกาศนียบัตร จาก AFC ที่ประเทศสิงคโปร์ เป็น ผู้ฝึกสอนฟุตบอล ระดับ C (C License) - 2546/2003 รางวัลนักฟุตบอลยอดเยี่ยม (นักฟุตบอลไทยในดวงใจของแฟนบอล 2540-2550) CheerThai Award จากการ Vote ของแฟนฟุตบอลไทย - 2549/2006 รางวัล"อัศวพาหุ" เชิดชูเกียรติแด่ผู้ทรงคุณค่า ครบ 90 ปีสมาคมฟุตบอลแห่งประเทศไทย โดยสมาคมฟุตบอลแห่งประเทศไทย (25 เมษายน 2549) - 2550/2007 ติด 1 ใน 20 นักกีฬาขวัญใจมหาชน "สยามกีฬา อวอร์ดส์ 2006" ครั้งที่ 1 (18 มีนาคม 2550) - 2550/2007 รางวัล Arena Men of the Year 2007 สาขา Sportsmanship สำหรับผู้ชายที่ประสบความสำเร็จโดดเด่นในประเทศไทย จากสาขาอาชีพต่างๆ (26 กรกฎาคม 2550) - 2551/2008 รางวัลนักกีฬาดีเด่น "สยามกีฬา อวอร์ดส์ 2007" ครั้งที่ 2 (6 มีนาคม 2551) - 2552/2009 สมาคมฟุตบอลแห่งประเทศไทย จัดการแข่งขันฟุตบอลนัดอำลาทีมชาติ ให้เป็นเกียรติประวัติที่รับใช้ชาติครบ 17 ปี (16 ปี 40 วัน) ตั้งแต่ พ.ศ. 2536-2552 ณ สนามศุภชลาศัย โดยพบกับทีมชาติ นิวซีแลนด์ (28 มีนาคม 2552) - 2555/2012 สำเร็จการอบรมและได้รับประกาศนียบัตร จาก AFC เป็น ผู้ฝึกสอนฟุตบอล ระดับ B (B License) - 2555/2012 รางวัลผู้ฝึกสอนยอดเยี่ยม ยามาฮ่าลีก1 ประจำเดือนสิงหาคม 2555 - 2556/2013 รางวัลผู้ฝึกสอนยอดเยี่ยม ยามาฮ่าลีก1 ประจำเดือนกรกฎาคม 2556 - 2557/2014 สำเร็จการอบรมและได้รับประกาศนียบัตร จาก AFC เป็น ผู้ฝึกสอนฟุตบอล ระดับ A (A License) - 2557/2014 รางวัลผู้ฝึกสอนยอดเยี่ยม ยามาฮ่าลีก 1 ประจำเดือนกรกฎาคม 2557 - 2557/2014 รางวัลบุคลากรกีฬายอดเยี่ยม โดย TPL ประเภท "ผู้ฝึกสอนยอดเยี่ยม รายการยามาฮ่าลีก 1" พร้อมโล่รางวัล (18 ธันวาคม 2557)- 2557/2014 รับพระราชทาน โล่เกียรติภูมิ จากผู้แทนพระองค์ ในงาน 100 ปีทีมชาติไทย ที่พระราชวังสนามจันทร์ จ.นครปฐม โดย สปท. (15 พฤศจิกายน 2557)- 2559/2016 รางวัลผู้ฝึกสอนยอดเยี่ยม Toyota Thai League ประจำเดือนพฤษภาคม 2559- 2559/2016 เข้ารับการฝึกอบรมผู้ฝึกสอน ระดับ Pro (Pro License) โดย AFC- 2560/2017 ได้รับรางวัล Football Siam Golden Ball ประเภท "ผู้ฝึกสอนยอดเยี่ยม ประจำปี 2559/2016" (10 กุมภาพันธ์ 2560)- 2560/2017 ได้รับการส่งรายชื่อเป็น 1 ใน 6 ผู้เข้าชิง "สยามกีฬาอวอร์ดส์ ประเภทผู้ฝึกสอนยอดเยี่ยมจากทุกประเภทกีฬา ประจำปี 2559/2016" - 2560/2017 ได้รับรางวัลผู้ฝึกสอนชายยอดเยี่ยม (Best Men's Coach) 2017 โดย FA Thailand (สมาคมฟุตบอลแห่งประเทศไทย)อื่นๆอื่นๆ. - 2541/1998 เป็นส่วนหนึ่งของนักฟุตบอลอาเซียนที่ได้รับเชิญไปร่วมงาน ฟุตบอลนัดอำลาสนามของ Fandi Amad, Devid Lee และ Malek Awab อดีตนักฟุตบอลทีมชาติสิงคโปร์ ณ สนามกีฬาแห่งชาติสิงคโปร์ (1 มีนาคม 2541) - 2544/2001 เป็นผู้ทำประตูตีเสมอ Manchester United ในการแข่งขันระหว่างทีมชาติไทยชุดเตรียมฟุตบอลโลก 2002 กับ Manchester United ที่สนามราชมังคลากีฬาสถาน - 2554/2011 ได้รับคัดเลือกให้เป็น 1 ใน 3 ตัวละครนักฟุตบอลในตำนานสำหรับเกม FIFA Online 2 (พร้อมกับ ปิยะพงษ์ ผิวอ่อน และ เกียรติศักดิ์ เสนาเมือง) - 2557/2014 ร่วมทำการแข่งขันฟุตบอลกระชับมิตร ในรายการ "Liverpool Masters Tour 2014" นักฟุตบอลในตำนานของ Dream Team ลงแข่งกับ Liverpool Masters (17 พฤศจิกายน 2557) - 2558/2015 ได้รับคัดเลือกให้เป็นตัวละครนักฟุตบอลในตำนานสำหรับเกม FIFA Online 3 (พร้อมกับ ปิยะพงษ์ ผิวอ่อน )</doc>
