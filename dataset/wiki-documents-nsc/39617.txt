<doc id="39617" url="https://th.wikipedia.org/wiki?curid=39617" title="ปาร์แมน">ปาร์แมน ปาร์แมน () เป็นการ์ตูนญี่ปุ่น ผลงานเขียนของ ฟูจิโกะ เอฟ. ฟูจิโอะ เรื่องราวของ มิตสึโอะ ซึวะ เด็กชายชาวโลกจอมซุ่มซ่าม ซึ่งถูกเลือกมาเป็นศิษย์ของซุปเปอร์แมนเพื่อมารับช่วงต่อ ซีรีส์แรกของปาร์แมนได้ถูกตีพิมพ์ในโชเนนซันเดย์และแมกกาซีนอื่นๆ ตั้งแต่ปี 1967 ถึง 1968 ซีรีส์ที่สองตีพิมพ์ในโคโระโคโระคอมมิก ตั้งแต่ปี 1983 ถึง 1986 ในซีรีส์ที่สองมีการเปลี่ยนแปลงในรายละเอียดหลายด้าน ตัวอย่างเช่น ชื่อของซุปเปอร์แมน ในประเทศญี่ปุ่น ปาร์แมนออกฉายครั้งแรกในปี 1967 ในรูปแบบขาวดำ และได้ถูกสร้างใหม่ในรูปแบบสีในปี 1983 และในปี 2003 และ 2004 ได้มีการสร้างปาร์แมนในรูปแบบภาพยนตร์ ในประเทศไทย ปาร์แมนเคยถูกนำเสนอฉายทาง ช่อง 9 อ.ส.ม.ท. เมื่อหลายปีก่อน ปัจจุบันกำลังฉายทางทรูสปาร์ค ช่อง 53 ของสถานีเคเบิลโทรทัศน์ทรูวิชั่นส์ และออกจำหน่ายในรูปแบบวีซีดี โดย โรสวิดีโอโครงเรื่อง โครงเรื่อง. ซุปเปอร์แมนให้อุปกรณ์ 4 อย่างแก่ มิตสึโอะ ซึวะ เด็กชายชาวโลกจอมซุ่มซ่าม เพื่อให้ได้เป็นปาร์แมน คือ หน้ากากทำให้มีกำลังเพิ่มขึ้น 6,600 เท่า และมีอุปกรณ์แปลภาษา ผ้าคลุมทำบินได้ด้วยความเร็ว 119 กม./ชม. ตราสัญลักษณ์ติดหน้าอกเป็นอุปกรณ์สื่อสารกับปาร์แมนคนอื่นๆ และเป็นอุปกรณ์ช่วยหายใจ และเจ้าหุ่นก๊อปปี้สำหรับรักษาความลับการเป็นปาร์แมน ซุปเปอร์แมนจะทำลายสมอง หากมีใครล่วงรู้ความจริงเกี่ยวกับตัวจริงของปาร์แมน มิตสึโอะเริ่มช่วยเหลือผู้คนที่ตกอยู่ในอันตรายทั้งทางอาชญากรรมและภัยต่างๆ ผู้คนต่างนิยมชมชอบปาร์แมน สิ่งที่ทำให้ปาร์แมนตกที่นั่งลำบากมักจะเป็นการที่ต้องเป็นทั้งซุปเปอร์ฮีโร่และเป็นเด็กผู้ชายธรรมดาที่ไม่มีความสำคัญอะไร มิตสึโอะอยากที่จะเลิกเป็นปาร์แมน แต่ยังอยากที่จะช่วยผู้คนที่อยู่ในภยันตราย ในไม่ช้า ปาร์แมนก็ได้เจอและทำงานร่วมกับปาร์แมนคนอื่นๆ ในตอนจบ มิตสึโอะ ได้สำเร็จและได้รับตำแหน่งซุปเปอร์แมน จากโลกไปที่ดาวเคราะห์ดวงอื่นเพื่อไปเป็นซุปเปอร์ฮีโร่ตัวละครปาร์แมนตัวละคร. ปาร์แมน. - ซึวะ มิตสึโอะ (หรือที่รู้จักกันในนาม ปาร์แมน 1) - ตัวเอกในเรื่อง เป็นเด็กชายอายุ 11 ปี ที่ซุ่มซ่าม ถูกเลือกมาเป็นปาร์แมนคนแรกและหลงรักสึมิเระแต่ไม่กล้าบอกความในใจ (ตอนจบก็ไปเป็นฮีโร่ที่ดาวอื่น ให้ปาร์แมนที่เหลือช่วยโลก)- บู้บี้ (หรือที่รู้จักกันในนาม ปาร์แมน 2) - บู้บี้เป็นลิงชิมแปนซี บู้บี้พูดไม่ได้แต่เป็นลิงที่ฉลาดจะสื่อสารกับปาร์แมนคนอื่นด้วยการไปยกสิ่งของหลายอย่างมาให้ดู เป็นคู่หูของมิตสึโอะ เคยขโมยเข็มกลัดและก๊อปปี้ของเบอร์1ด้วยเพราะมีพีริโกะจังเป็นแฟน เป็นลิงที่แสดงละครสัตว์ในสวนสัตว์ อาศัยอยู่กับแม่- โฮชิโนะ สุมิเระ (หรือที่รู้จักกันในนาม ปาร์แมน 3 หรือ ปาร์โกะ) - เป็นเด็กหญิงที่ตัวจริงเป็นนักร้องที่มีชื่อเสียง มีหุ่นก๊อปปี้เป็นคู่ปลอบใจเวลาเศร้า ไม่มีใครรู้ตัวจริงของปาโกะนอกจากเบิรด์แมน สึมิเระหลงรักมิตสึโอะ แต่ไม่เคยเผยความในใจและเผยตัวจริงกับมิตสึโอะจนกระทั่งตอนจบ- โอยามะ โฮเซน (หรือที่รู้จักกันในนาม ปาร์แมน 4 หรือ ปาร์ยัง) - เป็นเณรน้อยในโอซาก้า เป็นคนที่มักมองโลกความเป็นจริง แก้ไขปัญหาตามสถานการณ์และข้อเท็จจริง แต่มีข้อเสียที่ร้ายแรงคือ เป็นคนประหยัดตระหนี่ถี่เหนี่ยวเกินเหตุ จึงทำให้มักขัดแย้งกับปาร์แมนคนอื่นๆ อย่างไรก็ตามการที่ปาร์ยังเป็นแบบนี้ ก็ช่วยให้พวกปาร์แมนรอดพ้นเหตุการณ์ร้ายๆ มาได้ทุกครา ใช้พลังปาร์แมนและหุ่นก๊อปปี้หาเงินจากการขนส่ง- ยามาดะ โคอิจิ (หรือที่รู้จักกันในนาม ปาร์แมน 5 หรือ ปาร์โบ) - สมาชิกคนที่5ของปาร์แมน เป็นเด็กทารกที่มีพลังพิเศษ มีชื่อเล่นว่า โคจังได้เป็นปาร์แมนเพราะไปรู้ตัวจริงของมิตสึโอะเข้า ถูกตัดออกไปตอนหลังเพื่อให้มีปาร์แมน 4 คนดังเดิม- ซูเปอร์แมน (หรือที่รู้จักกันในนาม เบิร์ดแมน) - หนึ่งในซูเปอร์แมน ผู้ปกป้องจักรวาล ขี่จานบินแบนๆเกือบตลอดเวลา ผู้เขียนได้เปลี่ยนชื่อเรียกจาก "ซูเปอร์แมน" มาเป็น "บาร์ดแมน" หรือ "เบิร์ดแมน" (Birdman) เนื่องจากปัญหาด้านลิขสิทธิ์เรื่องซุปเปอร์แมนกับ ดี.ซี.คอมมิกส์ใน สหรัฐอเมริกา- เจ้าหุ่นก๊อปปี้ - เป็นหุ่นยนต์แอนดรอยด์ ที่ซุปเปอร์แมนให้แก่ปาร์แมน1 2 3 4 โดยมีสีตอนปิดต่างๆกัน สำหรับปกปิด ความลับการเป็นปาร์แมน หุ่นยนต์นี้จะเปลี่ยนเป็นใครก็ตามที่กดที่จมูก (จะเป็นเหมือนคนๆนั้น) และสามารถถ่ายโอนประสบการณ์ระหว่างการปฏิบัติงาน จากปาร์แมนไปยังหุ่น หรือ จากหุ่นไปยังปาร์แมน โดยการเอาหน้าผากชนกัน ถ้าถูกกดจมูกอีกครั้งจะกลับไปเป็นหุ่นตัวเล็กๆบุคคลอื่นๆบุคคลอื่นๆ. - ซึวะ กังโกะ - น้องสาวของมิตสึโอะ เป็นคนฉลาดและรอบรู้กว่ามิตสึโอะ อยากมีพี่สาวมากเนื่องจากมิตสึโอะมีนิสัยไม่เอาไหน - คาบาโอะ - เพื่อนของมิตสึโอะที่ชอบใช้กำลังกันผู้อื่น - ซาบุ - ลูกน้องหรือเพื่อนของพวกมิตสึโอะ - ซาวาดะ มิจิโกะ - สาวน้อยที่มิตสึโอะ คาบาโอะ และ ซาบุ ต่างแอบชอบรายชื่อตอนในปาร์แมนปี 1983</doc>
