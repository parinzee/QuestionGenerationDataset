<doc id="628267" url="https://th.wikipedia.org/wiki?curid=628267" title="บาดาลใจ">บาดาลใจ บาดาลใจ เป็นบทประพันธ์ของ กฤษณา อโศกสิน โดยถูกนำมาสร้างครั้งแรกในรูปแบบละครโทรทัศน์ ในปี พ.ศ. 2525 นำแสดงโดย นาท ภูวนัย และ ปวีณา ปิจเปี่ยมกิจ ออกอากาศทางสถานีวิทยุโทรทัศน์กองทัพบกช่อง 5 ต่อมาได้ถูกสร้างครั้งที่สองในปี พ.ศ. 2536 นำแสดงโดย ยุรนันท์ ภมรมนตรี และ ปัทมวรรณ เค้ามูลคดี และได้ถูกนำมาสร้างอีกครั้งในปี พ.ศ. 2551 นำแสดงโดย อธิชาติ ชุมนานนท์ และ ราศรี บาเล็นซิเอก้า ออกอากาศทางสถานีวิทยุโทรทัศน์ไทยทีวีสีช่อง 3เรื่องย่อ เรื่องย่อ. สักการ ธนศักดิ์ ชายหนุ่มทายาทเจ้าของโรงแรมชื่อดัง อยู่ในความทุกข์เมื่อ รังสิยา คู่หมั้นของเขาต้องมาเสียชีวิตลงด้วยอุบัติเหตุทางรถยนต์ในต่างประเทศ นับจากวันนั้นสักการก็ปล่อยให้ความทุกข์ทำลายเขาให้กลายเป็นผู้ชายที่ไร้หัวใจ พฤติกรรมของสักการที่นั่งดูรูปของรังสิยาทั้งวันทั้งคืนจนร่างกายซูบผอมลง และการที่สักการรู้สึกเบื่อหน่ายในชีวิตเพราะต้องการจะอยู่อย่างสงบจึงขอแยกบ้านออกไปอยู่ที่บ้านย่านชานเมืองตามลำพัง โดยเอานายเพิ่ม คนรับใช้ชายไปอยู่เป็นเพื่อนเท่านั้น สร้างความทุกข์ใจให้กับ ดำรง ชุลี พ่อ แม่ของเขา และ อาฬวี น้องสาวของเขาเป็นอย่างมาก ทุกคนในครอบครัวของเขาจึงพยายามพาผู้หญิงสาวสวยมาให้สักการรู้จัก โดยหวังว่าสักการจะลืมรังสิยาได้ แต่ว่าสักการไม่เคยสนใจผู้หญิงที่สมาชิกในครอบครัวพามาแนะนำให้รู้จักเลย ชุลีโทรศัพท์ไปปรึกษาปริม เพื่อนสนิทซึ่งอยู่ที่จังหวัดเชียงใหม่กับลูกชายและลูกสาว ของเขาได้แก่ แพะ และ ปุริมาน เพราะว่าสามีของปริมเสียชีวิตตั้งแต่ลูกทั้งสองยังเด็ก ปริมจึงเลี้ยงลูกด้วยการทำไร่ลำไยและโรงงานลำไยกระป๋อง โดยมีบริษัทส่งออกอยู่ที่กรุงเทพฯ และมีแพะเป็นหัวเรี่ยวหัวแรงคนสำคัญ ส่วนปุริมานนั้นเพิ่งเรียนจบทางด้านการเกษตร จากเหตุการณ์ในครั้งนี้ทำให้ปริมตัดสินใจลงมากรุงเทพกับปุริมานเพื่อมาเยี่ยมชุลี และมาดูงานที่บริษัทส่งออกลำไยกระป๋อง เมื่อปริมและปุริมานมาถึงกรุงเทพและได้พบกับชุลีแล้ว ชุลีแปลกใจเป็นอย่างมากเมื่อพบว่าปุริมาน โตเป็นสาวสวย และด้วยความสดใสน่ารักของปุริมาน ทำให้ชุลีและอาฬวีรักและเอ็นดูปุริมานมาก จึงตัดสินใจพาสองแม่ลูกไปพักผ่อนที่บ้าน แล้วโทรบอกให้สักการกลับมาที่บ้านเพื่อมาหาปริม สักการยอมมาเพราะไม่อยากให้ใครไปที่บ้านย่านชานเมืองของเขา เมื่อสักการมาถึงบ้านจึงได้เจอแต่ปริมเท่านั้น สักการพูดคุยกับปริมสักพักก็ขอตัวกลับบ้าน ส่วนปุริมานหนีออกมาจากบ้านเพื่อนำของฝากไปให้นิตยาเพื่อนร่วมชั้นที่สนิทกันโดยบอกผลคนรับใช้ในบ้านของชุลีเอาไว้ แต่ว่าด้วยความที่ปุริมานไม่เคยไปบ้านของนิตยา มาก่อนจึงทำให้ปุริมานหลงทางเดินเข้าไปในซอยเปลี่ยว แล้วพบกัยชายวัยรุ่นที่พยายามจะปล้ำเธอ แต่ว่าโชคดีที่สักการขับรถผ่านมาเห็นพอดีเพราะว่าบ้านของเขาอยู่ในซอยนั้น สักการจึงลงไปช่วยเหลือปุริมานได้ทันเวลา ทำให้ปุริมานหลงรักสักการขึ้นมาทันที เพราะว่าสักการเป็นผู้ช่วยชีวิตเธอไว้ หลังจากนั้นปุริมานก็สลบไป สักการจึงจำใจพาปุริมานกลับไปที่บ้านพักของเขา เมื่อปุริมานฟื้นขึ้นมาก็พบว่าสักการกำลังนั่งดูรูปของรังสิยาอยู่ เธอจึงไม่อยากรบกวนเขา ปุริมานจึงไปทำกับข้าวให้เขาเพื่อขอบคุณที่สักการช่วยเหลือปุริมานไว้ ปุริมานสังเกตว่าบ้านของสักการขาดชีวิตชีวา ดังนั้นเมื่อถึงวันตอนเช้าของวันรุ่งขึ้น ปุริมานจึงนำต้นดอกแก้วมาปลูกที่บ้านของสักการ แต่กลับทำให้สักการไม่พอใจที่ปุริมานทำตาใจตนเอง ถึงแม้ว่าปุริมานจะพยายามพูดให้สักการเห็นถึงข้อดีของการมีต้นไม้อยู่ในบ้านว่าจะทำให้บ้านของสักการดูมีชีวิตชีวาขึ้นแล้วก็ตาม สักการก็ไม่ฟังและยังไล่ปุริมานให้กลับบ้านไป เมื่อปุริมานออกมาจากบ้านของสักการ ก็พบกับนิตยาเพื่อนของเธอ นิตยาจึงพาปุริมานมาอยู่ในบ้านของตนเอง ทำให้ปุริมานได้รู้ความจริงว่าบ้านของนิตยาและบ้านของสักการอยู่ติดกัน จากเหตุการณ์นี้ทำให้ปุริมานได้พบกับ วรมิตร พี่ชายของนิตยาซึ่งหลงรกปุริมานตั้งแต่แรกเห็น แต่ว่าด้วยความที่เป็นคนขี้อายจึงไม่กล้าที่จะแสดงความรู้สึกออกมา สักการถูกแม่ของเขาบังคับให้ไปทานข้าวที่บ้านเพื่อเลี้ยงส่งปริมและลูกสาว เมื่อสักการไปถึงทำให้เขาได้รู้ว่าปุริมานเป็นลูกสาวของปริม ขณะที่ปุริมานเองก็ตกใจที่รู้ว่าสักการเป็นลูกชายของชุลี ชุลีเห็นความสดใสและน่ารักของปุริมานจึงคิดที่จะสู่ขอปุริมานให้สักการ เพราะเชื่อว่าความสดใสและน่ารักของปุริมานจะทำให้สักการหลุดพ้นจากความทุกข์ได้ ปริมจึงตอบตกลงและบอกว่าเรื่องนี้ต้องขึ้นอยู่กับปุริมานและสักการด้วย ปุริมานตกใจเมื่อรู้ว่าว่าจะต้องแต่งงานกับสักการ แต่ว่าเธอก็ตกลงเพราะว่าเธอรักสักการอยู่แล้ว เมื่อวันแต่งงานมาถึง สักการที่รู้ความจริงว่าตนเองจะต้องแต่งงานกับปุริมานก็โวยวายใหญ่ เพราะว่าไม่ต้องการที่จะถูกจับคลุมถุงชน ชุลีจึงต้องแกล้งป่วยหนัก และขอร้องให้สักการแต่งงาน สักการจึงยอมเข้าพิธีแต่งงานในที่สุด หลังจากที่งานแต่งงานได้ผ่านพ้นไป รังสิตา น้องสาวของรังสิยา อดีตคู่หมั้นของสักการก็เดินทางกลับมาจากต่างประเทศ และรู้ข่าวว่าสักการแต่งงานกับปุริมานแล้ว เธอก็เสียใจมากเพราะว่ารังสิตาแอบหลงรักสักการมานานแล้ว แต่เพราะว่าสักการเป็นคู่หมั้นของพี่สาว เธอจึงต้องเก็บความรู้สึกของเธอไว้ ส่วนด้านสักการเมื่อเขาได้พบกับรังสิตา เขาก็ตกใจมาก เพราะว่ารังสิตามีหน้าตาคล้ายกับพี่สาวมากเหมือนกับเป็นคนๆ เดียวกัน หลังจากแต่งงานแล้ว สักการและปุริมานก็ย้ายเข้ามาอยู่ในบ้านย่านชานเมืองด้วยกัน โดยทั้งสองคนนอนแยกห้องกัน ทำให้ปุริมานรู้สึกสับสนว่าเธอตัดสินใจถูกหรือผิดที่ตัดสินใจแต่งงานกับสักการ เพราะว่าสักการไม่ยอมรับปุริมานเลย แต่ถึงอย่างไรก็ตามในเมื่อปุริมานได้ตัดสินใจไปแล้ว เธอก็จะไม่ถอยและจะพยายามดึงสักการขึ้นมาจากบาดาลของความเศร้าให้ได้ ปุริมานทำหน้าที่ดูแลสักการให้ดีที่สุด โดยที่เธอพยายามทำให้บ้านของสักการมีชีวิตชีวาด้วยการปลูกต้นไม้และรดน้ำต้นดอกแก้วที่เธอเคยปลูกไว้ และถึงแม้ว่าวันๆ สักการจะเอาแต่นั่งมองรูปของอดีตคู่หมั้น ปุริมานก็พยายามเก็บความน้อยใจไว้ และไม่โกรธสักการ เธอพยายามทุกทุกวิธีให้สักการอารมณ์ดีขึ้น จนบางครั้งสักการรู้สึกรำคาญปุริมานมาก รังสิตามาเยี่ยมสักการและปุริมานเสมอ และพยายามทำให้ปุริมานหึง แต่ว่าปุริมานก็ไม่หึงสักการเลยเพราะเธอเข้าใจว่าที่สักการแต่งงานกับตนเองไม่ใช่เพราะความรัก แต่เป็นเพราะความจำเป็น ดังนั้นเวลาที่รังสิตามาที่บ้าน ปุริมานจึงไปนั่งเล่นที่บ้านของนิตยาเป็นประจำ วรมิตรจึงได้ใกล้ชิดกับปุริมานมากขึ้น ทำให้สักการไม่พอใจที่เห็นปุริมานทำตัวสนิทกับวรมิตร ดังนั้นสักการกับปุริมานจึงทะเลาะกันบ่อยครั้งในเรื่องของวรมิตร โดยที่สักการไม่ยอมฟังเหตุผลของปุริมานเลยสักนิดเดียว ปุริมานไม่อยากทุกข์ใจ เธอจึงขออนุญาตสักการไปช่วยพี่ชายทำงานที่บริษัทส่งออกลำไยกระป๋อง แต่ว่าสักการไม่ยอมให้ปุริมานไปทำงานเพราะว่ากลัวคนอื่นจะดูถูกว่าเขาดูแลภรรยาไม่ดี ต้องให้ภรรยาออกไปทำงานนอกบ้าน ปุริมานจึงประชดกลับไปว่าการที่สักการไม่ยอทำงานแล้วเอาแต่นั่งจมอยู่กับความทุกข์ เป็นสิ่งที่น่าอายมากกว่า สักการโกรธมากจึงบอกปุริมานว่าเขาจะกลับไปทำงานแล้วโดยที่สักการได้เปิดบริษัทรับออกแบบบ้านของตนเอง แต่ว่ากิจการไม่ค่อยดี ปุริมาน พยายามให้กำลังใจและคำแนะนำกับสักการ แต่สักการก็ไม่เชื่อ ปุริมานจึงทำได้เพียงให้กำลังใจอยู่ห่างๆ ในที่สุดสักการก็ต้องปิดกิจการลง แต่ว่าปุริมานก็ไม่เคยเยาะเย้ยเขาและยังให้กำลังใจสักการเสมอ ทำให้สักการเริ่มมีความรู้สึกดีๆ กับปุริมานมากขึ้น ชีวิตรักของทั้งคู่เริ่มไปได้ด้วยดี แต่ว่ารังสิตาไม่พอใจเป็นอย่างมาก เธอจึงคิดวางแผนให้ปุริมานกับสักการบาดหมางกัน โดยรังสิตาทำสำเร็จ ทั้งคู่ทะเลาะกันใหญ่โต ปุริมานเสียใจมากจึงหนีไปอยู่บ้านชุลี ทำให้รังสิตาดีใจมาก อาฬวีกับแพะ สังเกตท่าทางของปุริมาน จึงรู้ว่าทั้งคู่ต้องมีเรื่องหมางใจกัน จึงชวนทั้งสองไปเที่ยวทะเลเพื่อปรับความเข้าใจกัน โดยมี นิตยา วรมิตร และรังสิตา ตามไปด้วย เมื่อเดินทางไปถึงที่ทะเล อาฬวีกับแพะ พยายามทำให้ปุริมานและสักการได้อยู่ด้วยกันตามลำพัง ปุริมานพยายามลืมเรื่องที่สักการว่าเธอ แล้วพยายามทำหน้าที่ของภรรยาให้ดีที่สุด แต่ว่าก็ถูกขัดขวางจากรังสิตาเสมอ และนอกจากนั้นรังสิตาได้พยายามสร้างสถานการณ์ทำให้สักการเข้าใจปุริมานผิดว่าปุริมานกับวรมิตรนัดพบกันตอนกลางคืน ทำให้ทั้งคู่ทะเลาะกันและบอกว่าเกลียดกัน ปุริมานจึงบอกพี่ชายของเธอว่าอยากกลับบ้านพักแต่ว่าปุริมานก็ไม่ได้กลับไปเพราะว่าอาฬวีกับแพะ เห็นว่าถ้าสักการกับปุริมานยิ่งอยู่ไกลกัน ความสัมพันธ์ก็จะยิ่งลดลงไปด้วย ทำให้ปุริมานต้องกลับไปอยู่ในบ้านของสักการอีกครั้ง แต่ว่าสถานการณ์ก็ยังไม่ดีขึ้น เพราะว่าทั้งคู่ทะเลาะกันอีก โดยสักการได้บอกกับปุริมานว่า ถ้าเขาได้แต่งงานกับรังสิตาเขาคงจะมีความสุขมากกว่าอยู่กับปุริมาน ปุริมานจึงตบหน้าสักการ แล้ววิ่งหนีออกไปท่ามกลางสายฝน ตอนแรกสักการใจแข็งไม่ยอมไปตามปุริมานกลับมา แต่แล้วในที่สุดสักการก็ฝืนใจของตัวเองไม่ได้จึงวิ่งออกไปตามปุริมานกลับมา พอสักการกับปุริมานเจอกันทั้งคู่ก็ทะเลาะกันอีกท่ามกลางสายฝน ปุริมานต่อว่าสักการที่ใจร้ายกับตัวเองและว่าสักการเรื่องที่สักการมัวแต่นั่งจมอยู่กับความทุกข์ เมื่อสักการได้ฟังคำต่อว่าของปุริมานก็อึ้งไป จากเหตุการณ์ในครั้งนี้ ทำให้สักการดูและปุริมานเพราะเขารู้สึกผิดที่ปุริมานต้องมาเป็นแบบนี้เพราะตนเอง ส่วนด้านปุริมานคิดถึงเรื่องที่เกิดขึ้นทั้งหมดระหว่างเธอกับสักการ ทำให้ปุริมานตัดสินใจหนีกลับบ้านที่เชียงใหม่ตอนที่สักการไม่อยู่บ้าน เพราะว่าปุริมานทนอยู่กับผู้ชายที่ไร้หัวใจอย่างสักการไม่ได้แล้ว เมื่อสักการกลับมาถึงบ้านและรู้ว่าปุริมานหนีไปแล้วจึงคิดจะขึ้นไปตามปุริมานที่เชียงใหม่ แต่รังสิตาก็ห้ามไว้ไม่ให้สักการไปตามปุริมานกลับมาและใช้โอกาสที่ปริมานไม่อยู่พยายามยั่วสักการ แต่ว่าสักการก็ห้ามใจของตัวเองได้ ทำให้รังสิตาไม่พอใจ จึงแกล้งพูดว่าสักการว่าสักการลืมพี่สาวของตนเองไปแล้ว สักการจึงปฏิเสธแต่ว่ารังสิตาไม่เชื่อ เธอจึงท้าให้สักการหย่ากับปุริมาน เพื่อให้วิญญาณพี่สาวของตนเองสบายใจ สักการจึงต้องรับปากรังสิตาอย่างจำใจ เขาจึงขึ้นมาเชียงใหม่เพื่อมาขอหย่ากับปุริมาน ปุริมานตอบตกลงแต่เธอขอให้สักการกลับไปรอที่กรุงเทพ แล้วปุริมานจะตามลงไปเซ็นใบหย่าให้ ทำให้ครอบครัวของสักการโกรธสักการมาก แล้วเรื่องที่ไม่คาดฝันก็เกิดขึ้น เมื่อรถของปุริมานระหว่างที่ขับเข้ามากรุงเทพเพื่อมาเซ็นใบหย่าให้สักการนั้น ตกลงเหว แม้แต่ร่างของปุริมานก็หาไม่เจอ สักการเสียใจมากกับเหตุการณ์ที่เกิดขึ้น จนไม่เป็นอันทำอะไร และจมอยู่ในความเศร้าอีกครั้ง จนกระทั่งวันหนึ่งอาฬวีชาวนสักการไปงานวันเกิดของเพื่อน และที่นั่นเองทำให้สักการได้พบกับแก้ว หญิงสาวที่พึ่งเรียนจบจากต่างประเทศ แก้วกับปุริมานเหมือนกันมาก แต่ว่าต่างกันตรงที่แก้วนั้นชอบแต่งตัว แต่งหน้า ทำผม จัดจ้านสมกับเป็นสาวมั่น ส่วนปุริมานนั้นเธอเป็นเพียงแค่สาวน้อยสดใสและเป็นธรรมชาติ สักการจึงพยายามทำความรู้จักกับแก้วเพื่อดูให้แน่ใจว่าแก้วกับปุริมานเป็นคนเดียวกันหรือเปล่า สักการจึงหมั่นไปหาและทำความรู้จักกับแก้วให้มากขึ้น จนบางครั้งสักการรู้สึกว่าแก้วกับปุริมานเหมือนเป็นคนเดียวกัน เพราะว่าแก้วพูดเสียงโทนเดียวกับปุริมาน และแก้วก็ยังรักและสนใจต้นไม้เหมือนปุริมานด้วย สักการจึงนำเรื่องนี้ไปปรึกษาน้องสาวของเขา แต่น้องสาวของเขากลับบอกว่า ให้เลิกคิกมากได้แล้วเพราะว่า ปุริมานตายไปแล้ว แต่สักการก็ไม่เชื่อเขาพยายามสืบหาความจริงต่อไป จนวันหนึ่งแก้วต้องอยู่กับสักการตามลำพัง เพราะว่าสักการเชิญมางานเลี้ยงสังสรรค์ที่บ้าน แต่เมื่อแก้วมาถึงที่บ้านของสักการแล้วเธอก็พบว่าสักการ ไม่ได้ชวนใครมาเลยนอกจากเธอ ในคืนที่แก้วกับสักการอยู่กันตามลำพัง 2 คน ฝนก็ตกลงมา แก้วกลัวฟ้าร้อง เธอจึงเผลอกอดสักการเหมือนที่ปุริมานเคยทำ ทำให้สักการแน่ใจว่าแก้วคือปุริมาน จึงพยายามถามความจริงกับแก้วว่าแก้วคือปุริมานหรือเปล่า แต่ว่าแก้วไม่ยอมรับ สักการจึงวิ่งออกไปยืนตากฝน และบอกกับแก้วว่าถ้าแก้วไม่ยอมรับความจริง เขาจะยืนตากฝนอยู่แบบนี้ แต่ว่าสักการก็ไม่ได้รู้ความจริง เพราะว่ารังสิตามาเห็นพอดีจึงเข้ามาขัดขวางเสียก่อน จากเหตุการณ์นี้ทำให้สักการไม่พอใจเขาจึงต่อว่ารังสิตา รังสิตาจึงเข้าใจว่าที่สักการใจร้ายกับตนเองแบบนี้เป็นเพราะแก้ว รังสิตาโกรธมากจึงคิดที่จะทำร้ายแก้ว เธอจึงขับรถตามแก้วมาที่บริษัทลำไยกระป๋อง ทำให้เธอได้รู้ความจริงว่าแก้วคือปุริมาน เธอจึงเข้าไปหาแก้วเพื่อคุยเรื่องสักการ ตอนแรกแก้วจะไม่คุยด้วย แต่รังสิตาเอาความลับว่าแก้วคือปุริมานมาอ้าง และสั่งให้ปุริมานออกไปจากชีวิตของสักการ ปุริมานไม่ยอมทั้งสองจึงทะเลาะกันอย่างรุนแรง และตบตีกันจนปุริมานเกือบพลัดลงจากตึก ปุริมานขอร้องให้รังสิตาช่วยแต่รังสิตาไม่ช่วยและยังบอกความจริงกับปุริมานว่าเธอรักสักการและทำได้ทุกอย่างแม้กระทั่งฆ่าพี่สาวของตัวเอง ทำให้สักการที่ตามมาได้ยินความจริงทั้งหมด สักการเข้าไปช่วยปุริมาน แต่ปุริมานล้มหัวกระแทกพื้นและเป็นลมแน่นิ่งไป สักการจึงต่อว่ารังสิตาที่ฆ่ารังสิยาและบอกกับรังสิตาว่าเขาไม่มีวันที่จะรักคนใจร้ายอย่างรังสิตาได้ ที่ผ่านมาเขาเพียงแค่หลอกตัวเองว่าการที่อยู่ใกล้รังสิตาก็เหมือนว่าเขาได้รังสิยาคนรักเก่าของเขากลับคืนมา แต่ว่าความจริงแล้วไม่มีใครสามารถแทนใครได้ และยังบอกว่าตอนนี้ความรู้สึกที่เขามีต่อรังสิยาเหลือแค่เพียงความรู้สึกดีๆ ต่อรังสิยาเท่านั้น เพราะว่าเวลานี้ผู้หญิงที่เขารักมากที่สุดและเขาจะรักตลอดไปก็คือปุริมานเท่านั้น สักการพาปุริมานมาที่โรงพยาบาล ขณะที่รังสิตาถูกจับไปดำเนินคดีฆ่าพี่สาวของตนเอง หมอบอกว่าอาการของแก้วเข้าขั้นวิกฤต เมื่อสักการเข้าไปเยี่ยมและมองไปที่หน้าของแก้วที่ไร้เครื่องสำอาง เขาจึงแน่ใจว่าแก้วคือปุริมาน สักการเฝ้าดูอาการของแก้วทั้งวัน ทั้งคืน วันหนึ่งสักการสะดุ้งตื่นขึ้นมา แล้วพบว่าหัวใจของปุริมานหยุดเต้น สักการจึงกอดร่างของปุริมานเอาไว้ แล้วร้องไห้ น้ำตาของสักการจึงตกใส่ร่างของปุริมานทำให้หัวใจของปุริมาน เต้นอีกครั้งหนึ่งราวกับปาฏิหาริย์ ที่ริมทะเลหัวหิน ปุริมานกับสักการมาฮันนีมูนกันอีกครั้ง สักการขอโทษที่เคยทำให้ปุริมานต้องเสียใจและขอบคุณที่เธอทำให้เขาได้รู้จักกับแสงสว่างอีกครั้งหลังจากที่ต้องจมอยู่กับบาดาลใจที่เศร้าโศกมานานแสนนานรายชื่อนักแสดงเพลงประกอบละครพ.ศ. 2536เพลงประกอบละคร. พ.ศ. 2536. - เพลง บาดาลใจ ขับร้องโดย ยุรนันท์ ภมรมนตรี , ปัทมวรรณ เค้ามูลคดีพ.ศ. 2551พ.ศ. 2551. - เพลง โอ้ใจเอ๋ย ขับร้องโดย พิจิกา จิตตะปุตตะ หรือ (ลูกหว้า ดูบาดู) - เพลง เหงา ขับร้องโดย อรรถพล ประกอบของ</doc>
