<doc id="604872" url="https://th.wikipedia.org/wiki?curid=604872" title="กัมพล ปฐมอรรฆย์กุล">กัมพล ปฐมอรรฆย์กุล กัมพล ปฐมอรรฆย์กุล เป็นนักฟุตบอล สัญชาติไทย ปัจจุบันได้ลงเล่นให้กับ นครราชสีมา มาสด้า เอฟซี ในตำแหน่งผู้รักษาประตู เป็นหนึ่งในนักเตะชุดแชมป์ซีเกมส์ ที่ประเทศพม่า เด็กหนุ่มนักล่าฝันจากทะเลอันดามัน จ.ภูเก็ต เลือกเดินบนเส้นสายลูกหนังในการเฝ้าเสามาตั้งแต่เยาว์วัย โดยสมัยเด็กเคยค้าแข้งให้กับ ร.ร.สตรีภูเก็ต ก่อนที่จะเบนเข็มเข้าสู่เมืองหลวง ด้วยการมาเรียนต่อที่ ร.ร.ราชวินิตบางแก้ว สถาบันลูกหนังชื่อดังฝั่งปากน้ำ ซึ่งราชวินิตบางแก้วชั่วโมงนั้น ถือเป็นเต้ยแห่งวงการลูกหนังขาสั้นอย่างแท้จริง เพราะไม่ว่าจะส่งทีมเข้าร่วมวงศ์ไพบูลย์รายการไหนก็ตาม มักจะทะลุเข้าชิงแทบทุกรายการ ไม่ว่าจะเป็นฟุตบอล 7 คนชิงแชมป์ 7 สี, ฟุตบอลโค้ก คัพ รอบชิงแชมป์ประเทศไทย ฯลฯ แต่ส่วนใหญ่มักจะโชคร้ายลงเอยด้วยฐานะพระรองเสมอไป อย่างไรก็ตาม ด้วยฟอร์มอันโดดเด่นจึงทำให้ไม่พลาดที่จะไปโดนใจสายตาของสตาฟฟ์โค้ช ”กิเลนผยอง” เอสซีจี เมืองทอง ยูไนเต็ด จนกระทั่งถูกเซ็นสัญญาเข้ามาร่วมทีมตั้งแต่ในวัยเพียงแค่ 18 ปีเท่านั้น แต่ด้วยทีมดังจาก ”เมืองทอง” มีนายทวารมือหนึ่งอย่าง ”เจ้าตอง” กวินทร์ ธรรมสัจจานันท์ ยืนเฝ้าเสาอยู่แล้ว จึงทำให้ตลอด 2 ปีที่ผ่านมาเจ้าตัวต้องออกไปหาประสบการณ์กับสโมสรอื่นๆ อาทิ ทีมในศึกโตโยต้า ไทยพรีเมียร์ลีก อย่าง อาร์มี่ ยูไนเต็ด ด้วยสัญญายืมตัว 1 ฤดูกาล ก่อนที่ประตูมือกาวดาวรุ่งรายนี้จะไปยืนเฝ้าเสาให้กับทีมบ้านเกิดอย่าง ”ขุนศึกทะเลใต้” ภูเก็ต เอฟซี ใน 2 ปีหลังสุด แต่เมื่อเลก 2 ที่ผ่านมาจากการบาดเจ็บของ ”เจ้าตอง” ก็ทำให้เจ้าตัวต้องกลับไปรับใช้ต้นสังกัดที่แท้จริงอย่างเอสซีจี เมืองทองเมื่อปีที่ผ่านมา แต่ทั้งนี้การย้ายกับไปยังถิ่น ”กิเลน” ”เจ้าไอซ์” ก็ยังต้องเป็นมือรองให้กับ ”เจ้าตาล” วิษณุศักดิ์ แก้วเรือง นายทวารรุ่นพี่ที่ทำผลงานได้โดดเด่นกว่า อีกทั้งการที่สโมสรมีการเดิมพันที่สูงอย่างการลุ้นแชมป์ และด้วยประสบการณ์ที่ยังน้อยจึงทำให้เป็นได้เพียงเบอร์รองและรอรับโอกาสจากรุ่นพี่อีกครั้ง แต่อย่างไรก็ดี นายทวารที่วัยใกล้เคียงกันในรุ่น 23 ปี ”ไอซ์” ก็ยังมีผลงานโดดเด่นกว่าหลายๆ คน ซึ่งเรื่องฝีไม้ลายมือถือว่าไม่เป็นสองรองใครจนมีโอกาสเข้าไปคัดตัวในการเป็นหนึ่งในขุนพลทีมชาติไทยชุดซีเกมส์ ก่อนที่สุดท้ายเจ้าตัวต้องอกหัก และหลุดในโควตา 20 คนสุดท้ายไปในท้ายที่สุด จนกระทั่งเตรียมซีซั่นใหม่นี้ หลังเจ้าตัวยังต้องเป็นเมือ 3 ให้กับทีม ”กิเลนผยอง” เอสซีจี เมืองทอง ยูไนเต็ดต่อไป จึงทำให้ต้องเลือกโอกาสในการหาความท้าทายใหม่และเก็บประสบการณ์ให้มากขึ้นอีกครั้ง ก่อนที่จะได้รับความสนใจจากหลายๆ สโมสรทั้งในศึกโตโยต้า ไทยพรีเมียร์ลีก และศึกยามาฮ่า ลีก วัน แต่ ”เจ้าไอซ์” ก็จะตัดสินใจย้ายไปเฝ้าเสาให้กับทีมอย่างนครราชสีมา มาสด้า เอฟซีในท้ายที่สุด ด้วยสัญญายืมตัว 1 ฤดูกาล จนกระทั่งในปัจจุบัน ฤดูกาล 2561 ”เจ้าไอซ์” ก็สามารถยึดตำแหน่งตัวจริงไว้ได้</doc>
