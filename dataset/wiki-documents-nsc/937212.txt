<doc id="937212" url="https://th.wikipedia.org/wiki?curid=937212" title="เอเวอรีติงแฮสเชนจด์">เอเวอรีติงแฮสเชนจด์ "เอเวอรีติงแฮสเชนจด์" () เป็นเพลงที่แต่งโดยนักร้องนักแต่งเพลงชาวอเมริกัน เทย์เลอร์ สวิฟต์ และนักร้องนักแต่งเพลงชาวอังกฤษ เอ็ด ชีแรน จากสตูดิโออัลบั้มที่สี่ของสวิฟต์ชื่อ เรด (2012) เพลงผลิตโดยบุตช์ วอล์กเกอร์ ออกจำหน่ายเป็นซิงเกิลที่หกจากอัลบั้มในวันที่ 16 กรกฎาคม ค.ศ. 2013 "เอเวอรีติงแฮสเชนจด์" เป็นกีตาร์บัลลาด ผสมผสานแนวเพลงพื้นเมืองกับป็อป เนื้อหาเกี่ยวกับ "ความต้องการรู้จักคนรักคนใหม่ให้มากขึ้น" ซิงเกิลได้รับการตอบรับจากนักวิจารณ์แบบผสมกัน โดยนักวิจารณ์รู้สึกครึ่ง ๆ กลาง ๆ กับบทประพันธ์ "เอเวอรีติงแฮสเชนจด์" ขึ้นสูงสุดที่อันดับ 32 บนชาร์ตบิลบอร์ดฮอต 100 และขึ้นสิบอันดับแรกในชาร์ตหลายประเทศ เช่น เบลเยียม ไอร์แลนด์ และสหราชอาณาจักร มิวสิกวิดีโอเพลง "เอเวอรีติงแฮสเชนจด์" เผยแพร่ทางช่องวีโวของสวิฟต์ในวันที่ 6 มิถุนายน ค.ศ. 2013 สวิฟต์แสดงเพลง "เอเวอรีติงแฮสเชนจด์" ร่วมกับชีแรนในรายการบริเทนส์กอตทาเลนต์ เมื่อวันที่ 8 มิถุนายน ค.ศ. 2013 สวิฟต์แสดงเพลงนี้ในทัวร์คอนเสิร์ต เรดทัวร์ (2013) ด้วย</doc>
