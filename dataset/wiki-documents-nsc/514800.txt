<doc id="514800" url="https://th.wikipedia.org/wiki?curid=514800" title="แจ็คผู้สยบยักษ์">แจ็คผู้สยบยักษ์ แจ็คผู้สยบยักษ์ () เป็นภาพยนตร์ผจญภัย/แฟนตาซีที่เตรียมจัดฉาย ซึ่งอิงจากเทพนิยายเรื่อง "แจ็คผู้ฆ่ายักษ์" และ "แจ็คกับต้นถั่ว" กำกับภาพยนตร์โดยไบรอัน ซิงเกอร์ และนำแสดงโดยนิโคลัส ฮอลท์, เอลินอร์ ทอมลินสัน, สแตนลีย์ ทุชชี, เอียน แม็คเชน, บิล ไนอี และอีวาน แมคเกรเกอร์ เขียนบทภาพยนตร์โดยดาร์เรน เลมเก, คริสโตเฟอร์ แม็คควอร์รี และแดน สตัดนีย์ ภาพยนตร์ได้ถ่ายทอดเรื่องราวของแจ็ค ซึ่งเป็นคนรับจ้างทำไร่นาที่ต้องช่วยเจ้าหญิงให้รอดพ้นจากเหล่ายักษ์ หลังจากที่ได้ก้าวไปสู่โลกของพวกมันอย่างไม่ได้ตั้งใจ การพัฒนาภาพยนตร์ แจ็คผู้สยบยักษ์ เริ่มขึ้นในเดือนมกราคม ค.ศ. 2009 ได้มีการว่าจ้างดี. เจ. คารูโซ สำหรับการกำกับภาพยนตร์ โดยในเดือนสิงหาคม คารูโซก็ถูกแทนที่โดยซิงเกอร์ ผู้ซึ่งจ้างให้แม็คควอร์รีเขียนสคริปต์ขึ้นใหม่ในเดือนเมษายน ค.ศ. 2010 การคัดบทตัวละครหลักอยู่ในช่วงเดือนกุมภาพันธ์และมีนาคม ค.ศ. 2011 และการถ่ายทำหลักเริ่มขึ้นในเดือนเมษายน ค.ศ. 2011 ในประเทศอังกฤษโดยใช้สถานที่อย่างซัมเมอร์เซต, กลอสเตอร์เชอร์ และนอร์ฟอล์ก การเปิดตัวของภาพยนตร์ชุดนี้ได้ย้ายกลับมาอยู่หลังการสร้างเพื่อให้มีเวลามากขึ้นสำหรับเทคนิคพิเศษและการตลาด แจ็คผู้สยบยักษ์ มีกำหนดเปิดตัว ณ วันที่ 1 มีนาคม ค.ศ. 2013 ในรูปแบบ 2 มิติ และ 3 มิติเนื้อเรื่องย่อ เนื้อเรื่องย่อ. เมื่อแจ็คซึ่งเป็นคนรับจ้างทำไร่นา ได้เดินทางเข้าสู่โลกของเหล่ายักษ์โดยบังเอิญ แล้วสงครามแห่งตำนานก็ได้เริ่มขึ้น แจ็คถูกบังคับให้ต่อสู้ไม่เพียงเพื่อช่วยเหลือชีวิตของตนเอง หากแต่รวมถึงผู้คนที่อยู่ในราชอาณาจักรกับเจ้าหญิงนักแสดงนำนักแสดงนำ. - นิโคลัส ฮอลท์ รับบทเป็น แจ็ค เกษตรกรหนุ่มผู้ซึ่งออกเดินทางเพื่อไปช่วยเจ้าหญิง ฮอลท์เป็นนักแสดงที่ได้รับเลือกจากรายชื่อเพียงไม่กี่คนซึ่งได้แก่แอรอน จอห์นสัน และอนูริน บาร์นาร์ด - เอลินอร์ ทอมลินสัน รับบทเป็น อิสซาเบล เจ้าหญิงผู้ซึ่งถูกลักพาตัวโดยพวกบรรดายักษ์ ส่วนอเดเลด เคน, ลิลี คอลลินส์ และจูโน เทมเปิล ยังเคยได้รับการทดสอบหน้ากล้องสำหรับบทดังกล่าว - สแตนลีย์ ทุชชี รับบทเป็น ลอร์ดโรเดอริค ที่ปรึกษาแห่งกษัตริย์ผู้ทำการช่วงชิงอำนาจ - เอียน แม็คเชน รับบทเป็น กษัตริย์บราห์มเวล ราชบิดาแห่งเจ้าหญิง ผู้ซึ่งไม่ยินดีต่อการคบหาของเจ้าหญิงกับราชธิดากับเด็กชาวนา - บิล ไนอี และจอห์น แคสเซอร์ รับบทเป็น ฟอลลอน ผู้นำสองหัวแห่งเหล่ายักษ์ ซึ่งไนอีเล่นเป็นหัวใหญ่ ส่วนแคสเซอร์เล่นเป็นหัวเล็ก - อีวาน แมคเกรเกอร์ รับบทเป็น เอลมอนท์ หัวหน้าแห่งราชองครักษ์ ผู้ช่วยทำการต่อสู้กับเหล่ายักษ์ - เอ็ดดี มาร์ซานการสร้างการพัฒนา การสร้าง. การพัฒนา. ในเดือนมกราคม ค.ศ. 2009 นิวไลน์ซินีมาได้จ้างให้ดี. เจ. คารูโซ ทำการกำกับภาพยนตร์ แจ็คผู้สยบยักษ์ ซึ่งมีการเล่าตำนาน "แจ็คกับต้นถั่ว" ในแบบฉบับผู้ใหญ่ และเขียนสคริปต์โดยดาร์เรน เลมเก และเขียนใหม่ในภายหลังโดยมาร์ค บอมบ์แบ็ค ในเดือนสิงหาคม ค.ศ. 2009 ได้มีการรายงานว่าไบรอัน ซิงเกอร์ อาจได้รับการแทนที่โดยคารูโซอย่างเป็นทางการในเดือนกันยายน ค.ศ. 2009การถ่ายทำ การถ่ายทำ. การถ่ายทำหลักเริ่มขึ้นในเดือนเมษายน ค.ศ. 2011 ในชนบทของอังกฤษ ในเดือนพฤษภาคม ค.ศ. 2011 การถ่ายทำได้ย้ายไปยังซัมเมอร์เซต ประเทศอังกฤษ เป็นระยะเวลาสองสัปดาห์สำหรับกำหนดการถ่ายทำที่เวลล์ส, เชดดาร์ และสถานที่ลับในมณฑล รวมถึงการถ่ายทำที่มหาวิหารเวลล์ส</doc>
