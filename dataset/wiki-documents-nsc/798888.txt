<doc id="798888" url="https://th.wikipedia.org/wiki?curid=798888" title="คู่นก">คู่นก "คู่นก" เป็นซิงเกิลเพลงไทยชุดแรกของวงแกรนด์เอ็กซ์ มีจำนวน 4 เพลง เผยแพร่ในรูปแบบแผ่นเสียง ในปี พ.ศ. 2520 โดยบริษัทแผ่นเสียงตรานกฮูก เพลงส่วนมากในผลงานชุดนี้เป็นการนำเพลงของศิลปินต่างประเทศกลับมาบันทึกเสียงในแบบฉบับของทางวง ได้แก่เพลง คู่นก ที่นำเนื้อร้องและทำนองมาจากเพลง ขาดรัก ของวิลเลียม ดิดทะวง ศิลปินชาวลาว ,เพลง เธอเท่านั้น ที่ได้จันทนีย์ อูนากูลแต่งเนื้อร้องภาษาไทยโดยใช้ทำนองเพลง Only You ของวง The Platters รวมถึงเพลง เพ้อรัก ที่ใช้ทำนองเพลง I Understand (Just How You Feel) ในเวอร์ชันของวง The G Cleftsประวัติ ประวัติ. ในปี พ.ศ. 2519 ทนงศักดิ์ อาภรณ์ศิริ ได้เข้ามาเป็นสมาชิกใหม่ของวงในตำแหน่งมือเบสแทนที่วราวุธ หิรัญวรรณ มือเบสยุคก่อตั้งที่ขอลาออกไป และได้จำรัส เศวตาภรณ์เข้ามาเป็นสมาชิกใหม่อีกคนหนึ่งในตำแหน่งนักร้องนำและมือกีตาร์ ต่อมา นคร เวชสุภาพร หัวหน้าวงแกรนด์เอ็กซ์ มองถึงพัฒนาการของวงจึงต้องการให้ทางวงมีผลงานเป็นของตนเอง จึงมีความคิดที่จะบันทึกแผ่นเสียงของทางวงขึ้นมา จึงได้ทดลองบันทึกเสียงการเล่นเพลงสากลต่างประเทศ ซึ่งเป็นเพลงที่ทางวงเล่นเป็นประจำ ที่ห้องบันทึกเสียงศรีกรุง ถ.อโศก-ดินแดง โดยเพลงที่ถูกนำมาบันทึกเสียงเป็นเพลงแรกก็คือเพลง You Make Me Feel Brand New ของวง The Stylistics วงดนตรีแนวโซลของสหรัฐอเมริกา แต่ยังไม่ได้ถึงกระบวนการจัดทำเป็นแผ่นเสียง ทางวงก็ได้รับเพลงไทยจากการประพันธ์ของ สมศักดิ์ อภิวัฒน์ธีรกุล มือ ทรอมโบนของวง ,สมศักดิ์ ฉัตรทวีกิจ และ จันทนีย์ อูนากูล รวมถึงได้อีกเพลงหนึ่งซึ่งเป็นเพลงที่มีเนื้อร้อง และทำนองมาจากบทเพลงของประเทศลาว (เพลง ขาดรัก ของวิลเลียม ดิดทะวง) ทำให้ความคิดที่จะบันทึกเสียงเป็นเพลงสากลต่างประเทศ เปลี่ยนมาเป็น การบันทึกเสียงเป็นเพลงของตัวเอง โดยมี สมศักดิ์ อภิวัฒน์ธีรกุล มือทรอมโบน เป็นผู้เรียบเรียงเสียงประสาน จนเกิดเป็นซิงเกิลชุดคู่ นก ซึ่งประกอบไปด้วย 4 บทเพลง ได้แก่ 1. คู่นก : เนื้อร้อง-ทำนอง โดย วิลเลียม ดิดทะวง (เดิมชื่อเพลงขาดรัก) จำรัส เศวตาภรณ์ เป็นผู้ขับร้อง 2. ช้าหน่อยรัก : เนื้อร้อง-ทำนอง โดย สมศักดิ์ อภิวัฒน์ธีรกุล จำรัส เศวตาภรณ์ เป็นผู้ขับร้อง 3. เพ้อรัก : เนื้อร้องโดย สมศักดิ์ ฉัตรทวีกิจ ทำนองมาจากเพลง I Understand (Just How You Feel) นคร เวชสุภาพร เป็นผู้ขับร้อง 4. เธอเท่านั้น : เนื้อร้องโดย จันทนีย์ อูนากูล ทำนองมาจากเพลง Only You ของ วง The Platters นคร เวชสุภาพร ขับร้อง โดยร้องในสไตล์เสียงแหลม เล็ก ที่เรียกว่า ฟลอเซทเธอร์ ซิงเกิลคู่นก บันทึกเสียงที่ห้องบันทึกเสียงคิงส์ซาวด์ และจัดทำเป็นแผ่นเสียงโดยบริษัทแผ่นเสียงตรานกฮูก มีบริษัท เสริมวิทย์ เป็น ผู้จัดการให้ทั้งหมด และถือเป็นแผ่นเสียงชุดประวัติศาสตร์ของวงแกรนด์เอ็กซ์ ที่ทำออกมาเปิดตัว ตามสถานีวิทยุต่าง ๆ ทั่วประเทศ ในลักษณะ เป็นแผ่นแจกเท่านั้น และไม่มีการจัดจำหน่ายแต่อย่างใด (ออกเผยแพร่ในปี 2520) ภายหลังจากการออกซิงเกิล ชุดคู่นก ชาย แสงชะอุ่ม สมาชิกในตำแหน่งมือแซกโซโฟน ของวงก็ขอลาออก และทางวงแกรนด์เอ็กซ์เองซึ่งมาเล่นประจำอยู่ที่แมนฮัตตัน คลับ สุขุมวิท 15 ก็ได้พบกับ พนัส หิรัญกสิ มือแซกโซโฟนชั้นเยี่ยมอีกคน ผู้มีประสบการณ์มากมายจากวง Argo และวงเวชสวรรค์ ซึ่งกลายเป็นสมาชิกใหม่ของวงในเวลาต่อมารายชื่อเพลงสมาชิกในวงสมาชิกในวง. 1. นคร เวชสุภาพร :หัวหน้าวง, กีตาร์, ร้องนำ 2. จำรัส เศวตาภรณ์ :กีตาร์, ร้องนำ 3. ทนงศักดิ์ อาภรณ์ศิริ :เบส 4. ประสิทธิ์ ไชยะโท :กลอง 5. ชาย แสงชะอุ่ม :แซกโซโฟน 6. วสันต์ แต้สกุล :ออร์แกน 7. สมศักดิ์ อภิวัฒน์ธีรกุล :ทรอมโบน 8. เสน่ห์ ศุภรัตน์ :ทรัมเป็ต</doc>
