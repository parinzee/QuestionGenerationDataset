<doc id="267792" url="https://th.wikipedia.org/wiki?curid=267792" title="ครีเอเทีย อาร์ติสต์">ครีเอเทีย อาร์ติสต์ ครีเอเทีย อาร์ติสต์ เป็นบริษัทค่ายเพลงในอดีตของไทย ก่อตั้งขึ้นเมื่อช่วงพ.ศ. 2528 โดยเกิดจากแนวความคิดของ ชนินทร์ โปสาภิวัฒน์ ออร์กาไนเซอร์ชื่อดังที่คิดว่าต้องการให้ค่ายเพลงนี้เป็นที่รวบรวมเหล่าคนเบื้องหลังและคนเบื้องหน้าที่มีความสามารถเข้ามาไว้ด้วยกัน ครีเอเทีย อาร์ติสต์ มี ปั่น หรือชื่อจริง ไพบูลย์เกียรติ เขียวแก้ว เป็นศิลปินเบอร์แรก หลังจากนั้นก็มีศิลปินตามมาอีกเช่น รวิวรรณ จินดา, เฉลียง, วงกะท้อน ซึ่งค่ายนี้ได้รวบรวม ครีเอทีฟ นักแต่งเพลง และ นักดนตรี ฝีมือดีไว้มากมาย เช่น จิระ มะลิกุล, ประภาส ชลศรานนท์, ธเนศ สุขวัฒน์, พนเทพ สุวรรณะบุณย์, อิทธิ พลางกูร เป็นต้น ครีเอเทีย อาร์ติสต์ เกิดปัญหาขึ้นเมื่อชนินทร์ เจ้าของบริษัทเกิดอาการทางประสาทขึ้นเนื่องจากใช้สมองในการคิดมากเกินไป จึงถูกส่งตัวไปรักษา ทำให้ภายในค่ายก้าวต่อไปไม่ได้ หลังจากนั้นไม่นานค่ายครีเอเทีย อาร์ติสต์ ก็ปิดตัวลงรายชื่อศิลปินและอัลบั้มรายชื่อศิลปินและอัลบั้ม. - ปั่น (ไพบูลย์เกียรติ เขียวแก้ว) ชุด ปั่น, ปั่น ปั่น, ปั่น ปั่น ปั่น - เฉลียง ชุด อื่นๆ อีกมากมาย - รวิวรรณ จินดา ชุด รุ้งอ้วน, เพราะเราเข้าใจ - กะท้อน ชุด สาวรำวง, ลูกสาวชาวนา, ญี่ปุ่น ยุ่นปี่, กะท้อนเลือดบวก (3 ชุดแรก มี ระพินทร์ พุฒิชาติ เข้าร่วมวงก่อนจะแยกไปตั้งวงซูซู) - ปานศักดิ์ รังสิพราหมณกุล ชุด ไปเป็นชาวเกาะ - วงดิน ชุด ลูกโดด - ปวีณา ชารีฟสกุล ชุด นัดกันแล้ว, นี่แหละตัวฉัน - 3 หน่อ (ทัชพงษ์, ธันวา, ชยันต์) เพลง รัก เก่า เก่า - พิมพิไล ชมภู ชุด จักสิเป็นจังได๋ - วงขนม ชุด ตาวิเศษตะลุยเมืองมอมแมม - นิดา โสภาพร ชุด แปดแสนนะ - สุรสิทธิ์ แสงอรุณ ชุด ภาพรักในอดีต - ชรัส เฟื่องอารมย์ ชุด เหงา เหงา ก็เอามาฝาก - ซิสเต็ม โฟร์ ชุด นา นา นา - หงา คาราวาน ชุด หมายเหตุจากเมืองจีน - จิ้น กรรมาชน ชุด เพื่อมาตุภูมิ - รวมศิลปิน ปั่น-อุ้ย-ปานศักดิ์ ชุด ด้วยรัก...จากใจครีเอเทีย - รวมเพลง กรวิก</doc>
