<doc id="436992" url="https://th.wikipedia.org/wiki?curid=436992" title="กฤษดา เรืองอารีย์รัชต์">กฤษดา เรืองอารีย์รัชต์ ทันตแพทย์กฤษดา เรืองอารีย์รัชต์ (เกิด 14 สิงหาคม พ.ศ. 2508) อดีตผู้อำนวยการองค์การกระจายเสียงและแพร่ภาพสาธารณะแห่งประเทศไทย (ส.ส.ท.) อดีตผู้จัดการกองทุนสนับสนุนการสร้างเสริมสุขภาพ (สสส.) ตั้งแต่ปี พ.ศ. 2553 พร้อมกับนั่งเก้าอี้ประธานองค์กรสร้างเสริมสุขภาพนานาชาติ (The International Network of Health Promotion Foundations: INHPF) ในวาระปีพ.ศ. 2553 - 2555 ทั้งนี้ ทพ. กฤษดา เรืองอารีย์รัชต์ เป็นผู้มีบทบาทสำคัญในการสนับสนุนและผลักดันโครงการและกิจกรรมปลอดเหล้าและบุหรี่ให้เป็นรูปธรรม อาทิโครงการงดเหล้าเข้าพรรษา ซึ่งต่อมาผลสืบเนื่องจากโครงการนี้ ทำให้ต่อมา มีการกำหนดให้วันเข้าพรรษาเป็นวันงดดื่มสุราแห่งชาติในเวลาต่อมา โครงการสวดมนต์ข้ามปี รวมทั้งการรณรงค์ลดการบริโภคน้ำตาลในเด็ก และมาตรการคุ้มครองเด็กและเยาวชนอื่น ๆ จนกระทั่งสร้างความตระหนักด้านสุขภาวะรอบด้านแก่สาธารณชนอย่างกว้างขวางทั่วประเทศ และในปัจจุบันกำลังขยายกิจกรรมที่เกี่ยวข้องไปยังประเทศเพื่อนบ้านประวัติ ประวัติ. เกิดในครอบครัวชาวจีน โดยเป็นบุตรชายคนโตและมีน้อง ๆ อีก 3 คน ทพ. กฤษดา เรืองอารีย์รัชต์ ชื่นชอบด้านวิทยาศาสตร์และใฝ่ฝันอยากเป็นนักวิทยาศาสตร์มาตั้งแต่เด็ก มักนำสิ่งของเครื่องใช้ในบ้านมาทดลองประดิษฐ์สิ่งต่าง ๆ มากมาย แต่เนื่องจากสอบติดทันตแพทย์ จุฬาลงกรณ์มหาวิทยาลัยเสียก่อน ซึ่งในเวลาต่อมาก็ยินยอมเรียนต่อจนจบเพื่อทำให้บิดามารดามีความสุข แล้วค่อยมาเรียนต่อปริญญาโทด้านวิทยาศาสตร์ตามความต้องการของตัวเอง โดยจบวิทยาศาสตร์มหาบัณฑิตด้านคอมพิวเตอร์ จากจุฬาลงกรณ์มหาวิทยาลัย ก้าวสู่การเป็นผู้จัดการของสำนักงานกองทุนสนับสนุนการสร้างเสริมสุขภาพ (สสส.) ในเดือนมีนาคม 2553 จวบจนปัจจุบัน ด้วยทุ่มเทผลักดันการรณรงค์โครงการและกิจกรรมปลอดเหล้าและบุหรี่อย่างเป็นรูปธรรม รวมทั้งการลดการบริโภคน้ำตาลในเด็ก และมาตรการคุ้มครองเด็กและเยาวชนอื่น ๆ ด้วยวิสัยทัศน์ที่มุ่งหวังให้ "ไทยเป็นประเทศที่น่าอยู่ที่สุดในโลก" ทั้งนี้ ทพ. กฤษดา เรืองอารีย์รัชต์ ได้รับเลือกให้เป็นประธานองค์กรสร้างเสริมสุขภาพนานาชาติ (The International Network of Health Promotion Foundations: INHPF) ตั้งแต่เดือนกรกฎาคม 2553 เพื่อปฏิบัติหน้าที่เป็นระยะเวลา 2 ปี คือพ.ศ. 2553 - 2555 ด้วยผลงานโดดเด่นของ สสส. ในการผลักดันนโยบายด้านสร้างเสริมสุขภาพในประเทศไทยในช่วงหลายปีที่ผ่านมา จนกลายเป็นกองทุนสร้างเสริมสุขภาพแรกในเอเชียที่มีรายได้จากค่าธรรมเนียมที่เก็บเพิ่มจากภาษีสรรพสามิตบุหรี่และสุรา สร้างผลงานเป็นที่ประจักษ์ในเรื่องลดการสูบบุหรี่ และความสูญเสียจากอุบัติเหตุจราจรจนกลายต้นแบบในระดับนานาชาติ ในวันที่ 15 มีนาคม พ.ศ. 2560 เขาลาออกจากตำแหน่ง ผู้อำนวยการองค์การกระจายเสียงและแพร่ภาพสาธารณะแห่งประเทศไทย จากกรณีที่ไทยพีบีเอส เตรียมการซื้อหุ้นกู้ของบริษัท เจริญโภคภัณฑ์อาหาร จำกัด (มหาชน) หรือ CPF ซึ่งยังข้อครหาถือผลกระทบต่อสื่อสาธารณะประวัติการศึกษา ประวัติการศึกษา. ปี2527 ระดับชั้นมัธยมศึกษา จาก โรงเรียนวัดสุทธิวราราม ปี 2532 ทันตแพทยศาสตร์บัณฑิต จาก จุฬาลงกรณ์มหาวิทยาลัย ปี 2537 วิทยาศาสตร์มหาบัณฑิต (Computer Science) จาก จุฬาลงกรณ์มหาวิทยาลัย ปี 2552 ประกาศนียบัตรการเมืองการปกครองในระบอบประชาธิปไตยสำหรับนักบริหารระดับสูง จาก สถาบันพระปกเกล้าประสบการณ์ทำงาน ประสบการณ์ทำงาน. กรกฎาคม 2553 - ปัจจุบัน ประธานองค์กรสร้างเสริมสุขภาพนานาชาติ (The International Network of Health Promotion Foundations: INHPF) มี.ค. 2553 - ปัจจุบัน ผู้จัดการกองทุนสนับสนุนการสร้างเสริมสุขภาพ (สสส.) ก.พ. 2551 - ก.พ. 2553 รองผู้จัดการกองทุนสนับสนุนการสร้างเสริมสุขภาพ (สสส.) มี.ค. 2550 - ม.ค. 2551 รองเลขาธิการนายกรัฐมนตรี ฝ่ายการเมืองรางวัลและงานวิชาการ รางวัลและงานวิชาการ. ปี 2538 ได้รับรางวัลสิ่งประดิษฐ์ด้านซอฟต์แวร์ในงานจุฬาไฮเทค จาก จุฬาลงกรณ์มหาวิทยาลัย ปี 2542 จัดทำงานวิจัยเรื่อง “Implementation plan of New System of Financial Accounting and Cost Accounting” ให้กับธนาคารโลก ปี 2543 มีนาคม : จัดทำงานวิจัยเรื่อง “Strengthening of Thailand Birth and Mortality Information System” ให้กับองค์การอนามัยโลก สิงหาคม : จัดทำงานวิจัยเรื่อง “Quality Assessment for ICD10 Coding” ให้กับองค์การอนามัยโลก ปี 2544 พฤษภาคม : จัดทำงานวิจัยเรื่อง “The generic protocol for monitoring and evaluation of Health information System” ให้กับองค์การอนามัยโลก ปี 2547 ธันวาคม : ได้รับรางวัล “นักสุขศึกษาดีเด่นแห่งชาติ ระดับนโยบาย” จากสมาคมสุขศึกษาพลศึกษา และนันทนาการแห่งประเทศไทยประสบการณ์การพัฒนานโยบายสาธารณะด้านสังคมปี 2546 ประสบการณ์การพัฒนานโยบายสาธารณะด้านสังคม. ปี 2546. ริเริ่มการรณรงค์ “งดเหล้าเข้าพรรษา” ซึ่งผลสืบเนื่องจากโครงการนี้ ทำให้ต่อมา มีการกำหนดให้วันเข้าพรรษาเป็นวันงดดื่มสุราแห่งชาติในเวลาต่อมา และเสนอมาตรการในการห้ามโฆษณาเครื่องดื่มแอลกอฮอล์ผ่านวิทยุกระจายเสียงและวิทยุโทรทัศน์ ระหว่างเวลา 05.00 – 22.00 น.ปี 2547 ปี 2547. ผลักดันให้เกิดเครือข่ายเด็กไทยไม่กินหวาน เพื่อรณรงค์การลดการบริโภคน้ำตาลในเด็ก และเยาวชนปี 2550 ปี 2550. การร่วมผลักดันมาตรการต่างเพื่อคุ้มครองเด็ก และเยาวชน อาทิ- การจัดระดับความเหมาะสมของรายการโทรทัศน์ (การจัดเรตติ้งรายการโทรทัศน์โดยกำหนดสัญลักษณ์ เช่น ท, น13, ฉ เพื่อจำแนกประเภทของรายการโทรทัศน์ให้เหมาะสมกับวัยของผู้ชม)- มาตรการควบคุมการโฆษณาอาหารและเครื่องดื่มที่ไม่เหมาะสมต่อสุขภาพ ในรายการโทรทัศน์สำหรับเด็ก และเยาวชน- คณะกรรมการสื่อปลอดภัย และสร้างสรรค์ เพื่อการดูแลสื่อสำหรับเด็กและเยาวชนและครอบครัว- วาระแห่งชาติด้านเด็ก และเยาวชน ปี 2550 – 2551ปี 2551 ปี 2551. การแก้ปัญหาการใช้อินเทอร์เน็ตและเล่นเกมส์ในเด็ก และเยาวชน อาทิ- การจัดระเบียบร้านเน็ต และเกมส์- การจัดระดับความเหมาะสมของเกมส์ (จัดทำเป็นกฎกระทรวง)- การพัฒนาหลักสูตรการใช้อินเทอร์เน็ตอย่างปลอดภัย และสร้างสรรค์ในโรงเรียน- การพัฒนากฎหมายเพื่อการดูแลสื่อที่อันตรายสำหรับเด็ก และเยาวชนปี 2552- ขับเคลื่อนการแก้ปัญหาไข้หวัดใหญ่ 2009 โดยนายกรัฐมนตรีได้แต่งตั้งให้เป็น- คณะอนุกรรมการเพื่อการสนับสนุนการควบคุมป้องกัน และแก้ปัญหาไข้หวัดใหญ่สายพันธุ์ใหม่2009- สนับสนุนให้เกิดนโยบายโรงพยาบาลส่งเสริมสุขภาพตำบล (รพสต.) ร่วมกับกระทรวงสาธารณสุขโดยนายกรัฐมนตรีได้ประกาศนโยบายในวันที่ 4 กันยายน 2552</doc>
