<doc id="95473" url="https://th.wikipedia.org/wiki?curid=95473" title="เลโอ ไอโอเลีย">เลโอ ไอโอเลีย เลโอ ไอโอเรีย () ตัวละครจากการ์ตูนเรื่องเซนต์เซย่า เป็นโกลด์เซนต์ประจำราศีสิงห์ ผู้ดูแลปราสาทราชสีห์ 1 ใน 12 ปราสาทแห่งแซงค์ทัวรี่ ไอโอเรียเป็นน้องชายของซาจิททาเรียส ไอโอลอส และเป็นตัวละครหลักในการดำเนินเรื่องในภาค Episode Gบทบาทปรากฏตัวครั้งแรก บทบาท. ปรากฏตัวครั้งแรก. ไอโอเรียปรากฏตัวครั้งแรกที่สนามปะลองเพื่อชิงชุดคล็อธเพกาซัสระหว่างเซย่าและคาชิออส โดยไชน่าได้กล่าวว่าชาวตะวันออก (เซย่าเป็นชาวญี่ปุ่น) ไม่มีคุณสมบัติที่จะเป็นเซนต์แห่งอาธีน่า แต่ไอโอเรียได้แย้งว่าใครก็ตามที่สามารถชนะการประลองครั้งนี้ถึงแม้จะเป็นชาวตะวันออกก็สามารถเป็นเซนต์ได้ หลังจากนั้น เคียวโกได้ออกคำสั่งเรียกให้ไอโอเรียและสกอร์เปี้ยน มิโรมาพบ และได้บอกให้ทั้งคู่รู้ว่าซิลเวอร์เซนต์ที่ถูกส่งไปกำจัดพวกเซย่าทั้ง 10 คนได้ถูกกำจัดแล้ว ดังนั้น จึงจำเป็นต้องส่งโกลด์เซนต์ไปกำจัดพวกเซย่า แต่ไอโอเรียเห็นว่าการส่งโกลด์เซนต์ถึง 2 คนเพื่อไปกำจัดบรอนด์เซนต์จะทำให้เป็นเรื่องตลกของเหล่าเซนต์ทั้งหลาย ดังนั้น จึงขอจัดการเหล่าบรอนด์เซนต์เพียงลำพัง ไอโอเรียเดินทางไปยังประเทศญี่ปุ่นเพื่อกำจัดเซย่าที่กำลังพักรักษาตัวอยู่ในโรงพยาบาลเป็นคนแรกตามคำสั่งของท่านเคียวโก ในระหว่างที่ไอโอเรียกำลังโจมตีเซย่าอยู่นั้นไชน่าได้เข้ามารับหมัดของไอโอเรียแทนเซย่าจนได้รับบาดเจ็บ ไอโอเรียจึงตัดสินใจที่จะนำตัวไชน่าไปรักษาตัวก่อน ในระหว่างที่ไอโอเรียกำลังจะกลับนั้น ซิลเวอร์เซนต์อีก 3 คนก็ปรากฏตัวขึ้นโดยทั้ง 3 คนได้รับคำสั่งจากเคียวโกให้มาเฝ้าดูไอโอเรีย และได้ลงมือเพื่อกำจัดเซย่าแทนไอโอเรีย ในระหว่างนั้น ชุดคล็อธซาจิททาเรียสก็ได้ปรากฏขึ้นและเข้าสวมร่างของเซย่าทำให้เหล่าซิลเวอร์เซนต์ถูกกำจัดลงในพริบตา ไอโอเรียตัดสินใจต่อสู้กับเซย่าอีกครั้ง ในขณะนั้นเอง คิโดะ ซาโอริ ได้ปรากฏตัวขึ้นและได้บอกว่าที่จริงตนเป็นเด็กทารกที่ไอโอลอสช่วยเอาไว้เมื่อ 13 ปีก่อน ซึ่งก็คือ ตนเป็นร่างจุติของอาธีน่านั่นเอง แต่ไอโอเรียไม่เชื่อ จึงบอกว่าถ้าหากซาโอริเป็นอาธีน่าจริงต้องรับหมัดของตนได้ ดังนั้น ไอโอเรียจึงปล่อยหมัดใส่อาธีน่าแต่เซย่เข้ารับไว้แทน ซึ่งไอโอเรียได้เห็นเงาของไอโอรอสที่ด้านหลังของเซย่าโดยได้เตือนสติให้ไอโอเรียเข้าใจเรื่องต่าง ๆ ทำให้ไอโอเรียยอมรับซาโอริในฐานะอาธีน่า และกลับไปยังแซงค์ทั่วรี่ ณ แซงค์ทัวรี่ ไอโอเรียได้เข้าพบเคียวโกเพื่อต้องการทำให้ความจริงปรากฏขึ้น ดังนั้น เคียวโกจึงลงมือกำจัดไอโอเลีย ขณะนั้น เวอร์โก้ ชากะ ก็ปรากฏตัวขึ้น และได้เป็นคู่ต่อสู้กับไอโอเลียแทนเคียวโก ในระหว่างการต่อสู้เคียวโกได้ฉวยโอกาสนี้ปล่อยหมัดจอมอสูรมายา (หมัดเก็นโรม่าโอเค็น) ซึ่งเป็นหมัดที่ใช้ควบคุมสติของคู่ต่อสู้ใส่ไอโอเลีย ทำให้ไอโอเลียตกอยู่ในความควบคุมของเคียวโกในที่สุดผู้ดูแลปราสาทราชสีห์ ผู้ดูแลปราสาทราชสีห์. หลังจากไอโอเรียถูกควบคุมโดยเคียวโกแล้ว ก็ได้กลับมาดูแลปราสาทราชสีห์ เมื่อเซย่าบุกเข้ามาก็ขอไอโอเรียผ่านไปยังปราสาทต่อไป แต่โอโอเรียปฏิเสธโดยบอกว่าใครที่ต้องการผ่านปราสาทนี้ไปต้องล้มตนให้ได้ก่อนเท่านั้น เซย่าจึงต้องต่อสู้กับไอโอเรีย ในระหว่างนั้น เซย่าสามารถหลบหมัดความเร็วแสงของไอโอเรียได้และโจมตีใส่ไอโอเรีย ซึ่งยิ่งจะทำให้จิตใจส่วนดีของไอโอเรียหายไปและจะทำให้ไอโอเรียทำทุกวิถีทางในการที่จะกำจัดคู่ต่อสู้ ในระหว่างที่เซย่าโดนโจมตีอย่างหนักจากไอโอเรียนั้น คาชิออสก็ได้เข้ามาขวางโดยได้บอกความจริงแก่เซย่าว่าไอโอเรียถูกหมัดจอมอสูรมายาของเคียวโกควบคุมอยู่ตราบใดที่ยังไม่เห็นคนตาย ไอโอเรียจะไม่มีทางกลับเป็นเหมือนเดิม หลังจากนั้น คาชิออสจึงได้ลงมือสังหารตัวเองเพื่อให้ไอโอเรียได้สติ และเซย่าได้โจมตีไอโอเรียด้วยเพกาซัสหมัดดาวตก ไอโอเรียจึงได้สติกลับคืนมา หลังจากนั้น ไอโอเรียจึงได้บอกเซย่า ชิริวและชุน ซึ่งพึ่งเดินทางมาถึงปราสาทราชสีห์ว่า เวอร์โก้ ซากะ ผู้ดูแลปราสาทสาวพรหมจรรย์นั้นได้ชื่อว่าเป็นผู้ใกล้เคียงพระเจ้าที่สุด และอย่าทำให้ชากะลืมตาเด็ดขาดศึกเทพเจ้าโปเซดอน ศึกเทพเจ้าโปเซดอน. หลักจากศึก 12 ปราสาท ทำให้ชุดคล็อธของพวกเซย่าได้รับความเสียหายอย่างหนัก จำเป็นต้องใช้เลือดเพื่อมาซ่อมชุดคล็อธเหล่านั้นให้กลับมามีชีวิตอีกครั้ง และเพื่อเป็นการตอบแทนพวกเซย่าที่ได้ช่วยเหลืออาธีน่าและได้ทำให้ชื่อของไอโอลอสเป็นผู้บริสุทธิ์ ไอโอเลียจึงเรียสละเลือดของตนเพื่อซ่อมแซมชุดคล็อธเพกาซัสให้เซย่า ในระหว่างที่คิโดะ ซาโอริได้เข้าร่วมงานเลี้ยงในวันครบรอบวันเกิดของจูเลี่ยน โซโล (ร่างจุติของโปเซดอน) จ้าวแห่งการพาณิชย์ทะเลของประเทศกรีซ ณ คฤหาสน์โซโล ก็มีพลทหารของโปเซดอนแอบเข้ามาลักลอบพาตัวซาโอริไปเพื่อให้โปเซดอน แต่ไอโอเรียก็ได้ขัดขวางไว้ก่อน หลังจากที่อาธีน่ายอมเสียสละตนเองเข้าไปอยู่ในเสาเมนเบรดวินเนอร์ซึ่งเป็นเสาหลักค้ำปราสาทโปเซดอน เพื่อรองรับฝนที่ตกอย่างหนักบนโลกให้มาตกที่เสาแห่งนี้แทน ไอโอเรียซึ่งสัมผัสได้ว่าพลังคอสโมของอาธีน่าและพวกเซย่าค่อย ๆ หายไปแล้ว จึงมีความกังวลว่าอาธีน่าและพวกเซย่าจะได้รับอันตราย แต่ด้วยคำสั่งห้ามเหล่าโกลด์เซนต์เข้าไปเกี่ยวข้องกับศึกครั้งนี้ของท่านผู้เฒ่าซึ่งนับเป็นผู้นำสูงสุดของเหล่าโกลด์เซนต์ มูจึงขัดขวางไอโอเรียไม่ให้ไปหาพวกเซย่าจนเกือบเกิดการต่อสู้กันขึ้น แต่มิโรห้ามไว้เสียก่อนสงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ไอโอเรียได้ปกป้องปราสาทราชสีห์จากการบุกรุกของเหล่าสเป็คเตอร์ โดยได้กำจัดเหล่าสเป็คเตอร์ไปบางส่วน ในขณะนั้น เวิร์ม ไลมี่ แห่งจิฟุกุ สเป็คเตอร์อีกคนก็ปรากฏตัวขึ้นและได้ใช้ท่าเวิร์มไบนด์ (Worm bind) มัดร่างไอโอเรียไว้จนไม่สามารถขยับได้ ทำให้พวกสเป็คเตอร์ที่เหลือสามารถผ่านปราสาทราชสีห์ไปได้และไอโอเลียก็สามารถสัมผัสพลังคอสโมที่คุ้นเคยแย่ในสเป็คเตอร์พวกนั้น อย่างไรก็ตาม ไอโอเรียก็ใช้พลังคอสโมทำลายเวิร์มไบนด์ได้ และกำจัดเวิร์ม ไลมี่ ด้วยไลท์นิ่งพลาสม่าในที่สุด ในระหว่างที่ชากะต่อสู้กับ ซากะ ชูร่า และคามิว ณ ปราสาทสาวพรหมจรรย์ ไอโอเรียได้มาถึง แต่มูได้ห้ามไม่ให้ไอโอเรียเข้าไปยังสวนรังคู่ ซึ่งเป็นสถานที่ต่อสู้ระหว่างพวกซากะและชากะ หลังจากชากะได้ตายลง พวกซากะจึงออกมาจากสวนรังคู่ ด้วยความโกรธแค้นไอโอเรียจึงโจมตีพวกซากะด้วยไลน์นิ่งพลาสม่าแต่ถูกซากะรับไว้ได้ พวกซากะตัดสินใจใช้ท่าอาธีน่าเอ็กซ์คลาเมชั่น (Athena Exclamation) เพื่อกำจัด มู มิโร และไอโอเรีย ดังนั้น มู มิโร และไอโอเลียจึงได้ร่วมกันใช้ท่าอาธีน่าเอ็กซ์คลาเมชั่นต่อสู้กับพวกซากะ คามิว และชูร่า ต่อมา อาธีน่าได้มีคำสั่งให้พวกมูนำพวกซากะมาหาที่เทวสถานอาธีน่า หลังจากนั้น ไอโอเรีย มู และมิโร เดินทางมายังปราสาทฮาเดส และได้ต่อสู้กับราดาแมนทีส แต่ไม่สามารถสู้ได้เนื่องจากผู้ที่เข้ามาในปราสาทฮาเดสนั้นจะเหลือพลังเพียง 1 ใน 10 เท่านั้น ดังนั้น มู ไอโอเรีย และมิโร จึงถูกราดาแมนทีสส่งไปยังยมโลกทั้งที่ยังมีชีวิตอยู่ ในยมโลกไอโอเลียได้รับพลังของอาธีน่าจึงคืนชีพอีกครั้ง พร้อมกับมูและมิโร และได้ร่วมมือกับเหล่าโกลด์เซนต์ทั้ง 11 คน ในการทำลายกำแพงวิปโยค เพื่อให้พวกเซย่าเดินทางไปช่วยอาธีนา ณ เอริเชี่ยนบทบาทในภาค Soul Of Goldท่าไม้ตายท่าไม้ตาย. - ไลท์นิ่งโวลต์ (Lightning Volt) - ไลท์นิ่งโบลท์ (Lightning Bolt) - ไลท์นิ่งพลาสม่า (Lightning Plasma) - ไลท์นิ่งโฟตอนบลาสต์ (Lightning Photon Blast)</doc>
