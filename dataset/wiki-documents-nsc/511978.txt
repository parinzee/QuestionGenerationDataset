<doc id="511978" url="https://th.wikipedia.org/wiki?curid=511978" title="ฟิลิปส์">ฟิลิปส์ ฟิลิปส์ อิเล็กทรอนิกส์ (; ) เป็นบริษัทผู้ผลิตเครื่องใช้อิเล็กทรอนิกส์สัญชาติดัตช์ มีสำนักงานใหญ่อยู่ที่อัมสเตอร์ดัม เป็นบริษัทผลิตเครื่องใช้ไฟฟ้ารายใหญ่รายหนึ่งของโลก มีพนักงานกว่า 122,000 คน ในกว่า 60 ประเทศ ในปี ค.ศ. 2012 ฟิลิปส์เป็นผู้ผลิตอุปกรณ์ส่องสว่างรายใหญ่ที่สุดในโลก บริษัทฟิลิปส์ก่อตั้งในปี ค.ศ. 1891 ที่เมืองไอนด์โฮเวน โดยสองพ่อลูกนายธนาคาร เฟรเดริก และ เจร์ราร์ด ฟิลิปส์ โดยเริ่มจากการผลิตหลอดไฟและอุปกรณ์อิเล็กทรอนิกส์ ต่อมาได้ขยายไปสู่การผลิตหลอดสุญญากาศ ฟิลิปส์เป็นผลิตสินค้านวัตกรรมหลายอย่าง เช่น เครื่องโกนหนวดไฟฟ้า (ค.ศ. 1939), เครื่องรับวิทยุที่มีลำโพงในตัว (ทศวรรษ 1930), เครื่องบันทึกเทปคาสเซตต์ (ค.ศ. 1963), เครื่องบันทึกวิดีโอคาสเซตต์ (ค.ศ. 1972) และเป็นผู้พัฒนามาตรฐานคอมแพ็กดิสก์ ร่วมกับโซนี่ ในปี ค.ศ. 1982 ในปี ค.ศ. 2013 ฟิลิปส์ได้ประกาศขายแผนกเครื่องใช้ไฟฟ้าในครัวเรือน และสิทธิการทำตลาดเครื่องหมายการค้า "ฟิลิปส์" ให้แก่บริษัท ฟุนะอิ อิเล็กทริก (Funai Electric Co.)</doc>
