<doc id="538730" url="https://th.wikipedia.org/wiki?curid=538730" title="ผ่าพิภพไททัน">ผ่าพิภพไททัน ผ่าพิภพไททัน ( Shingeki no Kyojin, ) เป็นชุดมังงะภาษาญี่ปุ่น ผลงานการแต่งเรื่องและวาดภาพประกอบของ อิซะยะมะ ฮะจิเมะ ซึ่งเล่าเรื่องเกี่ยวกับมนุษยชาติที่อาศัยอยู่หลังกำแพงขนาดใหญ่ที่สูงกว่า 50 เมตร เป็นเวลาเกือบจะร้อยปี เนื่องด้วยดินแดนด้านนอกกำแพงมีสิ่งมีชีวิตที่เรียกว่า 'ไททัน' อาศัยอยู่และคอยฆ่ามนุษย์ ทำให้มนุษย์ที่ต้องคอยหลบอยู่แต่ด้านหลังของกำแพงเลิกที่จะสนใจเรื่องโลกภายนอก และนิ่งนอนใจใช้ชีวิตอย่างสุขสบายเรื่อยมา จนกระทั่งกำแพงชั้นแรกที่สูงกว่า 50 เมตรซึ่งปกป้องพวกเขามาโดยตลอดถูกทำลายลงโดยไททัน 60 เมตรที่สูงกว่ากำแพงทำให้มนุษย์ชาติต้องเผชิญความสูญเสียอย่างมหาศาล พร้อมทั้งต้องถอยร่นไปยังกำแพงชั้นต่อไปด้วยความหวาดกลัว... ในฉบับอะนิเมะ- ซีซันที่ 1 ออกอากาศเมื่อ 7 เมษายน 2556 ที่ญี่ปุ่นทาง Mainichi Broadcasting System และหลังจากนั้น ได้ออกอากาศอีกครั้งทาง Tokyo MX, FBS, TOS, HTB, TVA และ BS11 - ซีซันที่ 2 ออกอากาศเมื่อ 1 เมษายน 2560 ทาง MBS และช่องโทรทัศน์ในเครือ - ในวันที่ 17 มิถุนายน 2560 หลังจากออกอากาศซีซันที่ 2 จบ ได้ประกาศว่าซีซันที่ 3 จะเริ่มออกอากาศในเดือนกรกฎาคม 2561 ลิขสิทธิ์ซีซันที่ 1 ในประเทศไทยเป็นของบริษัทโรส มีเดีย แอนด์ เอ็นเตอร์เทนเม้นท์เนื้อเรื่องย่อ เนื้อเรื่องย่อ. 'เอเลน เยเกอร์' เด็กหนุ่มที่ต้องเสียแม่ไปจากเหตุการณ์ไททันบุกเข้าทำลายกำแพงมาเรีย เขตชิกันชินะ เพราะต้องการแก้แค้นให้แม่ เอเลน มิคาสะ (เด็กสาวที่ครอบครัวเยเกอร์รับมาอาศัยด้วย) และอาร์มิน(เพื่อนสมัยเด็กของทั้งคู่) จึงเข้าศึกษาที่โรงเรียนทหาร สังกัดรุ่น 104 เพื่อตั้งเป้าหมายจะเป็นทีมสำรวจ ออกไปสู้รบกับไททัน และออกไปดูโลกภายนอกกำแพง เวลาผ่านมาเกือบสิบปีแล้ว หลังจากเหตุการณ์ที่ไททัน 60 เมตรบุกทลายกำแพงมาเรีย (Wall Maria) ทำให้มนุษย์ชาติต้องถอยร่นไปยังกำแพงโรเซ่ (Wall Rose) กำแพงชั้นต่อไป เอเลน และพรรคพวกรุ่น 104 อีกไม่นานก็จะได้เลื่อนขั้นจากทหารฝึกหัดไปสังกัดกองทหารต่างๆ ในเวลาพักของวันธรรมดาๆวันหนึ่ง ไททัน 60 เมตรตัวเดิมได้บุกเข้ามาอีกครั้ง และบุกเข้าทำลายกำแพงโรเซ่ ทางเขตทรอส ทำให้ไททันบุกเข้ามากวาดล้างมนุษย์อีกครั้ง ประจวบเหมาะกับที่ทหารหน่วยสำรวจ ได้ออกไปสำรวจนอกกำแพง ทำให้ทหารฝึกหัดทุกหน่วยได้รับคำสั่งให้ออกกวาดล้างไททัน และคุ้มครองให้ประชาชนทุกคนหนีไปยังกำแพงชีน่า (Wall Sina) กำแพงชั้นต่อไปให้ได้ ในเหตุการณ์ครั้งนี้ทำให้ทหารฝึกหัดจำนวนมากต้องเสียชีวิตลงมากมาย รวมทั้งเอเลนที่ถูกไททันกินเข้าไปเพื่อช่วยเหลืออาร์มิน แต่เอเลนก็รอดตายมาได้ เพราะพลังการแปลงร่างเป็นไททันที่เขาเองก็ไม่รู้ที่มาที่ไปของพลังนี้ พร้อมทั้งใช้พลังไททันช่วยปิดตายรูที่กำแพงโรเซ่ และช่วยชีวิตของมนุษย์ชาติเอาไว้ได้ เอเลนที่มีความสามารถแปลงเป็นไททัน ถูกพิพากษาตัดสินโดยขุนนางคนใหญ่คนโต ที่หวาดกลัวว่าเขาจะเป็นภัยแก่มนุษย์ชาติ แต่เอเลนได้รับความช่วยเหลือจาก เอลวิน สมิท หัวหน้าใหญ่ของหน่วยสำรวจ ทำให้ถูกบรรจุเข้าหน่วยสำรวจ ทีมรีไวล์ โดยรีไวล์ออกปากว่าหากเอเลนเป็นภัยต่อมนุษย์เมื่อใดจะจัดการทิ้งทันที แม้ว่าเอเลนจะเป็นประโยชน์ต่อมนุษย์ชาติเพียงใดก็ตาม...หลังจากทำการเลือกสังกัดหน่วยเรียบร้อยแล้ว มิคาสะ อาร์มิน และเอเลนซึ่งได้สังกัดทีมสำรวจ และได้ออกสำรวจนอกกำแพงครั้งแรก แต่แล้วคณะสำรวจก็ถูกโจมตีโดยไททันหญิงปริศนา ซึ่งเป็นแผนของเอลวินที่คาดการว่ามีหนอนบ่อนไส้อยู่ในกองทหาร จึงวางแผนดักจับไททันหญิงตัวนั้นโดยอ้างว่าออกมาสำรวจนอกกำแพง และบอกแผนการนี้กับผู้ที่เอลวินไว้ใจได้เท่านั้น แต่แผนกลับล้มเหลว ซึ่งทำให้ทีมสำรวจจำนวนมากต้องจบชีวิตลง หลังจากการสำรวจครั้งนั้นทำให้ทีมสำรวจถูกมองในแง่ลบมากขึ้น และเหตุการณ์ไม่คาดฝันก็เกิดขึ้นอีกครั้งเมื่ออาร์มินได้รู้ถึงตัวจริงของไททันหญิง ทีมสำรวจที่เหลืออยู่ไล่ตอนคนที่คิดว่าเป็นไททันหญิงจนเธอจนมุม ทำให้เธอจำต้องแปลงร่างเป็นไททัน และหลบหนี เอเลนในร่างไททันจึงเข้าสู้กับเธอ เมื่อจวนตัวจริงๆไททันหญิงจึงเปลี่ยนร่างกายของตนให้หกลายเป็นผลึกคริสตัลเพื่อที่จะได้ไม่ถูกล้วงความลับ... เหตุการณ์การต่อสู้ของไททันสองตน ในกำแพงโรเซ่ทำให้ประชาชนจำนวนมากต้องเสียชีวิตไป จึงกลายเป็นเรื่องถกเถียงกันอีกครั้งเกี่ยวกับพฤติกรรมของทีมสำรวจ แต่เอลวินก็ยังคงยืนยันว่าเพราะเหตุการณ์ครั้งนี้ทำให้ทีมวิจัย ของหน่วยสำรวจได้ข้อมูลมากมาย และการเสียสละครั้งนี้จะเป็นประโยชน์ต่อมนุษย์ชาติแน่นอนศัพท์เฉพาะในเรื่องไททันศัพท์เฉพาะในเรื่อง. ไททัน. - ไททัน : เป็นสิ่งมีชีวิตรูปร่างอัปลักษณ์ขนาดมหึมารูปร่างเหมือนมนุษย์ โดยตำนานของชาวมาเลเล่ากันว่า เมื่อเกือบ 2000 ปีมาแล้ว มีหญิงสาวคนหนึ่งชื่อ ยูมิล ฟริทซ์ ได้ทำพันธสัญญากับปีศาจ ให้สามารถกลายร่างเป็นไททันได้ นับเป็นไททันตัวแรก แต่ถ้าหากเป็นตำนานของชาวเอลเดียจะเล่าว่า ยูมิล ฟริทซ์ มีพลังไททันอยู่แล้ว และเป็นพระเจ้าของชาวเอลเดีย ซึ่งเธอได้ใช้พลังนั้นปกครองเมืองต่าง ๆ และได้ก่อตั้งอาณาจักรเอลเดียขึ้น ซึ่งชาวเอลเดียล้วนสืบเชื่อสายมาจากยูมิล และชาวเอลเดียจะถูกทำให้เป็นไททัน(ไททันทั่วไป)ได้ด้วยการฉีดน้ำไขสันหลังไททัน และยูมิล ฟริทซ์ ก็มีพลังในการควบคุมไททันทั้งปวงดั่งใจนึก ต่อมา ยูมิล ฟริทซ์ ก็เสียชีวิต หลังจากครองราชย์ได้ 13 ปี ซึ่งดวงวิญญาณของเธอได้แยกออกเป็น 9 ส่วน เกิดเป็นไททันที่มีพลังทั้ง 9 (ไททันแปลง)ซึ่งหนึ่งในนั้นมีพลังควบคุมไททันทั้งปวง หรือพลังราชาไททัน และไททันทั้ง 9 ได้ร่วมมือกันขยายอาณาจักรเอลเดียอย่างรวดเร็ว จนเกิดเป็นสงครามกับชนชาติต่างๆ ยาวนานกว่า 1800 ปี จนกระทั่งชนชาติมาเล ได้ทำการแทรกแซงอาณาจักรเอลเดียจากภายใน จนรัฐบาลมาเลได้พลังไททัน 7 ใน 9 จากรัฐบาลเอลเดียได้สำเร็จ กษัตริย์ฟริทซ์องค์ที่ 145 (The First King Titan) ผู้ไม่ชอบทำสงคราม จึงได้อพยพชาวเอลเดียไปอยู่บนเกาะยูโทเปีย แล้วใช้พลังไททันของตนสร้างกำแพงขึ้นมาล้อมถึง 3 ชั้น โดยใช้ไททันยืนเรียงกัน เพื่อป้องกันประชาชนจากโลกภายนอก และกษัตริย์ฟริทซ์ก็ได้ใช้พลังลบความทรงจำที่เกี่ยวกับโลกภายนอกของประชาชนทั้งหมด อีกทั้งได้ปกปิดเรื่องราวของโลกภายนอกทั้งหมด แล้วทำให้ประชาชนเชื่อว่าเป็นมนุษยชาติกลุ่มสุดท้าย อีกทั้งยังข่มขู่โลกภายนอกอีกว่า ถ้าหากบุกมายังเกาะ จะให้ไททันหลายสิบล้านตัวที่ถูกทำให้เป็นกำแพงออกมาเหยียบย่ำทุกอย่างจนจมธรณี แต่ถึงอย่างนั้นก็มีประชาชนชาวเอลเดียที่ยังตกค้างอยู่โลกภายนอก ซึ่งได้ถูกชาวมาเลกดขี่ข่มเหงอย่างหนัก ชาวเอลเดียส่วนหนึ่งจึงตั้งขบวนการฟื้นฟูเอลเดียขึ้น เพื่อจะลอบเข้าไปในกำแพง แล้วชิงพลังราชาไททันจากกษัตริย์ฟริทซ์ผู้ซึ่งทอดทิ้งประชาชนชาวเอลเดีย ซึ่งมีสมาชิกของขบวนการเพียงคนเดียวที่ลอบเข้าไปในกำแพงได้ คือ หมอเยเกอร์ ต่อมาขบวนการดังกล่าวก็ถูกรัฐบาลมาเลปรามปราบจนเกือบจะสิ้นซาก ซึ่งชาวเอลเดียที่เป็นกบฏจะถูกจับไปที่เกาะยูโทเปียแล้วฉีดน้ำไขสันหลังของไททันให้กลายเป็นไททัน(ไร้สติ)แล้วก็ปล่อยไว้บนเกาะยูโทเปีย อนึ่งรัฐบาลมาเลก็พยายามจะยึดเกาะยูโทเปีย เพราะเกาะยูโทเปียมีแหล่งทรัพยากรที่สำคัญ ซึ่งรัฐบาลมาเล และโลกภายนอกล้วนมีเทคโนโลยีและอาวุธยุทโธปกรณ์ที่ทันสมัยทั้งเรือรบ และเครื่องบินรบ แต่รัฐบาลมาเลไม่พร้อมที่จะบุกเข้ามา เพราะได้ทำสงครามกับสหภาพตะวันออกกลาง แต่ก็มีความพยายามจากรัฐบาลมาเลมาแล้วครั้งหนึ่ง คือการส่งไททัน 60 เมตร และไททันเกราะ เข้าไปทำลายกำแพงมาเรียในตอนแรกอาวุธ อาวุธ. อุปกรณ์ที่ช่วยให้มนุษย์สามารถเคลื่อนไหวราวกับเหาะได้และมีความเร็วสูง โดยเครื่องมือชิ้นนี้ประกอบด้วย เครื่องยิงสลิงและสมอที่เหน็บไว้ที่เอว ใช้เพื่อยิงสลิงยึดผู้สวมใส่กับสิ่งก่อสร้างต่างๆ หรือสามารถประยุกต์ใช้ในสถานะการณ์ต่างๆได้ ถังบรรจุแก๊สจำนวน 2 ถังที่เหน็บไว้ที่เอวทั้งสองข้าง หัวปล่อยแก๊สที่ติดตั้งไว้กับเครื่องยิงสลิงเพื่อช่วยให้สามารถดึงตัวไปหาสลิง และเคลื่อนที่ด้วยความเร็วสูงได้ และสิ่งที่ขาดไม่ได้คือ อาวุธที่มีไว้สำหรับต่อสู้กับพวกไททัน ดาบสองมือที่เก็บไว้กับถังบรรจุแก๊ส ทั้งทนทานคมกริบและยืดหยุ่นสูง ช่วยเพิ่มประสิทธิภาพในการต่อสู้กับไททัน มีลักษณะคล้ายใบมีดคัตเตอร์ สามารถถอดเปลี่ยนใบดาบได้ มีความยาวราวๆ 120 เซนติเมตร อาวุธหลักในการกำจัดพวกไททันที่มีมาก่อนจะมีอุปกรณ์เคลื่อนย้ายสามมิติ ลักษณะเป็นปืนใหญ่ขนาดใหญ่ที่ถูกติดตั้งไว้ตามป้อมแต่ละจุดบนกำแพง เนื่องจากมีขนาดใหญ่ มีน้ำหนักมาก ทำให้ขาดความคล่องตัว ดังนั้นการทำสงครามภาคพื้นดินนั้นเป็นเรื่องยากมาก จึงถูกใช้สำหรับยิงป้องกันพวกไททันจากบนกำแพงเท่านั้นกำแพงแห่งเอลเดีย กำแพงแห่งเอลเดีย. กำแพงแห่งเอลเดีย เป็นร่างแยกของไททันต้นกำเนิดของพระราชาฟริทซ์ที่ 145 ซึ่งพระองค์ไม่ต้องการทำสงครามร่วมกับอาณาจักรมาเลในมหาสงครามไททันครั้งที่ 1 พระองค์จึงได้รวบรวมชาวเอลเดียที่เหลืออยู่ไปตั้งรกรากใหม่ที่เกาะยูโทเปียแล้วแบ่งร่างของตัวเองพร้อมสร้างผนึกหินก่อให้เกิดเป็นกำแพงแห่งเอลเดียจำนวน 3 ชั้น จุดประสงค์ของกำแพงดังกล่าวเพื่อเป็นเกราะป้องกันการโจมตีทางทหารจากอาณาจักรมาเลที่ใช้ไททันเปรียบเสมือนเป็นอาวุธสงครามในการบุกโจมตี โดยคนที่รู้ความจริงเกี่ยวกับกำแพงแห่งเอลเดียในปัจจุบัน เป็นกลุ่มนักบวชกำแพงที่กุมความลับทั้งหมดของเอลเดียเอาไว้อยู่ เพราะในตอนที่ไททันหญิงได้พยายามปีนหนีออกจากวอลซีนา พลังของเธอได้ทำให้กำแพงเปราะล่อนจนปรากฏเป็นตัวไททันภายใน นิค นักบวชกำแพง จึงได้รีบสั่งให้ทหารหาอะไรมาปิดรูก่อนที่ไททันจะได้รับแสงอาทิตย์และตื่นขึ้น กำแพงแห่งเอลเดียมีจำนวนชั้นทั้งหมด 3 ชั้น โครงสร้างในแต่ละชั้น ชั้นนอกเป็นหินซีเมนต์ธรรมดาที่เกิดจากพลังของไททัน แต่ข้างในเป็นไททันประเภทสูง 50 เมตร ที่ประสานแขนด้วยกันอาศัยอยู่ ไททันทั้งหมดยังคงมีชีวิตจนถึงปัจจุบัน แต่อยู่ในสภาวะกึ่งจำศีล เพราะไม่สามารถเคลื่อนที่หรือหาอาหารได้เอง เนื่องมาจากไม่ได้รับแสงจากดวงอาทิตย์ที่เป็นแหล่งพลังงานมาเป็นเวลานาน กำแพงทั้งหมดยังเป็นเส้นแบ่งเขตการปกครองภายในเอลเดียใหม่ออกเป็นสามเขต ซึ่งทั้งหมดประกอบไปด้วย กำแพงชั้นนอกสุด และมีขนาดใหญ่ที่สุด มีความสูงกว่า 50 เมตร ผู้ที่อยู่อาศัยในกำแพงชั้นนอกล้วนเป็นประชากรธรรมดาที่เป็นชาวไร่ชาวสวนเพื่อทำการเพาะปลูกเท่านั้น ด้วยความสูงที่ไททันธรรมดาไม่สามารถบุกเข้ามาได้ ทำให้มนุษย์หลังกำแพงมั่นใจในความปลอดภัย แต่ภายหลังก็ได้ถูกไททัน 60 เมตรบุกเข้าโจมตีจากประตูเขตชิกันชินะ ตามด้วยไททันเกราะที่เข้าทำลายบ้านเมือง และนำกลุ่มไททันปกติเข้ากวาดล้างมนุษย์ มนุษย์จึงต้องถอยร่นไปอาศัยที่กำแพงโรเซ่แทน ซึ่งห้องเก็บของใต้บ้านของเอเลนในเขตชิกันชินะ ของกำแพงมาเรีย เป็นเป้าหมายสำคัญของทีมสำรวจ เพื่อจะให้ได้รู้ถึงความลับที่คาดว่าเป็นข้อมูลของไททัน ซึ่งพ่อของเอเลนเก็บเอาไว้ กำแพงชั้นที่สอง มีขนาดใหญ่รองลงมาจากกำแพงมาเรีย มีความสูงกว่า 50 เมตร หากเทียบชนชั้นของผู้อาศัยผู้ที่อาศัยในกำแพงโรเซ่ส่วนมากจะเป็นพวกผู้ดีมีอันจะกิน แต่เมื่อกำแพงมาเรียถูกทำลายลง ประชาชนจำนวนมากจึงต้องย้ายไปยังกำแพงโรเซ่ ทำให้พื้นที่สำหรับรองรับประชาชนเริ่มไม่เพียงพอ ทรัพยาการก็เริ่มขาดแคลนจึงได้มีการเกณฑ์คนจำพวกทาสไปเป็นทหาร เพื่อหวังจะลดจำนวนประชากรลง กำแพงชั้นในสุด มีขนาดเล็กที่สุดหากเทียบกับกำแพงทั้งสองชั้นนอก มีความสูงกว่า 50 เมตร ผู้ที่อาศัยในกำแพงซีน่าคือ ขุนนาง เชื้อพระวงศ์ ทหารหรือประชาชนธรรมดาไม่มีสิทธิ์จะเข้าไปยังกำแพงซีน่า นอกเหนือจากจะเป็นทหารสังกัดหน่วยสารวัตรทหาร หรือผู้ที่ได้รับอนุญาตให้เข้าไปเท่านั้น ในช่วงภาค 2 ไททันหญิงได้พยายามที่จะปีนข้ามไปยังกำแพงซีน่าแต่ก็ไม่เป็นผลสำเร็จกองทหาร 3 เหล่า กองทหาร 3 เหล่า. ทหารรุ่นใหม่ที่ฝึกอบรมเพื่อที่จะได้รับมอบหมายให้มารับหน้าที่ต่างๆ โดยสามารถเลือกที่จะเข้าในประเภทไหนก็ได้ แบ่งได้เป็น 3 กลุ่ม ดังนี้ 1.กองกำลังรักษาการณ์ : มีหน้าที่คอยปกป้องเมือง ดูแลรักษาความปลอดภัยของกำแพงเมืองชั้นนอก และเสริมความแข็งแกร่งให้กำแพงเมือง 2.กองกำลังสำรวจ : มีหน้าที่พร้อมที่จะเสี่ยงชีวิต ออกสำรวจนอกกำแพง เพื่อสู้กับไททันนอกกำแพง 3.กองกำลังสารวัตรทหาร : มีหน้าที่ดูแลประชาชนและรับคำสั่งจากพระราชา ดูแลความปลอดภัยในกำแพงชีน่าตัวละครหลักตัวละครหลัก. - เอเรน เยเกอร์ (エレン・イェーガー Eren Jaeger)- ให้เสียงโดย : คาจิ ยูคิ , อภินันท์ ธีระนันทกุล- มิคาสะ แอคเคอร์แมน (ミカサ・アッカーマン Mikasa Ackerman)- ให้เสียงโดย : ยูอิ อิชิคาว่า , เบญจวรรณ วนิชจิวพันธ์- อาร์มิน อาร์เลอร์ท (アルミン・アルレルト Armin Arlet)- ให้เสียงโดย : มารินะ อิโนะอุเอะ , ศันสนีย์ ติณห์กีรดีศตัวละครรองหน่วยสำรวจตัวละครรอง. หน่วยสำรวจ. - รีไวล์ แอคเคอร์แมน (リヴァイ・アッカーマン Levi Ackerman)- ให้เสียงโดย : ฮิโรชิ คามิยะ , กริน อักษรดี - เออร์วิน สมิธ (エルヴィン・スミス Erwin Smith)- ให้เสียงโดย : ไดสุเกะ โอโน , สุภาพ ไชยวิสุทธิกุล- ฮันจิ โซเอะ (ハンジ・ゾエ Hange Zoë)- ให้เสียงโดย : โรมิ พาร์ค , นิรมล กิจภิญโญชัยทหารฝึกหัดรุ่นที่ 104ทหารฝึกหัดรุ่นที่ 104. - ไรเนอร์ บราวน์ (ライナー・ブラウン Reiner Braun)- ให้เสียงโดย : โยชิมาสะ โฮโซยะ , วีระศักดิ์ แก้วอุ่น- เบลทรูท ฮูเวอร์ (ベルトルト・フーバー Bertolt Hoover)- ให้เสียงโดย : โทโมฮิสะ ฮาชิสุเมะ , ธวัช รัตตะชัย- แอนนี่ เลออนฮาร์ท (アニ・レオンハート Annie Leonhardt)- ให้เสียงโดย : ยู ชิมามูระ , นิรมล กิจภิญโญชัย- แจน เคียสไตน์ (ジャン・キルシュタイン Jean Kirstein)- ให้เสียงโดย : คิโชว ทานิยามะ , ภัคภูมิ ลิ้มมานะสภาพร- โคนี่ สปริงเกอร์ (コニー・スプリンガー Connie Springer)- ให้เสียงโดย : ชิโมโนะ ฮิโระ , กริน อักษรดี- ชาช่า เบลาส์ (サーシャ・ブラウズ Sasha Blouse)- ให้เสียงโดย : โคบายาชิ ยู , นลินี ชีวะสาคร- คริสต้า เรนส์ (クリスタ・レンツ Christa Renz) / ฮิสทอเรีย เรส (ヒストリア・レイス Historia Reiss)- ให้เสียงโดย : ชิโอริ มิกามิ , ศันสนีย์ ติณห์กีรดีศ- ยูมิล (ユミル Ymir)- ให้เสียงโดย : ฟูจิ ซากิ , นลินี ชีวะสาครมนุษย์นอกกำแพง นักรบมาเลย์มนุษย์นอกกำแพง นักรบมาเลย์. - ซีค เยเกอร์ (ジーク Zeke Jaeger)- พอร์โค แกลเลียด (ポルコ・ガリアード Porco Galliard)- พีค (ピーク Pieck)ตัวละครสบทบหน่วยสำรวจตัวละครสบทบ. หน่วยสำรวจ. - มิเกะ ซาชาเรียส์ (ミケ・ザカリアス Mike Zacharius)- หน่วยรีไวล์ (Levi squad)ทหารฝึกหัดรุ่นที่ 104ทหารฝึกหัดรุ่นที่ 104. - มาร์โก้ บ็อท (マルコ・ボット Marco Bott )- ให้เสียงโดย : โอมะ ชู - มาร์โลว์ แซนด์ (マルロ・サンド Marlowe Sand)- ฮิตซ์ เดลิซ (ヒッチ・ドリス Hitch Dreyse)- มีนา คาโรลินา (ミーナ・カロライナ Mīna Carolina)- ทอม (トム Tom)- โทมัส แวกเนอร์ (トーマス・ワグナー Thomas Wagner)- ฟรานซ์ คีฟก้า (フランツ・ケフカ Franz Kefka)- ฮันนา เดียเมนท์ (ハンナ・ディアマント Hannah Diamant)- ด๊าซ (ダズ Daz)- แนกซ์ ธิอัส (ナック・ティアス Nac Tius)- มายลิอัส เซรามัสกี้ (ミリウス・ゼルムスキー Mylius Zeramuski )- ซามูเอล ลินกี้ แจ็คสัน (サムエル・リンケ-ジャクソン Samuel Linke-Jackson)สื่อต่างๆมังงะ สื่อต่างๆ. มังงะ. รายชื่อตอนรายชื่อตอนซีซันที่ 1ซีซันที่ 2OVAภาพยนตร์อะนิเมะรายชื่อตอน. ภาพยนตร์อะนิเมะ. - Attack on Titan – Part 1: Crimson Bow and Arrow - Attack on Titan – Part 2: Wings of Freedomภาพยนตร์และซีรีส์ในรูปแบบ live-action ภาพยนตร์และซีรีส์ในรูปแบบ live-action. มีการดัดแปลงเนื้อเรื่องจากต้นฉบับไปพอสมควร ได้มีการนำตัวละครจากต้นฉบับทั้งหมดดังนี้ เอเรน เยเกอร์, มิคาสะ, อาร์มิน, ฮันจิ หรือฮันส์, แจน, ซาช่า, หมอกรีช่า, ไททันเอเรน, ไททันเกราะ, ไททันมหึมา ประกอบด้วยภาพยนตร์ 2 ภาค ดังนี้ Attack on Titan – Part 1 ผ่าพิภพไททัน Attack on Titan – Part 2 End of the World อวสานศึกพิภพไททัน และซีรีส์ 3 ตอน Attack on Titan: Counter Rockets (Attack on Titan: Hangeki no noroshi) ที่มีเนื้อหาเชื่อมโยงกับภาพยนตร์ นำโดย ฮันจิ ที่รับบทโดย ซะโตะมิ อิชิฮะระ</doc>
