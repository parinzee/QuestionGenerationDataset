<doc id="384342" url="https://th.wikipedia.org/wiki?curid=384342" title="ร่างรัฐบัญญัติคุ้มครองไอพี">ร่างรัฐบัญญัติคุ้มครองไอพี ร่างรัฐบัญญัติคุ้มครองไอพี () ย่อมาจาก ร่างรัฐบัญญัติป้องกันการคุกคามเสมือนจริงต่อความสร้างสรรค์เชิงเศรษฐกิจในโลกออนไลน์และการโจรกรรมทรัพย์สินทางปัญญา ค.ศ. 2011 (Preventing Real Online Threats to Economic Creativity and Theft of Intellectual Property Act of 2011) หรือนิยมย่อว่า พีพา (PIPA) และรหัสว่า ร่างรัฐบัญญัติของวุฒิสภาที่ 968 (Senate Bill 968) หรือ ว. 968 (S. 968) เป็นร่างรัฐบัญญัติที่ แพทริก เลฮี (Patrick Leahy) สมาชิกวุฒิสภาแห่งสหรัฐอเมริกา เสนอเมื่อวันที่ 12 พฤษภาคม 2554 พร้อมด้วยเพื่อนสมาชิกอีกสิบเอ็ดคน โดยนำเอาร่างรัฐบัญญัติต่อสู้การละเมิดสิทธิและการปลอมแปลงในโลกออนไลน์ (Combating Online Infringement and Counterfeits Act) ที่ตกไปเมื่อปีก่อน ขึ้นมาปัดฝุ่น และในเวลาเดียวกัน สมาชิกสภาผู้แทนราษฎรก็เสนอร่างรัฐบัญญัติเนื้อหาคล้ายคลึงกัน คือ ร่างรัฐบัญญัติหยุดยั้งการละเมิดลิขสิทธิ์ออนไลน์ (Stop Online Piracy Act) โดยร่างรัฐบัญญัติทั้งสองกำลังอยู่ระหว่างการพิจารณาของรัฐสภา และจะได้ลงมติรับรองกันในวันที่ 24 มกราคม 2555</doc>
