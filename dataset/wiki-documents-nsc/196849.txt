<doc id="196849" url="https://th.wikipedia.org/wiki?curid=196849" title="บิกแซม">บิกแซม MA-08 บิกแซม (ญี่ปุ่น:ビグ・ザム ;อังกฤษ:Big Zam) เป็นโมบิลอาเมอร์ของอาณาจักรซีอ้อนซึ่งมีบทบาทสำคัญในอะนิเมะ โมบิลสูทกันดั้มและได้รับการออกแบบโดยคุนิโอะ โอคาวาระเนื้อเรื่อง เนื้อเรื่อง. บิกแซมเป็นโมบิลอาเมอร์ที่มีขนาดใหญ่และทรงพลังที่สุดซึ่งอาณาจักรซีอ้อนสร้างในช่วงสงครามหนึ่งปี อาวุธหลักของบิกแซมประกอบด้วยปืนใหญ่มหาอนุภาคซึ่งมีพลังทำลายมากจนสามารถทำลายยานรบขนาดใหญ่ได้ในครั้งเดียวและติดตั้งปืนอนุภาคต่อต้านอากาศยานไว้รอบๆตัวรวม28กระบอก กงเล็บที่เท้าทั้งสองของบิ๊กแซมสามารถยิงออกไปเป็นมิสไซล์ได้ บิกแซมยังมี Iฟิลด์บาเรียซึ่งสามารถสะท้อนลำแสงของอาวุธบีมที่ยิงใส่บิกแซมได้รอบตัว เนื่องจากระบบของบิกแซมต้องใช้พลังงานมาก บิกแซมจึงติดตั้งเตาปฏิกรณ์ไมนอฟสกี้ไว้ถึงสี่เครื่องรวมกำลังถึง 140000 กิโลวัตต์ แต่เนื่องจากไม่สามารถระบายความร้อนได้ดีพอ บิกแซมจึงสามารถปฏิบัติการได้เพียง 20 นาทีเท่านั้น บิกแซมปรากฏตัวในตอนที่36ของโมบิลสูทกันดั้ม โดยโดซูล ซาบี้ได้ใช้บิกแซมในการต่อสู้กับกองทัพของสหพันธโลกที่ปราการอวกาศ โซโลมอน ด้วยพลังของบิกแซม โดซูลได้ทำลายกองกำลังของสหพันธไปมากมาย รวมถึงยานธงไททันภายใต้การบัญชาการของพลเอกทิอันม์ จนกระทั่งถูกกันดั้มของอามุโร่ เรย์ทำลายโดยการเข้าโจมตีในระยะประชิดรูปแบบอื่นๆMA-09 บิกแซมรุ่นผลิตจำนวนมาก รูปแบบอื่นๆ. MA-09 บิกแซมรุ่นผลิตจำนวนมาก. รุ่นผลิตจำนวนมากของบิกแซมซึ่งพัฒนาให้ใช้งานบนโลกได้ดีกว่าเดิมเพื่อใช้ในการโจมตีศูนย์บัญชาการหลักของสหพันธที่จาบุโร บิกแซมรุ่นผลิตจำนวนมากนี้มีขนาดเล็กกว่ารุ่นต้นแบบมากและใช้เกราะฉาบบีมโค้ตติ้งแทนIฟิลด์บาเรียร์เพื่อลดค่าใช้จ่าย บิกแซมรุ่นผลิตจำนวนมากปรากฏตัวครั้งแรกในวิดีโอเกม เอสดีกันดั้มจีเจเนเรชัน ออกแบบโดยจุนยะ อิชิงาคิ</doc>
