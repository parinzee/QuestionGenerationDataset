<doc id="169188" url="https://th.wikipedia.org/wiki?curid=169188" title="ฌ็อง-โกลด ว็อง ดาม">ฌ็อง-โกลด ว็อง ดาม ฌ็อง-โกลด ว็อง ดาม () เกิดวันที่ 18 ตุลาคม ค.ศ. 1960 เป็นนักแสดงและนักศิลปะป้องกันตัวชาวเบลเยียม ซึ่งเป็นที่รู้จักในฐานะดาราภาพยนตร์แอ็คชั่นระดับโลก โดยมีฉายาว่า "นักกล้ามแห่งบรัสเซลส์" ครั้งหนึ่ง เคยมีแผนที่จะให้ฌ็อง-โกลด ว็อง ดาม แข่งมวยไทยกับสมรักษ์ คำสิงห์ ที่ประเทศไทย ในช่วงประมาณเดือนพฤศจิกายน ค.ศ. 2011 แต่แผนดังกล่าวก็ได้เลื่อนไปประวัติ ประวัติ. ฌ็อง-โกลดมีชื่อจริงว่า ฌ็อง-โกลด กามีย์ ฟร็องซัว ว็อง วาร็องแบร์ (Jean-Claude Camille Francois Van Varenberg) เกิดที่เมืองบรัสเซลส์ ประเทศเบลเยียม เป็นลูกชายของเออแฌน ว็อง วาร็องแบร์และเอเลียนา ว็อง วาร็องแบร์ ฌ็อง-โกลดเริ่มฝึกศิลปะป้องกันตัวตั้งแต่สิบขวบ โดยพ่อของเขาพาเขาไปสมัครที่โรงเรียนสอนโชโตกันริว และคาราเต้ ซึ่งในที่สุดเขาก็คว้าสายดำมาได้ และเขาก็เรียนเทควันโด และมวยไทยเพิ่มเติม และสามารถชนะการแข่งขันคาราเต้หลายรายการ เช่น ยูโรเปียนโปรเฟสชันแนล คาราเต้แอสโซซิเอชันมิดเดิลเวทแชมเปียนชิป, สหภาพคาราเต้ยุโรป (EKU), เวิลด์-ออลสไตล์ คาราเต้ออร์เกไนเซชัน (WAKO), สมาคมคาราเต้อาชีพยุโรป (EPKA) และสมาคมคาราเต้อาชีพ (PKA) เป็นต้น จากนั้นพอเขาอายุ 16 ปี ก็เบนทิศไปเรียนบัลเลต์ถึง 5 ปี จนเขาเปิดฟิตเนสสอนการเต้นบัลเลต์ในบรัสเซลส์ ซึ่งภายหลังก็ได้ขายกิจการของตัวเอง เพราะไม่ประสบความสำเร็จโลกภาพยนตร์ โลกภาพยนตร์. ฌ็อง-โกลดก้าวสู่โลกภาพยนตร์ครั้งแรกในปี 1984 คือ Rue barbare (1984) ซึ่งเขาเป็นเพียงตัวประกอบ ตามด้วยภาพยนตร์ตลกประเทศฝรั่งเศสเรื่อง Monaco Forever (1984) รับบทเป็นหนุ่มเกย์นักคาราเต้ อีกทั้งแสดงในภาพยนตร์เพลง - บัลเลต์เรื่อง Breakin' (1984) ในปี 1985 ฌ็อง-โกลดรับบทเป็นตัวร้ายในหนังแอ็กชันอเมริกัน - ฮ่องกงเรื่อง No Retreat, No Surrender (1985) และเขารับนำเป็นครั้งแรกใน ขาเจาะเหล็ก (1988) ซึ่งประสบความสำเร็จอย่างสูง ส่งผลทำให้ชื่อของชอง-โกลดกลายเป็นดาราแอ็คชันที่น่าจับตามองในเวลานั้น จากนั้นเขาก็ผลงานต่อเนื่อง สองอึกสองซีกโลก (1988), ไซบอร์ก (1989) และ "คิกบ็อกเซอร์ (1989)"หนังตลาด หนังตลาด. ฌ็อง-โกลดก้าวเข้าสู่โลกภาพยนตร์ฮอลลีวูดในปี 1990 โดยเขารับบทนำในภาพยนตร์หลายเรื่อง อึดเหมือนไม่ใช่คน (1990), Death Warrant (1990), แฝดดีเดือด (1991), 2 ฅนไม่ใช่ฅน (1992) คนอึดองศาเดือด (1993), คนแกร่งทะลวงเดี่ยว (1993) ตำรวจเหล็กล่าพลิกมิติ (1994) ในปี 1994 ฌ็อง-โกลดรับบทนำในหนังทุนสูงเรื่อง สตรีทไฟต์เตอร์ ยอดคนประจัญบาน (1994) ซึ่งประสบความล้มเหลวในคำวิจารณ์ แต่ก็สามารถทำเงินทั่วโลกได้กว่า 100 ล้านดอลลาร์สหรัฐ แต่ชีวิตการแสดงของเขาเริ่มตกต่ำลง ในปี 1995 เมื่อ ตัดเส้นตาย ท้านรก (1995) ประสบความล้มเหลวทั้งรายได้และคำวิจารณ์ จากนั้นเขาก็กำกับภาพยนตร์เป็นครั้งแรกเรื่อง 2 ฅนบ้าเกิดคน (1996) ซึ่งก็ไม่ค่อยประสบความสำเร็จ ตั้งแต่นั้น หนังของเขาก็ทำเงินได้ไม่ถึง 15 ล้านเหรียญติดต่อกันหลายเรื่อง ทั้ง คนอึดล่าสุดโลก (1996), คู่โหดมหาประลัย (1997), ทุบกะโหลกนรก (1998) และ หนังภาคต่ออย่าง นักรบกระดูกสมองกล (1999) เป็นเรื่องสุดท้ายในภาพยนตร์สตูดิโอเมเจอร์ปัจจุบัน ปัจจุบัน. ปัจจุบันฌ็อง-โกลดรับงานแสดงในหนังฟอร์มต่ำมาตั้งแต่ปี 1998 โดยตัวเขาเปิดบริษัทสร้างหนังให้ตัวเอง คือ ลองโร้ด โปรดักชั่น และ 777 ฟิล์มคอร์ป ผลงานของเขาเรื่องแรกในนามของบริษัทนี้คือ คนอึดเดือด ไม่ใช่คน (1998) จากนั้นเขาก็มีผลงานแบบนี้มาอย่างต่อเนื่อง เช่น คนดุนรกเดือด (หรืออีกชื่อ Desert Heat) (1999), อึดนรก ด่วนมหากาฬ (2001), คนอึดล่าขุมทรัพย์ครูเสต (2001), อึดนรก ด่วนมหากาฬ (2002), คนอึดแหกโคตรคุกนรก (2003) เป็นต้นสุขภาพ สุขภาพ. ในปี 1995 ฌ็อง-โกลดเจอปัญหาครั้งใหญ่ในชีวิต เพราะเขาติดโคเคนอย่างหนัก จนเขาต้องเข้ารับการบำบัดในปี 1996 และสามารถเลิกยาได้ในปี 1997ชีวิตส่วนตัว ชีวิตส่วนตัว. ด้านชีวิตสมรส ฌ็อง-โกลดแต่งงานแล้ว 5 ครั้ง รวมถึงการสมรสกับภรรยาปัจจุบันของเขา 2 ครั้ง โดยเขามีบุตรถึง 3 คน คือ ครีสตอฟ เกิดปี 1985, บียองกา เกิดปี 1991 และนีโกลาส์ เกิดปี 1995- มาเรีย โรดรีเกซ (1980 - 1984) (หย่าร้าง) - ซินเธีย เดอเดอเรียน (1985 - 1986) (หย่าร้าง) - แกลดีส์ ปอตูกีส (1987 - 1992) (หย่าร้าง) บุตร 2 คน - ดาซี ลาปิแอร์ (1994 - 1997) (หย่าร้าง) บุตร 1 คน - มาเรีย โรดรีเกซ (1999 - ปัจจุบัน)ผลงานภาพยนตร์ผลงานภาพยนตร์. - Rue Barbare (1984) - Monaco Forever (1984) - Breakin' (1984) - No Retreat, No Surrender (1985) - Bloodsport (1988) : ขาเจาะเหล็ก - Black Eagle (1988) : สองอึกสองซีกโลก - Cyborg (1989) : ไซบอร์ก - คิกบอกซ์เซอร์ (1989) : สังเวียนแค้น สังเวียนชีวิต - Lionheart (1990) : อึดเหมือนไม่ใช่คน - Death Warrant (1990) - Double Impact (1991) : แฝดดีเดือด [ร่วมเขียนบท/อำนวยการสร้าง] - Universal Soldier (1992) : 2 ฅนไม่ใช่ฅน - Nowhere to Run (1993) คนอึดองศาเดือด - Hard Target (1993) : คนแกร่งทะลวงเดี่ยว - Timecop (1994) : ตำรวจเหล็กล่าพลิกมิติ - Street Fighter (1994) : สตรีทไฟท์เตอร์ ยอดคนประจัญบาน - Sudden Death (1995) : ซัดเดนเดท ตัดเส้นตายท้านรก - The Quest (ภาพยนตร์) (1996) : 2 ฅนบ้าเกิดคน [ร่วมเขียนบท/กำกับ/อำนวยการสร้าง] - Maximum Risk (1996) : คนอึดล่าสุดโลก - Double Team (1997) : คู่โหด มหาประลัย - Knock Off (1998) : ทุบกะโหลกนรก - Legionnaire (1998) : คนอึดเดือด ไม่ใช่คน [ร่วมเขียนบท/อำนวยการสร้าง] - Universal Soldier: The Return (1999) : นักรบกระดูกสมองกล [ร่วมอำนวยการสร้าง] - Inferno (หรืออีกชื่อ Desert Heat) (1999) : คนดุนรกเดือด [ร่วมอำนวยการสร้าง] - Replicant (2001) : ชีวภาพมหาประลัย - The Order (2001) : คนอึดล่าขุมทรัพย์ครูเสต [ร่วมเขียนบท] - Derailed (2002) : หยุดด่วนนรกมหาประลัย - In Hell (2003) : คนอึดแหกโคตรคุกนรก - Wake of Death (2004) : คนมหากาฬล้างพันธุ์เจ้าพ่อ - Narco (2004) - Second in Command (2006) : แผนมหาประลัยยึดผ่าเมือง - The Hard Corps (2006) : หน่วยชนนรกเฉพาะกิจ - Sinav (2006) - Until Death (2007) : ตำรวจระห่ำไม่ยอมตาย - The Shepherd: Border Patrol (2008) : ตำรวจโคตรระห่ำ - JCVD (2008) - Full Love (2009) [ร่วมเขียนบท/กำกับ/อำนวยการสร้าง] - The Eagle Path (2012) [ผลิต, กำกับ, เขียนบท และตัดต่อ]</doc>
