<doc id="46956" url="https://th.wikipedia.org/wiki?curid=46956" title="อัจฉริยะข้ามคืน">อัจฉริยะข้ามคืน อัจฉริยะข้ามคืน หรือ "อัจฉริยะข้ามคืน ปี 1"() สร้างสรรค์รูปแบบรายการและควบคุมการผลิตโดย รุ่งธรรม พุ่มสีนิล ออกอากาศทุกวันจันทร์ เวลา 22.30 - 24.00 น. ทางไทยทีวีสีช่อง 3 (3 กรกฎาคม 2549 - 7 มกราคม 2551) ดำเนินรายการโดย ปัญญา นิรันดร์กุล และ แทนคุณ จิตต์อิสระ โดยในแต่ละสัปดาห์จะมีผู้ร่วมแข่งขัน 8 คนจาก 8 สาขา โดยสถานที่ถ่ายทำจะเปลี่ยนแปลงไปทุกสัปดาห์ และรูปแบบของรายการในปีที่ 2 ดูได้ที่ อัจฉริยะข้ามคืน ปี 2รูปแบบและกติกาของรายการก่อนเริ่มภารกิจรูปแบบและกติกาของรายการ. ก่อนเริ่มภารกิจ. - อัจฉริยะทั้ง 8 ท่าน จะมารวมกันในจุดนัดพบ และรับชุดยังชีพจากทางรายการ ซึ่งแต่ละชุดจะมีอุปกรณ์ต่างๆ ในกล่องทั้งหมด 8 ใบ โดยในกล่องแต่ละใบจะมีอุปกรณ์ดังต่อไปนี้1. อาหารและอุปกรณ์การกิน 2. อุปกรณ์ส่องสว่าง และ/หรือคีมอเนกประสงค์ 3. เครื่องอุปโภค 4. อุปกรณ์จดบันทึก 5. อุปกรณ์ตัด ติด ต่อ ห่อหุ้ม หรือ ชุดเตาแก๊สพกพา 6. โทรศัพท์มือถือที่ใช้โทรได้เพียงครั้งเดียว ไม่เกิน 1 นาที 7. อุปกรณ์ผูกมัด 8. ปริศนา เพื่อใช้ในการหากล่องปริศนาในภารกิจที่ 3 ซึ่งจะเปลี่ยนแปลงรูปแบบไปทุกสัปดาห์ และแต่ละคนจะได้คำตอบจากปริศนาไม่เหมือนกัน - โดยในบางสัปดาห์อุปกรณ์ต่างๆ อาจมีการเปลี่ยนแปลง - วิทยากรพิเศษประจำสถานที่นั้นๆ จะพาอัจฉริยะทั้ง 8 ท่าน ชมสถานที่แข่งขันนั้นๆ อย่างละเอียด เพื่อเป็นข้อมูลสำหรับการทำภารกิจในรอบต่อๆ ไป รวมไปถึงการตอบคำถามในภารกิจสุดท้ายอีกด้วย - อัจฉริยะทั้ง 8 ท่าน จะได้พักผ่อนในสถานที่ที่จัดไว้ให้ โดยสามารถใช้เวลาที่มีอยู่ในการพักผ่อน จดบันทึกเรื่องราวของสถานที่นั้นๆ หรือไขปริศนาที่ได้มาก็ได้ ในระหว่างพักผ่อนสามารถนอนหลับได้ แต่ถ้าตื่นไม่ทันเมื่อถึงเวลาทำภารกิจจะถูกปรับตกรอบทันทีภารกิจที่ 1ภารกิจที่ 1. - ภารกิจที่ 1 จะเปลี่ยนแปลงรูปแบบการแข่งขันไปในทุกสัปดาห์ ซึ่งโดยส่วนมากแล้วจะเป็นภารกิจที่ทดสอบความสามารถพื้นฐานของอัจฉริยะทั้ง 8 ท่าน โดยมีทั้งหมด 2 รูปแบบคือ1. ภารกิจรายบุคคล - โดยอัจฉริยะทั้ง 8 ท่าน จะต้องทำภารกิจดังกล่าวด้วยตนเอง โดยคัดผ่านเข้ารอบ 6 คน 2. ภารกิจจับคู่ - อัจฉริยะทั้ง 8 ท่าน จะถูกจับสลากหรืออาจจะให้จับคู่กันเองโดยแบ่งออกเป็น 4 คู่ และร่วมมือกันทำภารกิจต่างๆ โดยคัดผ่านเข้ารอบ 3 คู่ภารกิจที่ 2ภารกิจที่ 2. - ภารกิจที่ 2 จะเปลี่ยนแปลงรูปแบบการแข่งขันไปในทุกสัปดาห์ ซึ่งโดยส่วนมากจะเป็นการแข่งขันประดิษฐ์กลไกหรือการแข่งขันตั้งสิ่งของไม่ให้ล้ม โดยมีทั้งหมด 2 รูปแบบคือ1. ภารกิจรายบุคคล - โดยอัจฉริยะทั้ง 6 ท่านที่เหลือ จะต้องทำภารกิจดังกล่าวด้วยตนเอง เช่น การต่อหอคอยด้วยแท่งไม้ซ้อนสูงขึ้นไปเรื่อยๆ ไม่ให้ล้ม โดยผู้ที่ทำได้ดีที่สุด 4 คน จะผ่านเข้ารอบต่อไป 2. ภารกิจจับคู่ - อัจฉริยะทั้ง 6 ท่านที่เหลือ จะถูกจับสลากใหม่หรืออาจจะให้จับคู่กันเองโดยแบ่งออกเป็น 3 คู่ และร่วมมือกันทำภารกิจต่างๆ โดยทีมที่ทำได้ดีที่สุด 2 ทีมจะผ่านเข้ารอบต่อไปภารกิจที่ 3 - ไขปริศนาภารกิจที่ 3 - ไขปริศนา. - ภารกิจที่ 3 อัจฉริยะทั้ง 4 ท่านที่เหลือ จะต้องไขปริศนาที่อยู่ในถุงยังชีพของตนซึ่งได้มาตั้งแต่ตอนเริ่มการแข่งขันหรือในบางสัปดาห์จะมีสิ่งที่กำหนดเพิ่อการเลือกกล่องโดยไม่ต้องไขปริศนา แล้วนำไปหากล่องปริศนาที่ถูกต้องจากทั้งหมด 100 ใบ โดยในกล่องปริศนานั้นจะมีรหัสลับเป็นข้อความในการถอดรหัส แต่หากไปหากล่องที่ไม่ถูกต้อง จะพบป้ายข้อความว่า"ตกรอบ"ผู้เข้าแข่งขันท่านนั้นจะต้องตกรอบทันที (ป้ายข้อความ "ตกรอบ" ถูกนำมาใช้ครั้งแรกในศึกอัจฉริยะแห่งอัจฉริยะข้ามคืนครั้งที่ 1 และตั้งแต่ล้านที่ 29 เป็นต้นไป) ซึ่งอัจฉริยะจะต้องถอดข้อความนั้นให้เป็นตัวเลข 4 หลักที่เรียกว่า รหัสลับอัจฉริยะ เพื่อใช้เปิดตู้เซฟโดยการเลือกตู้เซฟจะต้องดูตามสีของแผ่นข้อความถอดรหัส กับสีของตู้เซฟ แต่ถ้าตู้เซฟผิดก็จะตกรอบเช่นเดียวกัน เมื่อเปิดตู้เซฟได้แล้วจะพบกับคำถามสุดท้าย โดยต้องไปตอบคำถามให้ถูก แต่ถ้าตอบผิดก็ตกรอบทันทีเช่นเดียวกัน อัจฉริยะ 2 ท่านแรกที่สามารถตอบคำถามสุดท้ายได้ถูกต้อง จะเข้ารอบไปชิง 1 ล้านบาท ณ เวิร์คพอยท์สตูดิโอ ทันที แต่ถ้ามีการตอบผิดครบ 2 คน คนที่เหลือก็จะเข้ารอบทันที เกมถอดรหัสดังกล่าว สร้างสรรค์โดย รุ่งธรรม พุ่มสีนิล ซึ่งได้แนวความคิดมาจากการตีเลขหวยจากความฝันภารกิจสุดท้าย - 1 คำถาม 1 ล้านบาทภารกิจสุดท้าย - 1 คำถาม 1 ล้านบาท. - ในภารกิจสุดท้าย อัจฉริยะทั้ง 2 ท่านจะพบกับปัญญา นิรันดร์กุล (ล้านที่ 1 - ล้านที่ 21 และล้านที่ 23 - ล้านที่ 33) หรือแทนคุณ จิตต์อิสระ (ล้านที่ 22 และตั้งแต่ล้านที่ 34 เป็นต้นไป) เพื่อที่จะตอบคำถาม 1 ล้านบาท โดยพิธีกรจะอ่านคำถามไปเรื่อยๆ โดยระหว่างการอ่านคำถาม สามารถกดไฟตอบคำถามได้ทันที โดยอัจฉริยะแต่ละคน จะมีสิทธิ์ในการตอบคำถามคนละ 2 ครั้ง หากผู้ใดตอบคำถามได้ถูกต้อง จะได้รับเงินรางวัล 1 ล้านบาททันที แต่หากท่านใดตอบคำถามผิด 2 ครั้ง อัจฉริยะอีกท่านจะได้รับเงินรางวัล 1 ล้านบาททันทีเช่นกัน - รางวัล 1 ล้านบาทที่อัจฉริยะข้ามคืนแต่ละท่านจะได้รับ เป็นบัตรเครดิตเคทีซี จาก บริษัท บัตรกรุงไทย จำกัด (มหาชน) ซึ่งสามารถถอนเงินสดออกมาจากบัตรเครดิตทั้งหมดก็ได้ หรือรูดใช้ซื้อสินค้าในวงเงิน 1 ล้านบาทก็ได้ ไม่ต้องใช้คืนและไม่จำกัดระยะเวลา โดยจะมีบัตรทั้งหมด 2 แบบ คือ1. บัตรเครดิตเคทีซี ไทเทเนียม มาสเตอร์การ์ด (ล้านที่ 1–7) 2. บัตรเครดิตเคทีซี วีซ่า แพลตินัม (ล้านที่ 8–27) 3. สินเชื่อเงินสด เคทีซี แคช (ล้านที่ 28-35) 4. สินเชื่อเงินสด เคทีซี มิลเลี่ยน สินเชื่อสำหรับบุคคลที่เป็นเจ้าของกิจการ (ล้านที่ 36-44) 5. บัตรเครดิตเคทีซี ไอแอม ไทเทเนียม มาสเตอร์การ์ด (ล้านที่ 45-48) ต่อมาก็ได้เปลี่ยนผู้สนับสนุนหลักเป็นจักรยานยนต์ฮอนด้ามอบเงินรางวัล 1 ล้านบาท1. รถจักรยานยนต์ฮอนด้า (ล้านที่ 49-62)หมายเหตุหมายเหตุ. - ในอัจฉริยะข้ามคืน ล้านที่ 23 (อัจฉริยะข้ามคืนนัดล้างตา สถานที่ถ่ายทำภาพยนตร์ ตำนานสมเด็จพระนเรศวรมหาราช ค่ายสุรสีห์ กาญจนบุรี) ได้มีด้วยกันทั้งหมด 4 ภารกิจ โดยในสองภารกิจแรกจะเป็นการจับกลุ่มเป็นทีมๆ ละ 3 คน และแบ่งการออกอากาศเป็น 2 ตอน - ในอัจฉริยะข้ามคืน ล้านที่ 24-27 (ศึกอัจฉริยะแห่งอัจฉริยะข้ามคืน ครั้งที่ 1 เวิร์คพอยท์ สตูดิโอ ปทุมธานี) ได้มีด้วยกันทั้งหมด 6 ภารกิจ โดยในสองภารกิจแรกจะเป็นการจับกลุ่มเป็นทีมๆ ละ 4 คน ในภารกิจที่ 3 เป็นการจับกลุ่มเป็นทีมๆ ละ 3 คน และได้แบ่งการออกอากาศเป็น 4 ตอน - ในอัจฉริยะข้ามคืน ล้านที่ 47 (อัจฉริยะข้ามคืนนัดล้างตา ครั้งที่ 2 อุทยานประวัติศาสตร์พระนครศรีอยุธยา และ พิพิธภัณฑสถานแห่งชาติเจ้าสามพระยา) ได้มีด้วยกันทั้งหมด 5 ภารกิจ โดยในสองภารกิจแรกจะเป็นการจับกลุ่มเป็นทีมๆ ละ 3 คน ในภารกิจที่ 3 ไม่มีการคัดตกรอบ และแบ่งการออกอากาศเป็น 2 ตอน - ในอัจฉริยะข้ามคืน ล้านที่ 49 (ศึกอัจฉริยะแห่งอัจฉริยะข้ามคืน ครั้งที่ 2 เวิร์คพอยท์ สตูดิโอ ปทุมธานี) ได้มีด้วยกันทั้งหมด 4 ภารกิจ โดยในภารกิจแรกจะเป็นการจับกลุ่มเป็นทีมๆ ละ 6 คน ในภารกิจที่ 2 เป็นการจับกลุ่มเป็นทีม ๆ ละ 4 คน และในภารกิจที่ 3 แบ่งเป็นทีมๆ ละ 3 คน 2 ทีมและ 2 คน 1 ทีม และแบ่งการออกอากาศเป็น 2 ตอนสรุปรายละเอียด สรุปรายละเอียด. สรุปรายละเอียด เป็นส่วนบทความที่จะสรุปรายละเอียดภารกิจต่าง ๆ ในแต่ละสัปดาห์อย่างย่อไว้ด้วยกัน โดยปกติ จะมีเพียง 3 ภารกิจคือภารกิจทั่วไปและถอดรหัสปริศนา (แต่ในอัจฉริยะข้ามคืนตอนพิเศษอาจจะมีภารกิจมากกว่า 3 ภารกิจได้) สามารถสรุปรายละเอียดภารกิจในแต่ละสัปดาห์ได้ดังนี้รหัสลับอัจฉริยะ รหัสลับอัจฉริยะ. รหัสลับอัจฉริยะ คือ รหัสลับที่อยู่ในรายการเรียลลิตี้เกมโชว์ควิซโชว์ อัจฉริยะข้ามคืน ซึ่งออกอากาศทุกวันจันทร์ เวลา 22.30 - 24.00 น. ทางไทยทีวีสีช่อง 3 ผลิตโดย บริษัท เวิร์คพอยท์ เอนเตอร์เทนเมนต์ จำกัด (มหาชน) ดำเนินรายการโดย แทนคุณ จิตต์อิสระ และ ปัญญา นิรันดร์กุล โดยตามปกติ รหัสลับอัจฉริยะจะปรากฏในรายการในภารกิจที่ 3 ที่อัจฉริยะ 4 คนสุดท้ายจะต้องไขรหัสลับที่อยู่ในกล่องปริศนาให้ได้เป็นเลข 4 หลัก เพื่อใช้เปิดตู้เซฟและตอบคำถามสุดท้ายที่อยู่ในเซฟของตนให้ถูกต้อง เพื่อผ่านเข้าไปสู่ภารกิจสุดท้าย (ทั้งนี้ ในอัจฉริยะข้ามคืนตอนพิเศษ รหัสลับอัจฉริยะอาจอยู่ในภารกิจอื่น ที่นอกเหนือไปจากภารกิจที่ 3 ได้ และ รหัสลับอัจฉริยะอาจจะเป็นเลข 3, 4, 5 และ 6 หลัก แล้วแต่รหัส) รหัสลับอัจฉริยะ สร้างสรรค์โดย รุ่งธรรม พุ่มสีนิล ซึ่งได้แนวความคิดมาจากการตีเลขหวยจากความฝันรางวัลที่ได้รับรางวัลที่ได้รับ. - Asian Television Awards- Highly Commended Reality Programme 2006 - ท็อป อวอร์ดส์- เกมโชว์ยอดเยี่ยม ปี 2006 - โทรทัศน์ทองคำ- เกมโชว์ยอดเยี่ยม ปี 2006 - สตาร์ เอนเตอร์เทนเมนต์ อวอร์ดส์- รายการเกมโชว์ยอดเยี่ยม ปี 2006การสิ้นสุดการออกอากาศ การสิ้นสุดการออกอากาศ. อัจฉริยะข้ามคืนได้ออกอากาศครั้งสุดท้ายเมื่อวันที่ 7 มกราคม พ.ศ. 2551 ทางช่อง 3 และภายหลัง รูปแบบการเล่นเกมของรายการนี้ ได้นำมาประยุกต์ต่อเป็นรายการ อัจฉริยะยกบ้าน ซึ่งออกอากาศทาง ช่อง 5 ทุกวันเสาร์ เวลา 22:00 - 23:00 น. โดยออกอากาศตั้งแต่ 2 กุมภาพันธ์ พ.ศ. 2551 ถึง 28 มิถุนายน พ.ศ. 2551</doc>
