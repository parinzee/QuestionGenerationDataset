<doc id="901399" url="https://th.wikipedia.org/wiki?curid=901399" title="รัฐอารักขาแห่งโบฮีเมียและมอเรเวีย">รัฐอารักขาแห่งโบฮีเมียและมอเรเวีย รัฐอารักขาแห่งโบฮีเมียและมอเรเวีย (; ) เป็นรัฐอารักขาของนาซีเยอรมนีได้ก่อตั้งเมื่อวันที่ 16 มีนาคม ค.ศ. 1939 ภายหลังจากเยอรมันยึดครองเชโกสโลวาเกีย เมื่อวันที่ 15 มีนาคม ค.ศ. 1939 ในช่วงก่อนหน้านี้, ภายหลังข้อตกลงมิวนิก เมื่อเดือนกันยายน ค.ศ. 1938, นาซีเยอรมนีได้รวมซูเดเทินลันด์ ดินแดนเช็กมาเป็นไรชส์เกา (ตุลาคม ค.ศ. 1938) ประชากรของรัฐอารักส่วนใหญ่เป็นชาวเช็ก ในขณะที่ซูเดเทินลันด์นั้นมีประชากรชาวเยอรมันเป็นส่วนใหญ่ ภายหลังจากการก่อตั้งรัฐอิสระของสาธารณรัฐสโลวักที่ 1 เมื่อวันที่ 14 มีนาคม ค.ศ. 1939 และเยอรมันได้เข้ายึดครองรัฐตกค้างของเช็กในวันถัดมา อดอล์ฟ ฮิตเลอร์ได้สถาปนาก่อตั้งขึ้นเมื่อวันที่ 16 มีนาคม ค.ศ. 1939 โดยการป่าวประกาศคำแถลงการณ์จากปราสาทปราก รัฐบาลเยอรมันได้มีเหตุผลในการเข้าแทรกแซงโดยกล่าวอ้างว่าเชโกสโลวาเกียกำลังถดถอยไปในสภาวะที่ยุ่งเหยิงสับสนวุ่นวายในขณะที่ประเทศกำลังประสบกับความแตกแยกกันในทางด้านเชื้อชาติ และกองทัพเยอรมันได้พยายามที่จะฟื้นฟูความสงบเรียบร้อยในภูมิภาคนั้น เชโกสโลวาเกียในช่วงสมัยเวลานั้นภายใต้การนำของประธานาธิบดี Emil Hácha ได้ดำเนินการตามนโยบายต่างประเทศในการสนับสนุนเยอรมัน; อย่างไรก็ตาม, เมื่อได้เข้าพบกับฟือเรอร์แห่งเยอรมัน อดอล์ฟ ฮิตเลอร์ (15 มีนาคม ค.ศ. 1939), Hácha ได้ยินยอมต่อข้อเรียกร้องของเยอรมนีและออกประกาศคำแถลงการณ์ที่ได้ระบุไว้ในแง่ของเหตุการณ์ที่เขาได้ยอมรับว่าเยอรมนีจะเป็นผู้ตัดสินชะตากรรมของชาวเช็ก ฮิตเลอร์ได้ยอมรับการประกาศคำแถลงการณ์ของ Hácha และได้ประกาศว่าเยอรมนีจะมอบให้แก่ประชาชนชาวเช็กคือรัฐอารักขาที่เป็นอิสระที่ปกครองโดยชนเชื้อชาติเช็ก Hácha ก็ได้รับการแต่งตั้งให้เป็นประธานาธิบดีแห่งรัฐอารักขาในวันเดียวกัน รัฐอารักขาแห่งนี้เป็นดินแดนที่ปกครองตนเองภายใต้การบริหารของนาซีซึ่งรัฐบาลเยอรมนีได้ถือว่าเป็นส่วนหนึ่งของไรช์มหาเยอรมัน การดำรงของรัฐได้สิ้นสุดลงด้วยการยอมจำนนของเยอรมันต่อสัมพันธมิตรในปี ค.ศ. 1945</doc>
