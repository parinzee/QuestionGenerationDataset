<doc id="640159" url="https://th.wikipedia.org/wiki?curid=640159" title="บุษบา ยอดบางเตย">บุษบา ยอดบางเตย นางบุษบา ยอดบางเตย รองประธานคณะกรรมการโอลิมปิกแห่งประเทศไทย นายกสมาคมยกน้ำหนักแห่งประเทศไทย เป็นอดีตสมาชิกวุฒิสภาจังหวัดเชียงใหม่ อดีตนายกเทศมนตรีนครเชียงใหม่ และอดีตกรรมการบริหารพรรคมัชฌิมาธิปไตยประวัติ ประวัติ. นางบุษบา ยอดบางเตย เกิดเมื่อวันที่ 4 กุมภาพันธ์ พ.ศ. 2494 สมรสกับพลตรี อินทรัตน์ ยอดบางเตย อดีตสมาชิกวุฒิสภาจังหวัดเชียงใหม่ นางบุษบา ยอดบางเตย สำเร็จการศึกษาระดับตรีทางด้านรัฐศาสตร์ จากคณะรัฐศาสตร์ มหาวิทยาลัยรามคำแหง และปริญญาโท ศิลปศาสตรมหาบัณฑิต (เศรษฐศาสตร์การเมือง) จากคณะสังคมศาสตร์ มหาวิทยาลัยเชียงใหม่ ในปี พ.ศ. 2550การทำงานงานการเมือง การทำงาน. งานการเมือง. นางบุษบา ยอดบางเตย เคยเป็นเทศมนตรีฝ่ายการศึกษา ฝ่ายบริหาร และได้รับเลือกตั้งเป็นนายกเทศมนตรีนครเมืองเชียงใหม่ ในระหว่างปี พ.ศ. 2538 ถึงปี พ.ศ. 2541 ต่อมาในการเลือกตั้งสมาชิกวุฒิสภาไทยเป็นการทั่วไป พ.ศ. 2549 นางบุษบา ได้รับเลือกตั้งเป็นสมาชิกวุฒิสภาจังหวัดเชียงใหม่ ในปี พ.ศ. 2551 ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคมัชฌิมาธิปไตยงานกีฬา งานกีฬา. นางบุษบา ยอดบางเตย ได้รับเลือกเป็นนายกสมาคมยกน้ำหนักแห่งประเทศไทย ต่อจากพลตรี อินทรัตน์ ยอดบางเตย และได้รับเลือกเป็นรองประธานคณะกรรมการโอลิมปิคแห่งประเทศไทย วาระปี พ.ศ. 2552 ถึงปี พ.ศ. 2556 ในปี พ.ศ. 2556 คณะกรรมการโอลิมปิกสากล ได้ประกาศมอบอิสริยาภรณ์ชั้นสูงสุด ด้านสตรีและกีฬา ให้แก่นางบุษบา ยอดบางเตยเครื่องราชอิสริยาภรณ์</doc>
