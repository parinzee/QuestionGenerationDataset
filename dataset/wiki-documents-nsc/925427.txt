<doc id="925427" url="https://th.wikipedia.org/wiki?curid=925427" title="แคว้นมิโนะ">แคว้นมิโนะ แคว้นมิโนะ () หนึ่งในอดีตแคว้นศักดินาของญี่ปุ่นปัจจุบันคือทางตอนใต้ของ จังหวัดกิฟุ ซึ่งบางครั้งเรียก โนชู () แคว้นมิโนะมีพรมแดนติดกับ แคว้นเอะชิเซ็น, แคว้นฮิดะ, แคว้นอิเสะ, แคว้นมิกะวะ, แคว้นโอมิ, แคว้นโอะวะริ และ แคว้นชินะโนะ ซึ่งเมืองเอกของแคว้นมิโนะคือ กิฟุ อันเป็นที่ตั้งของ ปราสาทอินะบะยะมะ หรือ ปราสาทกิฟุ ในปัจจุบัน ระหว่าง ยุคคะมะกุระ และ ยุคมุโระมะชิ แคว้นมิโนะถูกปกครองโดย ตระกูลโทะกิ ในภายหลังพอมาถึง ยุคอะซุชิโมะโมะยะมะ ตกอยู่ภายใต้การปกครองของ โอะดะ โนะบุนะงะ เมื่อโนะบุนะงะเสียชีวิตใน ค.ศ. 1582 แคว้นมิโนะได้ตกอยู่ภายใต้การปกครองของ โทะโยะโตะมิ ฮิเดะโยะชิ ยุทธการเซะกิงะฮะระ ที่เกิดขึ้นเมื่อเดือนตุลาคม ค.ศ. 1600 เกิดขึ้นในทุ่งหญ้าทางตะวันตกของกิฟุซึ่งอยู่ใกล้ภูเขาที่เป็นเส้นแบ่งระหว่าง ภูมิภาคชูบุ และ ภูมิภาคคินกิ</doc>
