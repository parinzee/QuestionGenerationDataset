<doc id="756636" url="https://th.wikipedia.org/wiki?curid=756636" title="ฟุตบอลทีมชาติจาเมกา">ฟุตบอลทีมชาติจาเมกา ฟุตบอลทีมชาติจาเมกา คือทีมฟุตบอลตัวแทนของประเทศจาเมกา ในการแข่งขันฟุตบอลระหว่างชาติ ควบคุมและบริหารงานโดยสหพันธ์ฟุตบอลจาเมกา หรือ เจเอฟเอฟ เป็นทีมชาติที่มีผลงานดีอันดับต้นๆทีมหนึ่งในบรรดาทีมชาติที่ตั้งอยู่ในแถบทะเลแคริบเบียนและโซนคอนคาแคฟ ทีมชาติจาเมกามีผลงานชนะเลิศในการแข่งขันฟุตบอลแคริบเบียน คัพ ถึง 6 สมัย โดยในการแข่งขันแคริบเบียน คัพ 2017 ที่เกาะมาร์ตีนิก ทีมชาติจาเมกาสามารถเข้าถึงรอบชิงชนะเลิศ ก่อนจะแพ้ให้กับฟุตบอลทีมชาติกือราเซา นอกจากนี้ทีมชาติจาเมกายังเป็นชาติเดียวจากทีมชาติกลุ่มประเทศในแถบทะเลแคริบเบียนที่สามารถเข้าไปถึงรอบชิงชนะเลิศในการแข่งขันคอนคาแคฟ โกลด์คัพ โดยแพ้ในรอบชิงชนะเลิศให้กับทีมชาติเม็กซิโก ในคอนคาแคฟ โกลด์คัพ 2015 ที่เมืองฟิลาเดลเฟีย สหรัฐอเมริกา สำหรับในการแข่งขันฟุตบอลโลก จาเมกาเคยผ่านเข้าไปเล่นในรอบสุดท้าย 1 ครั้ง ในฟุตบอลโลก 1998 ที่ประเทศฝรั่งเศส</doc>
