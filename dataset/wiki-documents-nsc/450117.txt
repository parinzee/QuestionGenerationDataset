<doc id="450117" url="https://th.wikipedia.org/wiki?curid=450117" title="ฮาฮา">ฮาฮา ฮา ดง ฮุน หรือชื่อในการแสดงว่า ฮาฮา (20 สิงหาคม 2522 — ) เป็นชาวเกาหลีใต้ที่เกิดที่ประเทศเยอรมนี เป็นนักดนตรี, นักแสดง, พรีเซ็นเตอร์และเดี่ยวไมโครโฟน เขามีชื่อเสียงจากการแสดงซิทคอมเรื่องNonstop และเป็นสมาชิกถาวรในรายการวาไรตี้รันนิ่งแมน ร่วมกับ ยู แจซอก, จี ซอกจิน, คิม จงกุก, แกรี่ (คัง ฮีกอน) (วงลีซัง), ซง จีฮโยและอี กวางซูประวัติและอาชีพ ประวัติและอาชีพ. ฮาฮาเกิดเมื่อวันที่ 20 สิงหาคม พ.ศ. 2522 ที่เบอร์ลิน, เยอรมนีและย้ายมายังโซล, เกาหลีใต้ เมื่อยังเป็นทารก พ่อแม่ของฮาฮาเป็นชาวเกาหลี เขามีพี่สาวที่เป็นนักเปียโนอยู่หนึ่งคนคือ ฮา จยูริ (ฮันกึล: 하쥬리) ฮาฮาสำเร็จการศึกษาจากมหาวิทยาลัยแดจิน ที่ซึ่งเขาได้รับปริญญาโทในสาขาศิลปกรรมและการแสดง ต่อมาเขาได้เป็นเด็กฝึกหัดในค่าย LOEN Entertainment ได้เดบิวต์เป็นนักร้องและแรปเปอร์ในปี 2544 กับวงบอยแบนด์ Zikiri ถึงแม้ว่าจะมีการโปรโมตวงนี้อย่างมาก แต่วงนี้ก็ไม่ได้รับความนิยมเท่าที่ควร และต่อมาก็ได้มีการยุบวงไปในที่สุด ในปี 2545 ฮาฮาได้เป็นพิธีกรร่วมในรายการ What's Up YO! ร่วมกับเอ็มซี มง และ เยโรม ทู ต่อมาทั้งสามก็เป็นที่รู้จักในชื่อ "What's Up Trio" เนื่องจากมีความสัมพันธ์อันดีอย่างมากในรายการ ต่อมาฮาฮาได้เป็นนักแสดงหลักในซีซั่น 3 ของเรื่อง Nonstop ซิทคอมเกี่ยวกับกลุ่มนักเรียนในวิทยาลัย, เพื่อนและครอบครัวของพวกเขา เขายังเป็นส่วนหนึ่งของนักแสดงในเรื่องจนกระทั่งปี 2546 การแสดงและความสามารถในการแสดงตลกของเขาก็เป็นที่ยอมรับ ต่อมาในปี 2547 ฮาฮาได้กลายมาเป็นโปรดิวเซอร์และพรีเซ็นเตอร์ในรายการโชว์ทางวิทยุของเขา ร่วมกับเอ็มซี มง ในรายการ Haha and Mong's Journey ทาง SBS Power FM ภายหลังออกจากซิทคอมเรื่อง Nonstop ฮาฮาใช้เวลาตลอด 2 ปีในการเป็นนักร้อง โดยเตรียมตัวและอัดเพลงในอัลบั้มเดบิวต์ของเขาที่ทำร่วมกับทาวน์ (타우) โดยเดบิวต์ในอัลบั้ม "The Beautiful Rhyme Diary" อัลบั้มได้ปล่อยออกมาในวันที่ 18 กุมภาพันธ์ พ.ศ. 2548 พร้อมๆกับซิงเกิลเดบิวต์ของเขาเพลง "Love Song" แต่ซิงเกิลนี้ก็ไม่ได้ติดชาร์ตหรือได้รับความนิยมมากนัก ในเดือนธันวาคม 2548 เขาได้เป็นสมาชิกในรายารเกมส์โชว์ Infinite Challenge และยังได้เป็นดารารับเชิญในตอนที่ 6 ของ Nonstop ซีซันสุดท้ายในปี 2549 ในปี 2550 ฮาฮาได้ปล่อยซิงเกิลที่ 2 ออกมาในชื่อ "You're My Destiny" ซึ่งได้ตัวอย่างมาจากเพลง "Stand By Me" ของเบน อี. คิง โดยซิงเกิลนี้สามารถขึ้นถึงอันดับ 1 ในกาออนชาร์ต และได้แสดงสดในเดือนพฤศจิกายนช่วง Comeback Stage ของเขาในรายการมิวสิกแบงก์ และต่อมาเขาได้เข้าร่วมในรายการ Happy Shares Company เป็นพิธีกรร่วมจนกระทั่งถึงเดือนกุมภาพันธ์ 25512551-ปัจจุบัน: รับใช้ชาติ และ รันนิ่งแมน 2551-ปัจจุบัน: รับใช้ชาติ และ รันนิ่งแมน. ในเดือนกุมภาพันธ์ พ.ศ. 2551 ฮาฮาได้ออกจากรายการ Infinite Challenge ชั่วคราวเพื่อไปเป็นทหารในกองทัพ หลังจากมีข่าวว่าเขาพยายามที่จะหลีกเลี่ยงการรับใช้ชาติ อย่างไรก็ตามข่าวเหล่านั้นก็ได้รับการยืนยันว่าไม่เป็นความจริงและฮาฮาได้เพียงผ่อนผันการเป็นทหารเท่านั้น ระหว่างการรับใช้ชาติเขาได้ทำงานร่วมกับดาวิชี่ ในเพลง "Love and War" ภายหลัง 24 เดือนของการรับใช้ชาติ ในวันที่ 11 มีนาคม 2553 เขาก็ได้ปลดประจำการจากกองทัพ ภายหลังเสร็จสิ้นจากการรับใช้ชาติของเขา เขาได้กลับเข้ามาเป็นสมาชิกรายการ Infinite Challenge อีกครั้ง และยังได้เป็นแขกรับเชิญประจำในรายการทอล์คโชว์ของยู แจซอก รายการ Come to Play และได้เป็นพิธีกรร่วมในรายการ Haha-Mong Show กับเอ็มซี มง จนกระทั่งมีข้อกล่าวหาว่าเอ็มซี มงพยายามที่จะหลบเลี่ยงการเกณฑ์ทหาร ตั้งแต่ปี 2553 ฮาฮาได้เป็นหนึ่งในสมาชิกของรายการวาไรตี้โชว์รันนิ่งแมน ร่วมกับพิธีกรหลัก ยู แจซอก ในวันที่ 30 ธันวาคม พ.ศ. 2554 ฮาฮาได้รับรางวัล "Best Entertainer" ในงาน 2011 SBS Entertainment Awards จากรายการรันนิ่งแมน และเขายังได้ทำการแสดงในเพลง "Rosa" ระหว่างงานประกาศรางวัลอีกด้วย ปัจจุบันนี้ฮาฮากำลังคบหาดูใจกับนักร้องสาว บยอล ซึ่งทั้งคู่รู้จักกันมานานกว่า 7-8 ปีแล้ว โดยคบหาดูใจกันเมื่อต้นปี 2555 และทั้งคู่ตัดสินใจเตรียมเข้าพิธีแต่งงานหลังจากคบหาดูใจกันมาได้ 6 เดือน โดยมีรายงานว่าพิธีแต่งงานจะจัดขึ้นในวันที่ 30 พฤศจิกายน พ.ศ. 2555 แต่ทั้งคู่ก็ได้จดทะเบียนสมรสกันตั้งแต่เดือนกันยายน พ.ศ. 2555 แล้ว โดยบยอลคลอดลูกของพวกเขาคนแรกเมื่อวันที่ 9 กรกฎาคม พ.ศ. 2556ผลงานอัลบั้มซิงเกิลผลงานทางด้านการแสดงภาพยนตร์โทรทัศน์รางวัล รางวัล. 2011 SBS Entertainment Awards: Best Entertainer Award (Variety Category)</doc>
