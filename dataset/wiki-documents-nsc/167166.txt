<doc id="167166" url="https://th.wikipedia.org/wiki?curid=167166" title="เทศบาลนครนครศรีธรรมราช">เทศบาลนครนครศรีธรรมราช นครศรีธรรมราช เป็นเทศบาลนครที่ตั้งอยู่ในเขตอำเภอเมืองนครศรีธรรมราช จังหวัดนครศรีธรรมราช เป็นเมืองที่เจริญเติบโตมายาวนาน และได้รับการจัดตั้งเป็นเทศบาลนครแห่งแรกของภาคใต้ เทศบาลนครนครศรีธรรมราชได้รับการยกฐานะเมื่อปี พ.ศ. 2537 มีประชากรในปี พ.ศ. 2560 ประมาณ 104,354 คน บนเนื้อที่ 22.56 ตารางกิโลเมตร เป็นเมืองที่ตั้งศาลากลางของจังหวัด และจัดเป็นเมืองขนาดใหญ่ลำดับต้น ๆ ของภาคใต้ที่มีความสำคัญตั้งแต่สมัยโบราณจนถึงปัจจุบันของประเทศไทยประวัติ ประวัติ. เทศบาลนครนครศรีธรรมราช ได้จัดตั้งตามพระราชกฤษฎีการจัดตั้งเทศบาล โดยใช้สถานที่บริเวณห้องแถว หน้าศาลากลางจังหวัด เป็นสถานที่ทำการ ต่อมาเมื่อปี พ.ศ. 2482 ได้ย้ายมาอยู่ ณ อาคารเรือนไม้ทรงมานิลาชั้นเดียว (สถานที่ทำงานปัจจุบัน) ซึ่งทางจังหวัดได้ยกให้ มีลักษณะอาคารเก่า มีสภาพทรุดโทรม และ หลังคามุงจาก จนกระทั่ง ปี พ.ศ. 2505 ได้เกิดวาตภัยขึ้นอย่างร้ายแรง อาคารบ้านเรือนได้รับความเสียหาย สำนักงานเทศบาลซึ่งมีสภาพเก่าชำรุดอยู่แล้ว ก็ได้รับความเสียหายมาก คณะเทศมนตรีจึงดำเนินการขออนุมัติกู้เงิน กสท. มาดำเนินการสร้างใหม่ เป็นอาคารตึกสองชั้นทรงไทย ตามแบบเทศบาลขนาดใหญ่ ของกรมโยธาธิการ ซึ่งเป็นแบบมาตรฐานของเทศบาลทั่วไป และได้ทำพิธีเปิดใช้สำนักงานนี้ เมื่อวันที่ 10 ธันวาคม พ.ศ. 2507 รวมค่าก่อสร้างเป็นเงิน 1,725,000 บาท ทำการก่อสร้างโดย บริษัท กรุงเทพฯ วิวัตน์ จำกัด ในสมัย ของนายเหรียญ สร้อยสนธิ์ เป็นนายกเทศมนตรี เมื่อวันที่ 13 สิงหาคม พ.ศ. 2456 ได้มีการจัดตั้งสุขาภิบาลนครศรีธรรมราช โดยมีพื้นที่ 3 ตารางกิโลเมตร ต่อมาได้ยกฐานะเป็น เทศบาลเมืองนครศรีธรรมราช เมื่อวันที่ 10 ธันวาคม พ.ศ. 2478 เนื่องจากการเปลี่ยนแปลงการปกครอง พ.ศ. 2475 ตามพระราชกฤษฎีกาจัดตั้งเทศบาลเมืองนครศรีธรรมราช จังหวัดนครศรีธรรมราช พ.ศ. 2478 มีพื้นที่ 3.2 ตารางกิโลเมตร และได้มีการเปลี่ยนแปลงเขตเทศบาล 2 ครั้ง คือ ครั้งที่ 1 ปี พ.ศ. 2508 และครั้งที่ 2 ปี พ.ศ. 2536 ต่อมาได้มีการยกฐานะเป็น เทศบาลนครนครศรีธรรมราช เมื่อวันที่ 8 ตุลาคม 2537 ตามพระราชกฤษฎีกาจัดตั้งเทศบาลนครนครศรีธรรมราช จังหวัดนครศรีธรรมราช พ.ศ. 2537 ปัจจุบัน เทศบาลนครนครศรีธรรมราช มีพื้นที่ 22.56 ตารางกิโลเมตร มีความหนาแน่นของประชากร 4,647.21 คนต่อตารางกิโลเมตรประชากร ประชากร. ปัจจุบันเทศบาลนครนครศรีธรรมราชมีประชากรทั้งหมด 104,354 คน แบ่งเป็น ชาย 49,460 คน หญิง 54,894 คนรายนามนายกเทศมนตรีชุมชน ชุมชน. เทศบาลนครนครศรีธรรมราช แบ่งการปกครองออกเป็น 5 ตำบล 62 ชุมชน ดังนี้1. ตำบลในเมือง จำนวน 19 ชุมชน 2. ตำบลคลัง จำนวน มี 11 ชุมชน 3. ตำบลท่าวัง จำนวน มี 13 ชุมชน 4. ตำบลโพธิ์เสด็จ จำนวน มี 18 ชุมชน (บางส่วนของหมู่ที่ 1,2,3,7,9) 5. ตำบลนาเคียน จำนวน มี 1 ชุมชน (บางส่วนของหมู่ที่ 3,4)สภาพภูมิอากาศผลงานของเทศบาลผลงานของเทศบาล. - สวนสาธารณะสมเด็จพระศรีนครินทร์ 84 เป็นสวนสาธารณะขนาดใหญ่ ประกอบด้วย- สวนสัตว์ เทศบาลนครนครศรีธรรมราช - หอประชุมเมือง - สวนพุทธภูมิ - สวนญี่ปุ่น เป็นสวนสาธารณะขนาดใหญ่ ครอบคลุมพื้นที่กว่าพันไร่ เดิมทีพื้นที่ส่วนนี้เคยเป็น "สวนราชฤดี" มาก่อน บริเวณโดยรอบสวนสาธารณะร่มรื่น ด้วยดอกไม้และพันธุ์ไม้หลายชนิด ภายในสวนฯ ยังประกอบไปด้วย สวนสัตว์เปิด สวนนก พันธุ์สัตว์หายากนานาชนิด สระน้ำขนาดใหญ่ ต้นไม้ที่ร่มรื่นอันเป็นที่พักอาศัยของนกที่อพยพเข้ามา นอกจากนี้ยังเป็นสถานที่ซึ่งช่วยสืบสานประเพณีอันดี นั่นคือ จะถูกใช้เป็นที่จัดงานประเพณีวันสารทเดือนสิบอย่างยิ่งใหญ่ เป็นเวลา 10 วัน 10 คืน ในเดือนกันยายนของทุกปี และมีการแสดงคอนเสิร์ตภายในอาคาร "พิพิธภัณฑ์เมืองนครฯ" ซึ่งเป็นที่รู้จักของประชาชนทั้งภายในจังหวัดตลอดจนในประเทศ- พิพิธภัณฑ์เมืองนครศรีธรรมราช ในปี 2546 เทศบาลนครนครศรีธรรมราช ได้ปรับปรุงอาคารวีรไทย ซึ่งตั้งอยู่ภายในสวนสมเด็จพระศรีนครินทร์ 84 ทุ่งท่าลาด และจัดทำเป็นพิพิธภัณฑ์เมือง เพื่อเป็นแหล่งเรียนรู้เชิงประวัติศาสตร์ และวัฒนธรรมของเมือง โดยได้รับความร่วมมือจากทั้งหน่วยราชการและเอกชน ตลอดจนประชาชนในท้องถิ่น และเมื่อเปิดทำการก็ได้กระแสตอบรับเป็นอย่างดียิ่ง ดังนั้น เพื่อให้พิพิธภัณฑ์เมืองนครศรีธรรมราช มีความสมบูรณ์แบบ เป็นศูนย์กลางการเรียนรู้ประวัติเมืองและวิถีชีวิตครบถ้วน จึงได้จัดสร้างอาคารพิพิธภัณฑ์เพิ่มเติม โดยใช้วิธีจัดแสดงด้วยสื่ออันทันสมัย เพื่อสร้างความน่าสนใจ ให้ผู้ชมเรียนรู้จดจำได้ง่าย อันจะเป็นประโยชน์ต่อผู้ชมและบรรลุวัตถุประสงค์ของพิพิธภัณฑ์เมือง- สวนสาธารณะเฉลิมพระเกียรติ ร.9 - โรงพยาบาลเทศบาลนครนครศรีธรรมราช ขนาด 70 เตียง โรงพยาบาลเทศบาลนครนครศรีธรรมราช เปิดให้บริการแก่ประชาชนอย่างเป็นทางการตั้งแต่วันที่ 5 ธันวาคม 2547 ณ อาคารของศูนย์บริการสาธารณสุข หอนาฬิกา เลขที่ 479 ถนนราชดำเนิน ตำบลในเมือง อำเภอเมืองนครศรีธรรมราช จังหวัดนครศรีธรรมราช โดยปรับปรุงอาคารซึ่งมีอยู่เดิมให้เป็นสัดส่วนสำหรับการบริการประชาชน ตามแนวคิดและนโยบายการบริหารงานด้านการสาธารณสุข โดยเฉพาะด้านการรักษาพยาบาล ของนายสมนึก เกตุชาติ นายกเทศมนตรี โดยปรับเปลี่ยนและขยายการบริการด้านการรักษาพยาบาล จากรูปแบบเดิมที่ดำเนินการอยู่เพียงในรูปแบบของศูนย์บริการสาธารณสุข ซึ่งมีจำนวน 6 ศูนย์และมีศูนย์เทศบาลสาขา อีกจำนวน 10 สาขา และมีพยาบาลวิชาชีพเป็นตัวหลักในการรักษาพยาบาลเบื้องต้น และมีแพทย์ให้บริการในบางเวลา อันเป็นการไม่สอดคล้องกับความจำเป็นและความต้องการของประชาชน ที่ต้องการเข้ารับการตรวจรักษาที่มีมาตรฐานการรักษาที่สูงกว่าและสามารถเข้าถึงการแพทย์ได้โดยตรง มีแพทย์ปริญญาเป็นผู้ทำการตรวจรักษา ประกอบกับสถานะความเป็นอยู่ของประชาชนอีกจำนวนมาก ที่ยังมีฐานะยากจนและเมื่อเกิดการเจ็บป่วยยังไม่สามารถเข้าถึงการแพทย์ที่ถูกต้องได้ ความจำเป็นและความต้องการของประชาชนเช่นนี้ เทศบาลซึ่งเป็นองค์กรปกครองท้องถิ่นต้องเป็นผู้ดูแล เทศบาลนครนครศรีธรรมราช ภายใต้การบริหารงานของนายสมนึก เกตุชาติ นายกเทศมนตรี จึงได้จัดตั้งโรงพยาบาลเทศบาล ขนาด 30 เตียงขึ้น ด้วยความเห็นพ้องต้องกันและสนับสนุนจาก โรงพยาบาลมหาราชนครนครศรีธรรมราช และสำนักงานสาธารณสุขจังหวัดนครศรีธรรมราช ตลอดจนคณะกรรมการกลั่นกรองการดำเนินงานหลักประกันสุขภาพจังหวัดนครศรีธรรมราช- โรงเรียนเทศบาล- โรงเรียนเทศบาลวัดเสมาเมือง - โรงเรียนเทศบาลวัดมเหยงคณ์ - โรงเรียนสาธิตเทศบาลวัดเพชรจริก - โรงเรียนเทศบาลวัดท้าวโคตร - โรงเรียนเทศบาลวัดศรีทวี - โรงเรียนเทศบาลวัดใหญ่ - โรงเรียนเทศบาลวัดศาลามีชัย - โรงเรียนเทศบาลวัดเสาธง - โรงเรียนเทศบาลวัดท่าโพธิ์ - โรงเรียนนานาชาติเทศบาลนครนครศรีธรรมราช (NICS) - โรงเรียนผู้ใหญ่วัดแจ้ง - โรงเรียนสาธิตวิทยาลัยสงฆ์ภาคทักษิณ (เทศบาล 12) - ศูนย์การเรียนรู้ เทศบาลนครนครศรีธรรมราช (CLP) อยู่บริเวณสนามหน้าเมืองนครศรีธรรมราช ซึ่งเป็นสวนสาธารณะขนาดใหญ่ใจกลางเมือง การคมนาคมสะดวกและปลอดภัย เยาวชนสามารถเดินทางมาได้เอง ด้วยรถโดยสารประจำทาง รถจักรยานยนต์ รถจักรยาน และการเดินเท้า ลักษณะอาคารเป็นอาคารสองชั้น พื้นที่ใช้สอยกว่า 2,000 ตารางเมตร มีดาดฟ้าเป็นลานโล่ง ผนังส่วนใหญ่เป็นกระจกใส มองจากภายนอกเห็นผู้เข้าใช้บริการและกิจกรรมภายในที่กำลังดำเนินอยู่อย่างชัดเจน สื่อถึงความทันสมัย มีชีวิตชีวา ปลอดภัยและตรงไปตรงมา การตกแต่งภายในอุทยานการเรียนรู้เมืองนครศรีธรรมราช ได้รับแรงบันดาลใจจากเยาวชนรุ่นใหม่ในท้องถิ่นซึ่งมาร่วมกันระดมความคิดเห็น เพื่อช่วยกันสร้างให้เป็นพื้นที่ของเยาวชนอย่างแท้จริง โดยได้บทสรุปว่าอุทยานการเรียนรู้เมืองนครศรีธรรมราช หรือ CLP เป็นบรรยากาศของ "สวนแห่งความรู้" ออกแบบภายในให้เชื่อมโยงกับสิ่งแวดล้อมภายนอก คือสวนสาธารณะที่มีต้นไม้ใหญ่จำนวนมาก การตกแต่งภายในประกอบด้วยสีอ่อนหลากสีบริเวณผนังแต่ละพื้นที่ และการจัดแสงสว่างที่เหมาะสมเพื่อสร้างความรู้สึกสบายและผ่อนคลาย เมื่อสัมผัสโดยรวม มีการเน้นสีสดด้วยเฟอร์นิเจอร์และอุปกรณ์ตกแต่งต่าง ๆ ที่มีรูปแบบทันสมัยเพื่อสร้างความรู้สึกมีชีวิตชีวา สร้างบรรยากาศการตื่นตัว กระตือรือร้นเพื่อเรียนรู้ พื้นที่ภายในแบ่งเป็นสองลักษณะ คือ พื้นที่ที่สอดคล้องกับลักษณะกิจกรรมเฉพาะต่างๆ ที่มีการแยกส่วนอย่างชัดเจน และพื้นที่เอนกประสงค์สำหรับทำกิจกรรมหลากหลายรูปแบบ มีเฟอร์นิเจอร์ที่สามารถปรับเปลี่ยนรูปแบบและเคลื่อนย้ายได้ง่าย - สวนสาธารณะศรีธรรมโศกราช - การบูรณะกำแพงเมืองเก่า - สถานีขนส่งผู้โดยสาร จังหวัดนครศรีธรรมราช - ถนนคนเดิน (ถนนธนารักษ์)โครงการที่เทศบาลกำลังดำเนินการโครงการที่เทศบาลกำลังดำเนินการ. - โครงการก่อสร้างบ่อบำบัดน้ำเสีย ทั้งระบบ - โครงการก่อสร้างอาคาร 4 ชั้น โรงพยาบาลเทศบาลนครนครศรีธรรมราช - โครงการก่อสร้างอาคารบำบัดขยะ ที่ใหญ่ที่สุด ในเอเชียตะวันออกเฉียงใต้ - โครงการก่อสร้างปรับปรุงสภาพผิวถนนและการจราจรถนนในเขตเทศบาลนครนครศรีธรรมราช รวมทั้งทางเท้าและทางระบายน้ำ - โครงการตลาดน้ำเมืองคอน - โครงการปรับปรุงภูมิทัศน์เมืองนคร - โครงการปรับปรุงอาคารสำนักงานเทศบาลนครนครศรีธรรมราช - โครงการขุดลอกคูคลองป้องกันอุทกภัย - โครงการสร้างซุ้มประตูเมืองสถานที่ท่องเที่ยวในเขตเทศบาลสถานที่ท่องเที่ยวในเขตเทศบาล. - วัดพระมหาธาตุวรมหาวิหาร - ศาลหลักเมืองนครศรีธรรมราช - สวนสาธารณะสมเด็จพระศรีนครินทร์ ๘๔ (ทุ่งท่าลาด) - เก๋งจีนวัดแจ้ง - เก๋งจีนวัดประดู่ - พิพิธภัณฑสถานแห่งชาติ นครศรีธรรมราช - พิพิธภัณฑ์เมืองนครศรีธรรมราช (ทุ่งท่าลาด) - กำแพงเมืองเก่า - พระวิหารสูง หรือ หอพระสูง - เจดีย์ยักษ์ - สวนสาธารณะเฉลิมพระเกียรติ ร.9 - หอพระพุทธสิหิงค์ - วัดเสมาเมือง - วัดหน้าพระลาน - วัดหน้าพระบรมธาตุ - วัดสวนหลวง - วัดท้าวโคตร - วัดท่าโพธิ์วรวิหาร - กุฏิทรงไทย วัดวังตะวันตก - สำนักวิปัสสนากรรมฐาน วัดชายนา - จวนออกญาเสนาภิมุข - อนุสาวรีย์เจ้าพระยานคร (น้อย) - บ้านท่านขุนรัฐวุฒิวิจารณ์ - หอพระอิศวร - หอพระนารายณ์ - เสาชิงช้า - อนุสาวรีย์พระเจ้าศรีธรรมาโศกราช - สวนสาธารณะศรีธรรมาโศกราช - ศาลาประดู่หก (ศาลาโดหก) - ศาลพระเสื้อเมือง นครศรีธรรมราช - สระล้างดาบศรีปราชญ์ - ฐานพระสยม เทวาลัยไศวนิกาย - บ่อน้ำศักดิ์สิทธิ์วัดเสมาไชย - บ่อน้ำศักดิ์สิทธิ์วัดเสมาเมือง - บ่อน้ำศักดิ์สิทธิ์วัดหน้าพระลาน - บ่อน้ำศักดิ์สิทธิ์วัดประตูขาว - ถนนพุทธภูมิ - ถนนท่าชี หรือ ตลาดท่าชี - ตลาดโบราณ วัดท้าวโคตรการคมนาคมและการเดินทางทางถนนการคมนาคมและการเดินทาง. ทางถนน. - ถนนและการเดินทางภายในเขตเทศบาล- ถนนราชดำเนิน เป็นถนนสายหลักในย่านตัวเมืองนครศรีธรรมราช สร้างขึ้นมาตั้งแต่สมัยโบราณ ในสมัยรัชกาลที่ 5 เจ้าเมืองนครศรีธรรมราช ได้ขยายถนนราชดำเนินใหม่ เพื่อให้มีนาดใหญ่และสะดวกมากขึ้น โดยใช้อิฐจากกำแพงเมืองนครศรีธรรมราช ที่รื้อออกมาทำเป็นพื้นถนนราชดำเนิน ถนนราชดำเนิน เป็นถนนขนาด 4-6 ช่องทางเดินรถ ยาวประมาณ 15 กิโลเมตร ถนนราชดำเนิน เริ่มตั้งแต่ทางเข้า ค่ายวชิราวุธ กองทัพภาคที่ 4 ไปจนถึง สี่แยกหัวถนน ถนนราชดำเนิน เป็นถนนที่สำคัญเป็นถนนแห่งอารยธรรม ประวัติศาสตร์ แหล่งธุรกิจ แหล่งการค้า ถนนเส้นนี้ ผ่านย่านธุรกิจท่าวัง ศูนย์ราชการ ศาลากลางจังหวัด วัดพระมหาธาตุวรมหาวิหาร ซึ่งถนนสายนี้เคยมีโครงการนำสายไฟลงดินเป็นระบบเคเบิล "โครงการถนนสายวัฒนธรรม" ซึ่งจะดำเนินตั้งแต่สนามหน้าเมือง ไปยังวัดพระมหาธาตุวรมหาวิหาร - ถนนอ้อมค่าย ถนนสายนี้เป็นถนนขนาด 4 ช่องทางเดินรถ (บางช่วงมีความกว้าง 8 ช่องทางเดินรถ) เป็นถนนที่ผู้เดินทางส่วนใหญ่ใช้ในการเลี่ยงจากการเข้าใน ค่ายวชิราวุธ กองทัพภาคที่ 4 ถนนเส้นนี้สิ้นสุดลงที่โรงพยาบาลนครินทร์ มีความยาวโดยประมาณ 6 กิโลเมตร - ถนนพัฒนาการคูขวาง เป็นถนนขนาด 4 ช่องทางเดินรถ ถนนสายนี้ถ้าย้อนกลับไปประมาณ 10 ปีก่อน ถนนเส้นนี้จะเป็นถนนเปลี่ยวๆสายหนึ่ง แต่สำหรับในปัจจุบัน เต็มไปด้วยตึกรามบ้านช่อง ถนนสายนี้นับได้ว่าเป็นถนนสายสำคัญและเป็นถนนเศรษฐกิจของเขตเทศบาล เพราะเป็นถนนที่มีศูนย์ธุรกิจ สำนักงาน ศูนย์การค้าตั้งอยู่มากมาย ไม่ว่าจะเป็นธนาคารพาณิชย์ต่างๆ ห้างโรบินสัน โอเชี่ยน ห้างเทสโก้ โลตัส เป็นต้น ถนนสายนี้ยาวประมาณ 4 กิโลเมตร ไปสิ้นสุด ณ สามแยกนาหลวง ผู้ที่รีบร้อนโปรดหลีกเลี่ยงเส้นทางนี้ - ถนนเทิดพระเกียรติ เป็นถนนขนาด 4 ช่องทางเดินรถ ถนนสายนี้เป็นคล้ายๆ ถนนเลี่ยงเมืองนครศรีธรรมราช เพราะส่วนใหญ่คนขับรถที่เบื่อหน่าย กับรถติดบริเวณหน้าห้างโรบินสัน โอเชี่ยน หันมาใช้เส้นทางนี้ ถนนเส้นนี้ได้รับการบำรุงซ่อมแซมหลายครั้ง จนกระทั่งในปี พ.ศ. 2552 ถนนสายนี้ได้รับการซ่อมแซมและทำใหม่ทั้งหมด ปัจจุบันเป็นบริเวณชานเมือง ผู้ที่ขับรถผ่านถนนสายนี้ สามารถชมทิวทัศน์ของทัศนียภาพแห่งพระบรมธาตุเจดีย์ได้อย่างชัดเจน อีกทั้งฉากข้างหลังยังเป็นเทือกเขาหลวง หรือ "เทือกเขานครศรีธรรมราช" อีกด้วย ถนนสายนี้เทศบาลมีความประสงค์ที่จะทำการขยายเมืองออกมาอีกด้วย ถนนสายนี้ยาวประมาณ 4 กิโลเมตร - ถนนกะโรม เป็นถนนขนาด 6 ช่องทางเดินรถ ถนนสายนี้เป็นถนนย่านธุรกิจอีกแห่งหนึ่งของเทศบาล เพราะเป็นที่ตั้งของแหล่งธุรกิจมากมาย อีกทั้งยังเป็นเส้นทางที่ใช้ในการเดินทางไปยังสถานที่ท่องเที่ยว ที่โด่งดังของเมืองนคร ไม่ว่าจะเป็น น้ำตกกรุงชิง พระตำหนักเมืองนคร เขาหลวง น้ำตกพรหมโลก เป็นต้น ถนนสายนี้เป็นถนนคอนกรีต ซึ่งมีความยาวประมาณ 12 กิโลเมตร นับได้ว่าเป็นถนนสายเดียวที่กว้างที่สุดในเขตเทศบาล - ถนนปากนคร เป็นถนนขนาด 4 ช่องทางเดินรถ ถนนเส้นนี้เริ่มตั้งแต่สี่แยกท่าวัง ไปจนถึงเทศบาลตำบลปากนคร มีความยาวประมาณ 10 กิโลเมตร - ถนนศรีธามา เป็นถนนขนาด 4 ช่องทางเดินรถ ถนนเส้นนี้เริ่มตั้งแต่บริเวณหลังกำแพงเมือง ไปยังทิศใต้บริเวณชุมชนประตูไชยสิทธิ์ - ถนนศรีธรรมโศก เป็นถนนขนาด 4 ช่องทางเดินรถ ซึ่งเริ่มจากชุมชนประตูไชยสิทธิ์ไปยังถึงสี่แยกประตูขาว - ถนนศรีปราชญ์ เป็นถนนขนาด 2 ช่องทางเดินรถ ซึ่งเริ่มจากสี่แยกประตูขาวไปจนถึงแยกบูรณาราม - ถนนพัฒนาการทุ่งปรัง เป็นถนนขนาด 2 ช่องทางเดินรถ เริ่มจากถนนศรีธามา อ้อมถนนราชดำเนิน ไปออกทางไป อำเภอพระพรหม - ถนนเทวบุรี (โพธิ์เสด็จ) เป็นถนนขนาด 2 ช่องทางเดินรถ เป็นที่ตั้งของสำนักงานองค์การบริหารส่วนจังหวัด (อบจ.) เป็นเส้นทางลัดเลาะจากศาลากลางจังหวัด ไปยังตลาดหัวอิฐ และถนนกะโรม - ถนนชลประทาน เป็นถนนขนาด 4 ช่องทางเดินรถ เริ่มจากชุมชนสะพานยาว ไปจนถึงถนนสนามบิน นครศรีธรรมราช - ถนนประตูลอด เป็นถนนขนาด 4 ช่องทางเดินรถ เป็นแหล่งการค้าและการแข่งขันทางด้านธุรกิจร้านอาหารและเครื่องดื่ม เชื่อมต่อกับถนนพัฒนาการคูขวาง - ถนนมณีวัตร เป็นถนนขนาด 2 ช่องทางเดินรถ ขณะนี้เป็นถนนที่กำลังเติบโตทางด้านการแข่งขันทางด้านการก่อสร้างอาคาร และ บ้านพัก - ถนนเอกนคร เป็นถนนขนาด 2 ช่องทางเดินรถ เป็นแหล่งธุรกิจขนาดใหญ่ของเมืองนคร - และอีกมากมาย- สะพานและคลองในเขตเทศบาล- สะพานราเมศร์วรสินธู-ถนนราชดำเนิน ข้ามคลองราเมศร์ - สะพานราเมศร์วรสินธู-ถนนอ้อมค่าย-ถนนพัฒนาการคูขวาง ข้ามคลองราเมศร์ - สะพานนครน้อย-ถนนราชดำเนิน ข้ามคลองหน้าเมือง - สะพานนครน้อย-ถนนพัฒนาการคูขวาง ข้ามคลองหน้าเมือง - สะพานนครน้อย-ถนนเทิดพระเกียรติ ข้ามคลองหน้าเมือง - สะพานนครน้อย-ถนนศรีธรรมราช ข้ามคลองหน้าเมือง - สะพานท่าเรียน-ถนนกะโรม ข้ามคลองท่าเรียน - สะพานป่าเหล้า-ถนนราชดำเนิน ข้ามคลองป่าเหล้า - สะพานป่าเหล้า-ถนนพัฒนาการคูขวาง ข้ามคลองป่าเหล้า - สะพานป่าเหล้า-ถนนเทิดพระเกียรติ ข้ามคลองป่าเหล้า - สะพานป่าเหล้า-ถนนพัฒนาการทุ่งปรัง ข้ามคลองสวนหลวง - สะพานสวนหลวง-ถนนราชดำเนิน ข้ามคลองสวนหลวง - สะพานสวนหลวง-ถนนพัฒนาการคูขวาง ข้ามคลองสวนหลวง - สะพานสวนหลวง-ถนนเฉลิมพระเกียรติ ข้ามคลองสวนหลวง - สะพานสวนหลวง-ถนนพัฒนาการทุ่งปรัง ข้ามคลองสวนหลวง - สะพานคูพาย-ถนนราชดำเนิน ข้ามคลองสวนหลวง - สะพานคูพาย-ถนนพัฒนาการคูขวาง ข้ามคลองสวนหลวง - สะพานคูพาย-ถนนเทิดพระเกียรติ ข้ามคลองสวนหลวง - สะพานคูพาย-ถนนพัฒนาการทุ่งปรัง ข้ามคลองสวนหลวง - สะพานยาว-ถนนสะพานยาว ข้ามคลองท่าเรียน- ทางหลวงที่สำคัญ- ทางหลวง 401 นครศรีธรรมราช - สุราษฎร์ธานี - ทางหลวง 403 นครศรีธรรมราช - ทุ่งสง - ตรัง - กันตัง - ทางหลวง 408 นครศรีธรรมราช - หัวไทร - สงขลา - ทางหลวง 4016 นครศรีธรรมราช - นบพิตำ - ทางหลวง 4015 นครศรีธรรมราช - ลานสกา - จันดี - สุราษฎร์ธานี (บ้านส้อง) - ทางหลวง 4013 นครศรีธรรมราช - ปากพนัง - ทางหลวง 4103 ถนนเลี่ยงเมืองนครศรีธรรมราช ทางทิศตะวันตก - ทางหลวง 4012 นครศรีธรรมราช - ท่าแพ- รถโดยสารในเขตเทศบาล - สายหัวถนน-สนามกีฬา - สายสนามหน้าเมือง-อ้อมค่ายวชิราวุธ - สายท่าแพ-สนามหน้าเมือง - สายวิทยาลัยนาฏศิลป์-ห้างโลตัส-ห้างโรบินสัน-ท่าแพ - สายห้างโรบินสัน-ท่าวัง - สาย บขส.-สถานีรถไฟ-ห้างโรบินสัน-ห้างโลตัส-สี่แยกหัวถนน- รถตู้โดยสารประจำทางปรับอากาศ - นครศรีธรรมราช - ขนอม - นครศรีธรรมราช - สมุย - นครศรีธรรมราช- ยะลา - นครศรีธรรมราช- หาดใหญ่ - นครศรีธรรมราช - สิชล - นครศรีธรรมราช - ท่าศาลา - ม.วลัยลักษณ์ - นครศรีธรรมราช- ดอนสัก - นครศรีธรรมราช- สุราษฎร์ธานี - นครศรีธรรมราช- กระบี่ - นครศรีธรรมราช- ภูเก็ต - นครศรีธรรมราช- ตรัง - นครศรีธรรมราช- เกาะลันตา - นครศรีธรรมราช- บ้านส้อง - นครศรีธรรมราช- ชุมพร - นครศรีธรรมราช- ปัตตานี - นครศรีธรรมราช - ทุ่งสง - นครศรีธรรมราช - ปากพนัง - นครศรีธรรมราช - หัวไทร - นครศรีธรรมราช - เชียรใหญ่ - นครศรีธรรมราช - ชะอวด - นครศรีธรรมราช - ทุ่งใหญ่- ทางรถประจำทางปรับอากาศ จากสถานีขนส่งผู้โดยสาร จังหวัดนครศรีธรรมราช - นครศรีธรรมราช - กระบี่ - นครศรีธรรมราช- ภูเก็ต - นครศรีธรรมราช- สุราษฎร์ธานี - นครศรีธรรมราช - เกาะสมุย - นครศรีธรรมราช- ระนอง - นครศรีธรรมราช- หาดใหญ่ - นครศรีธรรมราช- สงขลา - นครศรีธรรมราช - พัทลุง - นครศรีธรรมราช- สุไหงโก-ลก- นครศรีธรรมราช - บ้านส้อง - นครศรีธรรมราช- สุไหงโกลก - นครศรีธรรมราช- ทุ่งสง - นครศรีธรรมราช- ปากพนัง - นครศรีธรรมราช- ดอนสัก -ท่าเรือเฟอรี่ - นครศรีธรรมราช- ยะลา - นครศรีธรรมราช- ตรัง- กรุงเทพฯ- นครศรีธรรมราช - กรุงเทพฯ- นครศรีธรรมราช - ปากพนังทางรางทางราง. - ทางรถไฟ - กรุงเทพฯ-นครศรีธรรมราช วันละ 2 ขบวน - นครศรีธรรมราช - พัทลุง วันละ 1 ขบวน - นครศรีธรรมราช - สุไหงโก-ลก วันละ 1 ขบวน - ยะลา - นครศรีธรรมราช วันละ 1 ขบวนทางอากาศ ทางอากาศ. ท่าอากาศยานนครศรีธรรมราช ห่างจากตัวเมืองนครศรีธรรมราชประมาณ 17 กิโลเมตร มีเที่ยวบินให้บริการ 10 เที่ยวบินต่อวัน โดยมี 2 สายการบินคือ นกแอร์ และ ไทยแอร์เอเชีย รายละเอียดเพิ่มเติมดูได้ที่ ท่าอากาศยานนครศรีธรรมราช</doc>
