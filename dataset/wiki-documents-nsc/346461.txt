<doc id="346461" url="https://th.wikipedia.org/wiki?curid=346461" title="เทศกาลลอยพระประทีปพระราชทาน สิบสองเพ็งไทสกล">เทศกาลลอยพระประทีปพระราชทาน สิบสองเพ็งไทสกล เทศกาลลอยพระประทีปพระราชทาน สิบสองเพ็งไทสกล จังหวัดสกลนคร จัดขึ้นเป็นประจำทุกปี ในวันขึ้น 15 ค่ำ เดือน 12 หรือวันลอยกระทง ณ บริเวณสวนสมเด็จพระศรีนครินทร์ สกลนคร (สระพังทอง)ประวัติ ประวัติ. ภายหลังจากการที่พระบาทสมเด็จพระเจ้าอยู่หัวฯและพระบรมวงศานุวงศ์ ทรงแปรพระราชฐานมาประทับแรมยังพระตำหนักภูพานราชนิเวศน์เป็นครั้งแรกในปี พ.ศ. 2518 ซึ่งเวลาที่พระองค์ท่านเสด็จมาประทับแรม ณ พระตำหนักภูพานราชนิเวศน์ ในทุกปีจะอยู่ในช่วงลอยกระทงจึงน่าจะมีการขอพระราชทานพระประทีปเพื่อร่วมลอยกับพี่น้องภาคตะวันออกเฉียงเหนือ โดยในปีพ.ศ. 2521 นายมงคล สุวรรณพงษ์ ผู้อำนวยการโรงเรียนสกลราชวิทยานุกูลในขณะนั้น ได้นำเรื่องดังกล่าวไปหาหรือกับข้าราชการชั้นผู้ใหญ่ คือ นายสายสิทธิ์ พรแก้ว ผู้ว่าราชการจังหวัดสกลนคร พลเอกเปรม ติณสูลานนท์ แม่ทัพภาคที่ 2 และหัวหน้าส่วนราชการในระดับจังหวัดในขณะนั้นเห็นพ้องต้องกันว่าน่าจะมีการขอพระราชทานพระประทีปเพื่อนำลงลอยเป็นศิริมงคลแก่พสกนิกรในปีถัดไป ดังนั้นในปี พ.ศ. 2522 ได้มีการขอพระราชทานพระประทีปเป็นครั้งแรกประกอบด้วยพระประทีปพระราชทานจาก พระบาทสมเด็จพระเจ้าอยู่หัวฯและสมเด็จพระนางเจ้าฯ พระบรมราชินีนาถ สมเด็จพระเทพรัตนราชสุดาฯ สยามบรมราชกุมารี และสมเด็จพระเจ้าลูกเธอเจ้าฟ้าจุฬาภรณวลัยลักษณ์อัครราชกุมารี ซึ่งขอพระราชทานเฉพาะพระองค์ที่เสด็จมาแปรพระราชฐาน ณ พระตำหนักภูพานราชนิเวศน์ในขณะนั้น จึงทำให้จังหวัดสกลนครถือได้ว่าเป็นจังหวัดแรกในประเทศไทยที่ได้รับพระราชทานพระประทีปมาประกอบพิธีในเทศกาลลอยกระทง ในปีพ.ศ. 2536 สมเด็จพระบรมโอรสาธิราชฯ สยามมกุฎราชกุมารได้ตามเสด็จแปรพระราชฐานมายังพระตำหนักภูพานราชนิเวศน์ จึงได้มีการได้มีการขอรับพระราชทานเพิ่มเป็น 5 พระองค์ และภายหลังประชาชนจึงชาวจังหวัดสกลนครได้ทำการขอพระราชทานกระทงลงลอยร่วมกับพสกนิกรชาวสกลนครรวม 12 พระองค์จวบจนกระทั่งปัจจุบันประเพณี ประเพณี. เทศกาลสิบสองเพ็งไทสกลหรือเทศกาลลอยกระทงจังหวัดสกลนคร จัดขึ้น ณ บริเวณสระพังทอง โดยเป็นสระน้ำโบราณซึ่งก่อสร้างพร้อมกันกับพระธาตุเชิงชุม เพื่อประกอบพิธีกรรมต่างๆ ทั้งนี้ จังหวัดสกลนครเป็นจังหวัดหนึ่งที่ได้รับพระราชทานพระประทีปและกระทงพระราชทานจากพระบรมวงศานุวงศ์ทุกปี มีการเริ่มต้นขบวนอัญเชิญพระประทีปพระราชทานจากรอบตัวเมืองสกลนครไปยังสวนสมเด็จพระศรีนครินทร์ โดยข้าราชการชั้นผู้ใหญ่จะเป็นผู้นั่งบนรถขบวนแห่อัญเชิญพระประทีป หลังจากนั้นจะมีการอัญเชิญกระทงพระราชทานไปประดิษฐานที่แท่นรองรับที่จัดไว้หน้าพระบรมฉายาลักษณ์ทุกพระองค์ ณ บริเวณมลฑลพิธีบริเวณสวนสมเด็จพระศรีนครินทร์ สกลนคร มีการกล่าวคำบูชาพระประทีปและกระทงและผู้อัญเชิญจะอัญเชิญพระประทีปจากทุกพระองค์ลอยลงสระพังทอง ตามลำดับ นอกจากนี้ เทศกาลสิบสองเพ็งไทสกล จัดขึ้นตามสถานที่ต่างๆ เช่น มหาวิทยาลัยราชภัฏสกลนคร, มหาวิทยาลัยเกษตรศาสตร์ วิทยาเขตเฉลิมพระเกียรติ จังหวัดสกลนคร เป็นต้นกิจกรรม กิจกรรม. การประกวดหนูน้อยนพมาศ การประกวดนางนพมาศ และการประกวดกระทงของชุมชนคุ้มวัดและหน่วยงานต่างๆ</doc>
