<doc id="620377" url="https://th.wikipedia.org/wiki?curid=620377" title="ชู้รักเลดี้แชตเตอร์เลย์">ชู้รักเลดี้แชตเตอร์เลย์ ชู้รักเลดี้แชตเตอร์เลย์ () เป็นนวนิยายโดยดี. เอช. ลอว์เรนซ์ นักเขียนชาวอังกฤษ เนื้อหากล่าวถึงความสัมพันธ์เชิงชู้สาวระหว่างสตรีชั้นสูง กับชายผู้ใช้แรงงาน โดยมีบทบรรยายถึงฉากการร่วมเพศ และใช้คำศัพท์ อย่างโจ่งแจ้ง ตีพิมพ์ครั้งแรกในปี ค.ศ. 1928 วางจำหน่ายในวงปิดที่ฟลอเรนซ์ ประเทศอิตาลี นวนิยายเรื่องนี้ถูกห้ามวางจำหน่ายในสหราชอาณาจักรและสหรัฐอเมริกา ตามกฎหมายว่าด้วยสื่ออนาจารเป็นเวลาหลายปี เพิ่งได้รับอนุญาตให้ตีพิมพ์จำหน่ายในสหราชอาณาจักรในปี ค.ศ. 1960 นวนิยายฉบับภาษาไทย แปลโดยสด กูรมะโรหิต เนื้อเรื่องกล่าวถึงหญิงสาวจากตระกูลชั้นสูงชื่อ คอนสตันซ์ แต่งงานกับนายทหารชื่อ คลิฟฟอร์ด แชตเตอร์เลย์ ซึ่งต่อมาได้รับบาดเจ็บในสงครามจนร่างกายท่อนล่างเป็นอัมพาต และไม่สามารถให่้ความสุขทางเพศกับคอนสตันซ์ได้ คอนสตันซ์ลักลอบคบชู้กับคนสวนชื่อ โอลิเวอร์ เมลเลอร์ส จนตัวเองตั้งครรภ์ เมลเลอร์สถูกไล่ออกจากงาน และพยายามเริ่มต้นชีวิตใหม่กับคอนสตันซ์ ที่ขอหย่าขาดจากสามี กล่าวกันว่าลอว์เรนซ์ได้แรงบันดาลใจในการเขียนเรื่องนี้จากเรื่องอื้อฉาวของ เลดี้ออตโตไลน์ มอร์เรล กับช่างแกะหินชื่อ ไทเกอร์ โดยมีฉากหลังเป็นเมืองในมณฑลเดอร์บีเชอร์ที่เขาเคยใช้ชีวิตอยู่ช่วงหนึ่ง และเรื่องยุ่งยากในชีวิตครอบครัวของตัวเอง นวนิยายได้รับการดัดแปลงสร้างเป็นภาพยนตร์ฝรั่งเศสในปี ค.ศ. 1955 ชื่อ L'Amant de lady Chatterley ถูกห้ามฉายในสหรัฐอเมริกา และสร้างเป็นภาพยนตร์อเมริกัน Lady Chatterley's Lover ในปี ค.ศ. 1981 ต่อมาในปี ค.ศ. 2006 ผู้สร้างชาวฝรั่งเศสได้สร้าง Lady Chatterley ฉบับภาษาฝรั่งเศส โดยดัดแปลงมาจากนวนิยาย จอห์น โทมัส และเลดี้เจน (John Thomas and Lady Jane) นวนิยายเรื่องก่อนหน้าของดี. เอช. ลอว์เรนซ์ ซึ่งตีพิมพ์ในปี ค.ศ. 1927 ภาพยนตร์ฉบับนี้ได้รับรางวัลซีซาร์ และรางวัลจากเทศกาลภาพยนตร์ไทรเบคา ในปี 2007</doc>
