<doc id="940384" url="https://th.wikipedia.org/wiki?curid=940384" title="ฌูนาตัน เฟร์ไรรา เรอิส">ฌูนาตัน เฟร์ไรรา เรอิส ฌูนาตัน เฟร์ไรรา เรอิส (เกิดวันที่ 30 มิถุนายน ค.ศ. 1989) เป็นนักฟุตบอลอาชีพจากรัฐมารันเยา ประเทศบราซิล ปัจจุบันลงเล่นตำแหน่งกองหน้าให้กับพีที ประจวบ ในไทยลีก โดยในฤดูกาลก่อนหน้านี้ เขาเคยเป็นผู้เล่นของเกษตรศาสตร์ และเป็นผู้ทำประตูสูงสุดในไทยลีก 2 ฤดูกาล 2017 ด้วยจำนวน 28 ประตู ฌูนาตันเริ่มต้นอาชีพกับสโมสรในประเทศบ้านเกิด และเล่นฟุตบอลที่นั่นจนถึงฤดูกาล 2015-2016 ต่อมาวันที่ 1 กุมภาพันธ์ ค.ศ. 2017 เขาเซ็นสัญญา 1 ปีกับสโมสรฟุตบอลมหาวิทยาลัยเกษตรศาสตร์ และเป็นผู้ทำประตูสูงสุดในลีกรอง ด้วยจำนวน 28 ประตู และท้ายฤดูกาลนั้น เขาย้ายไปนครปฐม ยูไนเต็ด ซึ่งถูกปรับตกชั้นสู่ไทยลีก 4 ในฤดูกาล 2018 เขาถูกปล่อยยืมตัวให้กับพีที ประจวบ สโมสรน้องใหม่ที่เพิ่งเลื่อนชั้นสู่ไทยลีก เขาทำประตูให้กับสโมสรตั้งแต่นัดแรกของฤดูกาล ในนัดที่ประจวบเปิดบ้านเอาชนะโปลิศ เทโร 3-2 เมื่อวันที่ 11 กุมภาพันธ์ ค.ศ. 2018เกียรติประวัติเกียรติประวัติ. - ผู้ทำประตูสูงสุดในไทยลีก 2: 2017 (28 ประตู)</doc>
