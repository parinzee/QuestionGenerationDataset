<doc id="301179" url="https://th.wikipedia.org/wiki?curid=301179" title="เอ็ม.ไอ.เอ. (ศิลปิน)">เอ็ม.ไอ.เอ. (ศิลปิน) มาธัญกิ "มายา" อรุณพระเกษม (; ทมิฬ: மாதங்கி 'மாயா' அருள்பிரகாசம்) เกิดเมื่อวันที่ 18 กรกฎาคม ค.ศ. 1975 หรือเป็นที่รู้จักในชื่อ เอ็ม.ไอ.เอ. () เป็นนักแต่งเพลง โปรดิวเซอร์เพลง นักร้อง แร็ปเปอร์ นักออกแบบเสื้อผ้า และศิลปินชาวอังกฤษ มีเชื้อสายทมิฬ ศรีลังกา เริ่มเป็นศิลปินทัศนศิลป์ในปี 2002 เอ็ม.ไอ.เอ. เริ่มมีความโดดเด่นต้นปี 2004 จากการแชร์ไฟล์ ซิงเกิ้ลของเธอที่ชื่อ "Galang" และ "Sunshowers" ผ่านทางอินเทอร์เน็ต เธอออกผลงานอัลบั้มเดี่ยวชุดแรก ที่ได้รับการเสนอชื่อเข้าชิงรางวัลเมอร์คิวรี ที่ชื่อชุด Arular ในปี 2005 และชุดที่ 2 ชุด Kala ออกในปี 2007 ประสบความสำเร็จในกระแสนิยมบนอันดับเพลง เธอได้รับการเสนอชื่อ 2 รางวัลแกรมมี่ และ 1 รางวัลออสการ์ แนวเพลงของเธอมีความหลากหลายแนว มักพูดถือเรื่องการเมืองในเนื้อเพลงและปกอัลบั้ม เอ็ม.ไอ.เอ. อธิบายว่าดนตรีของเธอ "เป็นอย่างอื่น" นอกจากนั้นเธอยังทำงานเป็นนักออกแบบกราฟิก ยังทำปก ถ่ายภาพและเป็นผู้กำกับมิวสิกวิดีโอ เธอยังทดลองทำภาพยนตร์สารคดีและในปี 2008 เธอออกผลงานรวบรวมการทำงานออกแบบเสื้อผ้าของเธอ เธอยังเป็นผู้ก่อตั้งค่ายเพลง เอ็น.อี.อี.ที ในปี 2009 นิตยสารไทม์ จัดอันดับให้เธอติดอยู่ใน 100 รายชื่อ "บุคคลทรงอิทธิพลของโลก" ที่เป็นอิทธิพลให้แนวเพลงที่หลากหลายทั่วทั้งโลก</doc>
