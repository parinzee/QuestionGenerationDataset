<doc id="763004" url="https://th.wikipedia.org/wiki?curid=763004" title="สโมสรฟุตบอลแอร์ฟอร์ซ โรบินสัน">สโมสรฟุตบอลแอร์ฟอร์ซ โรบินสัน สโมสรฟุตบอลแอร์ฟอร์ซ โรบินสัน เอฟซี () สโมสรฟุตบอลในประเทศไทย โดยสโมสรแห่งนี้เป็นทีมสำรองของ แอร์ฟอร์ซ เซ็นทรัล เอฟซีประวัติสโมสรกีฬาเซ็นทรัล ประวัติ. สโมสรกีฬาเซ็นทรัล. สโมสรแอร์ฟอร์ซ โรบินสันก่อตั้งขึ้นเมื่อปี 2537 ในนาม สมาคมสโมสรกีฬาเซ็นทรัล โดยเคยลงเล่นใน ฟุตบอลถ้วยพระราชทาน ก. ปี 2538 แต่ผลงานไม่ดีจึงตกชั้นไปเล่นใน ฟุตบอลถ้วยพระราชทาน ข. จนกระทั่งปี 2541 สโมสรได้ตำแหน่งรองชนะเลิศ ได้สิทธิ์เพลย์ออฟ เลื่อนชั้น/ตกชั้น กับ สโมสรอันดับรองสุดท้ายของ ไทยดิวิชั่น 1 2541 อย่าง สโมสรระยอง-ราชพฤกษ์ และสโมสรสามารถเอาชนะได้ถึง 6 ประตูต่อ 0 ได้เล่นในไทยดิวิชั่น 1 จนถึงปี 2550สโมสรนอร์ทกรุงเทพ-เซ็นทรัล สโมสรนอร์ทกรุงเทพ-เซ็นทรัล. พอมาถึงประมาณปี 2549 ถึง 2550 ทาง สโมสรกีฬาเซ็นทรัล ได้ร่วมมือกับ วิทยาลัยนอร์ทกรุงเทพ (ชื่อในขณะนั้น) มาร่วมพัฒนาสโมสรโดยใช้ชื่อว่า สโมสรฟุตบอลนอร์ทกรุงเทพ-เซ็นทรัล โดยใช้สนามใน กองพันทหารช่างที่ 1 รักษาพระองค์ เป็นสนามเหย้า จนกระทั่งปี 2552 โดยที่ทาง วิทยาลัยนอร์ทกรุงเทพ ส่งสโมสรลงเล่นเอง ทำให้ทาง สโมสรกีฬาเซ็นทรัล ต้องร่วมมือกับทาง โรงเรียนสารวิทยา และเปลื่ยนชื่อเป็น สโมสรฟุตบอลนอร์ท-สารวิทยา ลงทำการแข่งขันใน ลีกภูมิภาค โซนกรุงเทพฯ และ ปริมณฑล ฤดูกาล 2552 จนถึงปี 2554 สโมสรถูกตัดสินไม่ให้ลงทำการแข่งขันเนื่องจากไม่ผ่านเกณฑ์มาตรฐานที่ฝ่ายจัดการแข่งขันตั้งไว้สโมสรเซ็นทรัล-ราชสีห์ สโมสรเซ็นทรัล-ราชสีห์. จนกระทั่งในปี 2555 ทางสโมสรกีฬาเซ็นทรัลได้มอบสิทธิ์การทำทีมให้แก่ อุดมศิลป์ ปัญชัยโย มาบริหารสโมสรในนาม สโมสรฟุตบอลเซ็นทรัลราชสีห์ เอฟซี โดยแข่งขันใน ลีกภูมิภาค โซนกรุงเทพฯ และ ปริมณฑล ฤดูกาล 2555 แต่ก็ผลงานไม่ดีนัก โดยจบอันดับที่ 15 จาก 18 สโมสร สโมสรพักสโมสรเป็นเวลาสองปีสโมสรแอร์ฟอร์ซ โรบินสัน สโมสรแอร์ฟอร์ซ โรบินสัน. ในปี 2559 สโมสรแอร์ฟอร์ซ เซ็นทรัล ได้ซื้อสิทธิการแข่งขันของ สโมสรฟุตบอลเซ็นทรัลราชสีห์ ที่ยุติการทำทีมไป มาทำทีมต่อแล้วร่วมมือกับ โรงเรียนฤทธิยะวรรณาลัย พร้อมกับเปลี่ยนชื่อเป็น สโมสรฟุตบอลแอร์ฟอร์ซ โรบินสัน เอฟซี โดยมี ห้างสรรพสินค้าโรบินสัน ในเครือเซ็นทรัลเป็นผู้สนับสนุนหลักซึ่งสโมสรแห่งนี้ทางแอร์ฟอร์ซ เซ็นทรัลได้ใช้เป็นทีมสำรองเพื่อปั้นนักเตะเยาวชนขึ้นสู่ทีมชุดใหญ่ โดยใช้นักกีฬา กองทัพอากาศ ผสมกับนักเตะระดับมหาวิทยาลัย อายุ 18-23 ปี มาลงทำการแข่งขันอย่างเต็มรูปแบบในปีนี้ และใช้ สนามจันทรุเบกษา เป็นสนามเหย้า และได้ สุวโรจน์ อภิวัฒน์วราชัย ผู้ช่วยผู้ฝึกสอนและทีมงานของ สะสม พบประเสริฐ เป็นหัวหน้าผู้ฝึกสอน แต่ผลงานก็ไม่น่าพอใจโดยจบอันดับที่ 11 ซึ่งเป็นอันดับสุดท้ายผู้เล่นชุดปัจจุบันตราสโมสร</doc>
