<doc id="872767" url="https://th.wikipedia.org/wiki?curid=872767" title="เจ้าจอมมารดาทรัพย์ ในรัชกาลที่ 3">เจ้าจอมมารดาทรัพย์ ในรัชกาลที่ 3 เจ้าจอมมารดาทรัพย์ เป็นพระสนมเอกในพระบาทสมเด็จพระนั่งเกล้าเจ้าอยู่หัว พระชนนีในสมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ และเป็นพระอัยยิกาในสมเด็จพระเทพศิรินทราบรมราชินีประวัติ ประวัติ. เจ้าจอมมารดาทรัพย์ เป็นธิดาของพระอักษรสมบัติ (ทับ) กับผ่อง ท่านผ่องเป็นธิดาของพระยาพัทลุง (ทองขาว)กับปล้อง ท่านปล้องเป็นน้องของคุณหญิงเพ็ง พระชนนีในสมเด็จพระศรีสุลาไลย นั่นก็คือว่าคุณหญิงเพ็งเป็นป้าท่านผ่องเพราะว่าเป็นพี่สาวท่านปล้องผู้ที่เป็นมารดา และก็เจ้าจอมมารดาทรัพย์เป็นหลานตากับหลานยายของพระยาพัทลุง (ทองขาว)กับท่านปล้อง ดังนั้นก็เท่ากับว่า ท่านผ่องผู้เป็นมารดาของเจ้าจอมมารดาทรัพย์คือพระภคินี(ลูกพี่ลูกน้องที่เป็นหญิง)ในสมเด็จพระศรีสุลาไลยเพราะว่าสมเด็จพระศรีสุลาไลยทรางเป็นธิดาของพี่สาวของท่านปล้องผู้ที่เป็นคุณยายของเจ้าจอมมารดาทรัพย์ ตามลำดับญาติทั้งหมด ดังนั้นเจ้าจอมมารดาทรัพย์จึงมีศักดิ์เป็นหลานป้าในสมเด็จพระศรีสุลาไลย เจ้าจอมมารดาทรัพย์มีพี่น้อง 2 คนคือ1. รอด หรือ ฉิม ต่อมาได้เป็นภรรยาพระเทพเพชรรัตน์ (นาค) ย่าของพระนมปริก 2. น้อย ต่อมาได้เป็นภรรยาพระยาเทพอรชุน (แสง) พระอักษรสมบัติ (ทับ) บิดาได้พามาถวายตัวกับเป็นในกรมหมื่นเจษฎาบดินทร์ ได้มีพระประสูติกาลหม่อมเจ้า 2 องค์ ต่อมาเมื่อกรมหมื่นเจษฎาบดินทร์ได้เสด็ขขึ้นครองราชย์เป็นพระบาทสมเด็จพระนั่งเกล้าเจ้าอยู่หัว หม่อมเจ้าจึงได้เลื่อนขึ้นเป็นพระเจ้าลูกเธอ และหม่อมทรัพย์ก็ได้เลื่อนขึ้นเป็น เจ้าจอมมารดาทรัพย์ เจ้าจอมมารดาทรัพย์เป็น 1 ใน 3 พระสนมเอกที่พระบาทสมเด็จพระนั่งเกล้าเจ้าอยู่หัวทรงโปรดมาก อีก 2 คนคือเจ้าจอมมารดาบางและเจ้าจอมมารดาอิ่ม เหตุผลที่ทรงโปรดเจ้าจอมมารดาทรพย์นั้นสันนิษฐานว่าเพราะเป็นพระญาติสนิทในสมเด็จพระศรีสุลาลัยพระราชโอรส-ธิดา พระราชโอรส-ธิดา. เจ้าจอมมารดาทรัพย์ ได้มีพระราชโอรส 1 พระองค์ และพระราชธิดา 1 พระองค์คือ1. พระองค์เจ้าชายศิริวงศ์ ในสมัยรัชกาลที่ 3 ทรงสถาปนาเป็น กรมหมื่นมาตยาพิทักษ์ ต่อมาในสมัยรัชกาลที่ 5 ทรงสถาปนาพระอัฐิเป็น สมเด็จพระบรมราชมาตามหัยกาเธอ ทรงเป็นพระชนกในสมเด็จพระเทพศิรินทราบรมราชินี 2. พระองค์เจ้าหญิงละม่อม ในสมัยรัชกาลที่ 5 ทรงสถาปนาเป็น พระเจ้าราชวรวงศ์เธอ กรมพระสุดารัตนราชประยูร แล้วเลื่อนเป็น พระเจ้าบรมมหัยยิกาเธอ กรมสมเด็จพระสุดารัตนราชประยูร ต่อมาในสมัยรัชกาลที่ 6 ทรงออกพระนามว่า สมเด็จพระเจ้าบรมวงศ์เธอ กรมพระยาสุดารัตนราชประยูร</doc>
