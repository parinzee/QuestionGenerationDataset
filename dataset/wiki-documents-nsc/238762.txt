<doc id="238762" url="https://th.wikipedia.org/wiki?curid=238762" title="พระเจ้าอินจงแห่งโครยอ">พระเจ้าอินจงแห่งโครยอ พระเจ้าอินจงแห่งโครยอ ( ค.ศ. 1109-ค.ศ. 1146) จักรพรรดิองค์ที่ 17 แห่งราชวงศ์โครยอ (ค.ศ. 1122-ค.ศ. 1146) เป็นพระราชโอรสในพระเจ้าเยจงและพระมเหสีซุนด็อก รัชสมัยของพระองค์เต็มไปด้วยกบฏของขุนนางที่แย่งชิงอำนาจกัน ตลอดรัชกาลของพระองค์ทรงตกอยู่ภายใต้อำนาจและอิทธิพลของ ลีจากยอม (이자겸, 李資謙) พระบิดาของพระมเหสีซุนด๊อกและพระอัยกีของพระเจ้าอินจง รวมทั้งสมาชิกของตระกูลลีแห่งอินชอน ลีจากยอมนั้นมีอำนาจมากเสียจนเป็นที่เกรงขามของสมาชิกพระราชวงศ์ ตระกูลลีเข้าครอบงำราชสำนักเข้ามาเป็นขุนนางต่างๆ ในค.ศ. 1125 ราชวงศ์จิน (金) ของชาวนูร์เชน (Jurchen) ล้มราชวงศ์เหลียวของชาวคิตันได้ ลีจากยอมเห็นว่าราชวงศ์จินกำลังมีอำนาจ จึงเห็นว่าโครยอจึงควรจะมีสัมพันธไมตรีอันดีต่อชาวนูร์เชน จึงสั่งจำคุกนายพลยุนควานผู้นำทัพเกาหลีในการสู้รบกัยพวกนูร์เชนเมื่อสองรัชกาลก่อน ในค.ศ.1126 พระเจ้าอินจงทรงพยายามจะยึดอำนาจคืนจากลีจากยอม แต่ลีจากยอมรู้ตัวเสียก่อนจึงชิงยึดอำนาจให้นายพลชอกจุนกยอง (척준경) นำทัพบุกเข้าวังสังหารขุนนางที่สนับสนุนพระเจ้าอินจง และจับพระเจ้าอินจงไว้ในที่กุมขัง ลีจากยอมพยายามจะลอบปลงพระชนม์พระเจ้าอินจงในที่กุมขังแต่ไม่สำเร็จ ในค.ศ. 1127 พระภิกษุสงฆ์ชื่อมโยชอง (묘청) ซ้อนแผนให้นายพลชอกจุนกยองยึดอำนาจจากลีจากยอม ลีจากยอมจึงถูกเนรเทศไป ในปีเดียวกันนั้น ราชวงศ์จินก็สามารถบุกยึดเมืองไคฟง ขับราชวงศ์ซ้องลงไปทางใต้ ภิกษุมโยชองเป็นชาวเมืองซอกยองและมีฐานอำนาจของตนอยู่ที่นั่น จึงวางแผนจะย้ายเมืองหลวงจากแคซองมาซอกยอง (서경, 西京) คือ เมืองหลวงตะวันตก หรือ เปียงยาง เพื่อที่ตนจะได้มีอำนาจเหนือราชสำนัก มโยชองทูลแนะนำพระเจ้าอินจงว่าเมืองแคซองนั้นไม่ปลอดภัย แต่เมืองซอกยองนั้นตั้งอยู่บนที่มงคลตามหลักฮวงจุ้ยเหมาะจะเป็นราชธานี แต่แผนการนี้ถูกต่อต้านโดยขุนนางอีกกลุ่มนำโดยคิมบูชิก (김부식, 金富軾 นักประวัติศาสตร์ผู้เขียนหนังสือซัมกุก ซากี) พระเจ้าอินจงมีพระราชโองการให้สร้างพระราชวังแทฮวาที่นอกเมืองซอกยอง แต่ก็ไม่ดำริจะย้ายเมืองหลวงอย่างจริงจัง มโยชองเห็นดังนั้นจึงรวบรัดก่อกบฏที่เมืองซอกยองในค.ศ. 1135 ตั้งอาณาจักรใหม่ชื่อว่า แทวี (대위국, 大爲國) มโยชองนำทัพบุกเมืองแคซอง แต่คิมบูชิกนำทัพออกไปต้านทานได้ โจควาง (조광) หนึ่งในผู้สนับสนุนของมโยชอง เห็นท่าไม่ดีจึงสังหารมโยชองเสียและตั้งตนเป็นผู้นำกบฏเสียเอง คิมบูชิกนำทัพบุกเมืองซอกยองสังหารโจควางปราบกบฏลงอย่างราบคาบในค.ศ. 1136 พระเจ้าอินจงสวรรคตในค.ศ. 1146 พระราชโอรสขึ้นครองบัลลังก์ต่อเป็นพระเจ้าอีจงพระราชวงศ์พระราชวงศ์. - พระราชบิดา พระเจ้าเยจง (예종, 睿宗) - พระราชมารดา สมเด็จพระราชินีซุนด๊อก ตระกูลลี (순덕왕후 이씨, 順德王后 李氏) ธิดาของ ลีจากยอม พระมเหสี- อดีตสมเด็จพระราชินี ตระกูล ลี (1) (폐비 이씨, 廢妃 李氏) ธิดาของลีจากยอม - อดีตสมเด็จพระราชินี ตระกูล ลี (2) (폐비 이씨, 廢妃 李氏) ธิดาของลีจากยอม - สมเด็จพระราชินีคงเย ตระกูล ลิม (공예왕후 임씨, 恭睿王后 任氏) - สมเด็จพระราชินีซอนพยอง ตระกูล คิม(선평왕후 김씨, 宣平王后) พระราชโอรส- พระเจ้าอึยจง หรือองค์ชายวังฮย็อน (의종) พระราชโอรสของสมเด็จพระราชินีคงเย ตระกูล ลิม - องค์ชายแทนยองฮู (대녕후, 大寧侯) พระราชโอรสของสมเด็จพระราชินีคงเย ตระกูล ลิม - องค์ชายอิกยางฮู (익양후, 翼陽侯) พระราชโอรสของสมเด็จพระราชินีคงเย ตระกูล ลิม - องค์ชายวอนคยอง (원경국사, 元敬國師) พระราชโอรสของสมเด็จพระราชินีคงเย ตระกูล ลิม - องค์ชายพยองรยาง (평량공, 平凉公) พระราชโอรสของสมเด็จพระราชินีคงเย ตระกูล ลิม - องค์ชายซังอัน 장인 พระราชโอรสของสมเด็จพระราชินีซอนพยอง ตระกูล คิม - องค์ชายอึยโจบู 외조부 พระราชโอรสของสมเด็จพระราชินีซอนพยอง ตระกูล คิม พระราชธิดา- องค์หญิงซึงคยอง 승경궁주(承慶宮主) พระราชธิดาของสมเด็จพระราชินีคงเย ตระกูล ลิม - องค์หญิงด็อกนยอง 덕녕궁주(德寧宮主) พระราชธิดาของสมเด็จพระราชินีคงเย ตระกูล ลิม - องค์หญิงชางรัก 창락궁주(昌樂宮主) พระราชธิดาของสมเด็จพระราชินีคงเย ตระกูล ลิม - องค์หญิงยองฮวา 영화궁주(永和宮主) พระราชธิดาของสมเด็จพระราชินีคงเย ตระกูล ลิม</doc>
