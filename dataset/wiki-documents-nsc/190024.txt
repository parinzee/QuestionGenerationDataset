<doc id="190024" url="https://th.wikipedia.org/wiki?curid=190024" title="โคตรเพชฌฆาต">โคตรเพชฌฆาต โคตรเพชฌฆาต เป็นภาพยนตร์เรื่องจระเข้ยักษ์ที่ชื่อ ไอ้ด่างบางมุด ในคลองบางมุด เคยออกฉายแล้วเมื่อวันที่ 2 มิถุนายน พ.ศ. 2548 กำกับโดย อนัต ยวงเงิน สร้างมาจากตำนานจระเข้ยักษ์อาละวาดกินคนที่คลองบางมุด อ.หลังสวน จ.ชุมพร ประมาณปี พ.ศ. 2507 ซึ่งถูกปราบได้ด้วยลูกระเบิดของนายตำรวจผู้หนึ่งในท้องถิ่นเรื่องย่อ เรื่องย่อ. นรินทร์ นายตำรวจหนุ่มประจำ สภอ. บางมุด อำเภอหลังสวน จังหวัดชุมพร ออกตามหาชายคนหนึ่งที่หายไปอย่างไร้ร่องรอย โดยชาวบ้านต่างพากันโจษขานและเชื่อกันว่าเป็นฝีมือจระเข้ ที่อาศัยอยู่ในคลองบางมุด คลองซึ่งเป็นสายน้ำหลักและเปรียบเสมือนวิถีชีวิตชาวบางมุด ซึ่งนรินทร์ยังไม่ปักใจเชื่อว่าเป็นฝีมือของจระเข้ หลังจากนั้นไม่นานก็เกิดเหตุการณ์ซ้ำๆ สร้างความหวาดกลัวไปทั่วทั้งจังหวัด จน พิกุล และ กระเกด อนามัยตำบล ต้องสั่งให้ชาวบ้านระวังตัว จนวันหนึ่ง ณ คลองบางมุด มีชาวบ้านก็ได้พบเห็นจระเข้จริงๆ และสิ่งที่ทำให้ชาวบ้านสะพรึงกลัว และร่ำลือกันมากยิ่งขึ้น คือ ความใหญ่โตของมัน รวมไปถึงลำตัวเจ้าจระเข้ที่มีรอยด่าง และที่สำคัญมันยังอาศัยอยู่ในลำคลอง ดังนั้น ทั้งนายอำเภอ ผู้ใหญ่บ้าน และกำนัน จึงเกณท์ลูกบ้านเพื่อออกจัดการกับเจ้าจระเข้ตัวนี้ แต่จนแล้วจนรอดก็ไม่มีใครสามารถจัดการกับมันได้ จนเมื่อ จำนง นายทหารประจำหน่วยรบชุมพร กลับมาจากราชการ ถูกผู้ใหญ่ขอร้องให้ทางทหารช่วยจัดการปราบจระเข้ตัวนี้ เขาจึงร่วมมือกับนรินทร์และชาวบ้าน ออกตามล่าเพื่อปราบเจ้าจระเข้ยักษ์ ในระหว่างนั้นเองเขาและทีมนักล่าได้พบอุปสรรคต่างๆมากมาย ทั้งความขัดแย้งทางราชการและความยากลำบากในการปราบเจ้าจระเข้ และในที่สุดพวกเขา ก็ทำสำเร็จ และหลังจากที่จัดการกับจระเข้ได้สำเร็จ จำนงและนรินทร์ ต้องตกอยู่ในสภาพตะลึงอีกครั้ง เมื่อพวกเขาเพิ่งได้รู้ว่า จระเข้ไม่ได้มีเพียงแค่ตัวเดียว และ ไอ้ด่างยังไม่ตาย ชาวบ้านก็เลยสร้างป้อมกันไอ้ด่างเอาไว้ แต่รุ่งขึ้นป้อมก็เกือบจะพัง ชาวบ้านและทหารต่างพากันจับจระเข้ ไอ้ด่างก็อาละวาดหนักขึ้น จนนรินทร์ ปราบไอ้ด่าง ด้วยลูกระเบิด ตายทั้งคู่นักแสดงนักแสดง. - ชาติชาย งามสรรพ์ แสดงเป็น จำนง - จิรภัทร์ วงศ์ไพศาลลักษณ์ แสดงเป็น พิกุล - วรพรต ชะเอม แสดงเป็น นรินทร์ - ลักขณา ลิสนี แสดงเป็น การะเกด - ยอดชาย เมฆสุวรรณ แสดงเป็น พระ - นึกคิด บุญทอง แสดงเป็น ชวน - นิรัญ ช้างกลาง แสดงเป็น ไข่นุ้ย</doc>
