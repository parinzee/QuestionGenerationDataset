<doc id="296113" url="https://th.wikipedia.org/wiki?curid=296113" title="จอห์น ครอมเวล เมเทอร์">จอห์น ครอมเวล เมเทอร์ จอห์น ครอมเวล เมเทอร์ (; เกิดวันที่ 7 สิงหาคม ค.ศ. 1946) เป็นนักฟิสิกส์ดาราศาสตร์และนักจักรวาลวิทยาชาวอเมริกัน ได้รับรางวัลโนเบลสาขาฟิสิกส์จากผลงานดาวเทียม COBE ร่วมกับ จอร์จ สมูท ดาวเทียม COBE สามารถตรวจวัด "...รูปแบบของวัตถุดำและความไม่เหมือนกันทุกทิศทาง (Anisotropy) ของการแผ่รังสีไมโครเวฟพื้นหลังของจักรวาล" ได้เป็นครั้งแรก ผลงานนี้ช่วยยืนยันเป็นหลักฐานแน่นหนาแก่ทฤษฎีบิกแบงโดยอาศัยดาวเทียมสำรวจไมโครเวฟพื้นหลังของจักรวาล (COBE) จากความเห็นของคณะกรรมการรางวัลโนเบล กล่าวว่า "โครงการ COBE อาจพิจารณาได้ว่าเป็นจุดเริ่มต้นของการศึกษาจักรวาลวิทยาอย่างละเอียดแม่นยำ" เมเทอร์เป็นนักฟิสิกส์ดาราศาสตร์อาวุโสที่ศูนย์การบินอวกาศก็อดเดิร์ดขององค์การนาซาในแมริแลนด์ และเป็นศาสตราจารย์พิเศษสาขาฟิสิกส์ที่มหาวิทยาลัยแมริแลนด์ เมื่อปี ค.ศ. 2007 เมเทอร์มีรายชื่ออยู่ใน 100 บุคคลผู้มีอิทธิพลสูงสุดของโลก โดยนิตยสารไทมส์ เมเทอร์ยังเป็นนักวิทยาศาสตร์ประจำโครงการของกล้องโทรทรรศน์อวกาศเจมส์ เวบบ์ ซึ่งมีกำหนดส่งขึ้นปฏิบัติการอย่างเร็วที่สุดคือปี ค.ศ. 2013</doc>
