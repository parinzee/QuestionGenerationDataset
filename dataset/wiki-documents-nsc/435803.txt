<doc id="435803" url="https://th.wikipedia.org/wiki?curid=435803" title="เคราดำ">เคราดำ เอ็ดเวิร์ด ทีช () หรือที่รู้จักกันดี ในชื่อ ไอ้เคราดำ หรือ แบล็คเบียร์ด (Blackbeard) เป็นโจรสลัดที่มีชื่อเสียงมากคนหนึ่ง ออกปล้นบริเวณทะเลแคริบเบียน และชายฝั่งตะวันออกของอาณานิคมอเมริกัน แถบมหาสมุทรแอตแลนติกประวัติ ประวัติ. มีประวัติเกี่ยวกับทีชน้อยมาก แต่คาดว่าเกิดที่บริสตอล ประเทศอังกฤษ ประมาณปี ค.ศ.1680 เริ่มเป็นกะลาสีบนเรือส่วนบุคคล ในระหว่างสงครามพระราชินีแอนน์ (Queen Anne's War) หลังจากนั้น ทีชก็เริ่มเป็นโจรสลัด จับเรือค้าขายของฝรั่งเศส แล้วเปลี่ยนชื่อเป็น ควีน แอนน์ส รีเวนจ์ (Queen Anne's Revenge) อันแสนโด่งดัง พร้อมกับติดตั้งปืนใหญ่อีก 40 กระบอก ทีชมีฉายาว่า "เคราดำ" เนื่องจากเขามักสร้างภาพลักษณ์ตัวเองให้น่ากลัวและพิลึก เช่น ยัดไม้ขีดไฟที่จุดแล้วไว้ใต้หมวกเพื่อขู่ศัตรู ต่อมาทีชสร้างพันธมิตรโจรสลัด โดยใช้เรือ แอนน์ ที่ยึดมาได้ ร่วมกันปิดท่าเรือชาร์ลสตันในเซาท์แคโรไลนา ในวันที่ 22 พฤศจิกายน ค.ศ. 1718 โรเบิร์ต เมย์นาร์ด นายทหารเรือชาวอังกฤษ นำทัพเรือต้อนเรือโจรสลัดของเคราดำจนจนมุม เคราดำตะโกนว่า "ข้ายอมตกลงนรกหมกไหม้ดีกว่ายอมให้เจ้าได้ไปแม้แต่แดงเดียว!" เมย์นาร์ดกระโดดขึ้นเรือและสู้กับเขาจนฆ่าเคราดำได้สำเร็จ จากนั้นก็ตัดศีรษะของเขาแขวนไว้ที่หัวเรือ เป็นการปิดฉากโจรสลัดที่เคลื่อนไหวมากว่า 2 ปี</doc>
