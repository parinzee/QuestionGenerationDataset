<doc id="198105" url="https://th.wikipedia.org/wiki?curid=198105" title="เตียวโป้ (โจรโพกผ้าเหลือง)">เตียวโป้ (โจรโพกผ้าเหลือง) เตียวโป้ (; ) เป็นตัวละครในวรรณกรรมจีนอิงประวัติศาสตร์เรื่องสามก๊ก เป็นหนึ่งในแกนนำของกลุ่มโจรโพกผ้าเหลือง เป็นน้องชายคนรองของเตียวก๊ก ได้รับการแต่งตั้งจากพี่ชายให้เป็นเจ้าพระยาแผ่นดิน เคยเผชิญหน้ากับเล่าปี่ กวนอู เตียวหุย ในการรบครั้งหนึ่ง เตียวโป้ได้เสกหุ่นฟางให้เป็นทหารเข้าโจมตีกองทัพของเล่าปี่จนต้องหนีแตกไป ในการรบครั้งต่อไป เล่าปี่ใช้อุบายสาดเลือดสัตว์ใส่หุ่นฟาง เพื่อสลายมนต์ของเตียวโป้ เตียวโป้จึงหนีเข้าเมืองไม่ยอมออกมารบอีก ต่อมา ลูกน้องของเตียวโป้ได้ทรยศสังหารเตียวโป้และออกมาสวามิภักดิ์กับทางการ</doc>
