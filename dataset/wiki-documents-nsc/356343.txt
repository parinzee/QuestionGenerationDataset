<doc id="356343" url="https://th.wikipedia.org/wiki?curid=356343" title="สโมสรฟุตบอลสโตกซิตี">สโมสรฟุตบอลสโตกซิตี สโมสรฟุตบอลสโตกซิตี () เป็นสโมสรฟุตบอลอังกฤษในพรีเมียร์ลีก จากเมืองสโตก-ออน-เทรนต์ สแตฟฟอร์ดเชอร์ ก่อตั้งในปี ค.ศ. 1863 เป็นสโมสรฟุตบอลที่เก่าแก่ที่สุดในพรีเมียร์ลีก และถือเป็นสโมสรฟุตบอลอาชีพที่เก่าแก่ที่สุดในโลกอันดับ 2 รองจากนอตส์เคาน์ตี สโมสรได้เลื่อนมาอยู่ในพรีเมียร์ลีกในปี ค.ศ. 2008 ก่อนหน้านี้ไม่ได้อยู่ลีกสูงสุดนี้เป็นเวลา 21 ปี สำหรับถ้วยรางวัลที่ได้รับรางวัลแรกคือถ้วยฟุตบอลลีกคัพ ปี ค.ศ. 1972 เมื่อชนะเชลซีไป 2–1 สโมสรชนะฟุตบอลลีกโทรฟี 2 ครั้ง ครั้งแรกในปี ค.ศ. 1992 และอีกครั้งในปี ค.ศ. 2000 ทีมได้อันดับสูงสุดในฟุตบอลลีกเฟิร์สดิวิชัน ได้ที่ 4 ในฤดูกาล 1935–36 และ 1946–47 และได้เข้าแข่งขันฟุตบอลยุโรปในปี ค.ศ. 1972 และ ค.ศ. 1974 สโมสรมีสนามเหย้าคือ บริแทนเนียสเตเดียม จุคนได้ 27,740 คน สนามเปิดเมื่อปี ค.ศ. 1997 โดยก่อนหน้านี้ใช้สนามวิกตอเรียกราวด์ ที่ใช้เป็นสนามเหย้าตั้งแต่ปี ค.ศ. 1878 สำหรับในประเทศไทย มีบุคคลที่มีชื่อเสียงที่สนับสนุนสโมสรนี้ คือ ศิริโชค โสภา นักการเมืองสังกัดพรรคประชาธิปัตย์ ผู้จัดการทีมคนปัจจุบันคือ พอล แลมเบิร์ต ส่วนกัปตันทีมคนปัจจุบันคือไรอัน ชอว์ครอสผู้เล่นผู้เล่นชุดปัจจุบัน</doc>
