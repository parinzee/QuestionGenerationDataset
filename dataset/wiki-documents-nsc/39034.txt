<doc id="39034" url="https://th.wikipedia.org/wiki?curid=39034" title="อำเภอขนอม">อำเภอขนอม ขนอม [ขะ-หฺนอม] เป็นอำเภอหนึ่งของจังหวัดนครศรีธรรมราชประวัติ ประวัติ. ขนอมเป็นเมืองเก่าแก่ตั้งแต่รัชสมัยสมเด็จพระรามาธิบดีที่ 1 (พระเจ้าอู่ทอง) แห่งกรุงศรีอยุธยาระหว่าง พ.ศ. 1893-1912 ได้รับการสำรวจเข้าอยู่ในทำเนียบการปกครองในสมัยพระบาทสมเด็จพระจุลจอมเกล้าเจ้าอยู่หัว (รัชกาลที่ 5) มีฐานะเป็นตำบลหนึ่งของอำเภอสิชล ยกฐานะเป็น กิ่งอำเภอขนอม เมื่อ พ.ศ. 2481 และยกฐานะเป็น อำเภอขนอม เมื่อวันที่ 11 ธันวาคม พ.ศ. 2502ที่ตั้งและอาณาเขต ที่ตั้งและอาณาเขต. อำเภอขนอมตั้งอยู่ทางทิศเหนือสุดของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอ่าวไทย - ทิศตะวันออก ติดต่อกับอ่าวไทย - ทิศใต้ ติดต่อกับอำเภอสิชล - ทิศตะวันตก ติดต่อกับอำเภอดอนสัก (จังหวัดสุราษฎร์ธานี)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอขนอมแบ่งเขตการปกครองออกเป็น 3 ตำบล 34 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอขนอมประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลตำบลขนอม ครอบคลุมพื้นที่บางส่วนของตำบลขนอม - เทศบาลตำบลท้องเนียน ครอบคลุมพื้นที่ตำบลท้องเนียนทั้งตำบล - เทศบาลตำบลอ่าวขนอม ครอบคลุมพื้นที่ตำบลขนอม (นอกเขตเทศบาลตำบลขนอม) - องค์การบริหารส่วนตำบลควนทอง ครอบคลุมพื้นที่ตำบลควนทองทั้งตำบลสถานที่ท่องเที่ยว สถานที่ท่องเที่ยว. อำเภอขนอมเป็นอำเภอที่มีชายหาดที่สวยงามและชายหาดยาวที่สุดในจังหวัดนครศรีธรรมราช ชายหาดที่มีชื่อเสียงมากในปัจจุบันคือหาดในเพลา ลักษณะหาดเป็นแนวยาวโค้ง มีภูเขาล้อมรอบ หาดนี้จะมีนักท่องเที่ยวต่างประเทศมาเที่ยว รวมถึงมาซื้อบ้าน (เช่าระยะยาว) มากที่สุด ถึงจะมีการพัฒนาไปมากแต่ก็ถือว่าเงียบสงบกว่าที่ท่องเที่ยวอื่น ๆ เช่น เกาะสมุย และมีหาดที่สวยงามและเงียบสงบอีกหลายหาดที่ได้รับการพัฒนาจนเป็นที่นิยมของนักท่องเที่ยว เช่น หาดท้องหยี หาดหน้าด่าน หาดขนอม หาดคอเขา หาดบ้านเปร็ต เป็นต้น นอกจากนี้ยังมีวัดเก่าแก่ คือวัดกระดังงา ไม่ไกลจากวัดกระดังงา ก็มีน้ำตกเสม็ดชุนและเขาพระเป็นจุดชมทิวทัศน์มองเห็นอำเภอและทะเลอ่าวขนอม ห่างจากหาด 4 กิโลเมตร เป็นที่ส่วนตัว แต่สามารถขออนุญาตเจ้าของพื้นที่ขึ้นไปชมได้ ปัจจุบันมีสิ่งหนึ่งที่ดึงดูดใจนักท่องเที่ยวก็คือ การที่ได้มาดูโลมาสีชมพู ที่มาหาอาหารให้ได้เห็นกันในหลายพื้นที่ของอ่าวอำเภอขนอม โดยมีจุดลงเรือชมโลมาที่บ้านแหลมประทับ และยังมีกะปิ รสชาติอร่อย ชาวบ้านทำเอง จำหน่ายในราคาไม่แพง โดยเฉพาะกะปิแม่ละเวง ทีหาดในเพลาอุทยานแห่งชาติทางบกอุทยานแห่งชาติทางบก. - อุทยานแห่งชาติหาดขนอม-หมู่เกาะทะเลใต้การเดินทาง การเดินทาง. จากกรุงเทพ สามารถไปใช้บริการรถทัวร์โดยสาร โดยขึ้นรถจากสถานีขนส่งผู้โดยสารกรุงเทพ (ถนนบรมราชชนนี) (รถกรุงเทพ-ขนอม) ค่าโดยสารประมาณ 600 บาท หากจะเดินทางต่อไปที่ชายหาด ก็นั่งรถจักรยานยนต์รับจ้าง ต่อไปได้ ค่าโดยสารประมาณ 60-80 บาท การนั่งเครื่องบิน เครื่องบินลงที่จังหวัดสุราษฎร์ธานี จะใกล้กว่าลงที่สนามบินจังหวัดนครศรีธรรมราช กรณีลงที่สุราษฎร์ธานี เดินทางต่อโดยรถโดยสารจากสนามบิน ไปที่สำนักงานขนส่งในตัวจังหวัด แล้วก็นั่งรถตู้ต่อไป หรือจะให้รถโรงแรมมารับที่สนามบิน ค่ารถรับ 1,600-1,800 บาทต่อเที่ยว รถไฟต้องลงที่อำเภอพุนพิน สุราษฎร์ธานี แล้วนั่งรถเข้าเมืองอีกต่อหนึ่ง</doc>
