<doc id="118681" url="https://th.wikipedia.org/wiki?curid=118681" title="แซมซั่น ส.ศิริพร">แซมซั่น ส.ศิริพร แซมซั่น ส.ศิริพร มีชื่อจริงว่า ศิริพร ทวีสุข ชื่อเล่น "ส้ม" เกิดเมื่อวันที่ 26 เมษายน พ.ศ. 2526 ที่ จังหวัดลพบุรี สถิติการชก 43 ครั้ง ชนะ 39 (น็อค 21) แพั 4 เป็นแชมป์โลกมวยสากลอาชีพหญิงคนแรกของประเทศไทยประวัติ ประวัติ. แซมซั่นเป็นลูกสาวของนายมานพ ทวีสุข และนางพรศิลป์ ขำศรี พ่อแม่แยกทางกันตั้งแต่ยังเด็กและเสียชีวิตแล้วทั้งคู่ เธอจึงอาศัยอยู่กับยาย เรียนจบชั้นป.6 แล้วไม่ได้เรียนต่อและไม่ได้ทำงานใด ๆ จึงถูกเพื่อนชักชวนให้เสพยาเสพติดและกลายเป็นผู้ค้าในที่สุด จนกระทั่งถูกจับพร้อมกับยาบ้าของกลาง ถุกศาลตัดสินจำคุก 10 ปี เมื่อ 4 กรกฎาคม พ.ศ. 2543 เมื่อรับโทษได้ 2 ปี จึงถูกส่งมาอยู่ที่ทัณฑสถานบำบัดพิเศษหญิง เมื่อทางทัณฑสถานบำบัดพิเศษหญิงตั้งค่ายมวย ส.ศิริพร เมื่อ พ.ศ. 2547 แซมซั่นซึ่งเดิมอยู่ที่โรงงานฝึกวิชาชีพเย็บผ้าได้เข้ามาดูด้วยความสนใจ จนตัดสินใจสมัครเข้าฝึกมวยด้วย เมื่อน้องใหม่ ส.ศิริพรขึ้นชิงแชมป์โลกหญิงรุ่นมินิมัมเวท WBC ไม่สำเร็จ แพ้น็อค นานาโกะ คิคูชิ ยก 7 แซมซั่นได้รับการสนับสนุนให้ขึ้นชิงแชมป์โลกกับคิคูชิเป็นการแก้มือ แต่เธอยังขาดประสบการณ์จึงเป็นฝ่ายแพ้คะแนน ถึงจะแพ้ เธอยังไม่ท้อ คงฝึกซ้อมมวยต่อไปจนตำแหน่งแชมป์โลกหญิงรุ่นไลท์ฟลายเวท WBC ว่างลงเพราะแชมป์จากเกาหลีเหนือสละตำแหน่ง เธอจึงได้ชิงแชมป์ที่ว่างกับอายากะ มิยาโนะ และเป็นฝ่ายชนะคะแนนได้แชมป์โลกมาครอง เมื่อ 3 เมษายน พ.ศ. 2550 ด้วยผลงานนี้ ทางกรมราชทัณฑ์ได้ประกาศให้แซมซั่นได้พักโทษตั้งแต่ 13 มิถุนายน พ.ศ. 2550 ออกมาใช้ชีวิตนอกเรือนจำได้แต่ต้องมารายงานตัวทุกเดือน ทั้งนี้ นางสิริพร ชูติกุลังหัวหน้าคณะ ส.ศิริพรเป็นผู้ปกครองและผู้ให้การรับรองเกียรติประวัติ</doc>
