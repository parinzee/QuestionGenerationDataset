<doc id="155796" url="https://th.wikipedia.org/wiki?curid=155796" title="กมล สุโกศล แคลปป์">กมล สุโกศล แคลปป์ กมล สุโกศล แคลปป์ (สุกี้) เกิดเมื่อวันที่ 1 พฤศจิกายน พ.ศ. 2512 เป็นนักดนตรีชาวไทย นักกีตาร์วงพรู และเป็นหนึ่งในผู้ก่อตั้งเบเกอรี่มิวสิก และเลิฟอีสประวัติ ประวัติ. กมล สุโกศล แคลปป์ เป็น บุตรคนที่สามของ กมลา สุโกศล แคลปป์ กับ Terrence H. Clapp ชื่อ "กมล" ตั้งตามชื่อของคุณตา คือ กมล สุโกศล นักธุรกิจผู้ก่อตั้งกลุ่มธุรกิจ"กมล สุโกศล" ศึกษาระดับปริญญาตรีสาขา Liberal Art เอกปรัชญา จาก Music Technology New York University U.S.A. และเรียนเสริมด้าน sound engineer ที่ นิวยอร์ก เริ่มทำงานห้องอัดที่อเมริกา กลับมาก่อตั้งค่ายเพลง เบเกอรี่มิวสิก ร่วมกับ บอย โกสิยพงษ์ สมเกียรติ อริยชัยพาณิชย์ และสาลินี ปันยารชุน ต่อมาเกิดวิกฤตเศรษฐกิจจะกดดันให้ต้องเปิดให้ BMG (Bertelsmann Music Group) เข้ามาร่วมทุน และต่อมาปลายปี 2547 โซนี่เข้าซื้อกิจการของ BMG ทั่วโลกรวมถึงในไทย นั่นทำให้ Bakery กลายเป็นสังกัดย่อยของโซนี่ บีเอ็มจี กมลจึงลาออกจากเบเกอรี่ มาตั้งค่ายเพลงใหมชื่อเลิฟอีส กมลทำรายการที่ชื่อว่า "ซิ่งล่าฝันปี 1" เป็นเรียลลิตี้โชว์ที่เดินทางไปยังประเทศต่าง ๆ ด้วยมอเตอร์ไซค์ และจากเสียงตอบรับที่ดีจึงมี รายการ"ดรีมเชสเซอร์ ซิ่งล่าฝันปีที่ 2" ออกฉายที่ช่อง 3 เดือนมิถุนายน พ.ศ. 2551 ทางด้านชีวิตส่วนตัว กมล สุโกศล แคลปป์ มีพี่สาว 2 คนชื่อ มาริสาและดารณี มีน้องชายคือ กฤษดา สุโกศล แคลปป์ มีลูกชาย 1 คนคือ ดีโน่ (เดชจุฑา วากเนอร์ แคลปป์)การกลับเข้าสู่วงการเพลง การกลับเข้าสู่วงการเพลง. หลังห่างหายจากวงการเพลงไปนานถึง 9 ปี โดยสุกี้ กลับมาสู่วงการเพลงอีกครั้งพร้อมโปรเจ็กต์ยักษ์ MONKEY DISCO BOY (มังกี้ ดิสโก้ บอย) หรือ M.D.B คว้าศิลปินแถวหน้าของเมืองไทยมาร่วมกันปฏิวัติวงการเพลงไทย แนวเพลงดิสโก้หรืออีดีเอ็ม (Electronics Dance Music) ซึ่งเริ่มต้นด้วยจุดกำเนิดของมังกี้ดิสโก้บอย มนุษย์จากดาวเรฟ (Rave) ที่มีรูปร่างหน้าตาคล้ายลิง ออกแบบโดย อเล็กซ์ เฟส ศิลปินกราฟฟิตี้ชื่อดัง มีความพิเศษตรงที่มนุษย์จากดาวดวงนี้จะมีดนตรีอีดีเอ็มเป็นพลังชีวิต คลอดผลงานใหม่ในนามค่ายเลเซอร์เฟส ภายใต้การดูแลของวอร์เนอร์มิวสิค ไทยแลนด์ สำหรับในโปรเจ็กต์ MONKEY DISCO BOY มีศิลปินมากมายภายในโปรเจกต์ได้แก่ ธนชัย อุชชิน (ป๊อด โมเดิร์นด็อก), อภิวัชร์ เอื้อถาวรสุข (แสตมป์), กษิดิศ สำเนียง (จีน) , บุรินทร์ บุญวิสุทธิ์, เบน ชลาทิศ (เบน), กฤษดา สุโกศล แคลปป์ (น้อย วงพรู) , ริค วชิรปิลันธิ์ (ริค) , เซาท์ไซด์ (วงดนตรี) , สุวีระ บุญรอด (คิว วงฟลัวร์) และศิลปินน้องใหม่ไฟแรงที่แจ้งเกิดจากโซเซี่ยลเน็ตเวิร์ค "บูม บูม แคช" (Boom Boom Cash) โดยสุกี้ใช้เวลาทั้งหมด 14 เดือนเพื่อสร้างสรรค์เพลงออกมา 24 เพลง จาก 24 เลือกเพลง 9 เพลงเท่านั้นเข้ามาในโปรเจกต์- รายชื่อเพลงภายในโปรเจกต์- FOREVER YOUNG (ร้องโดย BOOM BOOM CASH) - รักรอที่ฟลอร์เต้นรำ (Gay Night) (ร้องโดย เบน ชลาทิศ) - When We Were Young (ร้องโดย อภิวัชร์ เอื้อถาวรสุข) - ปรารถนา (Desire) (ร้องโดย ธนชัย อุชชิน) - สุดท้าย (Last Chance) (ร้องโดย บุรินทร์ บุญวิสุทธิ์)</doc>
