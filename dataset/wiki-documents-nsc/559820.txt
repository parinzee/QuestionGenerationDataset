<doc id="559820" url="https://th.wikipedia.org/wiki?curid=559820" title="ภิญโญ ทองเจือ">ภิญโญ ทองเจือ ภิญโญ ทองเจือ เกิดเมื่อ ปี พ.ศ. 2488 เป็นอดีตดาราภาพยนตร์และละครที่มีชื่อเสียงในอดีต เป็นพี่ชายคนละแม่ของเผ่าทอง ทองเจือ นักประวัติศาสตร์ไทย, โบราณคดี และวิทยากรด้านศิลปวัฒนธรรมและประวัติศาสตร์ไทย สำเร็จการศึกษาจากโรงเรียนเซนคาเบรียล และศึกษาต่อที่ประเทศสหรัฐอเมริกา เริ่มเข้าวงการบันเทิงโดย เฑียรร์ กรรณสูต โดยเริ่มจากภาพยนตร์ทางโทรทัศน์เรื่องเหมันต์จำพราก เป็นพระเอกตอนเด็กๆ คู่กับ สุอินทะรีย์ กรรณสูต แต่ไม่ได้ฉายเนื่องจากทางโรงเรียนเซนโยเซฟคอนแวนด์ที่นางเอกศึกษาในช่วงนั้นไม่อนุญาตให้ออกฉาย ต่อมาหลังจากที่สำเร็จการศึกษาจากอเมริกา ได้กลับมาเล่นละครให้กับช่อง 4 บางขุนพรหมในปี พ.ศ. 2516 คือเรื่องริษยา ละครกิตติมศักดิ์ให้กับศรีไทยการละคร ของเทิ่ง สติเฟื่อง ในปี 2517 เรื่องเขมรินทร์-อินทิรา ทางช่อง 3 ต่อด้วย เชลยศักดิ์ ทางช่อง 3, สี่แผ่นดิน ทางช่อง 5 ฯลฯ ส่วนการแสดงบนจอเงินมีทั้งบทพระเอกและพระรอง โดยเริ่มจากบท โตมร ใน เขาชื่อกานต์ ของละโว้ภาพยนตร์ เป็นเรื่องแรก เมื่อ พ.ศ. 2516 เขาได้พระเอกเรื่องเดียวกันในบทเดียวกันสองรอบ เรื่องแรกคือเรื่องริษยา ซึ่งเป็นละครที่สร้างทางช่อง 4 บางขุนพรหมในปี พ.ศ. 2516 และ ช่อง 5 ในปี พ.ศ. 2525 ส่วนเรื่องที่สองคือเรื่องนิทราสายันต์ ซึ่งเป็นภาพยนตร์ในปี พ.ศ. 2516 และเป็นละครทางช่อง 5 เมื่อปี พ.ศ. 2523 ภายหลังได้ผันตัวจากงานแสดงไปทำงานประจำหลายตำแหน่ง เช่นบริษัท ไอบีเอ็ม จำกัด, ที่ปรึกษาของค่ายกรังด์ปรีซ์ของคุณปราจิณ เอี่ยมลำเนา, ที่ปรึกษาของบริษัทบางกอกแลนด์ เอเจนซี่ ซึ่งเป็นบริษัทรับผิดชอบธุรกิจและพัฒนาเมืองทองธานี โดยเขาได้เป็นประธานกรรมการบริหารนิติบุคคลอาคารชุดเกือบทุกอาคารในเมืองทองธานี นอกจากนี้เขายังที่ปรึกษาให้กับอีกหลายบริษัท รวมทั้งบริหารงานโรงเรียนอนุบาลปรางทิพย์ และอนุบาลนิธิกานต์ด้วย ชีวิตส่วนตัว สมรสกับ นิธิกานต์ ทองเจือ มีบุตรและบุตรีที่อยู่วงการบันเทิง คือ พีท ทองเจือ พระเอกภาพยนตร์,ละคร และนักแข่งรถที่มีชื่อเสียง, น้ำผึ้ง ภานุชนารถ ทองเจือ, นันต์ จินตภัทร ทองเจือ และน้ำตาล ดรัลรัตน์ ทองเจือ อีกทั้งยังมีบุตรนอกสมรสคือ สายฟ้า เศรษฐบุตร ปัจจุบันดำรงตำแหน่งประธานกรรมการบริหารนิติบุคคลอาคารชุด บริษัท บางกอกแลนด์ เอเจนซี่ จำกัดผลงานละครผลงาน. ละคร. - ช่อง 4 บางขุนพรหม (ปัจจุบันคือ ช่อง 9) - ริษยา (2516) - แสงสูรย์ (2517) - การะเกด - ดรรชนีนาง- ช่อง 3 - เขมรินทร์-อินทิรา (2517) - ดวงตาสวรรค์ (2521) - เชลยศักดิ์ (2522) - ธนูทอง(2524) - ระบำมาร (2526) - ทุ่งทองกวาว (2526) - เลือดขัตติยา (2526-ไม่ได้ออกอากาศ) - มงกุฎฟาง (2527) - คุณหญิงนอกทำเนียบ (2527)- ช่อง 5 - สี่แผ่นดิน (2522) - ฟ้าเปลี่ยนสี (2522) - สายรุ้ง (2522) - สะใภ้จ้าว (252x) - นิทราสายันต์ (2523) - เมียหลวง (2524) - ริษยา (2525) - มรดกปริศนา (2530)- ช่อง 7 - หักลิ้นช้าง (2539) - สวัสดีคุณผู้ฟัง (2543) - อังกอร์ (2543) รับเชิญ- ช่อง 9 - ทัดดาวบุษยา (2519) - ปูลม - เลือดขัตติยา (2521) - สกาวเดือน (2522) - มณิมนตรา (2524) - เงามฤตยู (2524)ภาพยนตร์ภาพยนตร์. - เขาชื่อกานต์ (2516) รับบท โตมร - นิทราสายัณห์ (2517) - มีนัดไว้กับหัวใจ (2518) - ประสาท (2518) - นางสาวมะลิวัลย์ (2518) - ชีวิตนี้เพื่อเธอ (2522) รับบท หมอภิญโญ - หนามยอกอก (2522) - แข่งรถแข่งรัก (2523) รับบท คมกริช - คำมั่นสัญญา (2530) - แม่เบี้ย (2544)</doc>
