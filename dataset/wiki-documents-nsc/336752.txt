<doc id="336752" url="https://th.wikipedia.org/wiki?curid=336752" title="ดามพ์ ดัสกร">ดามพ์ ดัสกร ดามพ์ ดัสกร นักแสดงผู้รู้จักกันดีในบทของดาวร้ายในอดีต มีชื่อจริงว่า ดามพ์ เผด็จดัสกร (ปัจจุบันเปลี่ยนเป็น "ธนฤกษ์ ธัญมงคล") มีชื่อเล่นว่า "เบิ้ม" เกิดเมื่อวันที่ 19 มิถุนายน พ.ศ. 2488 ที่บ้านควนขี้แรด ตำบลนาหว้า อำเภอจะนะ จังหวัดสงขลา จบการศึกษาระดับปริญญาตรีศิลปศาสตรบัณฑิต สาขาการจัดการ จากมหาวิทยาลัยเกริก และปริญญาโทนิเทศศาสตร์ สาขาธุรกิจการท่องเที่ยวและบันเทิง จากมหาวิทยาลัยเกริก เริ่มต้นอาชีพด้วยการเป็นพนักงานต้อนรับชาวต่างประเทศ ที่สนามมวยราชดำเนิน จนกระทั่ง หม่อมเจ้าชาตรีเฉลิม ยุคล ไปพบถึงชวนเข้าสู่วงการบันเทิง โดยให้รับบทดาวร้ายครั้งแรกใน ภาพยนตร์ 16 มิลลิเมตร เรื่อง "หญิงก็มีหัวใจ" ฉายทางช่อง 7 สี ในปี พ.ศ. 2513 หลังจากนั้นได้เป็น พระเอกในละครโทรทัศน์เรื่อง "ปิง วัง ยม น่าน" โดยประกบกับ นางเอก ศิรินธร ศรอนงค์ มีผลงานภาพยนตร์เรื่องแรก "มันมากับความมืด" (ซึ่งเป็นเรื่องแรกของ สรพงษ์ ชาตรี และ ม.จ.ชาตรีเฉลิม ยุคล ด้วย) ที่ประสบความสำเร็จมากที่สุดคือ "ทอง ภาค 1" นอกจากจะเป็นนักแสดงแล้วยังเป็นอำนวยการสร้างภาพยนตร์และกำกับภาพยนตร์เรื่อง "ดาวพระเสาร์" ในปี พ.ศ. 2525 แต่ไม่ประสบความสำเร็จ ในระยะหลังได้กลับเข้าสู่วงการบันเทิงอีกครั้ง โดยการชักนำของ ประดิษฐ์ กัลย์จาฤก แห่ง บริษัทกันตนา และไพรัช สังวริบุตร แห่ง บริษัทดาราวิดีโอ ให้มารับบทดาวร้ายในละครโทรทัศน์ของช่อง 7 หลายเรื่อง เช่น เมืองโพล้เพล้, ผมอาถรรพ์, มนต์รักลูกทุ่ง, แม่นาคพระนคร, ปะการังสีดำ, สื่อกามเทพ, ขุนเดช, นางแมวป่า, ขุมทรัพย์แม่น้ำแคว และจวบจนถึงปัจจุบัน เคยได้รับรางวัลดาวร้ายยอดเยี่ยม จากการประกวดรางวัลผลงานดีเด่นทางโทรทัศน์ เมขลา ปี พ.ศ. 2538 จากบท "เศรษฐีจอม" ในละครโทรทัศน์เรื่อง "มนต์รักลูกทุ่ง" นอกจากนี้แล้ว ยังมีญาติผู้น้องของเจ้าตัวหลายคนก็ได้เป็นนักแสดงในบทร้ายตามมาอีกด้วย เช่น กิตติ ดัสกร, ภิญโญ ปานนุ้ย, ยุพข่าน เป็นต้น ในปี พ.ศ. 2525 เคยตกเป็นข่าวว่าเป็นผู้ต้องหาจ้างวานฆ่า นายวรวุฒิ วัฒนศักดิ์ ผู้จัดการของ ทูน หิรัญทรัพย์ นักแสดงยอดนิยมในขณะนั้น และในปลายปี พ.ศ. 2552 ก็ปรากฏเป็นข่าวว่าบุกรุกที่ดินของผู้อื่นที่จังหวัดกาญจนบุรี เพื่อเก็บมูลค้างคาวส่งขายให้โรงงานผลิตปุ๋ยซึ่งมีมูลค่ากว่า 1,000 บาท ในทางสังคมและการเมือง ได้สร้างความฮือฮาด้วยการเข้าสมัครเป็นสมาชิกพรรคภูมิใจไทยในกลางปี พ.ศ. 2553 โดยก่อนหน้านั้นเคยเป็นสมาชิกพรรคประชากรไทยมาก่อน ซึ่งในครั้งนี้ เจ้าตัวคาดหวังว่าจะได้ลงรับเลือกตั้งสมาชิกสภาผู้แทนราษฎร (ส.ส.) ในพื้นที่ภาคใต้ซึ่งเป็นบ้านเกิด จนในปี พ.ศ. 2554 ดามพ์ ดัสกร ได้ย้ายเข้าสังกัดพรรคความหวังใหม่ โดยลงสมัครรับเลือกตั้งสมาชิกสภาผู้แทนราษฎร ระบบแบ่งเขต ในพื้นที่กรุงเทพมหานคร เขต 9 (เขตจตุจักร) แต่ไม่ได้รับการเลือกตั้งผลงานละครทีวีผลงานละครทีวี. - 2532 - ผมอาถรรพ์ (ช่อง 5) - 2533 - เทพธิดายาจก (ช่อง 3) - 2535 - เมืองโพล้เพล้ (ช่อง 7) - 2535 - ภูตแม่น้ำโขง (ช่อง 7) - 2536 - วันนี้ที่รอคอย (ช่อง 7) - 2537 - จ้าวสุริยา (ช่อง 3) - 2537 - มิติมหัศจรรย์ (ช่อง 7) - 2537 - สารวัตรใหญ่ (ช่อง 7) - 2538 - เสราดารัล (ช่อง 7) - 2538 - มนต์รักลูกทุ่ง (ช่อง 7) - 2539 - ปะการังสีดำ (ช่อง 7) - 2539 - ฉก เสื่อดำถล่มหินแตก (ช่อง 5) - 2539 - นายขนมต้ม (ช่อง 7) - 2539 - แม่นาคพระนคร (ช่อง 7) - 2541 - ฉลุย (ช่อง 3) - 2541 - ดาวกลางดง(ช่อง 7) - 2542 - เทพศิลป์ อินทรจักร (ช่อง 7) - 2542 - ขุนเดช (ช่อง 7) - 2543 - เพชรรุ้งไฟ (ช่อง 7) - 2543 - ปิดทองหลังพระ (ช่อง 7) - 2544 - นางแมวป่า (ช่อง 7) - 2544 - ส่วน สะท้านแผ่นดิน (ช่องไอทีวี) - 2544 - กองร้อย 501 ตอน แผ่นดินข้าใรอย่าแตะ (ช่อง 7) - 2544 - ขุมทรัพย์แม่น้ำแคว (ช่อง 7) - 2544 - รักของฟ้า (ช่อง 7) - 2545 - เฮง เฮง เฮง (ช่อง 7) - 2546 - สิบตำรวจโทบุญถึง (ช่อง 7) - 2546 - เปรตวัดสุทัศน์ (ช่อง 7) - 2547 - สิงหไกรภพ (ช่อง 7) - 2547 - ฟ้าใหม่ (ช่อง 7) - 2547 - 7 พระกาฬ (ช่อง 7) - 2551 - คมแฝก (ช่อง 7) - 2555 - นางสิงห์สะบัดช่อ (ช่อง 5)ผลงานภาพยนตร์ผลงานภาพยนตร์. - พ.ศ. 2513 - หญิงก็มีหัวใจ - พ.ศ. 2513 - ปิง วัง ยม น่าน - พ.ศ. 2513 - ไกรทอง - พ.ศ. 2513 - ป่าสังคม - พ.ศ. 2513- ลูกทาส - พ.ศ. 2513 - หมอผี - พ.ศ. 2514 - สื่อกามเทพ - พ.ศ. 2514 - มันมากับความมืด - พ.ศ. 2515 - กำนันถึก - พ.ศ. 2515 - ชาละวัน - พ.ศ. 2515 - ลูกชู้ - พ.ศ. 2515 - ยอดหญิง - พ.ศ. 2515 - ล่ามหากาฬ - พ.ศ. 2515 - บุหงาหน้าฝน - พ.ศ. 2515 - ริมฝั่งแม่ระมิงค์ - พ.ศ. 2516 - เจ้าปลิวสิงห์สุพรรณ - พ.ศ. 2516 - ทอง - พ.ศ. 2516 - จอมเมฆินทร์ - พ.ศ. 2516 - นี่แหละสิ่งที่ข้าต้องการ - พ.ศ. 2516 - หัวใจหิน - พ.ศ. 2517 - คมเคียว - พ.ศ. 2518 - ชายชาติเสือ - พ.ศ. 2519 - ชุมแพ - พ.ศ. 2520 - กำนันเหี้ยม - พ.ศ. 2520 - หนึ่งต่อเจ็ด - พ.ศ. 2520 - ลุย - พ.ศ. 2520 - กูซิใหญ่ - พ.ศ. 2521 - 4 อันตราย - พ.ศ. 2521 - ข้ามาคนเดียว - พ.ศ. 2521 - มหาหิน - พ.ศ. 2521 - ทุ่งลุยลาย - พ.ศ. 2523 - เหนือนักเลง - พ.ศ. 2524 - พระรถเมรี - พ.ศ. 2525 - จ้าวนักเลงปืน - พ.ศ. 2527 - ชี - พ.ศ. 2531 - ไอ้ด่างเกยชัย - พ.ศ. 2532 - ตัวกูผู้ชนะ - พ.ศ. 2533- ปีศาจสงคราม - พ.ศ. 2533- 7สาวดินระเบิด - พ.ศ. 2534- ผ่าปืน91 - พ.ศ. 2541- สิงห์คะนองนา - พ.ศ. 2544 - มือปืน โลก/พระ/จัน - พ.ศ. 2546 - นายขนมต้ม - พ.ศ. 2547 - 2508 ปิดกรม จับตาย - พ.ศ. 2550 - ครอบครัวตัวดำ - พ.ศ. 2557 - เร็วทะลุเร็ว - พ.ศ. 2558 - ตำนานสมเด็จพระนเรศวรมหาราช ภาค ๖ อวสานหงสา</doc>
