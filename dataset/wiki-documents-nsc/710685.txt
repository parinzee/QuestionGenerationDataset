<doc id="710685" url="https://th.wikipedia.org/wiki?curid=710685" title="ตาลฟ้า">ตาลฟ้า ตาลฟ้า (; ) เป็นปาล์มชนิดเดียวในสกุล Bismarckia อยู่ในวงศ์ย่อยลาน (Coryphoideae) มีถิ่นกำเนิดในมาดากัสการ์ ชื่อสกุลของตาลฟ้าตั้งชื่อตามอดีตนายกรัฐมนตรีเยอรมนี ออทโท ฟอน บิสมาร์ค ตาลฟ้าเป็นปาล์มต้นเดี่ยว สูงได้ถึง 25 เมตร ลำต้นมีเส้นผ่านศูนย์กลาง 40-50 เซนติเมตร ใบรูปพัดแกนโค้ง ขอบใบจักลึกถึงครึ่งตัวใบ แผ่นใบกว้าง 2-3 เมตร สีเขียวอมฟ้าและมีนวลสีขาวปกคลุม ก้านใบยาว 2 เมตร มีขนสีน้ำตาลปกคลุม ขอบก้านเป็นสันแหลม โคนก้านแตกที่กึ่งกลาง ช่อดอกแยกเพศอยู่ต่างต้น ช่อดอกออกระหว่างกาบใบ ผลสดแบบมีเนื้อเมล็ดเดียว ทรงรูปกลมรี ปลายแหลม ขนาด 4 เซนติเมตร ผลสุกสีน้ำตาล ตาลฟ้านิยมปลูกเป็นไม้ประดับกลางแจ้งที่มีแสงแดดจัด ใบตาลฟ้าใช้มุงหลังคา ฝาบ้านหรือสานเป็นตะกร้าได้ ส่วนแกนกลางลำต้นรับประทานได้ มีรสขม หรือใช้ทำแป้งสาคู</doc>
