<doc id="156208" url="https://th.wikipedia.org/wiki?curid=156208" title="มหาวิทยาลัยแคนซัส">มหาวิทยาลัยแคนซัส มหาวิทยาลัยแคนซัส ( มักย่อว่า เคยู (KU) หรือ แคนซัส) เป็นมหาวิทยาลัยในสหรัฐอเมริกา ตั้งอยู่ที่เมืองลอว์เรนซ์ ในรัฐแคนซัส มหาวิทยาลัยก่อตั้งในปี ค.ศ. 1865 มหาวิทยาลัยมีคณาจารย์และนักวิจัยประมาณ 5,500 คน และนักศึกษาประมาณ 27,000 คน นอกจากวิทยาเขตหลักในเมืองลอว์เรนซ์แล้ว มหาวิทยาลัยมีศูนย์การแพทย์ (KU Medical Center) ซึ่งเป็นที่ตั้งของโรงพยาบาล (University of Kansas Hospital) ตั้งอยู่ที่เมืองแคนซัสซิตี นอกจากนี้มหาวิทยาลัยแคนซัสเป็นมหาวิทยาลัยแห่งแรกในสหรัฐอเมริกาที่ริเริ่มจัดให้มีการเรียนการสอนวิชาสังคมวิทยา (Sociology) เมื่อปี 1890 ทีมกีฬามหาวิทยาลัยมีชื่อว่า เจย์ฮอกส์ (Jayhawks) โดยมีสัญลักษณ์เป็นนกผสมระหว่างบลูเจย์และเหยี่ยวสแปร์โรว์ (สแปร์โรว์ฮอว์ก) ทีมบาสเกตบอลของมหาวิทยาลัยมีผลงานชนะการแข่งขันระดับประเทศใน NCAA เป็นจำนวน 3 ครั้ง ในปี 1952, 1988, 2008 และรองชนะเลิศ 6 ครั้งในปี 1940, 1953, 1957, 1991, 2003, 2012บุคคลสำคัญจากมหาวิทยาลัยแคนซัสบุคคลสำคัญจากมหาวิทยาลัยแคนซัส. - ไคลด์ ทอมบอ (Clyde William Tombaugh) ผู้ค้นพบดาวพลูโต - เอลเมอร์ แมคคอลลัม (Elmer McCollum) ผู้ค้นพบวิตามินเอ - เวอร์นอน แอล สมิธ (Vernon L. Smith) ผู้รับรางวัลโนเบลสาขาเศรษฐศาสตร์ในปี 2002 - เชอร์วูด โรว์แลนด์ (F. Sherwood Rowland) ผู้รับรางวัลโนเบลสาขาเคมีในปี 1995, ผู้ค้นพบว่าสาร CFC ทำลายชั้นโอโซนของโลก - ฮวน มานูเอล ซานโตส (Juan Manuel Santos Calderon) ประธานาธิบดีโคลอมเบีย, ผู้รับรางวัลโนเบลสาขาสันติภาพในปี 2016 - โรนัลด์ อีแวนส์ (Ronald Ellwin Evans) นักบินอวกาศนาซ่า (อพอลโล่ 17) เป็น1ใน24 นักบินอวกาศที่ลงเหยียบบนดวงจันทร์</doc>
