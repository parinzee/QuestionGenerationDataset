<doc id="233440" url="https://th.wikipedia.org/wiki?curid=233440" title="สุรบถ หลีกภัย">สุรบถ หลีกภัย สุรบถ หลีกภัย เกิดวันที่ 8 ธันวาคม พ.ศ. 2530 เป็นบุตรชายเพียงคนเดียวของชวน หลีกภัย นายกรัฐมนตรีคนที่ 20 ของไทย และภักดิพร สุจริตกุล เป็นอดีตรองโฆษกกระทรวงวัฒนธรรม และปัจจุบันเป็นพิธีกรในวีอาร์โซประวัติ ประวัติ. สุรบถ เป็นที่รู้จักของสังคมมาตั้งแต่ยังเล็ก เนื่องจากเป็นบุตรชายเพียงคนเดียวของนายชวน หลีกภัย นายกรัฐมนตรีในขณะนั้น โดยมักนิยมเรียกติดปากว่า "น้องปลื้ม" โดยชื่อ "สุรบถ" นั้น แปลว่า ท้องฟ้า เป็นชื่อพระราชทานจากสมเด็จพระเทพรัตนราชสุดา สยามบรมราชกุมารี เนื่องจากนางภักดิพร ผู้เป็นมารดาได้ขอพระราชทานจากพระองค์ท่านในฐานะที่ทรงเป็นสหายร่วมชั้นเรียนมาด้วยกันในโรงเรียนจิตรลดาการศึกษา การศึกษา. สุรบถสำเร็จการศึกษาชั้นอนุบาลจากโรงเรียนจิตรลดา ประถมศึกษาโรงเรียนสาธิตมหาวิทยาลัยศรีนครินทรวิโรฒ ประสานมิตร มัธยมศึกษาจากโรงเรียนสาธิตมหาวิทยาลัยศรีนครินทรวิโรฒ ปทุมวัน และโรงเรียนพร้าววิทยาคม (เป็นประธานนักเรียน และตั้งวงดนตรี ชื่อ "วงหมากเหนือ" เป็นมือคีย์บอร์ดของวง) และระดับปริญญาตรี คณะรัฐศาสตร์ มหาวิทยาลัยรามคำแหงชีวิตส่วนตัว ชีวิตส่วนตัว. สุรบถชื่นชอบการเลี้ยงสัตว์ต่าง ๆ โดยเฉพาะสัตว์เลื้อยคลาน เช่น งู หรือ เต่า และยังนิยมเล่นกีฬามอเตอร์สปอร์ตอย่างเจ็ตสกีร่วมกับนาคร ศิลาชัย อีกทั้งได้เป็นผู้ดำเนินรายการวีอาร์โซ สุรบถสมรสกับมัลลิกา จงวัฒนา พิธีกรร่วมรายการวีอาร์โซ พิธีหมั้นมีขึ้นในวันที่ 26 ตุลาคม พ.ศ. 2555 ณ โรงแรมเซ็นทาราแกรนด์แอทเซ็นทรัลเวิลด์ ห้องโลตัสสวีท 5-7 และบ่ายวันนั้นคู่หมั้นยังได้รับพระราชทานน้ำสังข์จากสมเด็จพระเทพรัตนราชสุดาฯ สยามบรมราชกุมารี ณ วังสระปทุมด้วย ต่อมาวันที่ 24 พฤศจิกายน 2555 จึงฉลองสมรสพระราชทานที่โรงแรมเดียวกัน หลังจากที่มีการตั้งประเด็นข้อสงสัยกันเกิดขึ้นในเรื่องของความสัมพันธ์ระหว่างสุรบถและมัลลิกาบนกระทู้ของเว็บไซต์พันทิป.คอม ในวันที่ 3 กุมภาพันธ์ พ.ศ. 2559 สุรบถจึงออกมาชี้แจงผ่านทางอินสตาแกรมว่าได้เลิกรากับภริยามาระยะหนึ่ง โดยให้เหตุผลว่าตนและทับทิมเหมาะควรแก่การเป็นเพื่อนกันมากกว่า แต่คำชี้แจงนั้นได้ถูกลบไปเรียบร้อยแล้วบทบาททางการเมือง บทบาททางการเมือง. มักปรากฏข่าวคราวอยู่เป็นระยะ ถึงการให้ความคิดเห็นเกี่ยวกับเรื่องการเมือง ในฐานะที่เป็นบุตรชายของอดีตนายกรัฐมนตรี ซึ่งได้รับคำวิจารณ์ว่าเสนอความคิดเห็นได้เฉียบแหลม จนได้รับฉายาว่า "มีดโกนน้อย" คู่เคียงกับฉายา "มีดโกนอาบน้ำผึ้ง" ของนายชวน ผู้เป็นบิดา ในระยะหลัง มักปรากฏเป็นข่าวในวงการบันเทิง กับดาราสาวหรือบุตรสาวของบุคคลในสังคมชั้นสูงหลายคน เช่น หม่อมราชวงศ์แม้นนฤมาส ยุคล นายสุรบถ หลีกภัย เคยช่วยบิดาหาเสียงให้แก่พรรคประชาธิปัตย์อย่างสม่ำเสมอ ต่อมาในเดือนสิงหาคม พ.ศ. 2553 กระทรวงวัฒนธรรม ได้แต่งตั้งให้นายสุรบถเป็นผู้ช่วยโฆษกกระทรวงวัฒนธรรมพงศาวลี</doc>
