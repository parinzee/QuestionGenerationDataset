<doc id="288121" url="https://th.wikipedia.org/wiki?curid=288121" title="อิกกี ป็อป">อิกกี ป็อป อิกกี ป็อป () หรือชื่อเกิด เจมส์ นีเวลล์ ออสเตอร์เบิร์ก จูเนียร์ () เกิดเมื่อวันที่ 21 เมษายน ค.ศ. 1947 เป็นนักร้อง นักแต่งเพลง นักดนตรีชาวอเมริกัน นักร้องและในบางครั้งเป็นนักแสดง ถึงแม้ว่าเขาจะมีผลงานประสบความสำเร็จในกระแสนิยมไม่มาก อิกกี ป็อปก็ถือว่าเป็นบุคคลที่มีอิทธิพลต่อวงการเพลงพังก์ร็อก ฮาร์ดร็อก และแนวเพลงอื่นใกล้เคียง ในบางครั้งเขาก็มีฉายาว่า "เจ้าพ่อแห่งพังก์" และ "อีกัวน่า" และเป็นที่รู้กันว่าเป็นหนึ่งในผู้แสดงที่ทรงพลังมากที่สุดบนเวที ตลอดกาล ป็อปเริ่มเรียกตัวเองว่า อิกกี หลังจากวงดนตรีวงแรกสมัยไฮสกูลที่ชื่อ ดิอีกัวน่า อิกกี ป็อปเป็นนักร้องนำวงเดอะสตูกส์ วงร็อกในปลายคริสต์ทศวรรษ 1960/ต้นคริสต์ทศวรรษ 1970 ที่เป็นอิทธิพลในการพัฒนาของดนตรีฮาร์ดร็อกและพังก์ร็อกช่วงเริ่มแรก เดอะสตูกส์มีชื่อเสียงด้านไม่ดี ที่มักเปลือยอก ทำของเสียหาย พูดจาข่มเหงคนดู กระโดดลงเวที ความนิยมในตัวป็อปลดลงไปในช่วงผลงานเดี่ยวถัดมา มีผลงานโซโล่ที่เป็นที่รู้จักอย่าง "Lust for Life," "I'm Bored," "Real Wild Child," และเพลงดังท็อป 40 ที่ชื่อ "Candy" ร้องร่วมกับเคต เพียร์สัน แห่งวง B-52's และเพลง "The Passenger" ภาพยนตร์เกี่ยวกับตัวเขามีชื่อว่า The Passenger กำลังอยู่ในการพัฒนา</doc>
