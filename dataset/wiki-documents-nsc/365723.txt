<doc id="365723" url="https://th.wikipedia.org/wiki?curid=365723" title="วัดชลอ">วัดชลอ วัดชลอ ตั้งอยู่ที่ตำบลวัดชลอ อำเภอบางกรวย จังหวัดนนทบุรี ริมถนนบางกรวย-ไทรน้อย วัดนี้มีประวัติความเป็นมาตั้งแต่ครั้งสมัยกรุงศรีอยุธยา สมเด็จพระเจ้าอยู่หัวบรมโกศได้เสด็จทางชลมารคมาตามลำน้ำเจ้าพระยาผ่านเมืองนนทบุรีเรื่อยมาทางคลอง "ลัด" ในปัจจุบันเรียกว่า "คลองบางกรวย" พระองค์ทรงเห็นว่า ที่ตรงนี้น่าจะมีการสร้างวัดขึ้นมาสักวัดหนึ่ง แต่เนื่องจากบริเวณนั้นในอดีตเคยมีเรือสำเภาจากเมืองจีนล่มและจมลง มีลูกเรือล้มตายมาก มีความเชื่อว่าเป็นที่อาถรรพ์ ในระหว่างการก่อสร้างก็มีอุปสรรคนานัปการ จึงทรงเสี่ยงสัตยาธิษฐานกับเทพยดาและมีพระสุบินนิมิตไปว่า ชายจีนชรามากราบทูลว่า ต้องสร้างโบสถ์เป็นรูปเรือสำเภาเพื่อการแก้เคล็ด จึงทรงสร้างโบสถ์เป็นรูปเรือสำเภา พระบาทสมเด็จพระเจ้าอยู่หัวบรมโกษฐ์ได้พระราชทานนามวัดดังกล่าวว่า "วัดชลอ" วัดชลอถูกปล่อยให้รกร้างว่างเปล่ามาโดยตลอด เพิ่งจะมีพระภิกษุมาจำพรรษาในรัชกาลที่ 3 หรือรัชกาลที่ 4 สิ่งที่น่าชมในวัดนี้คือ โบสถ์เรือหงส์ใหญ่ที่สุดในโลก เริ่มก่อสร้างในปี พ.ศ. 2526 โดยหลวงพ่อวัดชลอหรือท่านพระครูนนทปัญญาวิมล ได้เล่าถึงนิมิตเห็นเรือหงส์ลอยมาอยู่หน้าโบสถ์หลังเก่า (โบสถ์ที่มีลักษณะเหมือนเรือสำเภา) จึงได้เริ่มลงมือก่อสร้างการเดินทางการเดินทาง. - จากสะพานพระนั่งเกล้า ตามถนนรัตนาธิเบศร์ ถึงแยกบางพลู เลี้ยวซ้ายเข้าบางกรวยตามถนนบางกรวย-ไทรน้อย วัดชลอจะอยู่ขวามือ - จากสะพานพระราม 5 ตามถนนนครอินทร์ ถึงแยกบางสีทอง เลี้ยวซ้ายเข้าบางกรวยตามถนนบางกรวย-ไทรน้อย วัดชลอจะอยู่ขวามือ - จากสะพานพระราม 7 หน้าการไฟฟ้าฝ่ายผลิตแห่งประเทศไทย ไปตามถนนบางกรวย-ไทรน้อย วัดชลอจะอยู่ซ้ายมือ - จากสะพานกรุงธน ตามถนนสิรินธร กลับรถ เลี้ยวซ้ายเข้าถนนรุ่งประชา เข้าถนนเทอดพระเกียรติ เข้าถนนบางกรวย-ไทรน้อย วัดชลอจะอยู่ซ้ายมือ - จากสะพานพระปิ่นเกล้า ตามถนนบรมราชชนนี ผ่านเซ็นทรัล ถึงขนส่งสายใต้ (ปิ่นเกล้า) กลับรถใต้สะพาน เพื่อเข้าถนนสิรินธร เลี้ยวซ้ายเข้าถนนรุ่งประชา เข้าถนนเทอดพระเกียรติ เข้าถนนบางกรวย-ไทรน้อย วัดชลอจะอยู่ซ้ายมือ</doc>
