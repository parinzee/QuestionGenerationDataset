<doc id="530108" url="https://th.wikipedia.org/wiki?curid=530108" title="ไฟรักอสูร">ไฟรักอสูร ไฟรักอสูร เป็นนวนิยายที่แต่งโดย วรรณิศา เคยถูกสร้างเป็นภาพยนตร์ในปี 2527 และเคยได้รับการสร้างเป็นละครทาง ช่อง 3 มาแล้วสองครั้งฉายในปี 2535 และ 2552เรื่องย่อ เรื่องย่อ. เป็นเรื่องราวของแก้ว หนุ่มประมงจอมซื่ออาศัยอยู่กับเมียปากจัดที่ชื่อหวานและลูกสาว ต่อมาแก้วพาหวานไปกรุงเทพฯ ตามคำเรียกร้องของหล่อน ขณะที่รถจอดพัก หวานแวะซื้อเครื่องประดับจนหลง แก้วจึงตามหาหวานจนถูกรถชนโดยเจ้าของรถเป็นหนุ่มหล่อชื่อวิฑูรย์พาแก้วและหวานไปกรุงเทพฯ วิฑูรย์ชอบหวานจึงพาหล่อนเที่ยวกรุงเทพฯ ทำให้แก้วเสียใจมากกินเหล้าเมา แล้วตามหาหวานแต่พลัดหลงไปในงานแต่งงานของวัฒนา กับ ตวงพร ที่มีหน้าตาเหมือนหวาน (แต่ไม่มีไฝเหมือนหวาน) จึงโกรธมากคิดว่าเป็นหวานเลยจับตวงพรมาทรมานด้วยการล่ามโซ่ที่คอและพากลับมายังเกาะปั้นดาว ถึงแม้ว่าตวงพรปฏิเสธว่าตนเองไม่ใช่น้ำหวานก็ไม่เชื่อกลับทำร้ายและล่ามโซ่ไว้ในบ้าน จนตวงพรต้องยอมเพราะไม่มีใครเชื่อหล่อน วัฒนาซึ่งเป็นคู่หมั้นของตวงพร จ้างสารวัตรพงษ์เทพตามหาหล่อน ตวงพรสงสารชีวิตของแก้วจึงทำดีกับแก้วและลูกสาว จนแก้วใจอ่อนปล่อยหล่อนเป็นอิสระไม่ล่ามโซ่อีกต่อไป แต่ในที่สุด เมื่อสารวัตรพงษ์เทพได้ทราบภายหลังว่า ตวงพรเป็นฝาแฝดกับหวาน จึงวางแผนลักพาตัวตวงพรมาขายให้กับวิฑูรย์อีกคน แต่แก้วมาช่วยหล่อนได้ทันและเชื่อว่า ตวงพรเป็นน้องฝาแฝดของหวานที่มีคนขอไปเลี้ยงที่กรุงเทพฯ มีชื่อเล่นว่า "น้ำตาล" จึงยอมปล่อยหล่อนกลับกรุงเทพฯ ทั้งคู่ร่ำลาด้วยความอาลัย เมื่อจากกันแล้วแก้วก็กลับมาซึมเศร้า ส่วนตวงพรก็คิดถึงแก้วและไม่ยอมแต่งงานกับวัฒนา ส่วนหวานถูกรถชนตายเพราะเห็นสารวัตรพงษ์ยิงวิฑูรย์จึงตกใจวิ่งหนีข้ามถนน ส่วนวัฒนาต้องการให้ตวงพรไปเมืองนอก แต่ตวงพรตัดสินใจเลิกกับวัฒนากลับมาหาแก้วและลูก ทั้งหมดจึงอยู่ร่วมกันอย่างมีความสุขนักแสดงนำภาพยนตร์ภาพยนตร์. - พ.ศ. 2527 ถูกนำไปสร้างเป็นภาพยนตร์ กำกับโดย พิศาล อัครเศรณี - สร้างโดย อัครเศรณีโปรดักชั่น- พิศาล อัครเศรณี รับบท แก้ว - สุพรรษา เนื่องภิรมย์ รับบท ตวงพร / หวาน - โกวิท วัฒนกุล รับบท ใจ - ลลนา สุลาวัลย์ - ชลิต เฟื่องอารมย์ รับบท วิฑูรย์ - เปียทิพย์ คุ้มวงศ์ รับบท จันทร์ - ด.ญ.มารยาท คำนึงเนตร รับบทเป็น จ๊ะจ๋าละครโทรทัศน์พ.ศ. 2535ละครโทรทัศน์. พ.ศ. 2535. - ละครโทรทัศน์ทาง ช่อง 3 - กำกับโดย พิศาล อัครเศรณี - สร้างโดย อัครเศรณีโปรดักชั่น- พงษ์พัฒน์ วชิระบรรจง รับบท แก้ว - นาถยา แดงบุหงา รับบท หวาน / ตวงพร - อานนท์ สุวรรณเครือ รับบท วัฒนา - สมชาย อาสนจินดา รับบท รับเชิญ - ด.ญ.สกุลรัตน์ ใจซื่อรับบทเป็น หนูพุกพ.ศ. 2552พ.ศ. 2552. - ละครโทรทัศน์ทาง ช่อง 3 - กำกับโดย พิศาล อัครเศรณี - สร้างโดย อัครเศรณีโปรดักชั่น- ปกรณ์ ฉัตรบริรักษ์ รับบท แก้ว - สุนิสา เจทท์ รับบท น้ำหวาน / น้ำตาล - เบญจวรรณ อาร์ดเนอร์ รับบท แป้น - วรฤทธิ์ ไวยเจียรนัย รับบท วิฑูรย์ - นิธิชัย ยศอมรสุนทร รับบท วัฒนา - ด.ญ.นันท์นภัส เลิศนามเชิดสกุล รับบทเป็น กุ้งนาง</doc>
