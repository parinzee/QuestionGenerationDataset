<doc id="239658" url="https://th.wikipedia.org/wiki?curid=239658" title="วอร์เนอร์มิวสิกกรุ๊ป">วอร์เนอร์มิวสิกกรุ๊ป วอร์เนอร์มิวสิกกรุ๊ป (Warner Music Group) หรือ ดับเบิลยูเอ็มจี (WMG) เป็นกลุ่มธุรกิจและกลุ่มค่ายเพลงที่ใหญ่ที่สุดในอุตสาหกรรมการบันทึกเสียง เป็นหนึ่งในสี่ค่ายเพลงยักษ์ใหญ่ หรือที่เรียกกันว่า บิ๊กโฟร์ (Big Four) ก่อตั้งขึ้นในปี ค.ศ. 1929 ปัจจุบันเปลี่ยนเป็นชื่อ วอร์เนอร์มิวสิกกรุ๊ป (WMG) ใน ค.ศ. 2003ความขัดแย้งกับยูทูบ ความขัดแย้งกับยูทูบ. ในเดือนธันวาคม ค.ศ. 2008 ข้อตกลงระหว่างวอร์เนอร์มิวสิกกรุ๊ปกับยูทูบจบลง ผลคือวอร์เนอร์มิวสิกกรุ๊ปเข้ามาบล็อกหรือปิดกั้นเสียงเพลงและวิดีโอบนยูทูบที่อยู่ภายใต้สังกัด หรือออกจำหน่ายภายใต้สัญญาของ วอร์เนอร์/แชปเปลล์มิวสิก โดยระบุเป็นการละเมิดลิขสิทธิ์ การบล็อกที่เกิดขึ้นมีผลต่อศิลปินภายใต้สังกัดเพลงที่เป็นเจ้าของหรือจัดจำหน่ายโดยวอร์เนอร์มิวสิกกรุ๊ป และมีผลรวมไปถึงศิลปินที่มีเพลงที่จัดจำหน่ายและอยู่ภายใต้สังกัดวอร์เนอร์/แชปเปลด้วย โดยไม่คำนึงถึงค่ายเพลงที่สังกัดจริง นอกจากนี้คลิปที่ถูกบล็อกเสียงยังรวมไปถึงคลิปที่มีการร้องเพลงหรือใช้เพลงของศิลปินในค่ายวอร์เนอร์มิวสิกกรุ๊ป หรือเพลงภายใต้สังกัดวอร์เนอร์/แชปเปล จนเกิดกระแสทางด้านลบอย่างล้นหลามจากผู้ใช้ของยูทูบต่อวอร์เนอร์มิวสิกกรุ๊ป ตัวอย่างวงที่ได้รับผลกระทบจากการดึงวิดีโอออกจากยูทูบ อย่างวงจากซีแอตเทิล ที่ชื่อ เดธแคบฟอร์คิวตี ที่พวกเขาหาวิธีทางนำมิวสิกวิดีโอของพวกเขาปล่อยออกทางเว็บไซต์ของแอตแลนติกเรคเคิดส์ กับวิดีโอในชุดอัลบั้ม Plans และ Narrow Stairs</doc>
