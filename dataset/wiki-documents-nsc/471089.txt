<doc id="471089" url="https://th.wikipedia.org/wiki?curid=471089" title="เจี่ย ก๊กผล">เจี่ย ก๊กผล นายเจี่ย ก๊กผล (31 กรกฎาคม พ.ศ. 2479-24 ธันวาคม พ.ศ. 2551) อดีตรัฐมนตรีช่วยว่าการกระทรวงพาณิชย์ อดีตสมาชิกสภาผู้แทนราษฎรจังหวัดสมุทรสาคร หลายสมัยประวัติ ประวัติ. เจี่ย ก๊กผล เกิดเมื่อวันที่ 31 กรกฎาคม พ.ศ. 2479 เป็นบุตรของนายรั้ว และนางอู๋ ก๊กผล มีพี่น้อง 5 คน สำเร็จการศึกษาระดับมัธยมศึกษาตอนปลายที่ศูนย์การศึกษานอกโรงเรียน จังหวัดสมุทรสาคร และระดับปริญญาตรีจากสถาบันราชภัฏบ้านสมเด็จเจ้าพระยา สมรสกับนางอรวรรณ มีบุตรคือผู้ช่วยศาสตราจารย์ ดร. อรทัย ก๊กผล อดีตผู้สมัคร ส.ส.พรรคไทยรักไทย นายเจี่ย ก๊กผล เสียชีวิตเมื่อวันที่ 24 ธันวาคม พ.ศ. 2551 ที่โรงพยาบาลมหาราชนครเชียงใหม่ จังหวัดเชียงใหม่ ด้วยวัย 73 ปีงานการเมือง งานการเมือง. ได้รับเลือกตั้งเป็นสมาชิกสภาผู้แทนราษฎรจังหวัดสมุทรสาครเป็นครั้งแรก ในปี พ.ศ. 2522 สังกัดพรรคกิจสังคม และได้รับการเลือกตั้งติดต่อกันมารวม 4 สมัย ในระหว่างนี้ได้เข้าดำรงตำแหน่ง ผู้ช่วยเลขานุการ รมว.กระทรวงเกษตรและสหกรณ์, เลขานุการ รมว.กระทรวงพาณิชย์ และรองเลขาธิการนายกรัฐมนตรีตามลำดับ รวมทั้งยังได้รับตำแหน่งรองหัวหน้าพรรคกิจสังคมด้วย พ.ศ. 2533 นายเจี่ยได้รับการโปรดเกล้าฯ ให้ดำรงตำแหน่งรัฐมนตรีช่วยว่าการกระทรวงพาณิชย์ ในรัฐบาลพลเอกชาติชาย ชุณหะวัณ แต่ในการเลือกตั้งสองครั้งถัดมา นายเจี่ยกลับต้องเสียที่นั่งให้แก่นายมณฑล ไกรวัตนุสสรณ์ จากพรรคความหวังใหม่ ในปี พ.ศ. 2538 นายเจี่ย ได้รับการเลือกตั้งอีกครั้ง และดำรงตำแหน่งเลขาธิการพรรคมวลชน ต่อมา พ.ศ. 2539 ย้ายไปสังกัดพรรคความหวังใหม่ และได้รับการเลือกตั้งอีกครั้ง ในการเลือกตั้งปี พ.ศ. 2544 ย้ายไปสังกัดพรรคไทยรักไทย แต่ไม่ได้รับการเลือกตั้ง โดยแพ้ให้กับนาวาตรีสุธรรม ระหงษ์ จากพรรคประชาธิปัตย์ หลังจากนั้นจึงวางมือทางการเมืองสมาชิกสภาผู้แทนราษฎร สมาชิกสภาผู้แทนราษฎร. เจี่ย ก๊กผล ได้รับการเลือกตั้งเป็นสมาชิกสภาผู้แทนราษฎรมาแล้ว 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดสมุทรสาคร สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดสมุทรสาคร สังกัดพรรคกิจสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดสมุทรสาคร สังกัดพรรคกิจสังคม 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดสมุทรสาคร สังกัดพรรคกิจสังคม 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดสมุทรสาคร สังกัดพรรคมวลชน 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดสมุทรสาคร สังกัดพรรคความหวังใหม่เครื่องราชอิสริยาภรณ์</doc>
