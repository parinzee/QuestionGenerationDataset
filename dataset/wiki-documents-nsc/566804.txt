<doc id="566804" url="https://th.wikipedia.org/wiki?curid=566804" title="เลือดเจ้าพระยา">เลือดเจ้าพระยา เลือดเจ้าพระยา ละครโทรทัศน์แนวดราม่า-แอ๊คชั่นทางช่อง 7 ออกอากาศในกลางปี พ.ศ. 2556 กำกับโดย ฉลอง ภักดีวิจิตรเนื้อเรื่อง เนื้อเรื่อง. ลานเท อยุธยา พื้นที่ที่ห่างไกลความเจริญ ณ ที่แห่งนั้นกฎหมายแทบไม่มีความหมาย การใช้อำนาจเถื่อนเป็นสิ่งที่พบเจอเป็นปกติ ศรีนวล ลูกสาวของกำนันธง กำนันในพื้นที่ เป็นคนสวย เก่งความสามารถ ห้าวหาญไม่แพ้ผู้ชาย ศรีนวลเป็นที่หมายปองของผู้ชายหลายคนในพื้นที่ รวมทั้ง สมิง หนุ่มลูกชาวบ้านธรรมดา ๆ ในงานวันเกิดครบรอบ 20 ปีของศรีนวล บันลือ ลูกชายของเถ้าแก่ชิ้น ผู้ทรงอิทธิพลในพื้นที่มาป่วน และยิงพ่อแม่ของสมิงตาย สมิงประกาศจะล้างแค้นให้กับพ่อแม่ตนเอง แต่เถ้าแก่ชิ้นรู้จักกับเจ้าหน้าที่ในพื้นที่ จึงใส่ร้ายให้สมิงเป็นผู้กระทำผิด สมิงจึงต้องหนีเข้าป่าไปซ่อนตัวอยู่กับชุมโจรของเสือเฮี้ยนที่ผาช่องลม โดยที่เสี่ยชิ้นเองก็มี เสือมเหศักดิ์ จอมโจรผู้โหดเหี้ยมชื่อดังให้ความช่วยเหลืออยู่ เลอสรร นักเรียนนายร้อยตำรวจหนุ่ม บุตรชายของผู้ว่าราชการจังหวัดเจ้าของพื้นที่หลายแปลงที่ลานเท ขณะที่ปิดเทอมได้ลงพื้นที่ลานเทเพื่อหาประสบการณ์ เลอสรร ได้พบกับศรีนวลขณะร้องลำตัด เกิดรักศรีนวลขึ้นมา ขณะที่ศรีนวลเองก็มีใจให้ด้วย สร้างความปวดร้าวให้แก่สมิงมาก แต่สมิงก็เข้าใจทั้งคู่ และขอผูกมิตรกับเลอสรร ต่อมาศรีนวลได้ลักลอบได้เสียกับเลอสรร โดยที่กำนันธงรับรู้เข้า เลอสรร ประกาศว่าจะรับผิดชอบด้วยการขอแต่งงานกับศรีนวล โดยขอเวลา 3 เดือนให้เรียนจบก่อน ขณะที่เดินทางกลับกรุงเทพฯ เลอสรรได้เกิดอุบัติเหตุขึ้น ทำให้สติเลอะเลือนไป และจดจำเรื่องราวทั้งหมดไม่ได้ เมื่อกลับมาถึง แม่ของเลอสรรจึงจัดการให้แต่งงานกับ สร้อยเพชร บุตรสาวของเพื่อนสนิทเธอ ขณะที่ศรีนวลและกำนันธงเดินทางเข้ากรุงเทพฯ เพื่อมาทวงสัญญา เลอเสรรขณะที่ความทรงจำเลอะเลือนจึงจำไม่ได้ว่าเป็นใคร ทั้งคู่ผิดหวังเป็นอย่างมาก และสร้างความเจ็บแค้นให้แก่สมิง ผู้เป็นเพื่อนรักของทั้งคู่ 20 ปีผ่านไป เลอสรร ได้กลายเป็นรองผู้กำกับตำรวจกองปราบ เลอสรรมีบุตรชายและหญิงอย่างละคนกับสร้อยเพชร ขณะที่ ศรีนวล ก็คลอดบุตรสาวออกมา ซึ่งเป็นลูกของเลอสรร ซึ่งก็มีความเก่งกาจไม่แพ้ผู้เป็นแม่ เลอสรร กับ ระพี นายตำรวจหนุ่มผู้เป็นผู้ใต้บังคับบัญชา มีความจำเป็นต้องกลับไปที่ลานเทอีกครั้ง และ ณ ที่นั้น ความทรงจำและเรื่องราวทั้งหมดเมื่อ 20 ปีก่อนก็ค่อย ๆ ฟื้นกลับคืนมานักแสดงนักแสดง. - ธนา สุทธิกมล...เลอสรร - จีระนันท์ มะโนแจ่ม...ศรีนวล - รังสิโรจน์ พันธุ์เพ็ง...สมิง - ภัทรเดช สงวนความดี รับบท ระพี - อาภา ภาวิไล รับบท ดาว - ธาราเขต เพ็ชร์สุกใส รับบท เกียรติกล้า - รัญดภา มันตะลัมพะรับบท เดือน - ชาติชาย งามสรรพ์...เสือมเหศักดิ์ - พงศนารถ วินศิริ...เถ้าแก่ชิ้น - ฐษชัย ชนะอรรถกาล...บันลือ - กรุง ศรีวิไล...มหา - เอกพัน บรรลือฤทธิ์...กำนันธง - ดิลก ทองวัฒนา...ทรงยศ (ผู้ว่าราชการจังหวัด-พ่อของเลอสรร) - ปนัดดา โกมารทัต...คุณนายศรีสอางค์ (ภรรยาทรงยศ-แม่ของเลอสรร) - อุษณีย์ วัฒฐานะ...สร้อยเพชร - กัญจน์ ภักดีวิจิตร...บุญเหลือ - อาฉี เสียงหล่อ...จ่าสมหมาย - จรินทร์ ปานเสน...เสือเฮี้ยน - วันวิสา ศรีวิไล...ศรีไพร - โอลิเวอร์ บีเวอร์...สารวัตรสมภพ (รับเชิญ)เบื้องหลัง เบื้องหลัง. เลือดเจ้าพระยาดัดแปลงเนื้อเรื่องมาจาก นวนิยายเรื่อง สอยดาว สาวเดือน ของ แพร ชมพู (รัชนี จันทรังษี) ซึ่งเคยทำเป็นภาพยนตร์มาแล้วในปี พ.ศ. 2512 ในชื่อเดียวกัน โดยมี มิตร ชัยบัญชา, เพชรา เชาวราษฎร์, โสภา สถาพร, ชนะ ศรีอุบล, จำรูญ หนวดจิ๋ม แสดงนำ กำกับโดย ฉลอง ภักดีวิจิตร สร้างโดย บูรพาศิลป์ภาพยนตร์ โครงเรื่องเดิม เป็นบทชีวิตเรื่องราวของนางเอกลำตัด ชื่อ ศรีนวล ลูกสาวกำนันบ้านลานเท อยุธยา รักกับคุณหนึ่งลูกชายผู้ว่าฯ ทั้งคู่แอบได้เสียกันจนมีลูกสาว ชื่อ สอยดาว แต่คุณหนึ่งถูกพากลับกรุงเทพฯ เพื่อไปแต่งงานกับคู่หมั้น จนมีลูกสาวชื่อ สาวเดือน และ ลูกชายอีกคนหนึ่ง และเคยสร้างทำเป็นละครโทรทัศน์มาแล้วครั้งหนึ่งทางช่อง 9 มี ชุมพร เทพพิทักษ์, บุปผา สายชล, ศิริพร วงศ์สวัสดิ์, กำธร สุวรรณปิยะศิริ แสดงนำเพลงประกอบละครเพลงประกอบละคร. 1. เพลง เลือดเจ้าพระยา - แนน แก้วกาญจน์</doc>
