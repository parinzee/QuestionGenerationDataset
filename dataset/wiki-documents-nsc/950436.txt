<doc id="950436" url="https://th.wikipedia.org/wiki?curid=950436" title="ณัฐวุฒิ หมัดยะลาน">ณัฐวุฒิ หมัดยะลาน ร้อยตำรวจโท ณัฐวุฒิ หมัดยะลาน เป็นนักฟุตซอลชาวไทยตำแหน่งริมเส้น และปัจจุบันเป็นสมาชิกของฟุตซอลทีมชาติไทยประวัติ ประวัติ. ณัฐวุฒิ หมัดยะลาน สำเร็จการศึกษาระดับปริญญาโท หลักสูตรรัฐประศาสนศาสตร์มหาบัณฑิต จากมหาวิทยาลัยรัตนบัณฑิตทีมสโมสร ทีมสโมสร. วันที่ 31 สิงหาคม พ.ศ. 2556 ณัฐวุฒิเป็นผู้มีส่วนช่วยให้สโมสรฟุตซอลชลบุรีบลูเวฟ เป็นฝ่ายชนะทีมเซินเจิ้น หนานหลิ่ง จากประเทศจีน ในศึกเอเอฟซีฟุตซอลคลับแชมเปียนชิพ 2013 ที่นาโงยะ ประเทศญี่ปุ่น ส่งผลให้ทีมของเขาเข้าสู่รอบชิงชนะเลิศของรายการดังกล่าวได้เป็นครั้งแรก ต่อมา ในเดือนกันยายน เขาเป็นผู้มีส่วนช่วยให้ทีมของเขาเป็นฝ่ายชนะสโมสรฟุตซอลกิติปาซานด์อิสฟาฮานจากประเทศอิหร่าน ทำให้ทีมของเขาสร้างประวัติศาสตร์ในฐานะทีมสโมสรไทยทีมแรก ที่สามารถคว้าแชมป์การแข่งรายการนี้ วันที่ 15 มีนาคม พ.ศ. 2557 ณัฐวุฒิเป็นผู้มีส่วนช่วยสโมสรฟุตซอลชลบุรีบลูเวฟ 1 ประตู เมื่อครั้งที่พบกับสโมสรฟุตซอลราชนาวี ในการแข่งไทยแลนด์ฟุตซอลลีก ฤดูกาล 2557 โดยทีมของเขาเป็นฝ่ายชนะที่ 5 ประตูต่อ 0 ส่วนในการแข่งฟุตซอลไทยแลนด์ลีก ฤดูกาล 2559 ณัฐวุฒิได้มีโอกาสทำหน้าที่เป็นกัปตัน เมื่อครั้งที่กฤษดา วงษ์แก้ว (กัปตันช้าง) ได้รับบาดเจ็บทีมชาติไทย ทีมชาติไทย. ณัฐวุฒิได้รับเลือกให้ทำหน้าที่ร่วมกับฟุตซอลทีมชาติไทยตั้งแต่ปี พ.ศ. 2551 และในปี พ.ศ. 2558 เขาได้รับเลือกให้ทำหน้าที่ร่วมกับฟุตซอลทีมชาติไทยอีกครั้ง ในการแข่งอาเซียนฟุตซอลแชมเปียนชิพ 2015 หลักจากเว้นช่วงไปเกือบ 2 ปี เดือนสิงหาคม พ.ศ. 2559 ณัฐวุฒิเป็นผู้มีส่วนช่วยให้ทีมชาติไทย 2 ประตู เมื่อครั้งที่พบกับฟุตซอลทีมชาติคาซัคสถาน ในศึกฟุตซอลไทยแลนด์ไฟฟ์ 2016 และในวันที่ 6 กันยายน ของปีเดียวกัน เขาได้เป็นผู้มีส่วนช่วยให้ทีมชาติไทยเป็นฝ่ายชนะทีมคอนดอร์ อเลฆัญดิโอส จากลีกฟุตซอลประเทศโคลอมเบียในการแข่งฟุตซอลกระชับมิตร วันที่ 1 พฤศจิกายน พ.ศ. 2560 เขาเป็นผู้มีส่วนช่วยให้ทีมชาติไทยชนะฟุตซอลทีมชาติพม่า ในศึกอาเซียนฟุตซอลแชมเปียนชิพ 2017 ที่นครโฮจิมินห์ ประเทศเวียดนาม ส่งผลให้ทีมเข้าสู่รอบชิงชนะเลิศได้สำเร็จ เดือนมกราคม พ.ศ. 2561 ณัฐวุฒิเป็นผู้ทำแฮตทริก เมื่อครั้งที่พบกับฟุตซอลทีมชาติเกาหลีใต้ โดยทีมของเขาเป็นฝ่ายชนะในการแข่งขันนัดอุ่นเครื่อง ฟุตซอลชิงแชมป์เอเชีย 2018 ที่ไต้หวัน จากนั้น ในเดือนกุมภาพันธ์ เขาเป็นผู้มีส่วนช่วยให้ทีมชาติไทยเป็นฝ่ายชนะฟุตซอลทีมชาติคีร์กีซสถาน ในศึกฟุตซอลชิงแชมป์เอเชีย 2018 ส่งผลให้ทีมของเขาผ่านเข้าสู่รอบ 8 ทีมสุดท้ายในฐานะทีมอันดับ 2 ของกลุ่มดีข้าราชการตำรวจ ข้าราชการตำรวจ. นอกจากนี้ ณัฐวุฒิยังเป็นข้าราชการตำรวจ โดยเคยปฎิบัติหน้าที่มาแล้วหลายคดี ทั้งคดีอาชญากรรมและสารเสพติดกระแสตอบรับ กระแสตอบรับ. รักษ์พล สายเนตรงาม หรือโค้ชหมี ซึ่งเป็นผู้ฝึกสอนสโมสรฟุตซอลชลบุรีบลูเวฟได้ให้การยกย่องณัฐวุฒิ ว่าเป็นนักฟุตซอลแบบอย่างที่ดีให้แก่นักฟุตซอลรุ่นใหม่ ทั้งความมุ่งมั่น และความมีวินัย ในขณะที่ศุภวุฒิ เถื่อนกลาง ได้ให้การยกย่องณัฐวุฒิ ว่าเป็นบุคคลสำคัญของฟุตซอลทีมชาติไทย ในการช่วยให้ทีมมีความแข็งแกร่ง นอกจากนี้ ในปี พ.ศ. 2559 ทางแอปพลิเคชันไลน์ ยังได้จัดทำณัฐวุฒิ หมัดยะลาน ในรูปแบบสติกเกอร์</doc>
