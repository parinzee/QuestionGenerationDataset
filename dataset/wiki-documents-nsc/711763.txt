<doc id="711763" url="https://th.wikipedia.org/wiki?curid=711763" title="จัง จิน-ซ็อง">จัง จิน-ซ็อง จัง จิน-ซ็อง (장진성) คือนามปากกา ของกวีชาวเกาหลีเหนือ ซึ่งลี้ภัยมายังเกาหลีใต้ โดยเขาเคยทำงานอยู่สำนักงานสงครามจิตวิทยาภายในกองแนวร่วมของพรรคแรงงานเกาหลีทำงานเฉพาะด้านในแผนก 5 (วรรณกรรม) ของกลุ่มงาน 19 (กวีนิพันธ์) ของสำนัก 101 สำนัก 101 ตั้งขึ้นเพื่องานโฆษณาชวนเชื่อเพื่อปลุกใจชาวเกาหลีใต้ที่มีใจฝักใฝ่ทางเกาหลีเหนือ หนึ่งในงานของจังคือเขียนบทกวีภายใต้นามปากกาของชาวเกาหลีใต้คือ คิม คย็อง-มิน และใช้สำนวนการเขียนในแบบชาวเกาหลีใต้ โดยบทกวีของเขามีวัตถุประสงค์เพื่อใช้เผยแพร่ในเกาหลีใต้ จังกล่าวว่าบทกวีโษณาชวนเชื่อของเขาเคยเป็นหนึ่งในบทกวีที่เป็นที่โปรดปรานของอดีตผู้นำเกาหลีเหนือ คิม จ็อง-อิล ความชอบพอส่วนตัวเกิดขึ้นภายหลังจากที่จังได้เขียนบทกวี "ฤดูใบไม้ผลิบนปลายกระบอกปืนของท่านผู้ยิ่งใหญ่" ซึ่งเป็นส่วนหนึ่งของการแข่งขันในงานเขียนบทกวีระหว่างกรมกองต่างๆของรัฐบาล คิม จ็อง-อิล ชื่นชอบบทกวีของเขาอย่างมาก ทำให้งานของเขาถูกตีพิมพ์ในปี พ.ศ. 2542 จากความชื่นชอบส่วนตัวของคิม จ็อง-อิล ทำให้จังได้รับการเลื่อนสถานะเป็นบุคคลใกล้ชิดที่ได้รับการ "ยอมรับ" ซึ่งทำให้จังได้รับส่วนแบ่งอาหารเพิ่มขึ้นและอภิสิทธิ์ทางการเมือง ในปี พ.ศ. 2546 จังได้หลบหนีจากเกาหลีเหนือผ่านทางแม่น้ำทู่เหมินที่แข็งตัวเป็นน้ำแข็งกับเพื่อนของเขา ย็อง-มิน ในที่สุดจังก็ลี้ภัยมาถึงเกาหลีใต้ในปี 2547 ในเดือนมกราคม พ.ศ. 2548 ภายหลังจากที่เขามาถึงเกาหลีใต้ไม่กี่เดือน เขาเข้ารับตำแหน่งนักวิเคราะห์อาวุโสในสถาบันวิจัยเพื่อความมั่นคงแห่งชาติในโซล หน่วยงานนี้อยู่ภายใต้การกำกับของสำนักข่าวกรองแห่งชาติ ในปี พ.ศ. 2553 เขาก็ได้ออกจากสถาบันวิจัยเพื่อความมั่นคงแห่งชาติ ในปี พ.ศ. 2554 เขาได้ใช้เงินค่าชดเชย เพื่อเริ่มทำนิตยสารเกี่ยวกับผู้ลี้ภัยชาวเกาหลีเหนือในชื่อ New Focus International (뉴포커스) นิตยสารมีเป้าหมายที่จะรายงานข่าวสารในเกาหลีเหนือในแบบที่ปราศจากการควบคุมของสื่อในประเทศเกาหลีเหนือ ตั้งแต่ช่วงปี พ.ศ. 2556 รัฐบาลเกาหลีเหนือยังคงคุกคามชีวิตของ จัง จิน-ซ็อง ผ่านแถลงการณ์ของสื่อของรัฐบาลเกาหลีเหนือ จัง จิน-ซ็อง ได้เขียนเรื่องราวการลี้ภัยของเขาในปี พ.ศ. 2557 ในหนังสือชื่อ Dear Leader: Poet, Spy, Escapee - A Look Inside North Korea (ฉบับภาษาไทย : หลังฉากท่านผู้นำ)ผลงานผลงาน. - Memoirs Crossing - Poetry collection "I Am Selling My Daughter for 100 Won" ("내 딸을 백원에 팝니다") (ภาษาญี่ปุ่น 2552, ภาษาอังกฤษ 2553) - Kim Jong Il's last woman (김정일의 마지막 여자) - 시를 품고 강을 넘다 (ภาษาญี่ปุน 2554) - Dear Leader: Poet, Spy, Escapee - A Look Inside North Korea (2557) (ฉบับภาษาไทย : หลังฉากท่านผู้นำ) (2558)</doc>
