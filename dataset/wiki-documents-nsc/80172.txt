<doc id="80172" url="https://th.wikipedia.org/wiki?curid=80172" title="หลี่ ฉุน">หลี่ ฉุน หลี่ ฉุน (จีน: 李純 / พินอิน: Lǐ Chún) หรือ จุนจุน (ญี่ปุ่น: ジュンジュン / โรมะจิ: Junjun) (เกิดวันพฤหัสบดีที่ 11 กุมภาพันธ์ พ.ศ. 2531 ณ มณฑลหูหนาน สาธารณรัฐประชาชนจีน) คือนักร้องหญิงชาวจีนของสังกัด "เฮลโล! โปรเจกต์" (Hello! Project) ในประเทศญี่ปุ่น ปัจจุบันเธอคือสมาชิกของกลุ่มนักร้องหญิง "มอร์นิงมุซุเมะ" (モーニング娘。)ประวัติการทำงาน ประวัติการทำงาน. ปี พ.ศ. 2549 หลี่ ฉุน ได้เข้าร่วมโครงการประกวดนักร้องหญิงของสาธารณรัฐประชาชนจีนในรายการโทรทัศน์ "ซูเปอร์เกิร์ล" (Super Girl) ซึ่งผลการประกวดในครั้งนั้น เธอทำได้ดีที่สุดเพียงเข้ารอบ 50 คนสุดท้าย หลังจากที่เธอตกรอบ สึงกุ (つんく) โปรดิวเซอร์ประจำกลุ่มนักร้องมอร์นิงมุซุเมะของประเทศญี่ปุ่น ก็ได้นำเอาตัวของเธอและผู้ที่ไม่ผ่านการคัดเลือกจากรายการซูเปอร์เกิร์ลคนอื่น ๆ มาเข้าโครงการคัดเลือกหาตัวนักร้องสำหรับมอร์นิงมุซุเมะอีกครั้งหนึ่ง การคัดเลือกในครั้งนั้น จัดขึ้นอย่างลับ ๆ ที่กรุงปักกิ่ง สาธารณรัฐประชาชนจีน โดยที่ข่าวคราวของการคัดเลือกครั้งนี้ได้ถูกปกปิดเอาไว้ไม่ให้สมาชิกปัจจุบันของมอร์นิงมุซุเมะในขณะนั้นทราบ จนกระทั่งวันพฤหัสบดีที่ 15 มีนาคม พ.ศ. 2550 ได้มีการประกาศอย่างเป็นทางการว่า หลี่ ฉุน (ร่วมกับเฉียน หลิน (銭　琳)) คือสมาชิกใหม่ในรุ่นที่ 8 ของมอร์นิงมุซุเมะ ซึ่งเธอทั้งสองได้เข้ามาร่วมงานในฐานะของ "นักเรียนต่างชาติ" โดยสึงกุได้กล่าวถึงเธอและเฉียน หลิน ไว้ว่า สมาชิกใหม่ชาวจีนทั้งคู่นี้จะเป็นกุญแจสำคัญสำหรับแผนการของเขาที่จะขยายมอร์นิงมุซุเมะให้กลายเป็นกลุ่มนักร้องของทวีปเอเชีย หลี่ ฉุน พร้อมด้วยเฉียน หลิน ได้รับการเปิดตัวต่อสื่อมวลชนในฐานะของสมาชิกมอร์นิงมุซุเมะเป็นครั้งแรกในวันอาทิตย์ที่ 18 มีนาคมของปีเดียวกัน ผ่านทางรายการโทรทัศน์ "เฮลโล! มอร์นิง" (Hello! Morning) ของญี่ปุ่น (ซึ่งในสัปดาห์เดียวกันนั้น เธอได้ย้ายมาพำนักที่กรุงโตเกียว ประเทศญี่ปุ่น) หลังจากนั้น เธอทั้งคู่ได้ปรากฏตัวต่อหน้าสาธารณชนเป็นครั้งแรกที่ไซตามะซูเปอร์อารีนา ในการทัวร์คอนเสิร์ตของมอร์นิงมุซุเมะภาคฤดูใบไม้ผลิวันสุดท้าย ซึ่งเป็นวันเดียวกันกับที่ฮิโตมิ โยชิซาวะ อดีตหัวหน้ากลุ่ม 'สำเร็จการศึกษา' จากกลุ่มพอดีรายละเอียดปลีกย่อยรายละเอียดปลีกย่อย. - เธอและเฉียน หลิน คือสมาชิก 2 คนแรกของกลุ่มนักร้องมอร์นิงมุซุเมะที่ไม่ใช่ชาวญี่ปุ่นกลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องของเฮลโล! โปรเจกต์- มอร์นิงมุซุเมะ (พ.ศ. 2550 – พ.ศ. 2553)ผลงาน</doc>
