<doc id="26404" url="https://th.wikipedia.org/wiki?curid=26404" title="มีพาศน์ โปตระนันทน์">มีพาศน์ โปตระนันทน์ มีพาศน์ โปตระนันทน์ เป็นนักวิชาการ อาจารย์มหาวิทยาลัย และอดีตผู้พิพากษาหัวหน้าคณะในศาลฎีกา มีพาศน์เป็นผู้เขียนบทความเกี่ยวกับกฎหมายและวิธีแก้ปัญหาเศรษฐกิจของประเทศไทยในหนังสือพิมพ์ต่างๆหลายฉบับ นอกจากนี้เขายังเป็นผู้ที่สนับสนุนให้ประเทศไทยใช้นโยบายทางเศรษฐกิจแบบเสรี โดยต้องการให้รัฐบาลเปิดให้ประเทศไทยมีการแข่งขันทางการค้าแบบเสรีอย่างแท้จริง หรือเสรีอย่างสูงสุดประวัติ ประวัติ. มีพาศน์ โปตระนันทน์ (ชื่อภาษาอังกฤษ Meepahd Potranandana / Potranun) เกิดวันที่ 7 พฤษศจิกายน พ.ศ. 2475 บุตรคนที่ 9 ของพระยาสุนทรลิขิต (ประจำกระทรวงธรรมการ, นักเรียนทุนรัฐบาลสมัยรัชกาลที่ 5 จบจากวิทยาลัยแห่งเมืองบาดท์ (Bath) สหราชอาณาจักร) และคุณหญิงระเบียบ มีพาศน์จบการศึกษานิติศาสตร์บัณฑิต เกียรตินิยม จาก มหาวิทยาลัยธรรมศาสตร์ (คะแนนเฉลี่ยร้อยละ 83.22 ที่ 1 รุ่น ชวน หลีกภัย, มีชัย ฤชุพันธ์), เนติบัณฑิตไทย, ปริญญา LL.M. จากมหาวิทยาลัยสแตนฟอร์ด Stanford University สหรัฐอเมริกา และได้รับประกาศนียบัตรการสัมมนาชั้นสูงจากมหาวิทยาลัยเซ้าเทอร์นเมโธดิสต์ (SMU) สหรัฐอเมริกา นอกจากนี้ มีพาศน์เคยได้รับการตกลงจากมูลนิธิรอคกี้เฟลเลอร์ (Rockefeller Foundation) ที่จะให้ทุนไปทำปริญญาเอกทางเศรษฐศาสตร์ และมหาวิทยาลัยมิชิแกนเคยตอบรับเข้าเป็น Candidate ปริญญาเอกทางเศรษฐศาสตร์ มีพาศน์เคยดำรงตำแหน่งผู้พิพากษาหัวหน้าคณะในศาลฎีกา รองอธิบดีศาลอุทธรณ์ภาค 1 หัวหน้าศาลจังหวัดสงขลา หัวหน้าศาลประจำกระทรวง ผู้พิพากษาศาลจังหวัดเชียงใหม่ นอกจากนี้ มีพาศน์เคยเป็นกรรมการกฤษฎีกา อาจารย์ประจำคณะรัฐศาสตร์ อาจารย์ผู้บรรยายพิเศษคณะนิติศาสตร์ จุฬาลงกรณ์มหาวิทยาลัย, มหาวิทยาลัยเชียงใหม่, มหาวิทยาลัยสงขลานครินทร์, มหาวิทยาลัยธุรกิจบัณฑิต และ มหาวิทยาลัยธรรมศาสตร์ ปัจจุบัน มีพาศน์เป็นอาจารย์ผู้บรรยายพิเศษ ชั้นปริญญาโท มหาวิทยาลัยรามคำแหง นักวิชาการด้านนโยบายเศรษฐกิจ การเงิน การคลัง กฎหมาย ฯลฯเครื่องราชอิสริยาภรณ์</doc>
