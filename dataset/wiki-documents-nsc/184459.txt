<doc id="184459" url="https://th.wikipedia.org/wiki?curid=184459" title="ราเชนทร์ ลิ้มตระกูล">ราเชนทร์ ลิ้มตระกูล ราเชนทร์ ลิ้มตระกูล เกิดเมื่อวันที่ 7 ธันวาคม พ.ศ. 2511 เป็นผู้กำกับภาพยนตร์ จบการศึกษาจาก คณะวารสารศาสตร์และสื่อสารมวลชน มหาวิทยาลัยธรรมศาสตร์ เริ่มทำงานกับ บริษัท อาร์.เอส.โปรโมชั่น จำกัด ตั้งแต่ปี พ.ศ. 2533 โดยเริ่มจากการกำกับมิวสิกวิดีโอ หลังจากนั้นเป็น Creative Group Head และผู้จัดการฝ่ายสร้างสรรค์ ในปี พ.ศ. 2538 กำกับภาพยนตร์เรื่องแรก โลกทั้งใบให้นายคนเดียว ซึ่งกวาดรางวัลสำคัญๆเกือบทุกสาขาในการมอบรางวัลภาพยนตร์แห่งชาติประจำปี2538 รวมทั้งรางวัลภาพยนตร์ยอดเยี่ยม และ ผู้กำกับภาพยนตร์ยอดเยี่ยม และเป็นหนังไทยที่สร้างสถิติรายได้ใหม่ให้กับวงการภาพยนตร์ไทยในขณะนั้น (55 ล้านบาท) ในปี พ.ศ. 2542 เป็นกรรมการผู้จัดการ บริษัท อาวอง จำกัด บริษัทสร้างภาพยนตร์และละครทีวีในเครือบริษัทอาร์เอส จำกัด(มหาชน) ต่อมาขึ้นเป็นผู้อำนวยการสายงานธุรกิจภาพยนตร์ บริษัทอาร์เอส จำกัด(มหาชน) เขาได้อำนวยการสร้างภาพยนตร์อย่าง มือปืน/โลก/พระ/จัน และ ผีสามบาทและอื่นๆอีกหลายเรื่อง รวมทั้งทำละครทีวีป้อนให้ช่อง7 ในปี พ.ศ. 2551 เขากลับมากำกับภาพยนตร์อีกครั้งในเรื่อง ฝัน-หวาน-อาย-จูบ ตอน "จูบ" นำแสดงโดย มาริโอ้ เมาเร่อ และ จีจ้า ดื้อสวยดุ กับค่ายสหมงคลฟิล์ม ในปี พ.ศ. 2552 พ.ศ. 2552-56 เป็นผู้อำนวยการฝ่ายผลิตอาวุโส จีเอ็มเอ็มทีวี บริษัทในเครือ จีเอ็มเอ็ม มีเดีย (แกรมมี่) พ.ศ. 2557 เขาเปิดบริษัทผลิตงานสร้างสรรค์และถ่ายทำ ชื่อบริษัท ปั้น จำกัดผลงานกำกับผลงานกำกับ. - โลกทั้งใบให้นายคนเดียว (2538) - ฝัน หวาน อาย จูบ (2551) - จีจ้า ดื้อสวยดุ (2552)</doc>
