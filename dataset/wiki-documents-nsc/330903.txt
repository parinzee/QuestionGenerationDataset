<doc id="330903" url="https://th.wikipedia.org/wiki?curid=330903" title="สหัส บัณฑิตกุล">สหัส บัณฑิตกุล สหัส บัณฑิตกุล อดีตรองนายกรัฐมนตรี ในรัฐบาลของนายสมัคร สุนทรเวช อดีตรองผู้ว่าราชการกรุงเทพมหานคร และอดีตรองผู้ว่าการการรถไฟแห่งประเทศไทยประวัติ ประวัติ. สหัส บัณฑิตกุล หรือ ดร.สหัส บัณฑิตกุล เกิดเมื่อวันที่ 10 สิงหาคม พ.ศ. 2493 ที่กรุงเทพมหานคร จบการศึกษามัธยมศึกษาตอนปลาย จากโรงเรียนอำนวยศิลป์ พระนคร สำเร็จการศึกษาปริญญาตรี และปริญญาโท วิศวกรรมเครื่องกล จากจุฬาลงกรณ์มหาวิทยาลัย (ปริญญาตรีรุ่นเดียวกับนายธีรพล นพรัมภา) ระดับปริญญาโท ใบที่สอง สาขาบริหารธุรกิจ จากมหาวิทยาลัยลีดส์ ประเทศอังกฤษ และระดับปริญญาเอก ด้านวิศวกรรมศาสตร์ จากมหาวิทยาลัยมิชิแกน ประเทศสหรัฐอเมริกา นอกจากนี้ยังเข้ารับการศึกษาประกาศนียบัตรชั้นสูง จากสถาบันพระปกเกล้า และหลักสูตรของวิทยาลัยป้องกันราชอาณาจักร (วปอ.)การทำงาน การทำงาน. ดร.สหัส บัณฑิตกุล เริ่มรับราชการเป็นอาจารย์ประจำ คณะวิศวกรรมศาสตร์ จุฬาลงกรณ์มหาวิทยาลัย ในปี พ.ศ. 2514- พ.ศ. 2516 แล้วจึงย้ายมาทำงานเป็นวิศวกร สังกัดการรถไฟแห่งประเทศไทย ในปี พ.ศ. 2521 จนกระทั่งปี พ.ศ. 2532 ได้กลับมาเป็นอาจารย์ประจำ สถาบันบัณฑิตพัฒนบริหารศาสตร์ แล้วลาออกไปทำงานในบริษัทเอกชนระหว่างปี พ.ศ. 2534- พ.ศ. 2542 หลังจากที่นายสมัคร สุนทรเวช ได้รับเลือกตั้งเป็นผู้ว่าราชการกรุงเทพมหานคร ทำให้มีชื่อของนายสหัส บัณฑิตกุล เข้ามาเป็นรองผู้ว่าราชการกรุงเทพมหานคร ฝ่ายโยธา ต่อมาในการจัดตั้งรัฐบาลของพรรคพลังประชาชน โดยมีนายสมัคร สุนทรเวช เป็นนายกรัฐมนตรี ทำให้นายสหัส บัณฑิตกุล ได้รับตำแหน่ง รองนายกรัฐมนตรี ในฐานะคนสนิทของนายสมัคร สุนทรเวช และเป็นญาติห่างๆ กับคุณหญิงสุรัตน์ สุนทรเวช ซึ่งนายสหัส บัณฑิตกุล ได้ลาออกจากตำแหน่งในเวลาต่อมาเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.) - พ.ศ. 2543 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์ช้างเผือก (ต.ช.)</doc>
