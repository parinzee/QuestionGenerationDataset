<doc id="32025" url="https://th.wikipedia.org/wiki?curid=32025" title="เขตปทุมวัน">เขตปทุมวัน เขตปทุมวัน เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพใต้ ซึ่งถือเป็นเขตศูนย์กลางธุรกิจ การค้า การบริการ การพยาบาล วัฒนธรรม การศึกษา และการทูต เป็นเขตหนึ่งที่มีที่ตั้งอยู่บริเวณใจกลางที่สุดของกรุงเทพมหานครและที่มีการคมนาคมหลากหลายช่องทางที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันตกของฝั่งพระนคร มีอาณาเขตติดต่อกับเขตต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตดุสิตและเขตราชเทวี มีคลองมหานาคและคลองแสนแสบเป็นเส้นแบ่งเขต - ทิศตะวันออก ติดต่อกับเขตวัฒนาและเขตคลองเตย มีแนวทางรถไฟสายช่องนนทรีเป็นเส้นแบ่งเขต - ทิศใต้ ติดต่อกับเขตสาทรและเขตบางรัก มีถนนพระรามที่ 4 เป็นเส้นแบ่งเขต - ทิศตะวันตก ติดต่อกับเขตป้อมปราบศัตรูพ่าย มีคลองผดุงกรุงเกษมเป็นเส้นแบ่งเขตที่มาของชื่อเขต ที่มาของชื่อเขต. ในรัชสมัยพระบาทสมเด็จพระจอมเกล้าเจ้าอยู่หัว พระองค์ได้เสด็จทอดพระเนตรบริเวณคลองแสนแสบ ซึ่งในขณะนั้นยังมีสภาพเป็นท้องนาชานเมือง มีบัวพันธุ์ไทยขึ้นอยู่เป็นจำนวนมาก จึงโปรด ฯ ให้สร้างสระบัว 2 สระ และพระตำหนักสำหรับเป็นที่ประทับพักผ่อนซึ่งในปัจจุบันเป็นวังสระปทุม(วังที่ประทับของสมเด็จพระเทพรัตนราชสุดา สยามบรมราชกุมารี) และต่อมาได้โปรด ฯ ให้สร้างวัดปทุมวนาราม (แปลว่า วัดป่าบัว) ขึ้นเป็นพระอารามหลวง บริเวณดังกล่าวจึงมีชื่อเรียกว่า ปทุมวันประวัติศาสตร์ ประวัติศาสตร์. อำเภอปทุมวัน ได้รับการจัดตั้งขึ้นตามประกาศกระทรวงนครบาลเมื่อปี พ.ศ. 2457 โดยใช้ที่ว่าการอำเภอสามแยก (ต่อมายุบรวมกับอำเภอสัมพันธวงศ์) เป็นที่ทำการในขั้นแรก จากนั้นจึงย้ายมาตั้งอยู่ที่สี่แยกปทุมวัน และได้ย้ายมาอยู่ที่ตั้งปัจจุบันในซอยจุฬาลงกรณ์ 5 ถนนพระรามที่ 4 ในปี พ.ศ. 2506 ในปี พ.ศ. 2515 ได้มีประกาศคณะปฏิวัติจัดตั้งกรุงเทพมหานครขึ้นแทนที่นครหลวงกรุงเทพธนบุรีซึ่งเกิดจากการรวมกันของจังหวัดพระนครและจังหวัดธนบุรี อำเภอปทุมวันจึงได้รับการเปลี่ยนแปลงฐานะเป็น เขตปทุมวัน กรุงเทพมหานคร ส่วนตำบลต่าง ๆ ในท้องที่ก็มีฐานะเป็นแขวงการแบ่งเขตการปกครอง การแบ่งเขตการปกครอง. เขตปทุมวันแบ่งหน่วยการปกครองย่อยออกเป็น 4 แขวง (khwaeng) ได้แก่ประชากรการคมนาคม การคมนาคม. ถนนสายหลักในพื้นที่เขตได้แก่ ถนนพระรามที่ 1 (ต่อเนื่องเป็นถนนเพลินจิตและถนนสุขุมวิท) ตัดผ่านพื้นที่เขตในแนวนอนทางทิศเหนือ ถนนพระรามที่ 4 เป็นเส้นแบ่งเขตการปกครองทางทิศใต้ โดยถนนที่เชื่อมระหว่างถนนทั้ง 2 สายนี้ ได้แก่ ถนนรองเมือง ถนนจารุเมือง (ต่อเนื่องเป็นถนนพระรามที่ 6) ถนนบรรทัดทอง ถนนพญาไท ถนนอังรีดูนังต์ และถนนราชดำริ นอกจากนี้ก็ยังมีถนนหลังสวน ถนนวิทยุ ถนนสารสิน ถนนจรัสเมือง ถนนเจริญเมือง ทางพิเศษเฉลิมมหานคร และทางพิเศษศรีรัช หัวลำโพง ตั้งอยู่ในแขวงรองเมือง เป็นสถานีรถไฟกลางของกรุงเทพมหานคร รถไฟจะออกจากสถานีนี้ไปสู่จุดหมายปลายทางทั่วประเทศ ในระบบขนส่งมวลชน เขตปทุมวันมีรถไฟใต้ดิน พร้อมด้วยสถานีหัวลำโพง สถานีสามย่าน สถานีสีลม และสถานีลุมพินี ตั้งอยู่ริมแนวเขตทางทิศใต้ ส่วนรถไฟฟ้าบีทีเอสก็มีสถานีสยามซึ่งเป็นสถานีหลักอยู่ในเขตนี้ เป็นจุดเชื่อมต่อสายสีลมกับสายสุขุมวิท สถานีรถไฟฟ้าอื่น ๆ ในพื้นที่เขต ได้แก่ สถานีสนามกีฬาแห่งชาติ สถานีราชดำริ (สายสีลม) สถานีชิดลม และสถานีเพลินจิต (สายสุขุมวิท) การสัญจรทางน้ำก็ยังมีอยู่ คือ เรือด่วนที่บริการในคลองแสนแสบ ซึ่งเป็นคลองแบ่งเขตปกครองแคบ ๆ ทางทิศเหนือสถานที่สำคัญ สถานที่สำคัญ.สถานศึกษาระดับอุดมศึกษาสถานศึกษาระดับอุดมศึกษา. - จุฬาลงกรณ์มหาวิทยาลัย- พิพิธภัณฑ์กุมารศัลยศาสตร์ จุฬาลงกรณ์มหาวิทยาลัย - พิพิธภัณฑ์เทคโนโลยีทางภาพ - พิพิธภัณฑสถานธรรมชาติวิทยาแห่งจุฬาลงกรณ์มหาวิทยาลัย - พิพิธภัณฑ์วาจวิทยาวัฑฒน์ จุฬาลงกรณ์มหาวิทยาลัย - พิพิธภัณฑ์อัญมณีและเครื่องประดับไทย - พิพิธภัณฑ์สมุนไพร - เรือนไทยจุฬาลงกรณ์มหาวิทยาลัย - หอประวัติจุฬาลงกรณ์มหาวิทยาลัย - หอศิลป์จามจุรี - หอประชุมจุฬาลงกรณ์มหาวิทยาลัย - มหาวิทยาลัยเทคโนโลยีราชมงคลตะวันออก วิทยาเขตอุเทนถวาย - สถาบันเทคโนโลยีปทุมวันสถานศึกษาระดับมัธยมศึกษาสถานศึกษาระดับมัธยมศึกษา. - โรงเรียนเตรียมอุดมศึกษา - โรงเรียนสาธิตจุฬาลงกรณ์มหาวิทยาลัย ฝ่ายประถมและมัธยม - โรงเรียนสาธิตมหาวิทยาลัยศรีนครินทรวิโรฒ ปทุมวัน - โรงเรียนวัดปทุมวนาราม  - โรงเรียนมาแตร์เดอีวิทยาลัย สถานที่สำคัญทางราชการสถานที่สำคัญทางราชการ. - สภากาชาดไทย- โรงพยาบาลจุฬาลงกรณ์ สภากาชาดไทย - พิพิธภัณฑ์สภากาชาดไทย - สวนงู สภากาชาดไทย - สำนักงานตำรวจแห่งชาติ- โรงพยาบาลตำรวจ - วิทยาลัยพยาบาลตำรวจสถานที่สำคัญทางพระพุทธศาสนาสถานที่สำคัญทางพระพุทธศาสนา. - วัดปทุมวนารามราชวรวิหาร - วัดบรมนิวาสราชวรวิหาร - วัดชัยมงคล (วัดช่างแสง) - วัดสระบัว - วัดดวงแขศาลเทพเจ้าทางศาสนาฮินดูศาลเทพเจ้าทางศาสนาฮินดู. - ศาลพระตรีมูรติ - ศาลท้าวมหาพรหม เอราวัณ - ศาลพระนารายณ์ทรงสุบรรณ - ศาลพระพิฆเณศวร - ศาลพระลักษมี - ศาลพระอินทร์ (ท้าวอมรินทร์เทวาธิราช)การเดินทางและสถานที่เชื่อมต่อการเดินทางและสถานที่เชื่อมต่อ. - สถานีรถไฟฟ้าบีทีเอส- สถานีสยาม - สถานีชิดลม - สถานีราชดำริ - สถานีเพลินจิต - สถานีสนามกีฬาแห่งชาติ - สถานีรถไฟฟ้ามหานคร- สถานีหัวลำโพง - สถานีสามย่าน - สถานีสีลม - สถานีลุมพินี - สถานีรถไฟหัวลำโพง - ท่าเรือเชิงสะพานเฉลิมโลกสนามกีฬาและสวนสาธารณะใจกลางกรุงเทพมหานครสนามกีฬาและสวนสาธารณะใจกลางกรุงเทพมหานคร. - ราชกรีฑาสโมสร - สวนลุมพินี- พระบรมราชานุสาวรีย์ พระบาทสมเด็จพระมงกุฎเกล้าเจ้าอยู่หัว รัชกาลที่ 6 - สนามศุภชลาศัยกรีฑาสถานแห่งชาติ - สวนปทุมวนานุรักษ์สถานที่สำคัญทางวัฒนธรรมสถานที่สำคัญทางวัฒนธรรม. - บริการสารนิเทศเฉพาะสาขา ชนเผ่าไท-กะได - พิพิธภัณฑ์บ้านจิม ทอมป์สัน - พิพิธภัณฑ์โรงเรียนมาแตร์เดอีวิทยาลัย - พิพิธภัณฑ์สมเด็จพระพันวัสสาอัยยิกาเจ้า - หอศิลปวัฒนธรรมแห่งกรุงเทพมหานคร</doc>
