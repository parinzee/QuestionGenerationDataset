<doc id="364371" url="https://th.wikipedia.org/wiki?curid=364371" title="สมบัติ ยะสินธุ์">สมบัติ ยะสินธุ์ นายสมบัติ ยะสินธุ์ สมาชิกสภาผู้แทนราษฎร จังหวัดแม่ฮ่องสอน สังกัดพรรคประชาธิปัตย์ เป็นสมาชิกสภาผู้แทนราษฎรเพียงคนเดียวในเขตภาคเหนือตอนบน 9 จังหวัด ที่ไม่ได้สังกัดพรรคเพื่อไทย ซึ่งพื้นที่ดังกล่าวเป็นฐานเสียงสำคัญของกลุ่มผู้สนับสนุน พ.ต.ท.ทักษิณ ชินวัตร และพรรคเพื่อไทยประวัติ ประวัติ. สมบัติ ยะสินธุ์ เกิดเมื่อวันที่ 16 กุมภาพันธ์ พ.ศ. 2508 ในครอบครัวของเกษตรกร เป็นบุตรของนายบุญทรัพย์ และนางเกี๋ยงคำ ยะสินธุ์ จบการศึกษาชั้นมัธยมศึกษาตอนปลาย จากโรงเรียนวิมุตยารามพิทยากร ระดับปริญญาตรี สาขาบริหารงานบุคคล จากมหาวิทยาลัยพายัพ และปริญญาโท สาขาบริหารธุรกิจ จากมหาวิทยาลัยเชียงใหม่ ชีวิตส่วนตัวได้สมรสกับนางพรทิพย์ ยะสินธุ์ มีบุตร 4 คน คือ นายกรินทร์ ยะสินธุ์ นายกษิดิศ ยะสินธุ์ ด.ช.กษิดิ์เดช ยะสินธุ์ และ ด.ช.กฤติเดช ยะสินธุ์การทำงาน การทำงาน. สมบัติ ยะสินธุ์ เคยเป็นสมาชิกสภาองค์การบริหารส่วนจังหวัดแม่ฮ่องสอนหลายสมัย และได้รับตำแหน่งสูงสุดคือ รองนายกองค์การบริหารส่วนจังหวัดแม่ฮ่องสอน ต่อมาในการเลือกตั้ง พ.ศ. 2550 ได้ลงสมัคร ส.ส.ในพื้นที่จังหวัดแม่ฮ่องสอน และได้รับการเลือกตั้งเป็นสมาชิกสภาผู้แทนราษฎรเพียงคนเดียวของพรรคประชาธิปัตย์ ในเขตภาคเหนือตอนบน (ต่อมาในการเลือกตั้งซ่อม ได้มีสมาชิกเพิ่มขึ้นอีก 1 คน คือ ขยัน วิพรหมชัย) ในการเลือกตั้ง พ.ศ. 2554 สมบัติ ยะสินธุ์ ได้ลงสมัครรับเลือกตั้งในพื้นที่เดิม สามารถเอาชนะอดีตสมาชิกสภาผู้แทนราษฎรอีก 3 คน คือ นายปัญญา จีนาคำ นายอดุลย์ วันไชยธนวงศ์ และนายสมบูรณ์ ไพรวัลย์ และเป็น ส.ส.เพียงคนเดียวในเขตพื้นที่ 9 จังหวัดภาคเหนือตอนบน ที่ไม่ได้สังกัดพรรคเพื่อไทยสมาชิกสภาผู้แทนราษฎรสมาชิกสภาผู้แทนราษฎร. - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดแม่ฮ่องสอน สังกัดพรรคประชาธิปัตย์ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดแม่ฮ่องสอน สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
