<doc id="709658" url="https://th.wikipedia.org/wiki?curid=709658" title="เจ้านันทราช">เจ้านันทราช เจ้านันทราช เป็นพระโอรสของเจ้าปุ ซึ่งพระเจ้าสุริยวงศาธรรมิกราชส่งไปครองเมืองด่านซ้าย ต่อมา พระองค์ได้มาเป็นเจ้าเมืองมรุกขนคร เมื่อเจ้าองค์หล่อได้ราชสมบัติ พระองค์เห็นว่าเจ้าองค์หล่อเด็กเกินไปจึงรวบรวมสมัครพรรคพวกมายึดเวียงจันทน์ได้สำเร็จใน พ.ศ. 2242 จับเจ้าองค์หล่อประหารชีวิต แล้วขึ้นครองราชย์สมบัติเสียเอง แต่ครองราชย์สมบัติไม่นาน เจ้าไชยองค์เว้ซึ่งเป็นพระโอรสของเจ้าชมพูที่ถูกพระเจ้าสุริยวงศาธรรมิกราชเนรเทศไปเมืองเว้ได้ยกทัพมาชิงราชสมบัติ และจับเจ้านันทราชประหารชีวิตเมื่อ พ.ศ. 2245 เจ้าไชยองค์เว้ได้ขึ้นครองราชย์ต่อมา ทรงพระนามว่าพระเจ้าไชยเชษฐาธิราชที่ 2</doc>
