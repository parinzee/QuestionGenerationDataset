<doc id="714354" url="https://th.wikipedia.org/wiki?curid=714354" title="พระเจ้าราชวรวงศ์เธอ พระองค์เจ้าภุมเรศ กรมหมื่นอมเรศรัศมี">พระเจ้าราชวรวงศ์เธอ พระองค์เจ้าภุมเรศ กรมหมื่นอมเรศรัศมี พระเจ้าราชวรวงศ์เธอ พระองค์เจ้าภุมเรศ กรมหมื่นอมเรศรัศมี (22 มกราคม พ.ศ. 2346 — ในรัชกาลที่ 5) เป็นพระราชโอรสในสมเด็จพระบวรราชเจ้ามหาเสนานุรักษ์ ประสูติแต่เจ้าจอมมารดาทรัพย์พระประวัติ พระประวัติ. พระเจ้าราชวรวงศ์เธอ พระองค์เจ้าภุมเรศ กรมหมื่นอมเรศรัศมี ประสูติเมื่อวันอาทิตย์ เดือน 3 ขึ้น 10 ค่ำ ปีกุน เบญจศก จ.ศ. 1165 ตรงกับวันที่ 22 มกราคม พ.ศ. 2346 ในรัชกาลที่ 4 ทรงสถาปนาเป็นพระเจ้าบวรวงศ์เธอ กรมหมื่นอมเรศรัศมี ทรงมีโอรสคือ หม่อมเจ้าสมพงษ์ (น้อย) ซึ่งหม่อมเจ้าสมพงษ์เษกสมรสกับหม่อมราชวงศ์หญิงวรรณ มนตรีกุล (ธิดาหม่อมเจ้าโต มนตรีกุล) มีบุตรีคือ หม่อมราชวงศ์หญิงเล็ก กรีธาพลธิบดี (รื่น) กรมหมื่นอมเรศรัศมีทรงสิ้นพระชนม์ในรัชกาลที่ 5 พระราชทานเพลิงพระศพ ณ พระเมรุวัดสระเกศ เมื่อวันพุธ เดือน 3 ขึ้น 11 ค่ำ ปีมะโรง โทศก จ.ศ. 1242 ตรงกับวันที่ 9 กุมภาพันธ์ พ.ศ. 2423วังที่ประทับ วังที่ประทับ. พระเจ้าราชวรวงศ์เธอ พระองค์เจ้าภุมเรศ กรมหมื่นอมเรศรัศมี ทรงประทับที่วังสะพานเสี้ยว วังที่ 3 ตั้งอยู่บริเวณเชิงสะพานผ่านพิภพลีลา เมื่อพระองค์สิ้นพระชนม์ในรัชกาลที่ 5 เชื้อสายอยู่ต่อมาจนรื้อสร้างถนนราชดำเนิน ตอนเชิงสะพานผ่านพิภพลีลา (สมัยสงครามยังมีสะพานเสี้ยว ส่วนหนึ่งของสะพานรถรางใช้เป็นที่วางรางข้ามไปยังบางลำพู)</doc>
