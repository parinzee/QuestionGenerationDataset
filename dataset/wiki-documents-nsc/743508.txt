<doc id="743508" url="https://th.wikipedia.org/wiki?curid=743508" title="เครยอนป๊อป">เครยอนป๊อป เครยอนป๊อป (; ฮันกึล: 크레용팝 /คือ-เระ-ยอง-ผับ/) เกิร์ลกรุปสัญชาติเกาหลีใต้ ในอดีตสังกัดโครมเอนเตอร์เทนเมนต์ประวัติภาพลักษณ์ ประวัติ. ภาพลักษณ์. เครยอนป๊อป มีภาพลักษณ์ที่ต่างไปจากเกิร์ลกรุปหรือไอดอลเกาหลีวงอื่น ๆ ตรงที่ ไม่มีภาพของความเซ็กซี่เกินวัย หากแต่แหวกออกไปด้วยความสดใสน่ารัก พร้อมกับการแต่งกายด้วยชุดสีสันสดใสฉูดฉาดแตกต่างกันออกไปในสมาชิกแต่ละคน ทำให้แลดูคล้ายขบวนการห้าสีหรือมาสค์ไรเดอร์ มีเอกลักษณ์ตรงที่หมวกกันน็อก ตรงตามชื่อวงที่มีความหมายถึง "ดินสอสีที่โด่งดังมีชื่อเสียง (ป๊อปปูลาร์) ขึ้นมา"รวมถึงท่าเต้นแบบแปลก ๆ เน้นที่สนุกสนานและตลกจนไม่ห่วงภาพลักษณ์ จนได้ชื่อว่าเป็นเกิร์ลกรุปเกรียนในประเทศไทย และถึงแม้จะถูกวิจารณ์ว่าเลียนแบบโมะโมะอิโระโคลเวอร์ Z เกิร์ลกรุปของญี่ปุ่น หรือแม้แต่ถูกมองว่าเหมือนกับหรือเป็นคู่แข่งของออเรนจ์คาราเมล ซับยูนิตหรือวงย่อยของอาฟเตอร์สกูล เกิร์ลกรุปรุ่นพี่ชื่อดังของเกาหลีใต้เองก็ตาม แต่ทางวงชี้แจงว่าได้รับแรงบันดาลใจมาจากดีเจด๊อก ซึ่งเป็นวงฮิปฮอปรุ่นพี่ในวงการเคป๊อปต่างหาก โดยแฟนคลับของวง สมาชิกวงตั้งชื่อเรียกว่า "คิวตี" (Cutie) ซึ่งหมายถึง "น่ารัก" แต่ส่วนใหญ่จะเป็นผู้ชายวัยทำงานหรือวัยผ่านพ้นวัยรุ่นไปแล้ว เรียกว่า "ผับจอซี่" (팝저씨) แต่ก็มีแฟนคลับบางส่วนเรียกตัวเองว่า "สเก็ตบุก" (Sketchbook)ก่อนเดบิวต์ ก่อนเดบิวต์. เครยอนป๊อปเกิดจาก ฮวาง ฮย็อน ชาง ประธานบริษัทโครมเอนเตอร์เทนเมนต์ ซึ่งเป็นช่างภาพถ่ายแบบโฆษณาเสื้อผ้าและสินค้าอิเล็กทรอนิกมาก่อน และไม่เคยได้สนใจในเคป๊อปหรือวงการบันเทิงเลย แต่ได้ตัดสินใจทำค่ายเพลงเนื่องจากได้รับแรงบันดาลใจจากการได้เห็นที-อาราโปรโมตเพลง "Roly-Poly" ทางโทรทัศน์ ต้องการหาเด็กสาวที่มีส่วนสูงไม่เกิน 165 เซนติเมตร ดูเป็นเด็กสาวธรรมดาที่ดูดี แต่ดูนาน ๆ แล้วไม่เบื่อ ไม่ต้องเซ็กซี่ สามารถเข้าถึงตัวตนได้ มาเป็นนักร้องในสังกัด ในครั้งแรกใช้ชื่อวงว่า "เฮอร์ริเคนป๊อป" โดยขณะนั้นกำลังทำการโปรโมตอยู่ที่ประเทศญี่ปุ่น แต่ได้เปลี่ยนชื่อมาเป็นเครยอนป๊อปเพื่อความเหมาะสม เนื่องจากในขณะนั้นประเทศญี่ปุ่นเกิดเหตุการณ์แผ่นดินไหวและสึนามิถล่ม ซึ่งทางวงมีสมาชิกคนหนึ่ง คือ เซรัง หรือ มารี (ชื่อจริง: ยัง ซี-ฮย็อน) อดีตหัวหน้าวงคอยแจ็กสัน ทำหน้าที่เป็นแร็ปเปอร์ ต่อมาเซรังก็ออกจากวงไป เนื่องจากหันไปเอาดีทางแสดงแทน โดยสมาชิกทุกคนใช้เวลาในการฝึกฝนไม่นานก็ได้บันทึกเสียงและขึ้นเวทีแสดงสดเลย ซึ่งแตกต่างกับเกิร์ลกรุปวงอื่น ๆ ที่ใช้เวลาถึง 3-5 ปี เครยอนป๊อปเดบิวต์ด้วยเพลง "Bing Bing" เมื่อเดือนมกราคม ค.ศ. 2012 ด้วยภาพลักษณ์แบบเกิร์ลกรุปทั่วไป รวมถึงขึ้นแสดงที่หางโจว ประเทศจีนรวมถึงได้ปรากฏตัวในซีรีส์ของจีนในเรื่อง Curry Campus ด้วยการเป็นวงที่แสดงบนเวทีในผับแห่งหนึ่ง ต่อมาเมื่อวันที่ 19 กรกฎาคม ปีเดียวกัน ได้เดบิวต์บนเวทีด้วยเพลง "Saturday Night" ในรายการเอ็ม! เคาต์ดาวน์ แต่ไม่ประสบความสำเร็จ เมื่อไม่ประสบความสำเร็จ ทางวงจึงต้องโปรโมตด้วยตัวเองด้วยวิธีการเต้นแบบกองโจรริมถนนที่เป็นย่านชุมชนหรือศูนย์การค้า เช่น ตลาดทงแดมุน, มยองดง หรือฮงแด บางครั้งต้องเต้นท่ามกลางอากาศที่หนาวเหน็บหรือถูกผู้คนเมิน รวมถึงถูกปฏิเสธการแสดงโชว์ในรายการโปรโมตศิลปินทางโทรทัศน์ เนื่องจากวงยังไม่เป็นที่รู้จัก กอรปกับการที่อยู่ในต้นสังกัดเล็ก ๆ ด้วย ซึ่งวิธีการโปรโมตแบบนี้เป็นเสมือนเอกลักษณ์เฉพาะของวง ทางประธานบริษัทยืนยันว่า แม้จะประสบความสำเร็จมีชื่อเสียงแล้ว แต่การโปรโมตด้วยการเต้นข้างถนน รวมถึงจับมือกับแฟน ๆ ผู้สนับสนุนหลังแสดงเสร็จก็ยังต้องมีต่อไปประสบความสำเร็จ ประสบความสำเร็จ. เครยอนป๊อปมีชื่อเสียงโด่งดังขึ้นมาจากเพลง "Bar Bar Bar" ในเดือนมิถุนายน ค.ศ. 2013 พร้อมด้วยท่าเต้นแปลก ๆ ที่เรียงแถวหน้ากระดานกระโดดขึ้น-ลงแบบจิงโจ้หรือกระบอกสูบสลับกัน ซึ่งก็ทำให้วงการบันเทิงเกาหลีนำไปเลียนแบบและทำตามกันอย่างเป็นจำนวนมาก ซึ่งเพลงนี้ได้ติดอันดับ 1 บิลบอร์ดชาร์ตเคป๊อป แซงหน้าเกิร์ลกรุปรุ่นพี่อย่างทูเอนีวัน ไปได้ รวมถึงเอาชนะเอ็กโซ บอยแบนด์ชื่อดังรุ่นพี่ไปได้ในรายการมิวสิกแบงก์ ทำให้เป็นที่จับตามองว่าอาจจะโด่งดังเหมือนกับ "Gangnam Style" ของไซ ที่เคยสร้างปรากฏการณ์มาแล้ว โดยมียอดวิวในยูทิวบ์สูงถึง 22 ล้านวิว ในเดือนตุลาคม ค.ศ. 2014 ในเดือนเมษายน ค.ศ. 2014 ซิงเกิล "UH-EE" ของทางวงได้ถูกสถานีโทรทัศน์เคบีเอสแบน เนื่องจากเหตุผลว่า เนื้อหาเพลงยกย่องชาติญี่ปุ่นเกินไป แต่กับสถานีโทรทัศน์แห่งอื่น ๆ เผยแพร่ได้ ซึ่งทางต้นสังกัดก็ได้นำเอาเนื้อหาเพลงกลับไปแก้ไข แต่เมื่อได้ปล่อยมิวสิกวิดีโอออกมาในยูทิวบ์ ก็สร้างปรากฏการณ์เมื่อมียอดวิวสูงถึง 1 ล้านวิวภายในวันเดียว ต่อมาในเดือนมิถุนายน ปีเดียวกัน เครยอนป๊อปได้เป็นวงเปิดการแสดงคอนเสิร์ต ในทวีปอเมริกาเหนือ ซึ่งเป็นการทัวร์คอนเสิร์ตของเลดี้กาก้า ศิลปินป๊อประดับโลกชาวอเมริกัน ต่อมาในเดือนตุลาคม ก็ได้ออกซับยูนิตหรือวงย่อยในชื่อ สตรอว์เบอร์รีมิลค์ ที่ประกอบไปด้วยสมาชิกฝาแฝด โชอา กับ เวย์ ในวันที่ 23 พฤศจิกายน ปีเดียวกัน เครยอนป๊อปได้เดินทางมาประเทศไทยเพื่อเปิดแสดงมินิคอนเสิร์ต ที่ลานกิจกรรมหน้าหอศิลปวัฒนธรรมแห่งกรุงเทพมหานคร นับเป็นการเดินทางมาประเทศไทยครั้งแรกด้วย เพื่อรณรงค์ให้เด็กไทยสวมใส่หมวกกันน็อกเพื่อความปลอดภัย และก่อนหน้านั้นก็ได้ออกรายการเรื่องเล่าเสาร์-อาทิตย์ ทางช่อง 3 เพื่อประชาสัมพันธ์อีกด้วย ในเดือนมิถุนายน ค.ศ. 2015 ทางวงได้เดบิวต์เป็นครั้งแรกในภาษาญี่ปุ่นด้วยซิงเกิล "Ra Ri Ru Re" จากนั้นในวันที่ 5 พฤศจิกายน ปีเดียวกัน ก็ได้มีซิงเกิลภาษาญี่ปุ่นที่สอง "Dancing All Night" ที่มีความโดดเด่นที่มิวสิกวิดีโอถ่ายทำแบบลองเทก ไม่มีการตัด จนกระทั่งจบ โดยมีการแต่งตัวที่เหมือนมาริโอ ในวิดีโอเกมซูเปอร์มาริโอบราเธอส์ รวมถึงตอนต้นของซิงเกิลก็มีเสียงประกอบเหมือนกับวิดีโอเกม นอกจากนี้แล้ว เครยอนป๊อปยังเป็นหนึ่งในไอดอลเกาหลีที่ปรากฏในภาพวาดลายเส้นแบบไทยของนักศึกษาชั้นปีที่ 4 คณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ที่เป็นการสะท้อนถึงอิทธิพลของวัฒนธรรมร่วมสมัยของเกาหลีที่มีในมวลหมู่แฟนคลับชาวไทยอีกด้วยปี 2016 ปี 2016. เครยอนป๊อปได้ออกสตูดิโออัลบั้มภาษาญี่ปุ่นเป็นชุดแรกในวันที่ 20 มกราคม ค.ศ. 2016 ในชื่อชุด "We Are Pirates" โดยในอัลบั้มมีซิงเกิลภาษาญี่ปุ่นที่แปลงมาจากซิงเกิลเดิมที่เป็นภาษาเกาหลี พร้อมกับได้เปิดการแสดงคอนเสิร์ตที่หลายเมืองใหญ่ของญี่ปุ่น เช่น โตเกียว, นะโงะยะ และโคเบะ ในชื่อ "Crayon Pop 1st Japan Tour 2016" ในเดือนสิงหาคม ปีเดียวกัน เครยอนป๊อปยังได้ร่วมงานกับซีดี9 บอยแบนด์ชื่อดังของเม็กซิโกในซิงเกิล "Get Dumb" มีทั้งเวอร์ชันภาษาอังกฤษ และภาษาสเปน ต่อมาในวันที่ 9 กันยายน ปีเดียวกัน เครยอนป๊อปได้มีสตูดิโออัลบั้ม หรืออัลบั้มเต็มชุดแรกของวงออกมา ในชื่อ Evolution Pop. Vol.1 ซึ่งสมาชิกทุกคนมีส่วนร่วมในการผลิต ตั้งแต่เครื่องแต่งกายจนถึงการตลาด โดยมีหน้าที่แตกต่างออกไป โดยมีซิงเกิลแรกที่ทำการโปรโมต คือ "Vroom Vroom" และตามมาด้วยซิงเกิลแรกที่มีมิวสิกวิดีโอ คือ "Doo Doom Chit" แต่หลังจากนั้นเพียงไม่กี่วัน โครมเอนเตอร์เทนเมนต์ก็ได้ประกาศอย่างเป็นทางการว่า โซยุล หนึ่งในสมาชิกของวงป่วยเป็นโรคตื่นตระหนก เมื่อขึ้นแสดงบนเวทีมีอาการวิตกกังวลจนถึงขนาดจะคลื่นไส้อาเจียน อาจเป็นเพราะอาการเครียดเนื่องจากห่างหายจากผลงานในประเทศไปนานถึงหนึ่งปีครึ่ง และเป็นอัลบั้มชุดแรกที่ทางวงผลิตเองด้วย กอรปทั้งมีการเปลี่ยนแปลงทั้งตัวผู้บริหารและพนักงานในสังกัดโครมเอนเตอร์เทนเมนต์ จึงขอพักงานเฉพาะส่วนของโซยุลไปอย่างไม่มีกำหนด จนกว่าจะหายเป็นปกติ แต่หลังจากนั้นในราวกลางเดือนพฤศจิกายน ปีเดียวกัน โซยุลก็ได้โพสต์ข้อความว่า ตัดใจกำลังจะแต่งงานกับ มุน ฮี-จุน หนึ่งในสมาชิกบอยแบนด์เอช.โอ.ที ซึ่งทางต้นสังกัดก็ได้ยืนยันถึงความจริงในเรื่องนี้ ซึ่งทั้งคู่จัดงานแต่งงานกันที่กรุงโซลในวันที่ 12 กุมภาพันธ์ ค.ศ. 2017ปี 2017 ปี 2017. ในวันที่ 19 เมษายน ค.ศ. 2017 ทางต้นสังกัดคือ โครมเอนเตอร์เทนเมนต์ ได้ประกาศว่าทางวงได้หมดสัญญาไปแล้วตั้งแต่เดือนมีนาคมที่ผ่านมานี้ โดยทั้ง กึมมี, เอลลิน, โชอา และโซยุล ต่างก็หมดสัญญาไปแล้ว ในส่วนของเวย์จะหมดลงในเดือนพฤษภาคมที่กำลังจะถึง โดยยังไม่มีความแน่นอนว่าทั้งหมดจะต่อสัญญาหรือไม่ แต่ก่อนหน้านั้นมีข่าวลือทำนองว่า โชอาและเวย์จะผันตัวเองไปเป็นนักแสดงละครเวทีและเซ็นสัญญากับต้นสังกัดใหม่ ทางโครมเอนเตอร์เทนเมนต์ก็ได้ปฏิเสธและกล่าวว่าไม่เคยได้ยินเรื่องนี้ และเฉพาะในส่วนของโซยุลอยู่ในส่วนของการพักงานหลังแต่งงานกับมุน ฮี-จุน ก่อนหน้านั้น ที่สุดในวันที่ 31 พฤษภาคม ปีเดียวกัน สมาชิกเครยอนป๊อปตกลงที่จะโปรโมตวงต่อ แต่ไม่ได้อยู่กับสังกัดโครมเอนเตอร์เทนเมนต์ต่อไป โดยสมาชิกแต่ละคนอาจจะมีงานของตนเองแยกออกไปได้ และในส่วนของโซยุลก็ได้แยกตัวออกไปประวัติสมาชิกกึมมี ประวัติสมาชิก. กึมมี. กึมมี (อังกฤษ: Geummi หรือ Gummi; ฮันกึล: 금미) มีชื่อจริงว่า "แพ็ก โบ-รัม" (อังกฤษ: Baek Bo-ram; ฮันกึล: 백보람) เกิดเมื่อวันที่ ตำแหน่งของวง : หัวหน้าวง, นักเต้นหลัก, นักร้องเสริม เป็นสมาชิกที่มีอายุมากที่สุดในวง เข้าวงมาได้จากการแนะนำของลูกค้าคนหนึ่งของประธานบริษัทว่า ลูกค้าคนนี้มีน้องสาวคนหนึ่งที่อยากเป็นนักร้องมาก เดิมมีงานประจำเป็นนักบำบัดสุขภาพผมให้กับคลินิกเส้นผมมาก่อน โดยใช้เพลง "So Cool" ของซิสตาร์ เป็นออดิชัน สีประจำตัว คือ สีน้ำเงิน ในปลายปี ค.ศ. 2014 กึมมีได้แสดงนำในละครโทรทัศน์ขนาดสั้น เรื่อง 6 Persons Room ในบท "อี จีว็อน" ร่วมกับซ็องฮุน และทั้งคู่ได้ร้องเพลงประกอบ ชื่อ "Sunlight" และในกลางปี ค.ศ. 2016 ได้ร่วมแสดงในซีรีส์เรื่อง 28 Faces Of The Moon ที่มีทั้งหมด 8 ตอน และได้แพร่ภาพในจีน ในบท "ซูจิน" ซึ่งในซีรีส์เรื่องนี้ในตอนที่ 5 ได้เพลงประกอบชื่อ "Tarutu" โดยมีเวย์เป็นคนร้องด้วยเอลลิน เอลลิน. เอลลิน (อังกฤษ: Ellin; ฮันกึล: 엘린) มีชื่อจริงว่า "คิม มิน-ย็อง" (อังกฤษ: Kim Min-young; ฮันกึล: 김민영) เกิดเมื่อวันที่ ตำแหน่งของวง: นักเต้นนำ, นักร้องสนับสนุน,แร๊ปเปอร์, ภาพลักษณ์ของวง เป็นสมาชิกที่มีอายุรองลงมา เป็นสมาชิกที่เข้ามาเป็นลำดับรองสุดท้าย จากการแนะนำของพนักงานคนหนึ่งในสังกัด โดยก่อนหน้านั้นเป็นนางแบบถ่ายแบบเสื้อผ้าให้กับห้างสรรพสินค้า ตอนแรกเอลลินไม่มีทักษะทางการร้องเพลงหรือการแสดงอะไรเลย นั่นทำให้พนักงานบางคนไม่พอใจ แต่ก็สามารถพิสูจน์ตัวเองจนได้รับการยอมรับได้ในที่สุด โดยถือเป็นสมาชิกที่มีความเป็นเกิร์ลกรุปมากที่สุด สีประจำตัวคือ สีชมพู เอลลินได้ร่วมแสดงในมิวสิกวิดีโอ "Good to Go" ของเค-มัช และยังได้ปรากฏตัวในมิวสิกวิดีโอ "Shake That Brass" ของแอมเบอร์ รวมถึงได้แสดงนำในมิวสิกวิดีโอ "Attraction" ของไดนามิกดูโอโชอา โชอา. โชอา (อังกฤษ: Choa; ฮันกึล: 초아) มีชื่อจริงว่า "ฮอ มิน-จิน" (อังกฤษ: Heo Min-jin; ฮันกึล: 허민진) เกิดเมื่อวันที่ ตำแหน่งของวง: นักร้องเสียงหลัก เป็นสมาชิกที่เข้ามาเป็นลำดับที่สอง เป็นพี่สาวฝาแฝดของเวย์ โชอาเข้าวงได้หลังการสอบเข้ามหาวิทยาลัยได้แล้ว สีประจำตัว คือ สีแดง ในเดือนมิถุนายน ค.ศ. 2014 ได้ร่วมแสดงในซีรีส์เรื่อง Hi! School – Love On และได้ร้องเพลงประกอบพร้อมกับสมาชิกคนอื่น ๆ ในเพลง "C'mon C'mon" ต่อมาในปี ค.ศ. 2015 ก็ได้ร่วมแสดงในละครเวทีซึ่งเป็นละครเพลง ในเดือนกุมภาพันธ์ ค.ศ. 2016 สำเร็จการศึกษาจากสถาบันศิลปะโซลเวย์ เวย์. เวย์ (อังกฤษ: Way; ฮันกึล: 웨이) มีชื่อจริงว่า "ฮอ มิน-ซ็อน" (อังกฤษ: Heo Min-seon; ฮันกึล: 허민선) เกิดเมื่อวันที่ ตำแหน่งของวง: นักร้องนำ, แร็ปเปอร์หลัก เป็นสมาชิกที่เข้ามาเป็นลำดับสุดท้าย เป็นน้องสาวฝาแฝดของโชอา เดิมทำงานเป็นเลขาห้างสรรพสินค้าแห่งหนึ่ง และเป็นนักร้องประจำวงดนตรีอิสระชื่อ เอ็น.ดอลฟิน ที่เล่นประจำที่ย่านฮงแด และเป็นครูสอนร้องเพลง เข้ามาในวงหลังการออกไปของเซรัง และเข้ามาหลังโชอาได้ประมาณ 8 เดือน โดยหลังจากการตอบรับเข้าวงก็บันทึกเสียงเลยทันทีในวันรุ่งขึ้น และสัปดาห์ถัดมาก็ขึ้นเวทีแสดงสด สีประจำตัว คือ สีส้ม ในปี ค.ศ. 2015 เวย์ได้เข้าศึกษาต่อที่มหาวิทยาลัยสตรีซ็องชิน สาขาดนตรีประยุกต์อดีตสมาชิกโซยุล อดีตสมาชิก. โซยุล. โซยุล (อังกฤษ: Soyul; ฮันกึล: 소율) มีชื่อจริงว่า "พัก ฮเย-คย็อง" (อังกฤษ: Park Hye-kyeong; ฮันกึล: 박혜경) เกิดเมื่อวันที่ ตำแหน่งของวง: นักร้องเสียงหลัก, แร็ปเปอร์นำ, มาสคอตของวง, มักเน่ของวง เป็นสมาชิกที่มีอายุน้อยที่สุด จึงเป็นน้องเล็ก แต่เข้าวงมาเป็นลำดับแรกจากการที่เป็นเน็ตไอดอลหรือออลจังมาก่อน กอรปกับเคยผ่านงานบันเทิงมาบ้าง เช่น ถ่ายแบบโฆษณา สีประจำตัว คือ สีเหลือง ในต้นปี ค.ศ. 2015 ได้มีผลงานเพลงเดี่ยวเพลงแรก "Y-Shirt" ร่วมกับ ย็อง จุง-โม และได้เข้าศึกษาต่อด้านการแสดงที่มหาวิทยาลัยสตรีซ็องชิน ในรายการ Let's Go! Dream Team Season 2 โซยุลได้ร่วมเล่น และชนะการแข่งขันมวยปล้ำในนามเครยอนป๊อป หลังจากการออกอัลบั้ม Evolution Pop. Vol.1 ในเดือนกันยายน ค.ศ. 2016 ได้ไม่นาน โซยุลก็ได้ยุติการโปรโมตและการแสดงไปเนื่องจากเป็นโรคตื่นตระหนก และหลังจากนั้นต่อมาในเดือนพฤศจิกายน ก็ได้ประกาศว่ากำลังจะแต่งงานกับ มุน ฮี-จุน หนึ่งในสมาชิกอดีตวงบอยแบนด์เอช.โอ.ที โดยทั้งคู่แต่งงานกันในวันที่ 12 กุมภาพันธ์ ค.ศ. 2017 และหลังจากคลอดลูกสาวในกลางเดือนพฤษภาคม ปีเดียวกัน ก็ได้ถอนตัวออกไปกลุ่มย่อยสตรอว์เบอร์รีมิลค์ กลุ่มย่อย. สตรอว์เบอร์รีมิลค์. สตรอว์เบอร์รีมิลค์ (อังกฤษ: Strawberry Milk; ฮันกึล: =딸기우유; อาร์อาร์: Ttalgiuyu) เป็นกลุ่มย่อยหรือซับยูนิตวงแรกของเครยอนป๊อป ประกอบด้วย 2 สมาชิกฝาแฝด โชอา และ เวย์ โครมเอนเตอร์เทนเมนต์ประกาศว่าเครยอนป๊อปจะมีซับยูนิตในวันที่ 29 กันยายน ค.ศ. 2014 ก่อนอัลบั้ม The 1st Mini Album จะจำหน่ายในวันที่ 15 ตุลาคม ปีเดียวกัน โดยมีเพลงและมิวสิกวิดีโอโปรโมต "OK" และอีกเพลงในอัลบั้ม "Let Me Know" ซึ่งเขียนเองโดยเวย์ ที่แต่งและเรียบเรียงไว้ตั้งแต่ยังเป็นนักร้องนำวงดนตรีอิสระก่อนที่จะเป็นสมาชิกเครยอนป๊อป ซึ่งเพลงนี้มีเนื้อหาเกี่ยวกับการที่คู่แฝดนี้ต่อสู้ฝ่าฟันจนกระทั่งได้เป็นนักร้อง สตรอว์เบอร์รีมิลค์ แสดงเพลง Let Me Know ที่คอนเสิร์ตโครมแฟมิลีที่ประเทศญี่ปุ่น ในวันที่ 4 ตุลาคม ปีเดียวกัน และแสดงครั้งแรกที่เกาหลีใต้ที่โซลชินซอนอาร์เทรียนซีจีวี โดยเป็นแฟนมีตติงและมีกิจกรรมแจกลายเซ็นแก่บรรดาแฟนคลับที่โชคดีจากการจับสลากผู้ที่ซื้ออัลบั้ม 100 คนด้วย โดยผู้ที่เดินทางมาไกลที่สุดมาจากประเทศบราซิลอายุ 60 ปี เพื่อที่จะพบกับโชอาและเวย์ และต่อมา OK ยังได้มีชื่อถูกเสนอชิงรางวัลอีกด้วยผลงานผลงาน. - 2012: Crayon Pop 1st Mini Album - 2013: The Streets Go Disco - 2014: The 1st Mini Album (Strawberry Milk) - 2014: Pop! Pop! Pop! - 2015: FM - 2016: Evolution Pop. Vol.1การแสดงการโชว์ทางโทรทัศน์เว็บซีรีส์</doc>
