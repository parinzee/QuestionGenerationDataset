<doc id="190616" url="https://th.wikipedia.org/wiki?curid=190616" title="สุทิน วรรณบวร">สุทิน วรรณบวร สุทิน วรรณบวร (เกิด: พ.ศ. 2492) นักข่าวการเมืองอาวุโส สังกัดสำนักข่าวเอพี เจ้าของฉายา "นักข่าวสายโจร" มีชื่อเสียงจากการตั้งคำถามที่ดุดัน จนเป็นไม้เบื่อไม้เมากับแหล่งข่าวหลายคน เคยปะทะคารมกับนักการเมืองหลายคน เช่น สมัคร สุนทรเวช สุทิน เป็นชาวจังหวัดตรัง เริ่มต้นการทำข่าวตั้งแต่ช่วงสงครามอินโดจีน เคยสังกัดสำนักข่าวยูพีไอ และสำนักข่าวรอยเตอร์ส นอกจากนี้สุทิน วรรณบวร ยังเป็นนักแปลวรรณกรรมการเมือง มีผลงานแปลหนังสือมาแล้ว 26 เล่ม มีผลงานเขียนหนังสือ ชื่อ "เรื่องอยากเล่าของนักข่าวสายโจร" สุทินลาออกจากตำแหน่งผู้สื่อข่าวอาวุโส สำนักข่าวเอพี เมื่อเดือนพฤศจิกายน พ.ศ. 2551 โดยให้เหตุผลว่า ต้องการเป็นแนวร่วมให้กับกลุ่มพันธมิตรประชาชนเพื่อประชาธิปไตย ระหว่างการชุมนุมขับไล่รัฐบาลนายสมชาย วงศ์สวัสดิ์ นายกรัฐมนตรีในขณะนั้น ปัจจุบันหลังเสร็จสิ้นการชุมนุม เขาทำงานเป็นบรรณาธิการอาวุโสให้กับสถานีโทรทัศน์ผ่านดาวเทียมภาคภาษาอังกฤษ TAN Network ของเอเอสทีวี ที่มี นางสาวสโรชา พรอุดมศักดิ์ เป็นผู้อำนวยการช่อง</doc>
