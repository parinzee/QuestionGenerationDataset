<doc id="564912" url="https://th.wikipedia.org/wiki?curid=564912" title="ลิฟต์แห่งกานาลดูว์ซ็องทร์">ลิฟต์แห่งกานาลดูว์ซ็องทร์ ลิฟต์แห่งกานาลดูว์ซ็องทร์ หรือชื่อตามที่ขึ้นทะเบียนว่า ลิฟต์ทั้งสี่แห่งกานาลดูว์ซ็องทร์และอาณาบริเวณใกล้เคียง เมืองลาลูเวียร์และเลอเริล (มณฑลแอโน) () ได้แก่ ลิฟต์ยกเรือจำนวนสี่แห่ง ตั้งอยู่ใกล้กับเมืองลาลูเวียร์ ประเทศเบลเยียม ในเขตอุตสาหกรรมซียงแห่งวัลโลเนีย ซึ่งลิฟต์ทั้งสี่แห่งนี้ได้รับการขึ้นทะเบียนเป็นอนุสรณ์สถานสำคัญแห่งวาโลเนีย และมรดกโลกโดยองค์การยูเนสโก เมื่อปี ค.ศ. 1998 คลองแห่งที่ลิฟต์พาดผ่านนั้นมีความยาวประมาณ 7 กิโลเมตร ซึ่งเรียกว่า กานาลดูว์ซ็องทร์ ทำหน้าที่เชื่อมต่อลุ่มแม่น้ำเมิซกับแม่น้ำสเกลต์ ซึ่งมีระดับต่างกันถึง 66.2 เมตร จึงต้องมีการออกแบบลิฟต์เพื่อยกเรือขึ้นทีละระดับ โดยลิฟต์ชุดแรก (ลิฟต์หมายเลข 1) มีความสูง 15.4 เมตร เปิดใช้เมื่อปี ค.ศ. 1888 และอีกสามชุดมีความสูงเท่า ๆ กันคือ 16.93 เมตร เปิดใช้ต่อมาในปีค.ศ. 1917 ลิฟต์ในแต่ละชุดประกอบด้วยลิฟต์และประตูน้ำจำนวนสองช่อง ซึ่งมีช่องเก็บน้ำจำนวนสองชุด โดยมีโครงสร้างและประตูน้ำทำจากเหล็กกล้าทั้งชุด ทั้งสองช่องนั้นทำงานสัมพันธ์กัน โดยเมื่อช่องหนึ่งมีระดับน้ำเพิ่มสูงขึ้น อีกช่องหนึ่งจะลดระดับลงเพื่อรักษาสมดุลของลิฟต์ทั้งชุด ลิฟต์ทั้งสี่ชุดนี้ได้รับการออกแบบโดยเอดวิน คลาร์ก โดยบริษัทสัญชาติอังกฤษ คลาร์ก สแตนส์ฟีลด์ แอนด์ คลาร์ก (Clark, Stansfield & Clark)ที่ตั้ง</doc>
