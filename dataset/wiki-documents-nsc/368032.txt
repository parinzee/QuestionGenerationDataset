<doc id="368032" url="https://th.wikipedia.org/wiki?curid=368032" title="เดอะไชนาซินโดรม">เดอะไชนาซินโดรม เดอะไชนาซิมโดรม () เป็นภาพยนตร์อเมริกันที่ออกฉายในปี พ.ศ. 2522 กำกับโดยเจมส์ บริดจ์ นำแสดงโดยเจน ฟอนดา แจ็ก เลมมอน และไมเคิล ดักลาส เป็นเรื่องราวเกี่ยวกับนักข่าวหญิงกับช่างภาพ ที่พบการเกิดอุบัติเหตุร้ายแรงของเครื่องปฏิกรณ์นิวเคลียร์ของโรงไฟฟ้า และพบว่าเจ้าหน้าที่รัฐได้พยายามปกปิดข่าวนี้ต่อสาธารณชน ภาพยนตร์ออกฉายครั้งแรกเมื่อวันที่ 16 มีนาคม พ.ศ. 2522 หลังจากนั้นเพียง 12 วัน ได้เกิดอุบัติเหตุนิวเคลียร์ทรีไมล์ไอส์แลนด์ เกิดแกนปฏิกรณ์นิวเคลียร์หลอมละลายบางส่วนที่ดาวฟินเคาน์ตี ใกล้เมืองแฮริสเบิร์ก เมืองหลวงของรัฐเพนซิลเวเนีย มีผู้กล่าวว่าอุบัติเหตุที่เกิดขึ้นจริง ทำให้ยอดขายภาพยนตร์เรื่องนี้ดีขึ้น ภาพยนตร์เรื่องนี้ได้รับการเสนอชื่อเข้าชิงรางวัลออสการ์ 4 สาขา จากนักแสดงนำชาย (เลมมอน), นักแสดงนำหญิง (ฟอนดา), ฉาก และบทภาพยนตร์ยอดเยี่ยม นอกจากนี้ยังได้รับการเสนอชื่อเข้าชิงรางวัลปาล์มทองคำ ส่วนเลมมอนได้รับรางวัลกรังปรีซ์ สาขานักแสดงนำชายยอดเยี่ยม ในเทศกาลภาพยนตร์เมืองคานส์ ประจำปี 1979 บทภาพยนตร์ได้รับรางวัลสมาคมนักเขียนบทภาพยนตร์และโทรทัศน์ (Writers Guild of America Awards) ประจำปี 1980 ชื่อภาพยนตร์ มาจากสำนวนเปรียบเทียบว่า ความรุนแรงของการเกิดอุบัติเหตุทำให้สารกัมมันตรังสีหลอมละลายผิวโลก และทะลุแกนโลกไปจนถึงประเทศจีน ซึ่งเป็นการเปรียบเทียบที่เกินจริง และเป็นไปไม่ได้ทางวิทยาศาสตร์</doc>
