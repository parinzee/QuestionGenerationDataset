<doc id="479384" url="https://th.wikipedia.org/wiki?curid=479384" title="สะพานใหม่">สะพานใหม่ สะพานใหม่ เป็นย่านการค้าตั้งอยู่บริเวณส่วนใหญ่ในแขวงอนุสาวรีย์ เขตบางเขน และบางส่วนในแขวงคลองถนน เขตสายไหม คือบริเวณสองข้างทางของถนนพหลโยธิน ตั้งแต่ด้านทิศใต้คือวงเวียนอนุสาวรีย์พิทักษ์รัฐธรรมนูญ ไปจนถึงด้านทิศเหนือคือสะพานข้ามคลองสอง (คลองสองหรือคลองถนนคือคลองสายเดียวกัน) ระยะทางประมาณ 3 กิโลเมตร เหตุที่ย่านการค้านี้ชื่อ สะพานใหม่ เนื่องจากสะพานข้ามคลองสองนั้นมีชื่อเต็มว่า สะพานสุกรนาคเสนีย์ ซึ่งสร้างใหม่แทนสะพานของเดิม (ไม่ทราบปีที่สร้าง) ชาวบ้านในละแวกนั้นจึงเรียกกันว่า สะพานใหม่ และติดปากมาจนถึงปัจจุบัน สะพานใหม่มีตลาดสดที่สำคัญคือ ตลาดยิ่งเจริญ ก่อตั้งโดย นางสุวพีร์ ธรรมวัฒนะ มารดาของนายห้างทอง ธรรมวัฒนะ อดีตนักการเมือง เปิดให้บริการเมื่อวันที่ 11 สิงหาคม พ.ศ. 2498 มีเนื้อที่ 30 ไร่ ชาวบ้านก็เรียกตลาดสดนี้ว่า ตลาดสะพานใหม่ ด้วยเช่นกันสถานที่สำคัญสถานที่สำคัญ. - ตลาดยิ่งเจริญ - ตลาดไทยณรงค์ - วัดอัครเทวดามีคาแอล - มูลนิธิโพธิภาวนาสงเคราะห์ (โรงเจ) - บิ๊กซี ซูเปอร์เซ็นเตอร์ สาขาดอนเมือง (ความจริงแล้วตั้งอยู่ในย่านสะพานใหม่) - โรงพยาบาลเซ็นทรัลเยนเนอรัล - ศูนย์ทันตกรรมเซ็นทรัล - โรงพยาบาลเปโตร - โรงพยาบาลตา กรุงเทพ - กรมทหารสื่อสาร กองทัพบก - กรมทหารขนส่งรักษาพระองค์ กองทัพบก - เทสโก้ โลตัส สาขาหลักสี่สถานศึกษาสถานศึกษา. - วิทยาลัยเทคโนโลยีสยามบริหารธุรกิจ (SBAC) - มหาวิทยาลัยนอร์ทกรุงเทพ - โรงเรียนอนุบาลอัฏฐกาล - โรงเรียนอนุบาลเฉลิมบุญ - โรงเรียนอนุบาลพิมลทิพย์ - โรงเรียนนิเวศน์วารินทร์ - โรงเรียนประสาทวิทยา - โรงเรียนภูมิไพโรจน์วิทยา - โรงเรียนไทยนิยมสงเคราะห์</doc>
