<doc id="465986" url="https://th.wikipedia.org/wiki?curid=465986" title="เกาะกระดาด">เกาะกระดาด เกาะกระดาด ตั้งอยู่ในอ่าวไทย ในเขตจังหวัดตราด ตั้งอยู่ใกล้กับเกาะหมากมีเนื้อที่ 1,200 ไร่ ลักษณะทั่วไปเป็นพื้นที่ราบ โดยมีเนินเขาอยู่ตรงกลาง มีแนว ปะการัง และหาดทรายยาว ขาวสะอาดสามารถเดินถึงกันได้รอบเกาะ ที่ได้ชื่อว่าเกาะกระดาดเนื่องจากเดิมมีต้นกระดาด ขึ้นอยู่เป็นจำนวนมาก ปัจจุบันยังคงเหลืออยู่บ้าง เกาะกระดาดถือเป็นเกาะเดียวในประเทศไทยที่มีโฉนดแสดงว่ามีเจ้าของที่ดินถูกต้องตามกฎหมาย สาเหตุมาจากในสมัยรัชกาลที่ 5 ฝรั่งเศสได้เข้ามาล่าอาณานิคมในแถบ เอเซียอาคเนย์ และพยายามยึดครองแผ่นดินของไทย เกาะกระดาดก็เป็นที่หมายหนึ่งของฝรั่งเศสด้วย รัชกาลที่ 5 จึงทรงพระกรุณาโปรดเกล้าให้ออกโฉนดที่ดินของเกาะขึ้น การเดินทางจากแหลมงอบใช้เวลา ประมาณ 2-3 ชั่วโมง</doc>
