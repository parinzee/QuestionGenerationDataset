<doc id="309091" url="https://th.wikipedia.org/wiki?curid=309091" title="แอร์บัสกรุ๊ป">แอร์บัสกรุ๊ป แอร์บัสกรุ๊ป เป็นบริษัทผลิตอากาศยานและระบบป้องกันประเทศของยุโรป เดิมก่อตั้งในชื่อ อีเอดีเอส () เมื่อปี ค.ศ. 2000 จากการควบรวมกิจการของ เดมเลอร์ไครสเลอร์แอโรสเปซ เอจี (DaimlerChrysler Aerospace AG - DASA) จากเยอรมนี กับ แอโรสปาติอาล-มาทรา (Aérospatiale-Matra ) จากฝรั่งเศส และ กอนสตรุกเซียวเนสอาเอโรเนาตีกัส เอเซอา (Construcciones Aeronáuticas SA - CASA) จากสเปน ทำการพัฒนาและจำหน่ายอากาศยานทางการทหาร เครื่องบินพาณิชย์ ระบบสื่อสาร ขีปนาวุธ จรวด และดาวเทียม มีสำนักงานใหญ่อยู่ที่นิคมอุตสาหกรรม สคิปโฮล-ริจก์ ใกล้ท่าอากาศยานอัมสเตอร์ดัม ประเทศเนเธอร์แลนด์ การก่อตั้งอีเอดีเอส เกิดจากแรงกดดันเนื่องจากการรวมตัวของบริษัทผู้ผลิตอากาศยานทางการทหารของสหรัฐ ล็อกฮีด และมาร์ตินมาริเอตตา เป็นล็อกฮีดมาร์ตินในปี 1995 ตามด้วยการควบรวมกิจการของโบอิง กับแมคดอนเนลล์ดักลาส ในปี 1997 บริษัทย่อยของอีเอดีเอส บางส่วนได้แก่- แอร์บัส เป็นการร่วมทุนระหว่างอีเอดีเอส (80%) กับ บีเออี (20%) - เอทีอาร์ ผู้ผลิตเครื่องบิน เอทีอาร์ 42 และเอทีอาร์ 72 - ดัซโซลท์เอวิเอชัน ผู้ผลิตเครื่องบินรบ ดัซโซลท์ ราฟาเอล - ยูโรไฟเตอร์ ผู้ผลิตเครื่องบินรบ ยูโรไฟต์เตอร์ ไทฟูน - ยูโรคอปเตอร์ ผู้ผลิตเฮลิคอปเตอร์ - แอเรียนสเปซ ผู้ผลิตจรวดขนส่งให้กับ องค์การอวกาศยุโรป - อีเอดีเอส แอสเทรียม ผู้ผลิตยานอวกาศ</doc>
