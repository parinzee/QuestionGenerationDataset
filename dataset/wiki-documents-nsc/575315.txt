<doc id="575315" url="https://th.wikipedia.org/wiki?curid=575315" title="สภาพให้ซึมผ่านได้ของหลอดเลือด">สภาพให้ซึมผ่านได้ของหลอดเลือด สภาพให้ซึมผ่านได้ของหลอดเลือด () ซึ่งมักอยู่ในรูป สภาพให้ซึมผ่านได้ของหลอดเลือดฝอย () เป็นตัวบอกสมรรถนะของผนังหลอดเลือดที่ให้โมเลกุลขนาดเล็ก (ไอออน น้ำ สารอาหาร) หรือแม้แต่เซลล์ทั้งเซลล์ (เม็ดเลือดขาวระหว่างทางไปยังบริเวณที่เกิดการอักเสบ) ผ่านเข้าออกหลอดเลือดได้ ผนังหลอดเลือดบุด้วยเซลล์เนื้อเยื่อบุโพรง (endothelium) ช่องว่างระหว่างเซลล์เนื้อเยื่อบุโพรง (รอยต่อระหว่างเซลล์) ถูกควบคุมอย่างเข้มงวดขึ้นอยู่กับชนิดและสถานะทางสรีรวิทยาของเนื้อเยื่อ ในการวิจัยโรคมะเร็ง การศึกษาสภาพให้ซึมผ่านได้ของหลอดเลือดฝอยรอบเนื้องอกเป็นประเด็นที่ได้รับความสนใจมาก เพราะผนังหลอดเลือดเป็นตัวกั้นโมเลกุลขนาดใหญ่ไม่ให้เข้าสู่เนื้องอก หลอดเลือดควบคุมสภาพแวดล้อมของเซลล์ (microenvironment) ซึ่งมีผลต่อการดำเนินของเนื้องอกและการเปลี่ยนแปลงสภาพให้ซึมผ่านได้อาจบ่งชี้ความเสียหายของหลอดเลือดที่เกิดจากยา</doc>
