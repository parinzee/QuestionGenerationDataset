<doc id="135607" url="https://th.wikipedia.org/wiki?curid=135607" title="กีฬาเยาวชนเอเชีย-ยุโรป">กีฬาเยาวชนเอเชีย-ยุโรป กีฬาเยาวชนเอเชีย-ยุโรป หรือ การแข่งขันกีฬาเยาวชนอาเซม () เป็นการแข่งขันกีฬาระหว่างประเทศเพื่อเชื่อมความสัมพันธ์ในหมู่เยาวชนของทวีปเอเชียและยุโรป ตามนโยบายของที่ประชุมเอเชีย-ยุโรป(ASEM) โดยเน้นไปที่กลุ่มเยาวชนอายุไม่เกิน 18 ปีเป็นหลัก การแข่งขันกีฬาเยาวชนอาเซม (ASEM Youth Games) เกิดจากการประชุมผู้นำเอเชีย-ยุโรป ครั้งที่ 4 (The Fourth Asia – Europe Meeting - ASEM) ที่กรุงโคเปนเฮเกน ประเทศเดนมาร์ก ระหว่างวันที่ 22 - 24 กันยายน 2545 ซึ่งที่ประชุมมีความเห็นตรงกันที่จะให้มีการจัดกิจกรรมเพื่อส่งเสริมการติดต่อระหว่างประชาชนของภูมิภาคเอเชียและยุโรปโดยเฉพาะอย่างยิ่งเยาวชนของสองภูมิภาค จึงจัดการแข่งขันนี้ขึ้นมา การแข่งขันกีฬาเยาวชนอาเซมจะนำนักกีฬาจากทวีปเอเชียและทวีปยุโรปมาแข่งขันกีฬาเพื่อสร้างสัมพันธ์อันดี และสรรค์สร้างมิตรภาพอันดีงาม และสร้างความเป็นน้ำหนึ่งใจเดียวกันระหว่างหมู่นักกีฬา ทั้งยังส่งเสริมให้การแข่งขันกีฬาเป็นวิธีการต่อต้านการใช้ยาเสพติดซึ่งเป็นภัยที่คุกคามสังคมในโลกปัจจุบัน และเพื่อเป็นการอนุรักษ์และส่งเสริมกีฬาประจำท้องถิ่นในภูมิภาคเอเชียและยุโรป นอกจากนั้นยังเป็นการสนับสนุนการแลกเปลี่ยนวัฒนธรรมประจำชาติในหมู่ประเทศสมาชิกกีฬาเยาวชน เอเชีย-ยุโรป</doc>
