<doc id="121333" url="https://th.wikipedia.org/wiki?curid=121333" title="ไอคิว (นินเทนโด)">ไอคิว (นินเทนโด) ไอคิว (iQue) เป็นเครื่องเล่นเกมที่ผลิตโดยบริษัทไอคิว (iQue) ซึ่งเป็นบริษัทร่วมทุน (Joint Venture) ระหว่างบริษัทนินเทนโด กับ ดร.เว่ย เยน (Dr. Wei Yen) นักวิทยาศาสตร์ชาวอเมริกัน-จีน โดยในประเทศจีนเรียกเครื่องเล่นเกมชนิดนี้ว่า Shén Yóu Ji (神游机) หรือแปลว่า "เครื่องเล่นพระเจ้าประทาน" อีกทั้ง คำว่า Shén Yóu (神游) ยังมีความหมายอีกความหมายหนึ่งว่า "ประสบการณ์เสมือนจริง" ไอคิว มีรูปลักษณ์ของเครื่องเกมที่มีลักษณะเป็นตัวควบคุมที่ต่อเข้ากับเครื่องรับโทรทัศน์โดยตรง ในกล่องมีอุปกรณ์เสริมสำหรับการเล่นเกมสองคน เครื่องเล่นเกมนี้มีขายเฉพาะที่ประเทศจีนเท่านั้น (จีนแผ่นดินใหญ่) เครื่องเล่นเกม ไอคิว เปิดตัวครั้งแรกในงาน โตเกียว เกม โชว์ 2003 (Tokyo Game Show 2003) และวางจำหน่ายในวันที่ 17 พฤศจิกายน พ.ศ. 2546 และเคยมีแผนที่จะเปิดตัวเครื่องเล่นเกมนี้ในประเทศญี่ปุ่นในกลางเดือนตุลาคม พ.ศ. 2547 แต่ก็ถูกเลื่อนออกไปอย่างไม่มีกำหนด เช่นเดียวกับการเปิดตัวในประเทศอื่นๆ บนโลกก็ถูกเลื่อนอย่างไม่มีกำหนดเช่นกัน ตลับที่เก็บข้อมูลเกมของเครื่องเล่นเกมไอคิวนี้ มีหน่วยความจำรวม 64 เมกกะไบต์ โดยเกมต่างๆ จะต้องซื้อที่ "ไอคิว ดีโป (iQue Depot) " เท่านั้น โดยเลือกเกมที่ต้องการ และจากนั้นทางร้านจะดาวน์โหลดข้อมูลลงตลับเกม ซึ่งมีลักษณะคล้ายแผ่นเกมแฟมิคอม เกมที่แถมมากับเครื่องเล่นคือ The Legend of Zelda: Ocarina of Time, Super Mario 64, และ Star Fox 64 ซึ่งเกมดังกล่าวจะเป็นเกมในเวอร์ชันทดลองเล่นในระยะเวลาจำกัด โดยภาคเต็มของเกมทั้งสามต้องซื้อที่ร้านเท่านั้น สำหรับตัวอย่างเกมที่เล่นในเครื่องเล่นนี้ คือ Dr. Mario 64, Mario Kart 64, Wave Race 64, และ F-Zero X. เป็นต้นคุณสมบัติทางเทคนิค คุณสมบัติทางเทคนิค. มีสายการออกแบบระบบภายในเช่นเดียวกันกับเครื่องเล่นเกม นินเทนโด 64 แต่ไอคิวใช้การผลิตแบบ "ระบบในชิปรวม" ซึ่งช่วยลดขนาดของเครื่องได้ และเกมที่เล่นกับเครื่องไอคิว เป็นเกมที่เล่นในเครื่องนินเทนโด 64 และเครื่องซุเปอร์นินเทนโดได้- หน่วยประมวลผล: R-4300 64 บิต ความเร็วสัญญาณนาฬิกา 93.75 Mhz - หน่วยความจำ: แรมบัส (RAMBUS) 8 เมกกะไบต์ - การแสดงผล: ความเร็วในการประมวลผล 100,000 รูปหลายเหลี่ยมต่อวินาที, 2.09 ล้านเฉดสี - ระบบประมวลผลเสียง: ADPCM 64เกมที่เล่นใน ไอคิว</doc>
