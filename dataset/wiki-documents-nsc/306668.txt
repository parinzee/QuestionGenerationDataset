<doc id="306668" url="https://th.wikipedia.org/wiki?curid=306668" title="เทศบาลเมืองวารินชำราบ">เทศบาลเมืองวารินชำราบ เทศบาลเมืองวารินชำราบ เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอวารินชำราบ จังหวัดอุบลราชธานี มีอาณาเขตครอบคลุมเขตตำบลวารินชำราบทั้งหมด โดยห่างจากเทศบาลนครอุบลราชธานีเพียงแค่ 2 กิโลเมตรเท่านั้น และเป็นเมืองที่ใหญ่อันดับ 2 ของจังหวัดอุบลราชธานี รองจากเทศบาลนครอุบลราชธานี เป็นเมืองที่มีความสำคัญทางด้านเศรษฐกิจอย่างมากในจังหวัดอุบลราชธานีประวัติประวัติ. - เทศบาลเมืองวารินชำราบเดิมชื่อ "บ้านคำน้ำแซบ" ต่อมาเป็นชุมชนที่มีความสำคัญ กระทรวงมหาดไทยจึงได้ประกาศใช้ในราชกิจานุเบกษา เล่มที่ 45 ตอนที่ 76 ลงวันที่ 14 มีนาคม 2480 ยกฐานะบ้านคำน้ำแซบขึ้นเป็นเทศบาล โดยใช้ชื่อว่า เทศบาลตำบลธาตุ มีพื้นที่ 1 ตารางกิโลเมตร โดยมีนายกเทศมนตรีคนแรกคือพระยาประทุมเทพภักดี - ต่อมา พ.ศ. 2486 ได้ประกาศในราชกิจานุเบกษา เล่มที่ 60 ตอนที่ 44 ลงวันที่ 24 สิงหาคม 2486 ได้ทำการเปลี่ยนชื่อจา เทศบาลตำบลธาตุ เป็น เทศบาลตำบลวารินชำราบ เพื่อให้ตรงกับชื่อของอำเภอวารินชำราบ - พ.ศ. 2490 มีพระราชกฤษฎีกาขยายเขตเทศบาลเพิ่มขึ้นอีก มีเนื้อที่ 5.7 ตารางกิโลเมตร - พ.ศ. 2534 มีพระราชกฤษฎีกาขยายเขตเทศบาลเพิ่มขึ้นอีก มีเนื้อที่ 12.9 ตารางกิโลเมตร โดยมีผลบังคับใช้ตั้งแต่วันที่ 1 มกราคม 2535 ถึงปัจจุบัน - พ.ศ. 2538 มีพระราชกฤษฎีกายกฐานะจากเทศบาลตำบลวารินชำราบเป็น เทศบาลเมืองวารินชำราบ เป็นต้นมาตราประจำเทศบาลตราประจำเทศบาล. - ตราประจำเทศบาลเมืองวารินชำราบเป็นรูป "พระแม่ธรณีหลั่งน้ำสังข์" หมายถึง มีน้ำไหลตลอดไม่ขาด ข้อเท็จจริงแล้วในเขตเทศบาลเมืองวารินชำราบมีลำธารเล็ก ๆ เรียกว่า ลำคำน้ำแซบ ไหลผ่านเป็นลำธารที่มีน้ำซับไหลซึมจากใต้พื้นดินอยู่ชั่วตลอดนาตาปี ก่อให้เกิดความอุดมสมบูรณ์ต่อท้องถิ่นและประชาชนทั่วไปได้ใช้น้ำตลอดทั้งปีการศึกษา การศึกษา. สถานศึกษาในสังกัดเทศบาลเมืองวารินชำราบ 3 โรงเรียน คือ- โรงเรียนเทศบาลวารินวิชาชาติ - โรงเรียนเทศบาลบ้านสุขสำราญ - โรงเรียนเทศบาลบ้านหนองตาโผ่นมิตรภาพที่ 5การคมนาคมการคมนาคม. - ทางบกในเขตเทศบาลเมืองวารินชำราบ มีการบริการด้วยรถโดยสารสองแถวประจำทาง รถจักรยานยนต์รับจ้าง รถแท็กซี่มิเตอร์ และรถสามล้อเครื่อง - ทางรถไฟ โดยมีรถไฟบริการ ณ สถานีรถไฟอุบลราชธานี จากกรุงเทพมหานคร (หัวลำโพง) - อุบลราชธานี ทุกวัน</doc>
