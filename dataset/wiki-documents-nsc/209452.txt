<doc id="209452" url="https://th.wikipedia.org/wiki?curid=209452" title="ทิก กว๋าง ดึ๊ก">ทิก กว๋าง ดึ๊ก ทิก กว๋าง ดึ๊ก (; เกิดปี พ.ศ. 2440-11 มิถุนายน พ.ศ. 2506) เป็นภิกษุนิกายมหายานชาวเวียดนามที่เผาตัวเองจนมรณภาพ บนสี่แยกถนนไซง่อนเมื่อวันที่ 11 มิถุนายน พ.ศ. 2506 พระทิก กว๋าง ดึ๊ก ประท้วงเนื่องจากที่รัฐบาลไม่ให้ความเท่าเทียมกันทางศาสนากับชาวพุทธในการบริหารของรัฐบาลของโง ดิ่ญ เสี่ยม (Ngô Đình Diệm) ภาพการเผาตัวเองของพระทิก กว๋าง ดึ๊ก ถูกแพร่กระจายไปทั่วโลกและทำให้โลกหันมาจับตานโยบายของรัฐบาลเสี่ยม ส่วนช่างภาพ มัลคอล์ม บราวน์ ได้รับรางวัลพูลิตเซอร์ หลังจากท่านมรณภาพได้มีการนำร่างของท่านไปทำพิธีฌาปนกิจศพ แต่หัวใจที่ได้จากศพของท่านไม่ไหม้เป็นเถ้าถ่าน ซึ่งมีการตีความว่าถึงความเมตตาและพุทธศาสนิกชนในเวียดนามยกย่องให้ท่านทิก กว๋าง ดึ๊ก เป็นพระโพธิสัตว์ และท่านได้ถูกนำรูปใช้ประกอบอัลบั้มของวง เรจอะเกนสต์เดอะแมชชีน</doc>
