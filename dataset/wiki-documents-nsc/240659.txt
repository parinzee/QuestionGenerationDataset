<doc id="240659" url="https://th.wikipedia.org/wiki?curid=240659" title="ฅนเหล็ก 2029">ฅนเหล็ก 2029 เดอะ เทอร์มิเนเตอร์ () หรือ ฅนเหล็ก 2029 เป็นภาพยนตร์ไซไฟที่ออกฉายในปี พ.ศ. 2527 กำกับโดยเจมส์ คาเมรอน นำแสดงโดย อาร์โนลด์ ชวาร์เซเน็กเกอร์ ลินดา แฮมิลตัน และไมเคิล บีห์น เป็นภาพยนตร์เรื่องแรกในชุด เทอร์มิเนเตอร์เรื่องย่อ เรื่องย่อ. ภาพยนตร์กล่าวถึงโลกอนาคตในปี ค.ศ. 2029 ที่ถูกปกครองด้วยคอมพิวเตอร์ชื่อ SkyNet หลังเกิดสงครามนิวเคลียร์ ฝ่ายมนุษย์ได้รวมกลุ่มขึ้นต่อต้าน นำโดย "จอห์น คอนเนอร์" ทางฝ่ายผู้ปกครอง(SkyNet) จึงส่ง "เดอะ เทอร์มิเนเตอร์" หุ่นยนต์สังหารรุ่น T-800 (รับบทโดย ชวาร์เซเน็กเกอร์) ย้อนเวลามายังลอสแอนเจลิส ในปี ค.ศ. 1984 เพื่อสังหาร "ซาราห์ คอนเนอร์" มารดาของจอห์น คอนเนอร์ (รับบทโดย แฮมิลตัน)เพื่อแก้ไขอนาคตไม่ให้จอห์น คอนเนอร์เกิดขึ้นมา ฝ่ายจอห์น คอนเนอร์ก็ได้ส่ง "ไคย์ล รีส" ทหารรุ่นน้อง (รับบทโดย บีห์น) เดินทางย้อนเวลากลับมาขัดขวางเดอะ เทอร์มิเนเตอร์ ในระหว่างที่ซาราห์ คอนเนอร์ และไคย์ล รีส เดินทางหลบหนีการตามล่าของเดอะ เทอร์มิเนเตอร์ ก็ได้ร่วมรักกัน เหตุการณ์จึงกลายเป็นว่า แท้ที่จริงแล้ว ไคย์ล รีส นั่นเองที่เป็นบิดาของ จอห์น คอนเนอร์ ภาพยนตร์จบลงโดยที่เดอะ เทอร์มิเนเตอร์ ถูกทำลายไปพร้อมกับการเสียชีวิตของไคย์ล รีส ส่วนซาราห์ คอนเนอร์ ที่ตั้งครรภ์อ่อนๆ ได้ขับรถตามลำพัง เดินทางออกจากสหรัฐไปยังชายแดนเม็กซิโกงานสร้าง งานสร้าง. โครงการสร้างภาพยนตร์เกิดขึ้นในปี พ.ศ. 2525 จากแนวคิดของเจมส์ คาเมรอน ขณะนั้นเป็นผู้เชี่ยวชาญด้านเอฟเฟกภาพยนตร์ มีผลงานกำกับภาพยนตร์เพียงเรื่องเดียว คือภาพยนตร์สยองขวัญเรื่อง ปิรันญา ภาค 2 คาเมรอนได้คิดพลอตเรื่องร่วมกับ เกล แอนน์ เฮิร์ด (คาเมรอน และ เกล แอนน์ เฮิร์ด แต่งงานกันในเวลาต่อมา) และนำไปเสนอผู้สร้างต่างๆ แต่ไม่ได้รับความสนใจ จนได้รับการสนับสนุนจากบริษัท โอไรออน ผู้สร้างอิสระ โดยได้รับทุนสร้างเพียง 6 ล้านดอลลาร์สหรัฐ บริษัทผู้สร้างได้เสนอให้อาร์โนลด์ ชวาร์เซเน็กเกอร์ นักกล้ามชาวออสเตรีย พิจารณาบทไคย์ลี รีส พระเอกของเรื่อง ขณะนั้นชวาร์เซเน็กเกอร์ ยังไม่มีชื่อเสียงมากนัก เคยดำรงตำแหน่งชายงามจักรวาล และแสดงภาพยนตร์เรื่อง โคแนน เดอะบาร์บาเรียน ของดิโน เดอ ลอเรนติส แต่แล้วชวาร์เซเน็กเกอร์ก็ยอมรับที่จะแสดงบทเดอะ เทอร์มิเนเตอร์ ตัวร้ายของเรื่อง บทที่ส่งให้เขากลายเป็นนักแสดงแอคชั่นชั้นนำ บทซาราห์ คอนเนอร์ สาวเสิร์ฟในร้านอาหาร แสดงโดยลินดา แฮมิลตัน นักแสดงหน้าใหม่ หลังจากภาพยนตร์เรื่องนี้ประสบความสำเร็จ เธอมีผลงานแสดงในซีรีส์ของซีบีเอส เรื่อง Beauty and the Beast (ชื่อไทย อัศวินหน้าสิงห์ ฉายทางช่อง 3) จำนวน 3 ฤดูกาล 56 ตอน ต่อมาเธอได้รับบทซาราห์ คอนเนอร์ ในภาพยนตร์ภาคต่อ และได้แต่งงานกับเจมส์ คาเมรอน ผู้กำกับ ในปี พ.ศ. 2540 ภาพยนตร์ถ่ายทำด้วยต้นทุนต่ำ เริ่มการถ่ายทำในเดือนมีนาคม พ.ศ. 2527 เลื่อนจากเดิมที่กำหนดในปี พ.ศ. 2526 เนื่องจากอาร์โนลด์ ชวาร์เซเน็กเกอร์ ติดการถ่ายทำภาพยนตร์ภาคต่อของโคแนน เดอะบาร์บาเรียน ภาพยนตร์ออกฉายในเดือนตุลาคม พ.ศ. 2527 และประสบความสำเร็จอย่างสูง ทำรายได้ถึง 38 ล้านเหรียญในสหรัฐ และ 78 ล้านเหรียญทั่วโลก ส่งผลให้ชวาร์เซเน็กเกอร์ และ เจมส์ คาเมรอน กลายเป็นนักแสดงและผู้กำกับชั้นนำ</doc>
