<doc id="927256" url="https://th.wikipedia.org/wiki?curid=927256" title="ระเบิดเวลา">ระเบิดเวลา ระเบิดเวลา คือ ระเบิดที่ทำงานด้วยเครื่องจับเวลา ใช้เพื่อหลายวัตถุประสงค์ เช่น การโกงประกัน การก่อการร้าย การลอบสังหาร การบ่อนทำลาย และการสงคราม ทั้งยังมักปรากฏในภาพยนตร์ตื่นเต้นหรือต่อสู้ เพราะมักก่อให้รู้สึกถึงความฉุกเฉินแบบละครการสร้าง การสร้าง. ประจุระเบิดเป็นส่วนหลักของระเบิดทุกประเภท และมีขนาดกับน้ำหนักใหญ่ที่สุดในบรรดาส่วนประกอบ โดยเป็นองค์ประกอบของระเบิดที่มีไว้สร้างความเสียหาย (ถ้าใส่เศษกระสุน ลูกระเบิดก็อาจทำงานโดยอาศัยภาชนะหรือวัตถุอื่นข้างเคียง) ประจุนี้ทำงานด้วยตัวจุดระเบิด (detonator) ส่วนกลไกกำกับเวลาของระเบิดเวลานั้นอาจสร้างขึ้นอย่างมืออาชีพ ไม่ว่าเป็นหนึ่งเดียวกับหรือแยกต่างหากจากตัวอุปกรณ์ หรืออาจสร้างขึ้นแบบมือสมัครเล่นจากอุปกรณ์ตามบ้านเรือน เช่น นาฬิกาไขลาน นาฬิกาข้อมือ และคอมพิวเตอร์แบบวางตัก เครื่องจับเวลานี้อาจกำหนดคำสั่งให้นับไปข้างหน้าหรือนับถอยหลัง (แต่มักเป็นการนับถอยหลัง เพราะระเบิดมักทำงานเมื่อหมดเวลาที่กำหนด)ชนิด ชนิด. ระเบิดเวลาแบ่งชนิดได้ดังนี้- ระเบิดถ่วงเวลา (delay-action bomb) มักทิ้งลงมาจากอากาศยาน โดยถ่วงเวลาการระเบิดเอาไว้ - วัตถุระเบิดแสวงเครื่อง (improvised explosive device) มีกลไกลที่ให้ผู้วางระเบิดหลบหนีไปก่อนระเบิดได้ - ระเบิดติดเรือ (limpet mine) ให้นักประดาน้ำเอาไปติดกับเรือข้าศึก</doc>
