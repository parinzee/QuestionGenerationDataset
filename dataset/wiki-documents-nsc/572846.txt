<doc id="572846" url="https://th.wikipedia.org/wiki?curid=572846" title="ปิ่นไพร">ปิ่นไพร ปิ่นไพร เป็นแนวละคร ดราม่า สร้างจากบทประพันธ์ของ ก.สุรางคนางค์ ผู้ประพันธ์ บ้านทรายทอง ถูกนำมาสร้างเป็นละครโทรทัศน์ครั้งแรกทาง ช่อง 7 เมื่อปี พ.ศ. 2544 เขียนบทโทรทัศน์โดย คฑาหัสต์ บุษปะเกศ, นันทวรรณ รุ่งวงศ์พาณิชย์ กำกับการแสดงโดย จรูญ ธรรมศิลป์ นำแสดงโดย ปิยธิดา วรมุสิก, อัษฎาวุธ เหลืองสุนทร, ทรงสิทธิ์ รุ่งนพคุณศรี, ฉัตรมงคล บำเพ็ญ, สาวิกา ไชยเดช, ณัฏฐริณีย์ กรรณสูต, ดิลก ทองวัฒนา, วีรินท์ เชยอรุณ, โชคชัย เจริญสุขเรื่องย่อ เรื่องย่อ. กฤษดา กิติโยธิน เพลย์บอยหนุ่มซึ่งมาเรียนแบบเล่นๆอยู่อังกฤษถึงห้าปี แต่ไม่จบอะไรสักอย่าง ถูกคุณเริ่มผู้เป็นพ่อ เรียกตัวกลับเมืองไทย ให้ไปรับงานดูแลธุรกิจทางบ้านจากนิมิตหรือเติบ ลูกพี่ลูกน้องวัย 37 ที่กำลังจะแต่งงานกับสาวชื่อปิ่นไพร ข่าวดีของญาติหนุ่มทำให้กฤษดาซึ่งหงุดหงิดที่ไม่ได้ไปเที่ยวอเมริกากับแฟนสาวนาม ลูซี่ หัวเสียยิ่งขึ้น ความริษยาที่สั่งสมเป็นทุนเดิม ด้วยเชื่อว่าพ่อเชิดชู นิมิต ดุจเทวดาแสนดี วีรบุรุษสุดวิเศษ แปรเป็นอารมณ์พาล ถึงขั้นชังน้ำหน้าสาวที่นิมิตชอบพอ ซึ่งพรพิศ พี่สาวผู้ใช้ชีวิตอยู่บนคานทองให้ข้อมูลมาทางจดหมายว่า ปิ่นไพรเป็นชาวป่า ลูกสาวนักเลงโต ที่หวังสมบัติเพราะรู้ว่านิมิตจะต้องได้ส่วนแบ่งมรดกจากคุณเริ่ม ขณะที่กฤษดาเที่ยวบ่นระบายอารมณ์เซ็งกับเพื่อนฝูงในลอนดอน ก่อนเตรียมตัวกลับบ้านในอีกสองอาทิตย์ตามประกาศิตพ่อ นิมิตซึ่งดูแลกิจการสัมปทานป่าไม้ ของบริษัทกิติโยธิน ที่เชียงใหม่ก็ลองมากรุงเทพฯ เพราะจำได้ว่า ลุงเริ่ม "ป๋า" แสนดีของเขากำลังจะครบห้ารอบในอีกไม่กี่วัน คุณเริ่มดีใจที่หลานชายผู้อยู่ในโอวาทกลับบ้าน ส่วนพรพิศ ซึ่งแอบรักนิมิตข้างเดียวมานาน ยินดีกึ่งขวางหูขวางตา จึงออกอาการคุณนายระเบียบจัด แขวะดะไปเรื่อยตั้งแต่การกลับบ้านโดยไม่แจ้งข่าวล่วงหน้าของญาติหนุ่ม จนถึงการเลือกปิ่นไพรแทนสายสม อินทราวิทย์ ลูกน้าศรี น้องสาวแม่ แขวะไปแขวะมาอารมณ์หึงปะทุหนัก พรพิศเลยส่งยุให้นิมิตชวนปิ่นไพรมาเปิดตัวในงานวันเกิดพ่อ ไม่ได้คิดจะญาติดีแต่หวังให้ญาติรุมสับสาวบ้านป่าให้นองเลือดกลางเมืองนักแสดงนักแสดง. - ปิยธิดา วรมุสิก - อัษฎาวุธ เหลืองสุนทร - สาวิกา ไชยเดช - ฐรินดา กรรณสูต - ทรงสิทธิ์ รุ่งนพคุณศรี - รุ้งเฑียณ อูนากูล - ด.ญ.พิมประภา ตั้งประภาพร รับบทเป็น เอยา</doc>
