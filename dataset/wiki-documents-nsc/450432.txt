<doc id="450432" url="https://th.wikipedia.org/wiki?curid=450432" title="เถื่อน เฉือนระห่ำ">เถื่อน เฉือนระห่ำ เถื่อน เฉือนระห่ำ (; จีนตัวเต็ม: 逆戰; จีนตัวย่อ: 逆战; พินอิน: Nì Zhàn) ภาพยนตร์แอ๊คชั่นสัญชาติฮ่องกง ออกฉายในปี ค.ศ. 2012เนื้อเรื่อง เนื้อเรื่อง. ที่จอร์แดน จอน หรือ หรือ หม่า เฟย ตำรวจในหน่วยพิเศษกำลังปฏิบัติภารกิจคุ้มครองนักวิทยาศาสตร์ชาวตะวันออกกลางผู้เพาะไวรัสต้านเชื้อฝีดาษสายพันธุ์ใหม่ไม่สำเร็จ เพราะ ฌอน สมาชิกในทีมหักหลัง และโชคร้ายที่ ไอซ์ คู่หมั้นของตัวเองโดนกระสุนยิงเข้าที่ศีรษะ เสียชีวิตทันที และอาเฟยก็ถูกกระสุนฝังเข้าไปติดในกลีบสมองอีกด้วย ซึ่งแพทย์ไม่สามารถผ่าตัดได้เพราะเสี่ยงต่อการเป็นอัมพาตหรือเสียชีวิตอย่างสูง ซึ่งมีเวลาเหลือเพียง 2 สัปดาห์ อาเฟยจึงกลับไปยังกรุงปักกิ่ง บ้านเกิด ได้พบกับความลับที่แม่ตนเองปิดบังเอาไว้ นั่นคือมีพี่ชายชื่อ หม่า หยวน โดยที่แม่เป็นฝ่ายทิ้งอาหยวนไว้กับพ่อที่ติดการพนันงอมแงม ทำให้สองพี่น้องต้องพลัดพรากจากกัน เมื่อสองพี่น้องได้กลับมาพบกันอีกครั้งในรอบ 20 ปี ที่มาเลเซีย แต่เสมือนโชคชะตาเล่นตลกเมื่ออาเฟยคือตำรวจ ส่วนอาหยวนก็คือโจร ที่ทำงานให้กับตำรวจมาเลเซียที่สัมพันธ์กับองค์กรอาชญากรรมที่หวังจะปล่อยไวรัสในหลายประเทศแล้วทำยาต้านไวรัสขึ้นมาเพื่อหวังจะขายยาแก้ จึงจับตัว ดร.เรเชล เคน แพทย์สาวและนักวิทยาศาสตร์ผู้ชำนาญเรื่องไวรัสเอาไว้ เพราะเธอสามารถผลิตยาต้านไวรัสได้ อาเฟยเข้าช่วยเหลือเธอ จนได้พบกับอาหยวนพี่ชายตนเองที่กลายเป็นโจร แต่อาหยวนก็ถูกหักหลังจากพวกเดียวกันเรื่องผลประโยชน์ จนอาเซ็ง ลูกสาวถูกจับตัวไป ทำให้อาเฟยซึ่งเป็นตำรวจที่ยึดมั่นในกฎกติกาต้องเปลี่ยนมาใช้วิธีการนอกกฎหมาย โดยที่ ฌอน ผู้ทรยศหักหลังเพื่อนก็รวมอยู่ในแก๊งค์นี้ด้วยนักแสดงนักแสดง. - จอน/ หม่า เฟย...เจย์ โชว - หม่า หยวน...เซียะ ถิงฟง - ฌอน...อัน จื้อเจี๋ย - ดร.ราเชล เคน...หลิน เผิง - ไอซ์...ไป๋ ปิง - รอส...คาร์ล อู๋ - มาร์ค...หง เทียนหมิงเบื้องหลังและการออกฉาย เบื้องหลังและการออกฉาย. The Viral Factor ถือเป็นภาพยนตร์ฟอร์มใหญ่ในต้นปี ค.ศ. 2012 ของวงการภาพยนตร์ฮ่องกงและจีน ด้วยทุนสร้างกว่า 200 ล้านหยวน โดยมี 2 นักแสดงระดับซูเปอร์สตาร์ของฮ่องกง คือ เซียะ ถิงฟง และไต้หวัน คือ เจย์ โชว มารับบทนำเป็น 2 พี่น้องที่อยู่กันคนละขั้ว จากพี่น้องกลายเป็นศัตรู แต่สายเลือดและความถูกต้องจึงไม่อาจไปด้วยกันได้ ภาพยนตร์ได้ถ่ายทำในหลายประเทศ อาทิ มาเลเซีย, สิงคโปร์, ไทย รวมถึงจอร์แดน ซึ่งเป็นฉากเปิดเรื่อง โดยเริ่มถ่ายทำตั้งแต่เดือนมีนาคม ค.ศ. 2011 ซึ่งทางผู้สร้างถึงกับต้องพาทีมงานและนักแสดงไปทำประกันชีวิตที่ฮอลลีวูดเลยทีเดียว เนื่องจากบริษัทในฮ่องกงไม่กล้ารับทำให้ โดยที่ฉากแอ๊คชั่นนั้นเน้นความดิบ เถื่อน และสมจริง และเมื่อออกฉายแล้วในวันแรกที่เปิดตัวที่ฮ่องกง ทำรายได้ไปกว่า 2 ล้านหยวน (ประมาณ 10 ล้านบาท) และส่วนในมาเลเซีย, สิงคโปร์ และฮ่องกง ทำรายได้ยอดรวมทั้งหมด 130 ล้านหยวน (ประมาณ 660 ล้านบาท)</doc>
