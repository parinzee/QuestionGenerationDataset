<doc id="249898" url="https://th.wikipedia.org/wiki?curid=249898" title="ทริลเลอร์ (เพลง)">ทริลเลอร์ (เพลง) ทริลเลอร์ (Thriller) เป็นซิงเกิลของนักร้องชาวอเมริกัน ไมเคิล แจ็คสัน แต่งโดย ร็อด เทมเพอร์ตัน และ โปรดิวเซอร์โดย ควินซี โจนส์ เป็นซิงเกิลลำดับที่ 7 ในอัลบั้มทริลเลอร์ และเป็นลำดับสุดท้ายที่ปล่อยในสังกัด Epic Records จากอัลบั้มในชื่อเดียวกันที่วางขายในปี ค.ศ. 1982 หลังจากที่ปรากฏในรูปแบบมิวสิกวิดีโอความยาว 14 นาที ออกอากาศทางเอ็มทีวี โดยตัวเอ็มวีที่ถ่ายทำเมื่อวันที่ 2 ธันวาคม 1983 แจ็คสันใส่ชุดธีมฮาโลวีนในการแสดงครั้งนั้น ตั้งแต่ปลายปี 1983 ซิงเกิลนี้ขึ้นถึงอันดับสี่ในสหรัฐอเมริกา และอันดับสิบในประเทศอังกฤษ , ทริลเลอร์ถูกปล่อยเป็นซิงเกิลเมื่อวันที่ 23 มกราคม ค.ศ. 1984 ทริลเลอร์ แต่งโดยร็อด เทมเพอร์ตัน และโปรดิวซ์โดยควินซี โจนส์ มีศิลปินรับเชิญคือ วินเซนต์ ไพรซ์ นักแสดงชาวอเมริกันช่วยร้องท่อนแร็พให้ เพลงนี้ถือเป็นเพลงประจำตัวเพลงหนึ่งของแจ็กสัน ส่วนหนึ่งเนื่องจากความสำเร็จของมิวสิกวิดีโอ ซึ่งได้รับการบันทึกสถิติโลกกินเนสส์ว่าเป็น "มิวสิกวิดีโอที่ประสบความสำเร็จที่สุด" ขายได้มากกว่า 9 ล้านชุด มิวสิกวิดีโอเขียนบทและกำกับโดยจอห์น แลนดิส ผู้กำกับภาพยนตร์ที่มีชื่อเสียงจากภาพยนตร์ The Blues Brothers (1980) และภาพยนตร์สยองขวัญ An American Werewolf in London (1981) โดยไมเคิลร่วมเขียนบท และแสดงนำคู่กับโอลา เรย์ อดีตนางแบบนิตยสารเพลย์บอย ถ่ายทำในรูปแบบภาพยนตร์สั้น ในแนวภาพยนตร์มนุษย์หมาป่าและซอมบี้สยองขวัญ ด้วยงบประมาณสูงถึง 500,000 ดอลลาร์สหรัฐ ออกอากาศครั้งแรกในช่วงก่อนวันหยุดเทศกาลคริสต์มาสปี 1983 ถูกเรียกให้เปิดซ้ำๆ ถึงชั่วโมงละสองครั้ง และได้รับรางวัลแกรมมี ในสาขามิวสิกวิดีโอยอดเยี่ยมประจำปี 1985 และติดอันดับ 1 ของ "100 อันดับมิวสิกวิดีโอยอดเยี่ยมเท่าที่เคยมีการสร้างมา" ของช่องเอ็มทีวี</doc>
