<doc id="110245" url="https://th.wikipedia.org/wiki?curid=110245" title="อำเภอเหล่าเสือโก้ก">อำเภอเหล่าเสือโก้ก เหล่าเสือโก้ก เป็นอำเภอหนึ่งของจังหวัดอุบลราชธานีที่ตั้งและอาณาเขต ที่ตั้งและอาณาเขต. อำเภอเหล่าเสือโก้กตั้งอยู่ทางตอนกลางของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอพนา (จังหวัดอำนาจเจริญ) และอำเภอตระการพืชผล - ทิศตะวันออก ติดต่อกับอำเภอดอนมดแดง - ทิศใต้ ติดต่อกับอำเภอเมืองอุบลราชธานี - ทิศตะวันตก ติดต่อกับอำเภอม่วงสามสิบที่มาของชื่ออำเภอ ที่มาของชื่ออำเภอ. พื้นที่ที่ชาวบ้านมาตั้งรกรากทำมาหากินครั้งแรกในท้องที่อำเภอเหล่าเสือโก้กนั้นมีสภาพเป็น "เหล่า" (ไร่ร้าง) มีชื่อเดิมว่า "บ้านเหล่านาชี" อุดมไปด้วยแหล่งน้ำและป่าไม้ เสือเป็นสัตว์ป่าชนิดหนึ่งที่อาศัยอยู่ชุกชุมในพื้นที่และมักจะเข้ามาลักจับสัตว์เลี้ยงกินเป็นอาหารอยู่เสมอ มีเรื่องเล่าขานกันมาว่า เช้ามืดวันหนึ่งมีคนเดินไปเจอเสือโดยบังเอิญ เสือจึงร้อง "โก้ก" (โฮก) ด้วยความตกใจและวิ่งหนีไป นับเป็นนิมิตหมายที่ดี ชาวบ้านจึงได้พากันตั้งชื่อหมู่บ้านแห่งนี้เสียใหม่ว่า "บ้านเหล่าเสือโก้ก"ประวัติ ประวัติ. ท้องที่อำเภอเหล่าเสือโก้กเดิมเป็นส่วนหนึ่งของอำเภอเมืองอุบลราชธานี ทางราชการได้แบ่งพื้นที่การปกครองออกมาตั้งเป็น กิ่งอำเภอเหล่าเสือโก้ก ตามประกาศกระทรวงมหาดไทยลงวันที่ 31 มีนาคม พ.ศ. 2537 โดยมีผลบังคับตั้งแต่วันที่ 30 เมษายน ปีเดียวกัน ต่อมาในวันที่ 24 สิงหาคม พ.ศ. 2550 ได้มีพระราชกฤษฎีกายกฐานะขึ้นเป็น อำเภอเหล่าเสือโก้ก โดยมีผลบังคับตั้งแต่วันที่ 8 กันยายน ปีเดียวกันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเหล่าเสือโก้กแบ่งเขตการปกครองย่อยออกเป็น 4 ตำบล 55 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเหล่าเสือโก้กประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลตำบลเหล่าเสือโก้ก ครอบคลุมพื้นที่ตำบลเหล่าเสือโก้กทั้งตำบล - องค์การบริหารส่วนตำบลโพนเมือง ครอบคลุมพื้นที่ตำบลโพนเมืองทั้งตำบล - องค์การบริหารส่วนตำบลแพงใหญ่ ครอบคลุมพื้นที่ตำบลแพงใหญ่ทั้งตำบล - องค์การบริหารส่วนตำบลหนองบก ครอบคลุมพื้นที่ตำบลหนองบกทั้งตำบลโรงเรียนในอำเภอโรงเรียนในอำเภอ. - โรงเรียนหกสิบพรรษาวิทยาคม อุบลราชธานี</doc>
