<doc id="143417" url="https://th.wikipedia.org/wiki?curid=143417" title="สยามดิสคัฟเวอรี">สยามดิสคัฟเวอรี ศูนย์การค้าสยามดิสคัฟเวอรี (Siam Discovery) เป็นศูนย์การค้าแห่งหนึ่งในประเทศไทย บริการงานโดยสยามพิวรรธน์ เปิดตัวเมื่อเมษายน 2540 ในช่วงวิกฤตเศรษฐกิจ ตั้งอยู่บริเวณสี่แยกปทุมวัน เป็นศูนย์การค้าภายใต้แนวคิด "Lifestyle shopping" ในแต่ละชั้นจะนำเสนอสินค้าประเภทเดียวหรือแนวคิดเดียว (One Floor One Concept) ซึ่งเป็นต้นแบบให้กับเอ็มโพเรียม และสยามพารากอน จากข้อมูลในปี พ.ศ. 2558 มีลูกค้าวันละ 80,000 คน ในปีเดียวกันนี้ สยามพิวรรธน์มีโครงการปรับปรุงศูนย์การค้าให้มีความแตกต่างจากศูนย์การค้าอื่น ๆ ในย่านเดียวกัน โดยมีแนวความคิดใหม่คือ "สนามทดลองความคิด" (Experiment Playground) เริ่มปรับปรุงการตกแต่งอาคารตั้งแต่เดือนพฤษภาคม 2558 และเปิดให้บริการอีกครั้งในวันที่ 28 พฤษภาคม พ.ศ. 2559การจัดสรรพื้นที่ การจัดสรรพื้นที่. สยามดิสคัฟเวอรี เป็นศูนย์การค้าอาคารเดี่ยว ความสูง 8 ชั้น พื้นที่ 40,000 ตารางเมตร โดยมีพื้นที่สำคัญดังนี้- ลอฟท์ - เดอะ เดรสซิง รูม - แฮบิแท็ต - โอ.ดี.เอส (ออฟเจ็ค ออฟ ดีไซร์ สโตร์) โดยความร่วมมือกับกรมส่งเสริมการส่งออก กระทรวงพาณิชย์ - ร้านภูฟ้า - แอมเวย์ ช็อป - ดิสคัฟเวอรี ฮับบา - อาษาเซ็นเตอร์ โดย สมาคมสถาปนิกสยามในพระบรมราชูปถัมภ์ - สถานออกกำลังกายเวอร์จิ้น แอคทีฟ - พิพิธภัณฑ์หุ่นขี้ผึ้งมาดามทุซโซต์ กรุงเทพฯ โดยมีทางเชื่อมไปยังหอศิลปวัฒนธรรมแห่งกรุงเทพมหานคร รถไฟฟ้าบีทีเอส สถานีสนามกีฬาแห่งชาติ สยามสแควร์ และเอ็มบีเคเซ็นเตอร์ ที่ชั้นเอ็ม และชั้น 1 นอกจากนี้ยังมีทางเชื่อมไปสยามเซ็นเตอร์ที่ชั้น 2 อีกด้วย</doc>
