<doc id="161155" url="https://th.wikipedia.org/wiki?curid=161155" title="อัฟกานิสตัง">อัฟกานิสตัง อัฟกานิสตัง () () เป็นการ์ตูนสี่ช่องซึ่งวาดโดย ちまきing ซึ่งเดิมทีเผยแพร่ทางอินเทอร์เน็ต เนื้อหาของอัฟกานิสตังสะท้อนประวัติศาสตร์สมัยใหม่ของประเทศอัฟกานิสถานตั้งแต่ยุคของลัทธิจักรวรรดินิยม โดยใช้ตัวละครเป็นเด็กผู้หญิงแทนประเทศต่างๆ กลุ่มรัฐบาลทาลีบันและกลุ่มก่อการร้ายอัลกออีดะยังได้ปรากฏตัวในเรื่องนี้เช่นกัน ในการ์ตูนสี่ช่องแต่ละหน้าจะมีเนื้อหาซึ่งอธิบายเรื่องราวและประวัติศาสตร์ในความเป็นจริงประกอบ เนื่องจากใช้งานศิลป์ซึ่งมีลักษณะน่ารัก อัฟกานิสตังจึงถูกวิพากษ์วิจารณ์ในระดับหนึ่ง โดยเฉพาะเหตุการโศกนาฏกรรม เช่น วินาศกรรม 11 กันยายน พ.ศ. 2544 ซึ่งในเรื่องอัฟกานิสตังกลายเป็นอเมริกาถูกแมวอัลเควดากัด แต่ขณะเดียวกันก็ได้รับความนิยมเนื่องจากสามารถอธิบายเรื่องราวในเอเชียกลางให้เข้าใจได้ง่าย หลังจากที่ผู้เขียนได้แต่งอัฟกานิสตังจนจบ ได้ทำภาคต่อคือ ปากิสตัง แต่หยุดไปหลังจากเผยแพร่ได้เพียงสี่ตอน เนื่องจากคอมพิวเตอร์ติดไวรัส อัฟกานิสตังได้วางจำหน่ายเป็นเล่ม ในวันที่ 26 กรกฎาคม พ.ศ. 2548เนื้อเรื่องตัวละครตัวละคร. - อัฟกานิสตัง (Afghanis-tan あふがにすタン) เป็นตัวแทนของประเทศอัฟกานิสถาน- ปากิสตัง (Pakis-tan ぱきすタン) เป็นตัวแทนของประเทศปากีสถาน- อุซเบกิสตัง (Uzbekis-tan うずべきすタン) เป็นตัวแทนของประเทศอุซเบกิสถาน- ทาจิกิสตัง (Tajikis-tan たじきすタン) เป็นตัวแทนของประเทศทาจิกิสถาน- คีรกิสตัง (Kyrgyzs-tan きるぎすタン) เป็นตัวแทนของประเทศคีร์กีซสถาน- เติร์กเมนิสตัง (Turkmenis-tan とるくめにすタン) เป็นตัวแทนของประเทศเติร์กเมนิสถาน- เมริเคน (Meriken めりけん) เป็นตัวแทนของสหรัฐอเมริกา- อัลเนียดะ (Al-Nyaida あるにゃいだ) เป็นตัวแทนของกลุ่มอัลกออิดะรายชื่อตอน</doc>
