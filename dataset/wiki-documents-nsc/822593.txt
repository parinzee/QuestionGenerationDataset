<doc id="822593" url="https://th.wikipedia.org/wiki?curid=822593" title="ยูริ!!! on ICE">ยูริ!!! on ICE ยูริ!!! on ICE (ユーリ!!! on ICE) เป็นอะนิเมะโทรทัศน์ญี่ปุ่นแนวกีฬาสเกตลีลาในปี พ.ศ. 2559 ผลิตโดยสตูดิโอ MAPPA และกำกับโดยซะโยะ ยะมะโมะโตะ และมีผู้ออกแบบท่าโดย เค็นจิ มิยะโมะโตะ แชมป์สเกตลีลาญี่ปุ่นหลายสมัย อะนิเมะเรื่องนี้ออกอากาศเมื่อ 5 ตุลาคม ถึง 21 ธันวาคม 2559 และยังเป็นอะนิเมะโทรทัศน์ที่ได้รับความนิยมที่สุดในปี 2559 ในบรรดากว่า 90 เรื่องจากการสำรวจโดย Tokyo Anime Award กระแสในประเทศไทยเองก็ดีมากเช่นกัน ส่วนหนึ่งเนื่องจากมีตัวละครสัญชาติไทยอยู่ด้วยเนื้อเรื่อง เนื้อเรื่อง. เป็นเรื่องราวของนักสเกตชาวญี่ปุ่นนามว่า ยูริ คัตสึกิ หลังจากที่ตกรอบคัดตัวนัดสุดท้ายไป Grand Prix จากความล้มเหลวที่บ่อยครั้งประกอบกับปัญหาส่วนตัว ทำให้ยูริเริ่มเกิดความรู้สึกสับสนต่อเส้นทางสเกตลีลาและห่างเหินจากวงการสเกตไป ภายหลังเขาจบการศึกษาจากวิทยาลัยในดีทรอยต์และกลับมายังบ้านเกิดบนเกาะคีวชูของญี่ปุ่นซึ่งเขาจากมาเป็นเวลากว่าห้าปี ยูริได้ไปเยี่ยมเพื่อนเก่าแก่ซึ่งเป็นนักสเกตที่ลานสเกตในเมือง ยูริถือโอกาสบรรเลงฝีมือเลียนแบบท่วงท่าสเกตตามแบบไอดอลของเขา คือนักสเกตมือหนึ่งของโลกชาวรัสเซีย วิคเตอร์ นีกีฟอรอฟ ในขณะที่ยูริกำลังบรรเลงท่วงท่าอันสมบูรณ์ตามแบบฉบับของวิคเตอร์อยู่บนลานสเกตนั้น หารู้ไม่ว่าตนเองกำลังถูกถ่ายคลิปอยู่ วันต่อมาคลิปวีดีโอดังกล่าวก็ถูกโพสต์ลงอินเทอร์เน็ตและเป็นที่ฮือฮา วิคเตอร์เองก็เห็นคลิปดังกล่าวเช่นกัน หลังจากที่วิคเตอร์เห็นคลิปดังกล่าว ในวันต่อมาวิคเตอร์ก็บินมาคีวชูทันทีเพื่อมาเป็นโคชของยูริ ในที่สุดวิคเตอร์ก็กลายมาเป็นโคชของยูริและอาศัยอยู่บ้านเดียวกับยูริ วิคเตอร์ให้สัญญายูริว่าจะพายูริไปคว้าแชมป์โลกให้ได้ตัวละครหลักตัวละครหลัก. - ยูริ คัตสึกิ (勝生 勇利)- วิคเตอร์ นีกีฟอรอฟ (Victor Nikiforov)- ยูริ พลีเซทสกี (Yuri Plisetsky)รายชื่อตอน</doc>
