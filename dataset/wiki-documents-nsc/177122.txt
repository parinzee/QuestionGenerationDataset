<doc id="177122" url="https://th.wikipedia.org/wiki?curid=177122" title="อุนตุง โอร์เตกา">อุนตุง โอร์เตกา อุนตุง โอร์เตกา (Untung Ortega) นักมวยสากลชาวอินโดนีเซีย เกิดเมื่อ 1 มกราคม พ.ศ. 2522 ที่เมืองเตฆัล ประเทศอินโดนีเซีย สถิติการชก 15 ครั้ง ชนะ 1 (น็อค 1) เสมอ 3 แพ้ 11ประวัติ ประวัติ. ออร์เตกาเริ่มชกมวยสากลเมื่อ 2 เมษายน พ.ศ. 2542 แพ้คะแนน ชดช้อย ชูโชคชัยที่ ชุมพร ต่อจากนั้นขึ้นชกอีก 3 ครั้ง ชนะ 2 แพ้ 1 จึงขึ้นชิงแชมป์อินโดนีเซียรุ่นซูเปอร์เฟเธอร์เวทเมื่อ 7 กันยายน พ.ศ. 2545 แต่ทำได้แค่เสมอกับรีโอ ซารากิห์ ซึ่งออร์เตกาแก้มือชกนอกรอบชนะน็อคซารากิห์ได้ในการชกครั้งต่อมา ออร์เตกาเดินทางมาชิงแชมป์ PABA รุ่นซูเปอร์เฟเธอร์เวทกับพงษ์สิทธิ์ เวียงวิเศษเมื่อ 29 มกราคม พ.ศ. 2546 ซึ่งออร์เตกาเป็นฝ่ายแพ้คะแนนไป แม้จะชกพงษ์สิทธิ์ลงไปนับแปดได้ในยกที่ 5 หลังจากนั้น ออร์เตกาไปชกนอกรอบแพ้ที่ออสเตรเลียสองครั้ง ก่อนจะขึ้นชิงแชมป์ PABA เฉพาะกาลรุ่นซูเปอร์เฟเธอร์เวทเมื่อ 11 ตุลาคม พ.ศ. 2546 ชนะน็อค ชินตอน ซิมมอน ยก 4 แต่พอขึ้นชกป้องกันตำแหน่งครั้งแรกก็เป็นฝ่ายแพ้คะแนน เบน ครูซ เสียแชมป์ไปเมื่อ 21 มีนาคม พ.ศ. 2547 ที่ ออสเตรเลีย หลังจากเสียแชมป์ไป ออร์เตกาขึ้นชิงแชมป์อินโดนีเซียรุ่นไลท์เวทเมื่อ 17 กรกฎาคม พ.ศ. 2547 แต่ทำได้แค่เสมอกับเฮงกี โตบีอัส จากนั้น ออร์เตกาขึ้นชกนอกรอบที่อินโดนีเซียแพ้บ้าง ชนะบ้าง และยังเคยชกแพ้คะแนนมานพชัย สิงห์มนัสศักดิ์ พี่ชายของศิริมงคล สิงห์มนัสศักดิ์ที่อินโดนีเซียเมื่อ พ.ศ. 2547 ด้วย ออร์เตกาขึ้นชิงแชมป์อินโดนีเซียอีกครั้ง โดยขึ้นชิงแชมป์ที่ว่างในรุ่นซูเปอร์เฟเธอร์เวท คราวนี้เป็นฝ่ายแพ้น็อค อเล็กซานเดอร์ บายาวา ยก 3 เมื่อ 19 ต.ค. พ.ศ. 2551 ออร์เตกาหยุดชกไปสองปี กลับมาชกอีกครั้งเมื่อ 19 มิถุนายน พ.ศ. 2553 แพ้น็อค ดาร์ซิม นังกาลา ยก 3 จากน้น ออร์เตกาก็แขวนนวมไปเกียรติประวัติเกียรติประวัติ. - แชมป์ PABA เฉพาะกาลรุ่นซูเปอร์เฟเธอร์เวท- ชิง 11 ตุลาคม 2546 ชนะน็อค คลินตัน ซิมมอนด์ ยก 4 ที่ อินโดนีเซีย - เสียแชมป์ 21 มีนาคม 2547 แพ้คะแนน เบน ครูซ ที่ ออสเตรเลีย - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นซูเปอร์เฟเธอร์เวท เมื่อ 29 มกราคม 2546 แพ้คะแนน พงษ์สิทธิ์ เวียงวิเศษ ที่ อุตรดิตถ์</doc>
