<doc id="760014" url="https://th.wikipedia.org/wiki?curid=760014" title="วิลเบอร์ สโกวิลล์">วิลเบอร์ สโกวิลล์ วิลเบอร์ ลิงคอล์น สโกวิลล์ (; 22 มกราคม ค.ศ. 1865 – 10 มีนาคม ค.ศ. 1942) เป็นเภสัชกรชาวอเมริกัน ในปี ค.ศ. 1895 เขาแต่งตำรา The Art of Compounding ซึ่งใช้ในการเรียนการสอนวิชาเภสัชวิทยาถึงคริสต์ทศวรรษ 1960 ต่อมาสโกวิลล์ดำรงตำแหน่งศาสตราจารย์ที่วิทยาลัยเภสัชศาสตร์และวิทยาศาสตร์สุขภาพแมสซาชูเซตส์และแต่งตำรา Extract and Perfumes ในปี ค.ศ. 1912 ขณะทำงานที่บริษัทยาพาร์ก-เดวิส สโกวิลล์ได้คิดค้นการทดสอบประสาทสัมผัสสโกวิลล์ (Scoville Organoleptic Test) ซึ่งเป็นการทดสอบความเผ็ดร้อนของพริกชนิดต่าง ๆ การทดสอบนี้เป็นต้นแบบของมาตราสโกวิลล์ (Scoville scale) สโกวิลล์แต่งงานกับคอรา บี. อัปพัมในปี ค.ศ. 1891 ทั้งคู่มีบุตรด้วยกัน 2 คน เขาเสียชีวิตในปี ค.ศ. 1942 ในปี ค.ศ. 2016 กูเกิล ดูเดิลฉลองวันเกิดครบรอบ 151 ปีให้แก่เขา</doc>
