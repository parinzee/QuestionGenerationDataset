<doc id="377551" url="https://th.wikipedia.org/wiki?curid=377551" title="นิพนธ์ ศศิธร">นิพนธ์ ศศิธร ศาสตราจารย์ นิพนธ์ ศศิธร อดีตรัฐมนตรีว่าการกระทรวงศึกษาธิการ อดีตรัฐมนตรีว่าการทบวงมหาวิทยาลัย อดีตรัฐมนตรีประจำสำนักนายกรัฐมนตรี และอดีตอธิการบดีมหาวิทยาลัยศรีนครินทรวิโรฒประวัติ ประวัติ. ศาสตราจารย์ ดร.นิพนธ์ ศศิธร เกิดเมื่อวันที่ 3 พฤศจิกายน พ.ศ. 2474 ที่อำเภอดำเนินสะดวก จังหวัดราชบุรี จบการศึกษาปริญญาตรีสาขารัฐศาสตร์ จากจุฬาลงกรณ์มหาวิทยาลัย และปริญญาตรีสาขานิติศาสตร์ จากมหาวิทยาลัยธรรมศาสตร์ ต่อมาได้ศึกษาจนสำเร็จการศึกษาระดับปริญญาโท สาขาความสัมพันธ์ระหว่างประเทศ จากโรงเรียนการทูตเฟลทเชอร์ มหาวิทยาลัยทัฟส์ และปริญญาโท-เอก สาขารัฐประศาสนศาสตร์ จากมหาวิทยาลัยอินเดียนา ประเทศสหรัฐอเมริกา ศาสตราจารย์ ดร.นิพนธ์ ศศิธร ถึงแก่อนิจกรรมเมื่อวันที่ 18 พฤษภาคม พ.ศ. 2552 สิริอายุ 78 ปีชีวิตครอบครัวการทำงานงานราชการ การทำงาน. งานราชการ. ศาสตราจารย์ ดร.นิพนธ์ ศศิธร เริ่มรับราชการเป็นอาจารย์สาขารัฐศาสตร์ ก่อนที่จะออกไปทำงานการเมืองในช่วงปี พ.ศ. 2518 และเคยได้รับตำแหน่งเป็นอธิการบดีมหาวิทยาลัยศรีนครินทรวิโรฒ 2 สมัย ในระหว่างปี พ.ศ. 2522 ถึงปี พ.ศ. 2526งานการเมือง งานการเมือง. ศาสตราจารย์ ดร.นิพนธ์ ศศิธร ได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 และได้รับเลือกตั้งเป็นสมาชิกสภาผู้แทนราษฎรจังหวัดราชบุรี สังกัดพรรคธรรมสังคม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 เป็นสมัยแรก และได้รับแต่งตั้งเป็นรัฐมนตรีว่าการกระทรวงศึกษาธิการ ในรัฐบาลหม่อมราชวงศ์คึกฤทธิ์ ปราโมช ต่อมาในเดือนมกราคม พ.ศ. 2519 จึงปรับไปรับตำแหน่งรัฐมนตรีว่าการทบวงมหาวิทยาลัย และรัฐมนตรีประจำสำนักนายกรัฐมนตรี ในคณะรัฐมนตรีชุดเดิม จนกระทั่งมีการยุบสภาหลังการปรับคณะรัฐมนตรีเพียง 4 วัน จากนั้นได้รับเลือกตั้งอีกครั้งในการเลือกตั้ง พ.ศ. 2519 และได้รับแต่งตั้งเป็นรัฐมนตรีว่าการทบวงมหาวิทยาลัย ในรัฐบาลหม่อมราชวงศ์เสนีย์ ปราโมช จนกระทั่งพ้นจากตำแหน่งเนื่องจากนายกรัฐมนตรีลาออก และได้รับแต่งตั้งเป็นรัฐมนตรีว่าการทบวงมหาวิทยาลัย อีกสมัยหนึ่ง แต่ดำรงตำแหน่งเพียง 12 วัน และได้เข้าเฝ้าถวายสัตย์ปฏิญาณเพียงวันเดียวก็ต้องพ้นจากตำแหน่ง เนื่องจากการรัฐประหารของพลเรือเอก สงัด ชลออยู่ ศาสตราจารย์ ดร.นิพนธ์ เคยได้รับตำแหน่งในพรรคการเมืองหลายพรรค อาทิ รองหัวหน้าพรรคธรรมสังคม ในปี พ.ศ. 2518 เป็นรองหัวหน้าพรรคสยามประชาธิปไตย ในปี พ.ศ. 2529 เป็นรองหัวหน้าพรรคราษฎร ในปี พ.ศ. 2532เครื่องราชอิสริยาภรณ์</doc>
