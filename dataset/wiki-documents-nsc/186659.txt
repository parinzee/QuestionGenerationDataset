<doc id="186659" url="https://th.wikipedia.org/wiki?curid=186659" title="ภาควิชารัฐศาสตร์ คณะสังคมศาสตร์ มหาวิทยาลัยศรีนครินทรวิโรฒ">ภาควิชารัฐศาสตร์ คณะสังคมศาสตร์ มหาวิทยาลัยศรีนครินทรวิโรฒ ภาควิชารัฐศาสตร์ คณะสังคมศาสตร์ มหาวิทยาลัยศรีนครินทรวิโรฒ จัดตั้งขึ้นเมื่อ พ.ศ. 2517 โดยเริ่มจัดการเรียนการสอนในหลักสูตรรัฐศาสตรบัณฑิต 3 สาขา ได้แก่ การเมืองการปกครอง รัฐประศาสนศาสตร์ และ ความสัมพันธ์ระหว่างประเทศ ตั้งแต่ปี พ.ศ. 2544 สัญลักษณ์ประจำภาควิชารัฐศาสตร์ มหาวิทยาลัยศรีนครินทรวิโรฒ ได้แก่ สิงห์เงินประวัติ ประวัติ. ภาควิชารัฐศาสตร์ ถือกำเนิดขึ้นในปี พ.ศ. 2517 เดิมสังกัดอยู่ในคณะมนุษยธรรมศาสตร์และสังคมศาสตร์ ต่อมา วิทยาลัยวิชาการศึกษาได้รับการยกฐานะเป็นมหาวิทยาลัยศรีนครินทรวิโรฒ ในปี พ.ศ. 2518 ซึ่งมีการแบ่งส่วนราชการภายในมหาวิทยาลัยศรีนครินทรวิโรฒขึ้นใหม่ โดยภาควิชารัฐศาสตร์ได้อยู่ภายใต้สังกัดคณะสังคมศาสตร์ เริ่มแรกภาควิชารัฐศาสตร์จัดการเรียนการสอนรายวิชาศึกษาทั่วไป รายวิชาเลือกเสรี และวิชาโท ให้แก่นิสิตที่สนใจ จนกระทั่ง สภามหาวิทยาลัยได้อนุมัติให้เปิดสอนในหลักสูตรรัฐศาสตรบัณฑิตในปี พ.ศ. 2542 ทางภาควิชารัฐศาสตร์จึงมีหน้าที่ผลิตบัณฑิตสาขาวิชารัฐศาสตร์ตั้งแต่ปีการศึกษา 2543 เป็นต้นไป ปัจจุบัน ภาควิชารัฐศาสตร์รับผิดชอบในการผลิตบัณฑิตทางรัฐศาสตร์ใน 3 สาขา คือ การเมืองการปกครอง รัฐประศาสนศาสตร์ และ ความสัมพันธ์ระหว่างประเทศสัญลักษณ์สัญลักษณ์. - สัญลักษณ์ คือ สิงห์เงิน  สืบเนื่องมาจากสิงห์ หรือ ราชสีห์ นั้นถือเป็นสัญลักษณ์ของสาขาวิชารัฐศาสตร์ ได้รับการยกย่องให้เป็น "เจ้าผู้ครองป่า" แสดงถึงพลังอำนาจอันยิ่งใหญ่ นั่นหมายถึงผู้มีอำจราชศักดิ์ ซึ่งข้าราชการกระทรวงมหาดไทยส่วนใหญ่เป็นชาวรัฐศาสตร์และรัฐประศาสนศาสตร์ นำมาใช้เป็นตราประจำกระทรวงด้วย - ตราสัญลักษณ์ คือ สิงห์เงินบนโล่ดำ ซึ่งมาจากสีเงินเป็นสีแห่งสิงห์ประสานมิตร อันเนื่องจากหลักสูตรรัฐศาสตรบัณฑิต (ร.บ.) ได้ถูกเปิดสอนในปี พ.ศ. 2543 ซึ่งตรงกับปี ค.ศ.2000 เป็นการครบรอบ 2 สหัสวรรษ ที่มาจากภาษาอังกฤษว่า millennium เป็นชื่อสีเทามิลลิเนียม ส่วนสีดำเป็นสีแห่งรัฐศาสตร์ และโล่เป็นเครื่องป้องกันพยันตรายต่างๆ แก่นักรบเปรียบเสมือนสิงห์เงินที่จะปกป้องประชาชนด้วยปัญญาและความกล้าหาญแห่งสิงห์ - ในปี พ.ศ. 2554 ได้มีการปรับปรุงสัญลักษณ์ของภาควิชารัฐศาสตร์ คณะสังคมศาสตร์ มหาวิทยาลัยศรีนครินทรวิโรฒ โดยสำหรับโลโก้สิงห์เงิน ได้ปรับให้ตัวสิงห์ที่ขาหน้าทั้งสองข้างยกขึ้น ให้ลงมาวางขนานกับพื้น เพื่อความเหมาะสมในการวางตำแหน่งสิงห์ - ครุยวิทยฐานะ ในแรกเริ่มใช้สีดำเป็นสีครุยวิทยฐานะภาควิชารัฐศาสตร์ ภายหลังได้มีการเปลี่ยนข้อบังคับของมหาวิทยาลัยให้มีการใช้สีครุยวิทยฐานะตามคณะที่สังกัด คือคณะสังคมศาสตร์ สีครุยวิทยฐานะประจำคณะคือ สีม่วงเม็ดมะปรางหลักสูตรปริญญาตรี หลักสูตร. ปริญญาตรี. หลักสูตรรัฐศาสตรบัณฑิต (ร.บ.) มี 3 สาขา ได้แก่- สาขาวิชาการเมืองการปกครอง - สาขาวิชารัฐประศาสนศาสตร์ - สาขาวิชาความสัมพันธ์ระหว่างประเทศ ปัจจุบันได้ทำการสอนในรูปแบบแยกเป็นสาขาวิชาแล้ว ซึ่งต่างจากอดีตที่นิสิตต้องมาเลือกสาขาวิชาในภายหลัง ทั้งนี้สาขาวิชารัฐประศาสนศาสตร์ได้ถูกบัญญัติไว้ในพระราชกฤษฎีกาปี พ.ศ. 2552 แล้วว่าให้ใช้ “รัฐประศาสนศาสตรบัณฑิต” ใช้อักษรย่อ “รป.บ.”ปริญญาโท ปริญญาโท. หลักสูตรรัฐประศาสนศาสตรมหาบัณฑิต หลักสูตรรัฐประศาสนศาสตรมหาบัณฑิต (รป.ม.) โดยอยู่ภายใต้การดูแลของบัณฑิตวิทยาลัย มี สาขา ได้แก่- สาขาวิชานโยบายสาธารณะกิจกรรม กิจกรรม. งานสิงห์สัมพันธ์ ประกอบไปด้วย จุฬาลงกรณ์มหาวิทยาลัย มหาวิทยาลัยธรรมศาสตร์ มหาวิทยาลัยเกษตรศาสตร์ มหาวิทยาลัยศรีนครินทรวิโรฒ มหาวิทยาลัยเชียงใหม่ และมหาวิทยาลัยบูรพา กิจกรรมที่ดำเนินการ เช่น กิจกรรมวิชาการ กิจกรรมกลุ่มสัมพันธ์ กิจกรรมแข่งขันกีฬา กิจกรรมแสตนเชียร และเชียรลีดเดอร์ และกิจกรรมงานราตรีชาวสิงห์ ค่ายรัฐศาสตร์เพื่อประชาชน เริ่มต้นโครงการมาตั้งแต่ พ.ศ. 2548 จากอุดมกาณณ์ของนิสิตรัฐศาสตร์ มศว ส่วนหนึ่งที่ต้องการจะจัดกิจกรรมที่ทำงานอุทิศตนเพื่อส่วนร่วม จึงได้ร่วมกันจึงก่อให้เกิดค่ายรัฐศาสตร์เพื่อประชาชนขึ้นในวันที่ 24 ตุลาคม 2548 ซึ่งชาวค่ายถือเอาวันที่ 24 ตุลาคม ของทุกปีเป็นวันกำเนิดค่ายอีกด้วย ปัจจุบันค่ายรัฐศาสตร์เพื่อประชาชน จัดมาเป็นจำนวน 7 ครั้งแล้ว โดยได้เดินทางไปจัดโครงการค่ายในพื้นที่ต่างๆของประเทศไทย หลายๆภาค เคยจัดโครงการที่ภาคเหนือ 3 ครั้ง ภาคตะวันตก 1 ครั้ง ภาคตะวันออกเฉียงเหนือ 1 ครั้ง ภาคกลาง 1 ครั้ง และภาคตะวันออก 1 ครั้ง ส่วนภาคที่ค่ายรัฐศาสตร์ยังไม่เคยไปจัดโครงดารคือ ภาคใต้ โครงการค่ายรัฐศาสตร์เพื่อประชาชน ครั้งที่ 1 จัดที่โรงเรียนบ้านโกรกตารอด ต.หนองตากยา อ.ท่าม่วง จ.กาญจนบุรี (20-26 ตุลาคม 2548) โครงการค่ายรัฐศาสตร์เพื่อประชาชน ครั้งที่ 2 จัดที่บ้านกอก ต.เชียงกลาง อ.เชียงกลาง จ.น่าน (16-17 กันยายน 2549) โครงการค่ายรัฐศาสตร์เพื่อประชาชน ครั้งที่ 3 จัดที่โรงเรียนบ้านผาน้ำย้อย ต.พญาแก้ว อ.เชียงกลาง จ.น่าน (26 ตุลาคม - 2 พฤศจิกายน 2550) โครงการค่ายรัฐศาสตร์เพื่อประชาชน ครั้งที่ 4 จัดที่โรงเรียนบ้านแม่ม่า จ.ลำปาง โครงการค่ายรัฐศาสตร์เพื่อประชาชน ครั้งที่ 5 จัดที่โรงเรียนบ้านหนองพัง ต.ประสาทเยอ อ.ไพรบึง จังหวัดศรีสะเกษ โครงการค่ายรัฐศาสตร์เพื่อประชาชน ครั้งที่ 6 จัดที่โรงเรียนบ้านหนองบัวสันติสุข ตำบลทัพไทย อำเภอตาพระยา จังหวัดสระแก้ว (15-22 ตุลาคม 2553) โครงการค่ายรัฐศาสตร์เพื่อประชาชน ครั้งที่ 7 จัดที่บ้านหนองโพธิ์ หมู่ที่ 3 ตำบลศรีนาวา อำเภอเมือง จังหวัดนครนายก (ครั้งแรกที่ไม่ได้จัดที่โรงเรียน) ในเดือนตุลาคม พ.ศ. 2554 โครงการค่ายรัฐศาสตร์เพื่อประชาชน ครั้งที่ 8 จัดที่โรงเรียนบ้านท่าสนุ่น อำเภอศรีสวัสดิ์ จังหวัดกาญจนบุรี (18-24 ตุลาคม 2555) นอกจากนี้ โครงการค่ายรัฐศาสตร์เพื่อประชาชน ยังมีกิจกรรมเสริมคือ กิจกรรมการเยี่ยมค่าย ซึ่งเป็นการกลับไปเยี่ยมเยียน โรงเรียนหรือสถานที่ ที่เคยจัดกิจกรรมค่ายรัฐสาสตร์เพื่อประชาชน ครั้งที่ผ่านๆมา ซึ่งมักจะจัดโครงการเยี่ยมค่ายหลังจากทำโครงการค่ายในแต่ละครั้งเสร็จสิ้นประมาณครึ่งปี แต่ผลการดำเนินโครงการดังกล่าว ยังไม่ประสบความสำเร็จมากนัก เนื่องจากยังไม่มีรูปแบบที่ชัดเจร และเป็นกิจกรรมประจำ โดยคณะกรรมการของค่ายปีไหนอยากจัดการเยี่ยมค่ายก็จัด ปีใดไม่มีแนวความคิดจะจัดก็จะไม่จัดเช่นกัน จึงแล้วแต่คณะกรรมการในปีนั้นๆว่าจะจัดการเยี่ยมค่ายขึ้นหรือไม่ กิจกรรมครบรอบ 10 ปี รัฐศาสตรบัณฑิต ซึ่งจะมีกิจกรรม ประกอบไปด้วย ละครเวทีรัฐศาสตร์ มศว  เรื่อง การเมืองเรื่องรัก กิจกรรมสัปดาห์วิชาการ ในหัวข้อ 10 ปีรัฐศาสตร์บัณฑิต 10 ปี การเมืองไทย อดีต ปัจจุบัน และอนาคต โดยจะมีขึ้นเมื่อวันที่ 27 - 29 มกราคม 2554 ละครเวทีรัฐศาสตร์ มศว ละครเวทีรัฐศาสตร์ มศว ได้เกิดขึ้นครั้งแรก เพื่อเฉลิมฉลองในวาระที่ภาควิชารัฐศาสตร์ มหาวิทยาลัยศรีนครินทวิโรฒมีอายุครบ 36 ปี และครบรอบ 10 ปี รัฐศาสตร์บัณฑิต ในปี พ.ศ. 2553 โดยได้นำบทละครเรื่อง "การเมืองเรื่องรัก" (Love and Politics) ซึ่งเป็นบทประพันธ์ของหม่อมหลวงปื่น มาลากุล มาแสดง โดยจะมีกำหนดแสดงครั้งแรกในวันที่ 28 - 29 มกราคม พ.ศ. 2554 กีฬาสี งานกีฬาสีของภาควิชารัฐศาสตร์ มศว จัดขึ้นในวันเสาร์ที่ 3 กันยายน พ.ศ. 2554 ที่สนามกลาง โรงเรียนสาธิต มศว เพื่อเป็นการทำกิจกรรมร่วมกัน และเชื่อมสัมพันธไมตรีระหว่างชาวสิงห์เงินรุ่นต่างๆ โดยได่แบ่งออกเป็น 4 สีคือ สีชมพูเชอร์รี่บลอซซั่ม สีฟ้าไฮเดรนเยีย สีม่วงลาเวนเดอร์ และ สีเหลืองดาวเรือง ทีมฟุตบอล สิงห์เงิน เอฟซี ก่อตั้งขึ้นจากการรวมตัวของนิสิตรัฐศาสตร์ มศว ชาย ที่ชื่นชอบการเล่นฟุตบอล และต้องการจะโชว์ฝีเท้าลงสนามแข่งในรายการต่างๆ ภายใต้นามของภาควิชารัฐศาสตร์ มศว ซึ่งชื่อสโมสรสิงห์เงิน เอฟซี นั้นเป็นการตั้งชื่อเพื่อให้ทีมมีชื่อเรียกที่เป็นทางการ หลังที่ผ่านมาทีมสิงห์เงิน เอฟซี มักถูกเรียกว่า รัฐศาสตร์ มศว หรือ สิงห์เงิน เป็นต้น โดยจนถึงปัจจุบัน สิงห์เงิน เอฟซี ส่งทีมเข้าร่วมการแข่งขันฟุตบอลและฟุตซอลรายการต่างๆ เป็นประจำทุกปีดังนี้- ฟุตบอล กีฬาสิงห์สัมพันธ์ ตั้งแต่ครั้งที่ 1 จนกระทั่งปัจจุบัน (ยกเว้นในกีฬาสิงห์สัมพันธ์ ครั้งที่ 8 พ.ศ. 2554 ที่มหาวิทยาลัย บูรพา จังหวัดชลบุรี เนื่องจากยกเลิกการจัดการแข่งขัน) - ฟุตซอล กีฬาภายในคณะสังคมศาสตร์ หรือ โซเชี่ยล เกม (ได้แชมป์ในปีล่าสุด 2015) และนอกจากการส่งทีมลงแข่งขันภายนอกแล้ว ก็ยังมีการจัดแข่งขันฟุตซอลภายใน ชิงถ้วยภาควิชา ในรายการ "รัฐศาสตร์ แชมเปี้ยนส์ คัพ" ซึ่งเริ่มจัดการแข่งขันตั้งแต่ปี พ.ศ. 2552 ที่สนามกีฬาเบเกอรี่ ภายในมหาวิทยาลัย จัดเป็นประจำทุกปี เพื่อกระชับความสัมพันธ์ที่ดีระหว่างรุ่นพี่รุ่นน้องทุกคน รวมทั้งเป็นการวัดฝีเท้าเพื่อคัดตัวผู้เล่น เข้าทีมชุดใหญ่ของสิงห์เงิน เอฟซี เพื่อลงทำการแข่งขันภายนอกต่อไป ปัจจุบันนี้ สิงห์เงิน เอฟซี ทำการฝึกซ้อมที่สนามฟุตบอลทางด่วนพระราม 9 ซึ่งเป็นสนามเดียวกับที่ทีมฟุตบอลกรุงเทพคริสเตียนทุกชุด ลงทำการฝึกซ้อมเป็นประจำอีกด้วย ขณะที่แผนการซ้อมนั้นจะขึ้นอบู่กับช่วงเวลาที่จะเตรียมทีมลงแข่งรายการต่างๆ และภาระหน้าที่ด้านการเรียนของแต่ละคนสื่อออนไลน์ สื่อออนไลน์. ภาควิชารัฐศาสตร์ คณะสังคมศาสตร์ มหาวิทยาลัยศรีนครินทรวิโรฒ มีช่องทางให้บุคคลต่างๆ สามารถติดต่อสื่อสาร ความเคลื่อนไหวต่างๆ บนสื่ออินเทอร์เน็ต และสังคมออนไลน์ ดังต่อไปนี้ - เว็บไซต์ของ รัฐศาสตร์ มศว (อยู่ระหว่างทดลองและปรับปรุงรายละเอียด) - เว็บไซต์เดิมของ รัฐศาสตร์ มศว ชุมนุมรัฐประชา รัฐศาสตร์ มศว บน เฟซบุ๊ก เพจ สิงห์เงิน เอฟซี - สโมสรฟุตบอลสิงห์เงิน (รัฐศาสตร์ มศว) บน เฟซบุ๊ก  เพจ สิงห์เงินการละคร - ผู้จัดละครเวทีรัฐศาสตร์ มศว บน เฟซบุ๊ก เพจ ค่ายรัฐศาสตร์เพื่อประชาชน - กิจกรรมค่ายอาสาของรัฐศาสตร์ มศว บน เฟซบุ๊ก เพจบ้านรัฐศาสตร์ มศว</doc>
