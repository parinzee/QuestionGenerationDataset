<doc id="380708" url="https://th.wikipedia.org/wiki?curid=380708" title="วีเต็บสค์">วีเต็บสค์ วีเต็บสค์ () หรือ วีตเซียบสค์ (; ; ) เป็นเมืองในประเทศเบลารุส ตั้งอยู่ใกล้ชายแดนประเทศรัสเซีย เป็นเมืองหลวงของวีเต็บสค์โอบลาสต์ ในปี ค.ศ. 2004 มีประชากร 342,381 คน ทำให้เป็นเมืองที่ใหญ่ที่สุดเป็นอันดับ 4 ของประเทศ เป็นเมืองศูนย์กลางอุตสาหกรรมที่สำคัญผลิตเครื่องมือกล มีโบสถ์สร้างในสมัยกลางหลายแห่ง ได้รับการกล่าวถึงครั้งแรกเมื่อ ค.ศ. 1021 เป็นศูนย์กลางการค้าและเมืองสำคัญของรัฐอิสระเป็นเวลานานประมาณ 200 ปี ในปี ค.ศ. 1320 ตกอยู่ใต้การปกครองของลิทัวเนีย และตกอยู่ใต้การปกครองของโปแลนด์ในคริสต์ศตวรรษที่ 16 ต่อมาอยู่ใต้การปกครองของรัสเซียภายหลังการแบ่งแยกโปแลนด์ครั้งแรกใน ค.ศ. 1772 เยอรมนีได้เข้ายึดครองในสงครามโลกครั้งที่สอง ระหว่าง ค.ศ. 1941-1944 และได้รับความเสียหายหนักจากสงคราม</doc>
