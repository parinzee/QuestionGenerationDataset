<doc id="152666" url="https://th.wikipedia.org/wiki?curid=152666" title="สุรสิทธิ์ สัตยวงษ์">สุรสิทธิ์ สัตยวงษ์ สุรสิทธิ์ สัตยวงศ์ (พ.ศ. 2466 - พ.ศ. 2526 ) อดีตนักร้อง นักแสดงชาวไทยวัยรุ่น วัยรุ่น. เป็นชาวจังหวัดพระนครศรีอยุธยา เข้าสู่วงการจากการชักนำของหม่อมเจ้าศุกรวรรณดิศ ดิศกุล รับราชการเป็นนักร้องของวงดุริยางค์กองทัพเรือ (รุ่นเดียวกับ สมยศ ทัศนพันธุ์ และเสน่ห์ โกมารชุน) และเรียนร้องเพลงกับครูล้วน ควันธรรม รุ่นเดียวกับชาลี อินทรวิจิตร จากนั้นไปเป็นนักร้องในวงดนตรีของสำนักงานทรัพย์สินส่วนพระมหากษัตริย์ รุ่นเดียวกับ สุพรรณ บูรณพิมพ์ ปิติ เปลี่ยนสายสืบ และสถาพร มุกดาประกร ก่อนเข้าเรียนที่โรงเรียนจ่าอากาศ และประจำที่กองภาพยนตร์ทหารอากาศวัยหนุ่ม วัยหนุ่ม. เริ่มมีชื่อเสียงในช่วงหลังสงครามโลกครั้งที่ 2 รับบทพระเอกละครเวที พันท้ายนรสิงห์ จากบทพระนิพนธ์ของ พระเจ้าวรวงศ์เธอ พระองค์เจ้าภาณุพันธุ์ยุคล แห่ง คณะอัศวินการละคร ในปี พ.ศ. 2487 และร้องเพลงเอกของเรื่องเป็นคนแรกบนเวที คือ "น้ำตาแสงไต้" ผลงานของครูสง่า อารัมภีร (บันทึกแผ่นเสียง โดย บุญช่วย หิรัญสุนทร) ส่วนเพลงที่ร้องบันทึกแผ่นเสียงไว้ เช่น แก้วตานิทราเถิด, เดียวดาย (จากเรื่อง นางไพร) ต่อมาหันไปแสดงภาพยนตร์ มีผลงานจำนวนมาก หลายเรื่องที่สร้างชื่อเสียง ประสบความสำเร็จทั้งรายได้และคำชม คือ สุภาพบุรุษเสือไทย ในปี พ.ศ. 2492 ขณะอายุได้ 26 ปี หนังไทย 16 มม.สร้างจากนวนิยายเรื่องดัง 'เสือไทยผู้สุภาพ' ของ เสนีย์ บุษปะเกศ คู่กับ สอางค์ ทิพย์ทัศน์ เข้าฉายที่โรงภาพยนตร์ศาลาเฉลิมกรุงตามด้วยบท "นายมาก" ใน แม่นาคพระโขนง คู่กับ "แม่นาค" ที่มีชื่อเสียงที่สุดของเมืองไทยตลอดกาล ปรียา รุ่งเรือง สร้างโดยเสน่ห์ศิลปภาพยนตร์ ของ เสน่ห์ โกมารชุน พ.ศ. 2502 (ปัจจุบันขึ้นทะเบียนเป็นหนึ่งในบรรดาภาพยนตร์มรดกชาติ เก็บรักษาไว้ที่หอภาพยนตร์) ผลงานเด่นอื่น ๆ ในระยะต่อมา เช่น จอมโจรมเหศวร ของ อนุมาศ บุนนาค, ฝนใต้ ของ ฉลอง ภักดีวิจิตร พ.ศ. 2513 ฯลฯ นอกจากนี้ยังนำแสดงหนังอิงประวัติศาสตร์ทุนสูงซึ่งเป็นงานร่วมสร้างระหว่างไทย-ฮ่องกง ระบบ 35 มม. สีเสียงในฟิล์ม คู่กับ วิไลวรรณ วัฒนพานิช และดาราชอว์บราเดอร์ส เรื่อง สุรนารี ฉายทั้งในและต่างประเทศ เมื่อ พ.ศ. 2500วัยปลาย วัยปลาย. มีปัญหาด้านสุขภาพ แต่ยังคงเป็นนักร้องรับเชิญในรายการเพลง ทางโทรทัศน์ช่อง 7 สียุคแรก ติดต่อกันนานหลายปี นักร้องในรายการรุ่นเดียวกัน เช่น สวลี ผกาพันธ์ , เฉลา ประสพศาสตร์ ฯลฯรางวัล รางวัล. รางวัลตุ๊กตาทอง นักแสดงนำชายยอดเยี่ยม จาก กตัญญูประกาศิต พ.ศ. 2501ผลงานละครเวทีผลงาน. ละครเวที. - 2487: พันท้ายนรสิงห์ - 2494: สลัดดำ (ร่วมกับ สถาพร มุกดาประกร) - 249-: นางไพร (คู่กับ รัตนาภรณ์ อินทรกำแหง) ฯลฯภาพยนตร์ภาพยนตร์. - 2492: สุภาพบุรุษเสือไทย - 2494: โตนงาช้าง - 2500: สุรนารี - 2501: สวรรค์หาย, กตัญญูประกาศิต, หนึ่งต่อเจ็ด - 2502: แม่นาคพระโขนง - 2508: นางไม้ - 2511: เล็บครุฑ ตอนประกาศิตจางซูเหลียง - 2513: จอมโจรมเหศวร, ฝนใต้, ฟ้าคะนอง - 2514: มันมากับความมืด - 2515: แควเสือ - 2522: เตือนใจ ฯลฯโทรทัศน์โทรทัศน์. - ทศวรรษ 2500-2510: เพลงแห่งความหลังมรณกรรม มรณกรรม. เสียชีวิตในปี พ.ศ. 2526 ด้วยหัวใจล้มเหลว ขณะอายุได้ 60 ปี ณ รพ.เมโย</doc>
