<doc id="404914" url="https://th.wikipedia.org/wiki?curid=404914" title="ฮอมส์">ฮอมส์ ฮอมส์ () หรือ ฮิมศ์ () หรือเดิมรู้จักในชื่อ เอเมซา (กรีก: Ἔμεσα, Emesa) เป็นเมืองตั้งอยู่ทางตะวันตกของประเทศซีเรีย เป็นเมืองหลวงของเขตผู้ว่าราชการฮอมส์ อยู่สูงจากระดับน้ำทะเลปานกลาง 501 เมตร (1,644 ฟุต) ตั้งอยู่ห่างจากกรุงดามัสกัสทางทิศเหนือราว 162 กิโลเมตร (101 ไมล์) บนฝั่งแม่น้ำออรันตีส ฮอมส์ยังเป็นเมืองศูนย์กลางที่เชื่อมโยงเมืองภายในกับเมืองชายฝั่งทะเลเมดิเตอร์เรเนียน ชาวอาหรับเข้ายึดครองเมืองในปี ค.ศ. 636 แล้วเปลี่ยนชื่อจากเอเมซามาเป็นฮิมศ์ ตกเป็นของชาวออตโตมันในคริสต์ศตวรรษที่ 16 ชาวอียิปต์เข้าครอบครองใน ค.ศ. 1827 ระหว่างสงครามโลกครั้งที่หนึ่ง ถูกชาวอังกฤษและชาวอาหรับยึดครอง ค.ศ. 1918 ปัจจุบัน ฮอมส์เป็นเมืองศูนย์กลางอุตสาหกรรมที่สำคัญ มีอุตสาหกรรมผลิตน้ำตาลและกลั่นน้ำมัน มีประชากร 1.5 คน เป็นเมืองใหญ่อันดับ 3 ของซีเรีย รองจากอะเลปโปและเมืองหลวงดามัสกัส ประชากรนับถือศาสนาที่หลากหลายกันไป โดยมากเป็นมุสลิมนิกายซุนนีที่พูดภาษาอาหรับ และมุสลิมอาละวีและคริสต์ศาสนิกชนเป็นส่วนน้อย</doc>
