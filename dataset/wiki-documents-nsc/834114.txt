<doc id="834114" url="https://th.wikipedia.org/wiki?curid=834114" title="เด็กซาเมทาโซน">เด็กซาเมทาโซน เด็กซาเมทาโซน (Dexamethasone) เป็นยาสเตอรอยด์ชนิดหนึ่ง มีฤทธิในการแก้อักเสบและลดภูมิคุ้มกัน ใช้ในการรักษาอาการจำพวกวิทยารูมาติก, โรคผิวหนัง, ภูมิแพ้, โรคหืด, โรคปอดอุดกั้นเรื้อรัง, กล่องเสียงอักเสบอุดกั้น, สมองบวม และจะใช้ควบคู่กับยาปฏิชีวนะในผู้ป่วยวัณโรค และจะใช้ควบคู่กับยาสเตอรอยด์ชนิดอื่นอย่างฟลูดอร์คอร์ทิโซน (Fludrocortisone) ในผู้ป่วยภาวะต่อมหมวกไตทำงานไม่เพียงพอ นอกจากนี้ ยาชนิดนี้ยังอาจถูกใช้ในการคลอดก่อนกำหนด ยาชนิดนี้สามารถรับยาได้หลายวิธี ทั้งโดยการรับประทาน, ฉีดเข้าหลอดเลือดดำ, ฉีดเข้ากล้ามเนื้อ, ฉีดเข้าชั้นใต้ผิวหนัง หรือฉีดเข้าโพรงกระดูก ยาเด็กซาเมทาโซนจะออกฤทธิภายในหนึ่งวัน และคงฤทธิไปประมาณสามวัน การใช้เด็กซาเมทาโซนในระยะยาวอาจส่งผลให้เกิดโรคต่างๆ ได้แก่ โรคปากอักเสบจากเชื้อรา, โรคกระดูกพรุน, ต้อกระจก, ฟกช้ำง่าย หรือกล้ามเนื้ออ่อนแรง สตรีมีครรภ์สามารถใช้ยานี้ได้ แต่สตรีให้นมบุตรควรงดใช้ยานี้ เนื่องจากจะไปกดฮอร์โมนการเจริญเติบโตของทารก เด็กซาเมทาโซนถูกคิดค้นขึ้นใน ค.ศ. 1957 และได้รับการขึ้นทะเบียนเป็นยาหลักขององค์การอนามัยโลก และเป็นยาในบัญชียาหลักแห่งชาติของไทย เป็นหนึ่งในยาที่มีประสิทธิผลและปลอดภัยที่สุดในการรักษา การจ่ายยาชนิดนี้ในประเทศไทยต้องมีใบสั่งยาจากแพทย์เท่านั้น</doc>
