<doc id="115093" url="https://th.wikipedia.org/wiki?curid=115093" title="ประทับไม่ตาย">ประทับไม่ตาย ประทับไม่ตาย คือชื่อวิทยายุทธแขนงหนึ่ง ปรากฏในนิยายกำลังภายในเรื่องมังกรคู่สู้สิบทิศ ประพันธ์โดยหวงอี้ ผู้บัญญัติวิชาและเป็นผู้ใช้คือสือจือเซวียน เทพอาถรรพ์ ซึ่งเป็นหนึ่งในแปดยอดฝีมือฝ่ายอธรรม โดยถือว่ามีพลังฝีมือจัดเป็นอันดับที่ 1 ได้รับฉายาว่าเทพอาถรรพ์ โดยสือจือเซวียนได้ใช้วิชาของสำนักกุสุมาลย์ สำนักเสริมเติมฟ้า และวิชาของสถาบันสงฆ์ที่ได้แอบเรียนรู้มาบัญญัติเป็นประทับไม่ตาย ประทับไม่ตายเป็นวิชาผสานพลังเป็น-ตายรวมศูนย์ฝ่ามือโจมตีศัตรู ด้วยกระบวนท่าดุดัน รุนแรง เน้นโจมตีจุดตายให้ถึงแก่ชีวิตในการลงมือเพียงครั้งเดียว ซ้ำยังสามารถหยิบยืมถ่ายเทพลังของศัตรูให้กลับไปทำร้ายเจ้าของพลังได้อีกด้วย เป็นวิชาที่ถือได้ว่าไร้พ่าย และร้ายกาจไม่เป็นรองวิชาใด ๆ สือจือเซวียนได้บันทึกเคล็ดวิชาของประทับไม่ตายลงในม้วนบันทึก และให้ศิษย์ทั้งสองคนของตนคือ หยางซวีเอี้ยน มือสังหารเงา และ โหวชีไป๋ คุณชายมากรัก แย่งชิงเข่นฆ่ากันเอง ทั้งนี้ เพื่อให้ผู้ชนะคือผู้ที่เก่งกาจที่สุดได้เคล็ดวิชาสืบทอดเจตนารมณ์ของตนกลายเป็นเทพอาถรรพ์คนต่อไปกระบวนท่า กระบวนท่า. กระบวนฝ่ามือของวิชาประทับไม่ตายแบ่งเป็น 7 กระบวน คือ1. ลมเย็นส่งศพทวงชีวิต 2. เป็นตายพลัดพรากไส้แทบขาด 3. ถึงประตูนรกแค้นไม่เลิก 4. ตะลุยแดนนรกไม่หวาดหวั่น 5. ตัดสินเป็นตายในตำหนักมัจจุราช 6. สะพานผ่านภพลืมชาติก่อน 7. ตกนรกหมกไหม้ไม่ผุดเกิด</doc>
