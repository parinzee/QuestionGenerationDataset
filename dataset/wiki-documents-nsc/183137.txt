<doc id="183137" url="https://th.wikipedia.org/wiki?curid=183137" title="กองบริหารการวิจัย มหาวิทยาลัยนเรศวร">กองบริหารการวิจัย มหาวิทยาลัยนเรศวร กองบริหารการวิจัย มหาวิทยาลัยนเรศวร (เดิมคือสถาบันบริหารการวิจัยและพัฒนา) เป็นหน่วยงานสังกัดสำนักงานอธิการบดี มหาวิทยาลัยนเรศวร มีหน้าที่ในการประสานงานสนับสนุนด้านการวิจัยต่างๆ ของมหาวิทยาลัย ตั้งอยู่ ณ อาคารศูนย์บริการเทคโนโลยีสารสนเทศและการสื่อสาร มหาวิทยาลัยนเรศวร อำเภอเมืองพิษณุโลก จังหวัดพิษณุโลกประวัติ ประวัติ. จากการที่มหาวิทยาลัยนเรศวรได้วางเป้าหมายให้มหาวิทยาลัยเป็น "มหาวิทยาลัยวิจัย (Research University)" นั้น ทางสภามหาวิทยาลัยนเรศวรได้เห็นความจำเป็นในการจัดตั้งหน่วยงานเพื่อจัดการและนำเสนผลงานวิจัยของมหาวิทยาลัย จึงเห็นควรให้จัดตั้งสถาบันบริหารการวิจัยและพัฒนา (Institute of Research and Development Administion) หรือ IRDA โดยสังกัดสำนักงานอธิการบดี เพื่อทำหน้าที่เป็นศูนย์ประสานงานวิจัยกับหน่วยงานทั้งภายในและภายนอกของมหาวิทยาลัย, ผลักดันการนำผลงานวิจัยไปใช้ประโยชน์มีประสิทธิภาพ รวมทั้งบริหารงบอุดหนุนการวิจัยจากแหล่งต่าง ๆ โดยให้การสนับสนุน ส่งเสริม และให้บริการ เพื่ออำนวยความสะดวกแก่นักวิจัยของมหาวิทยาลัยให้สามารถดำเนินการวิจัยได้อย่างมีเอกภาพและต่อเนื่อง ต่อมาในปี พ.ศ. 2552 สภามหาวิทยาลัยนเรศวรมีมติให้เปลี่ยนสถาบันบริหารการวิจัยและพัฒนา มหาวิทยาลัยนเรศวร เป็นกองบริหารการวิจัย มหาวิทยาลัยนเรศวร (Division of Research Administion หรือ DRA) โดยเป็นหน่วยงานหนึ่งในสังกัดสำนักงานอธิการบดี กองบริหารการวิจัยได้ทำหน้าที่เป็นผู้ประสานงานโครงการในการจัดประชุมคณะทำงาน และติดตามดำเนินงานของโครงการในลักษณะความรู้ และวิชาการ ไปภาคปฏิบัติอย่างเป็นรูปธรรม โดยมีการมุ่งเน้นการเป็นแหล่งในการสนับสนุนด้านการศึกษาทั้งในระดับมหาวิทยาลัย ชุมชน และภูมิภาค ซึ่งเปรียบเสมือนแหล่งรวมข้อมูลทางด้านวิชาการ นักวิจัยและระบบการบริหารวิจัยอย่างมีประสิทธิภาพ และเป็นสื่อกลางในการนำผลวิจัยไปใช้ประโยชน์เพื่อการพัฒนาประเทศที่ยั่งยืนต่อไป กองบริหารการวิจัย มหาวิทยาลัยนเรศวร ยังเป็นหน่วยงานหลักในการจัด "การประชุมวิชาการ นเรศวรวิจัย (Naresuan Research Conference)" ซึ่งจัดเป็นประจำทุกปีในวาระครบรอบการสถาปนามหาวิทยาลัย เพื่อให้หน่วยงานต่าง ๆ ของมหาวิทยาลัยและผู้ที่สนใจนำเสนอผลงานวิจัยและการสรรสร้างนวัตกรรมหน่วยงาน หน่วยงาน. กองบริหารการวิจัย มหาวิทยาลัยนเรศวร ประกอบด้วยหน่วยงานภายในต่างๆ ดังนี้- สำนักประสานงานการวิจัยและพัฒนาเฉพาะพื้นที่ ภาคเหนือตอนล่าง สกว. - โครงการหน่วยบริการเคลื่อนที่ มหาวิทยาลัยนเรศวร (Mobile Unit) - คลินิกเทคโนโลยี มหาวิทยาลัยนเรศวร - หน่วยวิจัยในมนุษย์ - หน่วยวิจัยในสัตว์ - อุทยานวิทยาศาสตร์ภาคเหนือ เครือข่ายภาคเหนือตอนล่าง</doc>
