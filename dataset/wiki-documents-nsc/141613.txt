<doc id="141613" url="https://th.wikipedia.org/wiki?curid=141613" title="จูน อีราแฮม">จูน อีราแฮม จูน อีราแฮม หรือ อับดุล อีราแฮม () นักมวยสากลชาวฟิลิปปินส์ เกิดเมื่อ พ.ศ. 2527 สถิติการชก 31 ครั้ง ชนะ 9 (น็อค 4) เสมอ 4 แพ้ 18ประวัติ ประวัติ. อีราแฮมขึ้นชกมวยสากลครั้งแรกเมื่อ 22 มิถุนายน พ.ศ. 2543 ชนะน็อค อีริค กามูตันยก 3 ที่ ฟิลิปปินส์ จากนั้นขึ้นชกที่ฟิลิปปินส์ตลอดและชกชนะเป็นส่วนใหญ่ เคยชนะน็อคเวนเดล คอร์จูเลส ยก 6 จากนั้นได้มาชิงแชมป์ IBF แพนแปซิฟิกร่นไลท์ฟลายเวทเมื่อ 23 กันยายน พ.ศ. 2546 แพ้ทีเคโอ ฟ้าลั่น ศักดิ์กรีรินทร์ ยก 7 จากนั้น อีราแฮมได้ชิงแชมป์ฟิลิปปินส์รุ่นฟลายเวทที่ว่างเมื่อ 17 มีนาคม พ.ศ. 2547 ก็เป็นฝ่ายแพ้คะแนน แจ๊ก มัลเดซีร ไม่ได้แชมป์ จากนั้น ขึ้นชิงแชมป์ ABCO รุ่นฟลายเวทเมื่อ 13 พฤษภาคม พ.ศ. 2547 แพ้คะแนนเด่นบูรพา อ.เอกรินทร์ ในเดือนสิงหาคม ปีเดียวกันขึ้นชิงแชมป์ฟิลิปปินส์รุ่นฟลายเวทที่ว่าง ปรากฏว่าเป็นฝ่ายแพ้คะแนนเจอรี่ ปาฮายาไฮไปอีก อีราแฮมยังคงขึ้นชกอย่างต่อเนื่อง และได้เดินทางไปชกที่ญี่ปุ่นเมื่อ พ.ศ. 2548 ซึ่งอีราแฮมเป็นฝ่ายชนะน็อค เคอิสุเกะ โยโกฮาม่า ยก 10 จากนะเนได้เดินทางมาชิงแชมป์ระดับภูมิภาคในไทยถึง 4 ครั้งระหว่าง พ.ศ. 2548 – 2549 แต่ไม่ประสบความสำเร็จ เริ่มจาก 30 เมษายน พ.ศ. 2548 ชิงแชมป์ ABCO รุ่นไลท์ฟลายเวทที่ว่าง แพ้คะแนน เพชรตาปี ปิ่นสินชัย 7 ตุลาคม พ.ศ. 2548 ชิงแชมป์ PABA รุ่นฟลายเวท แพ้คะแนน เด่นเก้าแสน เก้าวิชิต 1 พฤษภาคม พ.ศ. 2549 ชิงแชมป์ ABCO รุ่นฟลายเวท แพ้คะแนน พนมรุ้งเล็ก กระทิงแดงยิม และ 30 มิถุนายน พ.ศ. 2549 ชิงแชมป์ ABCO รุ่นแบนตัมเวท แพ้คะแนน เทพนิมิตร ส.จิตรพัฒนา อีราแฮมมีโอกาสชิงแชมป์ฟิลิปปินส์อีกสองครั้งแต่ก็ไม่ได้แชมป์ ตั้งแต่ พ.ศ. 2551 เป็นต้นมา อีราแฮมชกแพ้เป็นส่วนใหญ่ รวมทั้งมาชกแพ้คะแนน ปฐมโชค ปฐมโพธิ์ทอง และ ฝนหลวง ส.ธนะภิญโญ เมื่อ พ.ศ. 2552 หลังจากที่ชกแพ้คะแนน ริชาร์ด โอลิซา เมื่อ 2 กรกฎาคม พ.ศ. 2553 อีราแฮมก็แขวนนวมไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ IBF แพนแปซิฟิกรุ่นไลท์ฟลายเวทเมื่อ 23 กันยายน พ.ศ. 2546 แพ้ทีเคโอ ฟ้าลั่น ศักดิ์กรีรินทร์ ยก 7 ที่ กรุงเทพมหานคร - ชิงแชมป์ ABC รุ่นฟลายเวท เมื่อ 13 มีนาคม 2547 แพ้คะแนน เด่นบูรพา อ.เอกรินทร์ ที่ภูเก็ต - ชิงแชมป์ ABC รุ่นไลท์ฟลายเวทเมื่อ 30 เมษายน 2548 แพ้คะแนน เพชรตาปี ปิ่นสินชัย ที่ กทม. - ชิงแชมป์ PABA รุ่นฟลายเวทเมื่อ 7 ตุลาคม 2548 แพ้คะแนน เด่นเก้าแสน เก้าวิชิต ที่ นครพนม - ชิงแชมป์ ABC รุ่นฟลายเวท เมื่อ 1 พฤษภาคม 2549 แพ้คะแนน พนมรุ้งเล็ก กระทิงแดงยิม ที่ กทม. - ชิงแชมป์ ABC รุ่นแบนตัมเวท เมื่อ 30 มิถุนายน 2549 แพ้คะแนน เทพนิมิตร ส.จิตรพัฒนา ที่ กทม.</doc>
