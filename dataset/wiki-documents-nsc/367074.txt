<doc id="367074" url="https://th.wikipedia.org/wiki?curid=367074" title="เบียร์ท่วมลอนดอน">เบียร์ท่วมลอนดอน เหตุการณ์เบียร์ท่วมลอนดอน เกิดขึ้นในวันที่ 17 ตุลาคม ค.ศ. 1814 ในเขตแพริชเซนต์ไจลส์ ในลอนดอน เมื่อถังบรรจุเบียร์ขนาดใหญ่กว่า 135,000 แกลลอน (610,000 ลิตร) ในโรงต้มเบียร์แห่งหนึ่ง ที่ถนนทอทเทนัมคอร์ท เกิดแตก ทำให้ถังอื่น ๆ รั่วตามเป็นปฏิกิริยาโดมิโนจนเบียร์ปริมาณกว่า 323,000 แกลลอน (1,470,000 ลิตร) ทะลักไปตามถนน คลื่นของเบียร์ที่ทะลักมานั้นทำลายบ้านไปสองหลังและทำให้กำแพงของผับทาวิสตอคอาร์มส์ถล่มลงมาทับลูกจ้างวัยรุ่นหนึ่งคน โรงต้มเบียร์นี้ตั้งอยู่ในย่านสลัมรุคเคอรี ซึ่งมีผู้เสียชีวิตเนื่องจากอาศัยในชั้นใต้ดิน มีผู้เสียชีวิตอย่างน้อย 6 คน โรงต้มเบียร์แห่งนั้นถูกฟ้องร้องในเวลาต่อมา แต่ศาลได้พิพากษาว่าเป็นเหตุสุดวิสัยจึงไม่มีผู้ใดต้องรับผิดชอบ ด้านโรงต้มเบียร์เองก็ประสบปัญหาทางการเงินสืบเนื่องจากเหตุการณ์ดังกล่าว เพราะได้เสียยอดขายไปเป็นจำนวนมากจากการที่ได้เสียค่าธรรมเนียมของเบียร์ที่เก็บไว้ไปแล้ว แต่ก็ได้ขอเรียกค่าธรรมเนียมของเบียร์ที่เสียไปคืนมาจากรัฐสภาได้สำเร็จ ทำให้สามารถดำเนินธุรกิจต่อไปได้ โรงต้มเบียร์ที่เกิดเรื่องนี้ถูกรื้อถอนในปี ค.ศ. 1922 ปัจจุบันบางส่วนที่เคยเป็นโรงต้มเบียร์นั้นก็คือโรงละครโดมิเนียน</doc>
