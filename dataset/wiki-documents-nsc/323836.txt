<doc id="323836" url="https://th.wikipedia.org/wiki?curid=323836" title="ข้อมติคณะมนตรีความมั่นคงแห่งสหประชาชาติที่ 1929">ข้อมติคณะมนตรีความมั่นคงแห่งสหประชาชาติที่ 1929 มติคณะมนตรีความมั่นคงแห่งสหประชาชาติที่ 1929 มีผลบังคับใช้เมื่อวันที่ 9 มิถุนายน พ.ศ. 2553 หลังจากมีการยกเลิกมติที่ 1696 (พ.ศ. 2549), มติที่ 1737 (พ.ศ. 2549), มติที่ 1747 (พ.ศ. 2550), มติที่ 1803 (พ.ศ. 2551), มติที่ 1835 (พ.ศ. 2551) และมติที่ 1887 (พ.ศ. 2552) ซึ่งมีเนื้อหาเกี่ยวข้องกับประเด็นของอิหร่านและการไม่เผยแพร่อาวุธนิวเคลียร์ คณะมนตรีความมั่นคงได้บันทึกไว้ว่าอิหร่านประสบความล้มเหลวที่จะยินยอมตามมติคณะมนตรีความมั่นคงแห่งสหประชาชาติที่ผ่านมาเกี่ยวกับโครงการนิวเคลียร์อิหร่านและได้มีมติคว่ำบาตรทางเศรษฐกิจต่ออิหร่านเพิ่มเติม มติดังกล่าว ถือเป็นการบังคับใช้การคว่ำบาตรทางเศรษฐกิจรอบที่สี่ต่ออิหร่าน โดยมีการสนับสนุน 12 ต่อ 2 เสียง บราซิลและตุรกิลงมติคัดค้าน และเลบานอน ไม่ลงคะแนนมาตรการ มาตรการ. ตามมาตราที่ 41 แห่งกฎบัตรสหประชาชาติ คณะมนตรีความมั่นคงแห่งสหประชาชาติตัดสินว่ารัฐบาลอิหร่านไม่บรรลุเงื่อนไขของมติคณะมนตรีความมั่นคงแห่งสหประชาชาติที่ผ่านมาและเงื่อนไขของสำนักงานพลังงานปรมาณูระหว่างประเทศ (IAEA) คณะมนตรีเห็นพ้องว่าอิหร่านควรจะร่วมมือกับ IAEA ในประเด็นที่ยังเหลือค้างอยู่ในทันที คณะมนตรียังได้ตัดสินใจว่าอิหร่านควรจะยินยอมทำตามข้อตกลงเครื่องป้องกันกับ IAEA โดยจะไม่ทำการผลิตใหม่ กิจกรรมที่เกี่ยวข้องกับน้ำมวลหนักและการเสริมสมรรถนะ หรือการได้มาซึ่งความสนใจทางธุรกิจจากรัฐอื่นเกี่ยวกับการขุดยูเรเนียม หรือการใช้วัตถุดิบและเทคโนโลยีนิวเคลียร์ ข้อกำหนดอื่น ๆ ของมติ รวมไปถึง:- อิหร่านไม่สามารถมีส่วนเกี่ยวข้องในกิจกรรมใด ๆ ที่เกี่ยวข้องกับขีปนาวุธพิสัยไกล - การสั่งห้ามมิให้ชาติใดส่งยานพาหนะทางทหาร เครื่องบิน เรือรบ และขีปนาวุธหรือระบบขีปนาวุธ และวัตถุดิบที่เกี่ยวข้องให้กับอิหร่าน; - การสั่งห้ามมิให้ฝึก การให้เงินกู้ หรือการให้ความช่วยเหลือใด ๆ ที่เกี่ยวข้องกับอาวุธและวัตถุดิบ และยับยั้งการจำหน่ายอาวุธและวัตถุดิบที่เกี่ยวข้องให้กับอิหร่าน; - การสั่งห้ามเดินทางของบุคคลในภาคผนวกของมติ โดยมีข้อยกเว้นตามที่ได้ตัดสินใจโดยคณะกรรมการซึ่งตั้งขึ้นตามมติที่ 1737; - การอายัดเงินและทรัพย์สินของกองกำลังพิทักษ์ปฏิวัติอิสลามและสายการเดินเรืออิหร่าน รัฐทุกรัฐยังได้รับคำแนะนำเพิ่มเติมให้ดำเนินการตามมาตรการที่ปรากฏด้านล่าง:- ทำการตรวจสอบสินค้าทั้งหมดที่มุ่งหน้าหรือเดินทางออกจากอิหร่าน ตามอนุสัญญาสหประชาชาติว่าด้วยกฎหมายทะเล ค.ศ. 1982 และข้อตกลงการบินพลเรือน เพื่อตรวจจับสินค้าที่ถูกสั่งห้าม และรายงานภายในห้าวันคำชี้แจง เมื่อตรวจพบสินค้าที่ถูกสั่งห้าม; - การยึดและทำลายสินค้าที่ถูกสั่งห้าม; - ป้องกันการจัดหาน้ำมัน เสบียง และการบริหารแก่เรือสัญชาติอิหร่านหากเรือดังกล่าวมีส่วนเกี่ยวข้องในกิจกรรมที่ถูกสั่งห้าม; - ให้ข้อมูลแก่คณะกรรมการเกี่ยวกับความพยายามที่จะหลีกเลี่ยงการคว่ำบาตรทางเศรษฐกิจโดยสายการบินอิหร่านหรือสายการเดินเรืออิหร่านไปยังบริษัทอื่น; - ป้องกันการจัดหาบริการทางการเงินซึ่งอาจใช้เพื่อกิจกรรมนิวเคลียร์ที่ละเอียดอ่อน; - สั่งห้ามการเปิดธนาคารสัญชาติอิหร่านในดินแดนของตนและป้องกันธนาคารสัญชาติอิหร่านจะการเข้าสู่ความสัมพันธ์กับธนาคารซึ่งอยู่ภายในขอบเขตอำนาจ ถ้าหากมีเหตุผลซึ่งสงสัยว่ากิจกรรมนั้นสามารถมีส่วนร่วมต่อกิจกรรมเผยแพร่อาวุธนิวเคลียร์ในอิหร่าน; - ป้องกันสถาบันการเงินมิให้ปฏิบัติงานในดินแดนของตนจากการเปิดออฟฟิศและบัญชีในอิหร่าน หากสถาบันเหล่านั้นอาจมีส่วนเกี่ยวของกับกิจกรรมเผยแพร่อาวุธนิวเคลียร์ของอิหร่าน ทั้งนี้ ยกเว้นสำหรับวัตถุประสงค์เพื่อมนุษยธรรมและกิจกรรมกฎหมายเศรษฐกิจ</doc>
