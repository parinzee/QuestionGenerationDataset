<doc id="538039" url="https://th.wikipedia.org/wiki?curid=538039" title="อาวีญง">อาวีญง อาวีญง () เป็นเมืองหลัก (Chef-lieu) ของเขตจังหวัดโวกลูซ แคว้นพรอว็องซาลป์โกตดาซูร์ ทางภาคใต้ของประเทศฝรั่งเศส ตั้งอยู่ริมฝั่งแม่น้ำโรน ประกอบด้วยประชากรทั้งหมด 94,787 คน (ณ ปีค.ศ. 2010) ในจำนวนนี้มีประมาณ 12,000 คนทีอาศัยอยู่ในเขตเมืองเก่าของอาวีญง ในปัจจุบันเป็นเมืองที่มีขนาดใหญ่ที่สุด และยังเป็นเมืองหลวงของจังหวัดโวกลูซ อาวีญงได้รับการขนานนามว่าเป็น "เมืองแห่งพระสันตะปาปา" เนื่องจากในอดีตนั้นเคยเป็นที่ประทับของสมเด็จพระสันตะปาปา (รวมทั้งพระสันตะปาปาเท็จ) ตั้งแต่ปีค.ศ. 1309 - ค.ศ. 1423 ในช่วงของการแตกแยกครั้งใหญ่ของคริสตจักร (Catholic Schism) นอกจากนี้อาวีญงยังเป็นหนึ่งในไม่กี่เมืองในประเทศฝรั่งเศสที่ยังมีกำแพงเมืองเก่าที่ยังอยู่ในสภาพสมบูรณ์ และยังมีศูนย์ประวัติศาสตร์ พระราชวังพระสันตะปาปา สะพานอาวีญง ซึ่งยังอยู่ในสภาพดี ซึ่งทั้งหมดนี้ได้รับการขึ้นทะเบียนเป็นมรดกโลกโดยองค์การยูเนสโก เมื่อปีค.ศ. 1995 ในนาม Historic Centre of Avignon: Papal Palace, Episcopal Ensemble and Avignon Bridge ()ลักษณะทางภูมิศาสตร์ ลักษณะทางภูมิศาสตร์. พิกัดภูมิศาสตร์ : อาวีญงตั้งอยู่บนฝั่งขวาของแม่น้ำโรน โดยเหนือไปจากจุดที่บรรจบกันระหว่างแม่น้ำโรน กับแม่น้ำดูร็องซ์ ตั้งอยู่ห่างประมาณ 580 กิโลเมตรทางทิศตะวันออกเฉียงใต้ของกรุงปารีส 229 กิโลเมตรทางทิศใต้ของเมืองลียง และ 85 กิโลเมตรทางทิศตะวันตกเฉียงเหนือของเมืองมาร์แซย์ เมืองอาวีญงมีลักษณะเป็นรูปไข่ขนาดใหญ่ ประชากรอาศัยอยู่อย่างไม่หนาแน่น และยังประกอบด้วยสวนสาธารณะ และสวนตามธรรมชาติมากมายสภาพอากาศ สภาพอากาศ. อาวีญงมีสภาพภูมิอากาศแบบเมดิเตอร์เรเนียน ซึ่งมีเอกลักษณ์คือฤดูร้อนที่แล้ง และฤดูหนาวที่ชื้น นอกจากนี้ยังมีลมค่อนข้างแรง โดยมักจะมีลมมรสุม (Mistral) เป็นประเภทที่รุนแรงที่สุดที่พบประวัติศาสตร์</doc>
