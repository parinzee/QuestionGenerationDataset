<doc id="533612" url="https://th.wikipedia.org/wiki?curid=533612" title="สมเด็จพระราชินีคาปิโอลานิแห่งฮาวาย">สมเด็จพระราชินีคาปิโอลานิแห่งฮาวาย สมเด็จพระราชินีคาปิโอลานิแห่งฮาวาย () หรือพระนามเต็ม เอสเธอร์ คาปิโอลานี หรือ เอสเธอร์ คาปิโอลานี นาเปลาคาปูโอคาคาเอ () เป็นพระอัครมเหสีในพระเจ้าคาลาคาอัวแห่งฮาวาย และเป็นสมเด็จพระราชินีแห่งราชอาณาจักรฮาวายพระราชประวัติ พระราชประวัติ. สมเด็จพระราชินีคาปิโอลานิ เสด็จพระราชสมภพเมื่อ 31 ธันวาคม 1834 ที่เมืองฮิโล ราชอาณาจักรฮาวาย เป็นพระราชธิดาในคูฮิโน คาลานิอานาโอเลกับคิโนอิคิ เคคาอูลิเค พระองค์ทรงอภิเษกสมรสครั้งแรกกับ เบนจามิน นามาเคฮาโอคาลานี เขาแก่กว่าพระองค์ประมาณ 35 ปี เขาเป็นลุงของสมเด็จพระราชินีเอ็มมา ต่อมาเมื่อเบนจามินเสียชีวิต พระองค์ก็ทรงอภิเษกสมรสอีกครั้งกับเดวิด คาลาคาอัว พิธีนั้นจัดอย่างเงียบๆ เพราะอยู่ในระหว่างการไว้ทุกให้พระเจ้าคาเมฮาเมฮาที่ 5 เมื่อพระเจ้าลูนาลิโลแห่งฮาวาย เสด็จสวรรคต เดวิด คาลาคาอัวจึงได้ครองราชย์บัลลังก์ฮาวาย ทรงพระนามว่าพระเจ้าคาลาคาอัวแห่งฮาวาย เอสเธอร์ คาปิโอลานี จึงได้ทรงดำรงพระราชอิสริยยศเป็น "สมเด็จพระราชินีคาปิโอลานิแห่งฮาวาย" ในปี 1887 สมเด็จพระราชินีคาปิโอลานิ เสด็จไปที่กรุงลอนดอน เพื่อเข้าร่วมพระราชพิธีกาญจนาภิเษกในสมเด็จพระราชินีนาถวิกตอเรีย ร่วมกับเจ้าฟ้าหญิงลีลีโอกาลานี พระขนิษฐาในพระเจ้าคาลาคาอัว ในงานพระราชวงศ์ฮาวายได้รับการปฏิบัติในฐานะแขกผู้มีเกียรติและได้นั่งกับพระราชวงศ์อังกฤษในด้านหน้าของวิหารเวสต์มินสเตอร์แอบบีย์สวรรคต สวรรคต. หลังจากการล้มล้างราชอาณาจักรฮาวาย พระองค์ก็ถูกขับออกจากพระราชวังอิโอลานี พระองค์จึงเสด็จไปประทับที่บ้านปูอาเลอิลานีในวาอิคิคิ พระองค์สวรรคตเมื่อวันที่ 24 มิถุนายน ค.ศ. 1899 ขณะมีพระชนมายุได้ 64 พรรษา พระบรมศพของพระองค์ได้รับการฝังเมื่อวันที่ 2 กรกฎาคม ค.ศ. 1899 ที่สุสานพระราชวงศ์พงศาวลี</doc>
