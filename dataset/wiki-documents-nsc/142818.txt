<doc id="142818" url="https://th.wikipedia.org/wiki?curid=142818" title="หาดนิยม">หาดนิยม หาด นิยม ตั้งอยู่ในหมู่บ้านตะกรบ หมู่ที่สอง ตำบลตะกรบ เป็นลักษณะหาดตามแบบตะวันออกของอ่าวไทยกล่าวคือ เป็นหาดทราย มีอาณาเขตติดต่อกับ หาดทรายแก้วในทางทิศเหนือ และหาดนายอำเภอทางทิศใต้ทางด้านตะวันออกติดกับอ่าวไทยสามารถมองเห็นเกาะต่างได้ในวันที่ สภาพอากาศสดใส มีความยาวประมาณ 2 ถึง 3 กิโลเมตรโดยประมาณ สภาพโดยทั่วไป เป็นหาดทราย บริเวณชายหาด ประกอบไปด้วย ต้นสน เป็นแนวตามชายฝั่ง ซึ่งเป็นบรรยากาศที่รมรื่นเหมาะแก่การผักผ่อนเป็นอย่างยิ่ง ต้นสนเหล่านี้ เป็นส่วนหนึ่งที่สำคัญ ที่ทำให้เกิด ชื่อ หาดนิยม ตามประวัติ ที่เล่ากันมาว่า แต่ก่อนนั้นก็ไม่มีแนวของต้นสนแต่อย่างใด จนกระทั่ง อาจารย์ นิยม เชื้อพราหมณ์ ซึ่งเป็น ผู้อำนวยการ โรงเรียนบ้านตะกรบ ได้ชักชวนชาวบ้านตะกรบให้ร่วมมือกันปลูกต้นสน ในแนวชายหาด จนในที่สุดก็ได้มีแนวต้นสนดังกล่าวบริเวณหาดนิยม ถึงแม้ว่าต้นสนบางต้นได้มีการ ล้มตายไปบ้าง แต่ก็มีการปลูกทดแทน ทั้งตามธรรมชาติ และความร่วมมือของชาวบ้าน ทำให้ปัจจุบันนี้ยังคงมีต้นสนอยู่มากมาย ด้วยเหตุดังกล่าวชาวบ้านก็เรียกหาดดังกล่าวนี้ ว่า หาดนิยม เราสามารถเดินทางได้ด้วยความสะดวกสบายโดยทางรถยนต์ โดยใช้ทางหลวงหมายเลข 4112 บ้านห้วยพุน ตำบลพุมเรียง โดยถนนสายนี้เป็นทางเชื่อมต่อจาก ถนน สาย ท่าชนะ สุราษฎร์ธานี ระยะทางจาก ตัวอำเภอไชยา 12 กิโลเมตร นอกจากนั้นยังมีถนนเลียบชายฝั่ง ซึ่งเชื่อมต่อจากสายหลักไปถึงชายหาด จากหาดนิยมไปยังหาด นายอำเภอและกลับเข้าสู่สายหลักอีกด้วย</doc>
