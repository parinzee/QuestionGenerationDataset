<doc id="194307" url="https://th.wikipedia.org/wiki?curid=194307" title="โรงพยาบาลอินทร์บุรี">โรงพยาบาลอินทร์บุรี โรงพยาบาลอินทร์บุรี เป็นโรงพยาบาลของรัฐขึ้นตรงต่อสำนักงานสาธารณสุขจังหวัดสิงห์บุรี สำนักงานปลัดกระทรวงสาธรณสุข กระทรวงสาธารณสุข ประเภทโรงพยาบาลทั่วไปขนาด 218 เตียง ตั้งอยู่เลขที่ 37/7 หมู่ที่ 1 ตำบลทับยา อำเภออินทร์บุรี จังหวัดสิงห์บุรี ริมฝั่งตะวันตกติดแม่น้ำเจ้าพระยา ทิศเหนือห่างจาก พิพิธภัณฑ์สถานแห่งชาติอินทร์บุรี ประมาณ 1 กิโลเมตรและอยู่ห่างจากจังหวัดสิงห์บุรีไปทางทิศเหนือ 12 กิโลเมตร โดยมีบริเวณพื้นที่ทั้งหมด 47 ไร่ ซึ่งเดิมเป็นวัดร้างชื่อ "วัดเชี่ยน" รวมกับที่ดินซึ่งประชาชนบริจาคเพิ่มเติม ประชาชนทั่วไปจึงเรียกโรงพยาบาลนี้ว่า "โรงพยาบาลวัดเชี่ยน"ประวัติ ประวัติ. โรงพยาบาลอินทร์บุรี จังหวัดสิงห์บุรี มีกำเนิดจากดำริและการดำเนินการก่อสร้างของพระเทพสุทธิโมลี (ผึ่ง บัวสรวง) อดีตเจ้าอาวาส วัดโบสถ์ พระอารามหลวง อำเภออินทร์บุรีและอดีตเจ้าคณะจังหวัดสิงห์บุรีฝ่ายธรรมยุติ โดยหาทุนบริจาคจากประชาชนผู้มีจิตศรัทธาและได้ติดต่อกับกรมศาสนา กระทรวงศึกษาธิการขอเช่าที่ดินวัดเชี่ยน ซึ่งเป็นวัดร้างเพื่อใช้เป็นสถานที่ก่อสร้างโรงพยาบาล ปี พ.ศ. 2496 ได้ติดต่อกับกระทรวงสาธารณสุขเพื่อขอสร้างเป็นโรงพยาบาลในปีต่อมา ปี พ.ศ. 2499 กระทรวงสาธารณสุขจึงได้อนุมัติสร้างให้เป็นสถานีอนามัยชั้น 1 เปิดดำเนินการเมื่อวันที่ 10 พฤศจิกายน 2500 สังกัดกรมอนามัย กระทรวงสาธารณสุข มีนายแพทย์หาญ พันธุ์ภู่ เป็นนายแพทย์ประจำ ต่อมาปี พ.ศ. 2501 ได้รับงบประมาณจากกระทรวงสาธรณสุขก่อสร้างอาคารเพื่มเติม ได้แก่บ้านพักแพทย์ บ้านพักเจ้าหน้าที่อื่นๆ โรงครัวและโรงซักฟอก วันที่ 22 มีนาคม 2502 จึงเปิดดำเนินการเป็นโรงพยาบาลในสังกัด กรมการแพทย์ กระทรวงสาธารณสุข ดำเนินกิจการเรื่อยมาจนถึงปัจจุบัน ตลอดระยะเวลา 58 ปีที่ผ่านมา โรงพยาบาลอินทร์บุรี ได้รับการพัฒนาในทุกๆด้านอย่างเป็นระบบและต่อเนื่องด้วยความสามารถของผู้อำนวยการโรงพยาบาลและด้วยความร่วมมือร่วมใจของบุคลากรทุกฝ่ายในโรงพยาบาล และด้วยความสนับสนุนของผู้มีจิตศรัทธาที่ได้ร่วมกันบริจาคทุนทรัพย์ ในการก่อสร้างอาคารต่างๆ ปัจจุบันโรงพยาบาลอินทร์บุรี ยังคงมุ่งพัฒนาคุณภาพของโรงพยาบาลในทุกๆด้าน ให้สอดคล้องกับความต้องการของประชาชน โดยคำนึงถึงประสิทธิภาพและคุณภาพของการบริการบุคลากรทางการแพทย์การแบ่งส่วนราชการ การแบ่งส่วนราชการ. โรงพยาบาลอินทร์บุรี มีการแบ่งส่วนราชการ ดังต่อไปนี้- กลุ่มงานอายุรกรรม - กลุ่มงานศัลยกรรม - กลุ่มงานสูติ-นรีเวชกรรมฯ - กลุ่มงานกุมารเวชกรรม - กลุ่มงานจักษุวิทยา - กลุ่มงานวิสัญญีวิทยา - กลุ่มงานรังสีวิทยา - กลุ่มงานพยาธิวิทยา - กลุ่มงานเภสัชกรรม - กลุ่มงานทันตกรรม - กลุ่มงานการพยาบาล - กลุ่มงานจิตเวช - กลุ่มงานเวชกรรมสังคม - กลุ่มงานอุบัติเหตุและฉุกเฉิน - กลุ่มงานผู้ป่วยนอก - กลุ่มงานฝ่ายการเจ้าหน้าที่ - กลุ่มงานพัฒนาคุณภาพบริการและวิชาการ - กลุ่มงานการแพทย์แผนไทยและการแพทย์ทางเลือก - ศูนย์พัฒนาคุณภาพ - ศูนย์เทคโนโลยีสารสนเทศ - ศูนย์เวชศาสตฟื้นฟู - ศูนย์Intermediacare - ศูนย์สิทธิประโยชน์ - ฝ่ายธุรการ - ฝ่ายการเงินและบัญชี - ฝ่ายพัสดุและบำรุงรักษา - ฝ่ายโภชนาการ - ฝ่ายสุขศึกษา</doc>
