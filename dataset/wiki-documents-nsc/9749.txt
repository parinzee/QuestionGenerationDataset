<doc id="9749" url="https://th.wikipedia.org/wiki?curid=9749" title="เหตุระเบิดในลอนดอน 7 กรกฎาคม 2548">เหตุระเบิดในลอนดอน 7 กรกฎาคม 2548 ในช่วงเวลาเร่งด่วนตอนเช้าของวันที่ 7 กรกฎาคม พ.ศ. 2548 เกิดการระเบิดขึ้นสี่ครั้งต่อเนื่อง ที่กรุงลอนดอน ในอังกฤษ สหราชอาณาจักร รถไฟใต้ดินสามขบวนถูกวางระเบิดภายในช่วงเวลาครึ่งชั่วโมง จากนั้นอีกครึ่งชั่วโมงรถเมล์สองชั้นอีกหนึ่งคันก็ถูกระเบิด &nbsp; ได้รับการยืนยันว่ามีผู้เสียชีวิต 56 ศพ และผู้ได้รับบาดเจ็บมากกว่า 700 คน เนื่องมาจากการก่อการร้ายนี้ &nbsp; ตัวเลขดังกล่าวคาดว่าน่าจะเพิ่มมากขึ้น เมื่อทางการได้ตรวจสอบผลอย่างละเอียด &nbsp; เหตุการณ์นี้ทำให้มีการสั่งปิดระบบรถไฟใต้ดินของลอนดอน และระบบรถประจำทาง รวมไปถึงถนนอีกหลายสายใกล้กับกับสถานีที่เกิดเหตุ เหตุระเบิดคราวนี้มีลักษณะใกล้เคียงกับ เหตุการณ์ระเบิดรถไฟที่มาดริด ประเทศสเปน เหตุก่อการร้ายนี้ เป็นการก่อการร้ายที่รุนแรงที่สุดที่เกิดขึ้นในสหราชอาณาจักร นับตั้งแต่การวางระเบิดเที่ยวบินแพนแอมที่ 103 เหนือเมืองล็อกเกอร์บี ในปี พ.ศ. 2531 (ค.ศ. 1988)ช่วงเวลาเกิดเหตุ ช่วงเวลาเกิดเหตุ. เวลาทั้งหมดเป็นเวลาฤดูร้อนท้องถิ่นของอังกฤษ (British Summer Time - UTC +1)- 08:51 — เกิดระเบิดครั้งแรกขึ้นที่ รถไฟใต้ดินที่กำลังเคลื่อนตัวอยู่ระหว่าง สถานีรถไฟถนนลิเวอร์พูล และ สถานีรถไฟอัลด์เกท (Aldgate tube stations) ของรถไฟสายเซอร์เคิล (Circle Line) - 08:56 — เกิดระเบิดขึ้นบนรถไฟ ที่เคลื่อนตัวอยู่ระหว่าง สถานีคิงส์ครอส (King's Cross Station) และสถานีรัสเซลสแควร์ (Russell Square Station) ของรถไฟสายพิคคาดิลลี่ (Piccadilly Line) - 09:17 — ระเบิดครั้งที่สามเกิดขึ้นบนรถไฟที่กำลังแล่น เข้าสถานีถนนเอดจ์แวร์ (Edgware Road Station) - 09:47 — เกิดระเบิดบนรถประจำทางสองชั้น สาย 30 ขณะแล่นอยู่บริเวณ อัปเปอร์ โวเบิร์น เพลส (Upper Woburn Place) ใกล้กับสถานีเทวิสต็อกสแควร์ (Tavistock Square) ซึ่งถูกทำลายโดยแรงระเบิด - 10:02 — ตำรวจสก็อตแลนด์ยาร์ด ประกาศออกมาว่าเป็น เหตุการณ์รุนแรง (Major Incident) - 11:08 — รถเมล์ทุกสายในลอนดอนหยุดวิ่ง เพื่อป้องกันเกิดอุบัติเหตุ - 11:15 — ฟรานโก้ แฟรตตินี่ (Franco Frattini) เลขาของอียู ประกาศออกข่าวว่าเป็น "การโจมตีของผู้ก่อการร้าย" - 11:35 — ตำรวจลอนดอน บอกกับนักข่าวว่า ค้นพบหลักฐานของซากระเบิดในหนึ่งในสถานที่เกิดเหตุ - 12:00 — นายกรัฐมนตรีสหราชอาณาจักร โทนี่ แบลร์ กล่าววถึงการกระทำอัน"ป่าเถื่อน" ในขณะเดียวกันกับที่เวลาที่มีการประชุมจีแปด (G8) จัดขึ้น และพร้อมจะบินกลับกรุงลอนดอนทันที - 14:38 — รัฐบาลอังกฤษออกข่าว ว่ามีผู้เสียชีวิต 40 คน และ บาดเจ็บอย่างน้อย 300 คน - 16:25 — ตำรวจอังกฤษออกเบอร์ฮอตไลน์แก่ประชาชนที่ต้องการ ตรวจสอบรายชื่อผู้บาดเจ็บ และผู้เสียชีวิตที่เบอร์ +44 (0) 870 1566 344 - 17:43 — นายกรัฐมนตรี โทนี่ แบลร์ ประกาศจะไม่ยอมต่อการก่อการร้ายหลักฐานรับผิดชอบ หลักฐานรับผิดชอบ. ในช่วงเวลา 12:10 วันที่ 7 กรกฎาคม สำนักงานข่าวบีบีซีรายงานว่า เว็บไซต์ของอัลเคด้า มีข้อความเกี่ยวกับเหตุการณ์ระเบิด โดยเขียนเป็นภาษาอาหรับประมาณหนึ่งหน้ากระดาษ บทหน้ากระดานข่าวจากเว็บไซต์ al-Qal3ah  (แปลว่า ปราสาท) โดยประกาศเกี่ยวกับเหตุการณ์ที่ อังกฤษได้รุกรานประเทศอิรักและ ประเทศอัฟกานิสถานในปี พ.ศ. 2546 และได้กล่าวอ้างอิงถึง ประเทศเดนมาร์ก และประเทศอิตาลี ให้ถอนกำลังทหาร อย่างไรก็ตามนักข่าวจากประเทศซาอุดิอารเบียในกรุงลอนดอน กล่าวว่า จดหมายที่เขียนไว้มีการใช้คำสะกดผิด และใช้ไวยกรณ์ที่ไม่ถูกต้อง เหตุระเบิดคราวนี้มีลักษณะใกล้เคียงกับ เหตุการณ์ระเบิดรถไฟที่มาดริด ประเทศสเปน ซึ่งเป็นลักษณะการโจมตีของ อัลเคด้า โดยมีลักษณะดังต่อไปนี้- ระเบิดถูกจุดต่อเนื่องในเวลาใกล้เคียงกัน - ไม่มีการเตือนแจ้ง หรือข่มขู่ล่วงหน้า - ระเบิดเกิดในช่วงเช้า - ระเบิดเกิดขึ้นในบริเวณศูนย์กลางชุมชนคำแปล จากข้อความในข่าว คำแปล จากข้อความในข่าว. ในวันที่ 7 กรกฎาคม บนกระดานข่าวของ Qal3ah มีข้อความจากบุคคลที่ใช้ชื่อว่า เนอร์ อัลอิหม่าน (Nur al-Iman) กล่าวเกี่ยวกับเหตุการณ์ระเบิดไว้ว่า คำกล่าวในประโยคสุดท้าย กล่าวใน คัมภีร์อัลกุลอ่าน บท 47:7</doc>
