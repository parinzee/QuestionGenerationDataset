<doc id="202255" url="https://th.wikipedia.org/wiki?curid=202255" title="เอลเดอร์ธิง">เอลเดอร์ธิง เอลเดอร์ธิง ( บางครั้งก็เรียกว่า โอลด์วัน) เป็นมนุษย์ต่างดาวในเรื่องชุดตำนานคธูลู โดยเอลเดอร์ธิงปรากฏตัวครั้งแรกในนิยายเรื่อง At the Mountains of Madness ซึ่งประพันธ์โดยเอช. พี. เลิฟคราฟท์ในปีพ.ศ. 2479 นอกจากนั้นเลิฟคราฟท์ยังระบุถึงเอลเดอร์ธิงในเรื่องสั้น The Dreams in the Witch-House และ The Shadow Out of Timeลักษณะเบื้องต้น ลักษณะเบื้องต้น. เอลเดอร์ธิงเป็นสิ่งมีชีวิตจากต่างดาวพวกแรกที่เริ่มตั้งรกรากบนโลกตั้งแต่หนึ่งพันล้านปีก่อน มีความสูงประมาณหกฟุตและลำตัวเป็นทรงไข่แต่สูงเหมือนทรงกระบอกและมีอวัยวะคล้ายกับปลาดาวที่ปลายทั้งสองข้าง อวัยวะนี้ที่อยู่ด้านบนจะเป็นส่วนหัวซึ่งมีตาห้าดวง หนวดสำหรับกินอาหารห้าเส้นและซีเลียซึ่งเป็นอายตนะในความมืด ส่วนที่อยู่ตรงปลายด้านล่างจะเป็นเหมือนขาสำหรับใช้เดิน บริเวณกลางลำตัวของเอลเดอร์ธิงจะมีปีกหนังห้าปีกที่สามารถหุบเข้าไปในตัวได้กับหนวดระยางห้ากลุ่ม ซึ่งหนวดระยางกับปีกเหล่านี้จะเรียงโดยรอบตัวเอลเดอร์ธิงอย่างสม่ำเสมอ ลักษณะทางกายภาพของเอลเดอร์ธิงนั้นจะคล้ายกับพืชและมีสมองห้าก้อน พฤติกรรมในการกินอาหารและสืบพันธุ์ของเอลเดอร์ธิงยังมีลักษณะทั้งของสัตว์และพืช โดยเอลเดอร์ธิงสามารถกินได้ทั้งอินทรีย์วัตถุและอนินทรีย์วัตถุแต่ก็ชอบกินเนื้อมากกว่า เอลเดอร์ธิงยังสามารถดำรงชีพได้ทั้งในน้ำและบนบก โดยร่างกายของเอลเดอร์ธิงนั้นสามารถทนต่อแรงกดของน้ำในระดับก้นมหาสมุทรได้ นอกจากนี้ยังสามารถจำศีลได้เป็นเวลานานถึงระดับของยุคสมัยวิทยาการ วิทยาการ. วิทยาการของเอลเดอร์ธิงนั้นไม่ได้รับการบรรยายโดยละเอียดแต่ก็ระบุไว้ว่ามีความก้าวหน้าอย่างมาก ใน At the Mountains of Madness ได้ระบุไว้ว่าเอลเดอร์ธิงนั้นมีอาวุธพลังงานใช้ และเป็นไปได้ว่าจะเป็นผู้สร้างเผ่าพันธุ์ชอกกอธสังคม สังคม. เนื่องจากเอลเดอร์ธิงขยายพันธุ์ด้วยสปอร์จึงไม่มีความสัมพันธ์ในลักษณะของครอบครัวทางสายเลือด แต่จะจับกลุ่มกันกับพวกที่นิสัยเข้ากันได้มากกว่า บ้านของเอลเดอร์ธิงเป็นเหมือนถ้ำขนาดใหญ่ซึ่งข้าวของเครื่องใช้และเครื่องประดับตกแต่งบ้านจะวางไว้ตรงกลางห้อง ขณะที่ผนังจะวาดภาพประดับไว้ เครื่องใช้จำพวกโต๊ะหรือเก้าอี้ของเอลเดอร์ธิงจะเป็นทรงกระบอก ที่อยู่อาศัยบนบกของเอลเดอร์ธิงจะมีอุปกรณ์คล้ายกับหลอดไฟฟ้าสำหรับให้แสงสว่างไว้ด้วย แม้จะไม่มีรายละเอียดชัดเจนแต่ใน At the Mountains of Madness ก็ระบุว่าสังคมของเอลเดอร์ธิงมีระบอบการปกครองที่ซับซ้อนและมีการค้าขายโดยใช้ระบบเงินตรา แม้สังคมของเอลเดอร์ธิงจะเป็นเมืองเสียส่วนใหญ่ แต่ก็มีการทำเกษตรกรรม ปศุสัตว์ การทำเหมืองแร่ และ อุตสาหกรรมด้วยเช่นกัน พวกเอลเดอร์ธิงมักจะเดินทางบ่อยครั้งแต่ไม่ค่อยมีการย้ายถิ่นฐานในระดับบุคคล มักจะเป็นการย้ายประชากรเพื่อตั้งนิคมใหม่เลยเสียมากกว่า เอลเดอร์ธิงไม่มีการใช้งานพาหนะส่วนตัวเนื่องจากสามารถเดินทางด้วยตัวเองได้ทั้งทางบก ทางน้ำ และ ทางอากาศได้อย่างรวดเร็วอยู่แล้ว แต่การขนย้ายสัมภาระจะใช้สัตว์แรงงาน เช่น ชอกกอธ ช่วยในการบรรทุกสิ่งของ ในเรื่อง The Dreams in the Witch-House ตัวเอกของเรื่องเดินทางผ่านประตูมิติไปยังดาวเคราะห์ซึ่งอยู่ระหว่างกลุ่มดาวงูไฮดรากับกลุ่มดาวเรืออาร์โกและเจอพวกเอลเดอร์ธิงอยู่อาศัยที่นั่นประวัติ ประวัติ. เอลเดอร์ธิงได้สร้างมหานครไว้ทั้งบนบกและใต้น้ำ รวมถึงได้สร้างสิ่งมีชีวิตรุ่นแรกๆของโลก โดยเอลเดอร์ธิงได้ทำการดัดแปลงพันธุกรรมของชอกกอธเพื่อให้เป็นสัตว์ใช้แรงงานทั่วไป แต่ต่อมาเหล่าชอกกอธก็ได้ก่อกบฏต่อเอลเดอร์ธิงและทำให้อารยธรรมของเอลเดอร์ธิงซึ่งพึ่งพาชอกกอธในการทำงานต้องเสื่อมโทรมลงมาก เอลเดอร์ธิงยังได้ทำสงครามกับเผ่าพันธุ์อื่นๆจากต่างดาว ซึ่งรวมถึงคธูลิ, มหาเผ่าพันธุ์แห่งยิธ และ มิ โก หลังจากยุคน้ำแข็งครั้งหลังสุด เอลเดอร์ธิงก็ได้ละทิ้งถิ่นฐานบนพื้นดินลงไปอยู่ใต้น้ำลึกในมหาสมุทรโดยไม่มีความสัมพันธ์กับโลกภายนอกอีก โดยเมืองสุดท้ายของเอลเดอร์ธิงนั้นถูกทิ้งร้างอยู่ใต้น้ำแข็งในที่ราบสูงของทวีปแอนตาร์กติกาในสื่ออื่นๆในสื่ออื่นๆ. - เอลเดอร์ธิงเป็นหนึ่งในมนุษย์ต่างดาวที่ได้รับการรวมไว้ในหนังสือ Barlowe's Guide to Extraterrestrials โดยใช้ชื่อโอลด์วัน และเวย์น บาโลวได้แก้รายละเอียดของเอลเดอร์ธิง จากที่ได้รับการระบุว่าสามารถใช้ปีกบินในอวกาศได้ด้วยอีเธอร์(ซึ่งเป็นทฤษฏีที่ไม่ได้รับการยอมรับแล้ว) ให้เป็นบินได้ด้วยลมสุริยะแทน- เอลเดอร์ธิงปรากฏตัวเป็นตัวละครประกอบในภาพยนตร์เรื่องเฮลล์บอย 2 ฮีโร่พันธุ์นรก</doc>
