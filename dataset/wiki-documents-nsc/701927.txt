<doc id="701927" url="https://th.wikipedia.org/wiki?curid=701927" title="สเปกเตอร์">สเปกเตอร์ สเปกเตอร์ () เป็นองค์กรลับในนวนิยายชุด เจมส์ บอนด์ เขียนโดยเอียน เฟลมมิง ชื่อองค์กรมาจากคำว่า Special Executive for Counter-intelligence, Terrorism, Revenge and Extortion สเปกเตอร์ก่อตั้งในช่วงกลางทศวรรษที่ 1950 โดย เอิร์นส์ สตาฟโร โบลเฟลด์ ศัตรูคู่อาฆาตของเจมส์ บอนด์ โดยเริ่มต้นจากการเป็นกลุ่มนักธุรกิจที่มีสายสัมพันธ์กับองค์กรอาชญากรรมทั่วโลก เช่น เกสตาโปของนาซีเยอรมนี, องค์กรสเมิร์ช (SMERSH) ของโซเวียต, ตำรวจลับของยอซีป บรอซ ตีโต, มาเฟียอิตาลี เป็นต้น ก่อนจะขยายตัวเป็นองค์กรระดับโลกการปรากฏตัว การปรากฏตัว. ในฉบับนิยาย สเปกเตอร์ปรากฏตัวครั้งแรกในนิยาย Thunderball ต่อมามีการกล่าวถึงใน The Spy Who Loved Me และในบทที่สองของ On Her Majesty's Secret Service ซึ่งเรียกรวมกันว่า "ไตรภาคของโบลเฟลด์" ก่อนจะปรากฏตัวครั้งสุดท้ายใน You Only Live Twice ในฉบับภาพยนตร์ สเปกเตอร์ปรากฏตัวครั้งแรกใน พยัคฆ์ร้าย 007 โดยเป็นองค์กรที่ ดร. โน ทำงานให้ ต่อมาในภาค เพชฌฆาต 007 สเปกเตอร์กลับมาปรากฏตัวอีกครั้งเพื่อล้างแค้นให้ ดร. โน ภาคนี้ยังเป็นครั้งแรกที่มีการพูดถึงชื่อโบลเฟลด์ด้วย หลังภาคนี้ สเปกเตอร์ยังปรากฏตัวต่ออีกสามภาค ก่อนจะปรากฏตัวในภาคสุดท้าย 007 เพชรพยัคฆราช ในปี ค.ศ. 2015 สเปกเตอร์กลับมาปรากฏตัวอีกครั้งใน องค์กรลับดับพยัคฆ์ร้าย (Spectre)บุคลากร บุคลากร. คณะทำงานของสเปกเตอร์มีทั้งสิ้น 21 คน แต่ละคนจะมีรหัสเป็นหมายเลข โดยห้าหมายเลขแรกยึดตามในภาพยนตร์ ประกอบด้วย:- หมายเลข 1: เอิร์นส์ สตาฟโร โบลเฟลด์ (Ernst Stavro Blofeld) - หมายเลข 2: เอมิลิโอ ลาร์โก (Emilio Largo) - หมายเลข 3: โรซา เคล็บบ์ (Rosa Klebb) - หมายเลข 4: เคานต์ลิปเป (Count Lippé) - หมายเลข 5: ทอฟ ครอนสทีน (Tov Kronsteen)</doc>
