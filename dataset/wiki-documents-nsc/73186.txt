<doc id="73186" url="https://th.wikipedia.org/wiki?curid=73186" title="คลาร์ก เค้นต์">คลาร์ก เค้นต์ คลาร์ก เค้นต์ () หรือที่รู้จักกันดีในนาม "ซูเปอร์แมน" เป็นสุดยอดซูเปอร์ฮีโร่อมตะตลอดกาลซึ่งทุกคนในโลกรู้จักกันดี โดยเริ่มที่หนังสือการ์ตูน ต่อมาเริ่มดังขึ้นและถูกต่อยอดและดัดแปลงเป็นภาพยนตร์ ภาพยนตร์การ์ตูน และละครชุด รวมทั้งซูเปอร์แมนยังเป็นตัวบุกเบิกซูเปอร์ฮีโร่ตัวอื่น ๆ ในยุคหลังอีกด้วยคลาร์ก เค้นต์ในการ์ตูน คลาร์ก เค้นต์ในการ์ตูน. คลาร์ก เค้นต์คือซูเปอร์แมน ซึ่งถูกรังสรรค์ขึ้นในปี 1939 ในการ์ตูน Action Comics ของ DC Comics ภายใต้ผลงานการวาดและประพันธ์ของ Jerry Siegel และ Joe Shuster ทั้งสองเคยสร้างการ์ตูนบูเกอร์จอมพลัง แตไม่ได้รับความนิยมมากนัก จนกระทั่งในแอคชั่นคอมิกส์ก็เริ่มมีคนนิยมและการ์ตูนนี้ก็เริ่มมีชื่อเสียงขึ้นมา ในการ์ตูน บอกว่าคลาร์ก เค้นต์เดิมชื่อคาลเอล ถูกส่งมาจากดาวคริปตันโดยพ่อและแม่ของเขา จอร์เอลและลาร่า ภายใต้การอุปการะของสองตายาย โจนาธานและมาร์ธ่า เค้นต์แห่งสมอลวิลล์ โดยคลาร์กเริ่มพัฒนาความสามารถและรู้ชาติกำเนิดของตนเมื่ออายุได้ 17 ปี เขามีแฟนสาวในช่วงวัยเรียนคือลาน่า แลงก์ ต่อมาเขาเรียนจบและทำงานแป็นคอลัมนิสต์อยู่ในหนังสือพิมพ์เดลี่แพลเน็ต ทำงานที่เมืองเมโทรโพลิส พบรักกับโลอิส เลนและแต่งงานกัน ในการ์ตูนได้บอกเกี่ยวกับเรื่องศัตรูของซูเปอร์แมนไว้ต่าง ๆ นานา เช่นปีศาจซ็อด ซึ่งเป็นหุ่นยนต์คริปโตเนี่ยนที่จอร์เอลประดิษฐ์ขึ้น แต่หุ่นซ็อดนี้เลือกที่จะไม่เตือนภัยจอร์เอลว่าดาวคริปตันกำลังถูกทำลาย ตัวเองได้หลบหนีมายังโลกเพื่อที่จะเป็นศัตรูกับคลาร์ก หรือว่าปีศาจดูมส์เดย์ที่เป็นปีศาจตัวสุดท้ายที่ซูเปอร์แมนสู้ก่อนตาย ที่มีจุดอ่อนอยู่ที่นอที่แลบออกมาแต่กว่าซูเปอร์แมนจะระลึกได้ก็สายไปเสียแล้ว แต่ศัตรูที่ดังที่สุดในการ์ตูนที่ถูกนำมาสร้างในภาพยนตร์ด้วยคือเล็กซ์ ลูเธอร์ซึ่งเดิมเป็นเพื่อกับคลาร์กแต่เขาถูกเครื่องฉายรังสีฉายที่หัวจนล้านแล้วซูเปอร์แมนเข้ามาช่วยทำให้เขาเข้าใจผิดแล้วเป็นศัตรูกับซูเปอร์แมน เล็กซ์เป็นทั้งนักวิทยาศาสตร์ นักการเมือง และนักธุรกิจผู้อัจฉริยะผู้คอยทำลายซูเปอร์แมนเสมอ เขามักสวมหินคริปโตไนท์สีเขียวติดตัวเสมอเพราะเขารู้ว่าเป็นสิ่งเดียวที่ซูเปอร์แมนกลัว ทำให้เขาได้รับพิษจากรังสีคริปโตไนท์แล้วตายไปในที่สุด คลาร์ก เค้นต์หรือซูเปอร์แมนในการ์ตูน ตายในปี 1993 โดยเป็นการต่อสู้ระหว่างเขากับปีศาจที่แข็งแกร่งที่สุดอย่างปีศาจดูมส์เดย์ ซึ่งผลปรากฏว่าซูเปอร์แมนหาจุดอ่อนปีศาจตัวนี้เจอ แต่แมื่อต่อสู้กันผลปรากฏว่าตายกันไปทั้งสองข้าง โดยซูเปอร์แมนสิ้นลมในอ้อมอกของโลอิส เลน ภรรยาผู้เป็นที่รักของเขาคลาร์ก เค้นต์ในสื่อต่าง ๆ คลาร์ก เค้นต์ในสื่อต่าง ๆ. ก่อนอื่นควรจะรู้ว่า ผู้รับบทแสดงเป็นคลาร์ก เค้นต์ทั้งละครทีวีและภาพยนตร์มีทั้งสิ้น 8 คนคือ Kirk Alyn (1911-1999), George Reeves, Christopher Reeves (1952-2004), John Newton, Gerard Christopher, Dean Cain, Tom Welling และ Brandon Routh อย่างที่กล่าวไว้ ซูเปอร์แมนดังได้เพราะภาพยนตร์ โดยเริ่มจากละครวิทยุในช่วงสงครามโลกครั้งที่สอง ซึ่งปลุกกระแสรักชาติของคนอเมริกัน เพราะเจอร์รี่ ซีเกลและโจ ชัสเตอร์ สองผู้แต่งการ์ตูนซูเปอร์แมนได้แต่ให้ฮิตเลอร์เป็นศัตรูซูเปอร์แมนแล้วซูเปอร์แมนเป็นฝ่ายชนะ ต่อมาได้มีการนำซูเปอร์แมนไปสร้างใหม่ในหลายเวอร์ชัน เช่นภาพยนตร์ ซึ่งที่ดังที่สุดเห็นจะหนีไม่พ้นหนังเรื่อง Superman ซึ่งคลาร์กรับบทโดยคริสโตเฟอร์ รีฟ (และลาน่ารับบทโดยเอนเน็ต โอทูลล์ซึ่งแสดงเป็นมาร์ธ่า เค้นต์ในสมอลวิลล์) ซึ่งมีเสน่ห์ดึงดูดและด้วยฉากแอ็คชั่นและองค์ประกอบอื่น ๆ ในช่วงยุค 1980 ทำให้ซูเปอร์แมนได้รับความนิยมถึงขีดสุด สำหรับละคร มีตั้งแต่ The adventure of Superman, Superboys, The new adventures of Superman แต่ที่ดังที่สุดคือละครอังกฤษในช่วงปี 1990 คือ Lois&Clark: The new adventures of Superman ซึ่งกล่าวถึงชีวิตรักและชีวิตของซูเปอร์แมน ออกฉายเป็นเวลา 4 ฤดูกาลแล้วก็จบ แต่ในปี 2001 (พ.ศ. 2544) ละครซูเปอร์แมนเวอร์ชันใหม่ได้เกิดขึ้น และนั่นทำให้ผู้คนหันกลับมาสนใจซูเปอร์แมนอีกครั้งพลังเหนือธรรมชาติของคลาร์ก เค้นต์ พลังเหนือธรรมชาติของคลาร์ก เค้นต์. บุคคลที่รู้ความลับเรื่องพลังของคลาร์กในละครสมอลวิลล์มีอยู่ทั้งหมด 5 คนคือโจนาธาน เค้นต์, มาร์ธ่า เค้นต์, พีท รอสส์, โคลอี้ ซัลลิแวน และไลโอเนล ลูเธอร์คลาร์ก เค้นต์ในละครสมอลวิลล์ คลาร์ก เค้นต์ในละครสมอลวิลล์. คลาร์ก เค้นต์ (Clark Kent) ในละครสมอลวิลล์แสดงโดย ทอม เวลลิ่ง ในละครสมอลวิลล์ก็เช่นกัน คลาร์กมาจากดาวคริปตันที่ถูกระเบิด โดยส่งผ่านยานจากพ่อแม่ที่แท้จริงอย่างจอร์เอลและลาร่า มายังสมอลวิลล์ แต่ที่ละครเรื่องนี้ระบุละเอียดกว่า คือเบื้องหน้าเบื้องหลังว่าคลาร์กถูกส่งมาให้ครอบครัวเค้นต์เลี้ยงเพราะว่าพ่อและแม่ของโจนาธาน (ไฮแรมและเจสสิก้า) เคยมีบุญคุณกับจอร์เอลมาก่อนยามที่จอร์เอลมาเที่ยวที่โลก (ภาค 3 ตอนที่ 6) และไฮแรมได้ตกลงกับจอร์เอลว่าถ้าจอร์เอลมีอะไรให้ช่วยก็สามารถให้เขาช่วยได้ รวมทั้งระบุเบื้องลึกอื่น ๆ ด้วยอย่างเช่นไลโอเนลเป็นผู้อยู่เบื้องหลังการรับเลี้ยงคลาร์กของโจนาธานและมาร์ธ่า เป็นต้น คลาร์ก เค้นต์รู้ความจริงเกี่ยวกับชาติกำเนิดตัวเองเมื่อภาค 2 ตอนที่ 17 โดยเขาได้เรียนรู้ภาษาคริปตันจากผนังถ้ำคาวัชชี่ และเรียนรู้ชาติกำเนิดจาก ดร.สวอนน์ (แสดงโดยคริสโตเฟอร์ รีฟ) ผู้ค้นคว้าเกี่ยวกับดาวคริปตัน เขาถูกจอร์เอลเอาตัวไปในภาค 3 และกลับมาอีกครั้งในภาค 4 ในฐานะคาลเอล แต่มาร์ธ่าก็ช่วยทำให้เขากลับมาเป็นคลาร์กคนเดิมได้ ในภาค 5 เขาต้องเผชิญกับการตายของโจนาธานและปีศาจซ็อดที่ถูกปล่อยอีกครั้งโดยแผนของ ดร.มิลตัน ไฟน์ รวมทั้งการสลัดรักของลาน่าที่หันไปพึ่งเล็กซ์แทนด้วย ส่วนภาค 6 หลังจากเขาออกมาจากกับดักของซ็อดแล้ว เขาต้องตามล่าปีศาจที่ออกมาจากกับดักพร้อมเขารวมทั้งเขายังได้ร่วมกับกรีนแอร์โร่ว์จัดตั้งจัสติส ลีกขึ้นมาโดยภารกิจแรกที่ทำคือระเบิดโรงงานลูเธอร์คอร์ปที่วิจัยคนเหนือธรรมชาติ (ที่ไลโอเนลมีส่วนร่วมด้วยทางอ้อม)ความรักของคลาร์ก เค้นต์ในสมอลวิลล์ ความรักของคลาร์ก เค้นต์ในสมอลวิลล์. คลาร์กรักกับผู้หญิงมากหน้าหลายตา ทั้งเต็มใจและไม่เต็มใจ โดยเราจะกล่าวถึงรักใหญ่ ๆ 5 รักด้วยกัน คือลาน่า แลงก์, โคลอี้ ซัลลิแวน, โลอิส เลน, เอลิเชีย เบเกอร์ และราย่า ลาน่า แลงก์อย่างที่รู้กันว่าเป็นรักวัยเรียนของคลาร์ก เค้นต์ไม่ว่าจะออกการ์ตูน ภาพยนตร์หรือละครมาสักกี่เรื่องก็ตาม คลาร์กใกล้ชิดกับลาน่ามากขึ้นในภาคที่ 2 และ 3 ซึ่งเป็นหลังจากที่วิทนี่ย์ แฟนเก่าลาน่าจากไปแล้วลาน่าไม่มีใครคอยควงอีก แต่ความสัมพันธ์ของทั้งคู่มักลุ่ม ๆ ดอน ๆ ซึ่งเกิดจากการที่ลาน่านอกใจบ้าง อย่างในภาค 3 เธอมีความสัมพันธ์กับอดัม ไนท์ หรือความผิดคลาร์กเอง เช่นการที่คลาร์กปิดความลับเขาทำให้ลาน่าไม่ไว้ใจ และจากคริปโตไนท์สีแดงเอง ที่ทำให้คลาร์กคลั่งหนีไปเมโทรโพลิสแล้วไม่ได้พูดถึงลาน่าอีก หรือตอนที่คลาร์กกับโคลอี้ที่เสียสติเหมือนกันกอดจูบรัดฟัดเหวี่ยง (ภาค 2 ตอนที่ 14) ในร้านเดอะทาลอนต่อหน้าลาน่า แต่สุดท้ายความสัมพันธ์ของทั้งสองก็เริ่มห่างเหินเมื่อลาน่าพกแฟนใหม่มาจากฝรั่งเศสในภาค 4 และในภาค 5 ถึงแม้ลาน่ากับคลาร์กจะใกล้ชิดเสียยิ่งกว่าตอนไหน ๆ แต่ก็เลิกกันเพราะว่าความลับของคลาร์กเป็นต้นเหตุและลาน่าก็ไปคบกับเล็กซ์แทน โคลอี้ ซัลลิแวนคบกับคลาร์กในฐานะเพื่อนสนิทแต่ทว่าเธอก็หลงรักคลาร์กอยู่ด้วยเช่นกัน เธอได้บอกความในใจให้คลาร์ก (ภาค 2 ตอน 16) ว่าเธอรักเขาแต่เธอก็จะรอให้เขามารักเธอ และตัดสินใจว่าเธอกับคลาร์กจะเป็นเพื่อนสนิทกันไปตลอด คลาร์กและโคลอี้มีคามสัมพันธ์ค่อนข้างที่จะเสมอต้นเสมอปลาย เคยมีความขัดแย้งกันตอนที่คลาร์กจับได้ว่าโคลอี้สืบเรื่องเขา ในภาคที่ 4 เธอและคลาร์กมีความสัมพันธ์ที่ใกล้ชิดยิ่งขึ้นถึงแม้ว่าโลอิสจะเข้ามาในชีวิตคลาร์กแล้วก็ตาม ภาค 5 โคลอี้รู้ความลับคลาร์กอย่างสมบูรณ์ทำให้เธอและคลาร์กยิ่งใกล้ชิดกันอยู่ในระดับครอบครัว หลังจากคลาร์กเลิกกับลาน่าความสัมพันธ์ระหว่างโคลอี้และคลาร์กก็พัฒนาถึงขีดสุดและภาค 5 ตอนสุดท้ายก็จบลงด้วยการที่คลาร์กจูบกับโคลอี้ ส่วนภาค 6 ก็ยังสัมพันธ์กันเหมือนเดิมถึงแม้ว่าโคลอี้จะคบกับแฟนใหม่ของเธอ จิมมี่ โอลเซ่นก็ตาม โลอิส เลนเข้ามาในชีวิตคลาร์กเพราะว่าเธอเชื่อว่าคลาร์กเป็นผู้เดียวที่สามารถช่วยโคลอี้จากการถูกสังหารได้ หลังจากนั้นเธอถูกพ่อเธอ (พล.อ.แซม เลน) เนรเทศให้มาอยู่สมอลวิลล์กับโคลอี้ซึ่งเป็นลูกพี่ลูกน้องเธอและอยู่ที่บ้านของคลาร์กเพื่อเรียนต่อให้จบ ในภาค 5 เธอและคลาร์กไม่มีความสัมพันธ์ระดับลึกซึ้งแต่ก็เป็นเพื่อนสนิท จนภาค 6 โลอิสและคลาร์กเริ่มใกล้ชิดกันมากขึ้น ในตอนที่ 10 โลอิสได้จูบกับคลาร์กโดยไม่รู้ตัวและความสัมพันธ์ของทั้งสองก็จะดำเนินต่อเรื่อย ๆ จนกระทั่งได้แต่งงานกันเหมือนในการ์ตูน ส่วนเอลิเชีย เบเกอร์เป็นคนที่รู้ความลับคลาร์กและพยายามใช้ชีวิตกับคลาร์กด้วยความลับ ถึงแม้ว่าเธอจะทำร้ายคลาร์กเพื่อผลประโยชน์ของเธอเองแต่สุดท้ายเมื่อเอลิเชียถูกสังหารในภาค 4 ตอนที่ 14 คลาร์กก็เสียใจเป็นอย่างยิ่ง ส่วนราย่าเป็นผู้ช่วยของจอร์เอล ซึ่งหนีออกมาจากกับดักของปีศาจซ็อดพร้มกับคลาร์กและมาหาคลาร์กโดยบอกเขาว่าที่เธอรู้ว่าคลาร์กอยู่ที่ไร่เค้นต์เพราะจอร์เอลเคยเล่าถึงความดีของครอบครัวเค้นต์ให้เธอฟัง เธอกับคลาร์กพัฒนาความสัมพันธ์กันอย่างรวดเร็วจนกระทั่งราย่ายอมตายแทนคลาร์กด้วยกันเอาตัวบังคลาร์กเพื่อรับพลังที่ปีศาจเบิร์น (ซึ่งหนีออกจากกับดักของปีศาจซ็อดเพื่อตามล่าคลาร์ก) ปล่อยออกมาเพื่อสังหารคลาร์ก ในภาค 6 ตอนที่ 6</doc>
