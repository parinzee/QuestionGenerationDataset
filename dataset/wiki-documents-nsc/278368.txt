<doc id="278368" url="https://th.wikipedia.org/wiki?curid=278368" title="ฟีลิปส์ เวาเวอร์มัน">ฟีลิปส์ เวาเวอร์มัน ฟีลิปส์ เวาเวอร์มัน (; 24 พฤษภาคม ค.ศ. 1619 - 19 พฤษภาคม ค.ศ. 1668) เป็นจิตรกรชาวดัตช์คนสำคัญของยุคทองของเนเธอร์แลนด์ของคริสต์ศตวรรษที่ 17 เวาเวอร์มันมีความเชี่ยวชาญทางการเขียนจิตรกรรมทะเลทัศน์และฉากการต่อสู้ในสงครามประวัติ ประวัติ. เวาเวอร์มันเริ่มการศึกษาศิลปะกับบิดา เปาล์ เวาเวอร์มัน ผู้เป็นจิตรกรประวัติศาสตร์ผู้มีความสามารถพอสมควร ตามปากคำของผู้ร่วมสมัย เวาเวอร์มันก็ได้รับการฝึกหัดจากฟรันส์ ฮัลส์ (ค.ศ. 1581/85-ค.ศ. 1666) ด้วย และเข้าเป็นสมาชิกของสมาคมช่างนักบุญลูกาในปี ค.ศ. 1642 และเสียชีวิตเมื่อวันที่ 19 พฤษภาคม ค.ศ. 1668จำนวนงานเขียน จำนวนงานเขียน. เวาเวอร์มันเขียนภาพทั้งหมดด้วยกันราว 800 ภาพที่อยู่ในรายการในแค็ตตาล็อกของจอห์น สมิท แต่ในแค็ตตาล็อกของโฮฟสเตเดอ เดอ โครต ก็มีด้วยกันกว่า 1200 ภาพ แต่ใน Catalogue raisonné ของเบียร์กิท ชูมาเคอร์ จำนวนลดลงเหลือเพียง 560 ภาพที่ระบุว่าเป็นงานที่เขียนโดยเวาเวอร์มันจริง และภาพหลายภาพในแค็ตตาล็อกของโฮฟสเตเดอ เดอ โครต เป็นภาพที่เขียนโดยน้องชายสองคนของฟีลิปส์ คือ ปีเตอร์และยัน และโดยผู้ลอกเลียนอื่น ๆ ทั่วยุโรปงานเขียน งานเขียน. งานเขียนของเวาเวอร์มันรวมหัวข้อต่าง ๆ ที่ได้แก่ ฉากม้า ฉากล่าสัตว์ ภาพภูมิทัศน์กับนักเดินทาง การประจัญบานของทหารม้าและทหารราบ เวาเวอร์มันมักจะเขียนม้าขาวในภาพ และเป็นผู้มีฝีมือในการเขียนภาพสัตว์และฉากหลังที่เป็นภูมิทัศน์ที่เหมาะสม งานเขียนของเวาเวอร์มันแบ่งได้เป็นสามช่วง ช่วงแรกเป็นช่วงที่ได้รับอิทธิพลจากปีเตอร์ ฟัน ลาร์ (ค.ศ. 1599-หลัง ค.ศ. 1642) ซึ่งเป็นจิตรกรที่เขียนแบบอิตาลี และเห็นได้จากการใช้สีน้ำตาลหมาจิ้งจอกและการเขียนที่ยังเป็นเหลี่ยม ในช่วงกลางเป็นภาพเขียนที่สดใสบรรจงและการใช้โทนสีเงิน และช่วงสุดท้ายเป็นสีที่หม่นลง</doc>
