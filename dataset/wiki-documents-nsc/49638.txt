<doc id="49638" url="https://th.wikipedia.org/wiki?curid=49638" title="อันดรีย์ เชฟเชนโค">อันดรีย์ เชฟเชนโค อันดรีย์ มีโคลาโยวิช เชฟเชนโค () ชื่อเล่นว่า "เชวา" (Sheva) เกิด 29 กันยายน ค.ศ. 1976 (พ.ศ. 2519) ที่เมืองดวีร์คิฟชีนา สหภาพโซเวียต (ปัจจุบันอยู่ในจังหวัดเคียฟ ประเทศยูเครน) เชฟเชนโคเคยเป็นนักฟุตบอลชาวยูเครนผู้เล่นตำแหน่งดาวยิง อดีตเคยเล่นให้กับสโมสรฟุตบอลไดนาโมเคียฟ (Dynamo Kyiv) และเคยเล่นให้กับฟุตบอลทีมชาติยูเครน ในช่วงวัยเด็กได้เริ่มให้กับทีมไดนาโมเคียฟ ทีมในประเทศยูเครน ซึ่งเชฟเชนโคได้นำทีมชนะเลิศ 5 ครั้งในยูเครนพรีเมียร์ลีกและชนะถ้วยยูเครน 2 ครั้ง ในช่วงปี ค.ศ. 1994-1999 และได้ย้ายมาเล่นให้กับทีมเอซีมิลานในประเทศอิตาลี โดยนำทีมชนะเซเรียอา 1 ครั้ง ยูฟ่าแชมเปียนส์ลีก 1 ครั้ง ยูโรเปียนซูเปอร์คัพ 1 ครั้ง อิตาเลียนคัพ 1 ครั้ง และอิตาเลียนซูเปอร์คัพ 1 ครั้ง ในช่วง ค.ศ. 1999-2006 ในเดือนธันวาคม ค.ศ. 2004 เชฟเชนโคได้ชื่อเป็นนักฟุตบอลยุโรปประจำปี และนอกจากนี้ยังได้ชื่อเป็นนักฟุตบอลยอดเยี่ยม 125 คนจากเปเล่ และในปีเดียวกันเดือนมีนาคม เชฟเชนโคได้รับรางวัลวีรบุรุษของยูเครนจากเลโอนิด คุชมา อดีตประธานาธิบดีของยูเครน</doc>
