<doc id="718345" url="https://th.wikipedia.org/wiki?curid=718345" title="ก๋วยเตี๋ยวมอญ">ก๋วยเตี๋ยวมอญ ก๋วยเตี๋ยวมอญหรือฟะเปิงตาว เป็นอาหารมอญชนิดหนึ่ง ลักษณะคล้ายก๋วยเตี๋ยวแต่ใช้ข้าวตังทอดแทนเส้นก๋วยเตี๋ยว นิยมทำรับประทานในงานศพพระ ที่มาของอาหารสูตรนี้เดิมเป็นอาหารในวัง ชาวมอญได้สูตรอาหารนี้มาแล้วปรับปรุงให้มีลักษณะเฉพาะ เครื่องปรุงที่ใส่ในก๋วยเตี๋ยวนอกจากข้าวตังทอดแล้ว ได้แก่ ไก่บ้านต้มสุก หมึกลวกสุก ไข่เจียวหั่นฝอย กุ้งแห้ง เต้าหู้ทอด ตังฉ่าย ถั่วลิสง พริกไทย กระเทียมเจียว</doc>
