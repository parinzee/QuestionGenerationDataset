<doc id="314370" url="https://th.wikipedia.org/wiki?curid=314370" title="เชอร์ลีย์ บูท">เชอร์ลีย์ บูท เชอร์ลีย์ บูท () (30 สิงหาคม ค.ศ. 1897 - 16 ตุลาคม ค.ศ. 1992) เป็นนักแสดงชาวอเมริกัน เธอเริ่มอาชีพการแสดงจากเป็นนักแสดงละครเวที เริ่มอาชีพละครบรอดเวย์ในปี ค.ศ. 1925 บทที่โดดเด่นของเธอคือบท โลลา ดีลานีย์ ในดราม่าเรื่อง Come Back, Little Sheba ซึ่งทำให้เธอได้รับรางวัลโทนี ในปี ค.ศ. 1950 เธอมีผลงานภาพยนตร์เรื่องแรกในฉบับภาพยนตร์ของ Come Back, Little Sheba (1952 film) ภาพยนตร์ในปี 1952 ที่เธอได้รับทั้งรางวัลออสการ์และรางวัลลูกโลกทองคำ ในสาขานักแสดงนำหญิงยอดเยี่ยม ถึงแม้ว่าเธอจะประสบความสำเร็จในภาพยนตร์มากกว่า แต่เธอก็เลือกการแสดงละครเวที และเธอมีผลงานแสดงภาพยนตร์อีก 4 เรื่องเท่านั้น ตั้งแต่ปี 1961-1966 เธอรับบทในซิตคอมเรื่อง Hazel ซึ่งทำให้เธอได้รับรางวัลเอมมี เธอยังได้รับเสียงวิจารณ์ที่ดีจากการแสดงละครโทรทัศน์ในปี 1966 เรื่อง The Glass Menagerie เธอลาวงการไปในปี 1974</doc>
