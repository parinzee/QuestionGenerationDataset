<doc id="570052" url="https://th.wikipedia.org/wiki?curid=570052" title="แมกเคิลมอร์">แมกเคิลมอร์ เบนจามิน แฮมมอนด์ แฮกเกอร์ตี () หรือรู้จักในชื่อ แมกเคิลมอร์ () หรือเดิมใช้ชื่อว่า โพรเฟสเซอร์ แมกเคิลมอร์ () เป็นแร็ปเปอร์อเมริกัน เขาเริ่มจากการออกผลงานโดยไม่มีสังกัด ในปี ค.ศ. 2000 และมักร่วมงานกับโปรดิวเซอร์ ไรอัน ลูอิส เขาเริ่มเป็นที่รู้จักจากแฟนเพลงทางออนไลน์ ออกผลงานมิกซ์เทป 1 ชุด อีพี 3 ชุด และอัลบั้ม 2 ชุด โดยไม่ได้สังกัดค่ายใหญ่ แมกเคิลมอร์และลูอิสออกซิงเกิ้ล "Thrift Shop" ที่มียอดวิวในยูทูบมากกว่า 1 พันล้านครั้ง และสามารถติดอันดับ 1 บนชาร์ตบิลบอร์ดฮอต 100 ในปี ค.ศ. 2013 มียอดขายมากกว่า 2.2 ยูนิต ถือเป็นครั้งแรกตั้งแต่ปี ค.ศ. 1994 ที่เพลงอันดับ 1 บนชาร์ตฮอต 100 ไม่ได้มาจากค่ายใหญ่ ซิงเกิ้ลที่ 2 "Can't Hold Us" ก็ยังสามารถขึ้นอันดับ 1 บนชาร์ตฮอต 100 ได้เช่นกัน ทำให้แมกเคิลมอร์และลูอิส เป็นศิลปินดูโอคู่แรกในประวัติศาสตร์ของชาร์ตที่มี 2 ซิงเกิ้ลแรกในชีวิตที่สามารถขึ้นอันดับ 1 ได้ ทั้ง 2 เพลง แมกเคิลมอร์และลูอิส ออกสตูดิโออัลบั้มชุดแรกชื่อ The Heist เมื่อวันที่ 9 ตุลาคม ค.ศ. 2012 อัลบั้มติดชาร์ตอันดับ 2 บนบิลบอร์ด 200 ในปี ค.ศ. 2016 แมกเคิลมอร์และลูอิสออกอัลบั้มที่สอง This Unruly Mess I've Made ที่ขึ้นถึงอันดับที่หนึ่งของชาร์ตบิลบอร์ด Top R&B/Hip-Hop Albums หลังประกาศพักวงกับลูอิส แมกเคิลมอร์ออกอัลบั้มเดี่ยวที่สอง Gemini ในปี ค.ศ. 2017</doc>
