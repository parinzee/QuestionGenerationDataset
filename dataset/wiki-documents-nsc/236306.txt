<doc id="236306" url="https://th.wikipedia.org/wiki?curid=236306" title="โรงเรียนปราจีนกัลยาณี">โรงเรียนปราจีนกัลยาณีประวัติของโรงเรียน ประวัติของโรงเรียน. โรงเรียนปราจีนกัลยาณี เดิมชื่อโรงเรียนประจำจังหวัดปราจีนบุรี "ปราจิณราษฎรอำรุง" ตั้งอยู่ข้างวัดหลวงปรีชากูล (สถานที่ตั้งโรงเรียนเทศบาล 2) ต่อมาในปี พ.ศ. 2456 ได้เริ่มทำการสอนในระดับประถมศึกษาและขยายชั้นเรียนเพิ่มขึ้นทุกปีจนถึงระดับมัธยมศึกษา จนกระทั่งปี พ.ศ. 2460 ได้แยกออกเป็น 2 โรงเรียน คือ โรงเรียนปราจิณราษฎรอำรุง เป็นโรงเรียนประจำจังหวัดชาย แล้วย้ายไปตั้งอยู่ในสถานที่ปัจจุบัน ส่วนโรงเรียนประจำจังหวัดหญิงตั้งอยู่ที่เดิม ใช้ชื่อว่าโรงเรียนสตรีประจำจังหวัดปราจีนบุรี "สตรีปราจีนกัลยาณี" และเปิดทำการสอนระดับมัธยมศึกษาโดยรับเฉพาะนักเรียนหญิง ในปี พ.ศ. 2498 ได้ย้ายมาอยู่ที่ปัจจุบัน ซึ่งเป็นที่ดินของที่ราชพัสดุ และได้เปลี่ยนชื่อเป็นโรงเรียนปราจีนกัลยาณี พร้อมขยายชั้นเรียนถึงระดับมัธยมศึกษาตอนปลายและเริ่มรับนักเรียนชายในระดับชั้นมัธยมศึกษาตอนปลาย ในปี พ.ศ. 2506 ปัจจุบันเป็นโรงเรียนสหศึกษาโดยรับนักเรียนชายในระดับมัธยมศึกษาตอนต้นในปี พ.ศ. 2539 เป็นต้นมา ปัจจุบันเป็นโรงเรียนประจำจังหวัดปราจีนบุรีเป็นที่รู้จักในนาม ป.ก.ณ.รายนามผู้บริหารโรงเรียนปราจีนกัลยาณีเพลงประจำโรงเรียน เพลงประจำโรงเรียน. มาร์ชปราจีนกัลยาณี  ปราจีนกัลยาณีสีฟ้าขาว เด่นดังดาวพราวสว่างพร่างเวหา  แหล่งอบรมบ่มนิสัยให้เรามา เพาะปัญญาพลานามัยให้สมบูรณ์  ปราจีนกัลยาณีที่เรารัก ร่วมใจภักดิ์พิทักษ์ไว้อย่าให้สูญ  ศิษย์รำลึกคุณเลิศล้ำเจิดจำรูญ ขอเทิดทูน ป.ก.ณ. ก่อความดี  สุดเอ่ยคำล้ำวจีที่ซาบซึ้ง เมื่อคำนึงถึงสำนักแห่งศักดิ์ศรี  โอ้...ร่มขวัญปราจีนกัลยาณี น้องและพี่เคยร่วมทุกข์สุขกันมา  โอ้ฟ้าขาวนั้นยังพราวดังดาวใจ อยุ่แห่งไหนไม่เคยลืมปลื้มหนักหนา  แหล่งรวมรักสามัคคีขวัญชีวา สุดบูชาปราจีนกัลยาณี </doc>
