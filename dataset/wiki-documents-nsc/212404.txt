<doc id="212404" url="https://th.wikipedia.org/wiki?curid=212404" title="ดาราศาสตร์ดาราจักร">ดาราศาสตร์ดาราจักร ดาราศาสตร์ดาราจักร () เป็นแขนงหนึ่งของการศึกษาทางดาราศาสตร์ที่ศึกษาเกี่ยวกับดาราจักรทางช้างเผือกของเรา รวมถึงส่วนประกอบภายในต่างๆ ซึ่งแตกต่างกับการศึกษาดาราศาสตร์ดาราจักรนอกระบบที่ศึกษาทุกสิ่งทุกอย่างที่อยู่ภายนอกดาราจักรของเรา ทั้งนี้จะต้องไม่สับสนกับการศึกษากำเนิดและวิวัฒนาการของดาราจักร อันเป็นการศึกษาเกี่ยวกับดาราจักรโดยทั่วๆ ไป ว่าด้วยการก่อตัว การเกิดโครงสร้าง องค์ประกอบ พลวัตและปฏิกิริยา รวมถึงลักษณะของดาราจักรประเภทต่างๆ สำหรับดาราจักรทางช้างเผือกซึ่งเป็นที่อยู่ของระบบสุริยะ เป็นตัวอย่างการศึกษาดาราจักรที่ดีแห่งหนึ่ง แม้ว่าพื้นที่ส่วนใหญ่ของดาราจักรจะถูกบดบังเอาไว้ ทว่าด้วยวิทยาการของดาราศาสตร์วิทยุ ดาราศาสตร์อินฟราเรด และสาขาอื่นๆ ที่พัฒนาขึ้นในคริสต์ศตวรรษที่ 20 ช่วยให้เราสามารถสำรวจผ่านฝุ่นและแก๊สมากมายที่มีอยู่ในดาราจักรของเราเองได้เป็นครั้งแรกหัวข้อในการศึกษา หัวข้อในการศึกษา. ตามมาตรฐานทั่วไปของแวดวงดาราศาสตร์ จะแบ่งการศึกษาองค์ประกอบต่างๆ ของดาราศาสตร์ดาราจักรดังนี้1. abundances - ศึกษาเกี่ยวกับตำแหน่งของธาตุที่หนักกว่าฮีเลียม 2. ดุมดาราจักร - ศึกษาเกี่ยวกับพื้นที่ดุมดาราจักรที่อยู่รอบบริเวณศูนย์กลางทางช้างเผือก 3. ศูนย์กลาง - ศึกษาเกี่ยวกับบริเวณศูนย์กลางของทางช้างเผือก 4. แผ่นจาน - การศึกษาแผ่นจานของทางช้างเผือก (คือระนาบอันเป็นที่ตั้งของวัตถุในดาราจักรโดยส่วนใหญ่) 5. วิวัฒนาการ - ศึกษาเกี่ยวกับวิวัฒนาการของทางช้างเผือก 6. การก่อตัว - ศึกษาเกี่ยวกับการก่อตัวของทางช้างเผือก 7. องค์ประกอบพื้นฐาน - องค์ประกอบพื้นฐานของทางช้างเผือก (เช่น มวล ขนาด หรืออื่นๆ) 8. กระจุกดาวทรงกลม - ศึกษาเกี่ยวกับกระจุกดาวทรงกลมที่อยู่ในทางช้างเผือก 9. ฮาโล - ฮาโลขนาดใหญ่ที่อยู่รอบทางช้างเผือก 10. จลนศาสตร์และพลศาสตร์ - การเคลื่อนที่ของดาวฤกษ์และกระจุกดาว 11. นิวเคลียส - พื้นที่โดยรอบหลุมดำที่อยู่ในใจกลางของทางช้างเผือก (บริเวณดาราจักร Sagittarius A*) 12. กระจุกดาวเปิดและกลุ่มของดาวฤกษ์ 13. ระบบสุริยะข้างเคียง 14. ชนิดของดาวฤกษ์ - จำนวน และประเภทของดาวฤกษ์ที่อยู่ในทางช้างเผือก 15. โครงสร้าง - ว่าด้วยโครงสร้างของดาราจักร (เช่นแขนกังหัน หรืออื่นๆ)ประชากรดาวฤกษ์ในดาราจักรประชากรดาวฤกษ์ในดาราจักร. - กระจุกดาวทรงกลม - กระจุกดาวเปิด</doc>
