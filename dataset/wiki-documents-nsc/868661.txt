<doc id="868661" url="https://th.wikipedia.org/wiki?curid=868661" title="ชินจิ โอะโนะ">ชินจิ โอะโนะ ชินจิ โอะโนะ (ญี่ปุ่น: 小野 伸二, อังกฤษ Shinji Ono) เป็นนักฟุตบอลชาวญี่ปุ่น เกิดเมื่อวันที่ 27 กันยายน 1979 เล่นในตำแหน่งกองกลาง ปัจจุบันค้าแข้งอยู่กับสโมสรคอนซาโดเล ซัปโปะโระในเจลีก 1 ของญี่ปุ่น โอะโนะได้รับฉายาว่า "อัจฉริยะ" (天才 (เท็งไซ) ในภาษาญี่ปุน) เป็นหนึ่งในนักฟุตบอลที่ประสบความสำเร็จมากคนหนึ่งของวงการฟุตบอลเอเชีย มีทัศนวิสัยที่ดี เทคนิคเยี่ยม การจ่ายบอลที่แม่นยำ แม้ตำแหน่งจะเป็นกองกลาางตัวรุก แต่สามารถเล่นได้สารพัดตำแหน่งตั้งแต่กองกลาง กองกลางตัวรับ หรือแม้กระทั่งปีกเส้นทางอาชีพอุระวะ เรดไดมอนส์ เส้นทางอาชีพ. อุระวะ เรดไดมอนส์. โอะโนะเกิดและโตที่จังหวัดชิซุโอะกะ และเริ่มเล่นฟุตบอลอาชีพกับอุระวะ เรดไดมอนส์ในเจลีกเมื่อปี 1998 และในปีเดียวกันนั้น ก็มีชื่อติดทีมชาติญี่ปุ่นชุดใหญ่ไปลุยศึกฟุตบอลโลก 1998 ที่ฝรั่งเศสในวัยเพียงแค่ 18 ปีนับว่ามีอายุน้อยที่สุดในทีม หลังจากนั้นเริ่มเข้าตาสโมสรต่างชาติมากขึ้นเมื่อได้ลงเล่นในรายการฟุตบอลเยาวชนชิงแชมป์โลก 1999 ที่ประเทศไนจีเรีย โดยรับหน้าที่เป็นกัปตันทีมฟุตบอลทีมชาติญี่ปุ่นรุ่นอายุไม่เกิน 20 ปี โดยนำทีมเข้าถึงรอบชิงชนะเลิศ แต่ในปีต่อมา โอะโนะมีปัญหาอาการบาดเจ็บที่หัวเข่ารุนแรงในรอบคัดเลือกรายการโอลิมปิกฤดูร้อน 2000กับทีมรุ่นอายุไม่เกิน 2 ปี ทำให้พลาดโอกาสเล่นในช่วงที่เหลือของฤดูกาลและกีฬาโอลิมปิกรอบคัดเลือกไฟเยอโนร์ด ไฟเยอโนร์ด. หลังจากทำผลงานได้ดีในรายการฟีฟ่าคอนเฟเดอเรชันส์คัพปี 2001 สโมสรไฟเยอโนร์ดจึงได้ดึงตัวไปร่วมทีมเพื่อลุยศึกเอเรอดีวีซี ลีกสูงสุดของประเทศเนเธอร์แลนด์ในปี 2001 และในฤดูกาลแรกก็สามารถพาไฟเยอโนร์ดคว้าแชมป์ยูฟ่าคัพได้ในปี 2002 สร้างประวัติศาสตร์เป็นนักเตะชาวญี่ปุ่นคนแรกที่ได้ชูถ้วยแชมป์ยุโรป แต่หลังจากนั้น โอะโนะมีปัญหาอาการบาดเจ็บที่เอ็นทำให้ไม่ได้ลงเล่นเป็นเวลานาน โดยเฉพาะในฤดูกาล 2004-05 ที่พลาดการลงสนามเป็นส่วนใหญ่ จึงทำให้สโมสรตัดสินใจขายออกไป อย่างไรก็ตาม โอะโนะถือว่าเป็นนักเตะที่ประสบความสำเร็จในเมืองรอตเทอร์ดามไม่น้อย แม้กระทั่งเวสลีย์ สไนเดอร์ อดีตนักฟุตบอลทีมชาติเนเธอร์แลนด์ยังเคยยอมรับว่าชินจิ โอะโนะ เป็นนักฟุตบอลที่ต่อกรด้วยยากที่สุดกลับอุระวะ เรดไดมอนส์ กลับอุระวะ เรดไดมอนส์. หลังจากนั้นในปี 2006 โอะโนะเดินทางกลับมาค้าแข้งที่เจลีกอีกครั้งกับต้นสังกัดเดิม โดยเซ็นสัญญา 3 ปีโบคุม โบคุม. ในช่วงตลาดหน้าหนาวปี 2008 สโมสรโบคุมในประเทศเยอรมนีในระดับบุนเดสลีกาได้ซื้อตัวโอะโนะไปร่วมทีม และโอะโนะได้ประเดิมสนามเป็นครั้งแรกในวันที่ 3 กุมภาพันธ์ ปี 2008 ในเกมที่พบกับแวร์เดอร์ เบรเมนและทำสองแอสซิสต์ช่วยให้โบคุมบุกเอาชนะเบรเมนได้เป็นครั้งแรก แต่ในช่วงสองปีต่อมา โอะโนะได้รับบาดเจ็บรุนแรงจนทำให้ได้ลงสนามให้กับโบคุมไปเพียงแค่ 34 นัด แม้จะทำไป 4 แอสซิสต์แต่สโมสรยังไม่ประทับใจในผลงาน และเมื่อช่วงพักเบรกหน้าหนาวของฤดูกาล 2009-10 โอะโนะตัดสินใจขอย้ายกลับญี่ปุ่นด้วยเหตุผลส่วนตัว และสโมสรก็ยินยอมปล่อยตัวภายใต้เงื่อนไขที่ว่าสโมสรต้องหาตัวแทนให้ได้ก่อน ชื่อของโอะโนะในวัย 30 ปีนั้นทำให้สโมสรในญี่ปุ่นหลายแห่งสนใจชิมิซุ เอส-พัลส์ ชิมิซุ เอส-พัลส์. เมื่อวันที่ 9 มกราคม 2010 โอะโนะได้มาค้าแข้งที่จังหวัดชิซุโอะกะบ้านเกิดอีกครั้งด้วยการเซ็นสัญญากับชิมิซุ เอส-พัลส์ ด้วยค่าตัวเพียง 300,000 ยูโร เพราะสัญญากับโบคุมกำลังจะหมดในช่วงฤดูร้อนปี 2010 โอะโนะให้เหตุผลในการกลับมาครั้งนี้ว่าอยากจะกลับมาใช้ชีวิตอยู่กับภรรยาและลูกๆที่อยู่ที่ญี่ปุ่นเวสเทิร์น ซิดนีย์ วันเดอเรอร์ส เวสเทิร์น ซิดนีย์ วันเดอเรอร์ส. ในวันที่ 28 กันยายน 2012 โอะโนะได้ย้ายไปร่วมทักเวสเทิร์น ซิดนีย์ วันเดอเรอร์สในเอลีกของประเทศออสเตรเลียด้วยสัญญาสองปี และได้ลงประเดิมสนามในวันที่ 6 ตุลาคม ในเกมที่เสมอแบบไร้สกอร์กับเซนทรัล โคสต์ มารินเนอร์ส ซึ่งเป็นเกมแรกของฤดูกาล หลังจากนั้นช่วยยิงประตูให้กับทีมหลายครั้ง แต่ตัดสินใจกลับญี่ปุ่นอีกครั้ง โดยในวันที่ 16 มกราคม 2014 สโมสรได้ประกาศว่าโอะโนะจะกลับญี่ปุ่นหลีงจากจบฤดูกาลในช่วงฤดูร้อน ซึ่งในตอนนั้น โอะโนะตกเป็นข่าวกับทีมในเจลีก ดิวิชัน 2อย่างคอนซาโดเล ซัปโปะโระที่สนใจจะดึงตัวไปร่วมทีมในช่วงครึ่งฤดูกาลหลัง หวังจะขึ้นลีกสูงสุด และในวันที่ 4 พฤษภาคม 2014 โอะโนะเล่นเกมเอลีกเป็นนักสุดท้ายในเกมที่พบกับบริสเบน โรร์คอนซาโดเล ซัปโปะโระ คอนซาโดเล ซัปโปะโระ. หลังจากหมดสัญญากับทีมเอลีก โอะโนะกลับญี่ปุ่นอีกครั้งด้วยการเซ็นสัญญากับคอนซาโดเล ซัปโปะโระในเดือนพฤษภาคม 2014ระดับนานาชาติ ระดับนานาชาติ. เมื่อไหร่ก็ตามที่โอะโนะมีสภาพร่างกายที่ฟิตสมบูรณ์ มักจะถูกเรียกตัวติดทีมชาติเสมอ โดยได้ลงประเดิมสนามในนามทีมชาติชุดใหญ่ในวันที่ 1 เมษายน 1998 ในเกมอุ่นเครื่องกับทีมชาติเกาหลีใต้ หลังจากมีชื่อติดทีมชาติชุดลุยศึกฟุตบอลโลก 1998 ก็กลายเป็นกำลังหลักในการลุยฟุตบอลโลก 2002 ที่เกาหลีใต้และญี่ปุ่นร่วมกันเป็นเจ้าภาพ โอะโนะมาทุกระดับตั้งแต่รุ่นอายุไม่เกิน 16 ปี และยังเป็นหนึ่งในสามผู้เล่นที่อายุเกินโควตาสำหรับการลงเล่นฟุตบอลโอลิมปิกฤดูร้อน 2004 ที่กรุงเอเธนส์ อย่างไรก็ตาม อาการบาดเจ็บทำให้โอะโนะพลาดการลงช่วยทีมในรอบคัดเลือกรอบสุดท้ายของฟุตบอลโลก 2006 และพลาดรายการคอนเฟเดอเรชันส์คัพปี 2003 และ 2005 แต่ก็กลับมาฟิตทันติดทีมชาติลุยศึกฟุตบอลโลกรอบสุดท้ายเป็นครั้งที่ 3 ในชีวิตที่เยอรมนีสถิติระดับสโมสร สถิติระดับสโมสร. ข้อมูลล่าสุด 23 กุมภาพันธ์ 2016.เกียรติยศระดับชาติเกียรติยศ. ระดับชาติ. - ฟุตบอลเยาวชนชิงแชมป์เอเชีย ปี 1994 (U-16) ชนะเลิศ (ญี่ปุ่น) - ฟุตบอลเอเชียนคัพ ปี 2000 ชนะเลิศ (ญี่ปุ่น)ระดับสโมสรระดับสโมสร. - ยูฟ่าคัพ ปี 2002 ชนะเลิศ (ไฟเยอโนร์ด) - ยูฟ่าซูเปอร์คัพ ปี 2002 รองชนะเลิศ (ไฟเยอโนร์ด) - ปี 2003 รองชนะเลิศ (ไฟเยอโนร์ด) - ซีร็อกซ์ ซูเปอร์คัพ ปี 2006 ชนะเลิศ (อุระวะ เรดไดมอนส์) - เจลีก ดิวิชัน 1 ปี 2006 ชนะเลิศ (อุระวะ เรดไดมอนส์) - ถ้วยพระจักรพรรดิ ปี 2006 ชนะเลิศ (อุระวะ เรดไดมอนส์) - เอเอฟซีแชมเปียนส์ลีก ปี 2007 ชนะเลิศ (อุระวะ เรดไดมอนส์) - เอลีก พรีเมียร์ชิพ ฤดูกาล 2012-13 (เวสเทิร์น ซิดนีย์ วันเดอเรอร์ส) - เอลีก ฤดูกาล 2012-13 รองชนะเลิศ (เวสเทิร์น ซิดนีย์ วันเดอเรอร์ส) - เอลีก ฤดูกาล 2013-14 รองชนะเลิศ (เวสเทิร์น ซิดนีย์ วันเดอเรอร์ส)ระดับบุคคลระดับบุคคล. - MVP ฟุตบอลเยาวชนชิงแชมป์เอเชีย ปี 1998 - นักฟุตบอลดาวรุ่งยอดเยี่ยมแห่งปีของเอเชีย ปี 1998 - นักฟุตบอลดาวรุ่งยอดเยี่ยมแห่งปี เจลีก ปี 1998 - หนึ่งใน 11 ผู้เล่นยอดเยี่ยม เจลีก ปี 1998 - หนึ่งใน 11 ผู้เล่นยอดเยี่ยม ฟุตบอลเยาวชนชิงแชมป์โลก 1999 - นักฟุตบอลยอดเยี่ยมแห่งปีของเอเชีย ปี 2002</doc>
