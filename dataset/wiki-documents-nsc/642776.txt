<doc id="642776" url="https://th.wikipedia.org/wiki?curid=642776" title="แคลัม เชมเบอส์">แคลัม เชมเบอส์ แคลัม เชมเบอส์ (; เกิดวันที่ 20 มกราคม ค.ศ. 1995) เป็นนักฟุตบอลอาชีพชาวอังกฤษ ปัจจุบันเล่นอยู่กับมิดเดิลส์เบรอ ในพรีเมียร์ลีก อังกฤษ ด้วยการย้ายมาแบบยืมตัวจากอาร์เซนอล ในตำแหน่งกองหลัง ตำแหน่งเซ็นเตอร์แบ็ก เดิมทีอยู่กับเซาแทมป์ตัน โดยเข้าสู่ทีมในระบบเยาวชนของสโมสร จนได้เข้าสู่การเป็นตัวจริง โดยได้เล่นในฤดูกาล 2012–13 หลังจากนั้น 2 ฤดูกาลได้ย้ายมาเล่นในพรีเมียร์ลีก กับอาร์เซนอลในเดือนกรกฎาคม ค.ศ. 2014 ด้วยค่าตัว 16 ล้านปอนด์ เชมเบอส์ได้ติดทีมชาติอังกฤษชุดใหญ่ครั้งแรกในนัดที่อังกฤษลงเตะนัดกระชับมิตรกับนอร์เวย์ ในเดือนกันยายน ปีเดียวกัน เชมเบอส์ยิงให้กับอาร์เซนอลได้เป็นครั้งแรก ในพรีเมียร์ลีกนัดที่ 10 ของฤดูกาลเดียวกัน ที่อาร์เซนอล พบกับ เบิร์นลีย์ ที่เอมิเรตส์สเตเดียม ในนาทีที่ 72 จากการซ้ำลูกยิงของแดนนี เวลเบก ทำให้ทีมนำ 2-0 ก่อนที่จะจบลงด้วยผลการแข่งขัน 3–0 ในนัดแรกของฤดูกาล 2016–17 ที่อาร์เซนอลแพ้ต่อลิเวอร์พูล 3–4 ที่สนามเอมิเรตส์สเตเดียม เชมเบอส์เป็นผู้โหม่งทำประตูที่ 2 ให้กับสโมสรในนาทีที่ 75 หลังจากที่ถูกยิงไปแล้ว 4 ลูก แต่หลังจากนั้นอีกนัดเดียว ก่อนที่การซื้อขายหรือยืมตัวผู้เล่นจะปิดลง เชมเบอส์ได้ถูกย้ายตัวไปยังมิดเดิลส์เบรอในแบบยืมตัวเกียรติประวัติเกียรติประวัติ. - อาร์เซนอล - เอฟเอคอมมิวนิตีชีลด์: 2014</doc>
