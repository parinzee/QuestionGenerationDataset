<doc id="540531" url="https://th.wikipedia.org/wiki?curid=540531" title="เอบีบีกรุ๊ป">เอบีบีกรุ๊ป เอบีบี (ABB Limited) เป็นบริษัทข้ามชาติ มีสำนักงานใหญ่อยู่ที่เมืองซูริค ประเทศสวิตเซอร์แลนด์ มีการปฏิบัติการในส่วนของหุ่นยนต์ ระบบไฟฟ้าและเทคโนโลยีระบบอัตโนมัติ เอบีบี เป็นหนึ่งในบริษัทวิศวกรรมและบริษัทที่มีเครือข่ายใหญ่ที่สุดแห่งหนึ่งของโลก โดยมีสำนักงานในกว่า 100 ประเทศ ด้วยพนักงานประมาณ 150,000 คนประวัติ ประวัติ. เอบีบี เกิดจากการรวมกิจการกันระหว่าง Allmänna Svenska Elektriska Aktiebolaget (ASEA) จากประเทศสวีเดน และ Brown, Boveri & Cie (BBC) จากประเทศสวิตเซอร์แลนด์ในปี ค.ศ.1988 ประวัติของเอบีบีนับย้อนหลังไปถึงศตวรรษที่ 19 เมื่อบริษัทไฟฟ้าแห่งสวีเดน (ASEA) ถูกก่อตั้งขึ้นโดย ลุดวิก เฟรดโฮล์ม ในปี ค.ศ.1833 และ บริษัท บราว โบเวอรี ถูกก่อตั้งขึ้นในสวิตเซอร์แลนด์ ซึ่งมีผลิตภัณฑ์เกี่ยวกับมอร์เตอร์ไฟฟ้าทั้งกระแสตรงและกระแสสลับ เครื่องกำเนิดไฟฟ้าและหม้อแปลงไฟฟ้าโครงสร้างองค์กร โครงสร้างองค์กร. เอบีบี เป็นผู้วางโครงข่ายไฟฟ้าที่ใหญ่ที่สุดของโลก แกนหลักของธุรกิจคือระบบไฟฟ้ากำลังและเทคโนโลยีระบบอัตโนมัติ บริษัทแบ่งโครงสร้างเป็น 1 แผนกบริหารงานกลาง และ 5 แผนกจำแนกตามผลิตภัณฑ์ โดยเอบีบีเป็นหนึ่งในบริษัทขนาดใหญ่จำนวนไม่มากนักที่ประสบความสำเร็จจากการจัดโครงสร้างองค์กรแบบแมทริกซ์แผนกบริหารงานกลาง แผนกบริหารงานกลาง. แผนกบริหารงานกลางมีหน้าที่จัดการและควบคุมการปฏิบัติงานโดยรวมของบริษัท รวมถึงการจัดการสินทรัพย์และการลงทุนDiscrete Automation and Motion Discrete Automation and Motion. รับผิดชอบสินค้าและบริการสำหรับการผลิตในอุตสาหกรรม โดยมีผลิตภัณพ์ คือ มอเตอร์ไฟฟ้า, เครื่องกำเนิดไฟฟ้า, ตัวควบคุมมอเตอร์ไฟฟ้า, อิเล็กทรอนิกส์กำลัง, เครื่องกำเนิดไฟฟ้าจากพลังงานลม, ระบบผลิตไฟฟ้าจากพลังงานแสงอาทิตย์, เครื่องสำรองไฟฟ้าและหุ่นยนต์อุตสาหกรรม โดยในปี 2006 เอบีบี ได้ติดตั้งหุ่นยนต์ไปกว่า 200,000 ตัวLow Voltage Products Low Voltage Products. แผนกผลิตภัณฑ์แรงดันไฟฟ้าต่ำผลิตเซอร์กิตเบรกเกอร์สำหรับไฟฟ้าแรงดันต่ำ, สวิทช์, อุปกรณ์ควบคุม, ตู้ไฟฟ้าและระบบสายไฟฟ้า นอกจากนี้ยังรับผิดชอบการพัฒนา KNX systems ซึ่งเป็นระบบรวมการประสานงานและควบคุมภายในอาคาร โดยระบบนี้จะควบคุมระบบไฟฟ้า, ระบบการระบายอากาศ, ระบบความปลอดภัยและระบบการสื่อสารPower Products Power Products. ผลิตภัณฑ์ไฟฟ้ากำลังเป็นส่วนประกอบสำคัญสำหรับระบบการส่งและจ่ายไฟฟ้า แผนกนี้ทำการผลิตหม้อแปลงไฟฟ้า, สวิทช์เกียร์, เซอร์กิตเบรกเกอร์, สายไฟฟ้า, อุปกรณ์แรงดันไฟฟ้าสูงและแรงดันไฟฟ้าปานกลาง แผนกผลิตภัณฑ์ไฟฟ้ากำลังยังแบ่งออกเป็น 3 หน่วยธุรกิจย่อย ได้แก่ ผลิตภัณฑ์แรงดันไฟฟ้าสูง, ผลิตภัณฑ์แรงดันไฟฟ้าต่ำ และหม้อแปลงไฟฟ้าPower Systems Power Systems. แผนกระบบไฟฟ้ากำลังรับผิดชอบการบริการระบบเทิร์นคีย์สำหรับการส่งและกระจายไฟฟ้าในโครงข่ายและในโรงไฟฟ้า โดยผลิตภัณฑ์ที่สำคัญคือสถานีไฟฟ้าย่อยและระบบอัตโนมัติสำหรับสถานี นอกจากนี้ยังมีผลิตภัณฑ์ที่เป็นจุดเด่นคือ ระบบส่งไฟฟ้ากระแสสลับแบบยืดหุ่นได้ (flexible AC transmission systems), ระบบสายส่งกระแสตรงแรงดันสูง (high-voltage direct current) และระบบจัดการโครงข่าย ในด้านการผลิตไฟฟ้า แผนกระบบไฟฟ้ากำลังมีผลิตภัณฑ์สำหรับการควบคุมและการจ่ายไฟฟ้าในโรงไฟฟ้า แผนกนี้แบ่งออกเป็น 4 หน่วยธุรกิจย่อย ได้แก่ ระบบโครงข่ายไฟฟ้า, สถานีไฟฟ้าย่อย, การจัดการโครงข่าย และการผลิตไฟฟ้าProcess Automation Process Automation. จุดมุ่งหมายหลักของ เอบีบี คือนำเสนอผลิตภัณฑ์ระบบสำหรับควบคุม, การเพิ่มประสิทธิภาพโรงงาน และแอพพลิเคชันอัตโนมัติที่จำเพาะเจาะจงสำหรับอุตสาหกรรมต่างๆ เช่น ก๊าซและน้ำมัน, สารเคมีและยา, กระดาษ, เหล็กและเหมืองแร่, การเดินเรือ และเทอร์โบชาร์จเจอร์ แผนกนี้แบ่งออกเป็น 6 หน่วยธุรกิจย่อย ได้แก่ เทอร์โบชาร์จเจอร์, การเดินเรือ, เทคโนโลยีการควบคุม, ผลิตภัณฑ์การวัด และการแก้ปัญหาสำหรับอุตสาหกรรมประวัติการดำเนินงาน1990ประวัติการดำเนินงาน. 1990. - เอบีบี ซื้อกิจการแผนกการวัดและควบคุมจากเวสติงเฮาส์ (Westinghouse Electric Company) ซื้อกิจการคอมบัสชัน เอนจิเนียริง ซึ่งเป็นบริษัทชั้นนำของสหรัฐอเมริกาในการพัฒนาทางด้านพลังงานเชื้อเพลิงฟอสซิลและพลังงานนิวเคลียร์ เพื่อเจาะตลาดทวีปอเมริกาเหนือ19971997. - เอบีบี ซื้อกิจการเอลแซก ไบเลย์ (Elsag Bailey) กลุ่มธุรกิจทางด้านกระบวนการอัตโนมัติ ซึ่งเป็นการเข้าซื้อกิจการครั้งใหญ่ที่สุดของเอบีบี - ซื้อกิจการอินเตอร์เนชันแนล คอมบัสชัน จากโรลส์-รอยซ์ (Rolls-Royce)20002000. - เอบีบี ขายกิจการหม้อต้มไอน้ำและเชื้อเพลิงฟอสซิลให้กับอัลสตอม (Alstom) และขายธุรกิจนิวเคลียร์ให้เวสติงเฮาส์20012001. - เอบีบี ถูกจัดให้อยู่อันดับที่ 1 ติดต่อกันสามปีในดัชนีความยั่งยืนดาว โจนส์ (The Dow Jones corporate sustainability index)20082008. - เอบีบี ซื้อกิจการ เบอร์-แมค อิเล็กทริค แอนด์ อินสทรูเมนเทชัน (Ber-Mac Electrical and Instrumentation) ซึ่งมีพนักงานกว่า 750 คน และสาขากว่า 20 แห่ง เพื่อขยายพื้นที่ดำเนินงานในอุตสาหกรรมน้ำมันและก๊าซทางตะวันตกของออสเตรเลีย20102010. - เอบีบี ซื้อกิจการบริษัทซอฟท์แวร์เวนทิกซ์ (Ventyx) เป็นมูลค่า 1 พันล้านดอลลาร์สหรัฐ20112011. - เอบีบี ซื้อกิจการมินคอม ลิมิเตท (Mincom Limited) และรวมเข้ากับเวนทิกซ์ - เอบีบี ซื้อกิจการบาลเดอร์ อิเล็กทริค (Baldor Electric) ประเทศสหรัฐอเมริกา เป็นมูลค่า 4.2 พันล้านดอลลาร์สหรัฐ20122012. - เอบีบี ซื้อกิจการโธมัส แอนด์ เบทส์ (Thomas & Betts) ด้วยมูลค่า 3.9 พันล้านดอลลาร์สหรัฐ - เอบีบี ซื้อกิจการ โทรโพส (Tropos) บริษัทซึ่งเชี่ยวชาญด้านเทคโนโลยีไร้สายสำหรับอุตสาหกรรมและการพาณิชย์20132013. - เอบีบี ซื้อกิจการพาวเวอร์-วัน (Power-One) เป็นมูลค่า 1 พันล้านดอลลาร์สหรัฐ เพื่อก้าวสู่การเป็นผู้นำระดับโลกทางด้านพลังงานแสงอาทิตย์</doc>
