<doc id="903759" url="https://th.wikipedia.org/wiki?curid=903759" title="ฮอนด้า เอ็นเอชเอ็กซ์">ฮอนด้า เอ็นเอชเอ็กซ์ ฮอนด้า เอ็นเอชเอ็กซ์ () หรือที่ตีตลาดภายใต้ชื่อ แอคิวรา เอ็นเอชเอ็กซ์ () ในแถบอเมริกาเหนือ เป็น รถสปอร์ตสองแบบเครื่องวางกลาง (mid-engine) ผลิตโดย ฮอนด้า/แอคิวรา จุดเริ่มต้นของเอ็นเอชเอ็กซ์ย้อนกลับไปเมื่อ ค.ศ. 1984 เริ่มจากการออกแบบ เอชพี-เอ็กซ์ (Honda Pininfarina eXperimental) ซึ่งเป็นรถสปอร์ตเครื่อง 3.0 L V6 วางกลางขับเคลื่อนด้วยล้อหลัง ฮอนด้ามีความตั้งใจพัฒนาเพื่อก้าวข้ามหรือเทียบเท่าความสามารถเครื่องยนต์ V8 ของเฟอร์รารี่ในตอนนั้น โดยเพิ่มความน่าเชื่อถือในราคาที่ต่ำกว่า แนวคิดนี้ถูกพัฒนาจนกลายเป็น เอ็นเอส-เอ็กซ์ ที่ย่อมาจาก "New", "Sportscar" "eXperimental", แม้หลังการผลิตจะถูกใช้ชื่อว่า เอ็นเอสเอ็กซ์รุ่นแรก (ค.ศ. 1990 – ค.ศ. 2005) รุ่นแรก (ค.ศ. 1990 – ค.ศ. 2005). ฮอนด้า เอ็นเอชเอ็กซ์ถูกออกแบบโดยทีมซึ่งนำโดยหัวหน้านักออกแบบชื่อว่า มาซาฮิโตะ นากาโนะ และ หัวหน้าช่างกล ชิเงรุ อุเอฮาระ โดยได้ประโยชน์จากการออกแบบห้องนักบินของเอฟ-16 ไฟทิงฟอลคอนที่มีการใช้อากาศพลศาสตร์และการออกแบบที่ล้ำสมัย และยังได้รับคำแนะนำจากแชมป์โลกรถสูตรหนึ่งอย่าง อาอีร์ตง เซนนา ในการพัฒนาขั้นสุดท้าย เอ็นเอชเอ็กซ์กลายเป็นรถซึ่งผลิตเป็นจำนวนมากแบบแรกที่โครงรถผลิตจากอลูมิเนียมอัลลอยทั้งหมด ขับเคลื่อนโดยเครื่องยนต์ V6 3.0 L ที่ทำจากอลูมิเนียม และยังใช้ระบบVTEC (Variable Valve Timing and Lift Electronic Control) ที่ฮอนด้าพัฒนาขึ้นในช่วงคริสต์ทศวรรษ 1980 มีแบบเกียร์ธรรมดาแบบ 5 สปีด กับแบบเกียร์ออโต้ 4 สปีดรุ่นที่สอง (ค.ศ. 2016 – ปัจจุบัน) รุ่นที่สอง (ค.ศ. 2016 – ปัจจุบัน). เมื่อเดือนธันวาคม ค.ศ. 2007 ฮอนด้าประกาศแผนที่จะเปิดตัวรุ่นต่อของเอ็นเอสเอ็กซ์ผายในปี ค.ศ. 2010 บนฐานการออกแบบเครื่องวางหน้า V10 ของ แอคิวรา เอเอสซีซี (Advanced Sports Car Concept) แม้รถต้นแบบจะถูกทดลองผลิต เพียงหนึ่งปีต่อมา ฮอนด้าประกาศว่าแผนการผลิตถูกยกเลิกเนื่องจากสภาพเศรษฐกิจที่ซบเซา ในเดือนมีนาคม ค. ศ. 2010 ฮอนด้าประกาศเปิดตัว Honda HSV-010 GT มาแทนที่ เพื่อร่วมแข่งกันใน Japanese SuperGT Championship โดยรถคันนี้ไม่ได้ถูกผลิตเป็นรถที่สามารถขับได้บนถนนอย่างถูกกฎหมาย รายงานว่าฮอนด้ากลับมาพัฒนารถรุ่นต่อของเอ็นเอสเอ็กซ์กลับมาอีกครั้งในเดือนเมษายน ค.ศ. 2011 ฮอนด้าได้ประกาศแนวคิดเอ็นเอสเอ็กซ์รุ่นที่สองในเดือนธันวาคมปีเดียวกัน และเดือนต่อมาได้เปิดตัวในงานแสดงรถนานาชาติแห่งอเมริกาเหนือ 2012 (2012 North American International Auto Show) ภายใช้แนวคิว แอคิวรา เอ็นเอสเอ็กซ์ แบบจำลองแบบที่ใช้ผลิตจริงถูกนำแสดงสามปีต่อมา ณ งานแสดงรถนานาชาติแห่งอเมริกาเหนือ 2015 เพื่อขายใน ค.ศ. 2016 แม้ใช้ชื่อเดิม ครั้งนี้ชื่อถูกแปลความหมายว่า "New Sports eXperience" ต่างจากรุ่นแรกที่ผลิตในประเทศญี่ปุ่น รุ่นที่สองถูกออกแบบและวางแผนใน เมืองแอรีส์วิลล์ รัฐโอไฮโอ ณ โรงงานผลิตฮอนด้า ออกแบบโดย Michelle Christensen และ หัวหน้าช่างกล Ted Klaus เอ็นเอสเอ็กซ์รุ่นใหม่เป็นรถสปอร์ตระบบไฮบริด ขับเคลื่อนโดยเครื่องยนต์ V6 twin-turbo และเครื่องยนต์ไฟฟ้าสามตัว ทั้งหมดให้แรงขับเคลื่อนเกือบ 600 แรงม้า โครงทำจากอลูมิเนียม เหล็กกล้าแบบแข็งแรงพิเศษ และวัสดุอื่น ๆ ที่ให้ความมั่นคงและมีน้ำหนักเบา รถคันแรกที่ถูกผลิตถูกประมูลโดย Barrett Jackson เมื่อวันที่ 29 มกราคม ค.ศ. 2016. Rick Hendrick เจ้าของทีม NASCAR ชนะการประมูลด้วยราคา หรือ กว่า 39 ล้านบาท เงินทั้งหมดที่ได้จากการประมูลถูกบริจาคให้การกุศล Hendrick เป็นผู้ขับเอ็นเอสเอ็กซ์รุ่นใหม่บนถนนเป็นคนแรกในรัฐโอไฮโอเมื่อวันที่ 27 พฤษภาคม ค.ศ. 2016 เอ็นเอสเอ็กซ์รุ่นใหม่ถูกขายเป็นครั้งแรกในสหรัฐอเมริกาเมื่อเดือนมิถุนายน ค.ศ. 2016</doc>
