<doc id="591384" url="https://th.wikipedia.org/wiki?curid=591384" title="ทราดินโน">ทราดินโน ทราดินโน () เป็นหุ่นยนต์ที่หายใจเป็นเปลวเพลิงในระบบจักรกลขนาดยักษ์ โดยได้รับการบันทึกสถิติโลกกินเนสส์ 2014 ว่าเป็นหุ่นยนต์เดินได้ที่มีขนาดใหญ่ที่สุดในโลก มันเป็นหุ่นยนต์มังกรสำหรับจัดแสดงในการแสดงดราเคนซติช ที่โรงละครฟูร์ทอิมวัลด์ ประเทศเยอรมนี ทั้งนี้ ชื่อ ทราดินโน (Tradinno) มาจากการผสมของคำว่า ทราดีทีออน (Tradition) กับคำว่า อินโนฟาทีออน (innovation)ประวัติ ประวัติ. ใน ค.ศ. 2001 ได้มีการตัดสินใจที่จะแทนที่มังกรตัวเก่าในการแสดงดราเคนซติช โดยใช้มังกรตัวใหม่ ซึ่งใน ค.ศ. 2002 ทางซอลล์เนอร์เอเลคโทรนิคอาเกได้สร้างแนวคิดการออกแบบในมาตราส่วน 1:4 โดยแบบจำลองดังกล่าวได้รับการจัดแสดงหลายครั้ง และในเดือนกุมภาพันธ์ ค.ศ. 2007 ซอลล์เนอร์เอเลคโทรนิคอาเกได้เริ่มโครงการขึ้นอย่างเป็นทางการ โดยมังกรได้รับการส่งตัวไปเมื่อวันที่ 2 กรกฎาคม ค.ศ. 2010 และได้มีการจัดแสดงในโรงละครตั้งแต่วันที่ 31 กรกฎาคม ค.ศ. 2010ลักษณะ ลักษณะ. หุ่นยนต์มังกรยักษ์ตัวนี้มีน้ำหนักที่ 11 ตัน และปฏิบัติการตามคำสั่งของระบบรีโมท รวมถึงสามารถขับเคลื่อนโดยเครื่องยนต์ดีเซล 2.0 ลิตร เทอร์โบ กับพละกำลังที่ 140 แรงม้า มันมีช่วงปีกกางออกที่กว้างถึง 12 เมตรแต่ไม่สามารถบินได้ และมีหางขนาดยักษ์ ซึ่งหุ่นตัวนี้ใช้ระบบสัญญาณเซ็นเซอร์ที่ประมาณ 250 จุด มันสามารถจุเลือดสำหรับการแสดง 80 ลิตรในเส้นโลหิตของมัน กับอีก 11 ลิตรของแก๊สเหลวที่ช่วยให้มันสามารถพ่นไฟไปได้กว่าห้าฟุต และหุ่นทราดินโนยังได้รับการสร้างขึ้นเพื่อความสะดวกในการขนย้ายอีกเช่นกัน</doc>
