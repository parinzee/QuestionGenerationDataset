<doc id="800782" url="https://th.wikipedia.org/wiki?curid=800782" title="เทศบาลตำบลบ้านต๋อม">เทศบาลตำบลบ้านต๋อม เทศบาลตำบลบ้านต๋อม เป็นเทศบาลตำบลแห่งหนึ่งในอำเภอเมืองพะเยา จังหวัดพะเยา เป็นองค์กรปกครองส่วนท้องถิ่นที่ตั้งศาลากลางจังหวัดพะเยา ตั้งอยู่ทางทิศตะวันตกเฉียงเหนือของเทศบาลเมืองพะเยา มีพื้นที่ประมาณ 57 ตารางกิโลเมตร ครอบคลุมพื้นที่ตำบลบ้านต๋อมทั้งตำบล และมีประชากรในปี พ.ศ. 2560 จำนวน 12,590 คนประวัติ ประวัติ. ในอดีตมีผู้อพยพมาจากจังหวัดใกล้เคียงได้มาตั้งหมู่บ้านต่าง ๆ จนเป็นตำบล เนื่องจากในสมัยก่อนลักษณะภูมิประเทศของบริเวณนี้เป็นป่าไม้ตะเคียน และเป็นพื้นที่ราบลุ่มเหมาะแก่การเพาะปลูก จึงมีผู้คนมีอยู่เยอะ โดยคำว่า "ชุม" ภาษาเหนือเรียกว่า "ต๋อม" จึงเรียกว่า "บ้านต๋อม" ต่อมา ตำบลบ้านต๋อมได้ประกาศจัดตั้งเป็นองค์การบริหารส่วนตำบลเมื่อปี พ.ศ. 2539ภูมิศาสตร์ ภูมิศาสตร์. ตำบลบ้านต๋อมตั้งอยู่ทางทิศเหนือของจังหวัดพะเยา ห่างจากตัวจังหวัดพะเยาระยะทางประมาณ 6 กิโลเมตร ห่างจากกรุงเทพมหานครตามถนนพหลโยธิน ประมาณ 706 กิโลเมตร มีพื้นที่ประมาณ 57 ตารางกิโลเมตร- ทิศเหนือ ติดต่อกับตำบลบ้านต๊ำ อำเภอเมืองพะเยา จังหวัดพะเยา - ทิศใต้ ติดต่อกับตำบลสันป่าม่วง อำเภอเมืองพะเยา จังหวัดพะเยา - ทิศตะวันออก ติดต่อกับตำบลท่าวังทอง อำเภอเมืองพะเยา จังหวัดพะเยา - ทิศตะวันตก ติดต่อกับอำเภอวังเหนือ จังหวัดลำปาง ตำบลบ้านต๋อมมีลักษณะภูมิประเทศเป็นที่ราบอยู่รอบ ๆ กว๊านพะเยา โดยมีดอยหลวงอยู่ทางทิศตะวันออก สภาพภูมิอากาศของเทศบาลตำบลบ้านต๋อม มีลักษณะเป็นแบบมรสุมเมืองร้อน สามารถแบ่งฤดูออกเป็น 3 ฤดู คือ- ฤดูร้อน เริ่มตั้งแต่เดือนมีนาคม – เดือนพฤษภาคม รวม 3 เดือน อุณหภูมิเฉลี่ยประมาณ 27 องศาเซลเซียส อุณหภูมิสูงสุดประมาณ 40 องศาเซลเซียส - ฤดูฝน เริ่มตั้งแต่เดือนมิถุนายน – เดือนตุลาคม รวม 5 เดือน อุณหภูมิเฉลี่ยประมาณ 27 องศาเซลเซียส อุณหภูมิสูงสุดประมาณ 39 องศาเซลเซียส ฝนตกชุกที่สุด ระหว่างเดือนกรกฎาคมถึงเดือนกันยายน - ฤดูหนาว เริ่มตั้งแต่กลางเดือนพฤศจิกายน – เดือนกุมภาพันธ์ รวม 4 เดือน อุณหภูมิเฉลี่ยประมาณ 7- 10 องศาเซลเซียสหมู่บ้าน หมู่บ้าน. ตำบลบ้านต๋อมประกอบด้วยหมู่บ้านต่างๆ ทั้งหมด 18 หมู่บ้าน ได้แก่1. บ้านร่องห้า 2. บ้านสันต้นผึ้ง 3. บ้านสันหนองเหนียว 4. บ้านต๋อมกลาง 5. บ้านต๋อมดง 6. บ้านต๋อมดง 7. บ้านต๋อมดง 8. บ้านห้วยทรายขาว 9. บ้านร่องไผ่เหนือ 10. บ้านร่องไผ่ใต้ 11. บ้านแท่นดอกไม้ 12. บ้านสันป่างิ้ว 13. บ้านร่องห้าป่าสัก 14. บ้านร่องห้าป่าฉำฉา 15. บ้านร่องห้า 16. บ้านเกษตรพัฒนา 17. บ้านแท่นดอกไม้ 18. บ้านป่าสักร่มเย็นโครงสร้างพื้นฐาน โครงสร้างพื้นฐาน. ด้านการขนส่ง มีถนนในเขตเทศบาล ซึ่งเป็นถนนคอนกรีตเสริมเหล็กและถนนลาดยาง การสัญจรไปมาส่วนใหญ่ใช้รถจักรยาน รถจักรยานยนต์ รถยนต์ และรถโดยสารประจำทาง ปัจจุบันครัวเรือนในเขตเทศบาลตำบลบ้านต๋อม ใช้บริการของการไฟฟ้าส่วนภูมิภาค มีไฟฟ้าใช้ทุกครัวเรือน และมีการขยายการติดตั้งโคมไฟฟ้าสาธารณะ 2 ข้างถนน ตรอก ซอย เกือบทุกสาย จำนวนครัวเรือนที่มีไฟฟ้าใช้ในเขตเทศบาลตำบลบ้านต๋อม 5,482 ครัวเรือน คิดเป็นร้อยละ 100.00 จำนวนบ้านที่มีโทรศัพท์ 2,264 หลังคาเรือน คิดเป็นร้อยละ 30.00 ของจำนวนหลังคาเรือน ในด้านการศึกษา ตำบลบ้านต๋อมมีสถาบันอุดมศึกษา ได้แก่ วิทยาลัยพยาบาลบรมราชชนนี พะเยา สถาบันอาชีวศึกษารัฐ ได้แก่ วิทยาลัยเทคนิคพะเยา และโรงเรียนระดับมัธยมศึกษาในพื้นที่ตำบลบ้านต๋อม ได้แก่ โรงเรียนบ้านต๋อม และโรงเรียนบ้านต๋อมดง โรงพยาบาลในเขตตำบลบ้านต๋อม ได้แก่ โรงพยาบาลพะเยา และโรงพยาบาลส่งเสริมสุขภาพตำบลบ้านต๋อม นอกจากนี้ ยังมีสถานีตำรวจภูธรตำบล จำนวน 1 แห่ง ได้แก่ สถานีตำรวจตำบลบ้านต๋อม (90 หมู่ 11 ต.บ้านต๋อม อ.เมืองพะเยา จ.พะเยา 56000)สังคมและประชากร สังคมและประชากร. เทศบาลตำบลบ้านต๋อมมีประชากรทั้งสิ้นมีทั้งหมด จำนวน 6,790 คน เป็นชาย 1,410 คน หญิง 1,627 คน จำนวนครัวเรือน 2,104 ครัวเรือน ชุมชนมีลักษณะที่เป็นแบบเกษตรกรรมและพาณิชยกรรม ลักษณะชุมชนที่เป็นแบบเกษตรกรรม มีศูนย์กลางเดียว โดยศูนย์กลางของชุมชนจะอยู่บริเวณตอนเหนือของชุมชนสองฝั่งของถนนพหลโยธิน (สายเก่า) ลักษณะศูนย์กลางของชุมชนที่เป็นย่านพาณิชยกรรม อยู่ในเขตเมืองที่ให้บริการสินค้าประเภทเครื่องอุปโภคที่ใช้ในชีวิตประจำวัน และการให้บริการด้านโครงสร้างพื้นฐานที่จำเป็นกับชุมชน ประชากรในเขตเทศบาลตำบลบ้านต๋อม ส่วนใหญ่นับถือศาสนาพุทธ (ร้อยละ 80) ศาสนาอื่น ประมาณร้อยละ 20 มีสถาบันหรือองค์กรทางศาสนา ได้แก่ วัดและที่พักสงฆ์ จำนวน 7 แห่งเศรษฐกิจ เศรษฐกิจ. ตลาดสดในเทศบาลตำบลบ้านต๋อม มีจำนวน 2 แห่ง ได้แก่ ตลาดมณีรัตน์ และตลาดสดเทศบาลตำบลบ้านต๋อม อาชีพหลักของประชาชน คือ ทำนา ทำสวน ทำไร่ ค้าขายรับราชการ อาชีพเสริมหัตถกรรม และรับจ้างทั่วไป เจียระไนพลอย ผลิตภัณฑ์ OTOP ของตำบลบ้านต๋อม เช่น แชมพูครีมนวดผมสมุนไพร ครีมสมุนไพรมะขาม เป็นต้นสถานที่ราชการสถานที่ราชการ. - ศาลากลางจังหวัดพะเยา - ศาลจังหวัดพะเยา - ศาลเยาวชนและครอบครัวจังหวัดพะเยา - สำนักงานอัยการจังหวัดพะเยา - โรงพยาบาลพะเยา - สำนักงานสาธารณสุขจังหวัดพะเยา - สำนักงานขนส่งจังหวัดพะเยา - การกีฬาแห่งประเทศไทยจังหวัดพะเยา - สำนักงานเทศบาลตำบลบ้านต๋อม</doc>
