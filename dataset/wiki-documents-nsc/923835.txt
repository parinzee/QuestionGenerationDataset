<doc id="923835" url="https://th.wikipedia.org/wiki?curid=923835" title="เฮราคลีโอโพลิส">เฮราคลีโอโพลิส เฮราคลีโอโพลิส แมกนา (กรีก: Μεγάλη Ἡρακλέους πόλις, Megálē Herakléous pólis) หรือ เฮราคลีโอโพลิส (Ἡρακλεόπολις, Herakleópolis) เป็นเมืองหลวงของอาณาจักรอียิปต์โบราณ ซึ่งชื่อเมืองนั้นเป็นภาษาโรมัน ตั้งอยู่ประมาณ 15 กิโลเมตร (9.3 ไมล์) ทางตะวันตกของเมืองเบนิ ซูเอฟของอียิปต์ในปัจจุบันที่มาของชื่อ ที่มาของชื่อ. ในสมัยอียิปต์โบราณ เมืองเฮราคลีโอโพลิสเป็นที่รู้จักของชาวอียิปต์ว่าเป็น "บ้านของกษัตริย์" (ซึ่งแตกต่างจาก เฮเนน-เนซุต, เนน-เนซู หรือ เฮต-เนน-เนซู) และชื่อเมืองในภาษากรีกหมายถึง "เมืองแห่งเฮอร์คิวลีส" ตามด้วยด้วยคำว่า "ยิ่งใหญ่" ที่ถูกนำมาใช้เพื่อแยกความแตกต่างจากเมืองอื่นที่มีชื่อที่เหมือนกัน ซึ่งได้รับอารยธรรมกรีกที่ได้หลั่งไหลเข้ามาสู่อาณาจักรอียิปต์โบราณในช่วงราชวงศ์ปโตเลมี ที่เข้ามามีบทบาทอำนาจหลังจากการสิ้นพระชนม์ของพระเจ้าอเล็กซานเดอร์มหาราช แต่ประชาชนในท้องถิ่นจะเรียกว่า เอนาสยา ภายหลังเมืองเฮราคลีโอโพลิสได้ถูกเรียกใหม่ว่า ฮนาส (คอปติก: Ϩⲛⲏⲥ) หรือ อานาส (อียิปต์อาหรับ: اهناس) สถานที่นี้เป็นที่รู้จักกันในภาษาอาหรับอียิปต์ว่า อิฮ์นาสสิยา อัมม์ อัล-กิมัม หรือ อิฮ์นาสสิยาฮ์ อัล-มาดินาฮ์ลำดับช่วงความสำคัญของเมืองเฮราคลีโอโพลิสช่วงราชวงศ์ต้น ลำดับช่วงความสำคัญของเมืองเฮราคลีโอโพลิส. ช่วงราชวงศ์ต้น. ช่วงแรกของการตั้งถิ่นฐานที่บริเวณเมืองเฮราคลีโอโพลิสอย่างไม่เป็นที่รู้จัก แต่ในบันทึกหินปาแลร์โม บันทึกไว้ว่าฟาโรห์เดนเยี่ยมชมทะเลสาบอันศักดิ์สิทธิ์ของเทพเฮริเซฟ ที่ เนน-เนซุต ชื่อดั้งเดิมของเมืองนี้แสดงให้เห็นว่าเมืองมีอยู่จริง ซึ่งปรากฎอยู่ในช่วงเวลาตอนกลางราชวงศ์แรก ช่วง 2970 ปีก่อนคริสตกาลช่วงต่อที่หนึ่ง (2181-2055 ปีก่อนคริสตกาล) ช่วงต่อที่หนึ่ง (2181-2055 ปีก่อนคริสตกาล). ในช่วงนี้เมืองเฮราคลีโอโพลิส มีความเจริญทางอำนาจถึงขีดสุดในช่วงระยะเวลา 2181-2055 ปีก่อนคริสตกาล ในที่สุดหลังจากการล่มสลายของอาณาจักรเก่าอียิปต์ถูกแบ่งออกเป็นอียิปต์บนและอียิปต์ล่าง ทำให้เมืองเฮราคลีโอโพลิสกลายเป็นเมืองหลักทางด้านอำนาจของอียิปต์ล่างและสามารถควบคุมการปกครองของภูมิภาคนี้ได้ และยังเป็นเมืองหลวงของอียิปต์โบราณในช่วงราชวงศ์ที่เก้าและราชวงศ์ที่สิบ (2160-2025 ปีก่อนคริสตกาล) ซึ่งในช่วงเวลานี้เมืองเฮราคลีโอโพลิสในความขัดแย้งกับเมืองธีบส์ ซึ่งเป็นเมืองหลวงของอียิปต์บนราชอาณาจักรกลาง (2055–1650 ปีก่อนคริสตกาล) ราชอาณาจักรกลาง (2055–1650 ปีก่อนคริสตกาล). ในระหว่างช่วงเวลาช่วงต่อที่หนึ่งและต้นราชอาณาจักรกลาง เมืองเฮราคลีโอโพลิสกลายเป็นศูนย์กลางทางศาสนาของเทพเฮริเซฟ และมีการสร้างวิหารของเทพเฮริเซฟ ต่อมาฟาโรห์เมริคาเร ซึ่งเป็นผู้ปกครองอียิปต์ล่างที่เมืองเฮราคลีโอโพลิสได้พ่ายแพ้สงครามกับฟาโรห์เมนทูโอเทปที่สอง และภายหลังได้ถูกผนวกทั้งอียิปต์บนและล่าง ซึ่งนำมาสู่ยุคของราชอาณาจักรกลางช่วงต่อที่สาม (1069–747 ปีก่อนคริสตกาล) ช่วงต่อที่สาม (1069–747 ปีก่อนคริสตกาล). เมื่อช่วงเวลาที่สาม (1069-747 ปีก่อนคริสต์ศักราช) เมืองเฮราคลีโอโพลิสมีการบูรณะและก่อสร้างใหม่ของวัดและสุสานฝังศพที่มีอยู่ในเมืองและก็กลายเป็นศูนย์กลางทางศาสนาและการเมืองที่สำคัญอีกครั้งยุคราชวงศ์ปโตเลมี (322–30 ปีก่อนคริสตกาล) ยุคราชวงศ์ปโตเลมี (322–30 ปีก่อนคริสตกาล). ในยุคยุคราชวงศ์ปโตเลมี (332-30 ปีก่อนคริสต์ศักราช) เมืองเฮราคลีโอโพลิสยังคงเป็นศูนย์กลางทางศาสนาและวัฒนธรรมที่สำคัญของอียิปต์โบราณ ผู้ปกครองชาวกรีกในยุคนี้ในความพยายามที่จะค้นหาการเชื่อมต่อและการเปรียบเทียบระหว่างเทพเจ้าของกรีกกับเทพเฮริเซฟ กับเปรียทเทียบกับเทพเฮอร์คิวลิส ซึ่งเป็นที่มาของชื่อของเมืองนี้ยุคโรมัน (30 ปีก่อนคริสตกาล–ค.ศ. 390) ยุคโรมัน (30 ปีก่อนคริสตกาล–ค.ศ. 390). พื้นที่บริเวณของเมืองเฮราคลีโอโพลิสถูกครอบครองแม้กระทั่งในสมัยโรมัน</doc>
