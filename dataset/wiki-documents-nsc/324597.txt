<doc id="324597" url="https://th.wikipedia.org/wiki?curid=324597" title="แอร์ออนจีสตริง">แอร์ออนจีสตริง แอร์ออนจีสตริง เป็นงานดนตรีสำหรับบรรเลงด้วยเครื่องสายและไวโอลิน เรียบเรียงโดยออกุสต์ วิลเฮล์ม ดัดแปลงจากมูฟเมนต์ที่สองของ Aria สวีตสำหรับออร์เคสตราหมายเลข 3 ในบันไดเสียง ดี เมเจอร์ (BWV 1068) ของโยฮันน์ เซบาสเตียน บาค ที่แต่งขึ้นสำหรับเจ้าชายลีโอโปลด์แห่งอันฮาลท์-เคอเทิน ระหว่างปี ค.ศ. 1717 ถึง 1723 ออกุสต์ วิลเฮล์ม (1845-1908) เป็นนักไวโอลินชาวเยอรมัน เขาได้ปรับระดับเสียงเพลง จากเดิมในบันไดเสียง ดีเมเจอร์ เป็น ซีเมเจอร์ และดัดแปลงเล็กน้อย เพื่อให้สามารถเล่นเพลงนี้โดยใช้สายไวโอลิน สายจี เพียงเล่นเดียว ซึ่งเป็นที่มาของชื่อ "Air on the G String" ผลงานชิ้นนี้ เป็นงานชิ้นแรกของบาคที่ได้รับการบันทึกเสียง บรรเลงโดยอเลกซานเดอร์ เวอร์ชไบโลวิช (Aleksandr Verzhbilovich) นักเชลโลชาวรัสเซีย ในปี ค.ศ. 1902</doc>
