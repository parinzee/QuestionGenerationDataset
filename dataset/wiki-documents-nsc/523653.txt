<doc id="523653" url="https://th.wikipedia.org/wiki?curid=523653" title="สังคายนาวาติกันครั้งที่สอง">สังคายนาวาติกันครั้งที่สอง สังคายนาวาติกันครั้งที่สอง () เป็นสภาสังคายนาสากลครั้งที่ 21 ที่คริสตจักรโรมันคาทอลิกจัดขึ้น โดยมีจุดประสงค์เพื่อปรับตัวศาสนจักรให้เข้ากับโลกสมัยใหม่ สังคายนาครั้งนี้สันตะสำนักดำเนินการจัดขึ้นที่มหาวิหารนักบุญเปโตรในนครรัฐวาติกัน ตามรับสั่งของสมเด็จพระสันตะปาปาจอห์นที่ 23 เมื่อวันที่ 11 ตุลาคม ค.ศ. 1962 มาสิ้นสุดในวันที่ 8 ธันวาคม ค.ศ. 1965 ในสมณสมัยสมเด็จพระสันตะปาปาปอลที่ 6 ในบรรดาผู้เข้าร่วมการสังคายนา มีปิตาจารย์ในสภาสังคายนาถึง 4 องค์ที่ต่อมาได้รับเลือกเป็นพระสันตะปาปา ได้แก่ พระคาร์ดินัลโจวันนี บัตติสตา มอนตีนี (ต่อมาคือสมเด็จพระสันตะปาปาปอลที่ 6) มุขนายกอัลบีโน ลูชีอานี (ต่อมาคือสมเด็จพระสันตะปาปาจอห์น ปอลที่ 1) มุขนายกคารอล วอยตีวา (ต่อมาคือสมเด็จพระสันตะปาปาจอห์น ปอลที่ 2) และบาทหลวงโยเซฟ รัทซิงเงอร์ (ต่อมาคือสมเด็จพระสันตะปาปาเบเนดิกต์ที่ 16) ในปัจจุบันนี้ หลายคริสตจักรที่ไม่ได้ร่วมสามัคคีธรรมกับคริสตจักรโรมันคาทอลิกยังคงตั้งข้อสงสัยต่อการจัดสังคายนาครั้งนี้ว่าเป็นสิ่งเหมาะสมหรือไม่ โดยเฉพาะชาวคาทอลิกฝ่ายประเพณีนิยมที่ถือว่าผลของการปฏิรูปศาสนจักรให้ทันสมัยนแบบนี้นำไปสู่ผลเสียหลายประการ และยังละเลยธรรมเนียมประเพณ๊ของศาสนจักรคาทอลิกที่ยึดถือกันมาตั้งแต่ก่อนปี ค.ศ. 1962</doc>
