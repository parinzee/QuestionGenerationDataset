<doc id="758160" url="https://th.wikipedia.org/wiki?curid=758160" title="กุหลาบตัดเพชร">กุหลาบตัดเพชร กุหลาบตัดเพชร เป็นนวนิยายจากบทประพันธ์ของ จันทริกา นำมาสร้างเป็นละครโทรทัศน์ทางสถานีวิทยุโทรทัศน์ไทยทีวีสีช่อง 3 ทั้งหมด 2 ครั้ง ได้แก่ พ.ศ. 2549 และ พ.ศ. 2559 ซึ่งทั้งสองครั้งสร้างโดย บริษัท ชลลัมพี โปรดักชั่น จำกัด โดยครั้งแรกในปี พ.ศ. 2549 ออกอากาศทุกวัน จันทร์ - ศุกร์ เวลา 19.00 - 19.45 น. นำแสดงโดย กิตติคุณ สัมฤทธิ์พันธ์สุข และ ราศรี บาเล็นซิเอก้า และครั้งที่ 2 ในปี พ.ศ. 2559 ออกอากาศทุกวัน ศุกร์ เวลา 20.00 - 20.15 น. โดยรับชมอย่างต่อเนื่องในเวลา 20:45 - 23:15 น. (เนื่องจากในเวลา 20.15 น. ของทุกคืนวันศุกร์ พบกับรายการ ศาสตร์พระราชา สู่การพัฒนาอย่างยั่งยืน จากคณะรักษาความสงบแห่งชาติ มาคั่นระหว่างละครออกอากาศ) และวันเสาร์-อาทิตย์ เวลา 20.15 - 22.45 น. นำแสดงโดย จรณ โสรัตน์ และ ณิชารีย์ โชคประจักษ์ชัด ออกอากาศ 9 ธันวาคม พ.ศ. 2559 - 31 ธันวาคม พ.ศ. 2559เรื่องย่อ เรื่องย่อ. กุหลาบและเพชรต่างก็เป็นที่สุดของความงาม ที่ไม่อาจเปรียบเทียบหาความเป็นที่สุดได้ แต่ความงามเหล่านี้อาจนำมาทั้งคุณค่าและพิษภัย หากผู้ครอบครองเต็มไปด้วยความลุ่มหลงจนเกินพอดี กันยิกา หรือ จอมโจรแมวตาเพชร กับ ดนุภพ หรือ จอมโจรกุหลาบขาว สุดยอดนักโจรกรรมเพชรผู้มีอุดมการณ์ รับจ้างขโมยเพชรเพื่อสืบหาร่องรอยคนฆ่าพ่อแม่และผู้มีพระคุณ เหตุเพราะพลังอำนาจของเพชรในตำนานสามารถทำให้ เทวัญ เป็นหนุ่ม รักษาโรคร้าย และเป็นอมตะ จึงทำให้เขาต้องการใช้พลังอำนาจจากมัน จนเป็นที่มาของการฆ่าและการตามล่าในที่สุด แต่ทุกคนพร้อมเสี่ยงชีวิตเพื่อมัน แมวตาเพชร และ กุหลาบขาว มีเป้าหมายเดียวกันคือตามหาฆาตกรและลากคอมารับโทษ จากศัตรูกลายมาเป็นคนรู้ใจร่วมมือกันจนเป็นรักแท้ตัวละครตัวละคร. - กันยิกา เอกมณี/แมวตาเพชร รับบทโดย ณิชารีย์ โชคประจักษ์ชัด หญิงสาวพราวเสน่ห์ เบื้องหน้าเปิดธุรกิจร้านอาหารกับน้า มีความสามาถเป็นนักร้อง วาดภาพ เบื้องหลังเป็นโจรแมวตาเพชร รับจ้างปล้นจากคนชั่วนำไปแล้วสร้างสกุล ไม่สนใจความรัก เพราะต้องการแก้แค้นให้พ่อ หลอกใช้ตำรวจและไปตีสนิทกับเทวัญ เพือสืบข้อมูล โดยหารู้ไม่ว่า เทวัญมีพิเศษอำนาจและเป็นคนฆ่าพ่อของเธอ- ดนุภพ ธรรมพิชิตชัย / กุหลาบขาว รับบทโดย จรณ โสรัตน์ หนุ่มเพลย์บอย รูปหล่อ เจ้าสำอางค์ เบื้องหน้าเป็นเจ้าของร้านเพชร มีความสามารถด้านมายากล ลีลาการปล้นรวดเร็วว่องไว มีอุปกรณ์ไฮเทคมากมายช่วยอำนวย เป็นจอมโจรที่มีอุดมการณ์ มิใช่ปล้นเพื่อตัวเอง แต่ปล้นส่งเพชรคืนสู่เจ้าของที่แท้จริง พร้อมๆ กับสืบหาร่องรอยฆาตกรฆ่าพ่อหมอปราการ(นพดล) ที่นับถือเป็นพี่แท้ๆ ของกันยิกา แต่ก็มักเสีคนฆ่าพ่อของเธอ- ร.ต.อ. เอกราช ธารา รับบทโดย ณฐณพ ชื่นหิรัญ นายตำรวจหนุ่มไฟแรง จบหลักสูตร FBI จากอเมริกา มุ่งมั่นในการทางาน เป็นเพื่อนรักของดนุภพตั้งแต่เด็ก ได้รับมอบหมายให้ทำคดีปล้นเพชร จอมโจรกุหลาบขาวและแมวตาเพชร ตกหลุมรักกันยิกา แต่โดนกันยิกาหลอกใช้เพื่อสืบข้อมูลตำรวจ และเป็นคู่กัดกับเสาวนุชนักข่าวสาวฝีปากกล้า ที่แอบชอบเอกราชตั้งแต่สมัยมัธยม- เสาวนุช รับบทโดย อรเณศ ดีคาบาเลส นักข่าวสาวไฟแรงฝีปากกล้า เชื่อว่าผู้หญิงกับผู้ชายเท่าเทียมกัน นักข่าวสายลุย ไม่กลัวตาย ทำหน้าที่ตรงไปตรงมา เกาะติดข่าวปล้นเพชรและพยายามตีแผ่ให้สังคมรับรู้ จนบางครั้งล้ำเส้นของตำรวจไป หลงรักเอกราชตั้งแต่สมัยเรียน แต่โดนเอกราชปฏิเสธ จากคนรักเลยกลายมาเป็นคู่จิกกัดการทำงานผิดพลาดของเอกราช ความใกล้ชิดทำให้เปิดใจรักกัน- หมอนพดล / ปราการ รับบทโดย เมธัส ตรีรัตนวารีสิน หมอผ่าตัดฝีมือดี เพิ่งกลับมาจากอเมริกา เป็นพี่ชายของกันยิกา เปลี่ยนชื่อตัวเองเป็นนพดล เพื่อความปลอดภัยจากจากฆาตกรที่ฆ่าพ่อแม่ นพดลตามหาน้องสาวกันยิกาและน้าดาราวรรณมาโดยตลอด แต่มีเหตุคลาดกันทุกครั้งเพราะพิมพ์ชลคอยขัดขวาง กลัวว่าหมอนพดลเห็นจะตกหลุมรักกันยิกาและดาราวรรณโดยหารู้ไม่ว่าทั้งสองเป็นครอบครัวเดียวกัน- พิมพ์ชล เอกมณี รับบทโดย ภัทรศยา ยงรัตนมงคล พยาบาลสาวที่อยู่ในความอนุเคราะห์ของกันยิกาและดาราวรรณ เป็นลูกสาวของบอดี้การ์ดของพ่อกันยิกาที่ถูกเทวัญฆ่าตาย และดาราวรรณช่วยพาหนีออกมาพร้อมกับกันยิกา เพิ่งเรียนจบเป็นพยาบาลฝึกหัด พิมพ์ชลแอบหลงรักหมอนพดลโดยไม่รู้ว่าหมอนพดลและดาราวรรณเป็นญาติกัน เธอทำทุกวิถีทางเพื่อไม่ให้ทั้งคู่ได้พบกัน แต่หมอก็เจอกับดาราวรรณจนได้ ทำให้เธอเข้าใจผิดและนำความลับไปบอกกับเทวัญ- อิสรียา รับบทโดย โชติกา วงศ์วิลาศ เซเลบ สาวสังคมไฮโซ สวยรวย แต่ขี้อิจฉา หลงรักดนุภพ กลัวกันยิกาแย่งหัวใจดนุภพไปครอง จัดการแต่ก็ถูกกันยิกาโต้ตอบกลับมาแบบหนักหน่วง พอมาเจอเทวัญ อิสริยากลับหลงใหลอย่างไม่รู้ตัว และทำทุกวิธีทางให้เทวัญประทับใจ แต่เทวัญกลับไปหลงรักกันยิกา- เทวัญ วงศ์ฤทธิ์พัชรา รับบทโดย ดอม เหตระกูล หนุ่มหล่อ สมาร์ท มหาเศรษฐี เบื้องหน้าเป็นเศรษฐีใจบุญชอบบริจาคเงินช่วยเหลือสังคม เบื้องหลังคือหาเพชรในตำนาน เทวัญคือชายวัยชราหน้าตาอัปลักษณ์ แต่ด้วยอำนาจวิเศษของเพชรเพลิงสุริยา ได้แปรเปลี่ยนโฉมให้เทวัญกลายเป็นคนหนุ่ม มีความรู้เรื่องเพชร โดยมีลูกทั้งสองคนเป็นแขนขาในการโจรกรรม เทวัญหลงรักกันยิกา โดยไม่รู้ว่ากันยิกาคือแมวตาเพชร ทำทุกอย่างเพื่อให้ตัวเองเป็นอมตะ- ดาราวรรณ เอกมณี / เล็ก รับบทโดย ธัญญาเรศ เองตระกูล น้าสาวของกันยิกา พากันยิกาหนีรอดจากการฆาตกรรมครอบครัวเมื่อ 14 ปีก่อน เบื้องหน้าเปิดร้านอาหารหรูหาข้อมูลคนรวย เบื้องหลังเป็นผู้ช่วยคนสาคัญของกันยิกาในการโจรกรรมเพชรทุกครั้ง- ดนัยเทพ รับบทโดย นิธิ สมุทรโคจร อาของดนุภพ หนุ่มหล่อ อารมณ์ดี มีไอคิวเหนือคนธรรมดา มีความสามารถในการประดิษฐ์อุปกรณ์ต่างๆ มาให้ดนุภพ เพื่อโจรกรรมเพชรได้สะดวกมากขึ้นรายชื่อนักแสดงเพลงประกอบละครเพลงประกอบละคร. - พ.ศ. 2549 - พ.ศ. 2559 - เพลง เพชร (เพลงเปิดเรื่อง-ปิดเรื่อง) - ขับร้องโดย พัดชา เอนกอายุวัฒน์ข้อมูลการออกอากาศข้อมูลการออกอากาศ. - พ.ศ. 2559</doc>
