<doc id="402934" url="https://th.wikipedia.org/wiki?curid=402934" title="กุหลาบซาตาน">กุหลาบซาตาน กุหลาบซาตาน เป็นละครแนว โรแมนติก ดราม่า แอ็คชั่น ผลิตโดย บริษัท เอ็กแซ็กท์ และ ซีเนริโอ จำกัด บทประพันธ์โดย ศิริลักษณ์ ศรีสุคนธ์ และกำกับการแสดงโดย นิพนธ์ ผิวเณร นำแสดงโดย ภูธเนศ หงษ์มานพ และ น้ำทิพย์ จงรัชตวิบูลย์ ออกอากาศทุกวันจันทร์-พฤหัสบดี ทางสถานีวิทยุโทรทัศน์กองทัพบกช่อง 5 เริ่มออกฉายวันแรกวันที่ 7 พฤศจิกายน พ.ศ. 2554–26 ธันวาคม พ.ศ. 2554รายชื่อนักแสดงรายชื่อนักแสดง. - ภูธเนศ หงษ์มานพ รับบทเป็น ชัช ชนารณพ (ชัช) - น้ำทิพย์ จงรัชตวิบูลย์ รับบทเป็น โรส ฮอลเลอร์ (โรส) / เพียงออ พิมพากุล - ปรีติ บารมีอนันต์ รับบทเป็น กงพัฒน์ พิมพากุล (พัฒน์) - อรจิรา แหลมวิไล รับบทเป็น วีณา เฟลแมน (วี) - เรืองศักดิ์ ลอยชูศักดิ์ รับบทเป็น โชค ชนารณพ (โชค) - ชัยพล พูพาร์ต รับบทเป็น ชินภัทร ชนารณพ (ชิน) - ธนิดา ธนวัฒน์ รับบทเป็น ไปรมา เลิศวิทยา (ไป๋) - อรรถพร ธีมากร รับบทเป็น ส.ส.ปฐวี เลิศวิทยา - มยุริญ ผ่องผุดพันธ์ รับบทเป็น นงพงา เลิศวิทยา (นง) - นท พนายางกูร รับบทเป็น พีชญา (พีช) - กรวิชญ์ สูงกิจบูลย์ รับบทเป็น ภูษณะ (ภู) - พีรวัชร์ เหราบัตย์ รับบทเป็น ดนัย - จั๊กกะบุ๋ม เชิญยิ้ม รับบทเป็น เป๋งนักแสดงรับเชิญนักแสดงรับเชิญ. - หลักเขต วสิกชาติ รับบทเป็น พุฒิ - ชัยวัฒน์ ทองแสง รับบทเป็น แดง - พศิน เรืองวุฒิ รับบทเป็น สารวัตรยุทธนา - ณพสิทธิ์ เที่ยงธรรม รับบทเป็น หมอ - ด.ช.พัทธ์เศรษฐ์ คุณเจริญเรื่องย่อ เรื่องย่อ. 15 ปีก่อน โชค ชนารณพ (เจมส์-เรืองศักดิ์) ฆ่าครอบครัวเจ้าของที่ดินอันประกอบ ด้วยพ่อ แม่ กับลูกสองคน เพื่อชิงเอาที่ดินมาทำโรงแรม Blue Ocean Marina อันเป็นจุดเริ่มต้น ทำให้เขามีธุรกิจโรงแรมที่ยิ่งใหญ่มาจนทุกวันนี้ ชัช (กัปตัน-ภูธเนศ)น้องชายของโชคไม่เห็นด้วยกับการทำธุรกิจแบบมาเฟียของโชค จึงพยายามห้ามปรามและสอนให้ ชินภัทร (นิว-ชัยพล) ลูกชายคนเดียวของโชคเติบโตขึ้นมาเป็นคนดี เพื่อลบล้างความผิดบาปของครอบครัว ล่าสุดโชคได้สังหารเจ้าของที่ดินเพื่อแย่งชิงโฉนดที่ดินผืนงามที่ ส.ส. ปฐวี เลิศวิทยา (หนุ่ม-อรรถพร) หมายตาเอาไว้ จึงทำให้ทั้งสองเกิดความขัดแย้งกัน วันหนึ่งโชคและครอบครัวกำลังพักผ่อนอยู่ในเรือยอช์ท มีชายคนหนึ่งบุกเข้ามาสังหารโชคถึงบนเรือ แต่คนที่รับเคราะห์แทนกลับเป็นภรรยาของโชคแม่ของชินภัทรที่ต้องตายแทน เหตุการณ์ที่เกิดขึ้นโชคเข้าใจว่าเป็นฝีมือของปฐวี มือสังหารหายตัวไปอย่างลึกลับ ชัชเกรงว่าจะเกิดการลงมือซ้ำ เพื่อความปลอดภัยเค้าจึงส่งชินภัทรไปเรียนต่อการบริหารจัดการโรงแรม ที่ SHMS สวิสเซอร์แลนด์ ที่โรงเรียนชินภัทรได้พบกับเพื่อนคนไทย คือ พีชญา (นท พนายางกูร), ภูษณะ (จูเนียร์-กรวิชญ์) และ ไปรมา (พลอย-ธนิดา) ลูกสาวของปฐวี ไปรมาตั้งตัวเป็นศัตรูกับชินภัทรทันทีที่เห็นหน้า เพราะได้รับการบอกเล่ามาจากพ่อของเธอ ว่าพ่อของชินภัทรเป็นมาเฟีย ระหว่างที่ชัชไม่อยู่โชคพาคนไปข่มขวัญปฐวีถึงที่ทำการพรรค ทำให้ปฐวีโกรธมาก และทำให้ไปรมากับชินภัทรขัดแย้งกันมากขึ้น ชัชได้พบกับ โรส ฮอลเลอร์ (บี-น้ำทิพย์) หญิงสาวลึกลับผู้มีสัมผัสพิเศษ มองเห็นอันตรายล่วงหน้าได้ เธอมาเตือนชัชว่าโชคกำลังถูกปองร้ายจากบาปกรรมที่เขาทำเอาไว้ โชคไม่เชื่อโรสและไม่ถูกชะตากับโรสอย่างแรง ในขณะที่ชัชเองกลับเชื่อทุกอย่างที่โรสพูดและหลงรักโรส ทำให้โชคกับชัชเริ่มไม่ลงรอยกัน เพราะโชคเชื่อว่าโรสมีเจตนาร้าย ชัชพาโรสบินไปสวิสเพื่อจัดงานวันเกิดให้ชินภัทร โดยที่ไม่มีใครคาดฝันมือสังหารคนเดิมบุกมาจับตัวชินภัทรในงาน แต่ไม่สำเร็จชัชไล่ยิงมือสังหารจนตกทะเลสาบไป ไม่มีใครพบร่างของมือสังหาร พบแต่เสื้อคลุมที่มีรอยถูกยิงหลายนัด ทุกคนสันนิษฐานว่ามือสังหารน่าจะเสียชีวิต แล้วจมหายไปในทะเลสาบเจนีวา แต่จริง ๆ แล้วมือสังหารไม่ตาย วีณา เฟลแมน (แป้ง-อรจิรา) สาวไทยที่แต่งงานกับหนุ่มสวิสช่วยชีวิตเขาเอาไว้ แล้วพบว่าเขาจำไม่ได้ว่าตัวเองเป็นใคร ไม่รู้แม้กระทั่งชื่อของตัวเอง วีณาจึงให้เขาหลบภัยอยู่ที่บ้านของเธอด้วยความสงสาร ชินภัทรและเพื่อน ๆ พบร่องรอยของมือสังหาร ที่แอบซ่อนตัวอยู่ที่บ้านวีณา ชัชจึงเดินทางกลับไปสวิสอีกครั้งเพื่อจับตัวมือสังหารให้ได้ เมื่อวีณารู้ความจริงว่ามือสังหารคือ กงพัด (แบงค์-ปรีติ) คนร้ายที่ตำรวจล่าตัว วีณาจึงพาเขาหนีทันเวลาก่อนที่ชัชจะมาถึง วีณาพากงพัดกลับเมืองไทย และเพื่อตามหาอดีตของกงพัด กงพัดได้พบกับโรสเธอบอกให้เขารู้ว่าเขาคือใคร และบอกเหตุผลที่เขาต้องฆ่าโชค แต่วีณาไม่ยอมให้กงพัดฆ่าคนอีก ในเมื่อเขาลืมทุกอย่างไปหมดแล้ว กงพัดตัดสินใจไม่ถูกว่าควรจะทำอย่างไร ในที่สุดความจริงก็เปิดเผย เมื่อชัชและชินภัทรรู้ปูมหลังของกงพัด ทั้งคู่ได้รับรู้ความชั่วร้ายในอดีตของโชค เช่นเดียวกับไปรมาที่ได้รับรู้เบื้องหลังอันโสมมของปฐวี ความผิดบาปที่ทำเอาไว้ในอดีต เป็นหน้าที่ของใครที่จะลงโทษ เป็นหน้าที่ของใครที่จะชดใช้ อะไรคือความยุติธรรม อะไรคือความถูกต้อง ชีวิตต้องล้างด้วยชีวิตจริงหรือไม่ ?ตัวละครตัวละคร. - ภูธเนศ หงษ์มานพ รับบท ชัช ชนารณพ ละเอียดอ่อน ฉลาด ใจเย็น สุภาพเนี๊ยบมีรสนิยม ชัชเป็นคนจมูกไว และจำกลิ่นได้ดีมาก ชัชเป็นน้องของโชค(เรืองศักดิ์ ลอยชูศักดิ์) คอยจัดการในเรื่องที่ต้องใช้ความอดทน ประนีประนอม ที่โชคไม่สามารถทำได้- น้ำทิพย์ จงรัชตวิบูลย์ รับบท โรส ฮอลเลอร์ สาวสวยฉลาด ลึกซึ้ง ที่ซุกซ่อนทุกอย่างไว้ภายใต้ใบหน้าสวยหวานและมีท่าทีนิ่มนวล มีเสน่ห์ของเธอ โรสชอบดอกกุหลาบ จึงแต่งกายด้วยสีแดงและดอกกุหลาบเสมอ และ เป็นคนเดียวที่รู้ว่า โชคเป็นคนฆ่ากานดาตาย- ปรีติ บารมีอนันต์ รับบท กงพัด พิมพากุล นิสัยเงียบขรึม เคร่งครัดในศาสนา เพราะเป็นเด็กกำพร้าถูกอุปการะโดยนักบวชชาวสวิส ทำให้เค้าใช้ชีวิตอยู่ที่ประเทศสวิสเซอร์แลนด์ตั้งแต่เด็กจนโต ด้วยความจำเป็นเค้าจึงเป็นนักฆ่าที่มุ่งเอาชีวิตโชค- อรจิรา แหลมวิไล รับบท วีณา เฟลเมน เจ้าของร้านอาหารที่สวิส ทำอาหารเก่ง และมีเสน่ห์มากเวลาเข้าครัว เธอเคยแต่งงานกับสามีชาวสวิสแต่สามีเสียชีวิตไป ทำให้เธอเป็นม่ายตั้งแต่ยังสาว และได้มาพบรักใหม่กับกงพัด- ชัยพล พูพาร์ต รับบท ชินภัทร ชนารณพ เป็นลูกของโชค กับ กานดา ถูกโชคส่งให้ไปเรียนที่เมืองนอก และได้ไปเจอกับ ไปรมา ลูกสาวของปฐวีที่เป็นศัตรูกับโชค แรกๆ ชินภัทรก็เป็นคู่กัดกับไปรมาแต่พอได้สนิทกัน ความรู้สึกก็เปลี่ยนไป</doc>
