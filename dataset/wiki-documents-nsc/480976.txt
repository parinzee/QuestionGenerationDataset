<doc id="480976" url="https://th.wikipedia.org/wiki?curid=480976" title="วีวี่โค (วงดนตรี)">วีวี่โค (วงดนตรี) วีวี่โค (VIVICO) เป็นวงดนตรีสัญชาติไทยภายใต้สังกัด "Crossezone" เปิดตัวเมื่อปี 2541 โดยมีเพลงเปิดตัวคือ "โตในรถ"ประวัติ ประวัติ. วีวี่โค (อังกฤษ: Vivico) เป็นเกิร์ลกรุปสัญชาติไทยประกอบด้วยสมาชิกคือเมย์ จีระนันท์ กิจประสาน, เชอร์รี่ อัจฉราศรี เจริญโสภา, กุ๊กกิ๊ก วิจิตรา อัศนีวุฒิกร, มะเหมี่ยว ศิลป์สิริ ประภาวงศ์ และจิ้ง กมลรจน์ เอกวัฒนกิจ มีผลงานอัลบั้มเพลงสองชุดกับสังกัด Crossezone เริ่มมีผลงานอัลบั้มชุดแรกเมื่อพ.ศ. 2541 กับอัลบั้ม "Vivico" โดยมีเพลงเปิดตัวคือเพลง โตในรถ ด้วยเพลงเปิดตัวเพลงแรกสมาชิกทุกคนยังดูเด็กกันมาก เพลงจึงไม่เข้าถึงกลุ่มคนฟังมากเท่าที่ควร จึงได้เปิดตัวด้วยเพลงที่สองคือเพลง ขอฟ้า ทำให้วงวีวี่โคเริ่มมีมีชื่อเสียง จากนั้นจึงได้ปล่อยเพลงต่างๆตามมาและฮิตติดชาร์ทในยุคนั้นคือเพลง ซ้ำ...ซ้ำ และเพลง ขอมีเพียงเธอ นอกจากนี้ อัลบั้มชุดแรกของวีวี่โคยังมีการทำปกอัลบั้มถึง 2 ปก โดยหน้าปกแรกจะเป็นปกที่เรียบง่ายโดยนำรูปจากการถ่ายมิวสิควีดีโอเพลงโตในรถ ส่วนหน้าปกที่สองจะนำภาพจากการถ่ายมิวสิควีดีโอเพลง ขอฟ้า ในปี พ.ศ. 2542 วีวี่โคได้มีอัลบั้มชุดที่สองคืออัลบั้ม "รักสร้างโลก" โดยเพิ่มเพลงใหม่ 2 เพลงคือ "รักสร้างโลก" และเพลง "ได้ไหม" ที่เหลือเป็นเพลงจากอัลบั้มชุดแรกโดยการ Remix ทำนองเพลงใหม่สมาชิกผลงานสตูดิโออัลบั้มผลงานมิวสิกวิดีโอ ผลงาน. ผลงานมิวสิกวิดีโอ. พ.ศ. 2541- มิวสิกวิดีโอเพลง โตในรถ (อัลบั้ม Vivico) - มิวสิกวิดีโอเพลง ขอฟ้า (อัลบั้ม Vivico) - มิวสิกวิดีโอเพลง ซ้ำ ซ้ำ (อัลบั้ม Vivico) - มิวสิกวิดีโอเพลง ขอมีเพียงเธอ (อัลบั้ม Vivico) พ.ศ. 2543- มิวสิกวิดีโอเพลง รักสร้างโลก (อัลบั้ม รักสร้างโลก) - มิวสิกวิดีโอเพลง ได้ไหม (อัลบั้ม รักสร้างโลก)เพลงประกอบละครเพลงประกอบละคร. - ขอฟ้า เพลงประกอบละคร เหนือทรายใต้ฟ้าข้อมูลเพิ่มเติมข้อมูลเพิ่มเติม. - เมย์ หลังจากยุบวงลง เธอได้เป็นศิลปินเดี่ยวสังกัดอาร์เอส โดยออกอัลบั้มเต็ม 1 ชุด และอัลบั้มอีพีถึง 2 ชุดด้วยกัน มีเพลงฮิตเช่น คนเดียวไม่เหงาเท่า3คน, ก่อนจะเป็นแฟนเก่า, นอนไม่หลับ (ถ้าไม่กลับพร้อมเธอ), ไม่อยากเป็นแค่กิ๊ก และอีกมากมาย ภายหลังออกจากวงการไปเปิดขายเสื้อผ้าแบรนด์เนมอยู่หลายสาขาเช่น สาขาพารากอน, สาขาพระราม 9 ชื่อร้าน "April & May" - จิ้ง เธอเกือบได้เป็นนักแสดงและนักร้องภายใต้สังกัดเอ็กแซ็กท์ โดยมีงานแถลงข่าวอัลบั้มแล้ว แต่เพลงไม่ได้ถูกปล่อย ภายหลังเป็นพิธีกรรายการ เม้าท์มันส์ บันเทิง รายการ อาสากล้าดี (พิธีกรภาคสนาม) และรายการ Colourful Colour แสดงละครบ้างประปราย - มะเหมี่ยว เคยออกเพลง2ซิงเกิ้ลชื่อว่า วันละครั้งสองครั้ง และ ที่พักใจของเธอ ในอัลบั้ม First Destination ปัจจุบันเป็นอาจารย์ของมหาวิทยาลัยราชภัฏสวนสุนันทา โดยเปลี่ยนชื่อเป็น "ศุภรดา ประภาวงศ์" - กุ๊กกิ๊ก เป็นนักร้องภายใต้ชื่อวง ศูนย์ ศูนย์ หนึ่ง (001) ร่วมกับพี่สาวของเธออีกสองคน โดยมีเพลงฮิตคือเพลง "ยอมตั้งแต่หน้าประตู" และได้มีผลงานตามมาอีกมากมายก่อนที่จะออกจากวงการ เช่น เป็นหนึ่งในนักร้องอัลบั้ม Buzz Music มีเพลงฮิตคือ "รอ (หนึ่งคนที่ฉันฝัน)" - เชอร์รี่ หลังจากที่วงยุบไปเธอได้ไปศึกษาต่อ และได้แต่งงานมีบุตร 1 คน เมื่อปี พ.ศ. 2558</doc>
