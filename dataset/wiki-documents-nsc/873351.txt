<doc id="873351" url="https://th.wikipedia.org/wiki?curid=873351" title="ชาเอิร์ลเกรย์">ชาเอิร์ลเกรย์ ชาเอิร์ลเกรย์ ()เป็นชาดำชนิดผสมประเภทหนึ่งสันนิษฐานว่า พยายามปรุงเพื่อเลียนแบบชาเจิ้งซานเสี่ยวจง (หรือ เลปซาง ซูชอง) มีกลิ่นหอมของน้ำมันมะกรูดอันเป็นเอกลักษณ์และได้รับความนิยมจากทั่วโลกประวัติ ประวัติ. เป็นชาที่ปรุงแต่งขึ้นให้แก่ ชาลส์ เกรย์ เอิร์ลเกรย์ที่ 2 นายกรัฐมนตรีแห่งสหราชอาณาจักร ช่วงปี 1830 – 1834 โดยการนำชาดำผสมกับน้ำมันมะกรูด ต่อมาได้รับความนิยมในหมู่ชนชั้นสูงและได้แผ่ขยายไปทั่วโลก ชาเอิร์ลเกรย์ถือว่าเป็นชาตัวหนึ่งที่มีบทบาทสำคัญและส่งผลต่อวัฒนธรรมการดื่มชาของชาวอังกฤษ ซึ่งก่อให้เกิดการคิดค้นชาสูตรใหม่ขึ้น เช่น ชาเลดี้เกรย์ที่มีการใส่ผลไม้จำพวกมะนาวและส้ม ชาเอิร์ลเกรย์นิยมดื่มกันในช่วงบ่าย มักทานคู่กับขนมเค้กหรือของว่างต่างๆ เช่น แซนด์วิช แยมโรล มาการง หรือ สกอนอื่นๆ อื่นๆ. โดยทั่วไปมักไม่เติมนมลงในชาเอิร์ลเกรย์ดังเช่นชาอื่นๆ ชาวอังกฤษส่วนมากให้ความเห็นว่าชาเอิร์ลเกรย์กับนมนั้นไม่อาจเข้าด้วยกันได้ เนื่องจากนมทำให้กลิ่นของน้ำมันมะกรูดอันเป็นเอกลักษณ์ของชาหายไป อีกทั้งทำให้รสชาติของชาเปลี่ยน ดังนั้นจึงไม่นิยมเติมนมลงในชา ชาเอิร์ลเกรย์นิยมทานขณะชายังร้อน โดยสามารถเติมน้ำตาลหรือน้ำผึ้งเพื่อเพิ่มความหวานหรืออาจเติมมะนาวหรือส้มได้ตามใจผู้ดื่ม</doc>
