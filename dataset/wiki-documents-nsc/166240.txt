<doc id="166240" url="https://th.wikipedia.org/wiki?curid=166240" title="ไตรภพ ลิมปพัทธ์">ไตรภพ ลิมปพัทธ์ ไตรภพ ลิมปพัทธ์ เกิดเมื่อวันที่ 11 กรกฎาคม พ.ศ. 2497 พิธีกร และ นักแสดงชาวไทย หนึ่งในผู้ร่วมก่อตััง และ ประธานบริษัท บอร์น แอนด์ แอสโซซิเอดท์ จำกัด และ ผู้อำนวยการสถานีโทรทัศน์ไอทีวี (ในอดีต)ประวัติ ประวัติ. ไตรภพ ลิมปพัทธ์ เกิดที่ กรุงเทพมหานคร เป็นบุตรชายคนโต ในบรรดาบุตรทั้งหมด 4 คน ของนายอุไร (เสียชีวิตอายุ 28 ปี) และ นางสังวรณ์ ลิมปพัทธ์ (ประกอบด้วย ไตรภพ , บดินทร์ , ก่อเกียรติ และดร.พิมพ์อุไร) ด้านชีวิตครอบครัว สมรสกับ พิจิตรา มีบุตรธิดา 2 คน คนโต ผู้ชาย ชื่อ พัทธยศ ลิมปพัทธ์ (ตูน) สมรสกับ สุทธินีย์ พรหมสุวรรณ และ คนเล็ก เป็นผู้หญิง ชื่อ ไตรตรา ลิมปพัทธ์ (ตาล) สมรสกับ คงศักดิ์ คุณจักร์ ด้านการศึกษา ได้ศึกษา และ เข้ารับพระราชทานปริญญาบัตร นิติศาสตรบัณฑิต จาก มหาวิทยาลัยรามคำแหง เริ่มการทำงาน โดยเข้าเป็น เสมียนพิมพ์ดีดหน้าบัลลังก์ศาล ต่อมาได้ทำงานเป็นทนายความอยู่ประมาณ 8 ปี เริ่มเข้าสู่วงการบันเทิง ในระหว่างที่ทำงานเป็นทนายความอยู่นั้น ไตรภพได้ไปร่วมเข้าแข่งขันรายการเกมโชว์ครั้งแรก และครั้งเดียวในชีวิตกับเครือญาติอีก 4 คน ในรายการ ล้มเค้า ทาง ททบ.5 โดยคุณลาวัณย์ ชูพินิจ ประธานบริษัท เจเอสแอล จำกัด ได้ติดต่อ และพูดคุยให้ไตรภพมาเป็นพิธีกรถึง 2 ครั้ง (แต่ครั้งแรกไตรภพได้ปฏิเสธไป) แต่ครั้งที่ 2 ไตรภพก็ตัดสินใจมาเป็นพิธีกร ลาออกจากการเป็นทนาย และได้มาเริ่มงานเป็นพิธีกร ในรายการ พลิกล็อก (พ.ศ. 2525) ทาง ททบ.5, ลาภติดเลข ทางททบ.5 และเริ่มได้ไปทำงานที่กันตนา โดยมีคุณจาฤก กัลย์จาฤก ผู้บริหารกันตนา มาทาบทามไตรภพให้ไปเป็นพิธีกร หลังจากนั้นไตรภพตัดสินใจหยุดการทำงานที่เจเอสแอล แล้วไปเป็นพิธีกรที่กันตนา หลังจากทำงานเป็นพิธีกรในเจเอสแอล มาเพียงแค่ 2 ปีเท่านั้น โดยได้เริ่มเป็นพิธีกรในรายการ ท้าพิสูจน์ ทาง ช่อง 7 สี พร้อมกับรับงานแสดงเป็นครั้งคราวไป โดยบทบาทการแสดง ซึ่งเป็นที่จดจำคือ การรับบทเป็น มังตราตะเบ็งชะเวตี้ ในละครโทรทัศน์ เรื่อง ผู้ชนะสิบทิศ ทางไทยทีวีสีช่อง 3 เมื่อปี พ.ศ. 2532 หลังจากนั้น เมื่อวันที่ 11 ธันวาคม พ.ศ. 2527 ไตรภพ ได้ร่วมกับ ก่อเกียรติ (น้องชาย) จดทะเบียน และ จัดตั้งบริษัทผลิตรายการโทรทัศน์ที่มีชื่อว่า บริษัท บอร์น แอนด์ แอสโซซิเอทด์ จำกัด เพื่อผลิตรายการโทรทัศน์ ออกอากาศทางไทยทีวีสีช่อง 3เท่านั้น โดยเริ่มต้นจากรายการ เอาไปเลย เป็นลำดับแรก แต่มามีชื่อเสียงโด่งดังมากยิ่งขึ้นด้วยรายการ ฝันที่เป็นจริง ในปี พ.ศ. 2531 ซึ่งถือได้ว่า ไตรภพเป็นที่จดจำของผู้ชมอย่างมากจากรายการนี้ และได้สร้างชื่อเสียงให้ช่อง 3 เป็นที่รู้จักในวงกว้าง หลังจากนั้น เมื่อปี พ.ศ. 2533 ไตรภพเริ่มผลิตรายการ วาไรตี้โชว์ ที่มีชื่อเสียงที่สุดในยุคนั้นคือ ทไวไลท์โชว์ ออกอากาศทุกบ่าย ถึง เย็นวันอาทิตย์ ทางไทยทีวีสีช่อง 3 โดยในปี พ.ศ. 2538 รายการได้รับความนิยมสูงสุด เนื่องจากเวลาออกอากาศที่ยาวนานแบบต่อเนื่องถึง 3 ชั่วโมง คือระหว่าง 15.00-18.00 น. ต่อมา เมื่อวันที่ 4 มีนาคม พ.ศ. 2543 ไตรภพผลิตรายการเกมโชว์แบบควิซโชว์รายการแรกในประเทศไทยคือ เกมเศรษฐี พร้อมกับเป็นพิธีกรด้วยตนเอง อนึ่ง พ.ศ. 2538 ไตรภพได้นำบริษัทของตนเอง มาเป็นส่วนหนึ่งของ ธนาคารไทยพาณิชย์ และบริษัทอื่นๆอีก 5 แห่ง มารวมตัวกันเพื่อการได้รับให้เช่าคลื่นความถี่ระบบยูเอชเอฟและสัมปทาน จากสำนักงานปลัดสำนักนายกรัฐมนตรี เป็นเวลา 30 ปี โดยใช้ชื่อว่า กลุ่มสยามทีวีแอนด์คอมมิวนิเคชั่นส์ (สยามอินโฟเทนเมนท์) ซึ่งตัวเขาเอง ก็ได้เป็นส่วนหนึ่งในการรวมกันจัดตั้ง สถานีโทรทัศน์ไอทีวีอีกด้วย ในราวต้นปี พ.ศ. 2539 ไตรภพเข้ารับตำแหน่ง ผู้อำนวยการสถานีโทรทัศน์ไอทีวีครั้งที่ 1 แต่เหตุเนื่องด้วย มีความคิดที่แตกต่างจากผู้บริหารเนชั่น ทำให้ไตรภพขอยุติบทบาทการเป็นผู้อำนวยการสถานี จากนั้นในช่วงปี พ.ศ. 2547 เมื่อ บริษัท ไอทีวี จำกัด (มหาชน) ประสบปัญหาการถือหุ้นของผู้บริหารเนชั่น บริษัท บอร์น แอนด์ แอสโซซิเอทด์ จำกัด จึงกลับเข้ามาเป็นผู้ถือหุ้นรายใหญ่ พร้อมกับ บริษัท กันตนา กรุ๊ป จำกัด (มหาชน) และ ไตรภพกลับมาเป็นผู้อำนวยการสถานีโทรทัศน์ไอทีวีอีกครั้ง โอกาสนี้ ไตรภพได้ย้ายรายการที่ผลิตโดย บริษัท บอร์น แอนด์ แอสโซซิเอทด์ จำกัด มาออกอากาศทางไอทีวีทั้งหมด จนกระทั่ง เมื่อวันที่ 15 มกราคม พ.ศ. 2551 สถานีโทรทัศน์ทีไอทีวี ต้องสิ้นสภาพลงตามกฎหมาย จนแปลงสภาพเป็น สถานีโทรทัศน์ไทยพีบีเอส ในปัจจุบัน รายการทั้งหมดของ บริษัท บอร์น แอนด์ แอสโซซิเอทด์ จำกัด จึงยุติการออกอากาศลงด้วยเช่นกัน จนกระทั่ง เมื่อวันที่ 1 กรกฎาคม พ.ศ. 2551 บริษัท บอร์น แอนด์ แอสโซซิเอดท์ จึงเริ่มผลิตรายการโทรทัศน์อีกครั้ง ทาง ช่อง 7 สี ชื่อรายการว่า คลับเซเว่น ซึ่งออกอากาศทุก วันอังคาร เวลา 22.30-00.30 น. แต่ก็ออกอากาศไปได้ถึงเพียงสิ้นเดือน มีนาคม พ.ศ. 2552 เท่านั้น เนื่องจากไม่สามารถแข่งขันระดับความนิยมของช่อง 7 สี กับไทยทีวีสีช่อง 3 ซึ่งออกอากาศรายการ ตีสิบ ในช่วงเวลาเดียวกันได้ โดยทางสถานี ให้คลับเซเว่น เปลี่ยนวันออกอากาศไปเป็น วันพุธ แต่ไตรภพไม่พอใจกับผังเวลาที่ได้รับ จึงถอนตัวออกจากผังรายการของสถานี จากนั้น ในวันที่ 4 พฤษภาคม พ.ศ. 2552 ไตรภพกลับมาผลิตรายการทาง สถานีวิทยุโทรทัศน์ไทยทีวีสีช่อง 3 อีกครั้ง ในชื่อ ทูไนท์โชว์ ออกอากาศทุกวันจันทร์ เวลา 23.00-24.00 น. และตั้งแต่วันที่ 2 มิถุนายน พ.ศ. 2552 ได้รับจัดสรรเวลาเพิ่มเป็น 23.00-00.30 น. รายการ X - GAME ออกอากาศทุกวันจันทร์ - วันพุธ เวลา 18.00 น. - 18.30 น. ทาง ช่อง 3 เริ่มวันอังคารที่ 1 กุมภาพันธ์ พ.ศ. 2554 สิ้นสุดการออกอากาศ วันพุธที่ 28 ธันวาคม ปีเดียวกัน , พ.ศ. 2556 ทางสถานีฯได้จัดสรรเวลาให้ไตรภพ ทำรายการ ครัวคุณต๋อย ออกอากาศทุกวันจันทร์ - วันศุกร์ เวลา 13.40 น. - 14.10 น. ทาง ช่อง 3 เริ่มวันพฤหัสบดีที่ 2 พฤษภาคม พ.ศ. 2556 จนเมื่อวันที่ 7 มิถุนายน พ.ศ. 2557 ได้รับจัดสรรเวลาจากช่อง 3 ทำรายการทไวไลท์โชว์ ออกอากาศทุกวันเสาร์ 15.30 - 17.00 น. แต่ออกอากาศไม่กี่เดือน ทางสถานีขอเวลาออกอากาศของไตรภพ 30 นาทีเพื่อทำรายการฟุตบอล ไตรภพยุติทำรายการทไวไลท์โชว์ โดยเปลี่ยนเป็นรายการครัวคุณต๋อย Saturday ออกอากาศทุกวันเสาร์ 16.00 น. -17.00 น. เริ่มออกอากาศ เมื่อ 6 ธันวาคม พ.ศ. 2557 จนถึง 25 กรกฎาคม พ.ศ. 2558 และในปีเดียวกัน ไตรภพได้รับจัดสรรเวลาออกอากาศอีกครั้ง ใช้ชื่อรายการ ทูเดย์โชว์ (Today Show) ออกอากาศทุกวันอาทิตย์เวลา 14.45 น. - 16.45 น. ทางช่อง 3 เริ่มออกอากาศ 5 กรกฎาคม 2558 และ นอกจากนี้ ไตรภพยังได้รับการจัดสรรเวลาจากทางสถานี เพื่อทำรายการข่าวบันเทิงในช่วงเย็น โดยร่วมผลิตรายการร่วมกับ วิบูลย์ ลีรัตนขจร ประธานบริษัท เซิรซ์ (ไลฟ์) จำกัด โดยใช้ชื่อรายการว่า รีวิวบันเทิงรายชื่อรายการที่ไตรภพเป็นพิธีกรรายชื่อรายการที่ไตรภพเป็นพิธีกร. - รายการที่กำลังออกอากาศในปัจจุบัน แสดงด้วยตัวหนา - พลิกล็อก (ช่อง 5) (2525) - ลาภติดเลข (ช่อง 5) (2526–2527) - ท้าพิสูจน์ (ช่อง 7) (เดือนมกราคม–กรกฎาคม 2531) - ฝันที่เป็นจริง (ช่อง 3) (2531–2538) - รวยอุตลุด (ช่อง 3) (2532) - เสาร์นี้มีอะไร (ช่อง 3) (2532 - 2533) - คุณขอมา (ช่อง 3) (2531 - 2534) - (ช่อง 3) - คู่รัก (ช่อง 5) (2536 - 2538) - เฉียด (ช่อง 3) (2538 - 2540) - เอาไปเลย (ช่อง 3) (2527 - 2530) - เพลงต่อเพลง (ช่อง 5) (2538 - 2539) - ทไวไลท์โชว์ (ช่อง 3, ไอทีวี, ทีไอทีวี) (2533–2551) (2557) - ลับเฉพาะคนรู้ใจ (ช่อง 3) (2540–2544) - เกมเศรษฐี (ช่อง 3, ไอทีวี, ทีไอทีวี) (2543–2551) - ใครผิดใครถูก (ช่อง 3) (2540–2541) - เกมอัจฉริยะ (ช่อง 3) (2544) - ลักกีเกม (ช่อง 3) (2545–2546) - คลับเซเว่น (ช่อง 7) (2551–2552) - ทูไนท์โชว์ (ช่อง 3) (2552–2558) - เอ็กซ์เกม (ช่อง 3) (2554) - ครัวคุณต๋อย (ช่อง 3) (2556–ปัจจุบัน) - ทูเดย์โชว์ (ช่อง 3) (2558–ปัจจุบัน) - ธ สถิตในดวงใจ (ช่อง 3) (2559) - รีวิวบันเทิง (ช่อง 3) (2560–2561)ภาพยนตร์ภาพยนตร์. - อีก 10 วันโลกจะแตก รับบทเป็น ดร. มีบุญ (2530)ละครโทรทัศน์ละครโทรทัศน์. - คุณยายกายสิทธิ์ (2526) ช่อง 5 - สาปอสูร (2527) ช่อง 3 - ละครคน (2530) รับบทเป็น ดรงค์ ช่อง 3 - เจ้าสาวของอานนท์ รับบทเป็น โกศล (2531) ช่อง 3 - คนเริงเมือง รับบทเป็น บุญช่วย (2531) ช่อง 3 - เกมกามเทพ (2531) ช่อง 3 - ผู้ชนะสิบทิศ รับบทเป็น มังตรา (2532) ช่อง 3 - ผู้พิชิตมัจจุราช รับบทเป็น ร.ต.อ. สุจริต (2532) ช่อง 3 - 3 หนุ่ม หลายมุม (แขกรับเชิญ) ตอน สามหนุ่มและมุมที่มองข้าม รับบทเป็น เอนก ช่างศิลปะ (2537) ช่อง 7รางวัลรางวัล. - ดาราเดลี่ เดอะเกรต อวอร์ดส์ ครั้งที่ 5 สาขาพิธีกรที่สุดแห่งปี 2015 - รางวัลโทรทัศน์ทองคำ ครั้งที่ 32 สาขารางวัลเกียรติยศคนทีวี - รางวัลเพชรกนก สาขารางวัล เกียรติภูมิแผ่นดิน</doc>
