<doc id="59945" url="https://th.wikipedia.org/wiki?curid=59945" title="ไออาร์พีซี">ไออาร์พีซี บริษัท ไออาร์พีซี จำกัด (มหาชน) เป็นเจ้าของกลุ่มโรงงานปิโตรเลียมและปิโตรเคมี (Petoleum-Petrochemical complex) ตั้งอยู่ที่ตำบลเชิงเนิน อำเภอเมืองระยอง จังหวัดระยอง ซึ่งเป็นเขตประกอบอุตสาหกรรมภายใต้การจัดการของบริษัทฯ พร้อมด้วยสาธารณูปโภคพื้นฐานที่สนับสนุนการผลิต ได้แก่ ท่าเรือน้ำลึก คลังเก็บน้ำมัน และโรงไฟฟ้า ไออาร์พีซีเดิมชื่อ บริษัท อุตสาหกรรมปิโตรเคมีกัลไทย จำกัด (มหาชน) หรือ ทีพีไอ ปัจจุบัน (30 พฤศจิกายน 2556)นายสุกฤตย์ สุรบถโสภณเป็นกรรมการผู้จัดการสายการผลิต สายการผลิต. กลุ่มโรงงานปิโตรเลียมและปิโตรเคมีของไออาร์พีซีประกอบด้วย 3 ส่วนหลัก ได้แก่- โรงกลั่นน้ำมัน มีกำลังการกลั่น 215,000 บาร์เรลต่อวัน ผลิตผลิตภัณฑ์ปิโตรเลียมได้หลากหลายชนิด เช่น ก๊าซปิโตรเลียมเหลว (LPG) แนฟทา น้ำมันเบนซิน น้ำมันดีเซล น้ำมันเตา สารละลาย และยางมะตอย - โรงกลั่นน้ำมันหล่อลื่นพื้นฐาน ผลิตผลิตภัณฑ์หล่อลื่นพื้นฐานและลองเรสซิดิว ตามลักษณะและความเหมาะสมในการนำไปใช้งาน ดังนี้- 60 SN ใช้เป็นวัตถุดิบในการผลิตน้ำมันหล่อลื่นประเภทน้ำมันส่งกำลัง เช่นหม้อแปลงไฟฟ้า - 150 SN ใช้เป็นวัตถุดิบผลิตน้ำมันหล่อลื่นสำหรับอุตสาหกรรมการผลิต เช่น อุตสาหกรรมรถยนต์ - 500 SN ใช้เป็นวัตถุดิบสำหรับอุตสาหกรรมนำมันหล่อลื่นสำหรับรถยนต์เกือบทุกชนิด - 150 BS ใช้ในอุตสาหกรรมและเครื่องจักรที่มีแรงเสียดทานมาก เช่น เครื่องยนต์รถบรรทุก รถไฟ เป็นต้น - กลุ่มโรงงานปิโตรเคมี ประกอบด้วยโรงงานปิโตรเคมีขั้นต้นถึงขั้นปลาย ซึ่งนำแนฟทาและก๊าซปิโตรเลียมเหลวจากโรงกลั่นน้ำมัน ไปใช้เป็นวัตถุดิบตั้งต้น (Feedstock) สำหรับผลิตเป็นผลิตภัณฑ์ปิโตรเคมีขั้นต้น คือ สารโอเลฟินส์และสารอะโรเมติกส์ ซึ่งใช้ผลิตเป็นผลิตภัณฑ์ปิโตรเคมีขั้นปลาย ได้แก่ เม็ดพลาสติกชนิดต่างๆ เพื่อจำหน่ายให้ผู้ประกอบการขึ้นรูปพลาสติกและอุตสาหกรรมต่อเนื่องเหตุการณ์สำคัญเหตุการณ์สำคัญ. - ในเดือนกันยายน ปี พ.ศ. 2525 เปิดโรงงานผลิตเม็ดพลาสติก โรงงานแรกของประเทศไทยและภูมิภาคเอเชียอาคเนย์ - พ.ศ. 2537 เริ่มธุรกิจกลั่นน้ำมันด้วยโรงกลั่นน้ำมันดิบหน่วยแรก กำลังกลั่น 26,000 บาร์เรลต่อวัน - พ.ศ. 2539 เพิ่มกำลังกลั่นของโรงกลั่นน้ำมันดิบหน่วยแรก เป็น 65,000 บาร์เรลต่อวัน - พ.ศ. 2540 เดินเครื่องโรงผลิตสารอะโรมาติก (Aromatic plant) โรงผลิตก๊าซเอทิลลีน (Ethylene plant) โรงกลั่นน้ำมันหล่อพื้นฐาน (Lube base oil plant) และโรงแตกสลายโมเลกุลด้วยแคทตาลิส (Deep catatytic cracking plant) - พ.ศ. 2542 บริษัทฯ เริ่มเกิดปัญหาการล้มละลาย จนมีการนำมาซึ่งการฟื้นฟูกิจการ - พ.ศ. 2543 เดินเครื่องโรงกลั่นน้ำมันดิบหน่วยที่2 กำลังกลั่น 150,000 บาร์เรลต่อวัน ทำให้กำลังกลั่นรวมเป็น 215,000 บาร์เรลต่อวัน - พ.ศ. 2549 ทีพีไอ เปลี่ยนชื่อเป็น ไออาร์พีซีผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 9 มกราคม 2556</doc>
