<doc id="152865" url="https://th.wikipedia.org/wiki?curid=152865" title="เฟรเดริก บาซีย์">เฟรเดริก บาซีย์ ฌ็อง เฟรเดริก บาซีย์ (; 6 ธันวาคม ค.ศ. 1841 - 28 พฤศจิกายนน ค.ศ. 1870) เป็นจิตรกรสมัยอิมเพรสชันนิสม์ของประเทศฝรั่งเศสในคริสต์ศตวรรษที่ 19 มีความเชี่ยวชาญทางการเขียนภาพคนชีวิต ชีวิต. เฟรเดริก บาซีย์เกิดที่เมืองมงเปอลีเย จังหวัดเอโร ในครอบครัวชนชั้นกลาง และเริ่มมีความสนใจในการเขียนภาพเมื่อได้เห็นงานเขียนของเออแฌน เดอลาครัว  ครอบครัวของบาซีย์ยอมให้ศึกษาการเขียนภาพถ้าบาซีย์เข้าศึกษาทางการแพทย์ไปด้วย บาซีย์เริ่มเรียนการแพทย์เมื่อปี ค.ศ. 1859 ย้ายไปปารีสเมื่อปี ค.ศ. 1862 เพื่อศึกษาต่อ ที่ปารีสบาซีย์พบกัลปีแยร์-โอกุสต์ เรอนัวร์ซึ่งทำให้เริ่มสนใจการเขียนภาพแบบอิมเพรสชันนิสม์และเริ่มเข้าศึกษากับห้องเขียนภาพของมาร์ก-ชาร์ล-กาเบรียล แกลร์ (Marc-Charles-Gabriel Gleyre) หลังจากไม่ประสพความสำเร็จในการเรียนแพทย์เมื่อปี ค.ศ. 1864 บาซีย์ก็หันมาเรียนการเขียนภาพอย่างเต็มที่ เพื่อนสนิทของบาซีย์ก็ได้แก่ โกลด มอแน, อัลเฟรด ซิสลีย์ และเอดัวร์ มาแน บาซีย์มาจากครอบครัวที่มีฐานะดีพอที่จะแบ่งห้องวาดภาพและอุปกรณ์การเขียนเพื่อช่วยเหลือให้เพื่อนศิลปินบางคนได้บ้าง เมื่อมีอายุได้เพียง 23 ปี บาซีย์ก็วาดภาพที่มีชื่อเสียงหลายภาพรวมทั้ง “ชุดสีชมพู” (La Robe rose) และภาพ “รวมญาติ” (Réunion de Famille) ที่เป็นภาพที่รู้จักกันที่สุดในปี ค.ศ. 1867–1868 บาซีย์สมัครเป็นทหารในกอง Zouave เมื่อเดือนสิงหาคมปี ค.ศ. 1870 หนึ่งเดือนหลังจากสงครามฝรั่งเศส-ปรัสเซีย (Franco-Prussian War) เริ่ม บาซีย์เสียชีวิตในหน้าที่ในปีเดียวกันที่โบน-ลา-โรแลนด์เมื่ออายุได้เพียง 29 ปีงานสำคัญงานสำคัญ. - “ชุดสีชมพู” (La Robe rose), ค.ศ. 1864 - - “Atelier de la rue Furstenberg” - - “Aigues-Mortes”, - - “ภาพเหมือนตนเอง”, ค.ศ. 1865 - - “รวมญาติ” (Réunion de Famille), ค.ศ. 1867 - - “Le Pécheur à l'épervier”, ค.ศ. 1868 - - “ทิวทัศน์หมู่บ้าน” (Vue de village), ค.ศ. 1868 - - “Scène d'été”, ค.ศ. 1869]] - - “อาบน้ำ” (La Toilette), ค.ศ. 1870 - - “L'Atelier de la rue Condamine”, ค.ศ. 1870 - - “Paysage au bord du Lez”, ค.ศ. 1870 -</doc>
