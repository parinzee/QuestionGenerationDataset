<doc id="175762" url="https://th.wikipedia.org/wiki?curid=175762" title="สมเด็จพระราชาธิบดีอับดุลลอฮ์ที่ 2 แห่งจอร์แดน">สมเด็จพระราชาธิบดีอับดุลลอฮ์ที่ 2 แห่งจอร์แดน สมเด็จพระราชาธิบดีอับดุลลอฮ์ที่ 2 บิน อัลฮุซัยน์ (, al-Malik ʿAbdullāh aṯ-ṯānī bin al-Ḥusayn, พระราชสมภพ 30 มกราคม พ.ศ. 2505) เป็นพระมหากษัตริย์แห่งราชอาณาจักรฮัชไมต์จอร์แดน เป็นพระราชโอรสพระองค์แรกในสมเด็จพระราชาธิบดีฮุสเซนแห่งจอร์แดนและเจ้าหญิงมูนา อัลฮุสเซนการศึกษา การศึกษา. สมเด็จพระราชาธิบดีอับดุลลอฮ์ที่ 2 ทรงสำเร็จการศึกษาจากวิทยาลัยทหารแห่งสหราชอาณาจักร เมื่อปี พ.ศ. 2523 และทรงเป็นผู้นำกองกำลังพิเศษ ผู้บัญชาการกองพันทหารยานเกราะที่ 2 ทรงประดับพระยศพลตรี เมื่อปี พ.ศ. 2541 และเมื่อวันที่ 24 มกราคม พ.ศ. 2542 ทรงได้รับการสถาปนาพระอิสริยยศเป็นมกุฎราชกุมารแห่งจอร์แดนเสด็จขึ้นครองราชย์ เสด็จขึ้นครองราชย์. เสด็จขึ้นครองราชย์เมื่อวันที่ 7 กุมภาพันธ์ พ.ศ. 2542 อภิเษกสมรสกับนางสาวราเนีย อัล ยาซิน ชาวปาเลสไตน์ มีพระราชโอรส 2 พระองค์ และพระราชธิดา 2 พระองค์พระอัครมเหสี พระอัครมเหสี. สมเด็จพระราชินีรานยา พระอัครมเหสี ทรงสำเร็จการศึกษาระดับปริญญาตรีด้านบริหารธุรกิจจากอเมริกันยูนิเวอร์ซิตี กรุงไคโร ประเทศอียิปต์ ทรงมีบทบาทสำคัญในการเรียกร้องสิทธิเสรีภาพของสตรีให้มีความเท่าเทียมกับบุรุษ จนได้รับการขนานพระนามจากสื่อมวลชนว่าเป็น “a mover and shaker” ที่มีบทบาทสำคัญในการเรียกร้องสิทธิสตรีในโลกอาหรับพระราชอะคันตุกะในงานครองสิริราชสมบัติครบ 60 ปี พระราชอะคันตุกะในงานครองสิริราชสมบัติครบ 60 ปี. เมื่อปี พ.ศ. 2549 พระองค์เป็น 1 ใน พระราชอะคันตุกะที่เสด็จพระราชดำเนินด้วยพระองค์เองมาร่วมพระราชพิธีฉลองสิริราชสมบัติครบ 60 ปี ของพระบาทสมเด็จพระปรมินทรมหาภูมิพลอดุลยเดช</doc>
