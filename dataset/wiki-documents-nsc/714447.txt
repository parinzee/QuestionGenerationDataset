<doc id="714447" url="https://th.wikipedia.org/wiki?curid=714447" title="ชนกันต์ รัตนอุดม">ชนกันต์ รัตนอุดม ชนกันต์ (อ่านว่า ชะ - นะ - กัน) รัตนอุดม (ชื่อเล่น อะตอม ; เกิดเมื่อวันที่ 15 ธันวาคม พ.ศ. 2534) เป็นนักร้องและนักแต่งเพลงชาวไทย มีผลงานการแต่งเพลงให้กับศิลปินอย่าง ดา เอนโดรฟินในเพลง รักเอย และเพลงปล่อย ของป็อป ปองกูล ชนกันต์เป็นศิลปินในสังกัดไวท์มิวสิกและปล่อยซิงเกิลเปิดตัว ในช่วงต้นปี พ.ศ. 2558 พลีส (Please) จนขึ้นชาร์ทเป็นอันดับต้น ๆ ในหลายวิทยุ กลางเดือนมิถุนายนปีเดียวกันนี้ ทางแกรมมี่ได้ปล่อยตัวอย่างซิงเกิลลำดับที่สองของอะตอม ชนกันต์ แผลเป็น (SCAR) และต้นปี พ.ศ. 2559 ก็ได้ปล่อยซิงเกิ้ล ทางของฝุ่น และปลายปี พ.ศ. 2560 - มกราคม พ.ศ. 2561 ได้ตำแหน่งรองชนะเลิศในรายการ The Mask Singer หน้ากากนักร้อง ในนามหน้ากากนางอายประวัติ ประวัติ. ชนกันต์ รัตนอุดม จบการศึกษาระดับประถมศึกษาถึงมัธยมศึกษาตอนปลายจากโรงเรียนกรุงเทพคริสเตียนวิทยาลัย และจบระดับปริญญาตรี คณะนิติศาสตร์ จากมหาวิทยาลัยธรรมศาสตร์ มีพี่สาว1คนชื่อ ข้าวตู นอกจากนี้ทั้งคุณพ่อคุณแม่และพี่สาวของอะตอมยังสำเร็จจากคณะนิติศาสตร์และยังทำงานเกี่ยวกับทางด้านกฎหมายทั้งสิ้น ทำให้ตอนที่เลือกเส้นทางการเรียนระดับมหาวิทยาลัย จึงเลือกคณะนิติศาสตร์ และในช่วงของเส้นทางด้านดนตรีช่วงแรกของอะตอมก็มีอุปสรรคหลายอย่าง ทำให้เขาคิดว่าหากไม่ประสบความสำเร็จทางเส้นทางนี้จริงๆก็คงกลับไปทำงานทางด้านกฎหมายเหมือนกับครอบครัว แต่ตอนนี้ความฝันของเขาได้มาไกลมาก นับได้ว่าเป็นศิลปินที่มากความสามารถและน่าจับตามองเลยทีเดียวเข้าสู่วงการดนตรี เข้าสู่วงการดนตรี. ชนกันต์เริ่มทำเพลงไม่เป็นชิ้นเป็นอันในตอนชั้นประถมศึกษาปีที่ 6 ก่อนจะเริ่มจริงจังตอนมัธยมศึกษาตอนปลายที่กรุงเทพคริสเตียนวิทยาลัยและออกเดินตามฝันตอนอยู่มหาวิทยาลัยด้วยการรวมเพลงที่แต่งไว้ทำเป็นเดโม่ ระหว่างอัดเพลงชนกันต์ก็ได้เจอแอมมี่ เดอะบอททอมบลูส์โดยบังเอิญ ซึ่งเป็นรุ่นพี่โรงเรียนก็เลยฝากเดโม่ดังกล่าวไปยังสนามหลวงมิวสิก ตั้งแต่อุทกภัยปี 2554 ชนกันต์ก็ได้เซ็นสัญญาศิลปินตั้งแต่ตอนนั้น แต่ก็ไม่ได้ตามที่ต้องการเพราะขาดวัตถุดิบในการทำเพลงจำนวนมาก จนวง อพาร์ตเมนต์คุณป้า ได้ย้ายมาอยู่สังกัดเดียวกัน ทำให้ได้พบกับ บอล - กันต์ รุจิณรงค์ รุ่นพี่มากด้วยฝีมือที่ฟังเดโม่ของชนกันต์ก็ได้ชวนมาให้ทำงานเบื้องหลัง และชนกันต์ก็ได้เริ่มเขียนเพลงให้กับ "บุรินทร์ บุญวิสุทธิ์" ในอัลบั้มใหม่ที่จะออกวางแผงในปี พ.ศ. 2558 หลังจากนั้นชนกันต์ก็ได้ร้องประสานเสียง (Chorus) ให้บุรินทร์ตามเพลงต่าง ๆ อีกทั้งยังได้ร่วมแต่งเนื้อเพลง ปล่อย ของ ป๊อบ - ปองกูล สืบซึ้ง และเพลง รักเอย ของ ธนิดา ธรรมวิมล (ดา เอ็นโดรฟิน)ผลงานเพลงสตูดิโออัลบั้มซิงเกิลซิงเกิลรับเชิญโปรโมชั่นซิงเกิลเพลงอื่น ๆผลงานการแต่งเพลงผลงานจากสื่ออื่น ๆผลงานจากสื่ออื่น ๆ. - หน้ากากนางอาย รองแชมป์รายการ The Mask Singer หน้ากากนักร้อง ซีซันที่ 3 ทางเวิร์คพอยท์ เอ็นเทอร์เทนเมนท์ผลงานเพลงโฆษณาผลงานเพลงโฆษณา. - ความสุขไม่มีวันสิ้นสุด (Infinite Happiness) ประกอบโฆษณา Happy Condoผลงานอื่น ๆผลงานอื่น ๆ. - เคยเป็นสมาชิกวงนักร้องประสานเสียง BCC Glee Club ของ รร.กรุงเทพคริสเตียนวิทยาลัย ร่วมแข่งขันและได้รางวัลชนะเลิศในการประกวดร้องประสานเสียง Siam Paragon Christmas Carol Contest 2008 - เพลง “ขนม” จากอัลบั้ม School Gang 3 โดย Vintage Studio - เพลง “ลืม”, “ลืมรัก”, “ลืมยิ้ม” เพลงประกอบละครเวทีโรงเรียนกรุงเทพคริสเตียนวิทยาลัยรุ่น 157 เรื่อง ลืม - ร่วมคอนเสิร์ต 100 ปี วังพญาไท ร่วมกับ โก้ Mr.Saxman, โอ๋ Superglue, Ionion และศิลปินจากอัลบั้ม School Gang 3 - นักแสดงรับเชิญในซีรีส์ BangkokรักStories ตอน PLEASEรางวัลรางวัล. - 2559 รางวัล New Wave Of The Year 2016 จาก The Guitar Mag Award - 2559 รางวัล นักร้องเดี่ยวแห่งปี จากรางวัลไนน์เอ็นเตอร์เทน อวอร์ดส์ ครั้งที่ 10 - 2560 รางวัลจากงาน JOOX music award 2017 จากเพลง “อ้าว”มา 5 รางวัล - 2561 รางวัล Best Male Of The Year 2018 จาก The Guitar Mag Award รางวัลที่มอบให้กับนักร้องชาย ยอดนิยมแห่งปี ชนกันต์ รัตนอุดม (อะตอม)ชีวิตส่วนตัว ชีวิตส่วนตัว. อะตอม ชนกันต์ เคยคบหากับ แนน - นัยน์ภัค ภูมิภักดิ์ ซึ่งเธอเป็นทั้งพิธีกรรายการดำน้ำ บาริตต้า ครูสอนการแสดง คอลัมนิสต์ และเจ้าของบล็อก happynancy เป็นเวลาถึง 7 ปี โดยอะตอมให้สาเหตุที่เลิกว่า มีเรื่องบางอย่างที่ทำให้เป็นเหมือนเดิมไม่ได้ พยายามทำให้ดีแล้ว แต่รู้ตัวว่าไม่เต็มร้อยและไม่แฟร์กับทั้งคู่ เลยตัดสินใจแยกกันอยู่ อะตอมเคยให้สัมภาษณ์ว่า เขาเป็นผู้ชายขี้อาย ไม่กล้าที่จะเข้าไปจีบหรือสานสัมพันธ์กับใครก่อนหากไม่ใช่คนที่เคยรู้จักมาก่อน โดยเขาเป็นคนที่ชอบผู้หญิงที่มีความเป็นผู้ใหญ่ คุยกันรู้เรื่อง เขาอยากให้มีการเริ่มต้นความรักแบบตอนสมัยที่ยังเด็กๆถ้ายังไม่ดีขนาดนั้น เขาก็ยังไม่อยากเริ่มต้นใหม่กับใคร</doc>
