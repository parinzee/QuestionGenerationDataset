<doc id="331927" url="https://th.wikipedia.org/wiki?curid=331927" title="โรงเรียนภัทรบพิตร">โรงเรียนภัทรบพิตร โรงเรียนภัทรบพิตร () เป็นโรงเรียนสหศึกษาระดับมัธยมศึกษา (ช่วงชั้นที่ 3-4) ปัจจุบันสังกัดสำนักงานเขตพื้นที่การศึกษามัธยมศึกษา เขต 32 สำนักงานคณะกรรมการการศึกษาขั้นพื้นฐาน กระทรวงศึกษาธิการ ก่อตั้งเมื่อวันที่ 4 พฤษภาคม พ.ศ. 2521 โดย นายบำรุง สุขบุศย์ ผู้ว่าราชการจังหวัดบุรีรัมย์ในขณะนั้น นายผดุงศักดิ์ อุดรพิมพ์ ศึกษาธิการจังหวัดในขณะนั้น และนายกิตติ ณรัฐกิจ ผู้อำนวยการโรงเรียนบุรีรัมย์พิทยาคมในขณะนั้น ทั้งสามท่านได้ตกลงกันว่าจะจัดตั้งโรงเรียนประจำจังหวัดแห่งที่ 2 ขึ้น ซึ่งโรงเรียนประจำจังหวัดแห่งแรกของจังหวัดบุรีรัมย์คือ โรงเรียนบุรีรัมย์พิทยาคม ในเวลาต่อมา ทั้งสามท่านได้ประสานงานกับกรมสามัญศึกษา และได้ประกาศจัดตั้งโรงเรียนในชื่อ "บุรีรัมย์พิทยาคม 2" แต่เนื่องจากกรมสามัญศึกษาในขณะนั้นไม่อนุมัติให้ใช้ชื่อนี้ ศึกษาธิการจังหวัดในขณะนั้นจึงได้เสนอชื่อ "ภัทรบพิตร" ไปยังกระทรวงศึกษาธิการ เพื่อพิจารณาตั้งเป็นชื่อโรงเรียน ในที่สุดกระทรวงศึกษาธิการก็อนุมัติให้ใช้ชื่อ "ภัทรบพิตร" เป็นชื่อโรงเรียน และแต่งตั้งให้ นายอุทัย นิวัฒนุวงศ์ ครูใหญ่โรงเรียนเมืองแก อำเภอสตึก ดำรงตำแหน่งผู้บริหารโรงเรียนเป็นคนแรก โรงเรียนภัทรบพิตรตั้งอยู่เลขที่ 137 หมู่ 11 ตำบลเสม็ด อำเภอเมืองบุรีรัมย์ จังหวัดบุรีรัมย์ 31000 โดยตั้งอยู่ติดทางหลวงหมายเลข 218 สายบุรีรัมย์-ประโคนชัย (หลักกิโลเมตรที่ 5) ระยะทางห่างห่างจากตัวเมืองประมาณ 5 กิโลเมตร ห่างจากศาลากลางจังหวัด ประมาณ 2 กิโลเมตร และในระยะทางที่ใกล้กันนั้นก็เป็นที่ประดิษฐาน พระพุทธรูปศักดิ์สิทธิ์ซึ่งอยู่บนยอดเขากระโดง ในวนอุทยานเขากระโดง จังหวัดบุรีรัมย์ประวัติประวัติการจัดตั้งโรงเรียน ประวัติ. ประวัติการจัดตั้งโรงเรียน. โรงเรียนภัทรบพิตร ก่อตั้งขึ้นตามแผนการศึกษาแห่งชาติ พุทธศักราช 2520 ซึ่งในขณะเดียวกันนักเรียนที่จบการศึกษาในระดับประถมศึกษาก็เพิ่มสูงขึ้น จนทำให้โรงเรียนบุรีรัมย์พิทยาคม ซึ่งเป็นโรงเรียนประจำจังหวัดบุรีรัมย์นั้นไม่สามารถรองรับนักเรียนจำนวนมากได้ ดังนั้น นายบำรุง สุขบุศย์ ผู้ว่าราชการจังหวัดบุรีรัมย์ นายผดุงศักดิ์ อุดรพิมพ์ ศึกษาธิการจังหวัด และนายกิตติ ณรัฐกิจ ผู้อำนวยการโรงเรียนบุรีรัมย์พิทยาคม จึงร่วมมือกันที่จะจัดตั้งโรงเรียนประจำจังหวัดแห่งที่ 2 ขึ้น และวันที่ 4 พฤษภาคม พ.ศ. 2521 ก็มีการประกาศจัดตั้งโรงเรียน "บุรีรัมย์พิทยาคม 2" ขึ้นมา แต่ทางกรมสามัญศึกษาไม่อนุมัติให้ใช้ชื่อดังกล่าว ศึกษาธิการจังหวัดจึงได้เสนอชื่อใหม่ภายใต้ชื่อ “ภัทรบพิตร” ไปยังกระทรวงศึกษาธิการ เพื่อตั้งเป็นชื่อโรงเรียน โดย คำว่า "ภัทรบพิตร" และเปิดทำการสอนครั้งแรกเมื่อวันที่ 23 พฤษภาคม พ.ศ. 2521 แต่เนื่องจากยังขาดแคลนบุคลากรและอาคารเรียน โรงเรียนภัทรบพิตรจึงได้ฝากนักเรียนกับโรงเรียนบุรีรัมย์พิทยาคมและโรงเรียนไตรคามสิทธิศิลป์ ซึ่งจำนวนนักเรียนในขณะนั้นรวมทั้งสิ้น 527 คน คุณครูจำนวน 27 คน และหลังจากนั้น ในวันที่ 2 มิถุนายน พ.ศ. 2521 โรงเรียนภัทรบพิตรจึงได้ย้ายนักเรียนทั้งหมดที่ฝากไว้ไปเรียนยังที่ตั้งโรงเรียนปัจจุบัน โรงเรียนภัทรบพิตร ได้รับการอนุเคราะห์ที่ดินเพื่อใช้เป็นที่ตั้งโรงเรียน จากแขวงการทางจังหวัดบุรีรัมย์ กรมทางหลวงแผ่นดิน จำนวน 85 ไร่ 73 ตารางวา โดยการประสานงานกับกรมทางหลวง ซึ่งมี นายวสันต์ จันทร์บาล นายช่างแขวงการทางจังหวัดบุรีรัมย์ เป็นผู้ดำเนินการ และต่อมาใน พ.ศ. 2544 ได้รับบริจาคเพิ่มอีก 13 ไร่ 2 งานชื่อโรงเรียน ชื่อโรงเรียน. "ภัทรบพิตร" เป็นชื่อโรงเรียนที่อิงมาจากนามของ "พระสุภัทรบพิตร" พระพุทธรูปคู่บ้าน คู่เมือง ซึ่งเป็นพระพุทธรูปก่ออิฐปูนขนาดใหญ่หน้าตักกว้าง 12 เมตร ฐานยาว 14 เมตร หันหน้าไปทางทิศเหนือ โดยประดิษฐานอยู่บนยอดเขากระโดง ในวนอุทยานเขากระโดง จังหวัดบุรีรัมย์ทำเนียบผู้อำนวยการโรงเรียนเกียรติประวัติของโรงเรียนเกียรติประวัติของโรงเรียน. - ได้รับรางวัลพระราชทานสถานศึกษาดีเด่น โรงเรียนขนาดกลางเขตการศึกษา 11 ประจำปีการศึกษา พ.ศ. 2525 - ได้รับรางวัลพระราชทานโรงเรียนที่พัฒนาห้องสมุดตามนโยบายของกรมสามัญศึกษาดีเด่นประจำปีการศึกษา พ.ศ. 2524 - ได้รับรางวัลพระราชทานสถานศึกษาดีเด่น โรงเรียนขนาดกลางเขตการศึกษา 11 ประจำ ปีการศึกษา พ.ศ. 2535 - ได้รับรางวัลพระราชทานโรงเรียนที่พัฒนาห้องสมุดและจัดกิจกรรมดีเด่น ของกรมสามัญศึกษา ประจำปีการศึกษา พ.ศ. 2539 - ได้รับรางวัลโรงเรียนต้นแบบโรงเรียนในฝันของอำเภอเมืองบุรีรัมย์ ในวันที่ 26 กรกฎาคม พ.ศ. 2549เกียรติประวัติของศิษย์เก่าและศิษย์ปัจจุบันเกียรติประวัติของศิษย์เก่าและศิษย์ปัจจุบัน. - นายสุรศักดิ์ หาญลำยวง และนายคงขจร ทองแม้น ชนะเลิศการแข่งขันโครงการ "พลังยุวชนเพื่อประชาธิปไตย (Teen Power)" ซึ่งจัดโดยสถานเอกอัครราชทูตสหรัฐอเมริกาประจำประเทศไทย เมื่อวันที่ 18 มกราคม พ.ศ. 2551 ที่ผ่านมา โดยการดูแลของครูบรรลุ ช่อชู และครูเอ็มอร พรมดิราช ครูที่ปรึกษาประจำทีม - นางสาวทรายจินตนา วุฒาพิทักษ์ นางสาวพรรณี คงพลปาน นางสาวกมลวรรณ ลิ้มอำไพอาภรณ์ นางสาวเฟื่องฟ้า ดนัยรัมย์ และนางสาวสุธารัตน์ จะเชนรัมย์ คว้ารางวัลรองชนะเลิศ พร้อมทุนการศึกษา 20,000 บาท จากโครงการประกวดภาพยนตร์สั้น "คำพ่อสอน" ของมูลนิธิพระดาสบ ในบทภาพยนตร์เรื่อง "มิตรภาพ" - นางสาวทรายจินตนา วุฒาพิทักษ์ นักเรียนชั้นมัธยมศึกษาปีที่ 6/1 รับรางวัลชนะเลิศโครงการ RSU Digital Design Green Clip และโล่เกียรติยศ พร้อมทุนการศึกษา ในคณะสถาปัตยกรรมศาสตร์ มหาวิทยาลัยรังสิต ตลอดหลักสูตร 450,000 บาท</doc>
