<doc id="49025" url="https://th.wikipedia.org/wiki?curid=49025" title="ลัควา ชิม">ลัควา ชิม ลัควา ชิม () นักมวยสากลชาวมองโกเลีย มีชื่อจริงว่า ดูการ์บาตาร์ ลัควา (Dugarbaataryn Lkhagva; มองโกล: Дугарбаатарын Лхагва) เกิดเมื่อวันที่ 10 มีนาคม พ.ศ. 2515 มีสถิติการชก 26 ครั้ง ชนะ 21 (น็อค 18)เสมอ 1 แพ้ 4 ถือเป็น แชมป์โลกมวยสากลคนแรกของมองโกเลียประวัติ ประวัติ. ลัควา ชิม เป็นแชมป์โลกมวยสากลคนแรกของมองโกเลีย โดยเป็นแชมป์โลกสองรุ่นคือรุ่นซูเปอร์เฟเธอร์เวทและไลท์เวท เกิดที่เมืองอูลานบาตอร์ ประเทศมองโกเลีย เริ่มชกมวยสากลอาชีพเมื่อ พ.ศ. 2538 ได้ครองแชมป์ PABA และเคยมาชกในเมืองไทยภายใต้การจัดการของ นิวัฒน์ เหล่าสุวรรณวัฒน์ แต่หลังจากที่ชิงแชมป์โลกแพ้เมื่อ พ.ศ. 2540 ก็ไม่ได้มาชกในสังกัดของนิวัฒน์ เหล่าสุวรรณวัฒน์ อีก ต่อมาได้ครองแชมป์โลกรุ่นซูเปอร์เฟเธอร์เวท WBA ชนะทากาโนริ ฮาทาเกยาม่า แต่ก็เสียตำแหน่งให้ แบก จองกวอนในปีเดียวกัน ใน พ.ศ. 2545 ขึ้นชิงแชมป์ที่ว่างกับยอดสนั่น ส.นันทชัย แต่เป็นฝ่ายแพ้คะแนน จากนั้นเลื่อนขึ้นไปชกรุ่นไลท์เวท และใน พ.ศ. 2547 ได้ชิงแชมป์โลกที่ว่างชนะน็อค มิเกล คัลลิต ต่อมาได้เสียแชมป์ในการชกครั้งต่อมากับฮวน ดิแอซ และแขวนนวมไปในที่สุดเกียรติประวัติเกียรติประวัติ. - แชมป์ PABA รุ่นไลท์เวท (2538 - 2539)- ชิง, 28 ธ.ค.2538 ชนะน็อค แมค การามอย ยก 4 ที่ อินโดนีเซีย - แชมป์ PABA รุ่นซูเปอร์เฟเธอร์เวท (2539 - 2540)- ชิง, 24 ก.พ. 2539 ชนะน็อค ลี แคป ยอง ยก 2 ที่ เกาหลีใต้ - ป้องกันแชมป์ครั้งที่ 1, 23 มี.ค. 2539 ชนะคะแนน สิงห์หนุ่ม ชูวัฒนะ ที่ พาต้าหัวหมาก - ป้องกันแชมป์ครั้งที่ 2, 19 พ.ค. 2539 ชนะน็อค โนรี จ๊อกกี้ยิม ยก 6 ที่ จ.สมุทรสาคร - ป้องกันแชมป์ครั้งที่ 3, 21 ก.ย. 2539 ชนะแตก โทรอนโต กอนซาเลซ (เวเนซูเอล่า) ยก 6 ที่ จ.นนทบุรี - แชมป์โลกรุ่นซูเปอร์เฟเธอร์เวท WBA (2542)- ชิง, 27 มิถุนายน พ.ศ. 2542 ชนะน็อค ทากาโนริ ฮาตาเกยาม่า ยก 5 ที่ ญี่ปุ่น - เสียแชมป์, 31 ต.ค. 2542 แพ้คะแนน จอง กวอน แบค ที่ เกาหลีใต้ - แชมป์โลกรุ่นไลท์เวท WBA (2547)- ชิง, 10 เม.ย.2547 ชนะน็อค มิเกล คัลลิส ยก 5 ที่ สหรัฐอเมริกา - เสียแชมป์, 17 ก.ค.2547 แพ้คะแนน ฮวน ดิแอช ที่ สหรัฐอเมริกา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์เฟเธอร์เวท WBA 1 ก.พ. 2540 แพ้คะแนน ชอย ยองซู ที่ เกาหลีใต้ - ชิงแชมป์โลกรุ่นซูเปอร์เฟเธอร์เวท WBA ที่ว่าง, 13 เม.ย. 2545 แพ้คะแนน ยอดสนั่น 3เคแบตเตอรี่ ที่ จ.นครราชสีมา</doc>
