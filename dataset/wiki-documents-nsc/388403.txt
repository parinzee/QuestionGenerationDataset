<doc id="388403" url="https://th.wikipedia.org/wiki?curid=388403" title="หมาแก่ อันตราย">หมาแก่ อันตราย หมาแก่ อันตราย เป็นภาพยนตร์ไทย แนวแอ็คชั่น ดราม่า เป็นภาพยนตร์เรื่องที่ 2 ของภาพยนตร์ไตรภาค‎ เรื่อง มือปืนตรัยภาค กำกับภาพยนตร์โดย ยุทธเลิศ สิปปภาค เดิมชื่อเรื่องว่า มือปืนดาวพระศุกร์ และ เป้ ท่าทราย นำแสดงโดย เทพ โพธิ์งาม รับบทเป็น เป้ อูซี่, พลอย จินดาโชติ รับบทเป็น ดาว ฉายวันที่ 29 กันยายน พ.ศ. 2554 สร้างและจัดจำหน่ายโดย พระนครฟิล์ม และ มหาการพิคเจอร์ ภาพยนตร์ทำรายได้รวม 3.31 ล้านบาท ภาพยนตร์ได้รับรางวัลขวัญใจกรรมการ (Jury Award) และรางวัลกำกับภาพยอดเยี่ยม (Best Cinematography Award) จากเทศกาลภาพยนตร์นานาชาติเซี่ยงไฮ้ ครั้งที่ 14 ที่ประเทศจีน เมื่อวันที่ 19 มิถุนายน พ.ศ. 2554เรื่องย่อ เรื่องย่อ. เป้ ท่าทราย อินทรีแห่งเมืองจัน (เทพ โพธิ์งาม) มือปืนรับจ้างที่เพิ่งพ้นโทษออกมาจากคุกแล้วเพิ่งค้นพบความจริงที่เขาไม่เคยรู้มาก่อนคือ ในชีวิตเขานั้นมีลูกสาวในไส้อยู่หนึ่งคนชื่อ ดาว (พลอย จินดาโชติ) แต่เป้กลับต้องหนีจากการตามล่าของลูกสาวของตัวเอง เพราะเธอเข้าใจผิดคิดว่า เป้คือคนที่ฆ่า พ่อเลี้ยง (โกวิท วัฒนกุล) ของเธอ ซึ่งเธอคิดว่าเป็นพ่อแท้ๆ และข่มขืน เพชร (สายป่าน อภิญญา) คนที่ดาวคบอยู่ ทำให้ดาวต้องตามล่าสังหารเป้ โดยที่ไม่รู้ว่าเป็นพ่อที่แท้จริงของเธอนักแสดงนักแสดงหลักนักแสดง. นักแสดงหลัก. - สุเทพ โพธิ์งาม (เทพ) รับบท เป้ อูซี่ หรือ เป้ ท่าทราย - พรพิชญ์ชญา จินดาโชติ (พลอย) รับบท ดาว เอ็มพีไฟว์ - อภิญญา สกุลเจริญสุข (สายป่าน) รับบท เพชรนักแสดงสมทบนักแสดงสมทบ. - ชุมพร เทพพิทักษ์ รับบท ลุงโอ่ง - จรัล เพ็ชรเจริญ (สีเทา) รับบท หลวงพ่อ - โกวิท วัฒนกุล รับบท พ่อเลี้ยงของดาว - วิยะดา อุมารินทร์ รับบท แม่ของดาว - พนมกร ตังทัตสวัสดิ์ รับบท หนุ่ม - อุดม ทรงแสง (ดม ชวนชื่น) รับบท เปิ้ล อาก้า - เอนก อินทะจันทร์ (แอนนา ชวนชื่น) รับบท เสี่ยเม้ง (ต้งเม้ง) - ชาติชาย จินดา (พ่อใหญ่ สภาโจ๊ก) รับบท จักษุแพทย์ - เห็ดเผาะ เชิญยิ้ม รับบท แพนเค้ก - ดิเรก อมาตยกุล รับบท หัวหน้าคะแนน - วสันต์ อุตตมะโยธิน รับบท แอ็คติ้งโค้ช - เฉลิมศักดิ์ แย้มขะมัง รับบท มือมีด (ลี กิม ฮวง) - ปราโมทย์ เทียนชัยเกิดศิลป์ รับบท แม็ก แมสเซนเจอร์ - บุดด้า เบลส รับบท Buddhablessนักแสดงรับเชิญนักแสดงรับเชิญ. - อารักษ์ อมรศุภศิริ รับบท โอริโอ้ - ชูศักดิ์ เอี่ยมสุข (โหน่ง ชะชะช่า) รับบท ตี๋ ไรเฟิล - ศิริน หอวัง (คริส) รับบท คริส สไตย์เออร์ - อดิเรก วัฏลีลา (อังเคิล) รับบท หมวด - บุญถิ่น ทวยแก้ว รับบท จ่างานสร้างและการออกฉาย งานสร้างและการออกฉาย. หมาแก่ อันตราย เป็นผลงานการกำกับของ ยุทธเลิศ สิปปภาค โดยเป็นการรวมตัวของนักแสดงมากความสามารถ อาทิ เทพ โพธิ์งาม, พลอย จินดาโชติ, สายป่าน อภิญญา และนักแสดงอีกคับคั่ง โดยยุทธเลิศประกาศว่าอยากกำกับหนังที่บ่งบอกความเป็นตัวตนของผู้กำกับ กับค่าย พระนครฟิลม์ ที่ดึง เทพ โพธิ์งาม ดาราตลกชื่อดังมารับบทหนักที่สุดในชีวิตการแสดงเลยก็ว่าได้ ซึ่งยุทธเลิศมีความทึ่งที่ เทพยอมเสี่ยงตายแบบโนสแตนอิน เพื่อความสมจริงของภาพยนตร์ เดิมภาพยนตร์กำหนดออกฉายในประเทศไทย ครั้งแรกในปี พ.ศ. 2553 ในชื่อ "มือปืนดาวพระศุกร์" ครั้งถัดมากำหนดวันที่ 10 กุมภาพันธ์ พ.ศ. 2554 ในชื่อ "เป้ ท่าทราย" แต่ก็ต้องเลื่อนฉายออกไปโดยไม่มีกำหนด เนื่องจากผู้กำกับต้องการความสมบูรณ์ของรายละเอียด เพื่อให้งานออกมาดีที่สุด จนได้รับรางวัลจากเทศกาลภาพยนตร์นานาชาติเซี่ยงไฮ้กลับมา จึงกำหนดวันฉายในที่สุดคือวันที่ 29 กันยายน พ.ศ. 2554 โดยใช้ชื่อเรื่องว่า "หมาแก่ อันตราย"</doc>
