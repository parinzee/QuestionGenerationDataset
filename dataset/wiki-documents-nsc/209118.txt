<doc id="209118" url="https://th.wikipedia.org/wiki?curid=209118" title="อาลฟงส์ เดอ ลามาร์ตีน">อาลฟงส์ เดอ ลามาร์ตีน อาลฟงส์ มารี หลุยส์ เดอ พรา เดอ ลามาร์ตีน (; 21 ตุลาคม ค.ศ. 1790 - 28 กุมภาพันธ์ ค.ศ. 1869) เป็นนักเขียน กวี และนักการเมืองชาวฝรั่งเศส มีชื่อเสียงจากบทกวีกึ่งอัตชีวประวัติเรื่อง "Le Lac" ("The Lake") ที่พรรณนาถึงความรักอันแรงกล้าจากมุมมองของบุรุษผู้เป็นทุกข์จากความสูญเสีย ลามาร์ตีนมีความเชี่ยวชำนาญในการเลือกใช้ถ้อยคำในบทกวีภาษาฝรั่งเศส และเป็นหนึ่งในบรรดานักเขียนชาวฝรั่งเศสจำนวนไม่มากที่นำงานเขียนมาใช้ในแวดวงการเมือง เขาเขียนเรื่อง Histoire des Girondins ในปี ค.ศ. 1847 เป็นการยกย่องกลุ่มการเมือง Girondist ถือกันว่าลามาร์ตีนเป็นกวียุคจินตนิยมคนแรกของฝรั่งเศส (แม้ว่า Charles-Julien Lioult de Chênedollé จะเริ่มงานกวีจินตนิยมร่วมยุคสมัยเดียวกัน) และถือว่าเป็นผู้มีอิทธิพลสำคัญของงานของ Paul Verlaine และกลุ่มศิลปินสัญลักษณ์นิยม (Symbolism)</doc>
