<doc id="51288" url="https://th.wikipedia.org/wiki?curid=51288" title="ราฟาเอล โอโรโน">ราฟาเอล โอโรโน ราฟาเอล โอโรโน่ นักมวยสากลชาวเวเนซุเอลา เกิดเมื่อ 30 สิงหาคม พ.ศ. 2501 สถิติการชก 41 ครั้ง ชนะ 32 (น็อค 16)เสมอ 1 แพ้ 8ประวัติ ประวัติ. โอโรโน่เกิดที่เมืองปาโตโน เคยชกมวยสากลสมัครเล่น ได้เหรียญเงินในการแข่งขันรายการ "Copa de los Reyes" ที่โรมาเนีย เหรียญทองในการชกชิงแชมป์อเมริกากลางที่โคลัมเบีย โอโรโน่เริ่มชกมวยสากลอาชีพเมื่อ พ.ศ. 2522 และได้ครองแชมป์โลกรุ่นซูเปอร์ฟลายเวท WBC ชนะ ลี เซืองฮุน เมื่อ พ.ศ. 2523 ป้องกันตำแหน่งได้สามครั้งก็เสียแชมป์ให้กับ คิม ชุลโฮ ใน พ.ศ. 2524 ต่อมาใน พ.ศ. 2525 โอโรโน่กลับมาครองแชมป์ได้อีกครั้งเมื่อชกแก้มือชนะ คิม ชุลโฮ ได้สำเร็จ ก่อนจะมาเสียแชมป์ให้พเยาว์ พูนธรัตน์ เมื่อ พ.ศ. 2526 ต่อมา ใน พ.ศ. 2528 มีโอกาสชิงแชมป์โลกกับเขาทราย แกแล็คซี่ แต่ไม่สำเร็จ โอโรโน่แขวนนวมเมื่อ พ.ศ. 2531เกียรติประวัติเกียรติประวัติ. - แชมป์โลกรุ่นซูเปอร์ฟลายเวท WBC (2523 -2524)- ชิง, 2 กุมภาพันธ์ 2523 ชนะคะแนน ลี เซือง ฮุน ที่ เวเนซุเอลา - ป้องกันครั้งที่ 1, 14 เมษายน 2523 ชนะคะแนน รามอน บัลบิโน โซเรีย ที่ เวเนซุเอลา - ป้องกันครั้งที่ 2, 28 กรกฎาคม 2523 ชนะคะแนน วิลลี เจนเซน ที่ เวเนซุเอลา - ป้องกันครั้งที่ 3, 15 กันยายน 2523 ชนะน็อค โจวิโต เรนกิโฟ ยก 3 ที่ เวเนซุเอลา - เสียแชมป์, 24 มกราคม 2524 แพ้น็อค คิม ชุล โฮ ยก 9 ที่ เวเนซุเอลา - แชมป์โลกรุ่นซูเปอร์ฟลายเวท WBC- ชิง 28 พฤศจิกายน 2525 ชนะน็อค คิม ชุล โฮ ยก 6 ที่ เกาหลีใต้ - ป้องกันครั้งที่ 1, 31 มกราคม 2526 ชนะน็อค เปโดร โรมีโร ยก 4 ที่ เวเนซุเอลา - ป้องกันครั้งที่ 2, 9 พฤษภาคม 2526 ชนะคะแนน ราอูล วัลเดซ ที่ เวเนซุเอลา - ป้องกันครั้งที่ 3, 29 ตุลาคม 2526 ชนะน็อค ออร์ลันโด มัลโดนาโด้ ยก 5 ที่ เวเนซุเอลา - เสียแชมป์, 27 พฤศจิกายน 2526 แพ้คะแนน พเยาว์ พูลธรัตน์ ที่ พัทยา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBA 21 กรกฎาคม 2528 แพ้น็อค เขาทราย แกแล็คซี่ ยก 5</doc>
