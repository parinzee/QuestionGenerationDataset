<doc id="629274" url="https://th.wikipedia.org/wiki?curid=629274" title="อาการละเมอเดิน">อาการละเมอเดิน อาการละเมอเดิน () เป็นความผิดปกติของการหลับในกลุ่มละเมอ (parasomnia) ผู้มีอาการละเมอเดินจะลุกขึ้นจากขั้นหลับคลื่นช้า (slow wave sleep) ในสภาพความรู้สึกตัวต่ำและดำเนินกิจกรรมซึ่งปกติดำเนินระหว่างมีความรู้สึกตัวสมบูรณ์ กิจกรรมเหล่านั้นอาจไม่รุนแรง เช่น ลุกขึ้นนั่งบนเตียง เดินไปห้องน้ำ และทำความสะอาด หรืออาจอันตราย เช่น ทำอาหาร ขับรถ กิริยารุนแรง คว้าวัตถุภาพหลอน หรือกระทั่งฆ่าคน แม้ผู้ป่วยมีอาการละเมอเดินทั่วไปมีพฤติกรรมเรียบ ๆ ซ้ำ ๆ แต่บางโอกาสมีรายงานผู้มีพฤติกรรมซับซ้อนขณะหลับ และความชอบด้วยกฎหมายของพฤติกรรมเหล่านั้นยังมักเป็นที่ถกเถียงกันอยู่ ผู้ละเมอเดินมักมีความจำเล็กน้อยหรือไม่มีความจำเกี่ยวกับการละเมอเดินเลย เพราะความรู้สึกตัวถูกเปลี่ยนเข้าสู่สภาพซึ่งยากต่อการเรียกคืนความทรงจำ แม้ตาจะเปิด แต่การแสดงออกนั้นมืดมัวและไม่กระจ่าง การละเมอเดินอาจกินเวลานาน 30 วินาทีหรือถึง 30 นาทีก็ได้</doc>
