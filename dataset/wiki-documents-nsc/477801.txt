<doc id="477801" url="https://th.wikipedia.org/wiki?curid=477801" title="รุ่งโรจน์ ไทยนิยม">รุ่งโรจน์ ไทยนิยม รุ่งโรจน์ ไทยนิยม เกิดวันที่ 16 ธันวาคม พ.ศ. 2529 เป็นนักกีฬาเทเบิลเทนนิสพาราลิมปิกชาวไทย ผู้ได้รับรางวัลเหรียญทองแรกของทีมชาติไทยในพาราลิมปิกฤดูร้อน 2012 ซึ่งนับเป็นเหรียญทองแรกของไทยในการแข่งขันเทเบิลเทนนิสในพาราลิมปิก จากการแข่งขันเทเบิลเทนนิสประเภทชายเดี่ยว คลาส 6 และในภายหลังจากเข้าสู่รอบชิงชนะเลิศ เขาได้โกนผมทันทีหลังจากที่ได้บนไว้ประวัติ ประวัติ. รุ่งโรจน์ ไทยนิยม เป็นคนพิการแต่กำเนิด บิดามารดาของเขาคือ พ.ต.ท.ชยานนท์ ไทยนิยม ซึ่งเป็นเลขาฯ ชมรมเทเบิลเทนนิสสำนักงานตำรวจแห่งชาติ กับ ปราณีต ไทยนิยม และเขามีพี่ชายชื่อ ศิรภพ ไทยนิยม ในวัยเด็ก รุ่งโรจน์มักถูกเพื่อนกลั่นแกล้งอยู่บ่อยครั้ง ต่อมา ผู้เป็นบิดาได้พาให้เขาได้พบกับ สุริยะ พ่วงสมบัติ มาเป็นผู้ดูแล ซึ่งในภายหลัง รุ่งโรจน์ได้เข้าแข่งขันในพาราลิมปิกฤดูร้อน 2008 แต่ไม่ได้รับเหรียญรางวัลในครั้งนั้น ในการแข่งขันเทเบิลเทนนิสในพาราลิมปิกฤดูร้อน 2012 รุ่งโรจน์ซึ่งได้รับการจัดให้อยู่ในอันดับ 3 ของโลก เขาเป็นฝ่ายชนะ อเล็กซานเดอร์ เอซาอูรอฟ จากรัสเซีย 3-0 เกม ในรอบ 8 คนสุดท้าย จากนั้น รุ่งโรจน์เป็นฝ่ายชนะ ปีเตอร์ โรเซนไมเยอร์ จากเดนมาร์ก 3-2 เกม และในรอบชิงชนะเลิศ รุ่งโรจน์เป็นฝ่ายชนะ วาเรลา อัลวาโร จากสเปน ซึ่งเป็นมือหนึ่งของโลกด้วย 3-0 เกม ที่คะแนน 11-8, 11-8 และ 12-10 ที่ซึ่งเขาเป็นผู้ได้รับรางวัลเหรียญทองแรกของทีมชาติไทยในการแข่งขันพาราลิมปิกฤดูร้อน 2012เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.)</doc>
