<doc id="104891" url="https://th.wikipedia.org/wiki?curid=104891" title="มนต์รักลูกทุ่ง">มนต์รักลูกทุ่ง มนต์รักลูกทุ่ง เป็นภาพยนตร์ไทยที่สร้างมาจากบทประพันธ์เรื่อง "มนต์รักลูกทุ่ง" ของ รังสี ทัศนพยัคฆ์ โดยใช้นามแฝงว่า "มหศักดิ์ สารากร" โดยมิตร ชัยบัญชา มีส่วนร่วมในเนื้อเรื่องด้วย คู่พระ-นาง คือไอ้คล้าว กับ ทองกวาว รับบทโดย มิตร ชัยบัญชา กับเพชรา เชาวราษฎร์ ส่วนคู่รอง คือแว่น กับบุปผา รับบทโดย ศรีไพร ใจพระ กับบุปผา สายชล ภาพยนตร์เรื่องนี้ออกฉายเมื่อวันศุกร์ที่ 15 พฤษภาคม พ.ศ. 2513 ทำรายได้ถล่มทลายจากทั่วประเทศถึง 13 ล้านบาทและฉายติดต่อกันนาน 6 เดือน ที่โรงภาพยนตร์โคลีเซียม จนถึงวันที่ 2 ตุลาคม พ.ศ. 2513 ทำรายได้กว่า 7 ล้านบาทในครั้งนั้น เนื่องจากเนื้อหาสนุกสนานและมีกลิ่นอายของภาคอีสาน เปิดทางเพื่อนำไปสู่การเปลี่ยนแปลงวงการภาพยนตร์ไทยจากระบบฟิล์ม 16 ม.ม. พากย์สด มาเป็นระบบฟิล์ม 35 ม.ม. ภาพยนตร์มนต์รักลูกทุ่งมีเพลงประกอบจากภาพยนตร์จำนวน 14 เพลง เป็นเพลงลูกทุ่ง ซึ่งเพลงในภาพยนตร์ทั้ง 14 เพลงและภาพยนตร์เรื่องนี้สร้างชื่อเสียงให้ทั้งดารานำอีกคับคั่ง และนักร้องลูกทุ่งยอดนิยมที่ร่วมแสดงในครั้งนั้นด้วย ได้แก่ ไพรวัลย์ ลูกเพชร, บุปผา สายชล, ศรีไพร ใจพระ และ บรรจบ เจริญพร มนต์รักลูกทุ่งได้กลับมาฉายใหม่อีกครั้งในปี พ.ศ. 2515 และในปี พ.ศ. 2534 ฉายที่โรงภาพยนตร์แอมบาสเดอร์ โดย กมล กุลตังวัฒนา ตัดสินใจขอนำฟิล์มชุดสุดท้ายที่เหลืออยู่นี้กลับมาบูรณะซ่อมแซมใหม่ โดยได้นำมาขยายเป็นฟิล์ม 35 ม.ม. พร้อมกับบันทึกเสียงพากย์ ดนตรีประกอบ เอฟเฟคขึ้นมาใหม่ทั้งหมด พร้อมทั้งเพลงประกอบ (ครูรังสี ทัศนพยัคฆ์ ได้เก็บฟิล์มไว้เป็นสมบัติส่วนตัวในรูปแบบ 16 ม.ม. เสียงในฟิล์ม หลังจากที่พบกับความผิดหวัง เมื่อฟิล์มต้นฉบับเนกาตีฟของภาพยนตร์เรื่องนี้ได้ถูกเผาทำลายที่แมนดาริน แล็บ ประเทศฮ่องกง ก่อนหน้าที่เขาจะเดินทางไปถึง) หลังจากปี พ.ศ. 2535 เป็นต้นมา เมื่อถึงวันงานรำลึกมิตร ชัยบัญชา ก็มักจะมีเสียงร้องให้นำมนต์รักลูกทุ่ง (2513) กลับมาฉายอีก บางปีก็ฉายได้บางปีก็ฉายไม่ได้เพราะสภาพฟิล์มที่ใช้มาตั้งแต่ปี พ.ศ. 2535 เริ่มบอบช้ำอีกแล้ว แต่โครงการคิดถึงหนังไทยของพันธมิตรฟิล์มสามารถเจรจาขออนุญาตจากครูรังสีในการนำกลับมาทำเป็น VCD ได้สำเร็จในปี พ.ศ. 2544 จึงได้นำฟิล์มเนกาตีฟที่จัดพิมพ์ขึ้นใหม่ในปี พ.ศ. 2535 ไปเข้าเครื่องเทเลซีนที่บริษัท SOHO ASIA จำกัด เพื่อเปลี่ยนสภาพเป็นเทปมาสเตอร์ซึ่งในการเทเลซีนครั้งนั้น พันธมิตรฟิล์มจึงเรียนเชิญครูรังสีซึ่งตอนนั้นไปพักอยู่จังหวัดจันทบุรีมาดูการเทเลซีนหนังและสั่งการด้วยตนเอง ภาพใน VCD ที่ออกมาถือว่าดีที่สุดแล้วเพราะได้ใช้เทคโนโลยีทางคอมพิวเตอร์ช่วยในการตัดสีแดงออกไปและเพิ่มสีสันเข้าไป ภาพยนตร์มนต์รักลูกทุ่ง ปี พ.ศ. 2513 เป็นภาพยนตร์ไทย 1 ในจำนวน 25 เรื่องที่ได้ประกาศขึ้นทะเบียนมรดกภาพยนตร์ของชาติ โดยหอภาพยนตร์แห่งชาติ ซึ่งภาพยนตร์ทั้ง 25 เรื่องเป็นผลงานของคนไทยหรือเกี่ยวกับคนไทยและชาติไทยเรื่องย่อ เรื่องย่อ. ตำนานความรักของคล้าว (มิตร ชัยบัญชา) ที่รักอยู่กับทองกวาว (เพชรา เชาวราษฎร์) แต่พ่อกับแม่ทองกวาวไม่ชอบเพราะความที่คล้าวจนและโดนยึดที่นาเพราะเป็นหนี้กับพ่อจอม ทองก้อน และ ทับทิม เพราะความยากจนของคล้าวที่เป็นเพียงชาวนาทำให้ผู้ใหญ่ก้อนพ่อของทองกวาวพยายามกีดกัน ทองกวาวจึงเอาเงินที่มีอยู่มาให้คล้าวใช้หนี้ จอมโกรธที่ยึดที่นาของคล้าวไม่ได้ จึงไปต่อว่า ทองก้อน พ่อและแม่ของทองกวาว จึงส่งทองกวาวไปอยู่กับป้าทองคำที่กรุงเทพ โดยให้มีบุปผา (บุปผา สายชล) และหมึก ไปดูแล ทองกวาวได้รู้จักกับธรรมรักษ์ หลานของป้าทองคำ ซึ่งป้าทองคำหวังจะให้หลานทั้งคู่แต่งงานกัน เพื่อสมบัติจะได้ไม่ตกเป็นของคนอื่น คล้าวเศร้าโศกเสียใจที่น้ำท่วมทุ่งนาข้าวเสียหาย ได้พวกคอยปลอบ จึงบอกบุญเย็น (ไพรวัลย์ ลูกเพชร) ให้ตามหาทองกวาว บุญเย็นพบทองกวาวที่กรุงเทพและบอกเรื่องคล้าว ทองกวาวขอให้บุญเย็นบอกคล้าวว่าทองกวาวอยากให้คล้าวมาสู่ขอแต่พ่อแม่ของทองกวาวกลับเรียกค่าสินสอดสิบหมื่น ธรรมรักษ์เสียการพนัน หวังจะหลอกเอาเงินป้าทองคำจึงทำเป็นชอบทองกวาว โดยให้เพื่อนชื่อ ธีระ หัวหน้าวงดนตรีมากันบุปผา ทั้งหมดเดินทางมาบ้านทองกวาว แต่ด้วยความคิดถึงทองกวาวรีบมาหาคล้าวกลับพบว่าคล้าวอยู่กับสายใจ ทำให้ทองกวาวเข้าใจผิด ทองกวาวจึงตกลงหมั้นกับธรรมรักษ์ แต่ธรรมรักษ์มีฤทัยเป็นภรรยาอยู่ บุญเย็นจึงพาฤทัยมาบ้านทองกวาว ธรรมรักษ์โกรธมาก บอกฤทัยเป็นนักร้องในวงธีระ ฤทัยแกล้งตีสนิทกับคล้าวเพื่อให้ธรรมรักษ์หึง แล้วป้าทองคำจึงไล่ธรรมรักษ์และเมียกลับไป แต่ข่าวการหมั้นของทองกวาวกับธรรมรักษ์ที่ทองก้อนประกาศไปเข้าหูเสือทุม ได้จับตัวทองกวาวและป้าทองคำไปเรียกค่าไถ่ คล้าวและตำรวจตามไปช่วยไว้ทัน คล้าวกับพรรคพวกได้ช่วยเหลือทองกวาวและป้าทองคำให้พ้นจากคนร้าย ซึ่งทำให้พ่อทองก้อนและแม่ทับทิมไม่กล้าปฏิเสธ ทั้งคู่จึงได้แต่งงานกันนักแสดงหลักและผู้ขับร้องเพลงนำเพลงจากภาพยนตร์ เพลงจากภาพยนตร์. เพลงจากภาพยนตร์ มนต์รักลูกทุ่ง มีจำนวน 14 เพลง คือ- มนต์รักลูกทุ่ง - แต่งโดย ไพบูลย์ บุตรขัน - ขับร้องโดย ไพรวัลย์ ลูกเพชร - สาวนาคอยคู่ - แต่งโดย สุรินทร์ ภาคสิริ - ขับร้องโดย บุปผา สายชล - อาลัย - แต่งโดย ประดิษฐ์ อุตตะมัง - ขับร้องโดย ไพรวัลย์ ลูกเพชร - หนุ่มพเนจร - แต่งโดย สุรินทร์ ภาคสิริ - ขับร้องโดย บรรจบ เจริญพร - สิบหมื่น - แต่งโดย สุริยา รุ่งตะวัน - ขับร้องโดย เสน่ห์ เพชรบูรณ์- น้ำลงนกร้อง - แต่งโดย ไพบูลย์ บุตรขัน - ขับร้องโดย พรไพร เพชรดำเนิน - นกร้องน้องช้ำ - แต่งโดย ไพบูลย์ บุตรขัน - ขับร้องโดย บุปผา สายชล - น้อยใจรัก - แต่งโดย ประดิษฐ์ อุตตะมัง - ขับร้องโดย ผ่องศรี วรนุช - แม่ร้อยใจ - แต่งโดย สมาน เมืองราช - ขับร้องโดย  เสน่ห์ เพชรบูรณ์- น้ำตา น้ำตก - แต่งโดย ธนันชัย โชคชัย - ขับร้องโดย บุปผา สายชล - ใจเจ้าชู้ - แต่งโดย ประดิษฐ์ อุตตะมัง - ขับร้องโดย บรรจบ เจริญพร - รูปหล่อถมไป - แต่งโดย ไพบูลย์ บุตรขัน - ขับร้องโดย บุปผา สายชล - รักร้าวหนาวลม - แต่งโดย พงษ์ศักดิ์ จันทรุกขา - ขับร้องโดย บรรจบ เจริญพร - รักลาอย่าเศร้า - แต่งโดย พงษ์ศักดิ์ จันทรุกขา - ขับร้องโดย ผ่องศรี วรนุชนักแสดงในฉบับภาพยนตร์ พ.ศ. 2513นักแสดงในฉบับภาพยนตร์ พ.ศ. 2513. - มิตร ชัยบัญชา รับบท ไอ้คล้าว - เพชรา เชาวราษฎร์ รับบท ทองกวาว - ศรีไพร ใจพระ รับบท ไอ้แว่น - ไพรวัลย์ ลูกเพชร รับบท บุญเย็น - บุปผา สายชล รับบท บุปผา - ประจวบ ฤกษ์ยามดี รับบท หมู่น้อย - ชุมพร เทพพิทักษ์ รับบท ธรรมรัตน์ - ฤทธี นฤบาล รับบท ธีระ - แมน ธีระพล รับบท เจิด - สุมาลี ทองหล่อ รับบท สายใจ - น้ำเพ็ญ จิระจันทร์ รับบท ดวงใจ - บรรจบ เจริญพร รับบท เชน เมืองอุบล - มาลี เวชประเสริฐ รับบท คุณนายทองคำ - มนัส บุญเกียรติ รับบท ทับทิม - สุวิน สว่างรัตน์ รับบท จอม - สมจิตต์ ทรัพย์สำรวย รับบท แม่คอน - สมควร กระจ่างศาสตร์ รับบท ทองก้อน - เชาว์ แคล่วคล่อง รับบท มิ่ง - อดินันท์ สิงห์หิรัญ รับบท หมึก - เทียว ธารา รับบท เสือทุม - ณรงค์ นกแสง - สุคนธ์ คิ้วเหลี่ยม รับบท ม้วน - ประสาร ปัทมเวณุ - ผาสุข คงสถิตย์ - ล้อต๊อก รับบท ลุงชื่น - มิส อันฮวา รับบท ฤทัยการนำกลับมาสร้างใหม่ละครโทรทัศน์ การนำกลับมาสร้างใหม่. ละครโทรทัศน์. มีการนำกลับมาทำใหม่ในลักษณะละครโทรทัศน์ ในปี พ.ศ. 2538 ทางช่อง 7 สี โดย ดาราวิดีโอ ซึ่งมียอดผู้ชมมากมาย และเพลงประกอบละครก็ขายกันระเบิดเถิดเทิง ผู้ที่รับบท คล้าว กับ ทองกวาว คือ "ตั้ว" ศรัณยู วงษ์กระจ่าง กับ "น้ำผึ้ง" ณัฐริกา ธรรมปรีดานันท์ ซึ่งแจ้งเกิดได้อย่างสมใจ ส่วนแว่น กับ บุปผา คือ "เอ" อนันต์ บุนนาค กับ "ต้อม" รัชนีกร พันธุ์มณี เจิด ฉัตรมงคล บำเพ็ญ (ติ๊ก) ต่อมาช่อง 7 ได้นำกลับมาสร้างใหม่ เมื่อ พ.ศ. 2548 โดย ดาราวิดีโอ ผู้รับบท คล้าว กับ ทองกวาว คือ "ป๋อ" ณัฐวุฒิ สะกิดใจ กับ "กบ" สุวนันท์ คงยิ่ง ส่วนแว่น กับ บุปผา รับบทโดย "อู" ภาณุ สุวรรณโณ กับ "ยุ้ย" จีรนันท์ มะโนแจ่ม เจิด กรรชัย กำเนิดพลอย (หนุ่ม) ใน พ.ศ. 2553-2554 ทางไทยทีวีสีช่อง 3 ได้มีการนำกลับมาสร้างใหม่อีกครั้ง โดยมี "ปอ" ทฤษฎี สหวงษ์ และ "จ๊ะ" จิตตาภา แจ่มปฐม รับบทคู่พระนาง คล้าว กับ ทองกวาว ร่วมด้วย "กอล์ฟ" เบญจพล เชยอรุณ และ "ปุยฝ้าย AF4" ณัฏฐพัชร วิพัธครตระกูล ในบทแว่น กับ บุปผา และเพิ่มตัวละครใหม่ "เพชร" ริชาร์ด เกียนี่ เจิด วรฤทธิ์ เฟื่องอารมย์ (น๊อต)ภาพยนตร์ ภาพยนตร์. รังสี ทัศนพยัคฆ์ ได้นำมนต์รักลูกทุ่งกลับมาสร้างใหม่ ออกฉายปี พ.ศ. 2525 สร้างโดย พูนทรัพย์โปรดักชั่น โดยมีวิศิษฐ์ มิ่งวัฒนบุญ เป็นผู้อำนวยการสร้าง นำแสดงโดย ทูน หิรัญทรัพย์ และหทัยรัตน์ อมตะวนิชย์ ร่วมด้วย อำภา ภูษิต, สายัณห์ จันทรวิบูลย์, นิรุตต์ ศิริจรรยา, พยัคฆ์ รามวาทิน และธิติมา สังขพิทักษ์ ฉายครั้งแรกวันที่ 25 กันยายน 2525 ที่โรงภาพยนตร์โคลีเซียม-สเตลลา-ควีนส์-ออสการ์ แต่ก็ไม่ประสบความสำเร็จมากนัก ต่อมาใน พ.ศ. 2548 ประสิทธิ์ วิจิตร์จินดา นำบทประพันธ์ มนต์รักลูกทุ่งมาสร้างเป็นภาพยนตร์อีกครั้ง บทภาพยนตร์โดย ธันทวัช กำกับภาพยนตร์โดย ชาคริต พานิชกุล นำแสดงโดย นันทวัฒน์ อาศิรพจนกุล, ลักขณา วัฒนวงศ์สิริ, ยิ่งยง ยอดบัวงาม, อาภาพร นครสวรรค์, อดิเทพ ชดช้อย, ดาว มยุรี, เฉลิม ปานเกิด, ไอริน จินดา, โอลิเวอร์ บีเวอร์, สุรเดช ทับทิมใส, ไพโรจน์ ใจสิงห์, ดวงชีวัน โกมลเสน, กรุง ศรีวิไล, น้ำเงิน บุญหนัก ล่าสุดในปี พ.ศ. 2558 ปริภัณฑ์ วัชรานนท์ หรือโต๊ะ พันธมิตร และสหมงคลฟิล์ม นำบทประพันธ์มนต์รักลูกทุ่งนำมาปัดฝุ่นสร้างเป็นภาพยนตร์ในชื่อ "มนต์เลิฟสิบหมื่น" ผู้ที่รับบท คล้าว กับ ทองกวาว คือ "นิว" ชัยพล จูเลี่ยน พูพาร์ต และ "แพรว" เฌอมาวีร์ สุวรรณภาณุโชค คู่พระนางจากมิวสิกวิดีโอเพลงภูมิแพ้กรุงเทพ ส่วนแว่น กับ บุปผา รับบทโดย "แจ๊ส ชวนชื่น" ผดุง ทรงแสง และ "บูม" ชญาภา พงศ์สุภาชาคริต ลูกสาวชูษี เชิญยิ้ม ร่วมด้วย พงศ์สิรี บรรลือวงศ์, สนธยา ชิตมณี, ประกาศิต โบสุวรรณ, ติ๊ก แก๊งค์ข้าวปุ้น, ฝ้าย เร็กเก้บ้านสวน และมีทีมนักพากย์พันธมิตร ร่วมแสดงด้วย เข้าฉายเมื่อ 23 กรกฎาคม พ.ศ. 2558 อนึ่ง รังสี ทัศนพยัคฆ์ เคยสร้างมนต์รักลูกทุ่งเป็นภาคต่อมาแล้ว ในชื่อ "จะกู่รักกอดน้องให้ก้องโลก" โดยเป็นเรื่องราวที่เกิดขึ้นอีก 20 ปีให้หลัง โดยใช้เพลงลูกทุ่งยอดฮิตเป็นส่วนสร้างอารมณ์เหมือนในมนต์รักลูกทุ่ง ออกฉายในปี พ.ศ. 2535 นำแสดงโดย สันติสุข พรหมศิริ, จินตหรา สุขพัฒน์, พลรัตน์ รอดรักษา, วิชุดา สวนสุวรรณ, หม่ำ จ๊กมก, โอภาส ทศพร, ล้อต๊อก, ไพโรจน์ ใจสิงห์, ท้วม ทรนง, อัญชลี ไชยศิริ, และ ถั่วแระ เชิญยิ้ม กำกับภาพยนตร์โดย สุวิทย์ ชุติพงษ์ บทประพันธ์-ภาพยนตร์โดย รังสี ทัศนพยัคฆ์</doc>
