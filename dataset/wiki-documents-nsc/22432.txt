<doc id="22432" url="https://th.wikipedia.org/wiki?curid=22432" title="สโมสรฟุตบอลแมนเชสเตอร์ยูไนเต็ด">สโมสรฟุตบอลแมนเชสเตอร์ยูไนเต็ด สโมสรฟุตบอลแมนเชสเตอร์ยูไนเตด () เป็นสโมสรฟุตบอลที่มีชื่อเสียงของอังกฤษ มีสนามเหย้าคือโอลด์แทรฟฟอร์ดในเมืองแมนเชสเตอร์ แมนเชสเตอร์ยูไนเต็ดเป็นสโมสรที่ประสบความสำเร็จสูงสโมสรหนึ่ง โดยชนะเลิศแชมป์ลีก 20 ครั้ง (เอฟเอ พรีเมียร์ลีก/ดิวิชัน 1) ชนะเอฟเอคัพ 12 ครั้ง ฟุตบอลลีกคัพ 5 ครั้ง ชนะยูโรเปียนคัพ/ยูฟ่า แชมเปียนส์ลีก 3 ครั้ง ชนะเอฟเอคอมมิวนิตีชีลด์ 21 ครั้ง และชนะยูฟ่า คัพ วินเนอร์สคัพ อินเตอร์เนชันแนลคัพ ยูโรเปียนซูเปอร์คัพ ฟุตบอลชิงแชมป์สโมสรโลก และ ยูฟ่ายูโรปาลีก อย่างละ 1 ครั้ง แมนเชสเตอร์ยูไนเต็ดเป็นสโมสรกีฬาที่ได้รับความนิยม โดยแมนเชสเตอร์ยูไนเต็ดมีสถิติผู้เข้าชมในสนามมากที่สุดในฟุตบอลอังกฤษตลอด 34 ฤดูกาล ยกเว้นในฤดูกาล 1987–89 ที่มีการปรับปรุงสนามโอลด์แทรฟฟอร์ด แมนเชสเตอร์ยูไนเต็ดเป็นสโมสรหนึ่งในกลุ่มจี-14 ตั้งแต่ปี ค.ศ. 1991 สโมสรปรับปรุงรูปแบบดำเนินกิจการเป็นบริษัทมหาชน อย่างไรก็ตาม ต่อมานักธุรกิจชาวอเมริกัน มัลคอล์ม เกลเซอร์ เข้าครอบครองแบบไม่เป็นมิตร เป็นผลสำเร็จ และนำสโมสรออกจากตลาดหลักทรัพย์ลอนดอน ตั้งแต่ปี ค.ศ. 2005ประวัติศาสตร์สโมสรสโมสรในช่วงแรก (1878-1945) ประวัติศาสตร์สโมสร. สโมสรในช่วงแรก (1878-1945). สโมสรในช่วงแรก (1878-1945) สโมสรฟุตบอลแมนเชสเตอร์ยูไนเต็ด แต่จริงแล้วชื่อเดิมของสโมสรนั้น คือ "นิวตัน ฮีท " ในปี ค.ศ. 1878 พนักงานการรถไฟสายแลงคาเซี้ยร์ แอนด์ ยอร์คเชียร์ แผนกรถสินค้าและรถโดยสารของบริษัทรถไฟแอล.และวาย. (Lancashire and Yorkshire Railway (LYR) ในระหว่างที่กำลังรับประทานอาหารมื้อเย็นอยู่นั้น พวกเขาได้ร่วมก่อตั้งทีมฟุตบอลกันขึ้นมา และตระเวณเล่นกันอยู่ในแถบเมืองนอร์ธกราวด์ ซึ่งอยู่ในนิวตัน ฮีท สถานที่ซ้อมก็ใช้รางรถไฟ เป็นเส้นแบ่งเขตสนาม ตลอดจนเสียงและควันจากรถไฟรถจักรไอน้ำ ทีมฟุตบอล นิวตัน ฮีท (แลนแคเชียร์ แอนด์ ยอร์ดเชียร์เรลเวย์) ที่พวกเขา ตั้งขึ้นมาก็เล่น ฟุตบอล กัน ได้อย่างดีเยี่ยมน่าประทับใจ โดยชุดแข่งที่ใช้เสื้อสีเขียว-เหลือง อย่างละครึ่ง กางเกงสีดำเป็นชุดเก่ง พนักงานที่อยู่ในแถบนั้น แพ้นิวตัน ฮีท กระจุย ในปี 1885 สมาชิกในทีมได้ตัดสินใจติดต่อกับการรถไฟ และก่อตั้งทีมเพื่อเป็น บริษัท จำกัด โดยใช้ชื่อว่า นิวตัน ฮีท ฟุตบอลคลับ ผลงานชิ้นแรกของเขาคือการคว้าแชมป์ แมนเชสเตอร์ คัพมาครอง นั้นคือถ้วยแรกของทีม นิวตัน ฮีท ในช่วงต้นของสโมสรฟุตบอลทุก ๆ สโมสรในขณะนั้น ต่างก็มีฐานะการเงินที่ย่ำแย่ นิวตัน ฮีท ก็เช่นเดียวกัน ในปี 1902 นักเตะต้องจำนำชุดเพื่อนำมาใช้จ่ายแทนค่าจ้าง ขณะที่ สโมสร ฯ เป็นหนี้ถึง 2,670 ปอนด์ ซึ่งต้องถูกฟ้องล้มละลาย จุดพลิกผันได้เกิดขึ้น จอห์น เฮนรี่ เดวี่ส์ ผู้อำนวยการบริษัทเบียร์ ได้เข้ามาซื้อหุ้นของสโมสร และกรรมการบริหารชุดใหม่ ได้เปลี่ยนชื่อนิวตัน ฮีท เป็น แมนเชสเตอร์ยูไนเต็ด พวกเขาเริ่มลงเล่นในเสื้อแดงและกางเกงขาสั้นสีขาว อีก 6 ปีต่อมา แมนเชสเตอร์ยูไนเต็ด ก็คว้าแชมป์ฟุตบอลลีกเป็นครั้งแรกในฤดูกาล 1907 - 1908 ในฤดูกาลต่อมาพวกเขาก็คว้าแชมป์ เอฟเอคัพได้สำเร็จ จากความสำเร็จทำให้ จอห์น เฮนรี่ เดวี่ส์ คิดที่จะย้ายสโมสรจากเดิมที่แบ๊งค์สตรีท ไปอยู่ที่โอลด์แทรฟฟอร์ด และเมื่อวันที่ 19 กุมภาพันธ์ 1910 สนามโอลด์แทรฟฟอร์ด ก็ถูกเปิดใช้เป็นครั้งแรกและคู่แค้นตลอดกาลอย่างลิเวอร์พูล ก็บุกมาเฉือนพวกเขา 4-3ยุคของเซอร์ แมตต์ บัสบี (1945-1969) ยุคของเซอร์ แมตต์ บัสบี (1945-1969). แมตต์ บัสบีได้เข้ามาคุมทีมในปี 1945 เขาได้นำความสำเร็จมาสู่สโมสรฟุตบอลได้อย่างรวดเร็ว โดยได้อันดับสองของฟุตบอลลีกในปี 1947 และชนะเลิศเอฟเอ คัพในปีต่อมา บัสบีเป็นคนที่ดึงนักเตะจากทีมเยาวชนขึ้นมาหลายคน จนได้แชมป์ลีกในปี 1956 ด้วยอายุเฉลี่ยของนักเตะเพียง 22 ปีเท่านั้น ในปีต่อมา เขาก็ได้พาทีมเป็นแชมป์ลีกอีกครั้ง และยังเข้าถึงรอบชิงชนะเลิศเอฟเอ คัพ แต่ไปไม่ถึงดวงดาวโดยการพ่ายแพ้ต่อแอสตัน วิลลา แมนเชสเตอร์ยูไนเต็ดเป็นทีมแรกของอังกฤษที่ได้เข้าร่วมแข่งขันฟุตบอลยูโรเปียนคัพ และยังได้เข้าถึงรอบรองชนะเลิศอีกด้วย ในปี 1958 ได้เกิดโศกนาฏกรรมครั้งยิ่งใหญ่ของสโมสร เมื่อเครื่องบินที่บรรทุกนักเตะและทีมงานของสโมสร ที่กลับจากการไปแข่งขันยูโรเปียนคัพรอบก่อนรองชนะเลิศกับทีมเรดสตาร์เบลเกรด ซึ่งแมนเชสเตอร์ยูไนเต็ดสามารถผ่านเข้าสู่รอบรองชนะเลิศแล้วได้ประสบอุบัติเหตุที่สนามบินในเมืองมิวนิก หลังจากแวะพักเครื่องบินที่เมืองมิวนิก ในวันที่ 6 กุมภาพันธ์ เวลาประมาณบ่าย 3 โมง เหตุการณ์ครั้งนั้นได้คร่าชีวิตนักเตะของทีมไปถึง 8 คน รวมถึงทีมงานสตาฟโค้ชและผู้โดยสารคนอื่นอีก 15 คน รวมเป็น 23 คน หนึ่งในคนที่เสียชีวิตในครั้งนี้ คือ ดันแคน เอ็ดเวิร์ด นักเตะดาวรุ่งพรสวรรค์สูงสุดในขณะนั้น จากเหตุการณ์ครั้งนี้ มีผู้คาดว่าจะเป็นจุดตกต่ำของแมนเชสเตอร์ยูไนเต็ด แต่จิมมี เมอร์ฟีได้เข้ามาเป็นผู้จัดการทีมในช่วงที่บัสบีกำลังรักษาอาการบาดเจ็บ และใช้ตัวผู้เล่นแก้ขัดไปหลายตำแหน่ง แต่ทีมก็ยังสามารถเข้าชิงชนะเลิศ เอฟเอ คัพได้อีกครั้ง โดยครั้งนี้พ่ายต่อโบลตันทำให้ได้เพียงรองแชมป์เท่านั้น หลังจากรักษาตัวเองแล้ว บัสบีได้ปรับปรุงทีมในช่วงต้นของทศวรรษ 60 โดยการเซ็นสัญญาคว้านักเตะอย่าง เดนิส ลอว์ กับ แพท ครีแลนด์มาเสริมทีม แมนเชสเตอร์ยูไนเต็ดก็ชนะเลิศฟุตบอลเอฟเอ คัพในปี 1963 และได้แชมป์ฟุตบอลลีกในปี 1965 และ 1967 นอกจากนี้ ยังได้แชมป์ฟุตบอลยูโรเปียนคัพเป็นสโมสรแรกของอังกฤษในปี 1968 ซึ่งเป็นระยะเวลาเพียง 10 ปี เท่านั้นหลังจากเกิดเหตุโศกนาฏกรรมที่มิวนิก ที่ทำให้ทีมต้องสูญเสียผู้เล่นฟุตบอลตัวหลักไปถึง 8 คน และจากความยอดเยี่ยมของทีมชุดนี้ ทำให้มีนักเตะ 3 คนด้วยกัน ที่สามารถคว้ารางวัลนักเตะยอดเยี่ยมของยุโรป (บัลลงดอร์) ได้แก่เดนิส ลอว์ ได้รับรางวัลในปี 1964 คนที่สองคือบ็อบบี ชาร์ลตันได้รับในปี 1966 หลังจากพาทีมชาติอังกฤษคว้าแชมป์ฟุตบอลโลกครั้งแรกและครั้งเดียวของพวกเขา และจอร์จ เบสต์ได้รับรางวัลในปี 1968 หลังจากโชว์ฟอร์มอันยอดเยี่ยมพาแมนเชสเตอร์ยูไนเต็ดคว้าแชมป์ฟุตบอลยูโรเปียน คัพเป็นครั้งแรกของสโมสรและครั้งแรกของอังกฤษ บัสบีได้ลาออกจากการเป็นผู้จัดการทีมในปี 1969 โดยมีวิฟ แมคกินเนสโค้ชทีมสำรองทำหน้าที่แทนลุ่มๆ ดอนๆ (1969-1986) ลุ่มๆ ดอนๆ (1969-1986). สโมสรได้พยายามหาตัวแทนที่เหมาะสมของบัสบี โดยใช้ผู้จัดการทีมไปหลายคน ได้แก่ วิฟ แมคกิวเนส, แฟรงค์ โอฟาร์เรล ก่อนที่ ทอมมี โดเคอร์ตี้เข้ามาคุมทีมในปี 1972 เขาได้ช่วยทีมให้รอดจากการตกชั้น แต่อย่างไรก็ดี ทีมก็ได้ตกชั้นลงไปในปี 1974 แต่สโมสรก็ได้เลื่อนชั้นขึ้นมาทันทีในปีถัดไป และยังได้เข้าชิงชนะเลิศ เอฟเอ คัพในปีต่อมาอีกด้วย จากนั้นก็ได้เข้าชิงชนะเลิศอีกครั้งในปี 1977 โดยครั้งนี้สามารถคว้าแชมป์ได้โดยการเอาชนะทีมลิเวอร์พูล เป็นการดับความหวังการคว้าสามแชมป์ในปีเดียวกันของหงส์แดงลงไป ถึงเขาจะทำหน้าที่ได้ดี แต่ก็ถูกไล่ออกหลังจากรอบชิงชนะเลิศปีนั้นเนื่องจากมีข่าวพัวพันกับภรรยาของนักกายภาพบำบัด เดฟ เซกซ์ตันได้เข้ามาเป็นผู้จัดการทีมต่อในฤดูกาล 1977-1978 และเปลี่ยนระบบการเล่นของทีมให้เน้นเกมรับมากขึ้น ระบบนี้ทำให้แฟนบอลไม่ค่อยพอใจมากนัก หลังจากทำทีมไม่ประสบความสำเร็จ เขาถูกไล่ออกในปี 1981 รอน แอคคินสันได้เข้ามาทำหนาที่นี้แทน เมื่อเขาเข้ามาก็ได้ทำลายสถิติซื้อขายสูงสุดของอังกฤษโดยการคว้าตัวไบรอัน ร็อบสัน มาจากเวสต์บรอมวิช รวมถึง การคว้าตัว เจสเปอร์ โอลเซน และกอร์ดอน สตรัคคั่น ในขณะที่มีนักเตะอย่างมาร์ค ฮิวจส์ และนอร์แมน ไวท์ไซด์ที่ขึ้นมาจากทีมเยาวชนของสโมสร แมนเชสเตอร์ยูไนเต็ดได้แชมป์เอฟเอ คัพในปี 1983 ปี 1985 แมนเชสเตอร์ยูไนเต็ดทำผลงานได้ดีในช่วงเปิดฤดูกาลโดยการชนะ 10 นัดรวด ทำให้มีคะแนนนำทีมอื่นถึง 10 คะแนนตั้งแต่ต้นฤดูกาล แต่อย่างไรก็ตาม หลังจากนั้นทีมทำผลงานได้ไม่ดีและจบฤดูกาลด้วยอันดับ 4 ของลีก ผลงานในปีต่อมาก็ไม่ได้ดีขึ้น ทีมต้องหนีการตกชั้น ทำให้รอน แอคคินสันถูกไล่ออกไปยุคของ เซอร์อเล็กซ์ เฟอร์กูสัน (1986-2013) ยุคของ เซอร์อเล็กซ์ เฟอร์กูสัน (1986-2013). อเล็กซ์ เฟอร์กูสันได้เข้ามาคุมทีมต่อ โดยในฤดูกาลแรกสโมสรจบฤดูกาลด้วยอันดับ 11 แต่ในปีต่อมาก็ได้อันดับสองโดยไบรอัน แมคแคลร์ทำประตูได้ถึง 21 ประตู เป็นคนแรกของทีมหลังจากที่จอร์จ เบสต์เคยทำได้มาก่อนหน้านี้ ในปี 1989 เฟอร์กูสันเกิดความยากลำบากในการคุมทีมขึ้น เนื่องจากตัวผู้เล่นหลายตัวที่เขานำเข้ามาในทีมไม่เป็นที่พอใจของแฟนบอล มีข่าวออกมาว่าสโมสรจะปลดเฟอร์กี้ออกจากการเป็นผู้จัดการทีมในช่วงต้นปี 1990 แต่การชนะนอตติ้งแฮม ฟอเรสต์ในรอบสาม ของเอฟเอ คัพ ก็ทำให้เขาสามารถคุมทีมต่อไปได้ จนคว้าแชมป์เอฟเอ คัพได้ในปีนั้น เป็นแชมป์แรกให้กับเขาในการคุมแมนเชสเตอร์ยูไนเต็ด ฤดูกาล 1990-91 แมนเชสเตอร์ยูไนเต็ดคว้าแชมป์คัพ วินเนอร์ส คัพ โดยการเอาชนะบาร์เซโลนา จากสเปน ในนัดชิงชนะเลิศ แต่ปีต่อมาทีมทำผลงานไม่ดีนักในพรีเมียร์ลีก สโมสรแมนเชสเตอร์ยูไนเต็ดได้เข้าสู่ตลาดหลักทรัพย์ในลอนดอนเมื่อปี 1991 ด้วยมูลค่าทรัพย์สิน 18 ล้านปอนด์ จากนั้น สโมสรต้องเปิดเผยข้อมูลการเงินทั้งหมดสู่สาธารณะ เอริก กองโตนาย้ายจากลีดส์ ยูไนเต็ดมาร่วมทีมเมื่อปี 1992 ส่งผลต่อความสำเร็จของทีมเป็นอย่างมาก ทำให้ทีมได้แชมป์พรีเมียร์ลีกในฤดูกาลนั้นทันที ซึ่งนับเป็นแชมป์ลีกหนแรกในรอบ 26 ปี นับจากที่ได้มาครั้งล่าสุดในปี 1967 ปีต่อมา ทีมได้ดับเบิลแชมป์เป็นครั้งแรกในประวัติศาสตร์สโมสร แต่ในปี 1994 นั้นเอง แมตต์ บัสบี ตำนานกุนซือของได้เสียชีวิตลงในวันที่ 20 มกราคม ฤดูกาล 1994-95 คันโตนาถูกสมาคมฟุตบอลอังกฤษลงโทษห้ามแข่งถึง 8 เดือน หลังจากที่ไปกระโดดถีบใส่แมทธิว ซิมมอนส์ แฟนบอลคริสตัล พาเลซ ปีนั้น แมนเชสเตอร์ยูไนเต็ดได้รองแชมป์ทั้งพรีเมียร์ลีกและเอฟเอ คัพ เฟอร์กูสันได้กระทำสิ่งที่ขัดใจแฟนบอลของทีมอีกครั้ง ด้วยการขายนักเตะสำคัญของทีมและดันนักเตะจากทีมเยาวชนขึ้นมาเล่นแทน แต่ปีนั้นทีมก็สามารถคว้าดับเบิ้ลแชมป์ได้อย่างน่ายกย่อง โดยเป็นทีมแรกของเกาะอังกฤษ ที่สามารถคว้าดับเบิ้ลแชมป์ได้เป็นสมัยที่สองซึ่งเว้นจากครั้งแรกที่ได้ดับเบิ้ลแชม์ในปี 1994 เพียงปีเดียว และสามารถที่จะลบคำสบประมาทที่ถูกปรามาสเอาไว้ว่าไม่สามารถที่จะประสบความสำเร็จใดๆได้ จากการผลักดันเด็กเยาวชนของทีมให้ขึ้นมาเล่นในทีมชุดใหญ่ สโมสรคว้าแชมป์ลีกอีกครั้งในปี 1997 จากนั้น เอริค คันโตนาได้ประกาศเลิกเล่นฟุตบอลด้วยวัยเพียง 30 ปีซึ่งเร็วกว่านักเตะคนอื่นๆ มาก ฤดูกาลทีมยังเริ่มต้นการแข่งขันได้ดี แต่มีปัญหาอาการบาดเจ็บรบกวนมามากจนทำให้จบฤดูกาลได้เพียงอันดับสองเท่านั้น ปี 1998-99 ถือเป็นปีที่ประสบความสำเร็จมากที่สุดในประวัติศาสตร์สโมสร ด้วยการเป็นทีมแรกของอังกฤษที่คว้าทริปเปิลแชมป์ ซึ่งประกอบด้วยพรีเมียร์ลีก เอฟเอคัพ และยูฟาแชมเปียนส์ลีกได้ในฤดูกาลเดียวกันอย่างน่าประทับใจ โดยเฉพาะอย่างยิ่ง ในรอบชิงชนะเลิศฟุตบอลยูฟ่าแชมเปียนส์ลีก โดยในนาทีสุดท้ายของเกมนั้น ทีมยังตามหลังบาเยิร์นมิวนิกอยู่ 1-0 แต่แล้วในช่วงทดเวลาบาดเจ็บ 3 นาทีนั้น ทีมสามารถทำได้ถึงสองประตูพลิกกลับมาชนะ 2-1 ได้อย่างเหลือเชื่อจากเท็ดดี เชอริงแฮม และ "เพชฌฆาตหน้าทารก" อูเล กุนนาร์ ซูลแชร์ จากการคว้าสามแชมป์ ทำให้อเล็กซ์ เฟอร์กูสัน ได้รับการพระราชทานเครื่องราชอิสริยาภรณ์จากสมเด็จพระบรมราชินีนาถเอลิซาเบถที่ 2 เป็นเซอร์อเล็กซ์ เฟอร์กูสัน เพื่อตอบแทนผลงานที่สามารถสร้างชื่อเสียงและเกียรติประวัติให้แก่ประเทศ ซึ่งถือเป็นบุคคลที่ได้รับตำแหน่งเซอร์คนที่ 3 ในประวัติศาสตร์ของสโมสร โดยผู้ที่ได้รับคนแรกคือ เซอร์แมตต์ บัสบี คนที่สองคือ เซอร์บ็อบบี้ ชาร์ลตัน ตำนานของสโมสรแมนเชสเตอร์ยูไนเต็ด หลังจากคว้าแชมป์ลีกในฤดูกาลที่ผ่านมา ในฤดูกาล 1999-2000 ถึง 2000-2001 ยูไนเต็ดสร้างประวัติศาสตร์ใหม่ในวงการฟุตบอลอังกฤษโดยการแชมป์ลีก 3 ครั้งติดต่อกัน ซึ่งเป็นทีมทึ่ 3 ที่ทำได้ (ทีมที่ทำได้ก่อนหน้าคือทีมแรกอาร์เซนอลฤดูกาล 1932-33, 1933-34 และ 1934-35และลิเวอร์พูล) และในช่วงนั้นยูไนเต็ดได้คว้าตัวนักเตะสำคัญคือ กองหน้าชาวดัตช์ รืด ฟัน นิสเติลโรย ซึ่งปัจจุบันได้กลายเป็น 1 ในตำนานสโมสรที่ลงสนาม 220 นัด และยิงได้ถึง 150 ประตู และริโอ เฟอร์ดินานด์ กองหลังที่มีค่าตัวสูงถึง 30 ล้านปอนด์ แต่อย่างไรก็ดี ในปี 2001-2006 ยูไนเต็ดได้ประสบปัญหาหลายอย่าง อย่างแรกคือสโมสรไม่สามารถหาผู้รักษาประตูที่เป็นตัวตายตัวแทนของ ปีเตอร์ ชไมเคิล ได้ สโมสรได้เปลี่ยนผู้รักษาประตูมือ 1 หลายคน ไม่ว่าจะเป็นมาร์ค บอสนิช, ไรมอนด์ ฟาน เดอ ฮาว, มัสซิโม่ ตาอิบี้, พอล ราชุบก้า, แอนดี้ กอแร่ม, ฟาเบียง บาร์แตซ, ทิม โฮเวิร์ด, รอย คาโรล, และ ริคาร์โด้ โลเปซ และปัญหาอีกอย่างหนึ่งคือมีผู้เล่นที่เป็นกำลังหลักจำนวนมากได้ออกจากสโมสรไม่ว่าจะเป็นยาป สตัม, เดวิด เบ็คแฮม, รอย คีน กัปตันทีม, หรือแม้กระทั่งรืด ฟัน นิสเติลโรย โดยมีสาเหตุมาจากการมีปัญหากับเซอร์อเล็กซ์ เฟอร์กูสัน ทั้งสิ้น ในช่วง 5 ปีนี้ ยูไนเต็ดคว้าแชมป์ลีกเพียงครั้งเดียว (ฤดูกาล 2002-2003) และได้ถ้วยรางวัลอื่นๆ อีก 2 รายการ คือ เอฟเอคัพ (2003-2004) และ ลีกคัพ (2005-2006) เท่านั้น โดยใน 2 ฤดูกาลหลัง เชลซีได้เข้ามามีบทบาทเด่นในฟุตบอลลีกเนื่องมาจากการเข้าเทคโอเวอร์สโมสรของ โรมัน อบราโมวิช มหาเศรษฐีชาวรัสเซีย ทำให้เชลซีมีงบประมาณซื้อตัวผู้เล่นไม่จำกัดและคว้าแชมป์ลีก 2 ปีติดต่อกัน ต่อมาในปี 2006-2008 อเล็กซ์ เฟอร์กูสันได้ผ่าตัดทีมใหม่อีกครั้ง โดยมีแกรี่ เนวิลล์ เป็นกัปตันทีมคนใหม่ที่รับตำแหน่งกัปตันแทน รอย คีน 11 ผู้เล่นของยูไนเต็ดมีความลงตัวกว่าปีที่ผ่านๆ มา ผู้เล่นที่โดดเด่นมีแอ็ดวิน ฟัน เดอร์ซาร์ ผู้รักษาประตูทีมชาติฮอลแลนด์ที่เป็นตัวแทนของ ปีเตอร์ ชไมเคิล และกองหลังมีเนมานย่า วิดิช ผู้เล่นยอดเยี่ยมของเซอร์เบียแอนด์มอนเตเนโกร และริโอ เฟอร์ดินานด์กองหลังค่าตัว 30 ล้านปอนด์เป็นแกนกลาง, ปีกซ้ายขวามีคริสเตียโน โรนัลโด ปีกดาวรุ่งโปรตุเกสที่สืบทอดเสื้อหมายเลข 7 ต่อจากเดวิด เบ็คแฮม และนานี ปีกดาวรุ่งผู้เป็นตัวแทนของไรอัน กิ๊กส์ และกองหน้ามี เวย์น รูนี่ย์ ดาวยิงประตูที่มีค่าตัวถึง 27 ล้านปอนด์ เป็นกำลังหลัก อเล็กซ์เฟอร์กูสันได้กล่าวว่าทีมชุดนี้เป็นชุดที่ยอดเยี่ยมไม่แพ้ชุดปี 1999, ซึ่งทีมชุดนี้สามารถนำแมนเชสเตอร์ยูไนเต็ดไล่ล่าความสำเร็จอีกครั้ง โดยการคว้าแชมป์ลีก 3 ปีติดต่อกันในปี 2006-2009 และการคว้าแชมป์ยูฟ่า แชมเปี้ยนส์ลีกอีกครั้งในฤดูกาล 2007-2008 ในปี 2010 เนมานย่า วิดิช ได้รับตำแหน่งกัปตันหลังจากการประกาศเลิกเล่นของแกรี เนวิลล์ ผู้เล่นที่มีความโดดเด่นในช่วงนี้คือ ไมเคิล โอเวน อดีตกองหน้าลิเวอร์พูลที่สวมเสื้อหมายเลข 7 ต่อจากคริสเตียโน โรนัลโด, คาเบียร์ เอร์นันเดซ บัลกาซาร์ กองหน้าทีมชาติเม็กซิโก, และดาบิด เด เฆอา ผู้รักษาประตูทีมชาติสเปนผู้เป็นตัวแทนของฟัน เดอร์ซาร์ ยูไนเต็ดประสบความสำเร็จอย่างต่อเนื่องโดยชนะเลิศในลีกได้อีกสองครั้งในรอบ 3 ปีคือฤดูกาล 2010-11 และแชมป์ลีกสมัยที่ 20 ฤดูกาล 2012-13 ก่อนจะปิดท้ายยุคสมัยของเซอร์อเล็กซ์ ซึ่งเป็นผู้จัดการทีมที่ประสบความสำเร็จสูงสุด ในประวัติศาสตร์ของสโมสรการควบรวมกิจการของมัลคอล์ม เกลเซอร์ การควบรวมกิจการของมัลคอล์ม เกลเซอร์. ในวันที่12 พฤษภาคม ค.ศ. 2005 มัลคอล์ม เกลเซอร์ นักธุรกิจชาวอเมริกันสามารถครอบครองในสโมสรเกินร้อยละ 70 หลังจากบรรลุข้อตกลงซื้อหุ้นของผู้ถือหุ้นเจ. พี. แมกมานัส และจอห์น แมกเนียร์ ซึ่งถือหุ้นอยู่ร้อยละ 28.7 จาก และแฮร์รี่ ดอบสัน ผู้ถือหุ้นใหญ่ลำดับสามชาวสกอต ในวันที่ 16 พฤษภาคม เกลเซอร์ครอบครองหุ้นเกินร้อยละ 75 ซึ่งทำให้เขาสามารถนำสโมสรออกจากตลาดหลักทรัพย์ได้ แมนเชสเตอร์ยูไนเต็ดถูกนำออกจากตลาดหลักทรัพย์ลอนดอนในวันที่ 22 มิถุนายน เกลเซอร์สามารถครอบครองหุ้นร้อยละ 98 เป็นผลสำเร็จในวันที่ 28 มิถุนายน ซึ่งเกินระดับที่กำหนดให้บังคับซื้อหุ้นส่วนที่เหลือ มัลคอล์ม เกลเซอร์แต่งตั้งลูกชายสามคนของเขาเข้าในคณะกรรมการบริหาร ผู้สนับสนุนจำนวนมากไม่พอใจการเข้าครอบครองกิจการของเกลเซอร์2013–2016 2013–2016. ในฤดูกาล 2013-14 หลังจากที่เซอร์อเล็กซ์ เฟอร์กูสัน ได้ประกาศวางมือจากการคุมทีมไป หลังจากที่คุมทีมมาอย่างยาวนานกว่า 26 ปีครึ่ง ทางทีมและทางตัวของเฟอร์กูสันได้แต่งตั้ง เดวิด มอยส์ ผู้จัดการทีมเอฟเวอร์ตันชาวสกอต ให้มารับหน้าที่ผู้จัดการทีมคนใหม่แทน แต่ปรากฏว่าผลงานของมอยส์ทำให้ทีมมีผลงานย่ำแย่มาก จนในที่สุดเมื่อจบฤดูกาล แมนเชสเตอร์ยูไนเต็ดได้เพียงแค่อันดับ 7 ไม่สามารถผ่านเข้าไปเล่นในรายการภาคพื้นทวีปได้ทั้งยูฟ่าแชมเปียนส์ลีก หรือยูโรปาลีก อีกทั้งยังทำอีกหลายสถิติที่ย่ำแย่ จนกลายเป็นสถิติที่แย่ที่สุดของทีมในรอบ 19 ปี ในที่สุดก่อนจะสิ้นสุดฤดูกาลเพียงแค่ 4 นัด ผู้บริหารทีมก็ตัดสินใจปลดมอยส์ออกจากตำแหน่ง พร้อมกับแต่งตั้งไรอัน กิกส์ ปีกซ้ายชื่อดังของทีมวัย 40 ปี รับผิดชอบหน้าที่ผู้จัดการทีมชั่วคราวและผู้เล่นไปในตัวด้วย จนกว่าจะหาผู้จัดการทีมคนใหม่ได้ ที่สุดในวันที่ 19 พฤษภาคม ค.ศ. 2014 ทางทีมก็ได้แต่งตั้งลูวี ฟัน คาล ผู้จัดการทีมชาติเนเธอร์แลนด์เป็นผู้จัดการทีมคนใหม่ และกิกส์ที่ประกาศเลิกเล่นไปก็รับหน้าที่ผู้ช่วยผู้จัดการทีม แต่การคุมทีมของฟัน คาล เมื่อเปิดฤดูกาลใหม่มา 2 นัด แมนเชสเตอร์ยูไนเต็ดทำคะแนนได้เพียง 2 แต้มเท่านั้น จากการที่แพ้สวอนซีซิตี คาสนามโอลด์แทรฟฟอร์ดของตัวเอง 1-2 และเสมอกับซันเดอร์แลนด์ในนัดต่อมา 1-1และในรายการแคปิตอลวันก็ยังเป็นฝ่ายแพ้เอ็มเคดอนส์ ซึ่งเป็นทีมในลีกวันไปอีก 4-0 ทำให้ตกรอบ 2 ไปทันที ในพรีเมียร์ลีกนัดถัดมา แมนเชสเตอร์ยูไนเต็ดได้ชัยชนะนัดแรก เมื่อเป็นฝ่ายชนะคริสตัลพาเลซ ที่สนามโอลด์แทรฟฟอร์ดของตัวเอง 2-0 แต่ทว่าในนัดต่อมาเมื่อเจอกับเลสเตอร์ซิตี ที่เป็นทีมที่เลื่อนชั้นขึ้นมาจากเดอะแชมเปียนชิป ที่สนาม คิงพาวเวอร์สเตเดียม ถึงแม้จะเป็นฝ่ายขึ้นนำไปก่อน 3-1 แต่ทว่าในครึ่งหลังกลับถูกเลสเตอร์ซิตีแซงจนชนะไป 5-3 ซ้ำไทเลอร์ แบล็คเก็ตต์ กองหลังของทีมก็ถูกใบแดงไล่ออกในนาทีที่ 83 อีกด้วย ทำให้เมื่อผ่านไป 5 นัด อันดับของแมนเชสเตอร์ยูไนเต็ดอยู่ที่อันดับที่ 12 มีเพียง 5 คะแนนเท่านั้น ซึ่งเมื่อเทียบสถิติกับเดวิด มอยส์ เมื่อฤดูกาลที่แล้ว พบว่าฟัน คาล มีสถิติแย่กว่ามอยส์เสียอีก เพราะ 5 นัดแรกในฤดูกาลนี้แมนเชสเตอร์ยูไนเต็ดยังไม่พบกับทีมใหญ่เลย ผิดกับฤดูกาลที่แล้วที่พบกับทีมใหญ่ถึง 3 ทีม คือ เชลซี, ลิเวอร์พูล และแมนเชสเตอร์ซิตี ใน 5 นัดแรก และมีรายงานว่าผู้เล่นบางคนถึงกับกล่าววาจาหยาบคายออกมาในห้องพักหลังจากแข่งขัน ซึ่งแสดงออกถึงความไม่พอใจในตัวฟัน คาล โดยฟัน คาล ได้กล่าวว่าขอเวลาให้ตนเอง 4 เดือนเพื่อที่จะปรับทีมให้ลงตัวตามแผนการเล่น ทั้งที่ก่อนเปิดฤดูกาลผลงานของฟัน คาล พาทีมชนะรวดทั้งหมด 6 นัดในการแข่งขันนัดอุ่นเครื่อง หลังสิ้นสุดฤดูกาล 2015–16 ซึ่งแมนเชสเตอร์ยูไนเต็ด จบลงด้วยอันดับที่ 5 และถึงแม้ว่าจะได้แชมป์เอฟเอคัพเป็นสมัยที่ 12 นับว่าสูงสุดที่สุดเทียบเท่ากับอาร์เซนอล และถือว่าเป็นแชมป์แรกของสโมสรตั้งแต่เซอร์อเล็กซ์ เฟอร์กูสัน วางมือลงไปเมื่อ 3 ปีก่อนก็ตาม แต่หลังจากนั้นไม่นาน ทางสโมสรก็แถลงปลดฟัน คาล ออกจากตำแหน่ง หลังจากที่ถูกวิพากษ์วิจารณ์และมีข่าวว่าจะปลดออกหลายต่อหลายครั้ง พร้อมกับต้องจ่ายค่าชดเชยค่าสัญญาเป็นจำนวน 5 ล้านปอนด์ (ประมาณ 250 ล้านบาท) เริ่มต้นฤดูกาล 2016–17 แมนเชสเตอร์ยูไนเต็ด ได้ตั้ง โชเซ มูรีนโย เข้ามาเป็นผู้จัดการทีม เขาได้ประกาศกร้าวว่าจะเป็นแชมป์พรีเมียร์ลีกให้ได้ เขาทำผลงานดีในสามนัดแรก แต่หลังจากนั้นไม่ชนะถึงหกเกม ก่อนที่จะไร้พ่ายถึง 24 นัดซึ่งเป็นสถิติของเขาอีกด้วย แต่ก็เสมอในบ้านไปถึง 9 นัด ซึ่งเสมอแบบไม่จำเป็นอย่างมาก แมนเชสเตอร์ยูไนเต็ดกลายเป็นทีมที่สามที่รู้อันดับของตัวเอง ต่อจากเชลซีและเอฟเวอร์ตัน จนถูกล้อเลียนอย่างมากมาย แต่ก็สามารถคว้าแชมป์อีเอฟแอลคัพและยูฟ่ายูโรปาลีกได้สำเร็จผู้เล่นผู้เล่นชุดปัจจุบันผู้เล่นชุดสำรองและชุดเยาวชนผู้เล่นในอดีตกัปตันทีมผู้เล่นแห่งปีเซอร์แมตต์ บัสบีทีมงานประจำสโมสรทีมงานประจำสโมสร. - เจ้าของ: ครอบครัวเกลเซอร์ โดย บริษัท เรดฟุตบอลแชร์โฮลเดอร์ จำกัด - ประธานกิตติมศักดิ์: มาร์ติน เอ็ดเวิร์ด- บริษัท แมนเชสเตอร์ยูไนเต็ด จำกัด - ประธานสโมสรร่วม: อาฟราม เกลเซอร์ และ โจเอล เกลเซอร์ - รองประธานฝ่ายบริหาร: เอ็ด วูดเวิร์ด - กรรมการผู้จัดการกลุ่ม: ริชาร์ด อาร์โนลด์ - ผู้อำนวยการเชิงพาณิชย์: Jamieson Reigle - ผู้อำนวยการฝ่ายบริหาร: ไบรอัน เกลเซอร์, เควิน เกลเซอร์, เอ็ดเวิร์ด เกลเซอร์, ดาร์ซี เกลเซอร์ คาสเซวิตซ์, โรเบิร์ต เล่ยเทา, จอห์น ฮุกส์ และ มานู ซอว์นีย์- สโมสรฟุตบอลแมนเชสเตอร์ยูไนเต็ด - ผู้อำนวยการ: เดวิด กิลล์, ไมเคิล เอ็ดเดลสัน, เซอร์ บ็อบบี ชาร์ลตัน, เซอร์ อเล็กซ์ เฟอร์กูสัน - เลขานุการสโมสร: จอห์น อเล็กซานเดอร์ - ทูตสโมสร: แอนดรูว์ โคล, แกรี เนวิล, ไบรอัน ร็อบสัน, พีเตอร์ สไมเกิล, บ็อบบี ชาร์ลตัน, อเล็กซ์ เฟอร์กูสัน, พัก จี-ซ็อง- ทีมงานประจำสโมสร - รองประธานเจ้าหน้าที่ฝ่ายปฏิบัติการ: แพดดี ลอร์ด - ผู้อำนวยการฝ่ายการติดต่อสื่อสาร: ฟิล ทาวน์เซนด์ - ผู้อำนวยการฝ่ายการพัฒนาธุรกิจ: Alan Dawson - ผู้อำนวยการฝ่ายฝ่ายกฎหมายและกิจการธุรกิจ: Patrick Stewart - ผู้อำนวยการฝ่ายการตลาด: โจนาธาน ริกบี - ผู้อำนวยการฝ่ายการเงิน & ไอที: Steve Deaville - ผู้อำนวยการฝ่ายสิ่งอำนวยสะดวก: คลิฟ สเนลล์- ผู้จัดการฝ่ายการจัดจำหน่ายตั๋ว: Sam Kelleher - เจ้าหน้าที่รักษาความปลอดภัย: ชาร์ลี คอกซอน - ผู้จัดการสนาม: เอียน คอลลินส์ - ผู้จัดการพื้นสนาม: แอนโทนี ซินแคลร์- ทีมงานผู้ฝึกสอน - ผู้จัดการ: โชเซ มูรีนโย - ผู้ช่วยผู้จัดการ: รุย ฟาเรีย - ผู้ฝึกสอนผู้รักษาประตู: ซิลวิโน ลูโร - หัวหน้าฝ่ายการพัฒนาทีมชุดแรก: John Murtough - หัวหน้าฝ่ายการพัฒนาการด้านกีฬา: โทนี สตรัดวิก - ผู้ฝึกสอนด้านพละกำลัง & การปรับสภาวะ: แกรี วอล์กเกอร์ - หัวหน้าด้านสมรรถภาพมนุษย์: ดร. ริชาร์ด ฮอว์กินส์ - ผู้จัดการทีมชุดสำรอง: วอร์เรน จอยซ์ - หัวหน้าแมวมอง: จิม ลอว์เลอร์- ทีมงานผู้ฝึกสอนสถาบันฟุตบอล - ผู้อำนวยการสถาบันฟุตบอลเยาวชน: นิคกี บัตต์ - ผู้ช่วยผู้อำนวยการช่วงอายุ 17–21 ปี: ว่าง - ผู้ช่วยผู้อำนวยการช่วงอายุ 9–16 ปี: โทนี วีลัน - หัวหน้าผู้ฝึกสอนรุ่นอายุไม่เกิน 18 ปี: พอล แมคกินเนสส์ - หัวหน้าผู้ฝึกสอนรุ่นอายุไม่เกิน 13–16 ปี: คริส แคสเปอ - หัวหน้าผู้ฝึกสอนรุ่นอายุไม่เกิน 11–12 ปี: โทนี วีลัน - หัวหน้าผู้ฝึกสอนรุ่นอายุไม่เกิน 9–10 ปี: Eamon Mulvey - ผู้ฝึกสอนผู้รักษาประตูสถาบันฟุตบอล: Alan Fettis - ผู้ฝึกสอนผู้รักษาประตูสถาบันฟุตบอล (รุ่นอายุไม่เกิน 9–16 ปี): แจ็ก โรบินสัน - ผู้ฝึกสอนสถาบันฟุตบอล: Eddie Leach, Tommy Martin, Mike Glennie & Andy Welsh- ทีมงานแพทย์ - แพทย์ประจำสโมสร: ดร. สตีฟ แม็กนัลลี - ผู้ช่วยแพทย์ประจำสโมสร: ดร. โทนี กิลล์ - นักกายภาพบำบัดทีมชุดแรก: นีล ฮูวจ์ - นักกายภาพบำบัดประจำทีมสถาบันฟุตบอลชุดใหญ่: แมนดี จอห์นสัน - นักกายภาพบำบัดประจำสถาบันฟุตบอล: จอห์น ดาวิน & ริชาร์ด เมอร์รอน - หมอนวด: แกรี อาร์เมอร์, ร็อด ธอร์นเลย์ & แอนดี เคเวเนย์ - นักโภชนาการประจำสโมสร: เทรเวอร์ ลีเกียรติประวัติเกียรติประวัติ. - ฟุตบอลลีกดิวิชั่นหนึ่ง / เอฟเอ พรีเมียร์ลีก: 20 - ฟุตบอลลีกดิวิชั่นสอง: 2 - เอฟเอคัพ: 12 - ฟุตบอลลีกคัพ: 5 - ยูโรเปียนคัพ/ยูฟ่า แชมเปี้ยนส์ลีก: 3 - ยูฟ่า คัพวินเนอร์สคัพ: 1 - ยูฟ่ายูโรปาลีก: 1 - อินเตอร์คอนติเนนตัลคัพ: 1 - ฟีฟ่าคลับเวิลด์คัพ: 1 - ยูโรเปียนซูเปอร์คัพ: 1 - เอฟเอชาริตี/คอมมูนิตีชีลด์: 17 (13 แชมป์เดี่ยว, 4 แชมป์ร่วม*) - BBC Sports Personality of the Year Team Awardสถิติที่สำคัญของสโมสรสถิติลงเล่นมากที่สุดสถิติทำประตูสูงสุดสถิติของสโมสรสถิติที่สำคัญของสโมสร. สถิติของสโมสร. - ชัยชนะฟุตบอลลีกสูงสุด - 10 - 1 - 15 ตุลาคม 1892 - ฟุตบอลดิวิชัน 1 แข่งกับ วูลฟ์ - ชัยชนะฟุตบอลพรีเมียร์สูงสุด - 9 - 0 - 4 มีนาคม 1995 - ฟุตบอลพรีเมียร์ลีก แข่งกับ อิปสวิชทาวน์ - ชัยชนะฟุตบอลถ้วยสูงสุด - 10 - 0 - 26 กันยายน 1956 - ฟุตบอลยูโรเปียนส์คัพ แข่งกับ อันเดอร์เลซท์ - ชัยชนะในบ้านสูงสุด - 10 - 0 - 26 กันยายน 1956 - ฟุตบอลยูโรเปียนส์คัพ แข่งกับ อันเดอร์เลซท์ - ชัยชนะนอกบ้านสูงสุด - 8 - 1 - 6 กุมภาพันธ์ 1999 - ฟุตบอลพรีเมียร์ลีก แข่งกับนอตติ้งแฮม ฟอเรสต์ - แพ้สูงสุด - 0 - 7 - ปี 1926 - ฟุตบอลดิวิชัน 1 แข่งกับ แข่งกับ แบล็กเบิร์นโรเวอร์ส - แพ้สูงสุด - 0 - 7 - ปี 1930 - ฟุตบอลดิวิชัน 1 แข่งกับ แข่งกับ แอสตันวิลลา - แพ้สูงสุด - 0 - 7 - ปี 1931 - ฟุตบอลดิวิชัน 2 แข่งกับ แข่งกับ วูลฟ์ - ผู้เข้าชมสูงสุด - 75,595 คน - 17 กันยายน 2006 - ฟุตบอลพรีเมียร์ลีก แข่งกับอาร์เซนอล - ยอดเงินค่าเข้าชมสูงสุด - 576,494 ปอนด์ - 11 มีนาคม 1996 - ฟุตบอลเอฟเอ คัพ รอบ 6 แข่งกับสโมสรฟุตบอลเซาแทมป์ตัน - ชนะติดต่อกันนานสุด - 40 นัด จากวันที่ 24 ธันวาคม 1998 - 3 ตุลาคม 1999 โดยแพ้ให้กับ เชลซี - แต้มสูงสุดในฤดูกาล - 92 แต้ม - 42 นัด ฤดูกาล 1993/94 - นักฟุตบอลที่ลงเล่นมากสุด - 819 นัด - ไรอัน กิ๊กส์ - นักฟุตบอลที่ลงเล่นในบอลลีกมากที่สุด - 606 นัด - บ็อบบี้ ชาร์ลตัน - ยิงประตูสูงสุด - 247 ประตู - บ็อบบี้ ชาร์ลตัน - ยิงประตูในฟุตบอลลีกสูงสุด - 199 ประตู - บ็อบบี้ ชาร์ลตัน - ยิงประตูสูงสุดในหนึ่งฤดูกาล - 46 ประตู - เดนิส ลอว์ ฤดูกาล 1963-64 - ยิงประตูสูงสุดในฟุตบอลลีกหนึ่งฤดูกาล - 32 ประตู - เดนนิส ไวโอเล็ต ฤดูกาล 1959-60 - ยิงประตูสูงสุดในหนึ่งนัด - 6 ประตู - 7 กุมภาพันธ์ 1970 - จอร์จ เบสต์ นัดแข่งกับ นอร์ทแธมป์ตันทาวน์ - ยิงประตูสูงสุดในการแข่งขันยูฟ่า - 38 ประตู - ลุด ฟัน นิสเติลโรย - ผู้เล่นที่ติดทีมชาติมากสุด - 129 นัด - ปีเตอร์ ชไมเคิล - ทีมชาติเดนมาร์ก - ทำประตูได้เร็วที่สุด - 15 วินาที - ไรอัน กิ๊กส์ - 18 พฤศจิกายน 1995 นัดที่แข่งกับ เซาแทมป์ตัน - ผู้เล่นซื้อเข้ามายังสโมสรที่มีราคาสูงที่สุด - ปอล ปอกบา จากสโมสรยูเวนตุส (อิตาลี) 5,284,578,323.35 บาทไทย หรือ 120 ล้านปอนด์ เมื่อเดือนสิงหาคม 2016 - ผู้เล่นขายออกไปจากสโมสรที่มีราคาสูงที่สุด - คริสเตียโน โรนัลโด ไปสโมสรเรอัลมาดริด (สเปน) 80 ล้านปอนด์ (เป็นสถิติโลกตั้งแต่กรกฎาคม 2009 ถึงสิงหาคม 2013) สถิติอื่นๆ- ในช่วง 18 ปีที่ผ่านมา (1991-2009) เป็นสโมสรเดียวที่จบฤดูกาลไม่ต่ำกว่าอันดับ 3 - ทำแต้มในลีกรวมทุกลีก ได้เป็นอันดับหนึ่งตลอดกาล (562 แต้ม อันดับ 2 และ 3 คือลิเวอร์พูลและอาร์เซนอล ได้ 5565 และ 5392 แต้มตามลำดับ)ในประเทศไทย ในประเทศไทย. แมนเชสเตอร์ ยูไนเต็ด เคยเดินทางมาแข่งขันทั้งหมดห้าครั้งในประเทศไทย โดยครั้งแรกเกิดขึ้นในวันที่ 1 มิถุนายน ค.ศ. 1975 เป็นการแข่งขันพบกับราชประชา โดยผลการแข่งขันเสมอกันไป 0-0 ประตู ครั้งที่สองเกิดขึ้นในวันที่ 30 กรกฎาคม ค.ศ. 1989 เป็นการแข่งขันพบกับทีมชาติไทย โดยผลการแข่งขันเสมอกันไป 1-1 ประตู โดยยูไนเต็ดได้ประตูจาก ไบรอัน ร็อบสัน ครั้งที่สามเกิดขึ้นในวันที่ 17 กรกฎาคม ค.ศ. 1997 เป็นการแข่งขันพบกับทีมชาติไทย โดยผลการแข่งขัน แมนเชสเตอร์ ยูไนเต็ดเป็นฝ่ายเอาชนะไปได้ 2-0 ประตู จากการทำประตูของ นิคกี บัตต์ และ การทำเข้าประตูตัวเองของ นที ทองสุขแก้ว ครั้งที่สี่เกิดขึ้นในวันที่ 29 กรกฎาคม 2001 เป็นการแข่งขันพบกับทีมชาติไทย โดยผลการแข่งขัน แมนเชสเตอร์ ยูไนเต็ดเป็นฝ่ายเอาชนะไปได้ 2-1 ประตู จากการทำประตูของ ไรอัน กิกส์ และ ดไวต์ ยอร์ค และครั้งล่าสุดเกิดขึ้นในวันที่ 13 กรกฎาคม ค.ศ. 2013 เวลา 20.00 น. เป็นการแข่งขันนัดพิเศษฉลองครบรอบ 80 ปี บุญรอดบริวเวอรี่ พบกับ สิงห์ออลสตาร์ ณ ราชมังคลากีฬาสถาน โดยผลการแข่งขันปรากฏว่าทีมสิงห์ออลสตาร์เป็นฝ่ายเอาชนะไปได้ 1-0 ประตู โดยสิงห์ออลสตาร์ได้ประตูจากการยิงของ ธีรเทพ วิโนทัย สำหรับชาวไทยที่มีชื่อเสียงที่เป็นผู้สนับสนุนแมนเชสเตอร์ ยูไนเต็ด เช่น สาธิต กรีกุล (คอลัมนิสต์กีฬาและผู้บรรยายกีฬา), บูรณิจฉ์ รัตนวิเชียร (คอลัมนิสต์กีฬาและผู้บรรยายกีฬา), ดัสกร ทองเหลา (นักกีฬาฟุตบอล), ธีรเทพ วิโนทัย (นักกีฬาฟุตบอล), ธนบูรณ์ เกษารัตน์ (นักกีฬาฟุตบอล), สมจิตร จงจอหอ (นักมวยและนักแสดง), เจตริน วรรธนะสิน (นักแสดงและนักร้อง), ทฤษฎี สหวงษ์ (นักแสดง), ปกรณ์ ฉัตรบริรักษ์ (นักแสดง), วรินทร ปัญหกาญจน์ (นักแสดง), จรณ โสรัตน์ (นักแสดง), จิรายุ ตั้งศรีสุข (นักแสดง), เตชินท์ ปิ่นชาตรี (นักแสดง), ดนัย จารุจินดา (นักแสดง), พงษ์พัฒน์ วชิรบรรจง (นักแสดง), ภูภูมิ พงศ์ภาณุ (นักแสดง), เจมส์ มาร์ (นักแสดง), สมชาย เข็มกลัด (นักแสดงและนักร้อง), กวี ตันจรารักษ์ (นักร้องและนักแสดง), อรรถพล ประกอบของ (นักร้อง), อเล็กซ์ เรนเดลล์ (นักแสดง), ณัฐวัฒน์ เปล่งศิริวัธน์ (นักแสดงและนายแบบ), ธนา ลิมปยารยะ (นักร้องและนักแสดง), อรรถพร ธีมากร (นักแสดง), เขมนิจ จามิกรณ์ (นักแสดง), พงษ์พิสุทธิ์ ผิวอ่อน (พิธีกร,ดีเจและนักแสดง), เศรษฐพงศ์ เพียงพอ (นักร้องและนักแสดง), เกียรติกมล ล่าทา (นักร้องและนักแสดง), ทรงยศ สุขมากอนันต์ (ผู้กำกับและนักเขียนบท), ณัฐชา นวลแจ่ม (นักแสดง), ฑิฆัมพร ฤทธิ์ธาอภินันท์ (นักแสดงและพิธีกร), ศรศิลป์ มณีวรรณ์ (นักแสดง), อภิษฎา เครือคงคา (นักแสดงและนางแบบ), พิชญ์นาฏ สาขากร (นักแสดงและนางแบบ), ภาคภูมิ พันธุ์สถิตย์ (ผู้ประกาศข่าว), ชลธิชา อัศวาณิชย์ (ผู้ประกาศข่าว), โฆษวิส ปิยะสกุลแก้ว (นักแสดง), สุวัฒน์ กลิ่นเกษร (ผู้บรรยายกีฬา), สารัช อยู่เย็น (นักกีฬาฟุตบอล), ณิชชาอร จินดาพล (นักกีฬาแบดมินตัน), รังสรรค์ ปัญญาเรือน (นักร้อง), สมรักษ์ คำสิงห์ (นักกีฬามวยไทย), เขาทราย แกแล็คซี่ (นักกีฬามวยไทย-นักแสดง), ก้อง ห้วยไร่ (นักร้อง), เป็ด เชิญยิ้ม (นักแสดงและนักแสดงตลก), บุณย์ธิดา สมชัย (นักการเมือง), พอลล่า เทเลอร์ (วีเจและนักแสดง), ณเดชน์ คูกิมิยะ (นักแสดง). ทรงสิทธิ์ รุ่งนพคุณศรี (นักร้อง,นักแสดงและพิธีกร), กันต์ กันตถาวร (นักแสดง,นายแบบและพิธีกร), เฉลิมพล ทิฆัมพรธีรวงศ์ (นักแสดง), บริบูรณ์ จันทร์เรือง (นักแสดงและพิธีกร), ยุกต์ ส่งไพศาล (นักแสดง), ศรีสะเกษ ศ.รุ่งวิสัย (นักมวยแชมป์โลกชาวไทยในรุ่นซูเปอร์ฟลายเวท), ศตวรรษ เศรษฐกร (นักแสดงและนักร้อง) เป็นต้น</doc>
