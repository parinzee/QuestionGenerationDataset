<doc id="725454" url="https://th.wikipedia.org/wiki?curid=725454" title="การยางแห่งประเทศไทย">การยางแห่งประเทศไทย การยางแห่งประเทศไทย ( อักษรย่อ: กยท.; RAOT) รัฐวิสาหกิจในสังกัดกระทรวงเกษตรและสหกรณ์ จัดตั้งขึ้นเมื่อวันที่ 15 กรกฎาคม 2558 ตามพระราชบัญญัติการยางแห่งประเทศไทย พ.ศ. 2558 โดยได้ยุบรวม 3 หน่วยงานคือ สถาบันวิจัยยาง กรมวิชาการเกษตร สำนักงานกองทุนสงเคราะห์การทำสวนยาง และ องค์การสวนยาง เข้าด้วยกัน มีภารกิจในการบริหารจัดการยางในประเทศไทยแบบครบวงจรให้มีประสิทธิภาพและความคล่องตัว วันที่ 16 กรกฎาคม 2558 นาย ปีติพงศ์ พึ่งบุญ ณ อยุธยา รัฐมนตรีว่าการกระทรวงเกษตรและสหกรณ์ ในขณะนั้นได้ลงนามในคำสั่งกระทรวงเกษตรและสหกรณ์ที่ 632/2558 แต่งตั้งนาย วีระศักดิ์ ขวัญเมือง ผู้อำนวยการสำนักงานกองทุนอ้อยและน้ำตาลทรายให้ดำรงตำแหน่งรักษาการผู้ว่าการการยางแห่งประเทศไทยตามบทเฉพาะกาลมาตรา 74 แห่งพระราชบัญญัติการยางแห่งประเทศไทย พ.ศ. 2558 ต่อมานายวีระศักดิ์ได้ลาออกจากตำแหน่งรักษาผู้ว่าการเมื่อวันที่ 12 พฤศจิกายน 2558 จึงได้มีการแต่งตั้งนาย เชาว์ ทรงอาวุธ ขึ้นทำหน้าที่แทน ในการประชุมคณะกรรมการ (บอร์ด) การยางแห่งประเทศไทยครั้งที่ 1/2558 เมื่อวันที่ 7 สิงหาคม 2558 ที่ การยางแห่งประเทศไทย บอร์ดการยางได้มีมติแต่งตั้งนาย สมชาย ชาญณรงค์กุล รองปลัด กระทรวงเกษตรและสหกรณ์ ให้ดำรงตำแหน่งรักษาการประธานกรรมการการยางแห่งประเทศไทยตามบทเฉพาะกาลมาตรา 75 แห่งพระราชบัญญัติการยางแห่งประเทศไทย พ.ศ. 2558 ต่อมาในวันที่ 6 ตุลาคม 2558 ได้มีการแต่งตั้งนายเลิศวิโรจน์ โกวัฒนะ รองปลัดกระทรวงเกษตรเป็นรักษาการประธานบอร์ดแทนนายสมชาย วันที่ 12 มกราคม 2559 ที่ประชุมคณะรัฐมนตรีได้มีมติแต่งตั้ง พลเอกฉัตรเฉลิม เฉลิมสุข เป็นประธานกรรมการการยางแห่งประเทศไทยอย่างเป็นทางการแทนนายเลิศวิโรจน์ที่พ้นจากตำแหน่ง ต่อมาวันที่ 15 มีนาคม 2559 ที่ประชุมคณะรัฐมนตรีได้มีมติแต่งตั้งนาย ธีธัช สุขสะอาด อดีตผู้อำนวยการองค์การตลาดเป็นผู้ว่าการการยางแห่งประเทศไทยคนแรก และในวันที่ 25 สิงหาคม 2559 ธีธัช สุขสะอาด ได้แต่งตั้ง ผศ.ดร.ธนวรรธน์ พลวิชัย เป็นประธานคณะทำงานการจัดตั้งตลาดกลางยางพาราระดับภูมิภาค (อาร์อาร์เอ็ม)รายนามผู้ว่าการ รายนามผู้ว่าการ. หมายเหตุ: นายธีธัช สุขสะอาด ย้ายไปปฏิบัติหน้าที่เจ้าหน้าที่ของรัฐประจำสำนักนายกรัฐมนตรี โดยยังไม่พ้นจากตำแหน่งและได้รับค่าตอบแทนและสิทธิประโยชน์ตามปกติ ตั้งแต่วันที่ 20 มีนาคม 2561 – ปัจจุบันรายนามประธานคณะกรรมการ</doc>
