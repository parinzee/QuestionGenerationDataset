<doc id="149104" url="https://th.wikipedia.org/wiki?curid=149104" title="ศิริวัฒน์ ทิพย์ธราดล">ศิริวัฒน์ ทิพย์ธราดล นายแพทย์ศิริวัฒน์ ทิพย์ธราดล ( ตุลาคม พ.ศ. 2493 - ) อดีตเลขาธิการคณะกรรมการอาหารและยา (อย.) อดีตผู้อำนวยการสถาบันวิจัยระบบสาธารณสุข ปัจจุบันดำรงตำแหน่งที่ปรึกษารัฐมนตรีว่าการกระทรวงกระทรวงสาธารณสุข เป็นอดีตผู้ตรวจราชการกระทรวงสาธารณสุข ในขณะดำรงตำแหน่งเลขาธิการ อย. เป็นประธานประธานคณะกรรมการเจรจาต่อรองราคายาจำเป็นที่มีสิทธิบัตร ในการเจรจาลดราคายารักษาโรคมะเร็งปอด มะเร็งเต้านม มะเร็งเม็ดเลือดขาว และมะเร็งทางเดินอาหาร กับบริษัท ซาโนฟี บริษัท โนวาตีส และบริษัท โรช ซึ่งเป็นเจ้าของสิทธิบัตรประวัติ ประวัติ. นายแพทย์ศิริวัฒน์ เคยดำรงตำแหน่งหัวหน้าสำนักงานคุ้มครองผู้บริโภคยาสูบ เมื่อ พ.ศ. 2535 ดำรงตำแหน่งนายแพทย์สาธารณสุขจังหวัดหนองคาย ก่อนจะมารับตำแหน่งรองเลขาธิการคณะกรรมการอาหารและยา ในปี พ.ศ. 2540 แต่ขัดแย้งกับบริษัทเจ้าของธุรกิจเครื่องดื่มชูกำลัง และกรณีจับธุรกิจขายอาหารเสริมที่โฆษณาหลอกลวงว่าเป็นฮอร์โมนกระตุ้นสมรรถภาพทางเพศของน้องสาวนักการเมือง ในปี พ.ศ. 2543 จึงถูกอิทธิพลย้ายไปดำรงรองอธิบดีกรมวิทยาศาสตร์การแพทย์ เมื่อ พ.ศ. 2544 และโอนย้ายไปดำรงตำแหน่งผู้อำนวยการสถาบันวิจัยระบบสาธารณสุข (องค์กรเอกชน) และกลับมารับตำแหน่งเลขาธิการคณะกรรมการอาหารและยา เมื่อ พ.ศ. 2549 ขณะนายแพทย์มงคล ณ สงขลา ดำรงตำแหน่งรัฐมนตรีกระทรวงสาธารณสุข นายแพทย์ศิริวัฒน์ ถูกคำสั่งย้ายจากตำแหน่งเลขาธิการ อย. ไปเป็นผู้ตรวจราชการกระทรวงสาธารณสุข เมื่อวันที่ 26 กุมภาพันธ์ พ.ศ. 2551 นายไชยา สะสมทรัพย์ รัฐมนตรีว่าการกระทรวงสาธารณสุข ปฏิเสธว่าเป็นการโยกย้ายตามปกติ เพื่อให้การทำงานมีประสิทธิภาพ และไม่เกี่ยวข้องกับความขัดแย้งเรื่องนโยบายซีแอลยา</doc>
