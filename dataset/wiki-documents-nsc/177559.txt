<doc id="177559" url="https://th.wikipedia.org/wiki?curid=177559" title="บิกตอร์ บูร์โกส">บิกตอร์ บูร์โกส โคเซ บิกตอร์ โฟลเรส บูร์โกส () หรือ บิกตอร์ บูร์โกส นักมวยสากลชาวเม็กซิโก เกิดเมื่อ 10 เมษายน พ.ศ. 2517 ที่เมืองโกปาลา รัฐเกร์เรโร ประเทศเม็กซิโก สถิติการชก 57 ครั้ง ชนะ 39 (น็อก 23) เสมอ 3 แพ้ 15ประวัติ ประวัติ. บูร์โกสเริ่มชกมวยอาชีพเมื่อ พ.ศ. 2536 โดยการชก 4 ครั้งแรก ชกแพ้ตลอด แต่เขาก็ยังชกต่อมาจนประสบความสำเร็จ ได้ครองแชมป์โลกรุ่นไลท์ฟลายเวท IBF ด้วยการชกชนะอเล็กซ์ ซานเชซ เมื่อ พ.ศ. 2546 ต่อมาในวันที่ 13 ธันวาคม พ.ศ. 2546 ขึ้นชกล้มแชมป์กับโรเซนโด อัลวาเรซ แชมป์ของสมาคมมวยโลก ผลปรากฏว่าเสมอกัน จากนั้นป้องกันแชมป์ชนะฟ้าลั่น ศักดิ์กรีรินทร์ ก่อนจะเสียแชมป์ให้กับวิลกริกส์บีใน พ.ศ. 2548 บูร์โกสขึ้นไปชกรุ่นฟลายเวท ชกชนะ 2 ครั้ง จึงชิงแชมป์โลกรุ่นฟลายเวท IBF กับวิค ดาร์ชิเนียน ในวันที่ 3 มีนาคม 2550 บูร์โกสขึ้นชิงแชมป์โลกกับดาร์ชิเนียน ผลการชกปรากฏว่าบูร์โกสถูกชกนับแปดในยกที่ 10 และ 11 กรรมการผู้ห้ามได้ไปดูอาการของบูร์โกสที่มุมก่อนจะยอมให้ชกต่อในยกที่ 12 แต่ปรากฏว่าบูร์โกสถูกชกอย่างหนักอีก กรรมการจึงตัดสินใจยุติการชก ส่วนบูร์โกสมีอาการเลือดคั่งในสมองต้องนำส่งโรงพยาบาล เพื่อผ่าตัด และอาการดีขึ้นในเวลาต่อมา จดจำเพื่อนๆและครอบครัวได้.เกียรติประวัติเกียรติประวัติ. - แชมป์เม็กซิโกรุ่นไลต์ฟลายเวต (2538 – 2539) - แชมป์ WBA Fedecentro รุ่นไลต์ฟลายเวต- ชิง 12 ธันวาคม 2540 ชนะคะแนน คอร์เค อาร์เช ที่เม็กซิโก - สละแชมป์ - แชมป์ WBO NABO รุ่นไลต์ฟลายเวต- ชิง 4 กุมภาพันธ์ 2543 ชนะน็อก ควน การ์โลส โมเรโน ยก 4 ที่เม็กซิโก - เสียแชมป์ 4 ธันวาคม 2543 แพ้น็อก โรเบอร์โต คาร์ลอส เลย์วา ยก 8 ที่เม็กซิโก - แชมป์ WBO Americas รุ่นไลต์ฟลายเวต- ชิง 5 พฤษภาคม 2544 ชนะคะแนน บิกตอร์ เอร์นันเดซ ที่เม็กซิโก - แชมป์โลกรุ่นจูเนียร์ฟลายเวต IBF- ชิง 15 กุมภาพันธ์ 2546 ชนะน็อก อเล็กซ์ ซานเชส ยก 12 ที่สหรัฐ - ป้องกันแชมป์ครั้งที่ 1 และชิงแชมป์โลกรุ่นไลต์ฟลายเวต WBA ไม่สำเร็จ 13 ธันวาคม 2546 เสมอกับ โรเซนโด อัลบาเรซ ที่สหรัฐ - ป้องกันแชมป์ครั้งที่ 2, 15 พฤษภาคม 2547 ชนะน็อก ฟ้าลั่น ศักดิ์กรีรินทร์ ยก 6 ที่สหรัฐ - เสียแชมป์ 14 พฤษภาคม 2548 แพ้คะแนน วิล กริกส์บี ที่สหรัฐ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิฟลายเวต WBO เมื่อ 29 มีนาคม 2540 แพ้คะแนน อเล็กซ์ ซานเชส ที่สหรัฐ - ชิงแชมป์โลกรุ่นฟลายเวต IBF เมื่อ 3 มีนาคม 2550 แพ้น็อก วิค ดาร์ชิเนียน ยก 12 ที่สหรัฐ</doc>
