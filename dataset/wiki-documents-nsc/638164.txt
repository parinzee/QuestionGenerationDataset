<doc id="638164" url="https://th.wikipedia.org/wiki?curid=638164" title="การวางนัยทั่วไปเร็วเกินไป">การวางนัยทั่วไปเร็วเกินไป การวางนัยทั่วไปเร็วเกินไป () เป็นเหตุผลวิบัติอรูปนัย (informal fallacy) ที่มีการวางนัยทั่วไปอย่างผิดพลาด คือมีการวางนัยทั่วไปโดยอุปนัยอาศัยหลักฐานที่ไม่เพียงพอ กล่าวอีกอย่างหนึ่งก็คือ เป็นการสรุปประเด็นเร็วเกินไปโดยที่ไม่ได้พิจารณาองค์ประกอบทั้งหมด ในสถิติศาสตร์ นี้อาจหมายถึงการทำการสรุปโดยทั่วไปโดยใช้สถิติที่มาจากการสำรวจด้วยตัวอย่างที่ไม่สามารถเป็นตัวแทนของประชากรทั้งสิ้น เหตุผลวิบัติชนิดนี้เป็นประเภทตรงกันข้ามกับเหตุผลวิบัติที่มีชื่อว่า slothful induction ซึ่งเป็นการปฏิเสธผลสรุปที่สมควรตามเหตุผลโดยอุปนัย เช่นโดยอ้างว่า "เป็นเพียงเรื่องบังเอิญ"ตัวอย่าง ตัวอย่าง. การวางนัยทั่วไปเร็วเกินไปมักจะมีรูปแบบดังต่อไปนี้1. ห เป็นจริงสำหรับ ก 2. ห เป็นจริงสำหรับ ข 3. ห เป็นจริงสำหรับ ค 4. ห เป็นจริงสำหรับ ง 5. และดังนั้น ห จึงเป็นจริงด้วยสำหรับ จ, ฉ, ช, ฯลฯ ยกตัวอย่างเช่น ถ้าบุคคลหนึ่งเดินเข้าไปในหมู่บ้านเป็นครั้งแรกแล้วเห็นคน 10 คน ล้วนแต่เป็นเด็กทั้งสิ้น เขาอาจจะสรุปอย่างผิด ๆ ว่าไม่มีผู้ใหญ่ในหมู่บ้านนี้ หรืออีกตัวอย่างหนึ่งคือ ถ้าคนหนึ่งกำลังดูเลขชุดหนึ่ง เลข 1 เป็นเลขยกกำลังสอง 3 เป็นจำนวนเฉพาะ 5 เป็นจำนวนเฉพาะ 7 เป็นจำนวนเฉพาะ 9 เป็นเลขยกกำลังสอง 11 เป็นจำนวนเฉพาะ และ 13 เป็นจำนวนเฉพาะ ดังนั้น บุคคลนั้นจึงกล่าวว่า เลขคี่ถ้าไม่เป็นเลขจำนวนเฉพาะก็จะเป็นเป็นเลขยกกำลังสองชื่ออื่น ๆ ชื่ออื่น ๆ. เหตุผลวิบัตินี้มีชื่ออื่น ๆ ว่า- Fallacy of insufficient statistics (เหตุผลวิบัติโดยมีสถิติไม่เพียงพอ) - Fallacy of insufficient sample (เหตุผลวิบัติโดยมีตัวอย่างไม่พอ) - Generalization from the particular (การวางนัยทั่วไปจากข้อมูลเฉพาะ) - Leaping to a conclusion (การกระโดดสรุป) - Hasty induction (การสรุปเชิงอุปนัยเร็วเกินไป) - Law of small numbers (กฎการมีตัวอย่างน้อย) - Unrepresentative sample (ตัวอย่างที่ไม่เป็นตัวแทน) - Secundum quidเชิงอรรถและอ้างอิง</doc>
