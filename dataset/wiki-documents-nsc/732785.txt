<doc id="732785" url="https://th.wikipedia.org/wiki?curid=732785" title="โยฮันน์ กอทท์ฟรีด ซินน์">โยฮันน์ กอทท์ฟรีด ซินน์ โยฮันน์ กอทท์ฟรีด ซินน์ (; 6 ธันวาคม ค.ศ. 1727 – 6 เมษายน ค.ศ. 1759) เป็นนักพฤกษศาสตร์และนักกายวิภาคศาสตร์ชาวเยอรมัน เกิดที่เมืองชวาบัคในปี ค.ศ. 1727 เขาเป็นบุคคลแรก ๆ ที่พูดถึงกายวิภาคศาสตร์ของดวงตามนุษย์ ในปี ค.ศ. 1753 ซินน์ดำรงตำแหน่งเป็นผู้อำนวยการสวนพฤกษศาสตร์ของมหาวิทยาลัยเกิตทิงเงิน 2 ปีต่อมา เขาได้รับตำแหน่งศาสตราจารย์คณะแพทย์ ซินน์เสียชีวิตในปี ค.ศ. 1759 ขณะมีอายุได้เพียง 31 ปี ชื่อของซินน์ถูกนำไปตั้งในส่วนต่าง ๆ ในร่างกาย เช่น Zonule of Zinn (เอ็นยึดซิเลียรีบอดี) และ Annulus of Zinn (เนื้อเยื่อเส้นใยรอบเส้นประสาทตา) นอกจากนี้ คาโรลัส ลินเนียสยังนำชื่อของเขาไปตั้งเป็นชื่อสกุลบานชื่น (Zinnia)</doc>
