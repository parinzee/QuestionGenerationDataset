<doc id="780054" url="https://th.wikipedia.org/wiki?curid=780054" title="รอยัลการ์เดนพลาซา พัทยา">รอยัลการ์เดนพลาซา พัทยา รอยัลการ์เดนพลาซา พัทยา () เป็นห้างสรรพสินค้าที่เก่าแก่ที่สุดในพัทยา ก่อสร้างขึ้นในปี พ.ศ. 2535 และเปิดในปี พ.ศ. 2536 ตั้งอยู่บนถนนเลียบชายหาดและถนนสายสอง พัทยาใต้ มีจุดเด่นที่สำคัญคือ "เครื่องบินสีแดงชนอาคาร" ทางฝั่งถนนสายสอง ซึ่งเป็นส่วนของพิพิธภัณฑ์ ริปลีย์ เชื่อหรือไม่ (Ripley's Believe It or Not!) ในชั้นที่ 3 ซึ่งเป็นแฟรนไชส์เพียงแห่งเดียวในประเทศไทย รอยัลการ์เด้นพลาซ่ายังเป็นที่รู้จักในฐานะห้างสรรพสินค้าที่นำเรื่องลี้ลับ ชวนค้นหา และแฟรนไชส์เอนเตอร์เทนเมนต์ระดับโลกทั้ง โกดังผีสิง มหัศจรรย์เขาวงกต โรงภาพยนตร์ 12 มิติ เขาวงกตเลเซอร์ พิพิธภัณฑ์หลุยส์ ทุโซ่ เป็นต้น นอกจากนี้ยังมีบอลลูนฮีเลียมขนาดใหญ่บนดาดฟ้า เพื่อใช้ชมวิวเมือง ที่เรียกว่า "ริปลีย์สกายไรเดอร์" ซึ่งมีเส้นรอบวงกว้างกว่า 72 ม. จึงทำให้เป็นบอลลูนที่ใหญ่ที่สุดในไทย ในส่วนของชั้นที่ 1 และ 2 ประกอบด้วยร้านอาหาร ภัตตาคารต่างๆ รวมถึงร้านขายเสื้อผ้าแบรนด์เนม นอกจากนี้ยังมีการจัดแสดงโชว์ในครั้งคราว ในส่วนชั้นที่ 3 เป็นส่วนของสวนสนุก พิพิธภัณฑ์ต่างๆ ร้านค้า ร้านอาหารต่างๆ และในชั้นที่ 4 เป็นส่วนของศูนย์อาหารฟู๊ดเวฟฟ์ (Food Wave) ซึ่งสามารถนั่งทานเพื่อชมวิวทะเลข้างนอกได้</doc>
