<doc id="332259" url="https://th.wikipedia.org/wiki?curid=332259" title="การบุกครองอิตาลีของฝ่ายสัมพันธมิตร">การบุกครองอิตาลีของฝ่ายสัมพันธมิตร การรุกรานอิตาลีของฝ่ายสัมพันธมิตร () เป็นการปฏิบัติการยกพลขึ้นบกเพื่อรุกเข้าสู่อิตาลีบนแผ่นดินใหญ่โดยฝ่ายสัมพันธมิตรในสงครามโลกครั้งที่ 2 เมื่อวันที่ 3 กันยายน ค.ศ. 1943 ภายใต้การบัญชาการของนายพลแฮโรลด์ อเล็กซานเดอร์ แห่งหมู่กองทัพที่ 15 (ร่วมด้วยนายพลมาร์ค เวย์น คลาร์ก แห่งกองทัพที่ 5 ของสหรัฐอเมริกา และนายพลเบอร์นาร์ด มอนต์โกเมอรี แห่งกองทัพที่ 8 ของบริเตน) แผนการรุกดังกล่าวได้เริ่มขึ้นหลังจากฝ่ายพันธมิตรประสบความสำเร็จในการยึดเกาะซิซิลีจากฝ่ายอิตาลีระหว่างการทัพอิตาลี กำลังหลักที่ใช้ในการรุกครั้งนี้ได้ยกพลขึ้นบกที่ชายฝั่งอิตาลีด้านตะวันตกที่เมืองซาแลร์โนภายใต้ชื่อ "ปฏิบัติการหิมะถล่ม" ("Operation Avalanche") ขณะเดียวกันยึงมีปฏิบัติการสนับสนุนอีก 2 ชุดดำเนินไปพร้อมกันที่เมืองคาลาบรีอา (ในชื่อ "ปฏิบัติการเบย์ทาวน์") และเมืองตารันโต (ในชื่อ "ปฏิบัติการสแลปสติ๊ก")</doc>
