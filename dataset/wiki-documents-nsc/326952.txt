<doc id="326952" url="https://th.wikipedia.org/wiki?curid=326952" title="คุนิมิตสึ">คุนิมิตสึ คุนิมิตสึ (; ) เป็นตัวละครจากเกมเทคเคน ปรากฏตัวในภาคแรกในฐานะตัวละครที่ต้องทำการปลดล็อกและเป็นบอสรองของมิเชล ชาง ซึ่งคุนิมิตสึเป็นสมาชิกพรรคสวัสติกะที่ต่อมาถูกขับออกจากพรรคโดยผู้นำของพรรคที่ชื่อโยชิมิตสึ เพราะถูกจับได้ว่าเอาของที่ขโมยมาไว้ใช้ส่วนตัวประวัติตามท้องเรื่องประวัติตามท้องเรื่อง. - เทคเคน ภาคแรก คุนิมิตสึ เป็นหนึ่งในสมาชิกพรรคสวัสติกะ ซึ่งได้ขโมยสิ่งของที่มีค่ามาเป็นของใช้ส่วนตัว ส่งผลให้เธอถูกขับไล่ออกจากพรรคสวัสติกะโดยผู้นำพรรคที่ทรงคุณธรรมซึ่งมีชื่อว่าโยชิมิตสึ แต่ถึงกระนั้น เธอก็ยังไม่สำนึกผิดและออกขโมยสิ่งของดังเดิม ต่อมาเธอได้เข้าร่วมรายการแข่งขันเทคเคนครั้งที่ 1 เนื่องด้วยได้รับการจ้างวานจากเฮย์ฮาจิ มิชิม่าให้ขโมยเครื่องรางของขลังจากมิเชล ชางมาให้แก่ตน- เทคเคน 2 ภายหลังจากการถูกขับไล่ออกจากพรรคสวัสติกะ เธอได้ทราบถึงเรื่องราวเกี่ยวกับ ดาบในตำนานของโยชิมิตสึที่ได้รับมาจากการสืบทอดตำแหน่ง ซึ่งสามารถเพิ่มพลังอำนาจและความสามารถให้แก่เธอได้ เธอจึงเข้าร่วมการแข่งขัน ศึกเทคเคน ครั้งที่สอง โดยมีวัตถุประสงค์ต้องการที่จะครอบครองดาบในตำนานดังกล่าว- เทคเคน แท็กทัวร์นาเมนต์ คุนิมิตสึได้ปรากฏตัวในฐานะตัวละครหลักในเทคเคน แท็กทัวร์นาเมนต์ โดยในฉากจบของเธอ ทั้งคุนิมิตสึ และโยชิมิตสึกำลังจะทำการต่อสู้กันในพื้นที่ที่ปกคลุมไปด้วยหิมะที่กำลังตกลงมา พวกเขาเริ่มหันอาวุธเข้าหากัน เพียงไม่กี่วินาทีภายหลังจากที่พวกเขาโจมตีกัน โยชิมิตสึก็ร่วงลงสู่พื้นดิน ส่วนคุนิมิตสึได้ควงกริชแสดงชัยชนะครู่หนึ่งก่อนที่เธอจะหายตัวไปข้อมูลจำเพาะข้อมูลจำเพาะ. - ชื่อ : คุนิมิตสึ (州光) - วันเกิด : 20 มีนาคม ค.ศ. 1958 - ต้นกำเนิด : - สไตล์การต่อสู้ : สวัสติกะนินจึตสึ และ ยูโด - กรุ๊ปเลือด : โอ - ส่วนสูง : 173 ซ.ม. - น้ำหนัก : 58 กก. - อาชีพ : นักโจรกรรม - งานอดิเรก : การสร้างเครื่องจักรกลข้อมูลเพิ่มเติม</doc>
