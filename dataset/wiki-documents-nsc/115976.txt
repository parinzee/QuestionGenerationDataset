<doc id="115976" url="https://th.wikipedia.org/wiki?curid=115976" title="เท่ง โหน่ง คนมาหาเฮีย">เท่ง โหน่ง คนมาหาเฮีย เท่ง โหน่ง คนมาหาเฮีย เป็นภาพยนตร์ไทยแนวตลก ออกฉายเมื่อวันที่ 31 พฤษภาคม พ.ศ. 2550 เป็นผลงานการกำกับชิ้นแรกของ เท่ง เถิดเทิง และโหน่ง ชะชะช่า และทั้งสองยังแสดงนำอีกด้วยเนื้อเรื่องย่อ เนื้อเรื่องย่อ. สองเพื่อนสนิท เท่ง (พงษ์ศักดิ์ พงษ์สุวรรณ) และ โหน่ง (ชูศักดิ์ เอี่ยมสุข) พนักงานรับรถธรรมดาประจำคาเฟ่แห่งหนึ่ง ทั้งสองได้รับคำสั่งจาก เฮียเปี๊ยก (ไพโรจน์ ใจสิงห์) มาเฟียรุ่นเก๋าเพื่อจัดส่งตุ๊กตาอาแป๊ะนั่งตกปลาไปให้กับ เฮียสี่ (แอนดี้ เขมพิมุก) มาเฟียรุ่นใหม่ไฟแรง ถึงถิ่นที่หาดตาปุ่น โดยที่ทั้งสองไม่ทราบเหตุผลของคำสั่งและไม่ทราบว่าตุ๊กตาอาแป๊ะนั่งตกปลานี้มีความสำคัญอย่างไร ภารกิจครั้งนี้ทั้งสองจะต้องพบปะกับ นวล (ทศรส พ่วงรอด) นักฆ่าฝีมือดีทั้งในเรื่องการฆ่าคนตามใบสั่งพอ ๆ กับความเป็นเลิศในการเล่นมายากลที่เฮียเปี๊ยกส่งมาให้จัดการปิดปากแพะอย่างเท่งโหน่ง หลังเสร็จสิ้นภารกิจ รวมไปถึง หมวดน้ำตาล (จิรดา โยฮารา) พร้อม จ่าแมน (อิศรา อิศรางกูร ณ อยุธยา) คู่หูและหน่วยปฏิบัติการพิเศษชุดใหญ่จากกรมตำรวจ เพื่อเฝ้าสังเกตความเคลื่อนไหวของเท่งและโหน่งที่กำลังรวบรวมหลักฐานเพื่อจัดการกับเฮียเปี๊ยกและเฮียสี่เกร็ดจากภาพยนตร์เกร็ดจากภาพยนตร์. - บ้านของเฮียสี่ (แอนดี้ เขมพิมุก) ในเรื่องคือบ้านในชีวิตจริงของปัญญา นิรันดร์กุล - หม่ำ จ๊กมก รับบทรับเชิญเป็นตำรวจ ปรากฏในฉากด่านตรวจรถจนถึงฉากในโรงพัก</doc>
