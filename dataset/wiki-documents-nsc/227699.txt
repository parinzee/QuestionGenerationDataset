<doc id="227699" url="https://th.wikipedia.org/wiki?curid=227699" title="อลิซาเบธ ราชินีบัลลังก์เลือด">อลิซาเบธ ราชินีบัลลังก์เลือด อลิซาเบธ ราชินีบัลลังก์เลือด ชื่อภาษาไทยของภาพยนตร์เรื่อง Elizabeth นำแสดงโดยเคต แบลนเชตต์, โจเซฟ ไฟนส์, เจฟฟรีย์ รัช, คริสโตเฟอร์ แอคเคลสตัน ร่วมด้วย ริชาร์ด แอทเทนบอรอจ และเอริก ก็องโตนา (นักแสดงรับเชิญ) กำกับการแสดงโดย เชคการ์ คาปูร์เนื้อเรื่อง เนื้อเรื่อง. เจ้าหญิงอลิซาเบธ (เคต แบลนเชตต์) เจ้าหญิงนอกสมรส พระราชธิดาของพระเจ้าเฮนรีที่ 8 แห่งอังกฤษ กับแอนน์ บุลิน พระราชินีแห่งอังกฤษ ซึ่งไม่ได้การยอมรับให้อยู่ราชสมบัติ จนกระทั่งสมเด็จพระราชินีนาถแมรีที่ 1 หรือ แมรีผู้กระหายเลือด (Bloody Mary) พระเชษฐภคินีต่างพระมารดาได้สวรรคตลง พระนางจึงได้ขึ้นครองราชย์ ท่ามกลางความขัดแย้งต่าง ๆ มากมายทั้งการเมืองและการศาสนา บรรดาอำมาตย์ ขุนนางต่างแตกแยกกัน โดยเฉพาะทอมัส ฮาวเวิร์ด ที่ 4, ดยุก แห่งนอร์ฟอล์ก (คริสโตเฟอร์ แอคเคลสตัน) แสดงการต่อต้านพระนางอย่างชัดเจนที่สุด แต่พระนางก็ได้วิลเลียม เซซิลที่ 1, บารอน เบิร์กลีย์ (ริชาร์ด แอทเทนบอรอจ) คอยให้การสนับสนุน เมื่อพระนางขึ้นครองราชย์ มีราชทูตจากนานาประเทศมากมายเดินทางเจริญสัมพันธไมตรี ด้วยหวังว่าพระนางจะอภิเษกสมรสกับเชื้อพระวงศ์ในราชวงศ์ของตน แต่พระนางมีชายคนรักอยู่แล้ว เป็นขุนนางชื่อรอเบิร์ต ดัดลีย์ที่ 1 เอิร์ลแห่งเลสเตอร์ (โจเซฟ ไฟนส์) แต่ด้วยหน้าที่และบรรดาศักดิ์ พระนางไม่อาจจะรักกับเขาได้อย่างเปิดเผย ก่อนที่ในเวลาต่อมาจะมีการวางลอบปลงพระชนม์ด้วยวิธีการวางยา และเหล่าผู้ที่ภักดีต้องบุกจับเหล่าคนที่คิดร้ายสังหารทิ้ง เหตุการณ์ต่าง ๆ เหล่านี้ทำให้ อลิซาเบธ เจ้าหญิงผู้ไร้เดียงสาเข้มแข็งขึ้นมาในฐานะพระราชินีแห่งอังกฤษ และพระนางก็ไม่รับรักจากชายคนไหนอีกเลย ไม่ได้อภิเษกสมรสตลอดทั้งพระชนชีพ จนได้ฉายาว่า ราชินีผู้ทรงพรหมจรรย์ (The Virgin Queen) และต่อมาพระนางได้กลายเป็นสมเด็จพระราชินีที่ยิ่งใหญ่ แผ่อาณาเขตจักรวรรดิอังกฤษให้กว้างไกลออกไปเบื้องหลังและคำวิจารณ์ เบื้องหลังและคำวิจารณ์. Elizabeth เป็นภาพยนตร์จากประเทศอังกฤษ กำกับการแสดงโดย เชคการ์ คาปูร์ ผู้กำกับชาวอินเดีย เป็นเรื่องราวพระราชประวัติของ สมเด็จพระราชินีนาถอลิซาเบธที่ 1 แห่งอังกฤษ สมเด็จพระราชินีผู้ยิ่งใหญ่แห่งจักรวรรดิอังกฤษ นำแสดงนำ โดย แคท บลานเชทท์ นักแสดงสาวออสเตรเลีย ร่วมด้วยนักแสดงยอดฝีมือชาวอังกฤษต่าง ๆ อีกมา เมื่อเข้าฉาย ภาพยนตร์ได้รับเสียงวิจารณ์ว่า ดำเนินเรื่องได้อย่างเข้มข้นเหมือนกับ The Godfather ของ ฟรานซิส ฟอร์ด คอปโปล่า แสดงให้เห็นถึงความละโมบและกิเลสตัณหาของมนุษย์ รวมทั้งยังแสดงให้เป็นถึงราชประเพณีเก่า ๆ ของอังกฤษอีกด้วย ที่หาดูได้ไม่ง่ายนักในปัจจุบัน ภาพยนตร์มีชื่อเข้าชิงรางวัลออสการ์ ประจำปี ค.ศ. 1998 ถึง 7 รางวัล ประกอบไปด้วย ภาพยนตร์ยอดเยี่ยม, ดารานำหญิงยอดเยี่ยม, กำกับศิลป์ยอดเยี่ยม, กำกับภาพยอดเยี่ยม, ออกแบบเครื่องแต่งกายยอดเยี่ยม, แต่งหน้ายอดเยี่ยม และดนตรีประกอบยอดเยี่ยม แต่สามารถคว้าไปได้เพียงรางวัลเดียวเท่านั้น คือ แต่งหน้ายอดเยี่ยม และมีภาคต่อมา คือ ในปี ค.ศ. 2007 นำแสดงโดยเคต แบลนเชตต์ และเชคการ์ คาปูร์ ยังเป็นผู้กำกับเช่นเคย</doc>
