<doc id="908806" url="https://th.wikipedia.org/wiki?curid=908806" title="โกสต์ อิน เดอะ เชลล์ (ภาพยนตร์ พ.ศ. 2538)">โกสต์ อิน เดอะ เชลล์ (ภาพยนตร์ พ.ศ. 2538) โกสต์ อิน เดอะ เชลล์ (, ) เป็นภาพยนตร์การ์ตูนแอนิเมชันแนวบันเทิงคดีวิทยาศาสตร์จากประเทศญี่ปุ่น ออกฉายเมื่อ พ.ศ. 2538 ดัดแปลงจากหนังสือการ์ตูนชื่อเดียวกันเขียนโดย Masamune Shirow เขียนบทโดย Kazunori Itō และกำกับโดย Mamoru Oshii ให้เสียงโดย Atsuko Tanaka, Akio Ōtsuka, และ Iemasa Kayumi เป็นผลงานร่วมทุนสร้างระหว่างประเทศญี่ปุ่นและประเทศอังกฤษ ผลิตโดย Kodansha ร่วมกับ Bandai Visual และ Manga Entertainment งานผลิตแอนิเมชันดำเนินการโดย Production I.G. เนื้อเรื่องเล่าเรื่องของ Motoko Kusanagi ซึ่งเป็นเจ้าหน้าที่ของหน่วยรักษาความสงบ ไล่ล่าแฮกเกอร์ลึกลับชื่อว่านักเชิดหุ่น สอดแทรกแนวคิดทางปรัชญาว่าด้วยความเป็นตัวตน ในโลกที่เทคโนโลยีก้าวหน้า ดนตรีประกอบประพันธ์โดย Kenji Kawai มีการนำภาษาญี่ปุ่นโบราณมาประกอบในเนื้อเพลง ภาพยนตร์การ์ตูนเรื่องนี้ได้รับการชื่นชมอย่างมาก โดยได้รับการยกย่องให้เป็นหนึ่งในบรรดาภาพยนตร์แอนิเมชันที่ดีที่สุดตลอดกาล นักวิจารณ์ชื่นชมงานภาพที่สวยงามซึ่งเป็นการผสมผสานระหว่างแอนิเมชันแบบวาดมือบนแผ่นเซลล์ กับแอนิเมชันที่ทำจากคอมพิวเตอร์กราฟิก เป็นแรงบันดาลใจให้กับผู้ผลิตภาพยนตร์จำนวนมาก เช่น พี่น้องวาชาวสกี ผู้สร้างภาพยนตร์ชุด และเจมส์ คาเมรอน และมีผลงานที่เกี่ยวข้องกับเรื่องนี้ตามมาอีกหลายอย่าง ที่สำคัญ เช่น ผลงานของ Oshii ปี 2004 Ghost in the Shell 2: Innocence ซึ่งไม่ได้เป็นภาคต่อของเรื่องนี้แต่อย่างใด, งานผลิตซ้ำปี 2008 Ghost in the Shell 2.0 ซึ่งเป็นฉบับปรับปรุงของเรื่องเดียวกันนี้ (เสียงใหม่ และแอนิเมชันสามมิติใหม่บางส่วน) และฉบับดัดแปลงเป็นภาพยนตร์คนแสดงปี 2017 นำแสดงโดย Scarlett Johansson</doc>
