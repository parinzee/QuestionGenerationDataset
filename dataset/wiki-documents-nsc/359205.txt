<doc id="359205" url="https://th.wikipedia.org/wiki?curid=359205" title="พิธีสารนักมวย">พิธีสารนักมวย พิธีสารนักมวย () หรือชื่ออย่างเป็นทางการในโลกตะวันตกว่า พิธีสารสุดท้ายว่าด้วยการระงับความวุ่นวายระหว่างออสเตรีย-ฮังการี เบลเยียม ฝรั่งเศส เยอรมนี บริเตนใหญ่ อิตาลี ญี่ปุ่น เนเธอร์แลนด์ รัสเซีย สเปน สหรัฐ กับจีน ค.ศ. 1900 (Austria-Hungary, Belgium, France, Germany, Great Britain, Italy, Japan, Netherland, Russia, Spain, United States and China—Final Protocol for the Settlement of the Disturbances of 1900) และชื่ออย่างเป็นทางการในประเทศจีนว่า พิธีสารซินโฉ่ว () เป็นพิธีสารซึ่งลงลายมือชื่อกัน ณ วันที่ 7 กันยายน ค.ศ. 1901 ระหว่างจักรวรรดิชิง ในสมัยพระพันปีฉือสี่ ฝ่ายหนึ่ง กับพันธมิตรแปดชาติ (ออสเตรีย-ฮังการี ฝรั่งเศส เยอรมนี อิตาลี ญี่ปุ่น รัสเซีย สหราชอาณาจักร และสหรัฐ) เบลเยียม สเปน และเนเธอร์แลนด์ อีกฝ่ายหนึ่ง ภายหลังกองทัพฝ่ายพันธมิตรแปดชาติปราบกบฏนักมวยในประเทศจีนได้สำเร็จ ประเทศจีนถือว่า พิธีสารนี้เป็นหนึ่งในบรรดาสนธิสัญญาเอารัดเอาเปรียบ (unequal treaties) พระพันปีฉือสี่มีพระราชเสาวนีย์ตั้งเจ้าชายชิง ซึ่งเป็นอัครมหาเสนาบดี (Prime Minister) และหลี่ หงจาง ซึ่งเป็นราชครู (Grand Tutor) ให้เป็นผู้มีอำนาจเต็มในการลงลายมือชื่อในพิธีสารนี้สำหรับจักรวรรดิชิง ส่วนฝ่ายพันธมิตรแปดชาติและพวกนั้นมี Bernardo de Cólogan y Cólogan และ Alfons Mumm von Schwarzenstein ลงลายมือชื่อในนามของสเปน เออร์เนสต์ แซโทว (Ernest Satow) ในนามของบริเตนใหญ่ และ โคะมุระ จุตะโร (Komura Jutarō) ในนามของญี่ปุ่น ตามลำดับ</doc>
