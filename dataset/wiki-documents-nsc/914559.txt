<doc id="914559" url="https://th.wikipedia.org/wiki?curid=914559" title="เมร์เซเดสแห่งออร์เลอ็อง สมเด็จพระราชินีแห่งสเปน">เมร์เซเดสแห่งออร์เลอ็อง สมเด็จพระราชินีแห่งสเปน มารีอา เด ลัส เมร์เซเดสแห่งออร์เลอ็อง ()พระราชประวัติ พระราชประวัติ. เมร์เซเดสแห่งออร์เลอ็อง สมเด็จพระราชินีแห่งสเปน (เดิม เจ้าหญิงเมร์เซเดสแห่งออร์เลอ็อง) เสด็จพระราชสมภพเมื่อวันที่ 24 มิถุนายน พ.ศ. 2423 ณ กรุงมาดริด เป็นพระธิดาในอ็องตวน ดอร์เลอ็อง และอินฟันตาลุยซา เฟร์นันดา ดัชเชสแห่งมงป็องซีเย เป็นพระราชนัดดาในพระเจ้าเฟร์นันโดที่ 7 แห่งสเปน ผ่านทางสายพระราชมารดา และเป็นพระภาคิไนยในสมเด็จพระราชินีนาถอีซาเบลที่ 2 แห่งสเปน แม้ว่าทางพระบิดาจะเป็นเจ้าชายจากประเทศฝรั่งเศส แต่พระชนม์ชีพส่วนมากของพระองค์นั้นประทับในสเปนเป็นหลักและพำนักในพระราชวังหลวงการอภิเษกสมรส การอภิเษกสมรส. เจ้าหญิงเมร์เซเดสเข้าพระราชพิธีอภิเษกสมรสกับพระเจ้าอัลฟอนโซที่ 12 แห่งสเปน ผู้เป็นพระญาติชั้นที่ 1 ในพระองค์ เนื่องจากพระเจ้าอัลฟอนโซที่ 12 เป็นพระราชโอรสในสมเด็จพระราชินีนาถอิซาเบล ผู้เป็นพระมาตุจฉาแท้ ๆในพระองค์ เมื่อวันที่ 23 มกราคม พ.ศ. 2421 ขณะมีพระขนมายุปีที่ 17 ย่างเข้าปีที่ 18 ได้รับพระราชทานพระอิสริยยศเป็น สมเด็จพระราชินีแห่งสเปน แต่ไม่มีพระราชบุตรร่วมกันการสวรรคต การสวรรคต. เมร์เซเดสแห่งออร์เลอ็อง สมเด็จพระราชินีแห่งสเปน เสด็จสวรรคตเมื่อวันที่ 26 มิถุนายน พ.ศ. 2421 หลังจากเป็นวันครบรอบพระชนมายุปีที่ 18 พรรษา เพียง 2 วัน ด้วยพระโรคไข้รากสาดใหญ่ โดยพระองค์เป็นสมเด็จพระราชินีเพียง 5 เดือนเท่านั้น พระเจ้าอัลฟอนโซที่ 12 เสียพระราชหฤทัยมาก เมื่อทรงอภิเษกสมรสครั้งที่ 2 กับมาเรีย คริสตินาแห่งออสเตรีย สมเด็จพระราชินีแห่งสเปน และมีพระราชธิดาพระองค์แรก จึงพระราชทานพระนามว่า เมร์เซเดส เพื่อเป็นการถวายพระเกียรติแด่พระองค์</doc>
