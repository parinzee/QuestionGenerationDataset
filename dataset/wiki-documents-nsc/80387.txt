<doc id="80387" url="https://th.wikipedia.org/wiki?curid=80387" title="เฮซุส ชอง">เฮซุส ชอง เฮซุส ชอง (Jesus Chong) เป็นนักมวยลูกครึ่งจีนกับเม็กซิกัน เกิดเมื่อวันที่ 7 มกราคม พ.ศ. 2508 ที่เมืองโกเมซ พาลาซิโอ ประเทศเม็กซิโกเฮซุส ชอง มีฉายาว่า " El Tigre " ซึ่งเป็นภาษาสเปนแปลว่า เสือโคร่ง ซึ่งแฟนมวยชาวไทยตั้งฉายาให้ว่า " ไอ้เสือเผ่น " เฮซุส ชอง นับเป็นนักมวยอันตรายคนหนึ่งสำหรับนักมวยไทย เมื่อเป็นฝ่ายชนะน็อกยกที่ 9 สายรุ้ง อ.สุวรรณศิลป์ นักมวยไทยไปในปี พ.ศ. 2537 ไปอย่างไม่มีใครคาดคิดถึง ได้แชมป์รุ่นจูเนียร์ฟลายเวท ของสหพันธ์มวยโลก (WBF) ไป เนื่องจากขณะนั้นทุกคนคิดว่า เฮซุส ชอง คงเป็นเพียงนักมวยพื้น ๆ ธรรมดา ๆ ไม่ยากอะไรที่สายรุ้งจะเอาชนะไม่ได้ จากนั้นในปี พ.ศ. 2538 เฮซุส ชอง ก็ได้เดินทางมาชกที่ประเทศไทยอีกครั้งกับ จักรกริช แอลจียิม นักมวยเด็กโนเนม แม้ผลการชกเฮซุส ชอง จะเป็นฝ่ายแพ้คะแนนไป แต่ก็ขัดสายตายิ่งนัก และตลอดการชกเฮซุส ชองเป็นฝ่ายชกหมัดหนัก ๆ ได้หลายครั้งใส่จักรกริช ทำให้จักรกริชมีสภาพบอบช้ำ และกลายมาเป็นบุคคลทุพพลภาพในที่สุด จากนั้น เฮซุส ชอง ได้มีโอกาสชิงแชมป์ในระดับภูมิภาคของลาตินหลายต่อหลายครั้ง แต่ไม่ประสบความสำเร็จเลย รวมทั้งได้เดินทางมาชกที่ประเทศไทยอีกครั้งในการชิงแชมป์รุ่นเดิมกับ ลิงลม พ.ธวัชชัย ในปี พ.ศ. 2543 ก็เป็นฝ่ายแพ้คะแนนไป ก่อนที่จะแขวนนวมไปในปี พ.ศ. 2546เกียรติประวัติเกียรติประวัติ. - แชมป์ NABF รุ่นไลท์ฟลายเวท- ชิง 21 มีนาคม 2534 ชนะน็อค ฮอร์เก้ หลุยส์ โรมัน ยก 6 ที่ เม็กซิโก - ป้องกันแชมป์ครั้งที่ 1, 24 กุมภาพันธ์ 2535 ชนะน็อค ฟรานซิสโก มอนเทียล ยก 11 ที่ สหรัฐอเมริกา - ป้องกันแชมป์ครั้งที่ 2, 4 กันยายน 2535 ชนะน็อค แดนนี่ นูเนซ ยก 7 ที่ สหรัฐอเมริกา - ป้องกันแชมป์ครั้งที่ 3, 16 เมษายน 2539 ชนะน็อค อีริค กริฟฟิน ยก 7 ที่ สหรัฐอเมริกา - แชมป์เม็กซิโกรุ่นไลท์ฟลายเวท (2536 - 2538) - แชมป์โลกรุ่นไลท์ฟลายเวท WBF- ชิง 16 กรกฎาคม 2538 ชนะน็อค สายรุ้ง อ.สุวรรณศิลป์ ยก 9 ที่ พระนครศรีอยุธยา - เสียแชมป์ 21 ตุลาคม 2538 แพ้คะแนน จักรกริช แอลจียิม ที่ หนองคาย - แชมป์โลกรุ่นไลท์ฟลายเวท WBO- ชิง 31 พฤษภาคม 2540 ชนะน็อค อีริค กริฟฟิน ยก 2 ที่ สหรัฐอเมริกา - เสียแชมป์ 25 สิงหาคม 2540 แพ้คะแนน เมลชอร์ ค็อบ คัสโตร ที่ สหรัฐอเมริกา - เคยชิงแชมป์ต่อไปนี้แต่ไม่สำเร็จ- ชิงแชมป์ NABF รุ่นฟลายเวทเมื่อ 14 มกราคม 2534 แพ้คะแนน อิสซาเอียส ซามูดิโอ ที่ สหรัฐอเมริกา - ชิงแชมป์ WBC Continental Americas รุ่นไลท์ฟลายเวทเมื่อ 30 พฤษภาคม 2535 แพ้คะแนน ฮาเวียร์ ฮัวเรซ ที่ เม็กซิโก - ชิงแชมป์ WBO NABO รุ่นฟลายเวทเมื่อ 5 ตุลาคม 2541 แพ้คะแนน อิสิโดร การ์เซีย ที่ สหรัฐอเมริกา - ชิงแชมป์โลกรุ่นไลท์ฟลายเวท WBF เมื่อ 31 มีนาคม 2543 แพ้คะแนน ลิงลม พ.ธวัชชัย ที่ กทม. - ชิงแชมป์ WBC Mundo Hispano รุ่นไลท์ฟลายเวทเมื่อ 15 มีนาคม 2545 แพ้น็อค ฟรานซิสโก โซโต ยก 5 ที่ เม็กซิโก</doc>
