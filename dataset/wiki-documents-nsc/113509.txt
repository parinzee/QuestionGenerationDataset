<doc id="113509" url="https://th.wikipedia.org/wiki?curid=113509" title="ดับเบิ้ลเซต้ากันดั้ม">ดับเบิ้ลเซต้ากันดั้ม MSZ-010 ดับเบิ้ลเซต้ากันดั้ม ( ; ) เป็นโมบิลสูทตัวเอกของการ์ตูนญี่ปุ่น อะนิเมะซีรีส์โมบิลสูทกันดั้มดับเบิ้ลเซต้า ออกแบบโดยมาโคโตะ โคบายาชิ คำว่าเซต้าในชื่อดับเบิ้ลเซต้ากันดั้มมาจากอักษรกรีก(ζ) ซีต้า และยังมีอีกชื่อหนึ่งว่าทีต้ากันดั้ม ตามอักษรกรีก(Θ) ทีต้าเนื้อเรื่อง เนื้อเรื่อง. ดับเบิ้ลเซต้ากันดั้มเป็นโมบิลสูทที่โดยบริษัทแอนาไฮม์อิเล็กทรอนิกพัฒนาต่อจากเซต้ากันดั้มตามโครงการโปรเจกต์เซต้า ดับเบิ้ลเซต้ากันดั้มนั้นคงลักษณะเด่นของเซต้ากันดั้ม คือ ไบโอเซนเซอร์และบีมเซเบอร์ที่สามารถใช้เป็นบีมกันได้เอาไว้ นอกจากนี้ยังนำโครงสร้างแบบระบบคอร์บล็อกของ RX-78-2 กันดั้มมาประยุกต์อีกด้วย ห้องควบคุมของดับเบิ้ลเซต้ากันดั้มจะเป็นยาน FXA-07GB นีโอคอร์ไฟเตอร์ซึ่งจะประกอบกับ คอร์ท็อป และ คอร์เบสเพื่อรวมร่างเป็นดับเบิ้ลเซต้ากันดั้ม ดับเบิ้ลเซต้ากันดั้มยังสามารถแปลงร่างเป็นยาน Gฟอเทรส ได้ซึ่งไม่มีพลังก์อาเมอร์สำหรับใช้ป้องกันในขณะเข้าสู่ชั้นบรรยากาศโลกของเวฟไรเดอร์ อาวุธของดับเบิ้ลเซต้ากันดั้มทั้งหมดมีอานุภาพที่เหนือกว่าของเซต้ากันดั้ม ซึ่งอาวุธที่มีพลังทำลายสูงสุดก็คือไฮเมก้าแคนน่อนซึ่งติดอยู่ที่หน้าผาก แม้จะมีเครื่องกำเนิดพลังงานที่มีกำลังมากกว่าของเซต้ากันดั้มถึงสามเท่า แต่ระบบอาวุธของดับเบิ้ลเซต้ากันดั้มก็ใช้พลังงานในการยิงสูงจึงทำให้หมดพลังงานอย่างรวดเร็วได้ จูโด้ อาชิตะได้รับดับเบิ้ลเซต้ากันดั้มเป็นโมบิลสูทประจำตัวหลังจากที่ส่วนหัวของเซต้ากันดั้มถูกทำลายในการต่อสู้กับ AMX-103 ฮัมมาฮัมมาของมัชชิม่า เซโล ในภายหลังดับเบิ้ลเซต้ากันดั้มได้รับการปรับปรุงเป็นMSZ-010S ดับเบิ้ลเซต้ากันดั้มรุ่นเสริมสมรรถนะ โดยเปลี่ยนแบ็คแพ็คด้านหลังเป็นแบบที่ติดตั้งท่อขับดันที่มีกำลังมากกว่าเดิมและเวอเนียร์เสริมความคล่องแคล่ว รวมทั้งเปลี่ยนมิสไซล์ลันเชอร์เป็นแบบ 18ลำกล้องสองยูนิตที่สามารถบรรทุกมิสไซล์ได้มากกว่าเดิม ดับเบิ้ลเซต้ากันดั้มรุ่นเสริมสมรรถนะยังใช้เครื่องกำเนิดพลังงานที่มีกำลังมากกว่าเดิมฟุลอาเมอร์ดับเบิ้ลเซต้ากันดั้ม ฟุลอาเมอร์ดับเบิ้ลเซต้ากันดั้ม. ดับเบิ้ลเซต้ากันดั้มรุ่นเสริมสมรรถนะสามารถติดตั้งเกราะเสริมเป็น FA-010S ฟุลอาเมอร์ดับเบิ้ลเซต้ากันดั้มได้ ซึ่งเป็นเกราะฟุลอาเมอร์แบบแรกที่ใช้ในอะนิเมะ เกราะฟุลอาเมอร์นี้นอกจากจะช่วยเสริมการป้องกันของดับเบิ้ลเซต้ากันดั้มแล้วยังติดตั้งอาวุธเสริมเอาไว้เป็นมิสไซล์ลันเชอร์จำนวนมากและไฮเมก้าแคนน่อนที่เกราะท้อง เกราะนี้ยังฉาบบีมโคตติงไว้จึงสามารถทนอาวุธบีมที่ไม่รุนแรงนักได้ ในโมเดลคิทมาสเตอร์เกรดสัดส่วน 1/100 ยังมีปืนใหญ่ไฮเปอร์เมก้าลันเชอร์ซึ่งไม่ปรากฏในภาคอะนิเมะอยู่ด้วย จุดด้อยของฟุลอาเมอร์ดับเบิ้ลเซต้ากันดั้มก็คือไม่สามารถแปลงร่างเป็นยาน Gฟอเทรสได้นอกจากจะปลดเกราะทิ้งไปเสียก่อน ฟุลอาเมอร์ดับเบิ้ลเซต้ากันดั้มได้รับการออกแบบโดยมิกะ อาคิทากะฟุลอาเมอร์ดับเบิ้ลเซต้า ฟุลอาเมอร์ดับเบิ้ลเซต้า. FA-010A ฟุลอาเมอร์ดับเบิ้ลเซต้า มีตัวย่อว่าFAZZ (แฟซซ์) โมบิลสูทรุ่นต้นแบบซึ่งแอนาไฮม์อิเล็กทรอนิกใช้ทดสอบระบบเกราะฟุลอาเมอร์ของดับเบิ้ลเซต้ากันดั้ม แฟซซ์มีบทบาทสำคัญในนิยายประกอบภาพถ่ายกันดั้มเซนติเนลและได้รับการออกแบบโดยฮาจิเมะ คาโทกิ เนื่องจากเป็นโมบิลสูทที่สร้างขึ้นเพื่อทดสอบระบบของเกราะฟุลอาเมอร์โดยเฉพาะ โครงสร้างหลักของแฟซซ์จึงไม่สามารถแปลงเป็นยาน Gฟอเทรสได้ เกราะฟุลอาเมอร์ไม่มีบีมโค้ตติงและเป็นแบบติดตั้งตายตัวที่ไม่สามารถปลดออกได้เหมือนรุ่นใช้งานจริง บีมแคนน่อนด้านหลังของแฟซซ์ไม่สามารถถอดมาใช้เป็นบีมเซเบอร์และไฮเมก้าแคนน่อนกับดับเบิ้ลบีมไรเฟิลนั้นติดไว้เพื่อทดสอบความสมดุลเท่านั้นจึงไม่สามารถใช้การได้ อาวุธที่มีอานุภาพสูงสุดของแฟซซ์ก็คือปืนไฮเปอร์เมก้าแคนน่อน แฟซซ์จำนวนสามเครื่องประจำการกับหน่วยเฉพาะกิจอัลฟ่าซึ่งทำหน้าที่กวาดล้างกลุ่มนิวดีไซด์ ซึ่งแฟซซ์ทั้งสามเครื่องถูกทำลายในการต่อสู้กับ ORX-013 กันดั้มมาร์คไฟฟ์รูปแบบอื่นๆFX-010A ซูเปอร์ Gฟอเทรส รูปแบบอื่นๆ. FX-010A ซูเปอร์ Gฟอเทรส. หนึ่งในแผนการปรับปรุงดับเบิ้ลเซต้ากันดั้มของแอนาไฮม์อิเล็กทรอนิก ซูเปอร์ Gฟอเทรสเป็นแผนการเพิ่มความสามารถในการต่อสู้ของ Gฟอเทรส โดยติดบูสเตอร์และถังเชื้อเพลิงเสริมเพื่อให้สามารถบินด้วยความเร็วสูงได้นานขึ้นและติดตั้งอาวุธเพิ่มเป็นมิสไซล์พ็อด บีมแคนน่อนและไฮเปอร์เมก้าลันเชอร์ ซูเปอร์ Gฟอเทรสจะแปลงร่างกลับเป็นดับเบิ้ลเซต้ากันดั้มได้ต้องปลดอุปกรณ์เสริมทั้งหมดออกก่อน เนื่องจากแอนาไฮม์ตัดสินใจเน้นใช้งานในร่างโมบิลสูทมากกว่าจึงพัฒนาฟุลอาเมอร์ดับเบิ้ลเซต้ากันดั้มแทน ซูเปอร์ Gฟอเทรสเป็นส่วนหนึ่งของโมเดลคิทซีรีส์ กันดั้มดับเบิ้ลเซต้า โมบิลสูทวาริเอชั่นMSZ-009 ดับเบิ้ลเซต้ากันดั้มรุ่นต้นแบบ MSZ-009 ดับเบิ้ลเซต้ากันดั้มรุ่นต้นแบบ. โมบิลสูทซึ่งใช้ทดสอบระบบของดับเบิ้ลเซต้ากันดั้ม ไม่มีไบโอเซ็นเซอร์และระบบคอร์บล็อก เนื่องจากสร้างมาสำหรับศึกษาระบบการรวมร่างจึงสามารถแยกเป็นสองส่วนคือ Aเมก้า และ Bเมก้า และแปลงร่างเป็นยาน Gฟอเทรสซีโร่ได้ ไฮเปอร์บีมเซเบอร์ของดับเบิ้ลเซต้ากันดั้มรุ่นต้นแบบต่างจากรุ่นใช้งานจริงที่ใช้เป็นบีมแคนน่อนไม่ได้ ดับเบิ้ลเซต้ากันดั้มรุ่นต้นแบบเป็นส่วนหนึ่งของดีไซน์ต้นฉบับ โมบิลสูทคอลลเคชั่นของคุนิโอะ โอคาวาระMSZ-013 ดับเบิ้ลเซต้ากันดั้มรุ่นผลิตจำนวนมาก MSZ-013 ดับเบิ้ลเซต้ากันดั้มรุ่นผลิตจำนวนมาก. รุ่นผลิตจำนวนมากของดับเบิ้ลเซต้ากันดั้ม โครงสร้างของดับเบิ้ลเซต้ากันดั้มรุ่นผลิตจำนวนมากจะคล้ายกับของดับเบิ้ลเซต้ากันดั้มแต่ไม่มีระบบคอร์บล็อกและไม่สามารถแปลงร่างเป็นยาน Gฟอเทรสได้ อาวุธของดับเบิ้ลเซต้ากันดั้มรุ่นผลิตจำนวนมากมีกำลังน้อยกว่าของดับเบิ้ลเซต้ากันดั้ม เมื่อเทียบกับโมบิลสูทรุ่นผลิตจำนวนมากโดยทั่วๆไปแล้ว ดับเบิ้ลเซต้ากันดั้มรุ่นผลิตจำนวนมากก็นับเป็นโมบิลสูทที่มีพลังทำลายในระดับสูง เนื่องจากมีปัญหาเครื่องกำเนิดพลังงานที่ไม่สามารถจ่ายพลังงานได้อย่างมีประสิทธิภาพ จึงยุติการผลิตแค่เครื่องทดสอบสี่เครื่องเท่านั้น ดับเบิ้ลเซต้ากันดั้มรุ่นต้นแบบเป็นส่วนหนึ่งของดีไซน์ต้นฉบับ โมบิลสูทคอลลเคชั่นของคุนิโอะ โอคาวาระMSZ-010S ZZ-GR MSZ-010S ZZ-GR. ปรากฏตัวครั้งแรกในภาพยนตร์คอมพิวเตอร์กราฟิกส์ขนาดสั้น กันดั้มอีโวลฟ์ตอนที่ 10 เป็นดับเบิ้ลเซต้ากันดั้มรุ่นเสริมสมรรถนะที่ใช้ชิ้นส่วนใหม่ที่สร้างบนยาน จูปิทอริสทูว์ ออกแบบโดย มาโคโตะ อิจิชิกิ</doc>
