<doc id="7339" url="https://th.wikipedia.org/wiki?curid=7339" title="ศูนย์การประชุมแห่งชาติสิริกิติ์">ศูนย์การประชุมแห่งชาติสิริกิติ์ ศูนย์การประชุมแห่งชาติสิริกิติ์ ( - QSNCC) เป็นศูนย์การประชุมตั้งอยู่บริเวณถนนรัชดาภิเษก เขตคลองเตย กรุงเทพมหานคร ติดกับโรงงานยาสูบเดิมประวัติ ประวัติ. จากการที่ประเทศไทยได้รับเกียรติให้เป็นเจ้าภาพ ในการจัดประชุมประจำปีของธนาคารโลกและกองทุนการเงินระหว่างประเทศครั้งที่ 46 ณ กรุงเทพมหานคร รัฐบาลไทยจึงมีมติให้ก่อสร้างสถานที่จัดงานประชุมแห่งชาติที่ได้มาตรฐานสากลขึ้นในปลายปี พ.ศ. 2532 เพื่อรองรับการประชุมครั้งสำคัญดังกล่าว โดยกำหนดรูปทรงทางสถาปัตยกรรมที่แสดงถึงเอกลักษณ์ความเป็นไทย พร้อมกับใช้เทคนิค “สร้างและออกแบบ” (A “build and design” technique) เพื่อให้ศูนย์ประชุมของชาติแห่งแรกนี้สามารถเสร็จทันตามกำหนดเวลา หลังจากที่สมเด็จพระเทพรัตนราชสุดาฯ สยามบรมราชกุมารี ได้เสด็จพระราชดำเนินวางศิลาฤกษ์ก่อสร้างอาคารบนพื้นที่ 20 เอเคอร์ ซึ่งอยู่ติดกับโรงงานยาสูบเมื่อวันที่ 27 กรกฎาคม 2533 บรรดานักออกแบบกว่า 100 คน และคนงานก่อสร้างอีกกว่า 1,000 คน ต่างทุ่มเททำงานทั้งกลางวัน และกลางคืนเพื่อให้การก่อสร้างแล้วเสร็จในเดือนสิงหาคม พ.ศ. 2534 จากความมุ่งมั่น และพยายามของทุกฝ่าย ทำให้การก่อสร้างตัวอาคารแล้วเสร็จภายในเวลาเพียง 16 เดือน จากเดิมที่กำหนดไว้ 40 เดือน ด้วยงบประมาณน้อยกว่าที่กำหนด ส่วนการตกแต่งภายในอาคารนั้นแล้วเสร็จในต้นเดือนสิงหาคม พ.ศ. 2534 ในวันพฤหัสบดีที่ 29 สิงหาคม พ.ศ. 2534 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ได้เสด็จพระราชดำเนินเปิดศูนย์การประชุมแห่งชาติสิริกิติ์ โดยได้รับพระมหากรุณาธิคุณจากสมเด็จพระนางเจ้าฯ พระบรมราชินีนาถ พระราชทานพระราชานุญาตให้ใช้พระนามเป็นชื่อของศูนย์การประชุม เนื่องในวโรกาสที่พระองค์ทรงเจริญพระชนมพรรษาครบ 5 รอบ ในเดือนสิงหาคม พ.ศ. 2535 นับตั้งแต่เริ่มให้บริการอย่างเป็นทางการ ศูนย์การประชุมแห่งชาติสิริกิติ์ รองรับผู้เข้าร่วมประชุมประจำปีของธนาคารโลกและกองทุนการเงินระหว่างประเทศครั้งที่ 46 กว่า 10,000 คน จาก 154 ประเทศ ระหว่างวันที่ 1 - 15 ตุลาคม 2534 ซึ่งได้รับคำชื่นชมจากทุกฝ่ายที่เกี่ยวข้อง จากความสำเร็จดังกล่าวทำให้ศูนย์การประชุมแห่งชาติสิริกิติ์มีบทบาทสำคัญในการเป็นผู้นำด้านธุรกิจไมซ์ในประเทศไทยตลอดมา กว่าสองทศวรรษที่ศูนย์การประชุมแห่งชาติสิริกิติ์ได้รองรับการจัดงานสำคัญมากมายทั้งในและต่างประเทศ จนได้รับการยอมรับและไว้วางใจในฐานะศูนย์การประชุมแห่งชาติที่มีการบริหารจัดการอย่างมืออาชีพ ศูนย์การประชุมแห่งชาติสิริกิติ์อยู่ภายใต้การกำกับดูแลของกรมธนารักษ์ กระทรวงการคลัง ซึ่งบริหารงานโดยบริษัท เอ็น.ซี.ซี. แมนเนจเม้นท์ แอนด์ ดิเวลลอปเม้นท์ จำกัดงานที่จัดในศูนย์ประชุมฯงานที่จัดในศูนย์ประชุมฯ. - การประกวดนางงามจักรวาล พ.ศ. 2535 - การประกวดนางสาวไทย พ.ศ. 2538, 2543-2545 - งานรับปริญญาของสถาบันอุดมศึกษาต่าง ๆ โดยเฉพาะสถาบันอุดมศึกษาเอกชน - งานหนังสือโลก, งานสัปดาห์หนังสือแห่งชาติ - งาน SET in the City โดยตลาดหลักทรัพย์แห่งประเทศไทย - งานท่องเที่ยวไทย - งานแสดงสินค้าต่าง ๆ เช่น เครื่องเรือน, อุปกรณ์อิเลกทรอนิกส์และคอมพิวเตอร์ - ไทยแลนด์เกมโชว์ (พ.ศ. 2550-2554) - คอมมาร์ท ไทยแลนด์ - งานมหกรรมมือถือ Thailand Mobile Expo - จัดคอนเสิร์ต การแสดงต่างๆ - งานเปิดตัว iPhone 4S by AIS (พ.ศ. 2554) - งาน Carabao Expo (พ.ศ. 2554) - งานแสดงสินค้าแม่และเด็ก Thailand Baby & Kids Best Buy - งานช้อปปิ้ง พาราไดซ์ (แฟชั่น ความงาม) - งานเที่ยวทั่วไทยไปทั่วโลก - งานมหกรรมบ้านและคอนโดการเดินทางการเดินทาง. - รถไฟฟ้ามหานคร สถานีศูนย์การประชุมแห่งชาติสิริกิติ์ - รถโดยสารประจำทาง ขสมก. สาย 136 185การบริการทางการสื่อสารและโทรคมนาคมการบริการทางการสื่อสารและโทรคมนาคม. - การให้บริการโทรศัพท์เคลื่อนที่ (AIS DTAC TRUE TOT) - การให้บริการสัญญาณอินเทอร์เน็ต มีผู้ให้บริการจำนวน 1 ราย ซึ่งได้รับอนุญาตให้บริการคือบริษัท เคิร์ซ จำกัด - บริการ Free WIFI สำหรับผู้เข้าชมงาน โดยความร่วมมือระหว่างศูนย์การประชุมแห่งชาติสิริกิติ์และบริษัท เคิร์ซ จำกัด</doc>
