<doc id="459088" url="https://th.wikipedia.org/wiki?curid=459088" title="มุฮัมมัด มุรซี">มุฮัมมัด มุรซี มุฮัมมัด มุรซี อีซา อัลอัยยาฏ (; ; 8 สิงหาคม ค.ศ. 1951 —) เป็นอดีตประธานาธิบดีของประเทศอียิปต์ ซึ่งได้รับการแต่งตั้งเมื่อวันที่ 30 มิถุนายน ค.ศ. 2012ชีวิตช่วงต้นและการศึกษา ชีวิตช่วงต้นและการศึกษา. มุรซีเกิดในภาคเหนือของอียิปต์ เขาได้รับวุฒิการศึกษาในระดับปริญญาตรีและปริญญาโทในสาขาวิศวกรรมศาสตร์จากมหาวิทยาลัยไคโรใน ค.ศ. 1975 และ 1978 ตามลำดับ ภายหลังจากนั้น เขาก็ได้รับวุฒิการศึกษาในระดับปริญญาเอกจากมหาวิทยาลัยเซาเทิร์นแคลิฟอร์เนียที่สหรัฐอเมริกาใน ค.ศ. 1982 และเขาได้เป็นผู้ช่วยศาสตราจารย์ที่มหาวิทยาลัยแห่งรัฐแคลิฟอร์เนีย นอร์ทริดจ์ ตั้งแต่ ค.ศ. 1982 ถึง 1985 เขากลับไปยังอียิปต์อีกครั้งเพื่อการสอนที่มหาวิทยาลัยซากาซิกประธานาธิบดีแห่งประเทศอียิปต์ ประธานาธิบดีแห่งประเทศอียิปต์. มุรซีเข้าสาบานตนในวันที่ 30 มิถุนายน ค.ศ. 2012 ในฐานะประธานาธิบดีที่ได้มาจากการเลือกตั้งในระบอบประชาธิปไตยของประเทศอียิปต์เป็นครั้งแรกชีวิตส่วนตัว ชีวิตส่วนตัว. มุรซีสมรสกับนัจญ์ลาอ์ อะลี มะห์มูด ซึ่งมีรายงานว่าเธอไม่ประสงค์ที่จะได้รับการอ้างถึงในฐานะ "สตรีหมายเลขหนึ่ง" แต่เรียกเป็น "ผู้รับใช้หมายเลขหนึ่ง [แห่งปวงชนชาวอียิปต์]" แทน ลูก ๆ สองในห้าคนของมุรซีเกิดในรัฐแคลิฟอร์เนีย และเป็นพลเมืองสหรัฐฯ โดยกำเนิดรางวัลรางวัล. - ในการเยือนประเทศปากีสถานครั้งแรกของเขา มุฮัมมัด มุรซี ได้รับปรัชญาดุษฎีบัณฑิต (ปร.ด.) จากมหาวิทยาลัยวิทยาศาสตร์และเทคโนโลยีแห่งชาติปากีสถาน ณ อิสลามาบาด ประเทศปากีสถาน เมื่อวันที่ 18 มีนาคม ค.ศ. 2013 ในการยอมรับถึงความสำเร็จและคุณูปการของเขาที่มีต่อการส่งเสริมสันติภาพ รวมถึงความสามัคคีที่มีอยู่ในโลก ตลอดจนเสริมสร้างความเข้มแข็งของความสัมพันธ์ต่อประเทศมุสลิม โดยเฉพาะอย่างยิ่งกับประเทศปากีสถาน</doc>
