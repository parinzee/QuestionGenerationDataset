<doc id="452253" url="https://th.wikipedia.org/wiki?curid=452253" title="ตะกร้อไทยแลนด์ลีก">ตะกร้อไทยแลนด์ลีก ตะกร้อ ไทยแลนด์ ลีก เป็นการแข่งขันตะกร้อลีกอาชีพซึ่งจัดโดยสมาคมตะกร้อแห่งประเทศไทย ในพระบรมราชูปถัมภ์ ร่วมกับ การกีฬาแห่งประเทศไทย โดยเป็นลีกระดับสูงสุดของระบบลีกตะกร้อไทย มีทีมเข้าร่วมการแข่งขัน 10 ทีม (ฤดูกาล 2554)ประวัติ ประวัติ. จุรินทร์ ลักษณวิศิษฎ์ รัฐมนตรีประจำสำนักนายกรัฐมนตรีขณะนั้น ได้แต่งตั้ง พลตรีจารึก อารีราชการัณย์ นายกสมาคมตะกร้อแห่งประเทศไทย เป็นประธานคณะกรรมการบริหารการแข่งขันตะกร้อไทยแลนด์ลีก พร้อมทั้งคณะผู้บริหารผู้ทรงคุณวุฒิจำนวน 18 คน การแข่งขันใช้ชื่อ "ตะกร้อไทยแลนด์ลีก" โดยการแข่งขันปีแรก กำหนดรับทีมจังหวัดต่าง ๆ สมัครเข้าแข่งขันภายในวันที่ 31 ต.ค.2543 หลังจากนั้นคณะกรรมการฯ จะพิจารณาทีมที่มีความเหมาะสมเข้าร่วมการแข่งขัน 10 ทีม เนื่องมีปัญหาหลายอย่างจึงทำให้ การแข่งขัน “ตะกร้อ ไทยแลนด์ ลีก” เริ่มในปลายปี พ.ศ. 2544 โดยการกีฬาแห่งประเทศไทย ร่วมกับสมาคมตะกร้อแห่งประเทศไทย ได้กำหนดการอบรมสัมมนา ผู้ฝึกสอน ผู้จัดการทีม ผู้ตัดสิน และผู้จัดการแข่งขัน ขึ้นในระหว่างวันที่ 9 – 11 พฤษภาคม พ.ศ. 2544 ณ โรงแรมชาลีน่าปริ้นเซส กรุงเทพมหานคร จึงทำให้เกิดการแข่งขันเซปักตะกร้อเพื่อการอาชีพขึ้น โดยมีผู้ตัดสินเข้าร่วมการอบรมสัมมนาประมาณ 50 คน มีทีมที่พร้อมและผ่านการคัดเลือกของคณะกรรมการให้เข้าร่วมการแข่งขัน ในครั้งแรก จำนวน 10 ทีม ดังนี้ นครปฐม กาญจนบุรี แพร่ เชียงใหม่ นครสวรรค์ อุดรธานี อุบลราชธานี ศรีสะเกษ ขอนแก่น นครราชสีมา การแข่งขันมีขึ้นในครั้งแรกระหว่างวันที่ 10 พฤศจิกายน พ.ศ. 2544 ถึงวันที่ 6 เมษายน พ.ศ. 2545 จัดการแข่งขันแบบเหย้าเยือน ผลการแข่งขันเมื่อหมดฤดูกาลแข่งขันแล้วทีมที่ชนะเลิศ ได้แก่นครปฐม ได้รับเงินรางวัล 1,000,000 บาท พ.ศ. 2547 การแข่งขันตะกร้อไทยแลนด์ลีกครั้งที่ 3 ได้มีการทีมสโมสรเข้าร่วมการแข่งขันเป็น 12 สโมสร ได้แก่ นครปฐม กาญจนบุรี แพร่ เชียงใหม่ นครสวรรค์ อุดรธานี อุบลราชธานี ศรีสะเกษ นครราชสีมา มหาสารคาม นนทบุรี และ สุพรรณบุรี ทีมชนะเลิศ ได้แก่ นครปฐม ทั้งนี้ กกท. ได้ให้ความช่วยเหลือในการประสานเจรจาอัตราค่าใช้จ่ายการถ่ายทอดสดการแข่งขันนัดละ 2.5 แสนบาท นอกจากนี้ยังจะช่วยเหลือในการเจรจากับการบินไทย ขอลดหย่อนค่าเครื่องบินโดยสารในการเดินทางแข่งขันแบบเหย้า-เยือนของทีมจังหวัดต่าง ๆ รวมทั้ง การตรวจสอบความฟิตและการใช้สารต้องห้ามของนักกีฬาในระหว่างการแข่งขันด้วยรูปแบบการแข่งขัน และ ผู้สนับสนุนรูปการแข่งขันเดิม รูปแบบการแข่งขัน และ ผู้สนับสนุน. รูปการแข่งขันเดิม. ระบบการแข่งขันตะกร้อ ไทยลีก ดิวิชั่น 1 แต่ละสโมสรสามารถส่งชื่อผู้เล่นตลอดฤดูกาลแข่งขันได้ไม่เกิน 18 คน ในการทำการแข่งขันแต่ละครั้ง จะส่งทีมลงทำการแข่งขันได้ 2 ทีม คือทีม ก. กับ ทีม ข. แต่ละทีมจะส่งรายชื่อลงทำการแข่งขันได้ไม่เกิน 5 คน ตัวจริง 3 คน ตัวสำรอง 2 คน เปลี่ยนตัวได้ 1 คน ในการทำการแข่งขันแต่ละครั้ง หากสามารถชนะได้ทั้ง 2 ทีม จะได้ 2 คะแนน ชนะทีมเดียวจะได้ 1 คะแนน แพ้ทั้ง 2 ทีม จะได้ 0 คะแนน การจัดลำดับบนตารางคะแนน ดังนี้ ทีมที่ได้คะแนนรวมสูงสุดเมื่อสิ้นสุดฤดูกาลเป็นทีมชนะเลิศ ส่วนทีมที่ได้คะแนนรองลงมาจะถูกจัดอันดับลดหลั่นกันตามคะแนนรวมที่ได้จนถึงทีมสุดท้าย ในกรณีที่มีทีมมากกว่า 1 ทีมขึ้นไป ได้คะแนนรวมเท่ากันเมื่อสิ้นสุดฤดูกาลให้ใช้เกณฑ์พิจารณาเรียงลำดับ ดังนี้1. พิจารณาจากผลต่างของเซตได้ และเซตเสีย (Set Difference) 2. พิจารณาจากผลต่างของคะแนนได้ และคะแนนเสีย (Score Difference) 3. พิจารณาเฉพาะเซตได้ (Set For) 4. แข่งขันกันใหม่ 1 นัด เพื่อหาทีมชนะ หากผลการแข่งขันเสมอกันในเวลาปกติให้ตัดสินด้วยการเตะลูกโทษ ณ จุดเตะโทษ 5. ในกรณีที่พิจารณาตามเกณฑ์ดังกล่าวข้างต้นตามลำดับแล้วและได้เกณฑ์ตัดสินตามข้อหนึ่งข้อใดแล้วให้ยุติการพิจารณาข้อต่อไป ในการจัดอันดับระหว่างการแข่งขันเพื่อแสดงลำดับในตารางคะแนนระหว่างฤดูกาลให้ใช้เกณฑ์พิจารณาดังต่อไปนี้1. พิจารณาจากคะแนนรวมสูงสุด 2. พิจารณาจากผลต่างของเซตได้ และเซตเสีย (Set Difference) 3. พิจารณาจากผลต่างของคะแนนได้ และคะแนนเสีย (Score Difference)ผู้สนับสนุนเงินรางวัล เงินรางวัล. กกท. เป็นผู้สนับสนุนเงินรางวัล ของฟุตบอลไทยพรีเมียร์ลีก- ทีมชนะเลิศ : 1,500,000 บาท - ทีมรองชนะเลิศ : 700,000 บาท - ทีมอันดับที่ 3 : 400,000 บาท - ทีมอันดับที่ 4 : 250,000 บาท นอกจากนี้ยังมีเงินบำรุงทีมที่เข้าร่วมแข่งขัน ทีมละ 1ล้านบาท , เงินรางวัลสำหรับนักฟุตบอลยอดเยี่ยม,ดาวซัลโว,โค้ชยอดเยี่ยม และ เงินรางวัลอื่นๆทีมชนะเลิศตะกร้อไทยแลนด์ลีกสโมสรในตะกร้อ ไทยแลนด์ ลีก 2555สโมสรที่ชนะเลิศการแข่งขันมากที่สุดสโมสรที่ชนะเลิศการแข่งขัน-แยกตามรายชื่อสโมสรสโมสรที่ชนะเลิศการแข่งขัน-แยกตามภาค</doc>
