<doc id="440429" url="https://th.wikipedia.org/wiki?curid=440429" title="ม้าน้ำดำ">ม้าน้ำดำ ม้าน้ำดำ หรือ ม้าน้ำคูด้า หรือ ม้าน้ำธรรมดา (; ) เป็นม้าน้ำชนิดหนึ่ง มีสีพื้นผิวลำตัวหลากหลายทั้ง ดำ, เหลือง, ม่วง หรือน้ำตาลแดง โดยสามารถเปลี่ยนสีลำตัวได้ตามสภาพแวดล้อม มีขนาดความยาว 25-30 เซนติเมตร พบได้ในทะเลทั่วไปแถบอินโด-แปซิฟิกจนถึงฮาวาย ในน่านน้ำไทยถือว่าเป็นม้าน้ำที่มีขนาดใหญ่ที่สุด เป็นม้าน้ำที่ได้รับความนิยมในการเลี้ยงเป็นปลาสวยงาม และสามารถเพาะขยายพันธุ์ได้แล้ว แต่ทว่าอัตราการรอดมีน้อย จึงเพาะพันธุ์เป็นจำนวนมากไม่ได้ ต้องใช้ม้าน้ำจากธรรมชาติที่ท้องแล้ว แต่ในปัจจุบันสามารถเพาะขยายพันธุ์ได้ในหลายที่ และมีอัตราการรอดสูง โดยเลี้ยงให้ผสมพันธุ์กันเองในที่เลี้ยง ในเดือนพฤศจิกายน พ.ศ. 2557 มีข่าวปรากฏว่าชาวประมงในอำเภอละแม จังหวัดชุมพร จับม้าน้ำที่มีสีเหลืองทองทั้งตัวได้ โดยที่ไม่เคยเจอม้าน้ำลักษณะแบบนี้มาก่อน ในเบื้องต้นเชื่อว่าเป็นม้าน้ำหนาม (H. spinosissimus) แต่เมื่อตรวจสอบแล้วพบว่าเป็นม้าน้ำดำ</doc>
