<doc id="283574" url="https://th.wikipedia.org/wiki?curid=283574" title="ไอคิสด์อะเกิร์ล">ไอคิสด์อะเกิร์ล ไอคิสด์อะเกิร์ล () เป็นเพลงของนักร้องชาวอเมริกัน เคที เพร์รี จากผลงานสตูดิโออัลบั้มชุดที่ 2 วันออฟเดอะบอยส์ (2008) ออกจำหน่ายวันที่ 28 เมษายน ค.ศ. 2008 โดยค่ายเพลงแคปิตอลเรเคิดส์เป็นซิงเกิลเปิดตัวของอัลบั้ม เพร์รีมีส่วนเขียนเพลงกับ ดร.ลู้ก และเบนนี บลังโก และเสริมด้วยนักเขียนเพลงอย่างแมกซ์ มาร์ติน และเคธี เดนนิส "ไอคิสด์อะเกิร์ล" เป็นเพลงแนวอิเล็กโทรร็อกที่มีผสมผสานกับนิวเวฟ เพร์รีอธิบายว่าเนื้อร้องพูดถึง "ความสวยงามดังเวทมนตร์ของผู้หญิง" หลังจากเพลงออกมา "ไอคิสด์อะเกิร์ล" ได้รับคำวิจารณ์คละกันจากนักวิจารณ์ ยกย่องเสียงดนตรีแต่ติเรื่องเนื้อหาในเนื้อเพลง เพลงสร้างข้อถกเถียงเรื่องเนื้อเพลงที่แสดงความไม่เคารพและได้รับคำวิพากษ์จากนักวิจารณ์และนักร้องคนอื่น ๆ อย่างเห็นได้ชัด เพลงประสบความสำเร็จภายในประเทศและทั่วโลก ขึ้นอันดับหนึ่งบนชาร์ตบิลบอร์ดฮอต 100 เป็นเวลา 7 สัปดาห์ เป็นเพลงอันดับหนึ่งลำดับที่ 1,000 ในยุคของเพลงร็อก เพลงขายได้ 4,444,000 หน่วยดิจิตอลในสหรัฐอเมริกา "ไอคิสด์อะเกิร์ล" เป็นหนึ่งในแปดเพลงของเพร์รีที่ขายได้มากกว่า 4 ล้านหน่วยดิจิตอลในสหรัฐอเมริกา เพลงอื่น ๆ ที่ทำได้เช่นกันคือ "ฮอตเอ็นโคลด์", "แคลิฟอร์เนียเกิร์ล", "ไฟร์เวิกส์", "อี.ที.", "ทีนเอจดรีม", "โรร์" และ "ดาร์กฮอร์ส" เพลง "ไอคิสด์อะเกิร์ล" ขึ้นอันดับหนึ่งบนชาร์ตในประเทศต่าง ๆ เกือบ 20 ประเทศ เช่น ออสเตรเลีย แคนาดา เลบานอน ไอร์แลนด์ และสหราชอาณาจักร ขณะที่ขึ้นได้ถึงห้าอันดับแรกในประเทศแถบยุโรป เช่น เบลเยียม ฟินแลนด์ และฝรั่งเศส เพลงนี้เป็นหนึ่งในเพลงที่ขายดีที่สุดในโลก มิวสิกวิดีโอเพลงนี้ออกวันที่ 16 พฤษภาคม ค.ศ. 2008 กำกับโดย คิงกา เบอร์ซา แสดงเพร์รีในฉากที่ได้แรงบันดาลใจจากโรงละครแนวเบอร์เลสก์ และมูแลง รูจ วิดีโอยังแสดงเพื่อน ๆ ของเพร์รีได้แก่นักแสดงชื่อแชนนอน วู้ดเวิร์ด และนักร้องแนวอิเล็กโทรป็อปที่ยังไม่เป็นที่รู้จักในขณะนั้นคือ เคชา (Ke$ha) เพลงจัดว่าขายดีที่สุดเป็นอันดับที่สิบในคริสต์ศตวรรษที่ 21 เพร์รีแสดงเพลง"ไอคิสด์อะเกิร์ล" และเสนอเพลงนี้เข้าชิงรางวัลแกรมมีในงานประกาศรางวัลแกรมมีครั้งที่ 51 (รางวัลแกรมมีสาขา Best Female Pop Vocal Performance) เพลงยังเข้าชิงสาขา Favorite Song จากรางวัลคิดส์ช้อยส์ในปี ค.ศ. 2009 ด้วยชาร์ตชาร์ตประจำสัปดาห์ชาร์ตประจำปีDecade-end chartsการรับรอง</doc>
