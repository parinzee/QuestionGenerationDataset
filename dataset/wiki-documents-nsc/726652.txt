<doc id="726652" url="https://th.wikipedia.org/wiki?curid=726652" title="โรงเรียนรัฐราษฎร์อุปถัมภ์">โรงเรียนรัฐราษฎร์อุปถัมภ์ โรงเรียนรัฐราษฎร์อุปถัมภ์ (อังกฤษ: Ratrardupatham School) (อักษรย่อ: ร.ร.อ., R.R.U.) โรงเรียนรัฐราษฎร์อุปถัมภ์ ตั้งอยู่เลขที่ 196 หมู่ 7 หน้าวัดห้วยชินสีห์ ตำบลอ่างทอง อำเภอเมืองราชบุรี จังหวัดราชบุรี เปิดสอนระดับชั้นมัธยมศึกษาปีที่ 1 - 6 เปิดดำเนินการเมื่อวันที่ 9 มิถุนายน 2519ประวัติ ประวัติ. แต่เดิมนักเรียนที่จบชั้นประถมศึกษาในตำบลอ่างทองมีจำนวนมาก ประสบความลำบากในการที่จะเรียนต่อในระดับชั้นมัธยมศึกษา ต้องเดินทางไปเรียนต่อในตัวจังหวัด หรือเรียนที่อำเภอปากท่อ ซึ่งต้องเดินทางกว่า 10 กิโลเมตร กรรมการศึกษาและประชาชน ในตำบลอ่างทองเห็นความจำเป็นที่จะจัดตั้งโรงเรียนมัธยมศึกษาสายสามัญขึ้นที่ตำบลอ่างทอง ประกอบกับในปีการศึกษา 2519 หน่วยงานที่ตั้งขึ้นใหม่ในตำบลนี้คือ หน่วยงานชลประทาน โครงการราชบุรีฝั่งขวา มีครอบครัวคนงาน 500 ครอบครัว มีความจำเป็นต้องส่งบุตรหลาน ให้เข้ารับการศึกษาและหน่วย คส. 6 สพ.ทบ. ก็มีครอบครัวข้าราชการทหารที่ต้องส่งบุตรหลานเข้าเรียนในจังหวัดหน่วยงานต้องจัดรถรับ - ส่งเป็นประจำ ทำให้สิ้นเปลืองงบประมาณปีละมาก ๆ ด้วยความจำเป็นดังกล่าว จึงได้มีการดำเนินการจัดตั้งโรงเรียนรัฐราษฎร์อุปถัมภ์ขึ้น คณะกรรมการศึกษาและประชาชน ได้มีศรัทธาจัดหาซื้อที่ดินมอบให้แก่ทางราชการเพื่อสร้างโรงเรียนเป็นเนื้อที่ 22 ไร่ 28 ตารางวา ซื้อเพิ่มให้อีก 2 ครั้ง ปัจจุบันโรงเรียนมีเนื้อที่ 30 ไร่ 3 งาน 18 ตารางวา โรงเรียนเปิดดำเนินการเมื่อวันที่ 9 มิถุนายน 2519 โดยจังหวัดอนุมัติให้ใช้อาคารเรียนของโรงเรียนเมืองราชบุรี ปัจจุบันคือโรงเรียนอนุบาลเมืองราชบุรี และอาคารกองอำนวยการค่ายลูกเสือสมบูรณ์กุลเป็นการชั่วคราว โดยมีพันโทณรงค์ หิริกุล หัวหน้า คส.6 สพ.ทบ. นายพัฒน์ สุขเจริญ กำนันตำบลอ่างทอง ทหารจาก คส.6 และประชาชนช่วยกันซ่อมแซมอาคาร เพื่อใช้เป็นห้องเรียน โดยมี นายสุรินทร์ สุภาพสวัสดิ์ ผู้ช่วยอาจารย์ใหญ่ โรงเรียนสายธรรมจันทร์ อำเภอดำเนินสะดวก จังหวัดราชบุรี เป็นครูใหญ่คนแรกของโรงเรียนรัฐราษฎร์อุปถัมภ์ ในปีแรกมีนักเรียน 25 คน ครู 3 คนวิสัยทัศน์ของโรงเรียน วิสัยทัศน์ของโรงเรียน. เป็นองค์กรแห่งการเรียนรู้ โดยการพัฒนาแบบมีส่วนร่วม มุ่งพัฒนาผู้เรียนให้มีคุณภาพตามมาตรฐานการศึกษาขั้นพื้นฐาน และมีทักษะการดำรงชีวิตตามแนวปรัชญาเศรษฐกิจพอเพียง เป็นที่ยอมรับของสังคมสัญลักษณ์ประจำโรงเรียนสัญลักษณ์ประจำโรงเรียน. - สีประจำโรงเรียนคือ ม่วง-ชมพู - ปรัชญาของโรงเรียน นฺตถิ ปญฺญา สมาอาภา - คติพจน์ เรียนดี มีระเบียบ เพียบคุณธรรม นำสังคม - ต้นไม้ประจำโรงเรียน ต้นราชพฤกษ์ - พระพุทธรูปประจำโรงเรียน พระพุทธวิโมกข์รายนามผู้บริหารโรงเรียนรัฐราษฎร์อุปถัมภ์ ราชบุรีรางวัลและเกียรติประวัติรางวัลและเกียรติประวัติ. 1. นักมวยไทยสมัครเล่นยอดเยี่ยม กีฬานักเรียน จังหวัดราชบุรี ปี 2550 2. ตัวแทนเขตกีฬาที่ 7 แข่งขันกีฬานักเรียน ชิงชนะเลิศแห่งประเทศไทย จังหวัดชุมพร 3. โรงเรียนได้รับรางวัลรองชนะเลิศอันดับที่ 1 การประกวดโครงการขยะรีไซเคิ้ลจากสำนักงารนทรัพยากรธรรมชาติและสิ่งแวดล้อม 4. ในปีการศึกษา 2546 โรงเรียนได้รับคัดเลือกให้เข้าโครงการ " หนึ่งอำเภอหนึ่งโรงเรียนในฝัน" ปี พ.ศ. 2547 ได้รับคัดเลือกเป็นโรงเรียนเร่งสู่ฝัน ปี พ.ศ. 2548 ได้รับคัดเลือกเป็นโรงเรียนต้นแบบโรงเรียนในฝันและได้ผ่านการประเมินในวันที่ 14 มิถุนายน พ.ศ. 2548 5. ได้รับรางวัลรองชนะเลิศอันดับ 1 การประกวดกิจกรรมชมรมทูบีนัมเบอร์วันดีเด่น ระดับจังหวัด ปี 2553 6. ได้รับรองมาตรฐานโรงเรียนส่งเสริมสุขภาพ ระดับทอง ปี 2553 7. โรงเรียนได้รับพระราชทานรางวัล โรงเรียนดีเด่นระดับมัธยมศึกษาขนาดกลาง ประจำปีการศึกษา 2553 จากสมเด็จพระเทพรัตนราชสุดาฯ สยามบรมราชกุมารี 8. ได้รับรางวัลรองชนะเลิศอันดับ 3 ระดับประเทศ การประกวดหนังสั้น (RSC Short Film) เรื่องความปลอดภัยทางถนน ปี 2559กีฬาสีกีฬาสี. - สีเขียว - สีเหลือง - สีฟ้า - สีแดง</doc>
