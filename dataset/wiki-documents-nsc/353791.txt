<doc id="353791" url="https://th.wikipedia.org/wiki?curid=353791" title="อ.ศิริชัยนาวา 11">อ.ศิริชัยนาวา 11 อ.ศิริชัยนาวา 11 เป็นเรือประมงสัญชาติไทย ซึ่งได้รับรายงานว่าถูกโจรสลัดโซมาเลียปล้นยึดเมื่อวันที่ 2 พฤศจิกายน พ.ศ. 2553 จนกระทั่งลูกเรือสามารถเดินทางกลับประเทศไทยได้เมื่อวันที่ 22 พฤศจิกายนการยึดเรือ การยึดเรือ. วันที่ 2 พฤศจิกายน หมู่เรือปราบปรามโจรสลัดกองทัพเรือ ได้รับแจ้งจากบริษัท ศิริชัยการประมง จำกัด ว่าเรือ อ.ศิริชัยนาวา 11 ได้ถูกโจรสลัดยึดเรือ ขณะเดินทางจากเบยาลีไปยังเอเดน ห่างจากชายฝั่งประเทศเยเมนประมาณ 15 ไมล์ โดยมีโจรสลัดคาดว่าเป็นชาวโซมาเลีย 10 คน ในจำนวนนี้ 8 คนใช้เรือไฟเบอร์เข้าโจมตีทางท้ายเรือ และยิงปืนขู่ จากนั้นจึงขึ้นเรือและบังคับให้ลูกเรือไปอยู่รวมกันและให้เรือกลับเข้าฝั่ง ส่วนอีก 2 คนแล่นเรือเร็วหายไป โดยขณะที่เกิดการยึดเรือขึ้นนั้น มีลูกเรือคนหนึ่งออกอุบายว่าจะไปตรวจดูปริมาณน้ำมันก่อนจะกระโดดน้ำหนี ลูกเรือคนดังกล่าวต่อมาได้รับความช่วยเหลือจากยามฝั่งเยเมน ขณะเกิดเหตุ เรือดังกล่าวอยู่ห่างจากหมู่เรือปราบปรามโจรสลัดกองทัพเรือ 650 กิโลเมตร เรือตรวจการณ์ทหารเรือเยเมนได้ยิงอาวุธไปยังเรือประมงที่ระยะห่างประมาณ 1,500-1,800 หลา จำนวน 2 ชุด โดยมีการยิงตอบโต้มาจากเรือประมงเป็นระยะ หลังจากยิงปะทะกันประมาณ 10 นาที ลูกเรือได้เล่าเหตุการณ์ว่า เรือถูกยิงจากเรือไม่ทราบสัญชาติจนไฟลุกไหม้และจมลงในเวลาต่อมาการช่วยเหลือ การช่วยเหลือ. ศูนย์ปฏิบัติการกองทัพเรือ สั่งการให้เรือหลวงปัตตานีติดตามสกัดกั้น โดยแล่นไปยังบริเวณที่คาดว่าน่าจะพบเรือในทิศทางดักหน้า ในวันที่ 3 พฤศจิกายน เวลา 7.00 น. ตามเวลาท้องถิ่น เรือหลวงปัตตานีมาถึงพื้นที่ดักหน้าตามแผน และส่งเฮลิคอปเตอร์ค้นหา แต่ก็ไม่พบ อ. ศิริชัยนาวา 11 หมู่เรือปราบปรามโจรสลัดจึงปรับแผนไปค้นหาใกล้กับชายฝั่ง แต่พยายามไม่รุกล้ำอาณาเขตน่านน้ำโซมาเลีย หลังจากหมู่เรือได้ประเมินสถานการณ์แล้ว จึงได้ปรับแผนอีกครั้ง โดยสั่งการให้เรือหลวงปัตตานีแล่นกลับไปยังบริเวณที่เรือ อ.ศิริชัยนาวา 11 ถูกยึด ซึ่งเมื่อไปถึงบริเวณดังกล่าวเมื่อวันที่ 4 พฤศจิกายน แล้ว ก็ได้พบคราบน้ำมันและเศษวัสดุบนผิวน้ำ หลังจากค้นหาต่อไปเป็นอาณาบริเวณ 9 ไมล์ ก็พบผู้รอดชีวิตลอยคออยู่นทะเลรวม 23 คน เป็นลูกเรือชาวไทย 7 คน ลูกเรือชาวกัมพูชา 15 คน และตำรวจเยเมน 1 นาย เรือหลวงปัตตานีได้นำผู้ประสบภัยขึ้นเฮลิคอปเตอร์ไปส่งยังเรือหลวงสิมิลัน ในจำนวนนี้มีผู้ได้รับบาดเจ็บรุนแรง 3 คน จึงได้นำตัวผู้ประสบภัยเข้ารับการรักษาในโรงพยาบาลในเมืองซาลาลาห์ โดยทางโรงพยาบาลแจ้งว่าจะให้เวลาพักรักษาตัว 1-2 สัปดาห์ ซึ่งในปัจจุบัน ลูกเรือทั้งหมดปลอดภัยแล้ว เมื่อวันที่ 22 พฤศจิกายน พ.ศ. 2553 ลูกเรือชาวไทยจำนวน 7 คนได้เดินทางกลับถึงท่าอากาศยานสุวรรณภูมิ ประเทศไทย เมื่อเวลา 10.45 น. ด้วยเที่ยวบิน WY 813 ของสายการบินโอมานแอร์ ลูกเรือประกอบด้วย สมศรี ลาทอง, สมชาย ผมสมหวัง, ปริญญา มุสิกา, วุฒิพงษ์ ภู่เงิน, ทวิชัย โสรเนตร, ไพรสนท์ ทองสุข และอิสระ จันโนมแซงข้อมูลเรือ ข้อมูลเรือ. อ.ศิริชัยนาวา 11 มีใบอนุญาตทำการประมงในน่านน้ำเยเมน โดยมีบริษัท ศิริชัยมารีนฟิชเชอรี่ จำกัด บริษัทร่วมทุนกับเยเมน ขนาดระวางเรือ 303.95 ตันกรอส จำนวนลูกเรือ 29 คน แบ่งเป็นสัญชาติไทย 9 คน สัญชาติกัมพูชา 15 คน และสัญชาติเยเมน 5 คน นายเรือชื่อนันทวัฒน์ แสงพระจันทร์ ช่างเครื่องชื่อบุญเลี่ยม เอ็นดู ซึ่งสามารถหนีออกมาได้เป็นคนแรกโดยการออกอุบาย เหตุการณ์ดังกล่าวทำให้บริษัทได้รับความเสียหายกว่า 20 ล้านบาท และยังมีลูกเรือสูญหายอีก 5 คน ประกอบด้วยนายเรือและลูกเรือชาวเยเมนอีก 4 คน คาดว่าทั้งหมดน่าจะเสียชีวิตแล้ว</doc>
