<doc id="761698" url="https://th.wikipedia.org/wiki?curid=761698" title="การตรวจเชิงกราน">การตรวจเชิงกราน การตรวจเชิงกราน, การตรวจช่องคลอด หรือนิยมเรียกว่าการตรวจภายใน เป็นการตรวจอวัยวะเชิงกรานของหญิง แบ่งกว้าง ๆ เป็นการตรวจภายนอกและการตรวจภายใน ในเดือนกรกฎาคม 2557 วิทยาลัยแพทย์อเมริกา (ACP) ออกแนวทางไม่แนะนำการตรวจเชิงกรานเพื่อตรวจคัดโรคในหญิงผู้ใหญ่ไม่ตั้งครรภ์ไม่มีอาการ (แนวทางนี้ไม่พิจารณาการทดสอบแพป) ACP กล่าวว่าไม่มีหลักฐานประโยชน์สนับสนุนการตรวจ แต่มีหลักฐานอันตราย ซึ่งรวมความอึดอัดและการผ่าตัดที่ไม่จำเป็น อันนี้เป็นการแนะนำอย่างเข้ม (strong recommendation) โดยยึดหลักฐานคุณภาพปานกลาง แต่วิทยาลัยสูติแพทย์และนรีแพทย์อเมริกา (ACOG) ไม่เห็นด้วย แม้พวกเขาตอบรับว่าการตรวจเชิงกรานประจำปีเป็นประจำนั้นไม่มีหลักฐานทางวิทยาศาสตร์สนับสนุน แต่ได้รับการสนับสนุนจากประสบการณ์ทางคลินิกของนรีแพทย์ที่รักษาผู้ป่วย การตรวจเชิงกรานเป็นโอกาสให้นรีแพทย์ทราบปัญหาอย่างการกลั้นไม่อยู่และความผิดปกติทางเพศ และอภิปรายความกังวลของผู้ป่วยโดยทั่วไปการตรวจการตรวจภายนอก การตรวจ. การตรวจภายนอก. การตรวจภายนอกมีการดูกายวิภาค รอยโรคผิวหนัง และการคลำบริเวณท้องการตรวจภายในการตรวจภายใน. - การตรวจโดยใช้เครื่องถ่างตรวจ เพื่อหารูเปิดปากมดลูกภายนอก การตรวจหาสิ่งแปลกปลอมและป้ายกวาดปากช่องคลอด ณ จุดนี้ในการตรวจ สิ่งป้ายกวาดชั้นเยื่อบุของปากมดลูกนี้เรียก การทดสอบแพป (แพปสเมียร์) อาจทำการป้ายตรวจช่องคลอดอื่นเพื่อทดสอบโรคติดต่อทางเพศสัมพันธ์ - ใช้สองนิ้วสอดเข้าไปในช่องคลอดจนแยกปากมดลูก แล้วเจ้าหน้าที่สาธารณสุขทดสอบหาอาการกดเจ็บเมื่อโยกปากมดลูก ซึ่งเป็นอาการคลาสสิกที่พบในโรคอักเสบของเชิงกราน ผู้ตรวจคลำมดลูก ซึ่งรวมตำแหน่งของก้นมดลูกและโครงสร้างปีกมดลูกความไม่สบาย ความไม่สบาย. การตรวจนี้ไม่ควรให้รู้สึกอึดอัดมากเกิน แต่หญิงที่มีการติดเชื้อของช่องคลอดหรืออาการช่องคลอดหดเกร็งอาจรู้สึกเจ็บเมื่อสอดเครื่องถ่างตรวจ การใช้เครื่องถ่างตรวจขนาดเล็กสุดอาจช่วย ระหว่างการตรวจสองมือ การคลำรังไข่อาจเจ็บได้ การทดสอบแพปอาจทำให้เกิดอาการเกร็งบ้างเช่นกัน</doc>
