<doc id="685972" url="https://th.wikipedia.org/wiki?curid=685972" title="อูโด ลาเทค">อูโด ลาเทค อูโด ลาเทค ( 16 มกราคม พ.ศ. 2478 - 31 มกราคม พ.ศ. 2558) เป็นอดีตนักฟุตบอลและผู้จัดการทีมชาวเยอรมัน เขาเป็นหนึ่งในผู้จัดการทีมที่ประสบความสำเร็จมากที่สุดในประวัติศาสตร์ฟุตบอล ด้วยถ้วยรางวัล 14 ถ้วย และ ยังเป็นผู้จัดการทีมที่ประสบความสำเร็จมากที่สุดในเยอรมัน เขาได้ถ้วยรางวัลจากโบรุสเซียเมินเชนกลัดบัค และบาร์เซโลนา นอกจากนั้นเขายังเคยบริหารทีมชาลเก้ 04 โบรุสเซียดอร์ทมุนด์ และแอร์สเทอเอฟเซเคิล์น เขาเป็นผู้จัดการทีมที่เคยได้แชมป์ยุโรปสามรายการหลัก ร่วมกับผู้จัดการทีมชาวอิตาลี จีโอวันนี ตราปาตโตนีชีวิตในวัยเด็ก ชีวิตในวัยเด็ก. ลาเทค เกิดในเมืองบอเซมบ์ ปรัสเซียตะวันออก (ปัจจุบันคือเมืองบอซือ ประเทศโปแลนด์) ขณะที่ลาเทคกำลังเตรียมตัวเพื่อเป็นครูนั้น เขาได้เล่นฟุตบอลกับสโมสร SSV Marienheide, ไบเออร์ 04 เลเวอร์คูเซิน และ VfR Wipperfürth ใน พ.ศ. 2505 เขาก็ได้เข้าร่วมสโมสรเฟาเอฟเอลออสนาบรึค ซึ่งเป็นที่ที่เขาเล่นเป็นฤดูกาลแรกในดิวิชั่นที่ 1 (ดิวิชั่นเหนือของโอเบอร์ลีกา) ต้น พ.ศ. 2508 ลาเทคก็ได้ถูกปล่อยตัวออกมาก่อนเวลาที่กำหนดไว้ในสัญญาเพื่อเข้ารุ่วมในการเป็นผู้ฝึกสอนสำหรับเยาวชนในฟุตบอลทีมชาติเยอรมนีตะวันตก ร่วมกับเดตต์มาร์ คาร์เมอร์ และเป็นหนึ่งในผู้ช่วยโค้ชให้กับเฮลมุต ชอน ทำให้ลาเทคเป็นส่วนหนึ่งในการนำทีมชาติสู่รอบชิงชนะเลิศฟุตบอลโลก 1966</doc>
