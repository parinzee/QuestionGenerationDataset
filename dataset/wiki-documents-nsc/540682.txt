<doc id="540682" url="https://th.wikipedia.org/wiki?curid=540682" title="ฮอร์โมนส์ วัยว้าวุ่น">ฮอร์โมนส์ วัยว้าวุ่น ฮอร์โมนส์ วัยว้าวุ่น () เป็นรายการโทรทัศน์ประเภทละครชุด ผลิตโดยจีทีเอชและนาดาวบางกอก สร้างเรื่องและเขียนบทโดยทรงยศ สุขมากอนันต์ โดยเป็นเรื่องราวเกี่ยวกับนักเรียนในระดับชั้นมัธยมศึกษาตอนปลายของโรงเรียนนาดาวบางกอก ออกอากาศทางช่องโทรทัศน์ผ่านระบบดาวเทียมและสถานีโทรทัศน์ในระบบดิจิทัลในเครือจีเอ็มเอ็ม แกรมมี่การผลิตและงานสร้าง การผลิตและงานสร้าง. ผู้บริหารจีเอ็มเอ็มแกรมมี่ต้องการให้ทรงยศ สุขมากอนันต์ ผู้กำกับและโปรดิวเซอร์ ผลิตละครสำหรับออกอากาศทางช่องวันโดยเฉพาะ เขาใช้เวลาเตรียมตัวทำงานนานร่วมปี เนื้อเรื่องได้แรงบันดาลใจ มาจากประสบการณ์ในชีวิตจริงของย้งเมื่อครั้งศึกษาชั้นมัธยมต้นและปลาย ที่โรงเรียนอัสสัมชัญศรีราชาและโรงเรียนเซนต์คาเบรียลตามลำดับ ร่วมกับการสัมภาษณ์นักแสดง เพื่อเป็นข้อมูลประกอบในการเขียนบท และการพัฒนาบทบาทของแต่ละตัวละคร โดยการถ่ายทำจริง ย้งเลือกสถานที่ถ่ายทำหลัก คือโรงเรียนอัสสัมชัญธนบุรี แต่ใช้เทคนิคพิเศษ เปลี่ยนป้ายชื่อหลักหน้าโรงเรียน เป็นโรงเรียนนาดาวบางกอกแทน และเริ่มถ่ายทำจากฉากแรกสุด คือฉากที่เปิดตัว วิน (พีช) ต้า (กันต์) และหมอก (ไมเคิล) แบบในความคิดของดาว (ฝน) แต่เมื่อถ่ายทำเสร็จและตัดต่อเสร็จ แต่ถูกตัดทิ้งไป จากนั้นไม่นานก็ต้องยกกองไปถ่ายทำฉากจบที่งาน Big Mountain 2012 ที่เขาใหญ่ จังหวัดนครราชสีมา ซึ่งการถ่ายทำฉากนั้นถือว่าเป็นการสร้างความลำบากใจให้นักแสดงและผู้กำกับพอสมควร เพราะเริ่มกองมาได้แค่สองอาทิตย์แต่ต้องมาถ่ายฉากจบเลย และสองการถ่ายทำที่ Big Mountain ในช่วงเช้าต้องให้แสตนด์อินเล่นเป็นต้าแทน เพราะกันต์ยังเล่นกีตาร์ไม่คล่อง และต้องถ่ายฉากนี้ในตอนกลางวัน เพราะไม่สามารถแทรกเข้าไปถ่ายช่วงกลางคืนได้ ส่วนการถ่ายทำตอนกลางคืนซึ่งเป็นเวลาที่เริ่มงานไปแล้วนั้น ผู้เข้าร่วมงานปกติไม่รู้ว่ามีการถ่ายละครซีรียส์ในงานนี้ด้วย จนทำให้เมื่อเห็นนักแสดงหลักของเรื่อง ก็ต่างกันพาเข้าไปขอลายเซ็น และขอถ่ายรูป ซึ่งก็ทำให้ต้องเทคและถ่ายใหม่ โดยมีเวลาที่จำกัดมาก เพราะคอนเสิร์ตไม่รอละคร ถ่ายผิดก็ต้องถ่ายใหม่ทันที จนในที่สุดกว่าจะได้ฉากจบในตอนที่ 13 ต้องใช้เวลาถ่ายกันนานพอสมควร หลักจากนั้นก็กลับมาปักหลักถ่ายทำที่โรงเรียนอัสสัมชัญธนบุรีจนครบทุกฉากในโรงเรียน และบางฉากต้องเข้าไปยืมตัวนักเรียนของโรงเรียนอัสสัมชัญธนบุรีปกติ ให้เข้ามาเป็นตัวประกอบเสริมในเรื่องด้วย หลังจากถ่ายครบหมดแล้วจึงเดินทางไปยังจังหวัดสมุทรปราการเพื่อถ่ายฉากสุดท้าย คือฉากที่ไผ่ (ต่อ) ตัดสินใจบวชเป็นพระ ซึ่งใช้เวลาในการเซ็ตตัวต่อตั้งแต่เช้ามืดจนรุ่งเช้า และถ่ายทำกันแบบไม่พักให้จบในวันเดียวเช้ายันดึก ซึ่งก็ผ่านมาได้ด้วยดี แต่หลังจากกระแสตอบรับค่อนข้างสูง และจีทีเอชมีแผนที่จะฉายฉากจบในโรงภาพยนตร์เมเจอร์ซีนีเพล็กซ์ สาขารัชโยธินนั้น ย้งต้องกลับมาตัดต่อตอนที่ 13 ใหม่ทั้งหมด โดยไม่มีโฆษณาคั่น และรันละครยาว 50 นาที ก่อนจะนำตัวมาสเตอร์มาให้ทางเมเจอร์ซีนีเพล็กซ์เพื่อนำไปติดตั้งและเทสระบบฉายต่อไป หลังจากที่ฤดูกาลแรกมีความประสบความสำเร็จอย่างมาก จึงมีแผนจัดทำภาคต่อเป็นซีซั่นที่ 2 โดยจะเป็นเรื่องราวของนักเรียนกลุ่มเดิม ที่เลื่อนชั้นขึ้นไปในมัธยมศึกษาที่ 6 ผู้กำกับทรงยศ สุขมากอนันต์ ขึ้นมาเป็นโปรดิวเซอร์แทนวิชชพัชร์ โกจิ๋ว โดยมีเกรียงไกร วชิรธรรมพร หนึ่งในคณะผู้เขียนบท ขึ้นมาเป็นผู้กำกับการแสดงแทน โดยก่อนการเริ่มการถ่ายทำในซีซั่นที่ 2 นั้น ทีมงานผู้สร้างได้เปิดตัวโครงการ Hormones The Next Gen ขึ้นเพื่อค้นหานักแสดงหน้าใหม่เพื่อมารับบทสมทบในซีซั่นนี้ และเตรียมขึ้นเป็นนักแสดงหลักกลุ่มใหม่ในซีซั่นต่อๆไป โดยได้จำนวนนักแสดงกลุ่มใหม่ทั้งหมด 12 คน โดยใน 12 คนนี้ มี 5 คนที่ได้รับบทสมทบในซีซั่นที่ 2 ได้แก่ แบงค์ - ธิติ, แพรวา - ณิชาภัทร, เจมส์ - ธีรดนย์, ต้าเหนิง - กัญญาวีร์ และ ฟรัง - นรีกุล และในปี 2558 ทางจีทีเอชและนาดาวบางกอกได้จัดทำภาคต่ออีกครั้ง ในชื่อว่า Hormones 3 The Final Season ซึ่งได้หยิบยกนักแสดงจาก Hormones The Next Gen ที่เหลือมาเป็นนักแสดงหลัก โดยมี ฝน - ศนันธฉัตร และ เบลล์ - เขมิศรา เป็นนักแสดงรุ่นแรกที่ยังคงมีบทบาทเด่นอยู่ ซีซั่นนี้มีความพิเศษคือจะเป็นซีซั่นสุดท้ายของซีรีส์ชุดนี้ ซึ่งกระบวนการผลิตของซีซั่นนี้ถือว่าเข้มข้นกว่า 2 ซีซั่นที่ผ่านมา เพราะเป็นซีซั่นที่ต้องสร้างตัวละครใหม่แทบทั้งหมด อีกทั้งนักแสดงทุกคนต้องผ่านการคัดเลือกอีกครั้งจากทีมงานคัดเลือกนักแสดง แม้ว่าบทจะถูกพัฒนามาจากตัวนักแสดงก็ตาม และทีมเขียนบทต้องใช้ระยะเวลานานกว่า 7 เดือนเพื่อพัฒนาบทให้มีความสมบูรณ์มากที่สุดนักแสดงรายชื่อตอนฤดูกาลที่ 1 (2556) รายชื่อตอน. ฤดูกาลที่ 1 (2556). ฤดูกาลที่ 2 (2557) ฤดูกาลที่ 2 (2557). ฤดูกาลที่ 3 (2558) ฤดูกาลที่ 3 (2558). - ระยะเวลาออกอากาศเพลงประกอบฤดูกาลที่ 1ฤดูกาลที่ 2ฤดูกาลที่ 3กระแสการตอบรับ กระแสการตอบรับ. ละครชุดเรื่องนี้ ออกฉายทางช่องโทรทัศน์ผ่านระบบดาวเทียม จีเอ็มเอ็มวัน ในเครือจีเอ็มเอ็มแกรมมี่ โดยนำเสนอวิถีชีวิตของวัยรุ่น ตามความเป็นจริงอย่างตรงไปตรงมา และไม่มุ่งยัดเยียดจรรโลงความดีงามอย่างชัดเจน จนมีผู้เปรียบเทียบกับละครชุดจากต่างประเทศ อย่างสกินส์ (Skins) ของอังกฤษ และแสบใสไฮโซ (Gossip Girl) ของอเมริกัน สำหรับความนิยม ที่วัดจากจำนวนผู้ชมผ่านยูทูบ ในแต่ละตอนสูงกว่า 1 ล้านครั้ง และมีการกล่าวถึงในเครือข่ายสังคมอย่างมาก แม้จะมีเนื้อหาเจาะเฉพาะวัยรุ่น แต่โฆษณาที่นำเสนอระหว่างออกอากาศ กลับมีหลากหลายกลุ่มผลิตภัณฑ์ เช่นรถยนต์หรือสินค้าอุปโภคบริโภค ส่วนคำวิจารณ์ จากคอลัมน์ หนังช่างคิด โดยโอลด์บอย บางคูวัด ในมติชนออนไลน์ เขียนชื่นชมความกล้าของทรงยศ ที่เลือกประเด็นในการเล่า อย่างถึงอกถึงใจ มีเสียงตอบรับในด้านลบจากทางละครชุดนี้จากผู้ปกครองจำนวนมาก จนไปถึงสำนักงาน กสทช ที่ออกเสียงไม่เห็นด้วยกับการที่ละครนี้ที่มีเนื้อหาล่อแหลมและไม่เหมาะกับเยาวชน และมีฉากที่ไม่เหมาะสมประเพณีอันดีงามของไทย ซึ่งผลกระทบจากกรณีดังกล่าว ในขั้นต้น กสทช. ได้ออกคำสั่งให้ จีเอ็มเอ็ม แกรมมี่ (ในฐานะเจ้าของช่อง) ได้ส่งเทปรายการทั้งหมดและตอนที่ยังไม่ได้ทำออกอากาศในช่วงเวลานั้นมายังสำนักงานเพื่อทำงานการตรวจสอบอย่างละเอียด และจากการตรวจสอบชั้นต่อ สำนักงาน กสทช. มีมติอย่างเห็นพ้องว่าละครชุดนี้ถือเป็นเรื่องสิ่งบันเทิง และเป็นสื่อที่สอนการดำเนินชีวิตของวัยรุ่นได้เป็นอย่างดี แต่จากการที่มีฉากที่ไม่เหมาะสม สำนักงานจึงขอยุติในการลงโทษไว้ก่อน และนำมาประชุมหารือกับ คณะกรรมการ กสท. อีกครั้งในเดือนสิงหาคม พ.ศ. 2557 และหาข้อสรุปว่าละครชุดนี้ละเมิดพระราชบัญญัติมาตรา 37 หรือไม่แต่ประการใด หลังที่จีทีเอชมีแผนจะทำฤดูกาลที่ 2 ของละครชุด กสทช. มีการตรวจสอบบทละครใหม่ตั้งแต่ขณะถ่ายทำทั้งหมด เพื่อป้องกันไม่ให้มีเนื้อหาที่ล่อแหลมหรือไม่เหมาะสมเผยแพร่สู่สาธารณะ จนกระทั่งละครเรื่องนี้สามารถออกอากาศได้ตามปกติตั้งแต่วันที่ 19 กรกฎาคม พ.ศ. 2557 เป็นต้นมา และมีการปรับเรทให้สามารถดูได้ตั้งแต่ 18 ปีขึ้นไป และบังคับให้ออกอากาศตั้งแต่เวลา 22.00 น. เป็นต้นไปอีกด้วยดีวีดีดีวีดี. - ฤดูกาลที่ 1 - Boxset Hormones วัยว้าวุ่น ซีซั่น 1 เป็นชุดสะสมพร้อมแผ่นดีวีดีฮอร์โมนส์ วัยว้าวุ่นฤดูกาลที่ 1 วางจำหน่ายครั้งแรกวันที่ 5 ตุลาคม พ.ศ. 2556 ในราคาชุดละ 1,299 บาท ปัจจุบันไม่ได้มีวางจำหน่ายอีกต่อไป โดยภายในชุดประกอบไปด้วย- แผ่นดีวีดีฮอร์โมนส์ วัยว้าวุ่น ฤดูกาลที่ 1 เวอร์ชัน Director Uncut จำนวน 5 แผ่น บรรจุลงกล่องดิจิเทรย์พร้อมปกแบบพิเศษที่แนะนำข้อมูลตัวละครทั้งหมด - เสื้อยืด Hormones 1st Gen แบบ Limited Edition - เข็มโรงเรียนนาดาวบางกอก - ถุงเท้าคาร์สัน Hormones Edition - โปสการ์ดตัวละคร 13 ใบ - Mini Pack DVD Hormones วัยว้าวุ่น ซีซั่น 1 เป็นแผ่นดีวีดีฮอร์โมนส์ วัยว้าวุ่น ฤดูกาลที่ 1 เวอร์ชันปกติ จำนวน 5 แผ่น วางจำหน่ายครั้งแรกวันที่ 25 กันยายน พ.ศ. 2557- ฤดูกาลที่ 2 - Boxset Hormones วัยว้าวุ่น ซีซั่น 2 เป็นชุดสะสมพร้อมแผ่นดีวีดีฮอร์โมนส์ วัยว้าวุ่นฤดูกาลที่ 2 วางจำหน่ายครั้งแรกวันที่ 18 ธันวาคม พ.ศ. 2557 ในราคาชุดละ 2,199 บาท โดยภายในชุดประกอบไปด้วย- แผ่นดีวีดีฮอร์โมนส์ วัยว้าวุ่น ฤดูกาลที่ 2 เวอร์ชัน Director Uncut จำนวน 8 แผ่น พร้อมคลิป The Making Of แยกตัวละคร และมิวสิควิดีโอเพลง "อาบน้ำร้อน" - Music Box เพลง “ไม่บอกเธอ” ผลิตในประเทศญี่ปุ่น - โปสการ์ดภาพวาดคู่ความสัมพันธ์ของตัวละคร- ฤดูกาลที่ 3 - Boxset Hormones 3 เดอะ ไฟนัล ซีซั่น เป็นชุดสะสมพร้อมแผ่นดีวีดีฮอร์โมนส์ วัยว้าวุ่นฤดูกาลที่ 3 เปิดจำหน่ายเป็นพิเศษผ่านช่องทางไลน์@ GDH559 Shop ในราคาชุดละ 799 บาท โดยภายในชุดประกอบไปด้วย- แผ่นดีวีดีฮอร์โมนส์ วัยว้าวุ่น ฤดูกาลที่ 3 เวอร์ชัน Director Cut จำนวน 8 แผ่น พร้อมคลิป The Making Of แยกตัวละคร และมิวสิควิดีโอเพลง "ย้อน" - โปสเตอร์ภาพของซีนประทับใจของตัวละครซีรีส์ฮอร์โมนส์ วัยว้าวุ่น ทั้ง3ซีซันรางวัลและการเข้าชิงรางวัลและการเข้าชิง. - ฤดูกาลที่ 1 - เอ็มไทยท็อปทอล์กอะเบาต์ 2014- ละครที่ถูกกล่าวถึงมากที่สุด - นักแสดงหญิงที่ถูกกล่าวถึงมากที่สุด (สุภัสสรา ธนชาติ) - นักแสดงชายที่ถูกกล่าวถึงมากที่สุด (ธนภพ ลีรัตนขจร)- ฤดูกาลที่ 3</doc>
