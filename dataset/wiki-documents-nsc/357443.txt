<doc id="357443" url="https://th.wikipedia.org/wiki?curid=357443" title="พีรยศ ราฮิมมูลา">พีรยศ ราฮิมมูลา ผู้ช่วยศาสตราจารย์ ดร.พีรยศ ราฮิมมูลา สมาชิกสภาผู้แทนราษฎร และกรรมการบริหารพรรคประชาธิปัตย์ (สำรอง) นักวิชาการด้านการแก้ไขปัญหาความขัดแย้งในจังหวัดชายแดนภาคใต้ประวัติ ประวัติ. พีรยศ ราฮิมมูลา เกิดเมื่อวันที่ 20 กันยายน พ.ศ. 2496 ที่อำเภอเจาะไอร้อง จังหวัดนราธิวาส เข้าศึกษาระดับชั้นมัธยมศึกษาที่ โรงเรียนวัดสุทธิวราราม และ สำเร็จการศึกษารัฐศาสตรบัณฑิต สาขาการเมืองการปกครอง จากมหาวิทยาลัยธรรมศาสตร์ รัฐศาสตรมหาบัณฑิต สาขาการเมืองการปกครอง มหาวิทยาลัยเคลลี่ ประเทศอินเดีย และปริญญาเอก เอเซียตะวันออกเฉียงใต้ศึกษา สาขาการเมืองการปกครอง มหาวิทยาลัยเคนท์ ประเทศอังกฤษการทำงานอาจารย์ การทำงาน. อาจารย์. พีรยศ ราฮิมมูลา อดีตอาจารย์ประจำมหาวิทยาลัยสงขลานครินทร์ วิทยาเขตปัตตานี มีบทบาทในการวิพากวิจารณ์การแก้ไขปัญหาความขัดแย้งในจังหวัดชายแดนภาคใต้งานการเมือง งานการเมือง. พีรยศ ราฮิมมูลา เคยร่วมตั้งพรรคการเมืองในปี พ.ศ. 2517 ชื่อ "พรรคแนวสันติ" ซึ่งมีนายบรรจง ศรีจรูญ เป็นหัวหน้าพรรค นายอภินันท์ บูรณะพงศ์ เป็นเลขาธิการพรรค โดยเขาได้รับตำแหน่งเป็นกรรมการบริหารพรรค ในการเลือกตั้ง พ.ศ. 2550 ได้ลงสมัครรับเลือกตั้งในระบบสัดส่วน กลุ่มที่ 8 สังกัดพรรคประชาธิปัตย์ และเข้าสู่วงการการเมืองในสภาผู้แทนราษฎรชุดดังกล่าว รวมทั้งยังได้รับแต่งตั้งให้ทำหน้าที่โฆษกคณะกรรมาธิการการต่างประเทศ สภาผู้แทนราษฎร เป็นคณะกรรมาธิการอาเซียน สภาผู้แทนราษฎร และเป็นที่ปรึกษาศูนย์อำนวยการบริหารจังหวัดชายแดนภาคใต้ แต่ในบางโอกาส ดร.พีรยศ ยังมีบทบาทในการตำหนิรัฐบาลของพรรคประชาธิปัตย์เกี่ยวกับการแก้ไขปัญหาภาคใต้ ต่อมาในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร ระบบบัญชีรายชื่อ สังกัดพรรคประชาธิปัตย์เครื่องราชอิสริยาภรณ์</doc>
