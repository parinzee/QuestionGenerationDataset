<doc id="184656" url="https://th.wikipedia.org/wiki?curid=184656" title="ดาร์ธ นิฮิลัส">ดาร์ธ นิฮิลัส ดาร์ธ นิฮิลัส (: Darth Nihilus) เป็นลอร์ดมืดแห่งซิธ ในช่วงสงครามกลางเมืองเจไดและซิธผู้มีอำนาจทั้งสาม มีฉายาว่าจ้าวแห่งความกระหาย เขาเป็นผู้ริเริ่มหลักของการกวาดล้างเจไดครั้งแรก ซึ่งเกือบทำให้เจไดต้องหมดสิ้น เป็นหนึ่งในผู้รอดชีวิตจากยุทธการมาลาคอร์ 5 จุดเริ่มของสงครามแมนดาลอเรี่ยน เขาถูกทรยศโดยลูกศิษย์ของเขาเอง เป็นมามิราลูคาที่ชื่อวิซาส มาร์ เขาพ่ายแพ้ในยุทธการทีลอส 4 โดยย้ำมือของเจไดผู้ถูกเนรเทศ 3,951 ก่อนยุทธการยาวินประวัติที่มา ประวัติ. ที่มา. เป็นที่รู้กันว่านิฮิลัสคือผู้รอดชีวิตจากสงครามแมนดาลอเรี่ยนและถูกกลืนกินโดยด้านมืดบนมาลาคอร์ 5 แม้ว่าบทบาทของเขาในสงครามยังคงเป็นปริศนา มันอาจเป็นไปได้ว่าเขาเคยเป็นเจไดที่ออกจากนิกายและออกตามเรแวนไปทำสงคราม ในยุทธการมาลาคอร์ 5 สงครามกับผู้บุกรุกแมนดาลอเรี่ยน เขาติดกับบนดาวโดยเงามืดขนาดใหญ่พร้อมกับกองยานในอวกาศ ที่ซึ่งแมนดาลอเรี่ยนได้ใช้กำลังทั้งหมดที่มีเพื่อเอาชนะสาธารณรัฐกาแลกติก นายพลเจไดที่สั่งการกองยานของสาธารณรัฐเป็นผู้หญิงที่เห็นว่าชะตากรรมของนิฮิลัสนั้นไม่สามารถรู้ได้ แม้ว่าความเชื่อของอาจารย์เจไดวรูค ลามาร์และเครียว่าซิธลอร์ดได้เรียนรู้ที่จะเชื่อมต่อจากเจไดผู้ถูกเนรเทศจากสงคราม เมื่อผู้ถูกเนรเทศได้รับคำสั่งให้เปิดเครื่องสร้างเงา สุดยอดอาวุธที่ทำโดยบาโอ ดูร์ซึ่งฆ่าหลายชีวิตที่อยู่บนดาว นิฮิลัสใช้พลังยกยานราเวจเจอร์และหนีไปพร้อมกับมัน เขาได้ไปเยือนที่วิหารเทรอัสในส่วนลึกของดาว เขาถูกฝึกโดยดาร์ธ เทรย่าพร้อมกับดาร์ธ ไซออน ทั้งสองได้รับการสอนที่แตกต่างกันของด้านมืด พวกเขาทั้งสามกลายมาเป็นซิธผู้มีอำนาจทั้งสาม นิฮิลัสได้ฉายาว่าจ้าวแห่งความกระหาย ความกระหายของเขามาจากการเติมเต็มโดยพลัง บางอย่างที่อาจารย์ของเขาเข้าใจว่าเป็นเป้าหมายของซิธที่เสื่อมลง แต่นั่นก็ทำให้เขาแข็งแกร่งใขช่วงหนึ่ง เขาคือบาดแผลในพลังและท้ายสุดพลังของเขาก็มากเกินกว่าที่เทรย่าจะต่อกรได้ เขาเป็นพันธมิตรกับดาร์ธไซออนและท้าทายเทรย่าและเมื่อเธอพ้าแพ้และถูกขับออกไป ซิธก็กระจัดกระจายอย่างไร้ผู้นำ ทั้งหมดต้องการจะสืบทอดจักรวรรดิซิธของเรแวน หลังจากการล่มลสายของซิธทั้งสาม ไซออนและนิฮิลัสก็ไปตามทางของพวกเขา แต่ละคนบัญชาการลูกน้องของตนเพื่อต่อสู้กับเจได ในสงครามแห่งความมืดและเงียบงัน ในที่สุดนิฮิลัสได้กลายมาเป็นเหมือนสิ่งที่ดูดซับด้านมืดของพลังเอาไว้มากเสียจนมันเริ่มกัดกร่อนร่างกายของเขา ด้วยการที่รู้ว่าตนเองอาจตายได้หากไม่ทำอะไรสักอย่าง นิฮิลัสดึงวิญญาณของจากร่างและขังมันไว้ในเกราะที่เขาสวม ทำให้ด้านมืดกลืนกินเขา และร่างของเขาก็สลายไป ด้วยการใช้พลังเขาจึงสามารถทำให้ผ้าคลุม เกราะ และหน้ากากอยู่กันเป็นรูปร่างได้ มันยังทำให้เขาใช้พลังและถือกระบี่แสงได้อีกด้วย แต่สิ่งหนึ่งที่แตกต่างจากเดิมคือเขาไม่มีร่างกายทางกายภาพอีกต่อไปลอร์ดมืดแห่งซิธเผชิญหน้ากับผู้ถูกเนรเทศ ลอร์ดมืดแห่งซิธ. เผชิญหน้ากับผู้ถูกเนรเทศ. เมื่อเทรย่าถูกโค่นล้ม นิฮิลัสได้ขึ้นมาอยู่ในตำแหน่งที่มีอำนาจ สถาบันเทรอัสยังคงสร้างซิธลอร์ด มือลอบสังหาร และอาชญากรออกมาอีกมาก ผู้ซึ่งได้แพร่ความตายและด้านมืดออกไปเหมือนโรคร้าย ประสบการณ์ที่พวกเขาได้จากการขึ้นครองของนิฮิลัสทำให้พวกเขาแข็งแกร่งขึ้นจนใกล้เคียงผู้ที่มีความรู้สึกทางพลัง และรู้สึกได้ถึงเหยื่อของพวกเขาผ่านทางพลัง เทคนิคนี้เป็นสิ่งที่นิฮิลัสเคยทำได้มาก่อนเพียงลำพัง อย่างไรก็ตาม เขาได้ทำลายคาทาร์และอาณานิคมมิราลูคาทั้งหมด รวมทั้งทุกชีวิตบนดาว ยกเว้นเพียงชาวมิราลูคาเพียงคนเดียวที่เขาเลือกให้มาเป็นศิษย์ของเขา—วิซาส มาร์ เมื่อเขาลงไปเดินบนพื้นดาว ดาร์ธ นิฮิลัสพบหญิงคนหนึ่ง ทำให้เธอหลับและพาเธอกลับไปที่ยานของเขา หลายวันต่อมา วิซาสตื่นขึ้นและเผชิญหน้ากับลอร์ดมืด เมื่อเธอถามเขาว่าทำไมจึงไว้ชีวิตของเธอ เขาไม่พูดสิ่งใด เขาแสดงให้เธอเห็นถึงนิมิตที่ทำให้เธอไม่สามารถมองเห็นผ่านทางพลังได้อีกต่อไปและทำให้ตาเธอบอด นิมิตของกาแลกซี่ที่เขาเห็นผ่านทางความรู้สึกของเขา ความโกลาหลที่เขานำมันมา ในที่สุดเธอก็กลายมาเป็นศิษย์และคนที่ไว้วางใจที่สุดของเขา ในการทำลายคาทาร์ นิฮิลัสสังหารผู้คนไปมากมายพอๆ กับเจไดในที่ประชุมลับบนคาทาร์ ยานธงของเขา ราเวจเจอร์ อนุสรณ์จากยุทธการมาลาคอร์ 5 ได้เข้าไปในเขตชายแดนอวกาศใกล้คาทาร์ และแล้วนิฮิลัสก็พูดออกมา และทุกชีวิตที่สัมผัสกับพลังก็ถูกฆ่า ถึงจุดนี้ ขั้นต่อไปของนิฮิลัสคือการเป็นพันธมิตรกับนายพลวาคลู ผู้นำของฝ่ายแบ่งแยกดินแดนบนออนเดอรอนและเป็นญาติของราชินีทาเลีย ราชินีแห่งออนเดอรอน เขาต้องการช่วยวาคลูออกจากสาธารณรัฐ เพื่อที่ดาวจะได้ตกมาอยู่ในอิทธิพลของเขาและเป็นที่มั่นให้กับซิธ ผู้พันโทบิน รองผู้บัญชาการ จึงกลายมาเป็นผู้ติดต่อของนิฮิลัส ขณะนั้นเองเจไดผู้ถูกเนรเทศได้กลับมาสู่อวกาศของสาธารณรัฐ และเมื่อเธอได้ติดต่อกับพลังอีกครั้ง นิฮิลัสรับรู้ถึงสิ่งรบกวนในพลัง วิซาสถูกส่งไปให้กำจัดผู้ถูกเนรเทศและนำตัวกลับมาให้นิฮิลัสเพื่อเขาจะได้ดูดเอาพลังจากผู้ถูกเนรเทศ แต่เมื่อเธอได้เอาชนะวิซาส เธอจงได้เข้าร่วมกับผู้ถูกเนรเทศเพื่อแก้แค้นการที่นิฮิลัสสังหารผู้คนของเธอ</doc>
