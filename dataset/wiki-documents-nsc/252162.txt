<doc id="252162" url="https://th.wikipedia.org/wiki?curid=252162" title="เมโลดี้ ออฟ ไลฟ์">เมโลดี้ ออฟ ไลฟ์ เมโลดี้ ออฟ ไลฟ์ เป็นเทศกาลดนตรีที่จัดโดยบริษัท เซ็นทรัลพัฒนา จำกัด (มหาชน) จัดที่ศูนย์การค้าเซ็นทรัลเวิลด์ ตั้งแต่ปี พ.ศ. 2549 จนถึงปัจจุบัน (งดจัดในปี พ.ศ. 2555)รูปแบบ รูปแบบ. เมโลดี้ ออฟ ไลฟ์ เป็นเทศกาลดนตรีที่จะนำวงดนตรีนอกกระแสหลักที่ได้รับความนิยมมาแสดงคอนเสิร์ต โดยในปีแรกจัดแสดงเฉพาะที่ลานเซ็นทรัลเวิลด์สแควร์ในช่วงปลายปี แต่ในปีต่อๆ มา ได้เพิ่มลานโซนฟอรัมอีกหนึ่งแห่ง และย้ายช่วงเวลาจัดมาเป็นช่วงกลางปี นอกจากนี้ในเทศกาล ยังมีโซนสำหรับพบปะศิลปินอย่างใกล้ชิด และโซนจำหน่ายของที่ระลึก ของสะสมของศิลปินที่เข้าร่วมงาน ในปี พ.ศ. 2557 งานได้กลับมาจัดในช่วงปลายปีเช่นเดียวกับครั้งแรก โดยผนวกกิจกรรมการฉายภาพยนตร์สั้น และงานตลาดนัดเปิดท้ายโดยนิตยสารชีส เข้าไว้ในงาน สำหรับเวทีการแสดงแบ่งออกเป็น 3 เวที ได้แก่ ลานโซนอีเดน ลานโซนเซ็นทรัลคอร์ด และลานเซ็นทรัลเวิลด์สแควร์</doc>
