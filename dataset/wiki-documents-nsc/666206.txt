<doc id="666206" url="https://th.wikipedia.org/wiki?curid=666206" title="รีวอิชิ ซะกะโมะโตะ">รีวอิชิ ซะกะโมะโตะ รีวอิชิ ซะกะโมะโตะ () เป็นนักดนตรี, นักกิจกรรม, นักประพันธ์เพลง, นักเขียน, นักแสดง และนักเปียโนชาวญี่ปุ่น เขามีแหล่งพำนักหลักอยู่ในโตเกียว และ นิวยอร์ก เขาเริ่มเข้าสู่เส้นทางอาชีพด้านดนตรีเมื่อปี 1978 ด้วยแนวเพลงอิเล็กทรอนิกส์ ในฐานะสมาชิกของวง เยลโล แมจิก ออร์เคสตรา (YMO) ซึ่งซะกะโมะโตะรับหน้าที่คีย์บอร์ดและบางครั้งเป็นผู้ร้อง ในที่สุด วง YMO ก็ประสบความสำเร็จในระดับนานาชาติและระดับโลก ภาพยนตร์เรื่อง Merry Christmas Mr. Lawrence ในปี 1983 เป็นหนึ่งในผลงานแจ้งเกิดของเขาในฐานะผู้ประพันธ์ดนตรีประกอบและนักแสดง ภาพยนตร์ได้รับรางวัลแบฟตา และเพลงธีมหลักของเพลงก็ถูกนำไปดัดแปลงเป็นเพลงป๊อปที่ชื่อว่า "Forbidden Colours" ซึ่งโด่งดังในระดับโลก ในฐานะนักประพันธ์เพลง ซะกะโมะโตะได้รับรางวัลมากมาย อาทิ รางวัลลูกโลกทองคำ, รางวัลแกรมมี และ รางวัลออสการ์ จากภาพยนตร์เรื่อง จักรพรรดิโลกไม่ลืม ในปี 2009 เขาได้รับมอบเครื่องรัฐอิสริยาภรณ์ศิลปะและวรรณกรรม จากรัฐบาลฝรั่งเศส นอกเหนือไปจากนี้ ซะกะโมะโตะ ยังเป็นผู้ประพันธ์เพลงของ อะนิเมะ และ วีดีโอเกม หลายเรื่อง</doc>
