<doc id="182010" url="https://th.wikipedia.org/wiki?curid=182010" title="อเล็กซานดร้า ธิดาวัลย์ บุญช่วย">อเล็กซานดร้า ธิดาวัลย์ บุญช่วย อเล็กซานดร้า ธิดาวัลย์ บุญช่วย (; , เกิด 28 พฤษภาคม พ.ศ. 2530) นักแสดงและนักร้องหญิงชาวลาว ที่มีชื่อเสียงในวงการบันเทิงไทยประวัติ ประวัติ. อเล็กซานดร้า ธิดาวัลย์ บุญช่วย หรือชื่อที่สะกดตามบัตรประจำตัวประชาชนของประเทศลาว ว่า อเล็กซานดร้า ทิดาวัน บุนซ่วย เป็นนักแสดงชาวลาว เกิดเมื่อวันที่ 28 พฤษภาคม พ.ศ. 2530 เป็นบุตรีของบุนทะวีไซ บุนซ่วย ชาวลาว กับโจดานา อิออร์ดังกา ชาวบัลแกเรีย เธอจบการศึกษาระดับอุดมศึกษาจากคณะมนุษยศาสตร์ ภาคภาษาอังกฤษ จากวิทยาลัยลาวอเมริกัน นครหลวงเวียงจันทน์และศึกษาต่อระดับระดับปริญญาโทที่ มหาวิทยาลัยเคโอ ประเทศญี่ปุ่น เธอเติบโตมาในครอบครัวนักดนตรี ปู่ของเธอ บุนทะมาลี บุนซ่วย เป็นผู้แต่งเนื้อร้องและทำนองเพลงอมตะ ในเพลงกุหลาบปากเซ และสายลมเย็น ส่วนคุณตาเป็นนักร้องและนักกีตาร์ชาวบัลแกเรีย ขณะที่บิดาของเธอ บุนทะวีไซ ได้ทุนไปเรียนด้านการสอนดนตรีที่บัลแกเรียเป็นเวลา 10 ปี จนได้พบกับแม่ของเธอ โจดานา ที่เรียนเปียโน ที่นั่น พอเธออายุได้ 1 ขวบ พ่อและแม่ยังเรียนไม่จบดีก็ตัดสินใจกลับมาประเทศลาวเพื่อบุกเบิกการสอนดนตรีคลาสสิกในลาว โดยเป็นครูสอนเปียโนในโรงเรียนสอนศิลปะดนตรีของลาวตั้งแต่ยุคก่อตั้ง ปัจจุบันคุณพ่อของอเล็กซานดร้ามีตำแหน่งเป็นรองผู้อำนวยการ เมื่อเธออายุได้ 3 ขวบ เธอได้ออกผลงานอัลบั้มเพลงซึ่งถือเป็น นักร้องอายุน้อยที่สุดที่ได้ออกอัลบั้มในประเทศลาว และยังวางขายอัลบั้มในประเทศญี่ปุ่น ถึงแม้เธอจะไม่มีค่ายเพลง แต่การผลิตผลงานและดูแลทุกอย่างโดยพ่อกับแม่ของเธอ และเธอยังเป็นศิลปินคนเดียวของลาวที่ต้องทำเรื่องขออนุญาตทางรัฐบาลก่อนที่จะสัมภาษณ์เธอ ทางด้านการแสดงเธอเคยเล่นละครเวทีในหอประชุมที่ใหญ่ที่สุดในเวียงจันทน์ ทางด้านผลงานเพลง มีเพลงดังอย่าง เพลงคอยวันฮักหวนคืน รวมถึงอัลบั้มงานเพลงครอบครัว โดยมีพ่อแต่งเพลง แม่เล่นไวโอลิน ที่เป็นเพลงลาว ผสมแนวฮิปฮอป อาร์แอนด์บี ซอฟต์ร็อก เร็กเก้ ปัจจุบันเธอได้เซ็นสัญญากับเวิร์คพอยท์ มีผลงานเพลงและงานละครคือ เพลงรักริมฝั่งโขง และเรไรลูกสาวป่า ด้านศาสนา เธอกล่าวว่าเธอนับถือศาสนาคริสต์ผลงานละครผลงาน. ละคร. - ปี 2550 เพลงรักริมฝั่งโขง ช่อง 7 รับบท จำปา คู่กับ ศุกลวัฒน์ คณารศ - ปี 2551 เรไรลูกสาวป่า ช่อง 7 รับบท เรไร คู่กับ ศิวัฒน์ โชติชัยชรินทร์, รพีภัทร เอกพันธ์กุล - ปี 2552 ระเบิดเถิดเทิง (ซิตคอม) ช่อง 5 (รับเชิญในตอน... คฤหาสน์ คฤโหด) - ปี 2554 ตลก 6 ฉาก (ซิตคอม) ช่อง 5 (รับเชิญ) - ปี 2555 เก็บหอมออมรัก ช่อง 7 รับบท สตางค์ (รับเชิญในตอน...ถ่านไฟเก่า,หนองบัวดีหมี ช็อปปิ้งมอลล์,ไม่มีใครผิด...จนเกินอภัย)ผลงานเพลงผลงานเพลง. - เพลงรักริมฝั่งโขง ร้องคู่กับ เวียร์ ศุกลวัฒน์ คณารศ - เพลงบ่ฮู้เป็นหยัง ร้องคู่กับ เวียร์ ศุกลวัฒน์ คณารศ - อัลบั้มเพลงประกอบละคร เพลงรักริมฝั่งโขง - เพลงยินดีที่ไม่รู้จัก(เวอร์ชันหลายภาษา) ขับร้อง ภาษาลาว ในคอนเสิร์ต GTH 11 ปีแสงคอนเสิร์ต - แข่งขันร้องเพลงในรายการ The Mask Singer หน้ากากนักร้อง ซีซั่นที่ 3 ภายใต้ หน้ากากซากุระ โดยสามารถเอาชนะ หน้ากากนินจา ด้วยเพลง Dangerous Woman แต่ได้พ่ายแพ้ให้กับ หน้ากากแอปเปิ้ล ด้วยเพลง คิดฮอด</doc>
