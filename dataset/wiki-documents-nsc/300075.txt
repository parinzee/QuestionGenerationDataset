<doc id="300075" url="https://th.wikipedia.org/wiki?curid=300075" title="ชัค สายลับสมองล้น">ชัค สายลับสมองล้น ชัค สายลับสมองล้น () เป็นภาพยนตร์ชุดแนวแอกชัน-ตลกจากสหรัฐอเมริกา สร้างสรรค์โดย Josh Schwartz และ Chris Fedak เป็นเรื่องเกี่ยวกับ "ช่างคอมพิวเตอร์ธรรมดาๆ" ที่ได้รับอีเมลรหัสลับจากเพื่อนเก่าสมัยมหาวิทยาลัยที่ทำงานให้กับซีไอเอ และเนื้อหาในอีเมลฉบับนั้นได้แทรกความลับสุดยอดสายลับลงในสมองของชัค ภาพยนตร์ชุดนี้สร้างโดย College Hill Picture, Wonderland Sound and Vision และ Warner Bros. Television ออกอากาศครั้งแรกวันที่ 24 พฤศจิกายน พ.ศ. 2550 ทางสถานีโทรทัศน์เอ็นบีซี ฉายคืนวันจันทร์ เวลา 19.00 น. central time ก่อนฮีโร่ส์ แม้แรกเริ่มจะได้รับอนุมัติให้สร้างเต็มซีซั่นแต่สุดท้ายแล้วซีซั่นแรกก็มีเพียง 13 ตอนเท่านั้นเนื่องจากเหตุการณ์การประท้วงของสมาคมนักเขียนบทแห่งอเมริกาช่วงปี 2007-2008 ซีซั่นที่ 2 เริ่มออกอากาศวันที่ 29 กันยายน พ.ศ. 2551 ออกอากาศได้ครบ 22 ตอนตามกำหนด สถานีโทรทัศน์ NBC ได้แผยแพร่ตอนแรกของซีซั่น 2 หนึ่งสัปดาห์ก่อนออกอากาศจริงผ่านการเผยแพร่ด้วยระบบออนไลน์หลายๆ วิธี รวมทั้งทางสถานีโทรทัศน์เคเบิลออนดีมานด์ด้วย หลังจากที่ผู้ชื่นชอบรายการได้จัดโครงการ "Save Chuck" (ช่วยชัค) อยู่สองเดือน ชัค สายลับสมองล้น ก็ได้โอกาสสร้างต่อเป็นซีซั่นที่ 3 โดยมีกำหนดฉาย 13 ตอน ซึ่งต่อมาได้รับการขยายเป็น 19 ตอน ข้อตกลงสนับสนุนขนาดใหญ่ระหว่าง NBC กับเครือร้านอาหาร Subway เป็นส่วนหนึ่งที่ช่วยรับผิดชอบค่าใช้จ่ายของการจัดทำซีซั่นที่ 3 ของภาพยนตร์ชุดนี้ NBC ประกาศเมื่อวันที่ 19 กันยายน พ.ศ. 2552 ว่าชัค สายลับสมองล้น ซีซั่น 3 จะออกอากาศตอนแรกในวันอาทิตย์ที่ 10 มกราคม พ.ศ. 2553 ออกอากาศต่อเนื่อง 2 ชั่วในเวลา 20.00 น. central time ก่อนที่จะย้ายไปออกอากาศถาวรในเวลา 19.00 น. central time ตามเดิม สองตอนแรกที่ออกอากาศทำให้รายการนี้ได้เรตติ้งสูงที่สุดตั้งแต่ พ.ศ. 2550 เป็นต้นมา นับรวมถึงตอนพิเศษสามมิติที่ออกอากาศในวันถัดจากการแข่งขันซูเปอร์โบวล์ครั้งที่ 43 มีผู้ชม 7.7 ล้านคนและได้ demo rating 3.0 ในชั่วโมงแรกก่อนที่จะลดเหลือ 7.2 ล้านคนและเรตติ้ง 2.9 ในครึ่งหลัง ล่าสุด 13 พฤษภาคม 2554 NBC ได้อนุมัติให้ผลิตชัคต่อเป็นซีซั่นที่ 5 ซึ่งจะเป็นซีซั่นสุดท้าย ออกอากาศช่วงฤดูใบไม้ร่วง พ.ศ. 2554 ในเวลาฉาย 8/7c วันศุกร์เนื้อเรื่อง เนื้อเรื่อง. ชัค บาร์ทาวสกี้ (Zachary Levi) เป็นชายอายุ 20 ต้นๆ ใน Greater Los Angeles ที่ทำงานเป็นผู้เชี่ยวชาญเรื่องคอมพิวเตอร์ในห้างบายมอร์ใกล้บ้าน ประจำหน่วยเนิร์ดเฮิร์ด (ฝูงเนิร์ด - ล้อเลียนเบสท์บายและ Geek Squad) ซึ่งบายมอร์เป็นเครือซูเปอร์มาร์เก็ตขายส่งสินค้าอิเล็กทรอนิกส์ขนาดใหญ่ ทำงานร่วมกับเพื่อนสนิทมอร์แกน ไกรมส์ (Joshua Gomez) พี่สาวของชัค เอลลี (Sarah Lancaster) และแฟนหนุ่มเดวอน "กัปตันออวซัม" วู้ดคอมบ์ (Ryan McPartlin) เป็นแพทย์ที่คอยสนับสนุนชัคให้ก้าวหน้าทั้งหน้าที่การงานและความรักตลอดเวลา ในตอนต้นของเรื่อง ชัคได้รับอีเมลจากไบรซ์ ลาร์คิน (Matthew Bomer) อดีตเพื่อนร่วมหอสมัยเรียนมหาวิทยาลัยสแตนฟอร์ด ผู้ซึ่งดูเหมือนจะกลายเป็นสายลับซีไอเอทรยศ เมื่อชัคเปิดเมลกลับกลายเป็นว่าฐานข้อมูลทั้งหมดของรัฐบาลสหรัฐฯ ในนิวรัลซูเปอร์คอมพิวเตอร์ชื่อ ดิ อินเตอร์เซ็คท์ ถูกส่งเข้าสู่จิตใต้สำนึกของสมองของชัค ทั้งเอ็นเอสเอและซีไอเอต่างต้องการข่าวกรองเหล่านี้กลับคืนและไดส่งเจ้าหน้าที่ของแต่ละฝ่าย ได้แก่ จอห์น เคซีย์ (Adam Baldwin) และซาราห์ วอล์คเกอร์ (Yvonne Strahovski) มาเอาข้อมูลคืน จากการที่ข้อมูลถูกไบรซ์ขโมยมาและฉบับสำเนาที่รัฐบาลมีอยู่นั้นก็ถูกทำลายไประหว่างการหลบหนี รวมทั้งการที่ชัคเกิดมีความสามารถแฟลชภาพข้อมูลออกจากฐานข้อมูลเมื่อได้รับตัวกระตุ้นต่างๆ รอบตัว (เช่น ใบหน้า เสียง ข้อความ หรือสิ่งของอื่นๆ) ชัคต้องใช้ความสามารถที่เขามีช่วยเหลือรัฐบาลต่อสู้กับมือสังหารและผู้ก่อการร้ายนานาชาติ รวมทั้งรักษาชีวิตอันไม่ค่อยมีอะไรสำคัญของเขาเอาไว้ เพื่อที่จะรักษาความปลอดภัย ชัคต้องเก็บอาชีพใหม่นี้ไว้เป็นความลับจากครอบครัวและเพื่อน รวมทั้งเคซีย์และวอล์คเกอร์ก็ต้องรวมกำลังอย่างไม่เต็มใจนักมาปลอมตัวอยู่ใกล้ๆ ชัค วอล์คเกอร์ปลอมตัวเป็นแฟนสาวของชัคและใช้อาชีพบังหน้าที่ร้านอาหารใกล้ห้างบายมอร์ ในขณะที่เคซีย์จำใจต้องเข้ามาเป็นพนักงานบายมอร์อีกคนหนึ่งงานสร้างแนวคิด งานสร้าง. แนวคิด. Josh Schwartz และ Chris Fedak เขียนบทภาพยนตร์ให้กับตอนแรกสุดซึ่งแรกเริ่มเป็นเพียงบทสำหรับตอนไพล็อตสัญญาให้กับ NBC ก่อนที่จะได้ไฟเขียวให้เขียนบทไพล็อตในเดือนมกราคม พ.ศ. 2550 ทั้ง Schwartz และ Fedak ต่างเคยเรียนด้วยกันที่มหาวิทยาลัยเซาเทิร์นแคลิฟอร์เนียก่อนที่ Fedak จะเสนอแนวคิดขึ้นมาจนทั้งสองร่วมโครงการทำภาพยนตร์ชุดนี้กัน Joseph McGinty Nichol ซึ่งเคยร่วมงานกับ Schwartz เป็นผู้อำนวยการสร้างฝ่ายบริหารให้กับ The O.C. ได้มาเป็นผู้กำกับให้กับตอนแรกของเรื่องและต่อมาได้ร่วมเป็นผู้อำนวยการสร้างฝ่ายบริหารผ่านทางบริษัท Wonderland Sound and Vision โดยมี Fedak, Peter Johnson, Scott Rosenbaum, Matthew Miller และ Allison Adler ร่วมเป็นผู้อำนวยการสร้างฝ่ายบริหารสมทบด้วย สถานีโทรทัศน์ NBC ได้มอบโอกาสให้สร้างเรื่องนี้และจัดเวลาให้ฉาย 13 ตอน ในวันที่ 10 พฤษภาคม พ.ศ. 2550 ต่อมาในวันที่ 26 พฤศจิกายน พ.ศ. 2550 TV Guide รายงานว่า NBC ได้อนุมัติให้ทำเรื่องนี้ต่อเต็มซีซั่น 22 ตอน</doc>
