<doc id="711653" url="https://th.wikipedia.org/wiki?curid=711653" title="สันนิบาตฟุตบอลอาชีพ (ฝรั่งเศส)">สันนิบาตฟุตบอลอาชีพ (ฝรั่งเศส) สันนิบาตฟุตบอลอาชีพ () หรือที่รู้จักกันในชื่อ แอลแอ็ฟเป () คือองค์กรกีฬาของประเทศฝรั่งเศสที่เป็นผู้ดำเนินการแข่งขันฟุตบอลระหว่างสโมสรอาชีพที่จดทะเบียนในประเทศ โดยปฏิบัติหน้าที่ภายใต้อำนาจของสหพันธ์ฟุตบอลฝรั่งเศส สันนิบาตได้รับการจัดตั้งขึ้นในปี ค.ศ. 1944 ประธานคนปัจจุบันคือเฟรเดริก ตีรีเย (Frédéric Thiriez) สันนิบาตฟุตบอลอาชีพมีหน้าที่ควบคุมดูแล จัดระเบียบ และจัดการแข่งขันระหว่างสโมสรอาชีพในระดับบนสุด 2 ระดับของฝรั่งเศส ซึ่งได้แก่ลีกเอิงและลีกเดอ และรับผิดชอบดูแลสโมสรฟุตบอลอาชีพที่ลงแข่งขันในฝรั่งเศสด้วย (20 สโมสรในลีกเอิง, 20 สโมสรในลีกเดอ รวมทั้งบรรดาสโมสรอาชีพที่ลงแข่งขันในช็องปียอนานาซียอนาลซึ่งอยู่ในระดับที่ 3) นอกจากนี้ยังมีหน้าที่จัดการแข่งขันชิงถ้วยรางวัลประจำปีคือกุปเดอลาลีก ซึ่งต่างจากกุปเดอฟร็องส์ตรงที่กุปเดอลาลีกจำกัดเฉพาะสโมสรอาชีพเท่านั้น</doc>
