<doc id="891013" url="https://th.wikipedia.org/wiki?curid=891013" title="มงกุฎราชาภิเษกพระเจ้าจอร์จที่ 4">มงกุฎราชาภิเษกพระเจ้าจอร์จที่ 4 มงกุฎราชาภิเษกพระเจ้าจอร์จที่ 4 () เป็นมงกุฎองค์ที่ใช้สวมในพระราชพิธีบรมราชาภิเษกของพระเจ้าจอร์จที่ 4 ในปีค.ศ. 1821การออกแบบ การออกแบบ. มงกุฎองค์นี้มีขนาดสูง 40 ซม. และประดับด้วยเพชรกว่า 12,314 เม็ด โดยถูกกล่าวกันว่าจะทำให้พระองค์ดูเหมือนเป็น "นกอันล้ำค่าแห่งตะวันออก" ตัวฐานมงกุฎทำจากทองคำ และเงิน จัดทำโดยฟิลิป ลีบาร์ท แห่งรันเดลล์และบริดจ์ ซึ่งเป็นช่างทองประจำราชสำนัก โดยออกแบบให้เสมือนดั่งหายตัวได้ภายใต้เพชรที่ประดับอยู่บนมงกุฎองค์นี้ โดยมีแผนการถอดลายดอกลิลลี่ หรือเฟลอร์-เดอ-ลีส์ออก โดยแทนด้วยกุหลาบ ธิสเทิล และแชมรอก ซึ่งเป็นดอกไม้สัญลักษณ์ของอังกฤษ สกอตแลนด์ และไอร์แลนด์ ซึ่งต่อมาแผนการนี้ได้ถูกปฏิเสธโดย College of Arms และมงกุฎองค์นี้ยังมีหมวกกำมะหยี่ด้านในเป็นสีน้ำเงินเข้ม ซึ่งแตกต่างจากองค์อื่นๆ ที่ใช้ในอังกฤษซึ่งจะเป็นกำมะหยี่สีม่วงหรือสีแดงอมม่วง โดยมงกุฎประกอบด้านบนยอดซึ่งเป็นลูกโลกและกางเขนแพตตี ซึ่งถูกรองรับโดยก้านทั้งสี่ ซึ่งเป็นลวดลายใบโอ้ค ซึ่งด้านล่างสุดของแต่ละก้านจะเป็นลายกางเขนแพตตี ระหว่างก้านยอดจะเป็นลวดลายดอกลิลลี่ หรือเฟลอร์-เดอ-ลีส์ และด้านในบุเป็นผ้ากำมะหยี่ชะตากรรม ชะตากรรม. เนื่องจากการเลื่อนวันพระราชพิธีบรมราชาภิเษกของพระเจ้าจอร์จที่ 4 อันสืบเนื่องมาจากคดีของพระราชินีคาโรลีน และมูลค่ารวมของมงกุฎองค์นี้สูงถึง 24,425 ปอนด์ ภายหลังจากพระราชพิธีบรมราชาภิเษก พระองค์ได้พยายามที่จะเก็บมงกุฎองค์นี้ไว้ และพยายามโน้มน้าวให้รัฐบาลซื้อไว้เพื่อที่พระองค์จะได้ใช้ทรงในรัฐพิธีเปิดประชุมสภาประจำปี แต่เนื่องจากมีมูลค่าสูงเกินไป มงกุฎองค์นี้ได้ถูกถอดอัญมณีออกคืนในปีค.ศ. 1823 และไม่ได้ถูกใช้ทรงโดยพระมหากษัตริย์พระองค์อื่นอีกเลย พระเจ้าจอร์จที่ 4 ได้ทรงซื้อแบบจำลองเท่าขนาดจริงที่ทำขึ้นด้วยทองเหลืองในมูลค่าเพียง 38 ปอนด์ ที่มีจารึกเขียนว่า "แบบจำลองของมงกุฎอิมพิเรียลไดมอนด์ซึ่งสมเด็จพระเจ้าจอร์จที่ 4 ทรงในพระราชพิธีบรมราชาภิเษกในวันที่ 19 กรกฎาคม ค.ศ. 1821" มงกุฎองค์นี้หลังจากที่ถูกถอดอัญมณีแล้ว ได้ถูกปล่อยเช่าให้กับพิพิธภัณฑ์ลอนดอนตั้งแต่ปีค.ศ. 1933 จนถึง ค.ศ. 1985 ต่อมาได้ถูกซื้อโดยบริษัทแอสเปรย์ในปีค.ศ. 1987 และต่อมาถูกซื้อโดยเจ้าชายเจฟรี โบลเกียห์ แห่งบรูไน ซึ่งต่อมาได้เสนอให้กับสหราชอาณาจักร โดยในปีค.ศ. 1995 ได้มีการตีมูลค่าถึง 376,000 ปอนด์ในระหว่างการขออนุญาตส่งออกไปยังสหรัฐอเมริกา โดยต่อมาได้ถูกปฏิเสธการอนุญาตโดยคณะกรรมการตรวจสอบการส่งออกศิลปะ ในปัจจุบันมงกุฎองค์นี้อยู่ในงานสะสมศิลปะหลวงของพระราชวงศ์อังกฤษ และได้ถูกจัดแสดงไว้ที่หอคอยลอนดอนตั้งแต่ปีค.ศ. 1996 เป็นต้นมา โดยใช้เพชรที่ยืมจากเดอเบียร์สที่มีมูลค่าถึง 2 ล้านปอนด์ในการจัดแสดงเคียงคู่กับมงกุฎองค์นี้เพื่อให้ผู้เยี่ยมชมเห็นภาพถึงปริมาณเพชรที่ใช้ในประดับมงกุฎองค์ในอดีต</doc>
