<doc id="223823" url="https://th.wikipedia.org/wiki?curid=223823" title="สโมสรฟุตซอลชลบุรีบลูเวฟ">สโมสรฟุตซอลชลบุรีบลูเวฟ สโมสรฟุตซอลจังหวัดชลบุรี หรือ พีทีที บลูเวฟ ชลบุรี เป็นสโมสรฟุตซอลในประเทศไทย โดยเป็นทีมจากจังหวัดชลบุรี ได้เข้ามาร่วมเล่นในไทยแลนด์ฟุตซอลลีก ครั้งแรกในปี พ.ศ. 2549 สามารถคว้าแชมป์ได้ถึง 9 สมัย และชนะเลิศการแข่งขันฟุตซอลชิงแชมป์สโมสรเอเชีย ในปี พ.ศ. 2556 และ พ.ศ. 2560ประวัติสโมสร ประวัติสโมสร. สโมสรฟุตซอลชลบุรีบลูเวฟ ก่อตั้งขึ้นในปี พ.ศ. 2539 และเข้าร่วมการแข่งขันไทยแลนด์ฟุตซอลลีกฤดูกาลแรกในปี พ.ศ. 2549 สามารถคว้ารางวัลชนะเลิศได้ 2 สมัย ในปี พ.ศ. 2549 และ พ.ศ. 2552 ก่อนที่จะยุติการทำทีมชั่วคราวโดยมีการโอนนักเตะและสิทธิการทำทีมทั้งหมดไปให้กับสโมสรฟุตซอล ธอส.อาร์แบค แทน และสามารถคว้าแชมป์ไปได้อีก 3 สมัย คือในปี พ.ศ. 2553, พ.ศ. 2554 และ พ.ศ. 2555 ต่อมาได้มีการกลับมาคุมทีมอีกครั้งภายใต้การควบคุมของสมาคมกีฬาจังหวัดชลบุรี และสโมสรฟุตบอลชลบุรี ภายใต้ชื่อว่า สโมสรฟุตซอลชลบุรี ธอส. อาร์แบค ก่อนที่สุดท้ายจะเปลี่ยนกลับมาใช้ชื่อเก่า คือ ชลบุรี บลูเวฟ ในปี พ.ศ. 2556 ชลบุรีบลูเวฟกลายเป็นสโมสรแรกในประเทศไทยที่สามารถคว้าแชมป์รายการฟุตซอลชิงแชมป์สโมสรเอเชียได้สำเร็จ หลังดวลจุดโทษชนะ กิติ ปาซาน แชมป์เก่าเมื่อปี พ.ศ. 2555 จากอิหร่านไปได้ 5-2 หลังเสมอในเวลาปกติ 1-1 ในปี พ.ศ. 2559 คณะกรรมการสโมสรมีมติแต่งตั้ง ธัชพัทธ์ เบ็ญจศิริวรรณ ขึ้นเป็นประธานสโมสรแทน อดิศักดิ์ เบญจศิริวรรณ ที่ได้ลาออกไปรับตำแหน่งประธานพัฒนาฟุตซอลแห่งชาติ สมาคมกีฬาฟุตบอลแห่งประเทศไทย ในพระบรมราชูปถัมภ์ ในปี พ.ศ. 2560 บริษัท ป.ต.ท. จำกัด (มหาชน) ได้เข้าร่วมเป็นผู้สนับสนุนหลักของสโมสรพร้อมกับเปลี่ยนชื่อสโมสรเป็น สโมสรฟุตซอลพีทีที บลูเวฟ ชลบุรี และสามารถคว้าแชมป์ฟุตซอลชิงแชมป์สโมสรเอเชียสมัยที่สองของสโมสรภายหลังเอาชนะ กิติ ปาร์ซาน จากประเทศอิหร่าน 3-2ผู้เล่นชุดปัจจุบัน ผู้เล่นชุดปัจจุบัน. ชุด ไทยแลนด์ฟุตซอลลีก 2558ผลงานผลงาน. - ไทยแลนด์ฟุตซอลลีก- ชนะเลิศ 9 สมัย - 2549, 2552 (ชลบุรี บลูเวฟ), 2553, 2554 - 2555 (ธอส.อาร์แบค), 2555 - 2556, 2557, 2558, 2559 (ชลบุรี บลูเวฟ), 2560 - รองชนะเลิศ 1 สมัย - 2550- เอฟเอคัพ- ชนะเลิศ 4 สมัย - 2553, 2554, 2557, 2558- ฟุตซอลชิงแชมป์สโมสรโลก- รอบแรก - 2554 - อันดับที่ 4 - 2557- ฟุตซอลชิงแชมป์สโมสรเอเชีย- ชนะเลิศ - 2556, 2560 - รองชนะเลิศ - 2557 - อันดับที่ 3 - 2559</doc>
