<doc id="235725" url="https://th.wikipedia.org/wiki?curid=235725" title="อานแห่งเคียฟ สมเด็จพระราชินีแห่งฝรั่งเศส">อานแห่งเคียฟ สมเด็จพระราชินีแห่งฝรั่งเศส แอนน์แห่งคิเอฟ สมเด็จพระราชินีแห่งฝรั่งเศส () (ระหว่างปี ค.ศ. 1024 ถึงปี ค.ศ. 1032 - ค.ศ. 1075) แอนน์แห่งคิเอฟ เป็นสมเด็จพระราชินีแห่งฝรั่งเศสในพระเจ้าอองรีที่ 1 แห่งฝรั่งเศส ระหว่างปี ค.ศ. 1051 ถึงปี ค.ศ. 1060 และทรงเป็นผู้สำเร็จราชการแทนพระองค์ในพระเจ้าหลุยส์ที่ 6 แห่งฝรั่งเศสพระราชโอรสเมื่อยังทรงพระเยาว์ แอนน์แห่งคิเอฟประสูติราวระหว่างปี ค.ศ. 1024 ถึงปี ค.ศ. 1032 เป็นพระธิดาในยาโรสลาฟที่ 1 แห่งคิเอฟ (Yaroslav I of Kiev) และอิงเกอเกิร์ด โอลอฟสโดตเตอร์ (Ingegerd Olofsdotter) หลังจากการสิ้นพระชนม์ของพระราชินีมาทิลดาพระอัครมเหสีองค์แรกในพระเจ้าอองรีที่ 1 แล้วพระองค์ก็พยายามเสาะหาพระอัครมเหสีองค์ใหม่จากราชสำนักต่างๆ ในยุโรปแต่ก็ไม่ทรงหาผู้ใดที่มิได้มีความเกี่ยวพันกันทางราชตระกูลได้ ในที่สุดพระองค์ก็ทรงส่งราชทูตไปยังคิเอฟผู้กลับมาพร้อมกับแอนน์ (หรือแอกเนส หรือแอนนา) แอนน์และพระเจ้าอองรีที่ 1 ทรงเสกสมรสกันเมื่อวันที่ 19 พฤษภาคม ค.ศ. 1051 แอนน์และพระเจ้าอองรีมีพระราชโอรสด้วยกันสองพระองค์: หลังจากพระสวามีเสด็จสวรรคตในปีค.ศ. 1060 พระองค์ก็ทรงดำรงตำแหน่งเป็นผู้สำเร็จราชการแทนพระองค์ร่วมกับบอลด์วินที่ 5 เคานท์แห่งฟลานเดอร์ส (Baldwin V, Count of Flanders) ในพระเจ้าหลุยส์ที่ 6 แห่งฝรั่งเศสพระราชโอรสผู้มีพระชนม์เพียง 7 พรรษาเมื่อทรงขึ้นครองราชย์ต่อจากพระราชบิดา แอนน์จึงเป็นพระราชินีแห่งฝรั่งเศสองค์แรกที่ทำหน้าที่เป็นผู้สำเร็จราชการแทนพระองค์ แอนน์ทรงเป็นผู้มีการศึกษาซึ่งหายากในยุคนั้นแต่ก็ยังมีผู้ต่อต้านในการที่ทรงทำหน้าที่นั้นโดยอ้างว่าพระองค์ไม่ทรงพูดภาษาฝรั่งเศสได้ดี ปีหนึ่งหลังจากพระสวามีเสด็จสวรรคตก็ตกหลุมรักกับเคานท์ราล์ฟที่ 3 แห่งวาลัวส์ผู้มีความทะเยอทะยานทางการเมืองพอที่จะหย่ากับภรรยามาแต่งงานกับแอนน์ในปี ค.ศ. 1062 เมื่อถูกกล่าวหาว่ามีชู้ภรรยาของราล์ฟก็ยื่นคำร้องไปยังสมเด็จพระสันตะปาปาอเล็กซานเดอร์ที่ 2 ผู้ประกาศคว่ำบาตร (excommunicate) แอนน์และเคานท์ราล์ฟ พระเจ้าหลุยส์ที่ 6 ทรงให้อภัยพระราชมารดาซึ่งก็ควรจะเป็นเช่นนั้นเพราะพระองค์เองก็ทรงมาประสบปัญหาเดียวกันในคริสต์ทศวรรษ 1090 ราล์ฟเสียชีวิตในเดือนกันยายน ค.ศ. 1074 ส่วนแอนน์สิ้นพระชนม์ในปี ค.ศ. 1075 พระบรมศพบรรจุที่แอบบีวิลเลียร์ในเอซอนน์เกร็ด เกร็ด. ในปี พ.ศ. 1717 เมื่อซาร์ปีเตอร์ที่ 1 แห่งรัสเซียประพาสมหาวิหารนอเทรอดามแห่งแรงส์ซึ่งเป็นสถานที่สำหรับการทำพระราชพิธีบรมราชาภิเษกพระมหากษัตริย์ฝรั่งเศส ก็มีผู้ชี้ให้ชมหนังสือสวดมนต์ที่ใช้ในพระราชพิธีมาตั้งแต่คริสต์ศตวรรษที่ 11 ในการตั้งสัตย์ปฏิญาณ เมื่อทอดพระเนตรเห็นพระองค์ก็ทรงเปิดหนังสือและเริ่มอ่านด้วยความตกตลึงของผู้เห็นเหตุการณ์ หนังสือสวดมนต์เขียนเป็นภาษาสลาฟโบราณของศาสนาซึ่งเป็นต้นตระกูลของภาษาการศึกษาบุลกาเรียที่ใช้ในสถาบันคริสเตียนออร์โธด็อกซ์ในการทำพิธี ซึ่งคล้ายคลึงกับการใช้ภาษาละตินในการทำพิธีของยุโรปตะวันตก แอนน์ทรงนำหนังสือสวดมนต์มากับพระองค์จากคิเอฟที่มาใช้ในการตั้งสัตย์ปฏิญาณระหว่างพระองค์และพระสวามี พระมหากษัตริย์ฝรั่งเศสทุกพระองค์ยกเว้นนโปเลียนได้รับการสวมมงกุฎหลังจากที่ทรงตั้งสัตย์ปฏิญาณต่อหนังสือสวดมนต์เล่มนี้</doc>
