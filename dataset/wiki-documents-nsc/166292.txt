<doc id="166292" url="https://th.wikipedia.org/wiki?curid=166292" title="เอสเอฟ ซีเนม่า">เอสเอฟ ซีเนม่า อย่าสับสนกับ สยามฟิวเจอร์ ดีเวลอปเมนท์ ซึ่งเป็นบริษัทพัฒนาอสังหาริมทรัพย์ในเครือ เมเจอร์ ซีนีเพล็กซ์ กรุ๊ป เอสเอฟ ซีเนม่า () เป็นธุรกิจโรงภาพยนตร์ แห่งหนึ่งในประเทศไทยประวัติ ประวัติ. ราวปี พ.ศ. 2512 สมาน ทองร่มโพธิ์ ตัดสินใจลาออกจากราชการที่กรุงเทพฯ ภูมิลำเนาเดิม และพาครอบครัวย้ายมาอยู่ จ.ตราด พร้อมกับเริ่มต้นกิจการ "ศรีตราดราม่า" หน้าตลาดสดขนาดใหญ่ในเมือง ซึ่งเป็นโรงภาพยนตร์ทันสมัยแห่งแรกของตราด กิจการนี้ดำเนินการได้เพียง 13 ปี ขณะนั้นสุวัฒน์ ลูกชายคนโตของสมาน ได้รับหช่วงดูแลกิจการต่อ ขณะอายุเพียง 17 ปี ด้วยอยากทำสิ่งที่พ่อรัก ความผูกพันกับโรงหนังที่ตั้งอยู่บนพื้นที่กว่าไร่ครึ่ง เป็นบ้านของครอบครัว และเห็นว่าพนักงานมีกว่า 100 ชีวิตให้ต้องรับผิดชอบ ด้วยการสนับสนุนจากลูกน้องเก่าและพรรคพวก ทำให้การทำธุรกิจของสุวัฒน์เริ่มต้นอย่างดี และนำพาให้โรงหนังขยายสาขาครอบคลุมทั้งภาคตะวันออก พร้อมกับที่กิจการสายหนัง สมานฟิล์มก็ได้เป็นตัวแทนจากค่ายหนังทุกค่าย จวบจนทศวรรษที่ 2530 กิจการโรงหนังซบเซา จนเมื่อปี 2537 การมาของ อีจีวี และ เมเจอร์ ซีนีเพล็กซ์ ทำให้ธุรกิจนี้คึกคักอีกครั้ง หลายคนอาจมองว่าคงเป็นเรื่องยากที่จะสู้ได้ แต่สุวัฒน์ไม่คิดอย่างนั้นและทำให้เกิดโรงมัลติเพล็กซ์ SF Cinema (SF ย่อมาจาก สมานฟิล์ม ซึ่งเป็นชื่อคุณพ่อของสุวัฒน์) โดยเริ่มต้นที่ห้างสรรพสินค้ามาบุญครอง ชั้น 7 (เดิมคือเอ็มบีเค ฮอลล์) เป็นที่แรกในเดือนเมษายน 2542 ด้วยพื้นที่ 25,000 ตร.ม. ทุ่มทุนกว่า 600 ล้านบาท ภายใต้แนวคิดความบันเทิงในชั้นเดียว (One Floor Entertainment) เพราะเห็นโอกาสจากโรงหนังมัลติเพล็กซ์ในขณะนั้นเน้นไปที่ชานเมืองเป็นหลัก แต่ใจกลางกรุงเทพฯ กลับยังไม่มีโรงหนังทันสมัย และในปี พ.ศ. 2544 ก็เปิดอีกถึง 3 สาขาพร้อมกันคือ เดอะมอลล์ บางกะปิ, บางแค, และ งามวงศ์วาน และสาขาอื่น ๆ เรื่อยมาธุรกิจของบริษัทโรงภาพยนตร์โบว์ลิ่ง ธุรกิจของบริษัท. โบว์ลิ่ง. เอสเอฟ สไตรก์โบว์ล เป็นธุรกิจโบว์ลิ่ง ทำให้เอสเอฟมีชื่อเสียงในด้านนี้อย่างมาก ด้วยรางโบว์ลิ่งมาตรฐาน ปัจจุบันมีทั้งหมด 3 สาขา ได้แก่1. เอ็มบีเคเซ็นเตอร์ ชั้น 7 2. จังซีลอนภูเก็ต ชั้น 3 3. เซ็นทรัลเฟสติวัล พัทยา บีช ชั้น 7เมญ่า ไลฟ์สไตล์ช็อปปิ้งเซ็นเตอร์ เมญ่า ไลฟ์สไตล์ช็อปปิ้งเซ็นเตอร์. เมญ่า ไลฟ์สไตล์ช็อปปิ้งเซ็นเตอร์ () เป็นโครงการศูนย์การค้าขนาดกลางในจังหวัดเชียงใหม่ บริหารโดยบริษัท มายา ดีเวลลอปเม้นท์ จำกัด ในเครือเอสเอฟ ซีเนม่า ใช้งบลงทุนทั้งโครงการกว่า 3,000 ล้านบาท บนพื้นที่กว่า 80,000 ตร.ม. บริเวณสี่แยกรินคำ ด้านทิศเหนือ ติดกับถนนซุปเปอร์ไฮเวย์เชียงใหม่-ลำปาง และถนนห้วยแก้ว ย่านถนนนิมมานเหมินท์ โดยเริ่มก่อสร้างกลางปี 2555 และเปิดให้บริการอย่างเป็นทางการในวันพฤหัสบดีที่ 23 มกราคม พ.ศ. 2557 เมญ่า ไลฟ์สไตล์ช็อปปิ้งเซ็นเตอร์ พัฒนาเป็นศูนย์การค้า สูง 8 ชั้น (รวมชั้นใต้ดิน) พื้นที่ใช้สอยทั้งหมดกว่า 80,000 ตารางเมตร โดยแบ่งเป็นพื้นที่ค้าปลีก 35,000 ตารางเมตร บนพื้นที่ 9 ไร่ บริเวณสี่แยกรินคำ ด้านทิศเหนือ ติดกับถนนซุปเปอร์ไฮเวย์เชียงใหม่ - ลำปาง และถนนห้วยแก้ว ย่านนิมมานเหมินท์ โดยมีพื้นที่สำคัญ ได้แก่ ริมปิงซูเปอร์มาร์เก็ต โรงภาพยนตร์เอสเอฟเอ็กซ์ ซีเนมา จำนวน 10 โรง สวนสนุกเมญ่าแฟนตาเซีย CAMP AIS ห้องสมุดคาเฟ่แห่งแรกในจังหวัดเชียงใหม่ นิมมานฮิลล์ และแม็กซ์ โปรเฟสชั่นนอล ฟิตเนส</doc>
