<doc id="683021" url="https://th.wikipedia.org/wiki?curid=683021" title="คิงดอม">คิงดอม คิงดอม () เป็นการ์ตูนญี่ปุ่น เขียนโดย ยาสึฮิสะ ฮาระ ตีพิมพ์ในนิตยสารยังจัมป์รายสัปดาห์ ของสำนักพิมพ์ชูเอฉะ ตั้งแต่ปี พ.ศ. 2549 จนถึงปัจจุบัน ได้รับการตีพิมพ์เป็นหนังสือการ์ตูนมาแล้ว 49 เล่ม เนื้อเรื่องของหนังสือการ์ตูนอิงจากประวัติศาสตร์จีน ยุคจั้นกั๋ว (ยุครณรัฐ) กล่าวถึงเรื่องราวของซิ่น เด็กหนุ่มกำพร้าจากสงครามที่มุ่งหมายจะเป็นยอดขุนศึกในใต้หล้า คิงดอม ได้รับการดัดแปลงเป็นภาพยนตร์การ์ตูนโทรทัศน์ ผลิตโดยบริษัทเปียร์โร่ต์ ออกอากาศซีซั่นแรกระหว่างวันที่ 4 มิถุนายน พ.ศ. 2555 ถึง 25 กุมภาพันธ์ พ.ศ. 2556 รวม 38 ตอน ซีซั่นที่สองออกอากาศระหว่างวันที่ 8 มิถุนายน พ.ศ. 2556 ถึง 1 มีนาคม พ.ศ. 2557 รวม 39 ตอน ในประเทศไทย คิงดอม ได้รับลิขสิทธิ์หนังสือการ์ตูนโดยสำนักพิมพ์สยามอินเตอร์คอมิกส์ ปัจจุบันตีพิมพ์เป็นหนังสือการ์ตูนรวมเล่มแล้ว 40 เล่ม ส่วนภาพยนตร์การ์ตูนโทรทัศน์ได้รับลิขสิทธิ์โดยบริษัทโรส มีเดีย แอนด์ เอ็นเตอร์เทนเมนท์เฉพาะซีซั่นแรก โดยใช้ชื่อภาษาไทยว่า สงครามผงาดบัลลังก์จิ๋นซี วางจำหน่ายในรูปแบบดีวีดีบ๊อกซ์เซ็ต 2 ชุดเนื้อเรื่อง เนื้อเรื่อง. ในประเทศจีนโบราณยุคจั้นกั๋ว ซิ่นและเพี่ยวเป็นเด็กกำพร้าจากสงครามที่อาศัยในรัฐฉิน ทั้งสองเป็นเพื่อนรักกันและมีความมุ่งหมายร่วมกันที่จะเป็นยอดขุนศึกในใต้หล้า จนกระทั่งวันหนึ่งเสนาบดีชางเหวินจวินได้นำตัวเพี่ยวไปรับราชการในวังของรัฐฉิน ปล่อยให้ซิ่นยังคงอยู่เป็นทาสอยู่ที่หมู่บ้าน ไม่กี่เดือนต่อมา เพี่ยวได้กลับมาที่หมู่บ้านในสภาพที่ถูกทำร้ายใกล้ตาย ก่อนตายเพี่ยวได้บอกให้ซิ่นเดินทางไปยังอีกหมู่บ้าน ที่ซึ่งซิ่นได้พบกับเด็กหนุ่มที่หน้าตาเหมือนเพี่ยว ซึ่งก็คืออิ๋งเจิ้ง อ๋องผู้เยาว์แห่งรัฐฉิน ซิ่นจึงได้รู้ความจริงว่าเพี่ยวถูกนำไปเป็นตัวตายตัวแทนของอิ๋งเจิ้ง และเสียชีวิตจากเหตุการณ์รัฐประหารภายในวังของรัฐฉิน ซิ่นรู้สึกแค้นอิ๋งเจิ้งที่เป็นสาเหตุทำให้เพี่ยวต้องตาย แต่เพื่อสนองต่อความปรารถนาสุดท้ายของเพี่ยว ซิ่นจึงช่วยเหลืออิ๋งเจิ้งในการฟื้นฟูอำนาจกลับคืนมา และต่อสู้เพื่อความมุ่งหมายในการเป็นยอดขุนศึกในใต้หล้าตัวละครตัวละครหลักตัวละคร. ตัวละครหลัก. - ซิ่น (, พินอิน: Xìn) ตัวละครเอกของเรื่อง เด็กหนุ่มกำพร้าจากสงครามที่มุ่งหมายจะสร้างชื่อเป็นยอดขุนพลในใต้หล้า - อิ๋งเจิ้ง (, พินอิน: Yíng Zhèng) ยุวกษัตริย์ผู้ครองตำแหน่งอ๋องแห่งรัฐฉิน มีหน้าตาเหมือนกับเพี่ยว ภายหลังจะได้ขึ้นครองราชย์เป็นจิ๋นซีฮ่องเต้ จักรพรรดิผู้รวบรวมแผ่นดินจีนให้เป็นหนึ่งเดียว - เพี่ยว (, พินอิน: Piào) เพื่อนสนิทในวัยเด็กของซิ่น ได้เข้าวังเพื่อเป็นตัวตายตัวแทนของอิ๋งเจิ้ง ถูกมือสังหารฝ่ายเฉิงเจี่ยวฆ่าตาย - เหอเหลี่ยวเตียว (, พินอิน: Hé Liǎo Diāo) ทายาทชนเผ่าภูเขา - ชางเหวินจวิน (, พินอิน: Chāngwén Jūn) เสนาบดีผู้ภักดีต่ออิ๋งเจิ้ง - ปี้ (, พินอิน: Bì) นายทหารผู้ช่วยของชางเหวินจวิน - เชียงฮุ่ย (, พินอิน: Qiāng Huì) ทายาทเผ่ามือสังหารชือโหยวรัฐฉินทหารรัฐฉินรัฐฉิน. ทหารรัฐฉิน. - หวังฉี (), พินอิน: Wáng Qí) หนึ่งในหกขุนแห่งรัฐฉิน เจ้าของฉายา "อสูรวิหค" - หวังเจี่ยน (), พินอิน: Wáng Jiǎn) ปลัดทัพของเหมิงอ้าว และเป็นผู้นำของสกุลหวัง - หวังเปิน () นายกองสามพัน คุมหน่วยอวี้เฟิ่ง เป็นลูกชายของหวังเจี่ยน - เหมิงเถียน () นายกองสามพัน คุมหน่วยเล่อหัว เป็นลูกชายของเหมิงอู่ หลานชายของเหมิงอ้าว - เหมิงอ้าว () แม่ทัพอาวุโสของรัฐฉิน เป็นพ่อของเหมิงอู่ ปู่ของเหมิงเถียน - เปียวกง () แม่ทัพผู้รบโดยอาศัยสัญชาตญาณ - เถิง () นายทหารผู้ช่วยของหวังฉี - หวนฉี () ปลัดทัพของเหมิงอ้าว ในอดีตเป็นหัวหน้ากองโจรป่าก๊กเฉิงเจี่ยวก๊กเฉิงเจี่ยว. - เฉิงเจี่ยว (, พินอิน:) พระอนุชาต่างมารดาของซิ่น - หลิวอี ชายาของเฉิงเจี่ยวก๊กหลี่ปู้เว่ยก๊กหลี่ปู้เว่ย. - หลี่ปู้เว่ย () - ชางผิงจวิน () กุนซือผู้เป็นหนึ่งในสี่เสาของหลี่ว์ปู้เหวย - เหมิงอู่ () ขุนศึกผู้เป็นหนึ่งในสี่เสาของหลี่ว์ปู้เหวย เป็นพ่อของเหมิงเถียน - หลี่ซือ () ขุนนางฝ่ายบุ๋นผู้เป็นหนึ่งในสี่เสาของหลี่ว์ปู้เหวย - ไช่เจ๋อ () ขุนนางผู้ดูแลการทูตและเป็นหนึ่งในสี่เสาของหลี่ว์ปู้เหวย - เจี้ยอี้ () ผู้ช่วยของชางผิงจวินก๊กตำหนักในก๊กตำหนักใน. - ไทเฮา (พระพันปีหลวงเจ้า) () ไทเฮาแห่งรัฐฉิน และเป็นพระมารดาของอิ๋งเจิ้ง - เซี่ยง () นางกำนัลในตำหนักในผู้ภักดีต่ออิ๋งเจิ้ง ต่อมาให้กำเนิดพระธิดากับอิ๋งเจิ้ง - หยาง () นางกำนัลผู้เป็นเพื่อนสนิทของเซี่ยง - เล่าไอ่ () ขันทีปลอมที่หลี่ว์ปู้เหวยส่งมารับใช้ไทเฮารัฐจ้าวรัฐจ้าว. - หลี่มู่ () มหาอุปราชแห่งรัฐจ้าว - ผังหน่วน () หนึ่งในสามจอมเทพแห่งรัฐจ้าว - ว่านจี๋ () ขุนพลรัฐจ้าวรัฐเว่ยรัฐเว่ย. - เหลียนพัว () - อู๋เฟิ่งหมิง () - อู๋ชิ่ง ()รัฐฉู่รัฐฉู่. - ชุนเซินจวิน () มหาอุปราชแห่งรัฐฉู่ - ฮั่นหมิง () แม่ทัพรัฐฉู่ - วาหลิน () ขุนศึกหญิงแห่งรัฐฉู่รัฐเอี้ยนรัฐเอี้ยน. - อู้หลู่ตัวรัฐหานรัฐหาน. - เฉิงฮุย () แม่ทัพรัฐหาน คุมหน่วยยุทธภัณฑ์พิษชาวเผ่าภูเขาชาวเผ่าภูเขา. - หยางตวนเหอ () ผู้นำหญิงแห่งชาวเผ่าภูเขา - ปาจี๋โอว - ถาจี๋ฟูรูปแบบต่าง ๆหนังสือการ์ตูนภาพยนตร์การ์ตูนโทรทัศน์วิดีโอเกม</doc>
