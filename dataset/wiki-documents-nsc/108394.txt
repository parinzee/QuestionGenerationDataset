<doc id="108394" url="https://th.wikipedia.org/wiki?curid=108394" title="เจตมนต์ มละโยธา">เจตมนต์ มละโยธา เจตมนต์ มละโยธา หรือ เจ อดีตสมาชิกวงดนตรีอย่าง พราว และเป็นศิลปินเดี่ยวในชื่อเพนกวินวิลล่าประวัติ ประวัติ. เจ เริ่มเข้าสู่วงการดนตรีในขณะที่เขากำลังศึกษาอยู่ชั้นปีที่ 2 คณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ด้วยการเป็นมือกีต้าร์ของวง พราว หลังจากนั้น เจ เริ่มงานกับค่ายเพลงสมอลล์รูม จากการทำเพลงประกอบโฆษณามากมายหลายชิ้น เพลงที่พอจะคุ้นหูกันบ้างก็อย่าง Happy D-Prompt , Heineken, Hutch, PCT, Scott เป็นต้น เมื่อทางค่ายเพลงสมอลล์รูมออกอัลบั้มรวมเพลงของค่ายในอัลบั้ม "Smallroom 001 : What Happens in This Smallroom?" เจ ได้มีส่วนร่วมในการผลิต และในอัลบั้มนี้เองเขาได้ทำเพลงในนามของเพนกวินวิลล่า (Penguin Villa) ขึ้น โดยทำเพลง "ใครจะรู้" บรรจุในอัลบั้มรวมเพลงนี้ ที่มาของชื่อเพนกวินวิลล่า (Penguin Villa) เกิดจากตอนที่ เจ เป็นเด็กเล่นเกมกับเพื่อน ซึ่งเป็นเกมที่ใช้ตัวละครในเกมเป็นนก และนกตัวที่ เจ เล่นแทนตัวคือ เพนกวิน และคนที่ให้เล่มเกมนี้คือแม่ของเจ และแม่เคยบอกว่า "นกเพนกวินมันเหมือนเจเลยนะ มันช้าๆ อ้วนๆ" ด้วยความที่ตอนเด็กนั้น เจ รูปร่างอ้วน ส่วนคำว่า"วิลล่า" มาจากการ์ตูนเรื่อง ด็อกเตอร์สลัมกับหนูน้อยอาราเร่ ซึ่งในเนื้อเรื่องในการ์ตูนจะเป็นเรื่องราวในหมู่บ้านเพนกวิน เจ ชอบชื่อนี้จึงนำมาใช้เป็นชื่อเพนกวินวิลล่า เมื่อมีการทำอัลบั้มรวมเพลงของค่ายในชุดที่สองซึ่งชื่อ "Smallroom 002 : Songs from The Audience" นอกจากเขาจะได้ทำเพลง " เพลงในใจ" ในชื่อเพนกวินวิลล่าแล้ว เขายังได้เริ่มงานโปรดิวซ์และโคโปรดิวซ์ให้กับวงอื่นๆ อีกด้วย เช่น อัลบั้ม Pastel Mood ของ อาร์มแชร์ อัลบั้ม "Paradise" ของวง ไคโจบราเธอร์ ปลายปีพ.ศ. 2545 เขาได้ร่วมงานกับนักเขียนรางวัลซีไรท์อย่าง ปราบดา หยุ่น ในนาม บัวหิมะ และเป็นอัลบั้มประกอบนวนิยายเรื่องแรกของปราบดา ในชื่อชุด "ชิท-แตก" นอกจากผลงานเพลงโฆษณา และเพลงในอัลบั้มต่างๆ แล้ว เจ ยังได้รับเลือกจากผู้กำกับภาพยนตร์อย่าง เป็นเอก รัตนเรือง ให้ทำเพลงประกอบภาพยนตร์เรื่อง "เรื่องรัก น้อยนิด มหาศาล" หรือ "Last life in the universe" และผลงานล่าสุดของ เจ ภายใต้ ชื่อเพนกวินวิลล่าสำหรับอัลบั้มเต็มอัลบั้มแรกได้วางแผงเมื่อปลายปี พ.ศ. 2547 ที่ผ่านมา โดยใช้ชื่อชุดว่า "ออกไปข้างนอก"ผลงานอัลบั้มซิงเกิ้ล ผลงาน. ซิงเกิ้ล. 1. Good Morning (พ.ศ. 2553)</doc>
