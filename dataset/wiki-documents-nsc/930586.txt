<doc id="930586" url="https://th.wikipedia.org/wiki?curid=930586" title="กระสวยแซงเวลา">กระสวยแซงเวลา กระสวยแซงเวลา (อังกฤษ: The Time Machine) เป็นภาพยนตร์ไซไฟสัญชาติอเมริกา สร้างขึ้นเมื่อปี ค.ศ. 2002 กำกับโดย ไซมอน เวลส์, กอร์ เวอร์บินสกี นำแสดงโดย กาย เพียร์ซ, ซาแมนธา มัมบา, มาร์ก แอ็ดดี้, เซียนน่า กิลเลอร์รี่ย์, พิลลิดา ลอว์, อลัน ยัง, ออร์ลันโด โจนส์, เจเรมี ไอเอินส์เนื้อเรื่องย่อ เนื้อเรื่องย่อ. นักวิทยาศาสตร์จอมประดิษฐ์ อเล็กซานเดอร์ ฮาร์ทเดอเจน มีความตั้งใจอันแรงกล้า ที่จะพิสูจน์ความเป็นไปได้ในการเดินทางข้ามเวลา และกลับกลายเป็นความมุ่งมั่น จากการสูญเสียคนรัก เอ็มมา ที่ผลักดันให้เขาต้องการกลับไปแก้ไขอดีต ในวันที่เกิดเหตุ ตลอด 4 ปีให้หลัง เขาตัดตัวเองออกจากโลกภายนอก ท่ามกลางความหวาดวิตกของเพื่อนสนิท ศาสตราจารย์ เดวิด ฟิลบี้ และ แม่บ้านผู้จงรักภักดี มิสซิสวัตชิต ฟิลบี้กับมิสซิสวัตชิต ไม่มีวันเห็นสิ่งที่ครอบงำจิตใจอเล็กซานเดอร์ หรือแม้แต่จะคิดว่า เขาจะประสบความสำเร็จ ในการสร้างเครื่องเดินทางข้ามเวลา และถึงแม้ว่าเขาจะสามารถย้อนกลับไป เพื่อจะแก้ไขเหตุการณ์นั้น มิช้าเขาก็ได้เรียนรู้ความจริงที่ร้ายกาจว่าอดีตมิอาจเปลี่ยนแปลงได้ เขาจึงคาดเดาว่า บางทีอนาคตอาจมีคำตอบที่เขาเฝ้าค้นหา อเล็กซานเดอร์จึงกลับไปใช้เครื่อง และเดินทางอีกครั้งไปยังปี 2030 ณ ที่ซึ่งเขาได้พบกับ วอกซ์ ภาพคอมพิวเตอร์ 3 มิติ ซึ่งถูกโปรแกรมให้ตอบคำถามทุกอย่างให้กับทุกเรื่อง เมื่ออเล็กซานเดอร์ได้พบกับวอกซ์ เขากลับเต็มไปด้วยคำถาม แต่ก่อนที่เขาจะได้กลับมายังโลกปัจจุบัน ภัยพิบัติแห่งอนาคตได้ส่งเขาไปอีก 800,000 ปีข้างหน้า ที่นั่นเขาได้พบกลุ่มแห่งหน้าผาชนเผ่าอีลอย และ มาร่า กับน้องชายของเธอ คาเลน ผู้ได้ให้ที่พำนักแก่เขา และกลายเป็นเพื่อน และครูของเขาในโลกอันแปลกใหม่ อีลอยเป็นชนเผ่าที่ดี..แต่พวกเขาต้องเผชิญกับสิ่งน่าสพรึงกลัว นั่นคือ มอร์ลอค ชนเผ่ากินเนื้อที่ดุร้าย ซึ่งจะขึ้นมาจากที่อยู่ใต้ดิน เพื่อล่าพวกอีลอย วิวัฒนาการแห่งศตวรรษ ได้แบ่งแยกให้มอร์ลอคกลายเป็นนักสะกดรอยและนักล่า ภายใต้การนำของหัวหน้าผู้ชาญฉลาด ผู้มีหน้าตาเหมือนมนุษย์ แต่เป็นที่น่าหวั่นเกรง เขาคือ อูเบอร์-มอร์ลอค อเล็กซานเดอร์พบว่า มนุษยชาติได้แบ่งออกเป็นชนเผ่าผู้ล่า..และผู้ถูกล่า!!!นักแสดงนักแสดง. - กาย เพียร์ซ รับบท ดร. อเล็กซานเดอร์ ฮาร์ทเดอเจน - ซาแมนธา มัมบา รับบท มารา - มาร์ก แอ็ดดี้ รับบท เดวิด ฟิลบี้ - เซียนน่า กิลเลอร์รี่ย์ รับบท เอ็มมา - พิลลิดา ลอว์ รับบท มิสซิสวัตชิต - อลัน ยัง รับบท คนงานร้านดอกไม้ - ออร์ลันโด โจนส์ รับบท ว็อกซ์ 114 - เจเรมี ไอเอินส์ รับบท เดอะ อูเบอร์ เมอร์ล็อค - โอเมโร มัมบา รับบท คาเลน - แยนซีย์ เอเรียส รับบท ทอเลน - ลอรา เคิร์ก รับบท คนขายดอกไม้ - จอร์ช สแตมเบิร์ก รับบท คนขับรถยนต์ - มิดี้ คริสต์ รับบท นักวิ่งจ๊อกกิ้ง - คอนนี่ เรย์ รับบท ครูพาเที่ยว - ปีเตอร์ คาริก้า รับบท ผู้ฝึกสอน - แม็กซ์ เบเคอร์ รับบท ฆาตกรที่ฆ่าเอ็มมา</doc>
