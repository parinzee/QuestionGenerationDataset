<doc id="136761" url="https://th.wikipedia.org/wiki?curid=136761" title="เพื่อน...กูรักมึงว่ะ">เพื่อน...กูรักมึงว่ะ เพื่อน...กูรักมึงว่ะ () เป็นภาพยนตร์ไทยที่ออกฉายในปี พ.ศ. 2550 บทภาพยนตร์และกำกับการแสดงโดย พจน์ อานนท์เนื้อเรื่อง เนื้อเรื่อง. เมฆ เป็นมือปืนที่ใช้ชีวิตอยู่อย่างโดดเดี่ยว เมฆมีแต่เพียงแม่และหมอก น้องชายที่ป่วยเป็นโรคเอดส์ทั้งคู่ จากพ่อเลี้ยง เมฆเป็นมือปืนที่ทำงานไม่เคยพลาดและไม่เคยตั้งคำถามใด ๆ ต่อชีวิต วันหนึ่ง เมฆได้รับคำสั่งให้จับตัว อิฐ นายตำรวจหนุ่มคนหนึ่งมาให้เฮียและท่าน อิฐเป็นคนดีที่ไปล่วงรู้เบื้องหลังการโกงกินของท่าน เมฆปฏิเสธที่จะไม่ฆ่าอิฐตามคำสั่งเฮีย เมฆจึงถูกยิงและถูกพาหนีไปโดยอิฐ ทั้งคู่หลบไปอยู่ในห้องพักบนอาคารตึกสูง ในช่วงเวลาที่ทั้งคู่อยู่ด้วยกัน อิฐไม่ปฏิเสธหัวใจตัวเองว่ารักเมฆ แต่เมฆกลับหลบหนีเขา ทำให้ทราย แฟนสาวของอิฐรู้สึกแปลกในความสัมพันธ์ระหว่างกัน ต่อมา หมอกต้องไปขายตัวเพื่อหาเงิน อิฐเป็นห่วงเมฆ จึงตามไปถึงที่บ้าน ทรายจึงได้รับรู้เรื่องหมดทุกอย่าง แม่ของเมฆและหมอกก็ผูกคอตาย เมื่อหมดสิ้นแล้วทุกอย่าง เมฆจึงตัดสินใจบุกเดี่ยวไปฆ่าทั้งท่านและเฮีย โดยที่อิฐตามไปทีหลังด้วยความเป็นห่วงนักแสดงนักแสดง. - รัตนบัลลังก์ โตสวัสดิ์ รับบท เมฆ - ชัยวัฒน์ ทองแสง รับบท อิฐ - วีรดิษฐ์ ศรีมาลัย รับบท หมอก - ฌัชฌา รุจินานนท์ รับบท ทราย - สุเชาว์ พงษ์วิไล รับบท ท่าน - ชนประคัลภ์ จันทร์เรือง รับบท เฮีย - อุทุมพร ศิลาพันธ์ รับบท แม่ - รัชนู บุญชูดวง รับบท เมียเฮียเบื้องหลังและการเข้าฉาย เบื้องหลังและการเข้าฉาย. เพื่อน...กูรักมึงว่ะ เป็นภาพยนตร์รัก-ดราม่าของไทยเรื่องแรก ๆ ที่กล่าวถึงชีวิตรักของเกย์ และประชาสัมพันธ์อย่างโจ่งแจ้งว่าเป็นภาพยนตร์เกี่ยวกับชายรักร่วมเพศ ภาพยนตร์ได้รับคัดเลือกไปฉายในเทศกาลภาพยนตร์ผู้สร้างอิสระ บรัสเซลส์ ประเทศเบลเยียม ครั้งที่ 34 (Brussels International Independent Film Festival) และได้รับรางวัลสูงสุด (The Grand Award in all Categories) และได้รับเลือกเป็นภาพยนตร์เปิดเทศกาลภาพยนตร์เกย์และเลสเบียน ที่ฮ่องกง บริษัทผู้จัดจำหน่ายมีโครงการจะนำภาพยนตร์เรื่องนี้ไปฉายรอบปกติในยุโรป และสหรัฐอเมริกา ในช่วงฤดูร้อนของปี พ.ศ. 2551</doc>
