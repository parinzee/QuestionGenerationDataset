<doc id="921449" url="https://th.wikipedia.org/wiki?curid=921449" title="พระวิสุทธิสมาจาร (ศรี พฺรหฺมโชติ)">พระวิสุทธิสมาจาร (ศรี พฺรหฺมโชติ) พระวิสุทธิสมาจาร (เจ้าคุณศรี พฺรหฺมโชติ) อดีตเจ้าอาวาสวัดอ่างศิลา อดีตเจ้าคณะจังหวัดชลบุรี เกจิดังของอำเภอเมือง จังหวัดชลบุรีประวัติ ประวัติ. พระวิสุทธิสมาจาร หรือที่นิยมเรียกและเป็นที่รู้จักกันโดยทั่วไปว่า ท่านเจ้าคุณศรี วัดอ่างศิลา อดีตเจ้าคณะจังหวัดชลบุรี และเจ้าอาวาสวัดอ่างศิลา ท่านเป็นพระเถรานุเถระผู้ทรงคุณ ทั้งด้านพระเวทย์วิทยาคม การพัฒนา การปกครอง จึงเป็นที่เคารพศรัทธาของพุทธศาสนิกชนทุกหมู่เหล่าทั้งใกล้ไกลตลอดมา ท่านมีนามเดิมว่า " ศรี " นามสกุล " ยูถะสุนทร " ท่านเกิดเมื่อวันศุกร์ ขึ้น 11 ค่ำ เดือน 6 ปีมะแมวันที่ 28 เมษายน พ.ศ. 2414 เวลาย่ำรุ่ง พื้นเพเป็นชาวตำบลอ่างศิลา อำเภอเมือง จังหวัดชลบุรี โดยกำเนิด เป็นบุตรของ นายทอง และ นางเอี่ยง ยูถะสุนทร มีพี่น้องทั้งหมด 7 คน ท่านเป็นบุตรคนที่ 3 เมื่อเจริญวัยควรจะได้รับการศึกษา บิดามารดาได้นำไปฝาก พระครูสุวรรณาทร (เที่ยง จนฺทรํษี) ผู้เป็นหลวงลุงที่วัดอ่างศิลา ศึกษาทั้งอักขรสมัย มูลกัจจายณ์ จนสามารถอ่านออกเขียนได้ จึงกลับมาช่วยคอบครัวประกอบอาชีพอุปสมบท อุปสมบท. เมื่อท่านอายุได้ 20 ปี จึงเข้าพิธีอุปสมบท เมื่อวันพฤหัสบดีที่ 14 พฤษภาคม พ.ศ. 2434 ณ พัทธสีมาวัดอ่างศิลาใน (ปัจจุบันยุบรวมเป็นวัดเดียวกันแล้วเมื่อ ปี 2459) ได้รับฉายาทางธรรมว่า " พฺรหฺมโชติ " อยู่ปรนนิบัติรับใช้พระอุปัชฌาย์และพระอาจารย์ทั้งสอง ตลอดจนศึกษาพระธรรมวินัย ตลอดจนพุทธาคม วิปัสสนากัมมัฏฐาน และการทำผงทั้งห้า รวมถึงกสิณทั้งสิบ อักขรเลขยันต์ โหราศาสตร์ แพทย์แผนโบราณงานปกครอง และสมณศักดิ์งานปกครอง และสมณศักดิ์. - พ.ศ.2449 อายุ 35 พรรษาที่ 15 รักษาการเจ้าอาวาส วัดอ่างศิลาใน - พ.ศ.2454 อายุ 40 พรรษาที่ 20 ได้รับแต่งตั้งเป็น เจ้าอาวาสวัดอ่างศิลาใน และเป็นพระอุปัชฌาย์ - พ.ศ.2456 อายุ 42 พรรษาที่ 22 ได้รับแต่งตั้งเป็น เจ้าคณะอำเภอเมือง และได้รับพระราชทานสมณศักดิ์ที่ " พระครูสุนทรธรรมรส " - พ.ศ.2459 อายุ 45 พรรษาที่ 25 ได้รับแต่งตั้งเป็น รองเจ้าคณะจังหวัดชลบุรี และเป็นเจ้าคณะอำเภอบางพระ (ปัจจุบันคือ อำเภอศรีราชา) อีกตำแหน่งหนึ่ง - พ.ศ.2460 อายุ 46 พรรษาที่ 26 ได้รับแต่งตั้งเป็น ครูสอนนักธรรมชั้นตรี โท เอก สำนักเรียนวัดอ่างศิลา เป็นกรรมการตรวจประโยคนักธรรม ตรี โท เอก สนามสอบจังหวัดชลบุรี - พ.ศ.2462 อายุ 48 พรรษาที่ 28 ได้รับแต่งตั้งเป็น กรรมการตรวจประโยคนักธรรม ตรี โท เอก สนามสอบมณฑลปราจีนบุรี - พ.ศ.2466 อายุ 52 พรรษาที่ 32 ได้รับแต่งตั้งเป็น กรรมการตรวจประโยคนักธรรม ตรี โท เอก สนามสอบสนามหลวง กรุงเทพฯ - พ.ศ.2476 อายุ 62 พรรษาที่ 42 ได้รับแต่งตั้งเป็น เจ้าคณะอำเภอบางละมุง อีกตำแหน่งหนึ่ง - พ.ศ.2482 อายุ 68 พรรษาที่ 48 ได้รับแต่งตั้งเป็น เจ้าคณะจังหวัดชลบุรี ปกครองดูแลคณะสงฆ์อยู่เป็นเวลา 4 ปี (จึงลาออก เพราะท่านชราภาพ ขณะอายุได้ 72 ปี พ.ศ.2486) - พ.ศ.2495 อายุ 81 พรรษาที่ 61 ได้รับพระราชทานสมณศักดิ์เป็นพระราชาคณะที่ " พระวิสุทธิสมาจาร "มรณภาพ มรณภาพ. ท่านเจ้าคุณศรี วัดอ่างศิลา ได้มรณภาพ เมื่อวันที่ 4 สิงหาคม พ.ศ.2510 เวลา 23.00 น. รวมสิริอายุได้ 96 ปี 76 พรรษา</doc>
