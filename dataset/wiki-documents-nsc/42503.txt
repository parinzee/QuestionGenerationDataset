<doc id="42503" url="https://th.wikipedia.org/wiki?curid=42503" title="ไอ ทะกะฮะชิ">ไอ ทะกะฮะชิ ไอ ทะกะฮะชิ () (เกิดวันอาทิตย์ที่ 14 กันยายน พ.ศ. 2529) คือ นักร้องหญิงชาวญี่ปุ่นของค่ายเฮลโล! โปรเจกต์ (Hello! Project) อดีตสมาชิกของกลุ่มนักร้องย่อย "มินิโมนิ" ปัจจุบันเธอดำรงตำแหน่งหัวหน้ากลุ่มของกลุ่มนักร้องหญิง "มอร์นิงมุซุเมะ"ประวัติการทำงาน ประวัติการทำงาน. ไอ ทะกะฮะชิ เข้ามาเป็นสมาชิกรุ่นที่ห้าของกลุ่มนักร้องมอร์นิงมุซุเมะ เมื่อปี พ.ศ. 2544 พร้อมกับเพื่อนอีก 3 คน ได้แก่ มาโกโตะ โองาวะ (小川麻琴) , อาซามิ คนโนะ (紺野 あさ美) และริสะ นีงากิ (新垣 里沙) เพลงซิงเกิลที่เธอได้ร่วมร้องเป็นเพลงแรกคือเพลง "มร.มูนไลท์ ~ไอโนะ บิกแบนด์~" (Mr.Moonlight ~愛のビッグバンド~) ส่วนงานอัลบั้มเพลงชุดแรกที่เธอได้เข้าไปมีบทบาทก็ได้แก่อัลบั้ม "โฟร์ธ อิกิมัสโชอิ!" (4th 「いきまっしょい!」) ซึ่งเป็นงานอัลบั้มที่ 4 ของมอร์นิงมุซุเมะ ในปี พ.ศ. 2545 เธอได้เข้าไปร่วมกลุ่มนักร้องที่ชื่อ "แฮปปี 7" (ハッピー♥7) ซึ่งเป็นกลุ่มนักร้องผสมของเฮลโล! โปรเจกต์ โดยเธอได้ร้องเพลงซิงเกิลที่ชื่อ "ชิอาวาเซะ บีม! ซูกิซูกิ บีม!" (幸せビーム！好き好きビーム！) ร่วมกับกลุ่มนี้ด้วย ในปี พ.ศ. 2546 เธอได้เป็นสมาชิกในกลุ่มย่อยของมอร์นิงมุซุเมะที่ชื่อมินิโมนิ เพื่อแทนที่ตำแหน่งของมาริ ยางูจิ (矢口 真里) งานแรกของเธอในกลุ่มย่อยกลุ่มนี้ คือการแสดงและร้องเพลงประกอบให้แก่ภาพยนตร์เรื่อง "" (ミニモニ。じゃ ムービー お菓子な大冒険!) โดยชื่อเล่น ทาคิตตี ของเธอที่คนส่วนใหญ่รู้จักกันมากที่สุด ก็มาจากภาพยนตร์เรื่องนี้นี่เอง เนื่องจากเธอต้องสวมชุดเป็นแมวในการแสดง ทำให้ผู้ชมนำเธอไปเชื่อมโยงกับ คิตตี้ (Kitty) ตัวการ์ตูนแมวจากเรื่อง "เฮลโลคิตตี้" (Hello Kitty) ของประเทศญี่ปุ่น และนำชื่อของตัวการ์ตูนตัวนี้ไปรวมกับชื่อของเธอ ในปีเดียวกันนี้ เธอยังได้ไปร่วมกลุ่มกับ "มอร์นิงมุซุเมะ ซากูระกูมิ" モーニング娘｡ さくら組) ซึ่งเป็นกลุ่มที่ถูกแบ่งครึ่งออกมาจากมอร์นิงมุซุเมะอีกด้วย ในปี พ.ศ. 2547 เสียงร้องที่มีคุณภาพของเธอเริ่มจะสะดุดหูผู้ฟังมากขึ้น โดยเฉพาะในช่วงที่เธอสร้างผลงานในอัลบั้มที่ 2 ซึ่งเป็นอัลบั้มสุดท้ายของกลุ่มย่อยมินิโมนิที่ชื่อ "มินิโมนิซองส์ 2" (ミニモニ。ソングズ2 / Minimoni Songs 2) และในเพลงซิงเกิล "โรมัง ~มายเดียร์บอย~" (浪漫~My Dear Boy~) ของมอร์นิงมุซุเมะ เธอยังได้ไปร้องเพลงคู่กับสึงกุ หรือมิตสึโอ เทราดะ (つんく หรือ 寺田 光男, โปรดิวเซอร์และผู้ที่ก่อตั้งกลุ่มมอร์นิงมุซุเมะ) ในเพลง "เลิฟว์ ~ซินซ์ 1999~" (Love ~Since 1999~) ซึ่งเป็นเพลงที่นำกลับมาสร้างใหม่จากเวอร์ชันเก่าที่สึงกุร้องคู่กับอายูมิ ฮามาซากิ (浜崎あゆみ) โดยเวอร์ชันที่เขาร้องคู่กับทะกะฮะชินั้น ได้ถูกนำไปบันทึกไว้ในอัลบั้มเพลง "เทควัน" (Take 1) ของเขาด้วย ในปี พ.ศ. 2548 เธอได้รับหน้าที่ให้ร้องนำร่วมในเพลง "เดอะแมนพาวเวอร์!!!" (The Manpower!!!) ซึ่งเป็นซิงเกิลเพลงแรกในปีนั้นของมอร์นิงมุซุเมะ และในฤดูร้อนปีเดียวกัน เธอยังได้เข้าร่วมกับกลุ่มนักร้องผสมอีกกลุ่มที่ชื่อ "เอเลจีส์" (Elegies) นอกจากจะเป็นนักร้องแล้ว เธอยังทำหน้าที่เป็นกัปตันทีมคิกบอลของเฮลโล! โปรเจกต์ ที่ชื่อ "เมโทรแรบบิทส์ เอช.พี." (Metro Rabbits H.P.) อีกด้วย ในการแสดงละครเพลงของมอร์นิงมุซุเมะประจำปี พ.ศ. 2549 เรื่อง "ริบบงโนะคิชิ เดอะมิวสิคัล" เธอก็ได้ไปร่วมแสดงในบทของเจ้าหญิงแซพฟายร์ (Princess Sapphire) ด้วย โดยนอกจากเธอแล้ว ก็ยังมีสมาชิกกลุ่มนักร้อง วี-ยู-เด็น (美勇伝) สมาชิกคนอื่น ๆ ของกลุ่มมอร์นิงมุซุเมะ โนซมิ สึจิ (辻 希美) อายะ มัตสึอูระ (松浦 亜弥) นัตสึมิ อาเบะ (安倍なつみ) และมาร์เซีย (Marcia) กับเอบิระ คาโอรุ แห่งคณะละคร "ทาการะซูกะ เรวู" มาร่วมแสดงด้วย โดยละครเพลงเรื่องนี้มีพื้นฐานเนื้อหามาจากการ์ตูนเรื่อง "เจ้าหญิงอัศวิน" (リボンの騎士) ของเทซูกะ โอซามุ (手塚 治虫, นักเขียนการ์ตูนญี่ปุ่น) ในช่วงฤดูร้อนปีเดียวกัน เธอยังได้เปิดตัวเพลงซิงเกิลเดี่ยวเพลงแรกของเธอที่ชื่อ "ยูเมะคาระซาเมเตะ" (夢から醒めて) โดยแฟนเพลงของเธอสามารถซื้อผลงานชิ้นนี้ได้ผ่านทางระบบออนไลน์เท่านั้น จริงอ่ะ? ในวันอาทิตย์ที่ 6 พฤษภาคม พ.ศ. 2550 หลังจากการ 'สำเร็จการศึกษา' ออกจากมอร์นิงมุซุเมะของหัวหน้ากลุ่มฮิโตมิ โยชิซาวะ (吉澤 ひとみ) ทะกะฮะชิก็จะได้รับตำแหน่งรองหัวหน้ากลุ่มของมอร์นิงมุซุเมะทันที โดยผู้ที่มาดำรงตำแหน่งหัวหน้ากลุ่มแทนโยชิซาวะนั้น ได้แก่ มิกิ ฟูจิโมโตะ (藤本 美貴) แต่ในวันศุกร์ที่ 1 มิถุนายนปีเดียวกัน ด้วยระยะเวลาเพียง 26 วัน ทะกะฮะชิก็ได้รับตำแหน่งหัวหน้ากลุ่มเป็นคนถัดมา เนื่องจากฟูจิโมโตะตัดสินใจปลดตัวเองออกจากมอร์นิงมุซุเมะในวันเดียวกันนั้น เพื่อแสดงความรับผิดชอบในฐานะของหัวหน้ากลุ่มกับการที่ตกเป็นข่าวอื้อฉาวกับศิลปินตลกโทโมฮารุ โชวจิ โดยผู้ที่มารับตำแหน่งรองหัวหน้ากลุ่มต่อจากเธอก็คือริสะ นีงากิรายละเอียดปลีกย่อยรายละเอียดปลีกย่อย. - เพลงที่เธอใช้ร้องในการคัดเลือกเพื่อเป็นสมาชิกมอร์นิงมุซุเมะ ในโครงการเลิฟว์ออดิชัน 21 (Love Audition 21) ทั้งสองรอบได้แก่เพลง "สึเมะทาอิอุมิ" () ของไม คุรากิ () - ไอ ทะกะฮะชิ สำเร็จการศึกษาชั้นมัธยมจากโรงเรียนมัธยมฮิโนเดะ (Hinode High School) ซึ่งเป็นสถาบันศึกษาเอกชนของประเทศญี่ปุ่นที่มีคนดังในสังคมมาเรียนอยู่มากมาย - เธอเคยผ่านการฝึกฝนทักษะทางด้านบัลเลต์คลาสสิกและการร้องเพลงขั้นสูง และยังได้เข้าร่วมกับกลุ่มนักร้องผสานเสียงระดับชั้นมัธยมต้นเพื่อแข่งขันระดับประเทศมาแล้ว - วันพฤหัสบดีที่ 7 ตุลาคม พ.ศ. 2542 เธอได้ไปประกวดร้องเพลงในรายการ "บีเอสจูเนียร์ โนโดะจิมัง" (BS Junior Nodo Jiman) ทีจัดขึ้นในซาบาเอชิ จังหวัดฟูกูอิ โดยเธอได้ขว้ารางวัล "เบสท์สเตจ" (Best Stage) ประจำรายการนี้ไปครอง - เธอได้รับชื่อเล่น เท็ตเตเกเตะ มาจากอิชิบาชิ ทากาอากิ (石橋貴明) ตอนที่เธอไปออกรายการโทรทัศน์ "อุตะบัง" (うたばん) โดยชื่อนี้เป็นการล้อเลียนสำเนียงพูดที่เป็นห้วง ๆ สั้น ๆ เหมือนกับรหัสมอร์สของเธอ เช่นพูดว่า "เท็ตเต-เต-เท็ตเต-เก-เกเตะ" แต่อย่างไรก็ตาม ในปีต่อ ๆ มา เธอก็เกือบจะเลิกพูดสำเนียงเช่นนี้ได้แล้ว - "19" เป็นผลงานสมุดรวมภาพถ่ายของเธอ ที่สามารถทำสถิติเป็นสมุดรวมภาพถ่ายที่ได้รับความนิยมอันดับ 1 ของประเทศญี่ปุ่นประจำปี พ.ศ. 2549 - ไอเป็นแฟนตัวยงของคณะละครทาการะซูกะ ตั้งแต่เธอยังเป็นเด็กอยู่ เธอใฝ่ฝันว่าจะต้องเข้าไปเป็นสมาชิก (ทาการะซิเอ็นเนะ) ของที่นี่ให้ได้ แต่ก็ต้องยอมแพ้ไปเหตุเพราะว่าเธอเป็นคนตัวเตี้ย - เธอชอบคะยั้นคะยอให้เพื่อน ๆ ในมอร์นิงมุซุเมะนั่งดูวิดีโอละครของทาการะซูกะด้วยกัน - นักแสดงในคณะทาการาซุกะที่เธอชอบมากที่สุดคือ มิซุ นัตสึกิ (水夏希) - ทะกะฮะชิเป็นคนที่ไม่ชำนาญเรื่องการพูดคุยหรือการให้สัมภาษณ์ - เธอเป็นลูกคนแรกและมีน้องสาว 1 คน - เธอเคยเดินทางมาที่จังหวัดภูเก็ต เพื่อมาถ่ายแบบลงสมุดรวมภาพถ่ายและถ่ายทำดีวีดีชุด "เลิฟว์เฮลโล! ทะกะฮะชิ ไอ อิน ภูเก็ต" (Love Hello! Takahashi Ai in Phuket)กลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องในสังกัดเฮลโล! โปรเจกต์- มอร์นิงมุซุเมะ (พ.ศ. 2544 – พ.ศ. 2554) - กลุ่มนักร้องย่อยของมอร์นิงมุซุเมะ- มินิโมนิ (พ.ศ. 2546 – 2547) - มอร์นิงมุซุเมะ ซากูระกูมิ (พ.ศ. 2546 – 2547) - กลุ่มนักร้องผสมของเฮลโล! โปรเจกต์- แฮปปี 7 (พ.ศ. 2545) - 7แอร์ (7AIR, พ.ศ. 2546) - เอช.พี. ออลสตาร์ส (H.P. All Stars, พ.ศ. 2547) - อีเลจีส์ (พ.ศ. 2548)ผลงานเพลงซิงเกิลสมุดรวมภาพภาพยนตร์ละครโทรทัศน์ดีวีดีการปรากฏตัวทางรายการโทรทัศน์ทางรายการวิทยุ</doc>
