<doc id="645358" url="https://th.wikipedia.org/wiki?curid=645358" title="คาสเซิลออฟกลาส">คาสเซิลออฟกลาส "คาสเซิลออฟกลาส" () เป็นเพลงของวงดนตรีร็อกชาวอเมริกัน ลิงคินพาร์ก จากสตูดิโออัลบั้มชุดที่ 5 ของวง ลิฟวิงทิงส์ เพลงโปรดิวซ์โดยนักร้องนำร่วมของวง ไมค์ ชิโนดะ และ ริก รูบิน เพลงออกมาเป็นซิงเกิลโปรโมทให้กับวิดีโอเกม Medal of Honor: Warfighter ที่พัฒนาโดย อิเล็คโทรนิค อาร์ตส ลอสแอนเจลิส (EA Los Angeles หรือเดิมเรียกว่า Danger Close Games) ในปี พ.ศ. 2555 เช่นเดียวกับเพลง "The Catalyst" ของลิงคินพาร์กที่เคยนำมาประกอบ Medal of Honor ซิงเกิล "คาสเซิลออฟกลาส" ออกจำหน่ายในวันที่ 2 กุมภาพันธ์ พ.ศ. 2556 ในรูปแบบซีดีซิงเกิล และในวันที่ 22 มีนาคม พ.ศ. 2556 ซิงเกิลก็ได้ออกจำหน่ายในรูปแบบดิจิตอลใน iTunes ไมค์ ชิโนดะ ได้รีมิกซ์เพลงนี้ และนำมารวมเป็นแทร็กหนึ่งในรีมิกซ์อัลบั้มชุดที่สองของลิงคินพาร์ก รีชาจด์ เวอร์ชันรีมิกซ์นี้ยังได้นำมาประกอบวิดีโอเกม Need for Speed Rivals โดยเป็นเพลงในอัลบั้มซาวด์แทร็กอีกด้วยมิวสิกวิดีโอ มิวสิกวิดีโอ. มิวสิกวิดีโอของ "คาสเซิลออฟกลาส" ดำเนินงานเมื่อวันที่ 1 สิงหาคม พ.ศ. 2555 และในวิดีโอมีภาพจากวิดีโอเกม Medal of Honor: Warfighter ซึ่งเป็นเกมประเภทเกมยิงมุมมองบุคคลที่หนึ่ง มิวสิกวิดีโอได้นำมาอัปโหลดลงช่องในยูทูบของลิงคินพาร์กเมื่อวันที่ 10 ตุลาคม พ.ศ. 2555 เป็นเรื่องราวของเด็กชายคนหนึ่ง ที่ได้มีคนมาบอกกับเขาว่าพ่อของเขาเสียชีวิตขณะปฏิบัติงานหน่วยรบพิเศษ และมีฉากของวงที่แสดงดนตรีท่ามกลางลมพายุที่มีเศษแก้วที่แตกกระจายพัดพา หลายปีต่อมาเด็กชายคนนั้นได้เดินตามทางพ่อของเขาในการเป็นทหาร (แสดงโดยทหารผ่านศึกนาวิกโยธิน สกอตต์ เลฟวี) และเป็นหน่วยรบพิเศษเหมือนพ่อของเขา ในตอนจบได้มีชายคนหนึ่งบอกกับเด็กผู้หญิงเรื่องข่าวร้ายที่เกิดขึ้นกับสมาชิกคนหนึ่งในครอบครัวของเธอ ทำให้เธอเสียใจมาก บทเพลงนี้แสดงให้เห็นถึงความรู้สึกของคนที่มีสมาชิกในครอบครัวคนหนึ่งที่ต้องเผชิญหน้ากับสนามรบอันห่างไกล วิดีโอนี้จบลงด้วยการอ้างอิงคำพูดจาก วินสตัน เชอร์ชิล (Winston Churchill) ด้วยข้อความดังต่อไปนี้ All great things are simple, and many can be expressed in single words: freedom, justice, honor, duty, mercy, hope.รายชื่อเพลงชาร์ตชาร์ตประจำสัปดาห์ชาร์ตสิ้นปี</doc>
