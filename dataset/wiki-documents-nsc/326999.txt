<doc id="326999" url="https://th.wikipedia.org/wiki?curid=326999" title="หมึกพอล">หมึกพอล หมึกพอล (, ) เป็นหมึกยักษ์ที่มีประวัติในการทำนายผลการแข่งขัน ของฟุตบอลทีมชาติเยอรมนี ในการแข่งขันระดับนานาชาติ อย่างถูกต้องหลายครั้ง หมึกพอลเกิดที่ประเทศอังกฤษ โดยในระยะแรก อาศัยอยู่ที่ซีไลฟ์ปาร์ก เมืองเวย์เมาท์ ของอังกฤษ แต่ต่อมาย้ายไปอยู่ที่ ซีไลฟ์อควาเรียม ในเมืองโอเบอร์เฮาเซิน ประเทศเยอรมนี ก่อนการแข่งขันฟุตบอลของทีมชาติเยอรมนี หมึกพอลจะเลือกกินหอยแมลงภู่ที่ใส่ไว้ในกล่องพลาสติกใส ที่หนึ่งกล่องจะติดภาพธงชาติเยอรมนี และอีกกล่องจะติดภาพธงชาติของทีมคู่แข่งขันกับเยอรมนี โดยถ้าพอลเลือกกินในกล่องไหน คือการทำนายว่า ทีมนั้นได้รับชัยชนะ ระหว่างการแข่งขันของทีมชาติเยอรมนี ในฟุตบอลยูโร 2008 มีสถิติว่า หมึกพอลทำนายถูกต้อง มากกว่าร้อยละ 80 และในการแข่งขันฟุตบอลโลก 2010 หมึกพอลทำนายการแข่งขันของทีมชาติเยอรมนี ถูกต้องทั้งหมด (7 ครั้ง) ที่รวมถึงทายว่าทีมชาติเยอรมนีแพ้ให้ทีมชาติเซอร์เบียในรอบแบ่งกลุ่ม และทายว่าแพ้ให้ทีมชาติสเปนในรอบรองชนะเลิศ และในรอบชิงที่ 3 ทายว่าทีมชาติเยอรมนีชนะทีมชาติอุรุกวัย นอกจากนี้ยังสามารถทายผลการแข่งขันฟุตบอลโลก 2010 นัดชิงชนะเลิศระหว่างทีมชาติเนเธอร์แลนด์และทีมชาติสเปนว่าทีมชาติสเปนจะชนะได้ถูกต้องอีกด้วย หมึกพอลเริ่มเป็นที่สนใจของผู้คนตั้งแต่นัดที่เยอรมนีชนะอังกฤษ จนกระทั่งในการทำนายผลการแข่งขันฟุตบอลโลก 2010 ครั้งสุดท้าย มีการถ่ายทอดสดไปทั่วทวีปยุโรป และสร้างกระแสให้สวนสัตว์ต่างๆ ทั่วโลก นำเอาสัตว์มาทำนายผลการแข่งขันนัดชิงชนะเลิศของฟุตบอลโลกครั้งนี้ เช่น หลินปิง แพนด้ายักษ์ที่สวนสัตว์เชียงใหม่ ของไทย เป็นต้น หมึกพอลตายเมื่อวันที่ 26 ตุลาคม พ.ศ. 2553 อายุ 2ปี 9เดือน ซีไลฟ์ อะควาเรียม พิพิธภัณฑ์สัตว์น้ำชื่อดังในเมืองโอเบอร์เฮาเซน ประเทศเยอรมนี เปิดตัว “หมึก พอล เดอะ เซคันด์” (Octopus Paul II) ทายาทของ “หมึกพอล” ที่ทำนายผลฟุตบอลโลก 2010 ได้อย่างแม่นยำ เมื่อวันพุธที่ 3 พฤศจิกายนที่ผ่านมาการทำนายนัดที่เยอรมนีร่วมแข่งขันฟุตบอลชิงแชมป์แห่งชาติยุโรป 2008ฟุตบอลโลก 2010การทำนายนัดที่เยอรมนีไม่ได้ร่วมแข่งขัน</doc>
