<doc id="683155" url="https://th.wikipedia.org/wiki?curid=683155" title="นกบูบี">นกบูบี นกบูบี () เป็นนกทะเลขนาดกลางถึงใหญ่สกุลหนึ่ง จัดอยู่ในสกุล Sula ในวงศ์นกบูบี (Sulidae) นกบูบี เป็นนกที่มีตีนเป็นพังผืดคล้ายตีนเป็ดขนาดใหญ่ สีสันแตกต่างกันไปตามชนิด เป็นนกที่หาปลาและสัตว์น้ำต่าง ๆ กินในทะเล โดยมีพฤติกรรมบินโฉบเพื่ออาหาร โดยจะบินสูงขึ้นและหยุดอยู่ชั่วระยะหนึ่ง เพื่อที่จะพับปีกให้แนบลู่กับลำตัว แล้วทิ้งตัวพุ่งดิ่งลงในน้ำ ซึ่งการบินลักษณะนี้ทำให้นกบูบีสามารถดำน้ำได้ลึกและจับปลาได้อย่างไม่พลาด นอกจากนี้แล้วยังมีส่วนหางที่ยาว ซึ่งหางนี้มีส่วนช่วยในการพยุงตัวให้บินโฉบเฉี่ยวไปมาได้อย่างคล่องแคล่ว และยังช่วยให้สามารถเปลี่ยนทิศทางในการบินและดำน้ำลงไปจับปลาได้อีกด้วย มีพฤติกรรมการวางไข่และทำรังแตกต่างกันไปตามแต่ชนิด มีทั้งวางไข่ไว้บนพื้นดินและทำรังบนต้นไม้หรือพุ่มไม้เตี้ย ๆ คำว่า "บูบี" มาจากภาษาสเปนคำว่า bobo แปลว่า "โง่เง่า"การจำแนก การจำแนก. แบ่งออกได้เป็น 6 ชนิด- Sula dactylatra – นกบูบีหน้าดำ (เป็นชนิดที่พบในประเทศไทยและหมู่เกาะกาลาปากอส) - Sula granti – นกบูบีนาซกา - Sula leucogaster – นกบูบีสีน้ำตาล - Sula nebouxii – นกบูบีตีนฟ้า (เป็นชนิดที่พบได้ที่หมู่เกาะกาลาปากอส) - Sula sula – นกบูบีตีนแดง (เป็นชนิดที่พบในประเทศไทยและหมู่เกาะกาลาปากอส) - Sula variegata – นกบูบีเปรู</doc>
