<doc id="104584" url="https://th.wikipedia.org/wiki?curid=104584" title="ชัชชัย สุขขาวดี">ชัชชัย สุขขาวดี ชัชชัย สุขขาวดี หรือที่รู้จักกันดีในชื่อของ หรั่ง ร็อคเคสตร้า อดีตนักร้องนำ วงดนตรีร็อก ร็อคเคสตร้า ปัจจุบันเป็นนักร้องเดี่ยว มีความสามารถพิเศษวิธีการร้องมีระดับของบันไดเสียงที่กว้าง เป็นเอกลักษณ์เฉพาะตัว เรียกตามประสาชาวร็อคว่า แหบหลบในประวัติ ประวัติ. ชัชชัย สุขขาวดี เป็นชาวสุราษฎร์ธานี สนใจดนตรีมาตั้งแต่อายุเจ็ดขวบ เมื่ออายุ 13 ปี ได้เข้าศึกษาที่โรงเรียนดุริยางค์ทหารเรือ เล่นกลอง ทรัมเปต เฟรนช์ฮอร์น และ คีย์บอร์ด และเรียบเรียงเสียงประสาน จากนั้นบรรจุในตำแหน่งนักร้องประจำวง ซิมโฟนี ออเคสตรา ราชนาวี ของกองทัพเรือไทยการก่อตั้งวง M7 การก่อตั้งวง M7. ในช่วงสงครามเวียดนาม ชัชชัย สุขขาวดี ร่วมกับเพื่อนๆ นักดนตรีอาชีพ เล่นดนตรีตามค่ายทหารอเมริกัน และคลับต่างๆ เข้าเป็นสมาชิกตำแหน่งทรัมเปตของวง M7 ซึ่งมี สุนทร สุจริตฉันท์ (ต่อมาเป็นนักร้องนำวง รอยัล สไปรทส์) เป็นนักร้องนำ เป็นวงดนตรีในแนวโซลลาออกจากวง M7 ; และตั้งวงร็อคเคสตร้า ลาออกจากวง M7 ; และตั้งวงร็อคเคสตร้า. หรั่ง ลาออกจากวง M7 และตั้งวง ร็อคเคสตร้า เล่นดนตรีแนวป็อป-ร็อก ร่วมกับภาสกร หุตะวนิช ธรรมนูญ หะยีสา และฟาโรห์ ตอยยีบี เล่นเพลงของวง ควีน ดิ อลัน พาร์สันส์ โปรเจกต์ และ Styx เล่นประจำอยู่ที่กรุงเทพ ต่อมาย้ายไปเล่นที่หาดใหญ่ และได้บันทึกเสียงอัลบั้มแรกกับค่ายนิธิทัศน์ ชื่อ Medley Tophits เมื่อ พ.ศ. 2525 นำเพลงสากลของศิลปินต่างประเทศมาเล่นใหม่แบบเมดเลย์ ต่อมา ทางวงเลิกเล่นดนตรีประจำตามคลับ หันมาทำงานบันทึกเสียง ออกผลงานชุดที่สอง ชื่อ เทคโนโลยี กับ นิธิทัศน์ และออนป้า เมื่อ พ.ศ. 2527 นักดนตรีที่ร่วมงานในตอนนี้ประกอบด้วย อัลบั้ม เทคโนโลยี ประสบความสำเร็จสูงสุด เนื่องจากแนวดนตรี เทคนิคการเล่นดนตรีและการนำเสนอ ฉีกแนวไปจากผลงานของศิลปินอื่นๆ ในขณะนั้น ทำให้ผลงานชุดนี้ค่อนข้างโดดเด่น และได้รับความนิยม ผลงานเพลงในอัลบั้มนี้ ทุกเพลงมีชื่อพยางเดียว หรือคำเดียวทั้งหมด ได้แก่ เทคโนโลยี, โลง, เงา, คิด, เพลง, หวย, กรรม, มนุษย์, อดีต, รัก และ เหงา วงร็อคเคสตรา มีผลงานออกมาอีกสี่ชุด คือเพลงสากลชุด Special One ชุด วิทยาศาสตร์ ชุด เปลี่ยนทุกวัน และชุดสุดท้าย เที่ยวเมืองไทย ซึ่งเปลี่ยนแนวดนตรีและไม่ประสบความสำเร็จ จากนั้นจึงแยกย้ายกันไปทำงานอิสระ ในปี พ.ศ. 2547 หรั่ง ร็อคเคสตร้า ออกอัลบั้มพิเศษ ไกล...กังวล ร่วมกับวงซิมโฟนี ออเคสตรา ราชนาวี และเพื่อนนักดนตรีรับเชิญ อัญเชิญเพลงพระราชนิพนธ์มาเรียบเรียงใหม่หลายเพลง และมีเพลงปลุกใจให้รักชาติ อัลบั้มชุดนี้ไม่ได้วางจำหน่าย สามารถรับได้ฟรีที่ศูนย์การศึกษาพิเศษ ทุกจังหวัด โดยสามารถบริจาคเงินเพื่อนำรายได้มอบให้กับมูลนิธิสากลเพื่อคนพิการ ไปสนับสนุนเด็กพิการไทยให้ได้รับโอกาสทางสังคมผลงานในวงร็อคเคสตร้าผลงาน. ในวงร็อคเคสตร้า. - ร็อคเคสตร้า Medley Tophits (2525) - ร็อคเคสตร้า เทคโนโลยี (2527) - ร็อคเคสตร้า Special One (2528) - ร็อคเคสตร้า วิทยาศาสตร์ (2528) - ร็อคเคสตร้า เปลี่ยนทุกวัน (2529) - ร็อคเคสตรา เที่ยวเมืองไทย (2530)ผลงานเดี่ยวผลงานเดี่ยว. - ดาวสีม่วง (2531) - มดคันไฟ (2533) - ไวกว่าแสง (2534) - ร็อกเต็มรัก (2534) - รักต่างมิติ (2536) - Untitled (หน้าปกอัลบั้มเป็นรูปกิ้งก่าสีเขียว จึงเรียกกันเล่นๆ ว่า ชุด กิ้งก่า) (2539) - บันทึกการแสดงสด ลุย!! - ไกลกังวล (2547) - เงา (วิ่ง) (2560) ประกอบภาพยนตร์ เปรมิกา ป่าราบชีวิตส่วนตัว ชีวิตส่วนตัว. ด้านชีวิตส่วนตัว แต่งงานแล้ว มีบุตรสาว 1 คน ชื่อ เมทัล สุขขาว หรือ น้องเมทัล กำลังคบหาดูใจกับ โดม - ปกรณ์ ลัมธุรกิจส่วนตัว ธุรกิจส่วนตัว. หรั่ง ร็อคเคสตร้า เคยเปิดร้านอาหารที่อำเภอหัวหิน จังหวัดประจวบคีรีขันธ์ แต่เลิกกิจการไปแล้ว เนื่องจากร้านอาหารถูกไฟไหม้เสียหายทั้งหมด เมื่อปี พ.ศ. 2549ทางด้านการเมือง ทางด้านการเมือง. ในคืนวันที่ 29 พฤษภาคม พ.ศ. 2551 ขณะที่พันธมิตรประชาชนเพื่อประชาธิปไตยปักหลักชุมนุมที่หน้าทำเนียบรัฐบาลบริเวณสะพานมัฆวานรังสรรค์ หรั่ง ร็อคเคสตร้าได้ขึ้นเวทีแสดงดนตรี โดยได้ร้องเพลง 3 เพลง คือ รักเธอประเทศไทย, ประชาชนอย่าทิ้งประเทศชาติ และได้ขึ้นร้องเพลงอีกในคืนวันที่ 30 พฤษภาคม และ 1 มิถุนายน และต่อมาอีกหลายต่อหลายครั้ง รวมถึงการชุมนุมของกปปส. (คณะกรรมการประชาชนเพื่อการเปลี่ยนแปลงการปกครองในระบอบประชาธิปไตยให้สมบูรณ์อันมีพระมหากษัตริย์ทรงเป็นประมุข) ด้วย</doc>
