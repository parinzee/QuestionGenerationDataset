<doc id="208694" url="https://th.wikipedia.org/wiki?curid=208694" title="ฮัมฟรีย์ โบการ์ต">ฮัมฟรีย์ โบการ์ต ฮัมฟรีย์ ดีฟอเรสต์ โบการ์ต (25 ธันวาคม ค.ศ. 1899 - 14 มกราคม ค.ศ. 1957) นักแสดงอเมริกัน ที่ได้รับการจัดอันดับจากสถาบันภาพยนตร์อเมริกัน (AFI) ให้เป็นนักแสดงอันดับ 1 ในรอบ 100 ปี ฮัมฟรีย์ โบการ์ต เกิดที่นิวยอร์ก บิดาเป็นศัลยแพทย์เชื้อสายดัตช์ อังกฤษและสเปน มารดาเป็นชาวอังกฤษเชื้อสายเวลช์ เขาเริ่มชีวิตการแสดงตั้งแต่อายุ 22 ปี โดยแสดงละครบรอดเวย์อยู่เป็นเวลาสิบปี และเริ่มแสดงภาพยนตร์ในช่วงทศวรรษ 1930 มักได้รับบทมาเฟีย ในภาพยนตร์เกรดบี ผลงานที่สร้างชื่อเสียงให้ คือเรื่อง The Maltese Falcon ในปี ค.ศ. 1941 จุดพลิกผันในชีวิตการแสดง เกิดขึ้นในปี ค.ศ. 1942 เมื่อได้รับเลือกให้แสดงบทโรแมนติก ในภาพยนตร์เรื่อง คาซาบลังกา คู่กับอิงกริด เบิร์กแมน เป็นการพลิกบทบาทและสร้างความนิยมอย่างสูงให้กับเขา ภาพยนตร์เรื่องนี้ส่งให้เขาเข้าชิงรางวัลออสการ์ สาขานักแสดงนำชาย ในปี ค.ศ. 1943 ในช่วงบั้นปลายชีวิต ฮัมฟรีย์ โบการ์ต ป่วยเป็นโรคมะเร็งหลอดอาหาร เนื่องจากการสูบบุหรี่อย่างหนัก ทำให้ร่างกายทรุดโทรมอย่างรวดเร็ว และเสียชีวิตเมื่อวันที่ 14 มกราคม ค.ศ. 1957 ด้วยวัย 57 ปี</doc>
