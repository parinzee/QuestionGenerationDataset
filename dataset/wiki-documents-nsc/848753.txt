<doc id="848753" url="https://th.wikipedia.org/wiki?curid=848753" title="จีซู">จีซู คิม จี-ซู (; เกิด 3 มกราคม ค.ศ. 1995) เป็นที่รู้จักในชื่อ จีซู เป็นนักร้องชาวเกาหลีใต้ รู้จักกันในฐานะสมาชิกวงดนตรีเคป็อปจากเกาหลีใต้ แบล็กพิงก์ ในปี ค.ศ. 2016 ที่ก่อตั้งขึ้นโดยวายจีเอ็นเตอร์เทนเมนต์ประวัติชีวิตช่วงแรก ประวัติ. ชีวิตช่วงแรก. คิม จี-ซู เกิดเมื่อวันที่ 3 มกราคม ค.ศ. 1995 ที่โซล เกาหลีใต้ เป็นบุตรคนสุดท้อง ในจำนวน 3 คน จีซูมีพี่สาวอายุมากกว่าเธอห้าปี และพี่ชายอายุมากกว่าเธอหกปี จีซูจบการศึกษาระดับมัธยมตอนต้นที่โรงเรียนมัธยมควาช็อนชุงอัง (Gwacheon Jungang High School) ในจังหวัดคย็องกี และย้ายไปศึกษาต่อในระดับมัธยมตอนปลายที่โรงเรียนมัธยมศิลปะการแสดงโซล (School of Performing Arts Seoul) จนถึง ม. 5 แล้วได้ลาออกไปเป็นศิลปินฝึกหัดของวายจีเอ็นเตอร์เทนเมนต์ในปี ค.ศ. 2011 จีซูผ่านการออดิชันโดยร้องเพลง "ไอแฮพอะเลิฟเวอร์" (I Have a Lover) ของอี อึน-มี และเข้าสังกัดวายจีในฐานะศิลปินฝึกหัดเมื่อเดือนกรกฎาคม ค.ศ. 2011 ในวันที่ 15 มกราคม ค.ศ. 2013 ภาพของจีซูได้ถูกเปิดเผยในบล็อกของบริษัทที่ชื่อ วายจีไลฟ์ โดยจีซูได้รับการยืนยันเป็นคนแรกว่าจะเป็นหนึ่งในสมาชิกเกิร์ลกรุปหญิงกลุ่มใหม่ของวายจี ที่มีกำหนดจะเปิดตัวในช่วงครึ่งปีแรก ด้วยหน้าตาที่ไร้เดียงสา ทำให้ในขณะนั้นเธอถูกเรียกว่าเป็น "สาวปริศนา" (Mystery Girl) เนื่องจากไม่มีการเปิดเผยข้อมูลใด ๆ เลย นอกจากภาพเพียงรูปเดียว หลังสิ้นเดือนมกราคมในช่วงครึ่งปีแรกก็ยังไม่มีข่าวคราวในการเปิดตัวอย่างเป็นทางการ2014–ปัจจุบัน 2014–ปัจจุบัน. ในเดือนตุลาคม ค.ศ. 2014 จีซูได้แสดงมิวสิกวิดีโอเพลง "สปอยเลอร์" (Spoiler) ของวงดนตรีแนวฮิปฮอป อีพิกไฮ (Epik High) ต่อมาในเดือนพฤศจิกายน ได้แสดงมิวสิกวิดีโอเพลง "แอมดิฟเฟอเรนต์" (I'm Different) ของไฮ ซูฮย็อน ในปี ค.ศ. 2015 จีซูได้แสดงภาพยนตร์โฆษณาประกบกับอี มิน-โฮในแบรนด์กระเป๋า แซมโซนาตา และเริ่มเป็นที่รู้จัก เมื่อได้เป็นนางแบบให้กับชุดนักเรียน สมาร์ต (Smart) ร่วมกับไอคอน กลุ่มดนตรีชายร่วมสังกัด ในปีเดียวกันนั้น เธอยังเป็นนักแสดงรับเชิญทางช่องเคบีเอส2 ในละครเรื่อง โปรดิวเซอร์หน้าใส หัวใจกุ๊กกิ๊ก ร่วมกับพัก ซันดาราและคัง ซึง-ยุนอีกด้วย หลังจากได้เป็นหนึ่งในสมาชิกวงแบล็กพิงก์ในปี ค.ศ. 2016 จีซูรับหน้าที่เป็นพิธีกรในรายการ อินกีกาโย ตั้งแต่วันที่ 5 กุมภาพันธ์ ค.ศ. 2017 พร้อมกับจินย็อง วงก็อตเซเวน และโดย็อง วงเอ็นซีทีแบล็กพิงก์ แบล็กพิงก์. วายจีเอ็นเตอร์เทนเมนต์ประกาศชื่อของจีซูเป็นสมาชิกคนที่สามของวงแบล็กพิงก์เมื่อวันที่ 15 มิถุนายน ค.ศ. 2016 ก่อนที่วงจะเปิดตัวในวันที่ 8 สิงหาคม ค.ศ. 2016 ด้วยเพลง "บูมบายาห์" และ "วิสเซิล" หลังจากการเปิดตัว แบล็กพิงก์ประสบความสำเร็จอย่างสูงด้วยการชนะรางวัลเอเชียอาร์ติสต์อะวอดส์สาขาศิลปินหญิงหน้าใหม่ยอดเยี่ยม รวมถึงรางวัลเมลอนมิวสิกอะวอดส์สาขาศิลปินหน้าใหม่ยอดเยี่ยม และรางวัลโกลเดนดิสก์อะวอดส์สาขาศิลปินหน้าใหม่แห่งปี และอีกสองรางวัลจากเอ็มเน็ตเอเชียนมิวสิกอะวอดส์ ต่อมาในเดือนพฤศจิกายน ค.ศ. 2016 แบล็กพิงก์ออกซิงเกิลอัลบั้มที่สองคือ สแควร์ทู กับเพลงหลัก "เพลย์อิงวิทไฟร์" และ "สเตย์"ผลงานการแสดงละครโทรทัศน์รายการทางโทรทัศน์มิวสิกวิดีโอโฆษณา ผลงานการแสดง. โฆษณา. ปี 2015- กระเป๋าแซมโซนาตาอาร์อีดี ร่วมกับ อี มิน-โฮ - กล้องนิคอน 1 J5 (ภาพนิ่ง) - เกมแองเจิลสโตน - ชุดนักเรียน สมาร์ต ร่วมกับ ไอคอน ปี 2016- แอลจีสไตลัส 2 ร่วมกับ ไอคอน</doc>
