<doc id="804877" url="https://th.wikipedia.org/wiki?curid=804877" title="ยันเดเระ ซิมูเลเตอร์">ยันเดเระ ซิมูเลเตอร์ ยันเดเระ ซิมูเลเตอร์เป็นเกมแนวลอบฆ่า, แอ็กชัน โดยผลิตและวางจำหน่ายโดย Yandere Dev ผู้พัฒนาเกมชาวอเมริกันเชื้อสายญี่ปุ่น โดยใช้โปรแกรม Unity ในการสร้างเนื้อเรื่อง เนื้อเรื่อง. อายาโนะ ไอชิ หรือ ยันจัง เด็กนักเรียนสาวคนหนึ่งที่มีความแตกต่างจากคนอื่นคือเธอนั้นไร้ความรู้สึกจนกระทั่งได้พบกับ ยามาดะ ทาโร่ หรือ รุ่นพี่ เด็กนักเรียนหนุ่มที่อยู่โรงเรียนเดียวกันกับเธอ เธอตกหลุมรักเขาตั้งแต่แรกพบ ความรู้สึกเมื่อเธอพบกับรุ่นพี่ครั้งแรกนั้นเป็นความรู้สึกที่เธอไม่เคยได้สัมผัสมาก่อนในชีวิตเลย หลังจากนั้นเธอได้คอยแอบตามรุ่นพี่ไปทุกครั้งที่มีโอกาสและแอบตามไปเก็บสิ่งของต่างๆที่รุ่นพี่ไม่ใช้แล้ว และวันหนึ่งเธอได้รับข้อความจากหญิงสาวนิรนาม โดยเธอกล่าวว่าเธอนั้นเห็นอายาโนะแอบตามติดยามาดะ แต่อายาโนะก็ไม่มีทีท่ากับการที่มีผู้อื่นรู้ความลับของเธอ หญิงสาวนิรนามบอกว่าเธอไม่ได้มีปัญหาอะไรกับนิสัยโรคจิตของอายาโนะ แต่เธอมาเพื่อบอกข้อมูลกับอายาโนะว่ามีหญิงสาวที่กำลังตกหลุมรักรุ่นพี่ที่อายาโนะแอบรักอยู่เหมือนกัน ชื่อของหญิงสาวคนนั้นคือ โอซานะ นาจิมิ เธอหวังจะใช้เรื่องเล่าตำนานของโรงเรียนที่ว่าถ้าสารภาพรักใต้ต้นซากุระในโรงเรียนในศุกร์ เธอจะสมหวังในรัก และหญิงสาวนิรนามได้กล่าวว่าคงจะเป็นการดีถ้าเกิดอะไรไม่ดีขึ้นกับโอซานะ อายาโนะเริ่มสงสัยว่าบุคคลที่เธอกำลังคุยอยู่ด้วยเป็นใครกันแน่ จึงได้ซักถามหญิงสาวนิรนามไป หญิงสาวนิรนามกล่าวว่าเธอคือ อินโฟจัง อายาโนะนึกขึ้นได้ว่าเธอคือคนที่เป็นที่กล่าวขานในโรงเรียนว่าเป็นผู้ที่คอยแบล็คเมล์เด็กนักเรียนสาวในโรงเรียน และขายรูปถ่ายกางเกงในของนักเรียนหญิงในโรงเรียนให้กับพวกเด็กผู้ชาย ไม่มีใครที่รู้ว่าตัวตนจริงๆของเธอนั้นคือใคร อินโฟจังกล่าวว่าถ้าอายาโนะต้องการความช่วยเหลือจากเธอไม่ว่าจะเป็นทางด้านสิ่งของหรือข้อมูลต่างๆ เธอก็จะช่วยเหลือเท่าที่เธอสามารถทำได้โดยแลกกับรูปถ่ายกางเกงในของเด็กนักเรียนหญิงในโรงเรียน หรือถ้าต้องการรู้ข้อมูลของบุคคลในโรงเรียนก็ให้เธอถ่ายรูปหน้าของบุคคลที่เธออยากรู้และส่งมาให้เธอและเธอจะบอกข้อมูลทุกอย่างที่เธอรู้ให้กับอายาโนะ อายาโนะได้ตอบกลับอินโฟจังไปว่าเธอนั้นเป็นคนที่น่ารังเกียจจริงๆ แต่ก็โดนอินโฟจังสวนกลับมาว่าเธอก็เป็นโรคจิตที่คอยตามผู้ชายเหมือนกัน และได้ส่งข้อความสุดท้ายมาว่าถ้าเธอต้องการความช่วยเหลือให้ส่งข้อความมาหาเธอ แต่ถ้าไม่ก็ไม่ต้องติดต่อเธออีกเลย ก่อนจะบอกว่าอายาโนะมีเวลา 1 สัปดาห์ก่อนที่รุ่นพี่สุดที่รักของเธอนั้นจะตกไปเป็นของโอซานะ และเธอหวังว่าเธอจะได้เห็นโอซานะทรมานจากสิ่งที่อายาโนะกำลังจะทำรูปแบบการเล่นStory Mode รูปแบบการเล่น. Story Mode. ผู้เล่นจะได้รับบทเป็นอายาโนะ โดยผู้เล่นจะต้องกำจัดศัตรูหัวใจให้ทันก่อนเวลา 6โมงเย็น ของวันศุกร์ถ้าผู้เล่นไม่สามารถกำจัดศัตรูหัวใจได้ทันเวลาก็จะเกมโอเวอร์ทันที โดยการกำจัดผู้เล่นนั้นมีทั้งวิธีที่ใช้ความรุนแรง เช่น การลอบฆ่า การฆ่าและอำพรางว่าทำให้เป็นเหมือนการฆ่าตัวตาย และวิธีที่ไม่ใช้ความรุนแรง เช่น การทำให้ศัตรูหัวใจถูกไล่ออกจากโรงเรียน การใส่ร้ายศัตรูหัวใจถูกมองว่าเป็นคนไม่ดี การขอให้ศัตรูหัวใจไม่สารภาพรักกับรุ่นพี่โดยการเข้าไปตีสนิทกับศัตรูหัวใจ ผู้เล่นสามารถให้อินโฟจังช่วยเหลือในเรื่องต่างๆได้โดยแลกกับรูปภาพกางเกงในของนักเรียนหญิงในโรงเรียน เมื่อกำจัดศัตรูหัวใจคนปัจจุบันได้ ศัตรูหัวใจคนต่อไปก็จะปรากฏออกมาให้เราได้กำจัดอีกจนกว่าจะถึงคนสุดท้าย ตอนจบของเกมนั้นขึ้นอยู่กับการกระทำของผู้เล่นและการตัดสินใจต่างๆภายในเกม1980's Mode 1980's Mode. ผู้เล่นจะได้รับบทเป็นแม่ของอายาโนะซึ่งก็คือเรียวบะ โดยรูปแบบการเล่นนั้นจะเหมือนกับ Story Mode เกือบทั้งหมด แต่ได้มีการตัดสิ่งอำนวยความสะดวกบางอย่างออกไป เช่น สมาร์ทโฟน อินโฟจัง เป็นต้น แต่จะใช้การจดบันทึกในสมุดโน้ตเล่มเล็กๆแทนRandom Mode Random Mode. โหมดนี้เป็นโหมดสุ่ม ซึ่งเกมจะสุ่มศัตรูหัวใจมาเรื่อยๆและต้องกำจัดทิ้งแบบไม่สิ้นสุด และบางครั้งเกมอาจจะสุ่ม NPC ออกมาเป็นศัตรูหัวใจอีกด้วยCustom Mode Custom Mode. เป็นโหมดส่วนตัว ซึ่งผู้เล่นสามารถปรับเปลี่ยนอะไรก็ได้ตามใจชอบ ซึ่งจะมี Pose mode เป็นการสร้างเรื่องราวขึ้นมาเองได้ตามที่ผู้เล่นต้องการMission Mode Mission Mode. เป็นโหมดที่จะต้องทำภารกิจที่ได้รับมอบหมายมาจากอินโฟจังให้สำเร็จ โดยผู้เล่นสามารถกำหนดภารกิจต่างๆเองหรือสุ่มภารกิจตามใจชอบหรือสามารถโหลดภารกิจที่ผู้อื่นกำหนดไว้ก็ได้ และสามารถเปิดปิด เนเมซิส ซึ่งคือผู้ที่จะคอยตามล่าตัวผู้เล่นได้ด้วย โดยเนเมซิสจะคอยเดินตามผู้เล่นอย่างช้าๆตลอดเวลา ผู้เล่นจะต้องคอยระวังเข้าใกล้เธอมากเกินไป ถ้าเธอเดินมาถึงตัวผู้เล่นเมื่อไหร่เธอจะลงมือฆ่าผู้เล่นทันทีโดยไม่มีโอกาสได้โต้กลับและภารกิจจะล้มเหลวทันที แต่ผู้เล่นเองก็สามารถฆ่าเนเมซิสได้โดยการย่องไปข้างหลังแล้วฆ่าทันที และเราสามารถปรับแต่งให้เนเมซิสเป็นนักเรียนหญิงผมสั้นที่แต่งตัวแตกต่างออกไปจากผู้อื่นหรือปรับแต่งให้เป็นหนึ่งในนักเรียนในโรงเรียนก็ได้</doc>
