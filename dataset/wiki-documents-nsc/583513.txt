<doc id="583513" url="https://th.wikipedia.org/wiki?curid=583513" title="เล่ห์นางฟ้า">เล่ห์นางฟ้า เล่ห์นางฟ้า เป็นละครโทรทัศน์แนวแฟนตาซี-โรแมนติก-คอมเมดี ผลิตโดยบริษัทเอ็กแซ็กท์และซีเนริโอ สร้างจากบทประพันธ์ของ แพรณัฐ และบทโทรทัศน์โดย พรดี กำกับการแสดงโดย วิลาวัณย์ สังฆะภิบาล นำแสดงโดย พุฒิชัย เกษตรสิน, วรรณรท สนธิไชย, นุสบา ปุณณกันต์ และนิโคล เทริโอ ออกอากาศทางสถานีวิทยุโทรทัศน์กองทัพบกช่อง 5 และสถานีโทรทัศน์ ททบ. 5 HD1 ทุกวันจันทร์ - อังคาร เวลา 20:25–21:40 น. เริ่มตอนแรกวันที่ 7 เมษายน พ.ศ. 2557–8 กรกฎาคม พ.ศ. 2557 และตั้งแต่วันที่ 12 พฤษภาคม พ.ศ. 2557 ได้ปรับเวลามาเป็น 20:10-21:25 น. และล่าสุดทางสถานีวิทยุโทรทัศน์กองทัพบกช่อง 5 ได้นำละครเรื่องนี้มาออกอากาศรีรันให้ชมอีกครั้งทุกวันจันทร์–อังคาร เวลา 20:10–21:25 น.โดยออกอากาศต่อจากละครเรื่อง คุ้มนางครวญเรื่องย่อ เรื่องย่อ. ลัลน์ลลิต หรือ บิวตี้ (วิว-วรรณรท สนธิไชย) สาวไฮโซทายาทของ บริษัท ธนบวร จำกัด ผู้ผลิตเสื้อผ้าสำเร็จรูปรายใหญ่ระดับนานาชาติ บิวตี้ถูก บวร (เพ็ญเพชร เพ็ญกุล) พ่อของเธอตามใจด้วยเงินทองเพื่อทดแทนที่เธอขาดแม่ตั้งแต่ยังเด็ก เธอจึงกลายเป็นคนเอาแต่ใจ ขี้วีน เริ่ดเชิดหยิ่ง และที่สำคัญรักสวยรักงามเป็นที่สุด หลังพ่อของเธอประสบอุบัติเหตุเสียชีวิต บิวตี้ก็มี กรเทพ (โอลิเวอร์ พูพาร์ท) อาแท้ๆ คอยดูแลมาตลอด นับวันนิสัยแย่ๆ ของบิวตี้ก็ยิ่งหนักข้อขึ้นเรื่อยๆ จนล่วงรู้ไปถึง นางฟ้าลลิตา (นิโคล เทริโอ) มารดาผู้ล่วงลับที่อยู่ในภพภูมินางฟ้า นางฟ้าลลิตากลัวลูกสาวจะต้องมีชีวิตที่ตกต่ำในอนาคต จึงคิดฝืนกฎสวรรค์ใช้อำนาจช่วยลูก แต่ ปรมะเทวี (นุสบา ปุณณกันต์) หัวหน้านางฟ้ากลับเข้ามาขัดขวาง และเสนอจะให้บทเรียนกับบิวตี้เพื่อให้เธอสำนึก ด้วยการสาปให้บิวตี้เป็นนกหงส์หยกหลังพระอาทิตย์ตกดิน โดยมีเงื่อนไข 3 ข้อคือ 1.ต้องทำความดีให้มากกว่าความชั่ว 2.ต้องนึกถึงผู้อื่นมากกว่าตนเอง และ 3.ต้องรักชายคนหนึ่งยิ่งกว่ารักตัวเอง หากทำสามข้อนี้ไม่สำเร็จภายในสามเดือนร่างของบิวตี้จะกลายเป็นนกหงส์หยกตลอดไป หลังถูกสาปบิวตี้ก็ร้อนใจบินไปขอความช่วยเหลือจากคนรอบข้าง แต่เธอกลับได้รู้ว่าไม่มีใครจริงใจกับเธอสักคน แถมเธอยังได้ล่วงรู้ว่ามีคนคิดทรยศบริษัท บิวตี้ทั้งช็อคทั้งเสียใจจึงบินโซซัดโซเซไปถึงบ้านของ ธีภพ (พุฒ-พุฒิชัย เกษตรสิน) ลูกชายของ ธนา (อนุวัฒน์ นิวาตวงศ์) หุ้นส่วนบริษัทและเพื่อนของพ่อเธอ ธีภพกับบิวตี้เป็นไม้เบื่อไม้เมากันมาตั้งแต่เด็ก แต่เมื่อนกหงส์หยกบิวตี้ได้รับการดูแลอย่างอ่อนโยนจากธีภพ เธอจึงเริ่มรู้สึกดีกับเขา แม้ในใจจะยังระแวงว่าธีภพอาจจะเป็นคนที่คิดทรยศบริษัท บิวตี้ฮึดสู้เพื่อรักษาบริษัทของพ่อโดยขอให้ธีภพช่วยสอนงาน ธีภพจึงวางเงื่อนไขว่าบิวตี้ต้องฝึกงานทุกแผนกโดยไม่แสดงตัวว่าเป็นใคร บิวตี้ก็ยอมทำตามแม้จะสร้างเรื่องป่วนไม่เว้นแต่ละวันไหนจะต้องปิดบังเรื่องกลายร่างเป็นนกหงส์หยกอีก แต่บิวตี้ก็ฝึกงานสำเร็จจนเป็นที่ยอมรับของทุกคน ยกเว้น พักตร์พิมล หรือ แพ็ต (เอ้ก-บุษกร ตันติภนา) ลูกสาวของกรเทพ แพ็ตริษยาบิวตี้เพราะคิดว่าบิวตี้แย่งทุกอย่างไปจากตน บิวตี้เริ่มปรับปรุงตัวไปในทางที่ดี ทำให้ธีภพเริ่มรู้สึกดีกับบิวตี้มากขึ้นเรื่อยๆ ระหว่างนั้นบิวตี้ก็ใช้ร่างนกหงส์หยกคอยสืบหาหลักฐานว่าใครที่เป็นคนทรยศ เมื่อบิวตี้ก้าวเข้ามาเป็นประธานบริษัทร่วมกับธีภพ เธอจึงได้รับเชิญไปร่วมงานที่ห้างสรรพสินค้าของครอบครัว อรวิภา (ซี-หทัยภัทร สมรรถวิทยาเวช) ว่าที่คู่หมั้นของธีภพ พอบิวตี้เห็นธีภพให้ความสนใจ อรวิภามากกว่าตน บิวตี้จึงประชดด้วยการหันไปสนิทสนมกับ เจตน์ชาญ(ดิว-ภัทรพล กันตพจน์) เจ้าของบริษัทคู่แข่งของธนบวร นอกจากจะประชดธีภพแล้วบิวตี้ยังหวังจะสืบว่าเจตน์ชาญมีส่วนเกี่ยวข้องในการฮุบบริษัทของเธอหรือไม่ ธีภพหงุดหงิดใจที่บิวตี้ไปสนิทกับเจตน์ชาญแต่ก็ทำอะไรไม่ได้ เจตน์ชาญพาบิวตี้ชมโรงงานยกเว้นห้องลับในแผนกดีไซน์ บิวตี้เชื่อว่าในห้องนั้นต้องมีหลักฐานซ่อนไว้ พอตกกลางคืนนกหงส์หยกบิวตี้จึงแฝงตัวเข้าไป ทำให้เธอเจอหลักฐานแบบเสื้อที่ลอกมาจากบริษัทของเธอ และยังได้พบว่ากรเทพนัดพบกับเจตน์ชาญอย่างลับๆ บิวตี้จึงมั่นใจว่ากรเทพเป็นคนที่ทรยศบริษัท แต่เรื่องราวร้ายๆ ยังไม่จบเพียงเท่านี้ เพราะสิ่งที่พ่อของบิวตี้และบิวตี้เคยทำไว้กับผู้อื่นในอดีตกำลังย้อนกลับมาทวงคืนถึงขั้นเอาชีวิต แถมเวลาแก้คำสาปของบิวตี้ก็น้อยลงทุกที งานนี้บิวตี้จะรักษาบริษัทไว้ได้หรือไม่? แล้วเธอจะหาทางแก้คำสาปได้อย่างไร? ความรักระหว่างบิวตี้กับธีภพจะลงเอยอย่างไร? ติดตามชมและร่วมลุ้นได้ในละคร “เล่ห์นางฟ้า” 20.25น. ทางช่อง 5รายชื่อนักแสดงรายชื่อนักแสดง. - พุฒิชัย เกษตรสิน รับบทเป็น ธีภพ - วรรณรท สนธิไชย รับบทเป็น ลัลน์ลลิต (บิวตี้) - นุสบา ปุณณกันต์ รับบทเป็น นางปรมะเทวี - นิโคล เทริโอ รับบทเป็น นางฟ้าลลิตา - บุษกร ตันติภนา รับบทเป็น พักตร์พิมล (แพ็ต) - ภัทรพล กันตพจน์ รับบทเป็น เจตน์ชาญ - หทัยภัทร สมรรถวิทยาเวช รับบทเป็น อรวิภา - นิธิชัย ยศอมรสุนทร รับบทเป็น กันดิษ (กระตั้ว) - สิรินทร์ ก่อเกียรติ รับบทเป็น ปีวรา - โอลิเวอร์ พูพาร์ท รับบทเป็น กรเทพ - ทรงสิทธิ์ รุ่งนพคุณศรี รับบทเป็น อดิศักดิ์ - อนุวัฒน์ นิวาตวงศ์ รับบทเป็น ธนา - อำภา ภูษิต รับบทเป็น ศรีนวล - สุธิตา เกตานนท์ รับบทเป็น ภาวินี - รุ้งทอง ร่วมทอง รับบทเป็น เครือวรรณ - นฤมล นิลวรรณ รับบทเป็น ป้าจันทร์ - กรวิชญ์ สูงกิจบูลย์ รับบทเป็น ฝรั่ง - พีรยา แดงประสิทธิ์ รับบทเป็น ส้มเช้ง - ณทิตา ทรัพย์สินวิวัฒน์ รับบทเป็น พร - ด.ญ.จิรดา โมแรน รับบทเป็น ลัลน์ลลิต (บิวตี้) (วัยเด็ก) - ด.ช.อินทัช เสริมสุขเจริญชัย รับบทเป็น ธีภพ (วัยเด็ก) - ด.ญ.ชนัญญา เลิศวัฒนามงคล รับบทเป็น พักตร์พิมล (แพ็ต) (วัยเด็ก) - ด.ญ.นัดตะวัน ศักดิ์ศิริ รับบทเป็น องุ่นนักแสดงรับเชิญนักแสดงรับเชิญ. - เพ็ญเพ็ชร เพ็ญกุล รับบทเป็น บวร - ม.ล.อรรถดิศ ดิศกุล รับบทเป็น พิธีกรในงานแฟชั่นโชว์ - ซินดี้ เบอร์บริดจ์ รับบทเป็น เกรซ มิลเล่อร์ - วาโย อัศวรุ่งเรือง รับบทเป็น รอน - ธัญญรัศม์ ไตรสุทธิวงษ์ รับบทเป็น มินตรา - บิวตี้ (พากษ์เสียง - วรรณรท สนธิไชย) - เสือโคร่ง (พากษ์เสียง - กิตติ เชี่ยววงศ์กุล) - อริญากร บวรวิศรุติ รับบทเป็น ตุ้ยนุ้ย เลขาบิวตี้ - ณัฐกฤต เกษตรภิบาล รับบทเป็น กาย (เพื่อนชายที่บิวตี้จูบเป็นคนแรกเพื่อแก้คำสาป)เพลงประกอบละครเพลงประกอบละคร. - เพลง อาจเป็นคนนี้ ร้องโดย ดี ดีลิเลียน อัลฟอร์ด</doc>
