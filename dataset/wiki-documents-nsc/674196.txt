<doc id="674196" url="https://th.wikipedia.org/wiki?curid=674196" title="มนตรี ยอดปัญญา">มนตรี ยอดปัญญา มนตรี ยอดปัญญา (8 สิงหาคม พ.ศ. 2493 - 26 พฤศจิกายน พ.ศ. 2554) ประธานศาลฎีกาคนที่ 40ประวัติ ประวัติ. นายมนตรี ยอดปัญญา เกิดเมื่อวันที่ 8 สิงหาคม พ.ศ. 2493 จบการศึกษาประถมศึกษาโรงเรียนเทศบาล 1 (พะเยาประชานุกูล) มัธยมศึกษาต้นโรงเรียนพะเยาพิทยาคม พ.ศ. 2503-2508 มัธยมศึกษาปี 3 โรงเรียนมัธยมวัดเบญจมบพิตร พ.ศ. 2509 มัธยมปีที่ 4-5 โรงเรียนวัดเทพศิรินทร์ พ.ศ. 2511 ก็ได้เข้าศึกษาต่อในระดับอุดมศึกษา สำเร็จการศึกษาคณะนิติศาสตร์ มหาวิทยาลัยธรรมศาสตร์ พ.ศ. 2516 และเนติบัณฑิตไทยจากสำนักอบรมศึกษากฎหมายแห่งเนติบัณฑิตยสภา สมัยที่ 27 พ.ศ. 2516การทำงาน การทำงาน. เข้ารับราชการเริมตำแหน่งเป็นอัยการผู้ช่วย จนกระทั่งได้เป็นผู้พิพากษาศาลจังหวัดขอนแก่น ผู้พิพากษาประจำกระทรวง ผู้พิพากษาหัวหน้าศาลเยาวชนและครอบครัวจังหวัดเชียงใหม่ ผู้พิพากษาหัวหน้าศาลจังหวัดพิษณุโลก รองอธิบดีผู้พิพากษาศาลแพ่งกรุงเทพใต้ ผู้พิพากษาหัวหน้าคณะในศาลอุทธรณ์ ผู้พิพากษาศาลฎีกา รองประธานศาลฎีกา และประธานศาลฎีกาผลงานวิชาการ ผลงานวิชาการ. มนตรี ยอดปัญญามีผลงานด้านวิชาการ โดยเป็นอาจารย์ผู้บรรยาย วิชา กฎหมายวิธีพิจารณาความแพ่ง ภาค 2 ที่สำนักอบรมศึกษากฎหมายแห่งเนติบัณฑิตยสภา และในมหาวิทยาลัยหลาย แห่ง อาทิ มหาวิทยาลัยรามคำแหง มหาวิทยาลัยกรุงเทพ มหาวิทยาลัยธุรกิจบัณฑิตย์ มหาวิทยาลัยรังสิต ซึ่งได้รับการยอมรับจากผู้พิพากษาด้วยกันว่าเป็นผู้ที่มีความรู้ความเชี่ยว ชาญเกี่ยวกับคำพิพากษาศาลฎีกาเป็นอย่างสูง สามารถจดจำฎีกาที่บรรพตุลาการเคยมีคำวินิจฉัยไว้ได้อย่างแม่นยำ ทั้งเลขที่ฎีกา องค์คณะผู้พิพากษาที่ตัดสิน จนได้ชื่อว่าเป็น "ตู้ฎีกาเคลื่อนที่"ถึงแก่อสัญกรรม ถึงแก่อสัญกรรม. มนตรี ยอดปัญญา ถึงแก่อสัญกรรมด้วยภาวะหัวใจล้มเหลวและติดเชื้อในกระแสโลหิต เมื่อวันที่ 26 พฤศจิกายน 2554 สิริอายุ 61 ปี วันที่ 30 เมษายน 2555 เวลา 15.07 น. สมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินไปในการพระราชทานเพลิงศพ นายมนตรี ยอดปัญญา ณ วัดเทพศิรินทราวาสเครื่องราชอิสริยาภรณ์เครื่องราชอิสริยาภรณ์. - พ.ศ.ไม่ปรากฏ - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ.ไม่ปรากฏ - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ.ไม่ปรากฏ - เหรียญจักรพรรดิมาลา (ร.จ.พ.)</doc>
