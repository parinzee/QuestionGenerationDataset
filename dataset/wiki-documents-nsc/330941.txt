<doc id="330941" url="https://th.wikipedia.org/wiki?curid=330941" title="วงศ์นกกระตั้ว">วงศ์นกกระตั้ว นกกระตั้ว หรือ นกคอกคาทู () เป็นนกประเภทปากคีม มีหลายสกุล ส่วนมากจะมีสีขาว บางชนิดมีสีเหลืองอ่อนแซมเล็กน้อย มีหงอน มีลิ้นและสามารถสอนให้เลียนเสียงได้เหมือนนกแก้ว โดยที่ชื่อสามัญที่ว่า "Cockatoo" เป็นภาษามลายูแปลว่า "คีมใหญ่" พบในแถบอินโดนีเซีย, ฟิลิปปินส์, นิวกินี, หมู่เกาะโซโลมอน และ ออสเตรเลีย ชนิดที่มนุษย์จับมาเลี้ยงนั้นมีราคาสูง นกกระตั้วที่อยู่ตามธรรมชาติจะมีอายุขัยเพียง 20-30 ปีเท่านั้น แต่นกกระตั้วที่มนุษย์นำมาเลี้ยงจะมีอายุยืนถึง 60-80 ปีศัพทมูลวิทยา ศัพทมูลวิทยา. คำว่า "cockatoo" นั้นมีมาตั้งแต่ศตวรรษที่ 17 จากคำว่า "Kakatuwah" เป็นภาษามลายู แปลว่า "พ่อเฒ่า" หรือ "คีมใหญ่" จากลักษณะปากที่แข็งแรงและมีแรงกัดมหาศาล สามารถทำลายสิ่งต่าง ๆ ได้แม้กระทั่งเหล็กบาง ๆอนุกรมวิธาน อนุกรมวิธาน. เดิมทีนกกระตั้วถูกจัดเป็นหนึ่งในวงศ์ย่อย Cacatuinae ของวงศ์นกแก้ว Psittacidae โดย จอร์จ โรเบิร์ต เกรย์ นักธรรมชาติวิทยาชาวอังกฤษ ในปี ค.ศ. 1840 โดยมีสกุล Cacatua เป็นสกุลต้นแบบ ก่อนจะถูกจัดแยกออกมาเป็นวงศ์เฉพาะในปี ค.ศ. 1990สกุลและชนิดสกุลและชนิด. - สกุล Nymphicus- Nymphicus hollandicus - สกุล Probosciger- Probosciger aterrimus - สกุล Calyptorhynchus- สกุลย่อย Calyptorhynchus- Calyptorhynchus (Calyptorhynchus) banksii - Calyptorhynchus (Calyptorhynchus) lathami - สกุลย่อย Zanda- Calyptorhynchus (Zanda) funereus - Calyptorhynchus (Zanda) latirostris - Calyptorhynchus (Zanda) baudinii - สกุล Callocephalon- Callocephalon fimbriatum - สกุล Eolophus- Eolophus roseicapilla - สกุล Lophochroa- Lophochroa leadbeateri- Lophochroa leadbeateri leadbeateri - Lophochroa leadbeateri mollis - สกุล Cacatua- สกุลย่อย Cacatua- Cacatua (Cacatua) sulphurea- Cacatua (Cacatua) sulphurea abbotti - Cacatua (Cacatua) sulphurea parvula - Cacatua (Cacatua) sulphurea citrinocristata - Cacatua (Cacatua) galerita- Cacatua (Cacatua) galerita triton - Cacatua (Cacatua) galerita eleonora - Cacatua (Cacatua) galerita fitzroyi - Cacatua (Cacatua) galerita galerita - Cacatua (Cacatua) ophthalmica - Cacatua (Cacatua) alba - Cacatua (Cacatua) moluccensis - สกุลย่อย Licmetis- Cacatua (Licmetis) tenuirostris - Cacatua (Licmetis) pastinator- Cacatua (Licmetis) pastinator pastinator - Cacatua (Licmetis) pastinator butleri - Cacatua (Licmetis) sanguinea - Cacatua (Licmetis) goffiniana - Cacatua (Licmetis) ducorpsii - Cacatua (Licmetis) haematuropygiaลักษณะทางกายภาพ ลักษณะทางกายภาพ. นกกระตั้วเป็นนกที่มีขนาดกลางถึงขนาดใหญ่ ลำตัวยาว 30-60 เซนติเมตร (12-24 นิ้ว) หนัก 300-1,200 กรัม (0.66-2.6 ปอนด์) มีหงอนบนหัวที่สามารถหุบและแผ่ได้ จะงอยปากสีดำใหญ่เหมือนคีม มีความคมและแรงกัดมหาศาล เท้าแต่ละข้างมีนิ้ว 4 นิ้ว ยาวและมีเล็บแหลม สามารถเกาะและปีนป่ายได้ดีการเลี้ยงนกกระตั้วในประเทศไทย การเลี้ยงนกกระตั้วในประเทศไทย. นกกระตั้วที่นิยมเลี้ยงในประเทศไทยคือ นกกระตั้วมอลลัคคัน (Cacatua moluccensis), นกกระตั้วอัมเบรลล่า (C pastinator) และ นกกระตั้วซัลเฟอร์เครสต์ (C. galerita) โดยมีราคาสูงหลักหมื่นบาท นกกระตั้วที่มนุษย์เลี้ยงโดยป้อนอาหารให้กับมือจะมีความเชื่องมากกว่านกที่ปล่อยให้แม่นกป้อนอาหารเองมาก และจะขายได้ราคาสูงกว่าด้วย นกกระตั้วเป็นนกที่มีนิสัยชอบร้องเสียงดัง ผู้อยู่อพาร์ทเมนท์ไม่ควรเลี้ยงอย่างเด็ดขาด นกกระตั้วมีนิสัยติดและหวงเจ้าของ จำเป็นต้องดูแลเอาใจใส่และมีเวลาให้กับนกกระตั้วมาก ๆ หากปล่อยนกไว้ไม่มีใครสนใจจะทำให้นกกระตั้วหงุดหงิดและทำลายข้าวของ, ทำร้ายตัวเอง (กัดขาตัวเอง), ทำร้ายผู้คนที่เข้ามาใกล้ นกกระตั้วที่ผูกพันกับเจ้าของมากเกินไปอาจจะทำให้ไม่ยอมมีคู่และไม่ยอมผสมพันธุ์ได้</doc>
