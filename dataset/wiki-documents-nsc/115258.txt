<doc id="115258" url="https://th.wikipedia.org/wiki?curid=115258" title="คณะนิเทศศาสตร์ มหาวิทยาลัยสยาม">คณะนิเทศศาสตร์ มหาวิทยาลัยสยาม คณะนิเทศศาสตร์ มหาวิทยาลัยสยาม ก่อตั้งขึ้นเมื่อปี พ.ศ. 2532 เป็นคณะลำดับที่ 6 ของมหาวิทยาลัยสยาม โดยมี อาจารย์ประธาน รังสิมาภรณ์ เป็นคณบดี เปิดสอนทั้งสิ้น 6 สาขาวิชา ได้แก่ หนังสือพิมพ์และสิ่งพิมพ์, การประชาสัมพันธ์, การโฆษณา, สื่อดิจิทัล, วิทยุ โทรทัศน์ ภาพยนตร์ และศิลปะการแสดง โดยนักศึกษาต้องผ่านการเรียน ซึ่งประกอบด้วยวิชาหลักต่าง ๆ จำนวน 141 หน่วยกิต และวิชาเลือกเสรีจำนวน 3 หน่วยกิต และต้องผ่านการฝึกงานติดต่อกันไม่ต่ำกว่า 200 ชั่วโมง จึงจะสำเร็จหลักสูตร ใช้เวลาเรียน 4 ปี ต่อมา มี รศ.ดร.จำนง วิบูลย์ศรี เป็นคณบดี โดยดำรงตำแหน่งมาตั้งแต่ปี พ.ศ. 2544-พ.ศ. 2551 ปัจจุบัน มี รศ.ดร.ศิริชัย ศิริกายะ เป็นคณบดี โดยเข้ารับตำแหน่งในภาคการศึกษาที่ 2/2551 ปี พ.ศ. 2551 ศิษย์เก่าที่มีชื่อเสียง ได้แก่- น.ส.ปุณยวีร์ สุขกุลวรเศรษฐ์ หรือ อรปรียา หุ่นศาสตร์ ผู้ประกาศข่าวช่อง 3 - น.ส.บุญญิตา งามศัพพศิลป์ อดีตผู้ประกาศข่าวบันเทิงสถานีโทรทัศน์ทีไอทีวี,บรรณาธิการข่าวบันเทิง รายการ 360 องศา บริษัท มีเดียสตูดิโอ จำกัด - น.ส.ประไพพรรณ เส็งประเสริฐ อดีตส.ส.จังหวัดราชบุรี พรรคประชาธิปัตย์ และ อดีตส.ส.บัญชีรายชื่อ พรรคไทยรักไทย - นายเอก ฮิมสกุล แฟนพันธุ์แท้ฟุตบอลโลก พิธีกรรายการโทรทัศน์ และผู้บรรยายกีฬา - นายวริษฐ์ ทิพโกมุท (ต๊ะ) นักแสดงสังกัดสถานีโทรทัศน์ไทยทีวีสีช่อง 3 - นายพศุตม์ บานแย้ม (อาร์ต) นักแสดงสังกัดสถานีโทรทัศน์ไทยทีวีสีช่อง 3 - น.ส.ธนิดา ธรรมวิมล (ลูกตาล) (รู้จักในนาม : ดา เอ็นโดรฟิน) นักร้องสังกัดจีเอ็มเอ็ม แกรมมี่ - น.ส.อรวิสา ทิวไผ่งาม (กุ๊กไก่) นักแสดงสังกัดสถานีโทรทัศน์สีกองทัพบกช่อง 7</doc>
