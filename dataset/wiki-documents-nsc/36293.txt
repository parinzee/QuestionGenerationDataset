<doc id="36293" url="https://th.wikipedia.org/wiki?curid=36293" title="ปรัชญา เพิ่มพานิช">ปรัชญา เพิ่มพานิช ปรัชญา เพิ่มพานิช เป็นเลขานุการคณะกรรมการผู้ตัดสินสมาคมฟุตบอลแห่งประเทศไทย และเป็นผู้ช่วยผู้ตัดสิน (เดิมเรียกว่า ผู้กำกับเส้น) ชาวไทยคนเดียวที่ได้รับเลือกจากสหพันธ์ฟุตบอลนานาชาติ (ฟีฟ่า) ให้ทำหน้าที่ในการแข่งขันฟุตบอลโลก 2006 รอบสุดท้าย ที่ประเทศเยอรมนี ระหว่างวันที่ 9 มิถุนายน - 9 กรกฎาคม พ.ศ. 2549 และเป็นผู้ช่วยผู้ตัดสินในฟุตบอลฟีฟ่าคอนเฟเดอเรชันส์คัพ 2005 อีกด้วย ในการแข่งขันฟุตบอลโลกครั้งนี้ มีผู้ตัดสินชาวเอเชีย 6 คน จากจำนวนผู้ตัดสินทั้งหมด 84 คน ในจำนวน 6 คนนี้ทำหน้าที่ผู้ตัดสิน 2 คน ผู้ช่วยผู้ตัดสิน 4 คน ปรัชญา เพิ่มพานิช เป็นคนไทยคนที่สองที่ได้ทำหน้าที่ในการแข่งขันฟุตบอลโลก ต่อจาก ภิรมย์ อั๋นประเสริฐ ที่ได้ไปทำหน้าที่ผู้ตัดสิน ฟุตบอลโลก 1998 ที่ประเทศฝรั่งเศส</doc>
