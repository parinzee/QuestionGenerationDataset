<doc id="680552" url="https://th.wikipedia.org/wiki?curid=680552" title="เกอรักเตอโลร์">เกอรักเตอโลร์ เกอรักเตอโลร์ () เป็นไข่เจียวแบบพื้นเมืองของชาวเบอตาวี ทำจากไข่ผสมกับข้าวเหนียวหุงสุก โรยด้วยเซอรุนดังหรือมะพร้าวขูดอบ หัวหอมเจียว และกุ้งแห้ง จัดเป็นอาหารว่าง วิธีการปรุงจะเริ่มจากใส่ข้าวเหนียวเล็กน้อยลงในกระทะ ใส่ไข่ซึ่งนิยมไข่เป็ดมากกว่า เติมเครื่องเทศและคนให้เข้ากัน ทอดให้สุกโดยไม่ใส่น้ำมัน ทำให้ไข่เจียวมีลักษณะข้น ในสมัยอาณานิคม เกอรักเตอโลร์จัดเป็นอาหารพิเศษในงานเลี้ยงขนาดใหญ่ของรัฐบาลอาณานิคมหรือชาวเบอตาวีที่ร่ำรวย ในปัจจุบัน เกอรักเตอโลร์ไม่ได้เป็นอาหารที่นิยมสำหรับชาวจาการ์ตาพื้นเมืองอีกต่อไป</doc>
