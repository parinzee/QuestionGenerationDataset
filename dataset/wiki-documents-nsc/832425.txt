<doc id="832425" url="https://th.wikipedia.org/wiki?curid=832425" title="ประวัติศาสตร์ของสโมสรฟุตบอลแมนเชสเตอร์ยูไนเต็ด (ค.ศ. 1878–1945)">ประวัติศาสตร์ของสโมสรฟุตบอลแมนเชสเตอร์ยูไนเต็ด (ค.ศ. 1878–1945) สโมสรแมนเชสเตอร์ ยูไนเต็ด () ก่อตั้งขึ้นเมื่อ ค.ศ. 1878 ในชื่อ สโมสรฟุตบอลนิวตันฮีธ () โดยพนักงานการรถไฟสาย แลงคาสเชอร์ และสาย ยอร์กเชอร์ ที่ได้รวมตัวกันเพื่อแข่งขันฟุตบอลกับสโมสรฟุตบอลของพนักงานการรถไฟสายอื่น ๆ โดยใช้สนาม นอร์ทโรด เป็นสนามเหย้า ใน ค.ศ. 1888 สโมสรนิวตันฮีธได้เป็นหนึ่งในสมาชิกที่ร่วมก่อตั้งลีกฟุตบอลที่เรียกว่า ซึ่งยุติก่อนจะจบฤดูกาลแรกหลังจากนั้นทางสโมสรได้เข้าร่วม ลีกฟุตบอลที่ตั้งขึ้นมาแทนเดอะคอมบิเนชั่นนานถึง 3 ปีก่อนที่จะฟุตบอล อลิอันซ์จะถูกควบรวมเข้ากับ ฟุตบอลลีก ลีกฟุตบอลที่จัดตั้งขึ้นใหม่ในฤดูกาล 1892–93 โดยได้ย้ายสนามเหย้าไปยังสนาม แบงก์สตรีต แทนสนามนอร์ทโรดที่คับแคบและมีขนาดเล็กกว่าและได้ตัด LYR ออกจากชื่อของสโมสรเนื่องจากทางสโมสรได้แปรสภาพเป็นสโมสรฟุตบอลอาชีพอย่างเต็มตัวและได้แยกตัวออกจากการรถไฟแล้วแต่นิวตันฮีธก็อยู่ในลีกสูงสุดคือ ดิวิชัน 1 เพียง 2 ปีก่อนจะตกลงไปเล่นในลีก ดิวิชัน 2 ในฤดูกาล 1894–95 ในเดือนมกราคม ค.ศ. 1902 สโมสรนิวตันฮีธประสบปัญหาทางการเงินโดยเป็นหนี้จำนวนสูงถึง 2,670 ปอนด์ในยุคนั้นเทียบเท่ากับ 260,000 ปอนด์ในปัจจุบันสุ่มเสี่ยงต่อการล้มละลายกัปตันทีมในขณะนั้นคือ จึงได้ติดต่อนักธุรกิจท้องถิ่น 4 คนนำโดย เจ้าของร้านเหล้าในเมืองแมนเชสเตอร์ให้เข้ามาบริหารสโมสรโดยเดวี่ส์ได้เข้ามาเป็นประธานสโมสรและได้เปลี่ยนชื่อเป็น แมนเชสเตอร์ ยูไนเต็ด เมื่อวันที่ 24 เมษายน ค.ศ. 1902 ต่อมาในเดือนกันยายน ค.ศ. 1903 ทางสโมสรได้แต่งตั้ง ซึ่งเป็นเลขานุการสโมสรให้ดำรงตำแหน่งผู้จัดการทีมต่อจาก โดยแมคนัลล์สามารถพาทีมคว้าแชมป์ดิวิชัน 1 (เดิม) 2 สมัย แชริตีชีลด์ 2 สมัยและลีกคัพ 1 สมัยก่อนจะออกจากทีมไปเมื่อจบฤดูกาล 1911–12 ในฤดูกาล 1921–22 หรือ 3 ปีหลังจากสิ้นสุด สงครามโลกครั้งที่ 1 ทางสโมสรก็ตกชั้นลงไปเล่นดิวิชัน 2 แต่ก็กลับขึ้นสู่ลีกดิวิชัน 1 ได้อีกครั้งในฤดูกาล 1924–25 ซึ่งในช่วงนั้นสโมสรก็ขึ้น ๆ ลง ๆ ระหว่างดิวิชัน 1 – ดิวิชัน 2 อยู่บ่อย ๆ และในวันที่ 24 ตุลาคม ค.ศ. 1927 ทางสโมสรก็ต้องพบกับความสูญเสียครั้งยิ่งใหญ่เมื่อ จอห์น เฮนรี เดวีส์ ประธานสโมสรถึงแก่กรรมทำให้สโมสรมีปัญหาทางการเงินและมีหนี้สินถึง 2,000 ปอนด์หรือหลายแสนปอนด์ในปัจจุบันโดยมี จอร์จ โลว์ตัน () เป็นประธานสโมสรสืบต่อมาจนกระทั่งฤดูกาล 1930–31 สโมสรก็ต้องตกชั้นลงไปเล่นดิวิชัน 2 อีกครั้ง ทำให้ในเดือนธันวาคมปีเดียวกัน มหาเศรษฐีสิ่งทอในเมืองแมนเชสเตอร์ได้เข้ามาเทคโอเวอร์สโมสรโดยได้นำเงินจำนวน 40,000 ปอนด์เข้ามาช่วยกอบกู้สถานะทางการเงินของสโมสรก่อนที่ฤดูกาล 1935–36 สโมสรจะก้าวขึ้นสู่ลีกดิวิชัน 1 อีกครั้งแต่ในช่วง สงครามโลกครั้งที่ 2 สนาม โอลด์แทรฟฟอร์ด ที่เป็นรังเหย้าถูกกองทัพนาซีเยอรมันทิ้งระเบิดถล่มจนเสียหายอย่างหนักจึงต้องปิดปรับปรุงอยู่ถึง 4 ปีจนกระทั่งฤดูกาล 1948–49 จึงได้กลับมาใช้โอลด์แทรฟฟอร์ดอีกครั้งโดยระหว่างนั้นทางทีมปีศาจแดงต้องไปยืมสนาม เมนโรด ของ แมนเชสเตอร์ซิตี เป็นรังเหย้าชั่วคราว</doc>
