<doc id="293340" url="https://th.wikipedia.org/wiki?curid=293340" title="ฆาบิเอร์ บาร์เดม">ฆาบิเอร์ บาร์เดม ฆาบิเอร์ อังเฆล เอนซินัส บาร์เดม () หรือที่รู้จักกันในชื่อ ฆาบิเอร์ บาร์เดม เกิดเมื่อวันที่ 1 มีนาคม ค.ศ. 1969 เป็นนักแสดงชาวสเปน ได้รับเสียงวิจารณ์จากบทบาทในภาพยนตร์อย่างในภาพยนตร์เรื่อง Jamón, jamón, Carne tremula, Boca a boca, Los Lunes al sol และ Mar adentro บาร์เดมได้รับรางวัลออสการ์ รางวัลลูกโลกทองคำ รางวัลแซกอวอร์ดส และรางวัลแบฟตารายการละ 1 รางวัล ได้รับรางวัลโกยา 4 รางวัล ได้รับรางวัลยูโรเปียนฟิล์ม 2 รางวัล ได้รับรางวัลคอปปาวอลปิส 2 รางวัล เขายังเป็นนักแสดงสเปนคนแรกที่ได้รับการเสนอชื่อเข้าชิงรางวัลออสการ์ สาขานักแสดงยอดเยี่ยม ในปี 2000 (จากเรื่อง Before Night Falls) เช่นเดียวกับเป็นคนแรกที่ได้รับรางวัลออสการ์ สาขานักแสดงสมทบชายยอดเยี่ยม ในปี 2007 จากเรื่อง No Country for Old Men) จากบทนักฆ่าโรคจิต แอนตัน ชิเกอร์ (Anton Chigurh) ด้านชีวิตส่วนตัว เขาสมรสกับเปเนโลเป กรุซ ในเดือนกรกฎาคม ค.ศ. 2010 ที่บาฮามาส และมีบุตรด้วยกัน 2 คน คือ เลโอ เอนซินัส กรุซ (เกิด 22 มกราคม 2011) และลูนา เอนซินัส กรุซ (เกิด 22 กรกฎาคม 2013) ใน ค.ศ. 2012 เขารับบทเป็นราอูล ซิลวา ตัวร้ายหลักใน พลิกรหัสพิฆาตพยัคฆ์ร้าย ภาพยนตร์ชุดเจมส์ บอนด์ลำดับที่ 23 ใน ค.ศ. 2017 เขารับบทเป็นกัปตันอามันโด ซาลาซาร์ กัปตันเรือไซเรนท์แมรี่ ซึ่งต้องคำสาปที่สามเหลี่ยมปีศาจในภาพยนตร์เรื่อง ไพเรทส์ออฟเดอะแคริบเบียน</doc>
