<doc id="480742" url="https://th.wikipedia.org/wiki?curid=480742" title="สหพันธ์กีฬายิงปืนนานาชาติ">สหพันธ์กีฬายิงปืนนานาชาติ สหพันธ์กีฬายิงปืนนานาชาติ (; อักษรย่อ: ISSF) เป็นองค์กรที่ควบคุมดูแลกีฬายิงปืนระหว่างประเทศ ซึ่งเป็นองค์กรหนึ่งในสมาชิกคณะกรรมการโอลิมปิกสากล ดังนั้นจึงอยู่ในส่วนรับผิดชอบด้านกีฬายิงปืนในโอลิมปิก แต่รายการยิงปืนของสหพันธ์กีฬายิงปืนนานาชาติก็มิได้เป็นการแข่งของกีฬาโอลิมปิกทั้งหมด อย่างไรก็ตาม ก็ยังมีสมาชิกสหพันธ์อยู่ 154 ชาติ ซึ่งมีสำนักงานใหญ่อยู่ที่มิวนิก ประเทศเยอรมนี โดยมีประธานคนปัจจุบัน คือ โอเลการีโอ บาเกส รานา และเลขาธิการใหญ่ คือ ฮอร์ชต จอร์จ ชไรเบอร์ประวัติ ประวัติ. การแข่งขันยิงปืนนานาชาติได้เริ่มขึ้นเมื่อครั้งที่มีการแข่งขันกีฬายิงปืนในโอลิมปิกฤดูร้อน 1896 และรายการชิงแชมป์โลกที่จัดขึ้นครั้งแรกใน ค.ศ. 1897 อย่างไรก็ตาม การแข่งขันเหล่านี้ก็มิได้มีองค์กรที่ควบคุมดูแลจนกระทั่ง ค.ศ. 1907 เมื่อแปดชาติพันธมิตรได้ร่วมกันก่อตั้งสหพันธ์ขึ้น จากนั้นไม่นานก็ได้เรียกสหพันธ์นี้ว่า Union International de Tir (UIT) (เป็นภาษาฝรั่งเศส หมายถึง สหพันธ์ยิงปืนนานาชาติ และในบางครั้งเรียกในชื่อภาษาอังกฤษ ว่า ISU) และใช้ชื่อนี้กระทั่งเปลี่ยนเป็นชื่อปัจจุบันใน ค.ศ. 1998 เป็นเวลากว่าหนึ่งปีที่สหพันธ์กีฬายิงปืนนานาชาติได้ห่างเหินไปจากความหมายการใช้ปืน ซึ่งรวมไปถึงการเปลี่ยนเป้ารูปคนไปเป็นเป้าวงกลมแทน ส่วนเป้าอย่างเป็นทางการของสหพันธ์กีฬายิงปืนนานาชาติที่ยังคงใช้เป็นรูปสัตว์คือยิงเป้าเคลื่อนที่ 50 เมตร ตามวิถีเช่นนี้ ใน ค.ศ. 2000 ทางสหพันธ์กีฬายิงปืนนานาชาติได้ออกกำหนดกฎเกณฑ์ โดยห้ามสมาชิกสหพันธ์กีฬายิงปืนนานาชาติ มีส่วนร่วมในสมาพันธ์ยิงปืนรณยุทธนานาชาติ (IPSC) และมีส่วนร่วมใดๆในยิงปืนรณยุทธ ในส่วนเกี่ยวข้องนี้ ได้เกิดมุมมองตรงกันข้ามจากฝั่งสมาพันธ์ยิงปืนรณยุทธนานาชาติ ว่าการยิงปืนรณยุทธนั้นมีความใกล้ชิดรูปแบบการต่อสู้มากกว่าซึ่งเป็นกีฬายิงปืนอย่างแท้จริง ซึ่งทางสหพันธ์กีฬายิงปืนนานาชาติยังได้ทำให้สมาพันธ์ยิงปืนรณยุทธนานาชาติลดการมีส่วนเกี่ยวข้องกับความเคลื่อนไหวในโอลิมปิกรายการแข่งขันและสถิติ รายการแข่งขันและสถิติ. สหพันธ์กีฬายิงปืนนานาชาติให้การยอมรับการแข่งขันดังต่อไปนี้เป็น รายการชิงแชมป์สหพันธ์กีฬายิงปืนนานาชาติ:- กีฬาโอลิมปิกทุกสี่ปี (อีเวนต์โอลิมปิกเท่านั้น) - ISSF ยิงปืนชิงแชมป์โลกทุกสี่ปี และเพิ่มในปีอื่นสำหรับการแข่งขันปืนลูกซอง - ISSF เวิลด์คัพสี่ครั้งต่อปี และรอบไฟนอล (อีเวนต์โอลิมปิกเท่านั้น) - การแข่งขันในระดับภูมิภาค เช่น รายการชิงแชมป์ยุโรป หรือแพนอเมริกันเกมส์ ซึ่งมีส่วนในการตัดสินในระดับภูมิภาคอย่างสม่ำเสมอ รายการแข่งขันเหล่านี้ต่างได้รับการกำกับดูแลโดยตรงจากคณะกรรมการสหพันธ์กีฬายิงปืนนานาชาติ และจะมีการบันทึกสถิติโลกในการแข่งขันดังกล่าวเท่านั้น ซึ่งแท้จริงแล้ว มีหลายประเทศสามารถทำสถิติได้สูงกว่าสถิติโลกดังกล่าว</doc>
