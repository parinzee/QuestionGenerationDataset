<doc id="290178" url="https://th.wikipedia.org/wiki?curid=290178" title="ซีเกมส์ 2013">ซีเกมส์ 2013 กีฬาซีเกมส์ 2013 เป็นการแข่งขันซีเกมส์ครั้งที่ 27 ซึ่งมีการกำหนดจัดขึ้นที่เนปยีดอ เมืองหลวงแห่งใหม่ของประเทศพม่า รวมทั้งในเมืองหลักอื่น ๆ ซึ่งได้แก่ ย่างกุ้ง, มัณฑะเลย์ และหาดงเวซอง เมืองพะสิม สมาพันธ์กีฬาแห่งเอเชียตะวันออกเฉียงใต้ (SEAGF) ได้มีการประชุมที่กรุงจาการ์ตา ณ วันที่ 31 พฤษภาคม พ.ศ. 2553 ตกลงอย่างเป็นเอกฉันท์ที่จะมอบสิทธิการเป็นเจ้าภาพแก่ประเทศพม่าในการเป็นเจ้าภาพการแข่งขันซีเกมส์ครั้งที่ 27 เว็บไซต์อย่างเป็นทางการของสภาโอลิมปิกแห่งเอเชียยังได้รับรองการเป็นเจ้าภาพของประเทศพม่าสำหรับซีเกมส์ครั้งที่ 27 นี้ ในข่าวการเปิดตัว ณ วันที่ 7 มิถุนายน พ.ศ. 2553 เว็บไซต์ทางการของสหพันธ์ฟุตบอลอาเซียน (AFF) ยังได้ประกาศว่าประเทศพม่าจะเป็นเจ้าภาพจัดการแข่งขัน โดยพม่าเคยเป็นเจ้าภาพจัดการแข่งขันใน พ.ศ. 2504 และ 2512 ตามลำดับที่ย่างกุ้ง ในครั้งนี้จึงถือเป็นครั้งที่สามที่ประเทศพม่าจะเป็นเจ้าภาพซีเกมส์ ส่วนประเทศสิงคโปร์ได้ถอนตัวจากการเป็นเจ้าภาพ เนื่องจากคาดว่าอาจมีความล่าช้าในการสร้างสนามกีฬาแห่งชาติสนามใหม่การเสนอตัวเป็นเจ้าภาพ การเสนอตัวเป็นเจ้าภาพ. พม่า, เวียดนาม, ฟิลิปปินส์ และไทย ได้เสนอความต้องการที่จะเป็นเจ้าภาพจัดการแข่งขัน อย่างไรก็ตาม ตั้งแต่เวียดนาม, ฟิลิปปินส์ และไทยเป็นเจ้าภาพใน พ.ศ. 2546, 2548 และ 2550 ตามลำดับ ประเทศเหล่านี้จึงไม่อาจที่จะเป็นเจ้าภาพในครั้งนี้ โดยประเทศพม่าจะเป็นเจ้าภาพจัดการแข่งขัน ซึ่งเป็นการเว้นช่วงระยะเวลาการเป็นเจ้าภาพที่ห่างยาวนานถึง 44 ปีสัญลักษณ์การแข่งขัน สัญลักษณ์การแข่งขัน. สัญลักษณ์การแข่งขันเป็นลักษณะคนถือลูกบอลวิ่งอยู่ในวงกลมสีเหลือง ซึ่งลักษณะของรูปร่างคนนั้น นำเอาลักษณะแผนที่ประเทศพม่า ประกอบไปด้วยสีในส่วนขาของรูปคน สื่อถึงการทำงานหนัก และความกล้าหาญของชาวพม่า ส่วนตัวสีเขียว คือ ความรักธรรมชาติ และการพัฒนาเศรษฐกิจในรูปแบบอนุรักษ์ธรรมชาติที่พม่ากำลังพยายามดำเนินการ ส่วนหัวที่มีสีเขียว เหลือง แดง คือ สีธงชาติของพม่า วงกลมสีเหลืองเปรียบเสมือนความเท่าเทียมและความมีภราดรภาพ รวมถึงการร่วมมือกันของชาวอาเซียนแบบไร้พรมแดน โดยมีสัญลักษณ์ของสหพันธ์ซีเกมส์ที่เป็นวงกลมซ้อนกัน 11 วง คือ 11 ชาติอาเซียนมาสคอต มาสคอต. นกฮูก ซึ่งได้ชื่อว่าเป็นสัตว์ที่เฉลียวฉลาดที่สุดและสงบเสงี่ยมที่สุด รวมทั้งมีสมดุลในตัวเอง ซึ่งชาวพม่าถือว่าเป็นสัตว์ที่นำโชคมาให้คนในครอบครัว จึงต้องมีตุ๊กตานกฮูกอยู่ในทุกๆ บ้าน โดยมี 2 ตัว ตัวผู้ชื่อ อู่ ชิ่ว ยู และตัวเมียชื่อ ดอว์ โม ซึ่งถือเป็นซีเกมส์ 3 ครั้งติดต่อกันที่เจ้าภาพซีเกมส์เลือกให้มีแมสคอต 2 ตัว นับตั้งแต่ ลาว เจ้าภาพครั้งที่ 25 เลือกช้างชื่อ จำปี-จำปา และ อินโดนีเซีย เจ้าภาพครั้งที่แล้ว ใช้มังกรโคโมโดชื่อ โมโด้ และ โมดี้ชนิดกีฬาที่แข่งขัน ชนิดกีฬาที่แข่งขัน. ประเทศพม่าได้เสนอให้จัดกีฬา 28 ชนิด ซึ่งถือเป็นจำนวนที่น้อยกว่าจำนวนกีฬาที่มีอยู่ในซีเกมส์ 2011 ที่ประเทศอินโดนีเซีย โดยผู้จัดมิได้เสนอให้มีวอลเลย์บอลชายหาด รวมถึงกีฬาเต้นรำ เนื่องด้วยพวกเขาได้พิจารณาว่าเครื่องแต่งกายเหล่านั้นไม่เหมาะสมสำหรับนักกีฬาหญิงชาวพม่า แต่ในภายหลัง ได้บรรจุกีฬาในซีเกมส์ครั้งนี้ 38 ชนิด (กีฬาชิงเหรียญทอง 37 ชนิด และกีฬาสาธิต 1 ชนิด) การแข่งขันครั้งนี้มีกีฬาสาธิตคือ ฟลอร์บอล ซึ่งไม่มีการชิงชัยเหรียญทอง ส่วนกีฬาอื่น ๆ ได้แก่- กีฬาทางน้ำ- กระโดดน้ำ - ว่ายน้ำ - โปโลน้ำ - ยิงธนู - กรีฑา - แบดมินตัน - บาสเกตบอล - บิลเลียดและสนุกเกอร์ - เพาะกาย - มวยสากลสมัครเล่น- เรือแคนู - หมากรุก - ชินลง - จักรยาน - ขี่ม้า - ฟุตบอล - ฟุตซอล - กอล์ฟ - ฮอกกี้- ยูโด - คาราเต้ - เค็นโป - มวย - ปันจักสีลัต - เปตอง - เรือพาย - เรือใบ - เซปักตะกร้อ - ยิงปืน- เทเบิลเทนนิส - เทควันโด - เรือประเพณี - วอลเลย์บอล- วอลเลย์บอลในร่ม - โววีนัม - ยกน้ำหนัก - มวยปล้ำ - วูซู - ฟลอร์บอล (กีฬาสาธิต)สนามที่ใช้แข่งขันปฏิทินการแข่งขันเหตุการณ์สำคัญเหตุการณ์สำคัญ. - ประเทศไทย ได้เป็นเจ้าเหรียญทองในซีเกมส์ครั้งนี้ - ในการแข่งขันขี่ม้า พระเจ้าหลานเธอ พระองค์เจ้าสิริวัณณวรีนารีรัตน์ได้ทรงลงแข่งขันขี่ม้าประเภทศิลปะบังคับม้า โดยในรอบแรกทรงทำคะแนนได้เป็นลำดับที่ 1 ของทีมชาติไทย ในรอบชิงชนะเลิศทรงทำคะแนนได้ 50.617 คะแนน จบอันดับที่ 10 ของการแข่งขัน - ในการแข่งขันกรีฑา ประเทศไทย สามารถคว้าเหรียญทองได้มากถึง 17 เหรียญทอง จาก 47 เหรียญทอง โดยไฮไลต์ของการแข่งขันคือ วิ่งข้ามรั้ว 400 ม. หญิง ที่ไทยส่ง วาสนา วินาโท เข้าแข่งขัน ซึ่งใน 5 เมตรสุดท้าย วาสนาสามารถแซงคู่แข่งจากเวียดนามไปได้อย่างเฉียดฉิว คว้าเหรียญทองได้สำเร็จ - ในการแข่งขันวอลเลย์บอล ทีมชายสามารถคว้าแชมป์ได้เป็นสมัยที่ 5 ส่วนทีมหญิงคว้าแชมป์เป็นสมัยที่ 11 ในซีเกมส์ โดยไม่เสียเซต - ในการแข่งขันฟุตบอล และฟุตซอล สามารถคว้าเหรียญทองมาได้ทั้ง 4 ประเภท สร้างประวัติศาสตร์ที่ 2 ต่อจาก ซีเกมส์ 2007 ที่จังหวัดนครราชสีมา - ในการแข่งขันฟุตบอล ทีมชาติพม่าตกรอบแรกไปอย่างน่าเสียดาย เพราะอินโดนีเซียได้กฎเฮดทูเฮดมากกว่า ทั้งๆที่พม่าน่าจะทำประตูได้มากกว่า ทำให้แฟนบอลเจ้าถิ่นก่อเหตุทะเลาะวิวาท ชุลมุนวุ่นวาย ก่อนที่ตำรวจจะออกมาระงับเหตุ - ในการแข่งขันครั้งนี้ ประเทศไทย ตั้งความหวังไว้ที่ อันดับที่ 2 ของการแข่งขัน ได้ 110 เหรียญทอง แต่กลับกลายเป็นว่าได้อันดับที่ 1 และได้ 107 เหรียญทอง และนอกจากนี้ในกีฬาหลายประเภทสามารถทำผลงานได้ทะลุเป้าตามที่สมาคมได้วางเอาไว้ระเบียงภาพ</doc>
