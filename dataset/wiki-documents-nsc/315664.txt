<doc id="315664" url="https://th.wikipedia.org/wiki?curid=315664" title="เรื่องจริงช็อคโลก">เรื่องจริงช็อคโลก เรื่องจริงช็อคโลก () เป็นรายการสารคดีเกี่ยวกับภาวะโลกร้อน ที่ดำเนินการนำเสนอโดย อัล กอร์ ซึ่งเป็นอดีตรองประธานาธิบดีสหรัฐ และเป็นผู้ได้รับรางวัลโนเบลสาขาสันติภาพเมื่อปีพ.ศ. 2550เนื้อหา เนื้อหา. เนื้อหามุ่งเน้นไปยัง อัล กอร์ ผู้เดินทางรวบรวมข้อมูลที่โลกได้รับผลกระทบจากวิกฤติสิ่งแวดล้อม เขาได้กล่าวว่า "ผมได้ลองบอกเรื่องราวเหล่านี้มาเป็นเวลาที่ยาวนานมากแล้ว และผมก็รู้สึกว่าผมล้มเหลวในการส่งข้อความที่พึงตระหนักมาโดยตลอด" ภาพยนตร์สารคดีชุดนี้ได้ใช้คีย์โน้ตในการนำเสนอ (และมีการพากย์ประกอบการฉายสไลด์) โดยอัล กอร์ได้นำเสนอถึงวิกฤตการณ์ต่างๆที่เกิดขึ้นในส่วนต่างๆของโลก เขาได้พยากรณ์ถึงสภาพอากาศที่เปลี่ยนแปลงไป และหายนะที่อาจเกิดขึ้นได้ตลอดช่วงเวลาที่เขายังมีชีวิตอยู่กระแสตอบรับบอกซ์ออฟฟิซ กระแสตอบรับ. บอกซ์ออฟฟิซ. ภาพยนตร์ชุดนี้ได้เปิดตัวในนิวยอร์กและลอสแอนเจลิสในวันที่ 24 พฤษภาคม ค.ศ. 2006 ในวันหยุดเมโมเรียลเดย์ ภาพยนตร์ชุดนี้สามารถทำรายได้เฉลี่ย 91447 ดอลลาร์สหรัฐต่อโรงภาพยนตร์ ถือเป็นภาพยนตร์สารคดีที่ทำเงินได้มากที่สุดในช่วงวันหยุดสุดสัปดาห์ เทศกาลภาพยนตร์ซันแดนซ์ประจำปี ค.ศ. 2006 ภาพยนตร์เรื่องนี้ก็ได้รับการปรบมือให้การยอมรับอย่างเต็มที่ถึงสามรอบ และยังได้จัดฉายในเทศกาลภาพยนตร์เมืองคานส์ ปี ค.ศ. 2006 รวมไปจนถึงเทศกาลภาพยนตร์นานาชาติเดอร์แบน เมื่อวันที่ 14 มิถุนายน ค.ศ. 2006 ด้วย นอกจากนี้ ภาพยนตร์ เรื่องจริงช็อคโลก ยังประสบความสำเร็จในเทศกาลภาพยนตร์นานาชาติบริสเบนด้วยเช่นกัน ภาพยนตร์ชุดนี้ ทำรายได้รวม 24 ล้านดอลลาร์สหรัฐในอเมริกา และเกินกว่า 49 ล้านดอลลาร์สหรัฐจากทั่วโลก และเป็นภาพยนตร์สารคดีที่ทำรายได้รวมสูงสุดเป็นอันดับห้าของโลก (นับจากช่วงปี ค.ศ. 1982 ถึงปัจจุบัน)รางวัล รางวัล. ภาพยนตร์สารคดีชุดนี้ได้รับรางวัลจากทั่วโลก โดยในปีค.ศ. 2007 ได้รับรางวัลออสการ์ สาขาภาพยนตร์สารคดียอดเยี่ยม และ สาขาเพลงประกอบภาพยนตร์ยอดเยี่ยม "I Need to Wake Up" จึงถือเป็นภาพยนตร์สารคดีเรื่องแรกที่ได้รับรางวัลออสการ์ถึง 2 สาขา และยังเป็นภาพยนตร์สารคดีเรื่องแรกที่ได้รางวัลสาขาเพลงประกอบภาพยนตร์ยอดเยี่ยม ภายหลังจากที่ได้รางวัลออสการ์ในปีค.ศ. 2007 แล้วทางออสการ์ ยังได้มอบรางวัลแด่ผู้กำกับ กุกเกนไฮม์ ผู้ถึงสอบถามอัล กอร์ถึงการเข้าร่วมเป็นสมาชิกในการทำงานร่วมกัน กอร์ ได้กล่าวสุนทรพจน์ว่า : "สหายผู้เป็นที่รักชาวอเมริกัน, ประชาชนที่อาศัยอยู่ในที่ต่างๆทั่วโลก, ถึงเวลาแล้วที่เราจะร่วมกันช่วยแก้ไขวิกฤติด้านสิ่งแวดล้อม มันไม่ใช่เรื่องเกี่ยวกับการเมือง; แต่มันเป็นเรื่องทางศีลธรรม เราได้รับทุกสิ่งที่ควรค่าแก่การเริ่มต้น, ซึ่งเป็นไปได้ที่จะได้รับการยกเว้นในการปฏิบัติ แม้ทรัพยากรบางอย่างอาจนำมาใช้ได้อย่างจำกัด แต่ก็ถึงเวลาที่จะเริ่มต้นลดวิกฤติเหล่านี้กันใหม่ได้"การใช้ประโยชน์เพื่อการศึกษา การใช้ประโยชน์เพื่อการศึกษา. ในหลายๆสถาบันไฮสคูลและในหลายวิทยาลัยได้เริ่มนำภาพยนตร์ชุดนี้มาประกอบการเรียนการสอนวิชาวิทยาศาสตร์ ในเยอรมนี รัฐมนตรีสิ่งแวดล้อมของเยอรมันได้จัดซื้อดีวีดีจำนวน 6,000 ชุด สำหรับใช้ประโยชน์ในโรงเรียนต่างๆของเยอรมนี, ในสเปน ภายหลังจากการที่นายกรัฐมนตรีโฆเซ ลุยส์ โรดรีเกซ ซาปาเตโรได้พูดคุยกับอัลกอร์แล้วก็มีแนวคิดที่จะนำมาใช้ประโยชน์ในโรงเรียน, ในเบอร์ลิงตัน รัฐออนแทรีโอ ประเทศแคนาดา ทาง Halton District School Board ได้นำภาพยนตร์ชุดนี้มาใช้ประโยชน์ในโรงเรียน และใช้เพื่อประกอบการวิจัยด้วยเช่นกันในสหราชอาณาจักรในสหรัฐอเมริกาในประเทศไทย</doc>
