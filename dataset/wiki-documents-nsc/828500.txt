<doc id="828500" url="https://th.wikipedia.org/wiki?curid=828500" title="ดราก้อนเควสต์ VII">ดราก้อนเควสต์ VII ดราก้อนเควสต์ VII () เป็นกมภาคหลักภาคที่เจ็ด ในเกมซีรีส์ ดราก้อนเควสต์ เป็นเกมเล่นตามบทบาทที่พัฒนาขึ้นโดยค่าย Heartbeat และ ArtePiazza และจัดจำหน่ายโดยบริษัทเอนิกซ์และนินเท็นโด โดยวางจำหน่ายครั้งแรกในปี 2000 สำหรับเครื่องเพลย์สเตชัน และต่อมาในปี 2003 ได้ทำฉบับรีเมคลงบนเครื่องนินเท็นโด 3DS นอกจากนี้ในปี 2015 ยังลงในสมาร์ทโฟนระบบแอนดรอยด์และ iOS อีกด้วย ดราก้อนเควสต์ VII เดิมมีกำหนดจะลงในเครื่อง นินเท็นโด 64DD แต่ก็ได้ถูกเลื่อนกำหนดวางจำหน่ายออกไปหลายครั้งจนในที่สุดได้ตัดสินใจย้ายไปลงเพลย์สเตชันแทน< เนื่องจากทีมงานต้องการสร้างเกมที่ดีที่สุดออกมา และทีมงานที่สร้างเกมนี้มีเพียง 35 คนเท่านั้น ก่อนการจำหน่าย ดราก้อนเควสต์ VII ได้รับการสำรวจว่าเป็นเกมที่คนญี่ปุ่นอยากเล่นที่สุดในปี 2000 และได้มีการคาดการณ์ว่าเกมนี้จะประสบความสำเร็จในญี่ปุ่นอย่างมหาศาล โดย "จะสร้างเม็ดเงินหมุนเวียนในระบบเศรษฐกิจญี่ปุ่นกว่าห้าหมื่นล้านเยน" บริษัทสแควร์รับทราบถึงข้อนี้จึงได้ชะลอการเปิดตัวเกมคู่แข่งอย่าง ไฟนอลแฟนตาซี IX มาเปิดตัวในช่วงเวลาเดียวกันเพื่อให้มีเกมที่สมน้ำสมเนื้อกันระหว่างสองค่าย และหลังวางจำหน่าย ดราก้อนเควสต์ VII ก็กลายเป็นหนึ่งในภาคที่ประสบความสำเร็จสูงสุด โดยในปี 2000 สามารถทำยอดขายได้ถึง 3.78 ล้านฉบับเฉพาะในประเทศญี่ปุ่น นอกจากนี้ยังสามารถกวาดรางวัลต่างๆได้มากมาย ในปี 2006 นิตยสารเกม Famitsu โหวตให้เกมดราก้อนเควสต์ VII เป็นวีดีโอเกมอันดับ 9 ที่ยอดเยี่ยมที่สุดตลอดกาล</doc>
