<doc id="332684" url="https://th.wikipedia.org/wiki?curid=332684" title="โรงเรียนพระมารดานิจจานุเคราะห์">โรงเรียนพระมารดานิจจานุเคราะห์ โรงเรียนพระมารดานิจจานุเคราะห์ () เป็นโรงเรียนของอัครสังฆมณฑลกรุงเทพฯ ก่อตั้งเมื่อปี พ.ศ. 2528 โรงเรียนประเภทสามัญศึกษา เปิดการสอนตามหลักสูตรของกระทรวงศึกษาธิการ ตั้งแต่ชั้นอนุบาลปีที่ 1 ถึงมัธยมศึกษาปีที่ 6 และหลักสูตรโครงการใช้สื่อการสอนเป็นภาษาอังกฤษ เกรด 1 -ุ 6ประวัติการก่อตั้งโรงเรียน ประวัติการก่อตั้งโรงเรียน. ปี พ.ศ.2527 พระคาร์ดินัล ไมเกิ้ล มีชัย กิจบุญชู ประมุขของอัครสังฆมณฑลกรุงเทพฯ ได้รับมอบที่ดินจำนวน 18 ไร่ จากครอบครัวปัญจทรัพย์ เพื่อใช้ก่อสร้างวัดและโรงเรียน อาคารเรียนหลังแรกเริ่มก่อสร้างในเดือนกุมภาพันธ์ พ.ศ. 2527 เป็นอาคารคอนกรีต 4 ชั้น ใช้เวลาก่อสร้าง 1 ปีจึงแล้วเสร็จ พระคาร์ดินัล เป็นประธานในพิธีเสกอาคารเรียน เมื่อวันที่ 16 กุมภาพันธ์ 2528 โดยโรงเรียนได้รับชื่ออันเป็นมงคลว่า “โรงเรียนพระมารดานิจจานุเคราะห์” ซึ่งหมายถึง พระแม่ผู้ให้ความช่วยเหลือแก่เราทุกคนเสมอ- ปีการศึกษา 2528 - 2529 โรงเรียนเริ่มเปิดดำเนินการในปี พ.ศ. 2528 โดยมีแมร์มีเรียม กิจเจริญ เป็นผู้รับใบอนุญาต แมร์หลุยส์ กิจเจริญ เป็นอธิการิณีคนแรก ดำรงตำแหน่งในช่วงปี 2528 - 2533 และเซอร์เทโอดอร์ ประราศรี เป็นครูใหญ่ รับนักเรียนรุ่นแรกชั้นอนุบาล ถึงชั้นประถมศึกษาปีที่ 4 จำนวน 913 คน โดยมีครู 40 คน- ปีการศึกษา 2530 – 2532 เซอร์มารีโลด สกุลทอง รับตำแหน่งครูใหญ่ โรงเรียนได้รับอนุญาตให้ขยา ชั้นเรียนไปจนถึงระดับมัธยมศึกษาตอนต้น ในปีการศึกษา 2532 ได้ต่อเติมอาคารเรียนหลังแรก (อาคารพระมารดานิจจานุเคราะห์) ให้เป็นอาคาร 5 ชั้น เพื่อใช้พื้นที่บนอาคารให้เป็นห้องหมวดวิชาต่างๆ และได้เริ่มก่อสร้างอาคารเซนต์ไมเกิ้ล (ตึกอนุบาล)- การศึกษา 2533 – 2535 เซอร์อัลแบรต์ ไวอาษา รับตำแหน่งผู้จัดการ-ครูใหญ่ และได้เริ่มใช้อาคารเซนต์ไมเกิ้ล เป็นสถานที่เรียนของนักเรียนระดับอนุบาล ปีการศึกษา 2534 โรงเรียนได้ขออนุญาต ขยายชั้นเรียนจนถึงระดับมัธยมศึกษาตอนปลาย เริ่มการก่อสร้างหอประชุมหลุยส์ เดอ ลา ตรีนิเต มีการปรับปรุงสนามหน้าโรงเรียน และสร้างทางเดินโดยรอบสนาม- ปีการศึกษา 2536 – 2541 เซอร์สกอลัสติก สัณฐิติ รับตำแหน่งผู้จัดการ-ครูใหญ่ ได้รับอนุญาตจากสำนักงานคณะกรรมการการศึกษาเอกชนให้เปลี่ยนแปลงเครื่องแบบนักเรียนหญิงชั้นประถมศึกษาปีที่ 5-6 ให้เหมือนกับนักเรียนหญิงชั้นมัธยมศึกษาตอนต้น เปิดสอนหลักสูตร โครงการใช้สื่อการสอนภาษาอังกฤษ (English Program) และปรับปรุงห้องสมุด ห้องวิทยาศาสตร์ และการจัดกิจกรรมการเรียนรู้ระดับมัธยมศึกษา จัดทำระบบการจัดการสิ่งแวดล้อมตามมาตรฐานสากล ISO 14001 จัดสภาพแวดล้อมภายในโรงเรียนให้มีบรรยากาศร่มรื่น สะอาด สวยงาม และเป็นแหล่งเรียนรู้ จัดสร้าง สวนแม่พระ (Myriam Garden) ติดตั้งเครื่องขยายเสียงภายในห้องเรียน ติดตั้งเครื่องปรับอากาศ ภายในหอประชุม สร้างห้องคอมพิวเตอร์ ห้องดนตรี ห้องปฏิบัติการทางภาษา ศูนย์อินเตอร์เนตเพื่อการศึกษา บ้านมรดกไทย ห้องศาสนภัณฑ์ และมินิมาร์ท เพื่อให้บริการแก่นักเรียนและผู้ปกครอง สระว่ายน้ำปิติมหาการุญและอาคารครุเวศม์ จัดตั้งวงดุริยางค์ระดับอนุบาล จัดสร้างและดำเนินการติดตั้งโทรทัศน์วงจรปิดขึ้นภายในห้องเรียน พัฒนาการบริหารงานของโรงเรียนโดยจัดทำแผนพัฒนาโรงเรียน รวมถึง ธรรมนูญโรงเรียน คู่มือนักเรียน-ผู้ปกครอง คู่มือครู และนำเครื่องคอมพิวเตอร์มาใช้ในการบริหารงานของโรงเรียน- ปีการศึกษา 2542-2544 ซอร์แทแรส บุญรักษ์ หมั้นทรัพย์ ดำรงตำแหน่งผู้จัดการ-ครูใหญ่ ได้มีการพัฒนา ดังนี้- จัดสร้างสนามฟุตบอล สวนเอเดน ซึ่งเป็นสวนเกษตรตามแนวพระราชดำริเศรษฐกิจแบบพอเพียง เพื่อใช้เป็นห้องเรียนธรรมชาติ - จัดสร้างห้องคอมพิวเตอร์ใหม่ 2 ห้อง จัดสร้างห้องประชุม และห้องปฏิบัติการทางภาษา สำหรับนักเรียนหลักสูตรภาษาอังกฤษ และจัดสร้างห้องสมุดสารบรรณความรู้สำหรับนักเรียน - จัดกิจกรรมส่งเสริมการอ่านและการอนุรักษ์พลังงาน เปิดใช้สระว่ายน้ำ "ปีติมหาการุญ" และหอพักครู "ครุเวศม์" - จัดทำระบบบริหารงานคุณภาพตามมาตรฐาน ISO 9002 ได้รับรองมาตรฐานคุณภาพการศึกษาระดับก่อนประถมศึกษา ประถมศึกษา และมัธยมศึกษา จากกระทรวงศึกษาธิการ - ปีการศึกษา 2542-2546 ได้รับอนุญาตให้จัดตั้ง ศูนย์วัฒนธรรมโรงเรียนพระมารดานิจจานุเคราะห์ ได้รับทุนสนับสนุนโครงการวิจัยและพัฒนาเพื่อปฎิรูปการเรียนรู้ทั้งโรงเรียน: การพัฒนาการเรียนรู้ของผู้เรียนด้วยกระบวนการวิจัย เริ่มดำเนินงานสวนพฤกษศาสตร์ - โรงเรียนได้รับรางวัลพระราชทาน ห้องสมุดประถมศึกษา ขนาดใหญ่พิเศษ และได้รับการรับรองระบบการจัดการสิ่งแวดล้อมตามมาตรฐานสากล ISO 14001- การศึกษา 2545 - 2550 เซอร์อัลเฟรด วรศิลป์ ดำรงตำแหน่งผู้จัดการ-ครูใหญ่ มีจำนวนนักเรียน 3,730 คน ครู 235 คน เปิดสอนภาษาจีนเป็นวิชาภาษาต่างประเทศ และจัดทำหลักสูตรภาษาอังกฤษเข้มข้นระดับมัธยมศึกษาตอนต้น จัดสร้างห้องเรียนชั่วคราวเพิ่มเติม เนื่องจากมีการขยายห้องเรียนระดับมัธยมศึกษา จัดสร้างห้อง ICT พร้อมปรับปรุงห้องคอมพิวเตอร์ทุกห้อง เข้าร่วมโครงการวิจัยและพัฒนานวัตกรรมการเพิ่มประสิทธิภาพขององค์กรทางการศึกษาด้วยการจัดการความรู้ เข้าร่วมโครงการพัฒนาคุณภาพการจัดการเรียนการสอนภาษาอังกฤษ โดยใช้หลักสูตร UK English จัดกิจกรรมส่งเสริมการอ่านอย่างต่อเนื่อง ริเริ่มจัดงานตลาดนัดความรู้สำหรับคณะครูขึ้นภายในโรงเรียน และได้รับเกียรติบัตรจากการประปานครหลวง ผ่านการตรวจสอบและรับรองคุณภาพน้ำประปาดื่ม โรงเรียนพระมารดานิจจานุเคราะห์ เป็นโรงเรียนเครือข่ายการใช้หลักสูตรการศึกษาขั้นพื้นฐาน พ.ศ. 2545 โดยร่วมกับฝ่ายการศึกษาอัครสังฆมณฑลกรุงเทพฯ จัดทำหลักสูตรสถานศึกษา เริ่มใช้ในชั้นประถมศึกษาปีที่ 1, 4 และชั้นมัธยมศึกษาปีที่ 1, 4 โรงเรียนได้รับการตรวจประเมินภายนอก และได้รับการรับรองจากสำนักงานรับรองมาตรฐานและประเมินคุณภาพการศึกษา (สมศ.)- ปีการศึกษา 2551 - 2553 โรงเรียนติดตั้งกล้องโทรทัศน์วงจรปิด (CCTV) ภายในบริเวณโรงเรียนและปรับปรุงภูมิทัศน์ โดยรอบติดตั้งอุปกรณ์ออกกำลังกายบริเวณสวนสุขภาพจัดสร้างหลังคาคลุมสนามเด็กเล่นอนุบาล จัดสร้างอาคารพระมารดานิจจานุเคราะห์ 3 (ตึกมัธยม) ปรับปรุงสวนเอเดนให้เป็นค่ายลูกเสือ-เนตรนารี และสร้างบ้านพักแรม “มารีย์สมภพ” ปรับปรุงสนามกีฬาภายในบริเวณโรงเรียนเข้าร่วมโครงการพัฒนาความฉลาดทางสุขภาวะ (Health Literacy) ของเด็ก เยาวชน และครอบครัวด้วยพลังเครือข่ายการศึกษา ได้รับป้ายรับรองอาหารปลอดภัย (Food Safety) จากกระทรวงสาธารณสุข รับผิดชอบการจัดฐานกิจกรรมองค์ความรู้ด้านสุขภาพ ในงานชุมนุมลูกเสือคาทอลิกโลก ครั้งที่ 1 (ICCS Jamboree)- ปีการศึกษา 2554 - ปัจจุบัน เซอร์เวโรนิกา ประราศรี ดำรงตำแหน่งผู้จัดการ-ครูใหญ่- โรงเรียนได้รับการตรวจประเมินภายนอกรอบ 3 ได้รับการรับรองจากสำนักงานรับรองมาตรฐานและประเมินคุณภาพการศึกษา (สมศ.) - สร้างร้านอาหารมาร์ธา (Matha Shop) และปรับพื้นที่บริเวณหลังอาคารพระมารดานิจจานุเคราะห์ 1 ให้เป็นสนามเด็กเล่น และปรับปรุงศูนย์วัฒนธรรมโรงเรียนพระมารดานิจจานุเคราะห์ - จัดตั้งศูนย์พัฒนาการเรียนรู้ภาษาอังกฤษ และศูนย์การเรียนรู้อาเซียนศึกษาตราประจำโรงเรียน ตราประจำโรงเรียน. รูปพระมารดานิจจานุเคราะห์ เป็นตราประจำโรงเรียนพระมารดานิจจานุเคราะห์ แม่พระทรงอุ้มพระเยซูไว้ในอ้อมแขนด้วยความรัก พร้อมทั้งปลอบใจ ให้ขวัญพระองค์ เหมือนดังคุณอาจารย์ ที่โอบกอดลูกศิษย์ของตน ด้วยความรัก ความอบอุ่น พระหัตถ์ของพระเยซู เจ้าบีบแน่น อยู่กับมือของแม่พระ เพื่อเตือนเราว่า ผู้ปกครองมอบลูกหลานของเขาไว้ในความคุ้มครอง ดูแลของคุณอาจารย์ โดยสิ้นเชิงหลักสูตรการรับสมัครกิจกรรมโรงเรียนศิษย์เก่าศิษย์เก่า. - พัชรศรี เบญจมาศ (กาละแมร์) - ณฐพร เตมีรักษ์ - ภคมน บุณยะภูติ (AF4) - กัญญา รัตนเพชร์</doc>
