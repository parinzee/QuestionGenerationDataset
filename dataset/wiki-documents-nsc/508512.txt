<doc id="508512" url="https://th.wikipedia.org/wiki?curid=508512" title="โซนี่ เอ็กซ์พีเรียแซด">โซนี่ เอ็กซ์พีเรียแซด โซนี่ เอ็กซ์พีเรีย แซด เป็นสมาร์ตโฟนแบบจอสัมผัส ความละเอียดจอ ฟูลเอชดี (full HD) และใช้ระบบปฏิบัติการแอนดรอยด์ ซึ่งออกแบบ ผลิต และวางขาย โดย โซนี่ อิเล็กทรอนิกส์ โดยประกาศอย่างเป็นทางการ ในงาน ซีอีเอส 2013 (CES 2013) ส่วนวันเปิดตัวยังไม่มีกำหนดอย่างแน่ชัด โดยมีราคาอยู่ที่ 749 ดอลลาร์ออสเตรเลีย ในออสเตรเลีย, 739 ยูโร ในฟินแลนด์ คาดว่าจะนำออกวางขายทั่วโลกภายในไตรมาสที่ 1 ปีพ.ศ. 2556นี้ สำหรับประเทศไทยมีการเปิดตัวในวันที่ 14 กุมภาพันธ์ พ.ศ. 2556 ณ โรงแรมโซฟิเทล โซ กรุงเทพ โดยคาดว่าจะวางจำหน่ายช่วงปลายเดือนมีนาคมถึงเมษายนปีเดียวกันคุณสมบัติ คุณสมบัติ. โซนี่ เอ็กซ์พีเรีย แซด มีจอกว้าง 5 นิ้ว ความละเอียด ฟูลเอชดี 1080 พิกเซล (1920x1080 พิกเซล) 443 พิกเซลต่อนิ้ว โดยออกแบบมาให้กันฝุ่นและกันน้ำได้ในระยะเวลามากที่สุด 30 นาที กล้องหลักมีความละเอียด 13 ล้านพิกเซล เลนส์ เอ็กซ์มอร์ อาร์เอส (Exmor RS) เลนส์ชนิดใหม่ที่สามารถถ่ายวิดีโอฟูล เอชดี ในโหมด เอชดีอาร์ได้กล้องหน้ามีความละเอียด 2.2 ล้านพิกเซล ตัวเครื่องครอบด้วยกระจก ดรากอนเทรียลกลาส (Dragontrail glass) โทรศัพท์นี้มีขนาด 139 x 71 x 7.9 มิลลิเมตร น้ำหนัก 146 กรัม (รวมแบตเตอรี) ใช้งานแบตเตอรีลิเทียมไออน 2330 มิลลิแอมแปร์ต่อชั่วโมง ซึ่งมีโหมด "แบตเตอรี สตามีนา (Battery Stamina)" ที่สามารถตัดการทำงานของแอพเบื้องหลังเพื่อประหยัดพลังงาน ส่วนชิพ ใช้สแนปดรากอน เอส 4 ควอด–คอร์ 1.5 จิกะเฮิรตซ์ แรม 2,048 เมกาไบต์ โทรศัพท์เครื่องนี้สามารถรองรับคลื่นความถี่ 4 จี แอลทีอี ได้ด้วย และจะสามารถรองรับการใช้งานระบบวันทัชไวร์เลส ที่สามารถแบ่งปัน เพลง, รูปภาพ และวิดีโอ หรือสิ่งอื่นๆบนโทรศัพท์ ด้วยระบบ เอ็นเอฟซี เพื่อแสดงผลบนโทรทัศน์ของโซนี่ บราเวีย®</doc>
