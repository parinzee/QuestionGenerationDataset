<doc id="775088" url="https://th.wikipedia.org/wiki?curid=775088" title="พลอยลภัส ชัยประสิทธิ์">พลอยลภัส ชัยประสิทธิ์ พลอยลภัส ชัยประสิทธิ์ (; ชื่อเล่น: พลอย) เกิดวันที่ 5 ธันวาคม พ.ศ. 2545 นักเทควันโดหญิงทีมชาติไทย เจ้าของเหรียญทองจากการแข่งขันเทควันโดยุวชนชิงแชมป์โลก รายการ "The 2nd WTF World Cadet Taekwondo Championships" รุ่นไม่เกิน 41 กก.หญิง ที่เมืองมูจู ประเทศเกาหลีใต้ เป็นการสร้างประวัติศาสตร์แรกให้กับวงการเทควันโดไทย และถือว่าเป็นแชมป์เทควันโดยุวชนโลกคนแรกของไทยอีกด้วยประวัติ ประวัติ. พลอยลภัสกำลังศึกษาอยู่ในระดับชั้นมัธยมศึกษาตอนต้นที่โรงเรียนสารสาสน์วิเทศสุวรรณภูมิ เป็นนักกีฬาเทควันโดยุวชนทีมชาติจากจังหวัดสมุทรปราการ เริ่มเล่นกีฬาเทควันโดตั้งแต่อายุ 5 ปี มีนักกีฬาเทควันโดในดวงใจ คือ พาณิภัค วงศ์พัฒนกิจ เคยมีผลงานการแข่งขันเทควันโดในระดับประเทศ เช่น เหรียญทองจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2554 รุ่นยุวชนหญิง ไม่เกิน 32 กก. เหรียญทองจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2558 รุ่นอายุ 13-14 ปี ไม่เกิน 41 กก.หญิง เหรียญทองจากการแข่งขันเทควันโด รุ่นไม่เกิน 46 กก.หญิง "กีฬาแห่งชาติ ครั้งที่ 44" หรือ "นครสวรรค์เกมส์" เหรียญทองจากการแข่งขันเทควันโด รุ่นไม่เกิน 44 กก.หญิง "กีฬานักเรียน นักศึกษาแห่งชาติ ครั้งที่ 37" หรือ "นครศรีธรรมราชเกมส์" เหรียญทองจากการแข่งขันเทควันโด รุ่นไม่เกิน 44 กก.หญิง "กีฬาเยาวชนแห่งชาติ ครั้งที่ 32" หรือ "สุพรรณบุรีเกมส์" เหรียญทองจากการแข่งขัน รายการ "GH BANK" เทควันโดชิงชนะเลิศแห่งประเทศไทย ประจำปี 2558 รุ่นไม่เกิน 46 กก.หญิง รอบชิงชนะเลิศสามารถเตะเอาชนะคะแนนนภาพร จรณวัต คว้าชัยชนะเป็นแชมป์ประเทศไทยได้สำเร็จ และยังได้รับรางวัลนักกีฬายอดเยี่ยมฝ่ายหญิงมาครองร่วมกับณัฐวุฒิ เจริญรักษ์ ซึ่งได้รับรางวัลนักกีฬายอดเยี่ยมฝ่ายชายนักกีฬาเทควันโดรุ่นยุวชนพ.ศ. 2558 นักกีฬาเทควันโดรุ่นยุวชน. พ.ศ. 2558. ในปี 2558 พลอยลภัสเป็นตัวแทนนักกีฬาเทควันโดยุวชนทีมชาติไทย เข้าร่วมการแข่งขันเทควันโดยุวชนชิงแชมป์โลก รายการ "The 2nd WTF World Cadet Taekwondo Championships" รุ่นไม่เกิน 41 กก.หญิง ที่เมืองมูจู ประเทศเกาหลีใต้ พลอยลภัสเป็นฝ่ายชนะคะแนนนักกีฬาจากอียิปต์ 23-3 ในรอบแรก รอบสองชนะคะแนนนักกีฬาจากเกาหลีใต้ 18-1 รอบก่อนรองชนะเลิศ ชนะคะแนนนักกีฬาจากรัสเซีย 14-2 รอบรองชนะเลิศ ชนะคะแนนนักกีฬาจากยูเครน 13-2 รอบชิงชนะเลิศ ชนะคะแนนนักกีฬาจากอิหร่าน 8-6 คว้าเหรียญทอง รุ่นไม่เกิน 41 กก.หญิง มาครองได้สำเร็จ พร้อมกับรางวัลนักกีฬายอดเยี่ยมหญิงประจำการแข่งขัน กลายเป็นแชมป์เทควันโดยุวชนโลกคนแรกของไทยนักกีฬาเทควันโดรุ่นเยาวชนพ.ศ. 2560 นักกีฬาเทควันโดรุ่นเยาวชน. พ.ศ. 2560. ในปี 2560 เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Championships 2017" ที่ประเทศคาซัคสถาน คว้าเหรียญทอง รุ่นไม่เกิน 49 กก.หญิง รอบชิงชนะเลิศเป็นฝ่ายชนะคะแนนนักกีฬาจากฟิลิปปินส์ 32-0</doc>
