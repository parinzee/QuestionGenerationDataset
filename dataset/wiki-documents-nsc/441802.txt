<doc id="441802" url="https://th.wikipedia.org/wiki?curid=441802" title="ละอองดาว สกาวเดือน">ละอองดาว สกาวเดือน ละอองดาว-สกาวเดือน เป็นนักร้องลูกทุ่ง คู่แฝดที่ประสบความสำเร็จมากที่สุดของไทย เกิดวันอังคารที่2 เดือนพฤศจิกายน พ.ศ. 2491 คลอดห่างกันประมาณ 10 นาที จากเด็กตระเวนประกวดร้องเพลงตามงานวัดต่าง ๆ จนเป็นที่เลื่องลือไปทั้งจังหวัด สู่นักร้องเพลงลูกทุ่งคู่แฝดที่ร้องเพลงได้ถูกใจคนทั้งประเทศได้เท่าคู่นี้ประวัติ ประวัติ. ละอองดาว-สกาวเดือนเป็นขื่อที่ครูสุรพล สมบัติเจริญเป็นผู้ตั้งให้เพื่อนใช้ในการแสดงเท่านั้น ชื่อ นามสกุล จริงคือ จำปี – จำปา โสธรบุญ เป็นคนบางน้ำเปรี้ยว จังหวัดฉะเชิงเทรา พ่อแม่เป็นชาวนา มีลูกถึง 15 คน และมีแฝดคู่เดียว สองพี่น้องฝาแฝดเรียนหนังสือแค่ชั้น ป.4 ที่โรงเรียนวัดบางสาย อำเภอบางน้ำเปรี้ยว จ.ฉะเชิงเทรา เวลาเรียนอยู่ห้องเดียวกัน นั่งโต๊ะเก้าอี้ติดกัน และไม่เคยห่างกันเลย พวกเธอชอบร้องเพลงเป็นชีวิตจิตใจ เป็นนักร้องรุ่นจิ๋วประจำโรงเรียน และได้ตระเวนประกวดร้องเพลงตามงานวัดต่าง ๆ จนเป็นที่เลื่องลือไปทั้งจังหวัด งานประกวดที่มีสองพี่น้องฝาแฝดคู่นี้เข้าร่วมจะมีคนตามแห่ไปดูไปเชียร์เต็มที่ เพราะตัวเล็ก ๆ หน้าตาเหมือนกัน และเสียงดีมากทั้งคู่ สองพี่น้องได้รางวัลจากการประกวด กรรมการต้องยกธงขาวยอมแพ้ความเก่ง และขอร้องไม่ให้เข้าประกวดเพราะจะไม่คนกล้าเข้าแข่งด้วย ทั้งคู่จึงต้องร้องเพลงโชว์แทน และก็ได้รางวัลมากมายทุกเวที ต่อมา พ่อและพี่ชายชื่อบุญทิ้ง โสธรบุญ เห็นแววน้องสาว จึงพาไปฝากกับครูสุรพล สมบัติเจริญ จนครูรับไว้เป็นลูกสาวบุญธรรมทั้งคู่ ทั้งยังรักเมตตาไว้ใจให้อยู่ในบ้านอีกต่างหาก ครูสุรพลฝึกให้ละอองดาว-สกาวเดือน ร้องเพลงจนเก่ง นำขึ้นเวทีร้องเพลงและเล่นละครเพลงได้จนกลายเป็นแม่เหล็กประจำวงหลังจากที่ผ่องศรี วรนุช ลาออกจากวงไปแล้ว ทั้งคู่จึงเหมือนกับแก้วตาดวงใจที่ครูได้กลับคืนมา ครูจึงแต่งเพลงป้อนให้ร้องอัดแผ่นเสียงจนโด่งดังมากผลงานเพลงดังรางวัลรางวัล. - รางวัลกึ่งศตวรรษเพลงลูกทุ่งไทยพระราชทานจากผลงานเพลงเด็กท้องนาของครูสุรพล สมบัติเจริญ เมื่อปี พ.ศ. 2532 - รางวัลกึ่งศตวรรษเพลงลูกทุ่งไทยพระราชทานจากผลงานเพลงสอนน้องของจิตรกร บัวเนียม ในปี พ.ศ. 2534แหล่งอื่นๆแหล่งอื่นๆ. - คุณละอองดาว-สะกาวเดือน ชมรมอนุรักษ์เพลงลูกทุ่ง - สายสัมพันธ์ เว็บบอร์ด ละอองดาว-สะกาวเดือน</doc>
