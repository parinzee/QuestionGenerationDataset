<doc id="412765" url="https://th.wikipedia.org/wiki?curid=412765" title="วันดี คำเอี่ยม">วันดี คำเอี่ยม เรือเอกหญิงวันดี คำเอี่ยม เป็นนักกีฬายกน้ำหนักหญิง ทีมชาติไทย สังกัดสมาคมยกน้ำหนักแห่งประเทศไทย เป็นชาวอำเภอราษีไศล จังหวัดศรีสะเกษ มีผลงานสร้างชื่อเสียงให้กับจังหวัดศรีสะเกษและประเทศไทย ด้วยรางวัลเหรียญทอง เหรียญเงิน และเหรียญทองแดง จากการเป็นตัวแทนประเทศไทยเข้าร่วมการแข่งขันกีฬายกน้ำหนักในระดับนานาชาติหลายรายการประวัติ ประวัติ. เกิดเมื่อวันที่ 18 มกราคม พ.ศ. 2521 ที่อำเภอราษีไศล จังหวัดศรีสะเกษ ในครอบครัวชาวชนบทที่ยากจน เป็นบุตรคนที่ 2 ในบรรดาพี่น้องทั้งหมดจำนวน 3 คน ซึ่งเป็นบุตรของนางราตรี คำเอี่ยม กับนายเสวียน คำเอี่ยม เริ่มต้นชีวิตนักกีฬาเมื่ออายุ 13 ปี ด้วยการเป็นนักกรีฑาให้กับโรงเรียน ขณะกำลังศึกษาอยู่ในระดับชั้นมัธยมศึกษาปีที่ 1 สามารถคว้ารางวัลเหรียญทอง จากการแข่งขันกรีฑาระดับจังหวัดหลายรายการในการแข่งขันวิ่งระยะสั้น หลังจากนั้น เมื่ออายุ 17 ปี ระหว่างที่กำลังศึกษาในระดับมัธยมศึกษาตอนปลาย ได้เริ่มผันตัวเองจากกีฬากรีฑามาสู่กีฬายกน้ำหนักโดยการแนะนำของอาจารย์ประสงค์ สุรพล ผู้ฝึกสอนกีฬาประจำโรงเรียนสตรีสิริเกศ จังหวัดศรีสะเกษ ซึ่งเห็นว่าลักษณะทางกายภาพและโครงสร้างทางสรีระของเธอเหมาะสมที่จะฝึกฝนและพัฒนาไปสู่การเป็นนักยกน้ำหนักที่ประสบความสำเร็จได้ ปัจจุบัน วันดี คำเอี่ยม รับราชการทหาร และเป็นผู้ฝึกสอนยกน้ำหนักที่โรงเรียนศึกษาสงเคราะห์ จังหวัดสุราษฎร์ธานีเกียรติประวัติและผลงานกีฬาโอลิมปิกเกมส์เกียรติประวัติและผลงาน. กีฬาโอลิมปิกเกมส์. - ปี 2004 : 1 เหรียญทองแดง จากการแข่งขันยกน้ำหนักหญิง รุ่น 58 กิโลกรัม ในกีฬาโอลิมปิกเกมส์ ที่กรุงเอเธนส์ ประเทศกรีซ - ปี 2008 : อันดับที่ 4 จากการแข่งยกน้ำหนักหญิงรุ่น 58 กิโลกรัม ในกีฬาโอลิมปิกเกมส์ ที่กรุงปักกิ่ง สาธารณรัฐประชาชนจีน - ปี 2016 : ได้เหรียญทองแดง ปักกิ่ง 2008 เนื่องจากนักกีฬาชาวรัสเซียใช้สารกระตุ้นการแข่งขันยกน้ำหนักชิงแชมป์โลกการแข่งขันยกน้ำหนักชิงแชมป์โลก. - ปี 2002 : 2 เหรียญเงิน - ปี 2005 : 3 เหรียญเงิน - ปี 2006 : 1 เหรียญทอง, 3 เหรียญทองแดงกีฬามหาวิทยาลัยโลกกีฬามหาวิทยาลัยโลก. - ปี 2003 : 1 เหรียญทอง, 2 เหรียญเงิน - ปี 2006 : 2 เหรียญทอง, 1 เหรียญเงินกีฬาเอเชียนเกมส์กีฬาเอเชียนเกมส์. - ปี 2005 : 1 เหรียญเงินการแข่งขันยกน้ำหนักชิงแชมป์เอเชียการแข่งขันยกน้ำหนักชิงแชมป์เอเชีย. - ปี 2001 : 1 เหรียญทอง, 2 เหรียญเงิน - ปี 2005 : 3 เหรียญทอง - ปี 2007 : 3 เหรียญเงินเครื่องราชอิสริยาภรณ์</doc>
