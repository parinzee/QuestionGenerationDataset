<doc id="340975" url="https://th.wikipedia.org/wiki?curid=340975" title="พระเจ้าคยองมยอง">พระเจ้าคยองมยอง พระเจ้าคยองมยองแห่งซิลลา (ครองราชย์ ค.ศ. 917 - ค.ศ. 924) กษัตริย์ลำดับที่ 54 แห่งอาณาจักรซิลลา พระเจ้าคยองมยอง เป็นพระราชโอรสองค์โตของพระเจ้าซินด๊อกกับพระมเหสีอึยซอง ในรัชสมัยที่พระองค์ขึ้นครองราชย์นั้นอาณาจักรฮูแพกเจและอาณาจักรแทบง โจมตีอาณาจักรซิลลาจนทำให้ราษฎรเดือดร้อนเป็นอย่างมาก ในปี ค.ศ. 918 วังกอน ได้สังหารพระเจ้ากุงเยแห่งอาณาจักรแทบง และตั้งตนเป็นกษัตริย์องค์ใหม่แห่งอาณาจักรแทบง พระองค์จึงได้ร่วมมือกับวังกอนในการขับไล่กองทัพฮูแพกเจที่พระราชวังแทยา ภายหลังวังกอนได้หันมาโจมตีอาณาจักรซิลลาอีกครั้งโดยการตั้งฐานกำลังรอบทะเลทรายซิลลา ทำให้พระเจ้าคยองมยองทรงหวั่นเกรงต่อทัพของวังกอนอย่างมาก พระเจ้าคยองมยองพยายามขอกำลังทหารจากจีนมาช่วยในการทำสงครามกับอาณาจักรฮูแพกเจและอาณาจักรแทบงโดยการส่งบรรณาการไปยังจีน แต่ก็ไม่เป็นผลสำเร็จเนื่องจากจีนก็กำลังประสบภัยสงครามเช่นกัน ภายหลังในปี ค.ศ. 924 พระเจ้าคยองมยองสิ้นพระชนม์พระศพของพระองค์ถูกนำไปฝังทางทิศเหนือของวัดฮวางบกซา</doc>
