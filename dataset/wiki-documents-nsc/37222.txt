<doc id="37222" url="https://th.wikipedia.org/wiki?curid=37222" title="ฮาคุ">ฮาคุ ฮาคุ () เป็นตัวละครนินจาจากการ์ตูนเรื่อง นินจาคาถาโอ้โฮเฮะ คำว่า "ฮาคุ" แปลว่า สีขาว อายุ 15 ปี ส่วนสูง 155.49 เซนติเมตร น้ำหนัก 43.2 กิโลกรัม เลือดกรุ๊ป Oประวัติ ประวัติ. ฮาคุ เกิดในหมู่บ้านหนึ่งภายในแคว้นมิซึ โนะ คุนิ โดยมีแม่เป็นผู้สืบทอดขีดจำกัดสายเลือด แต่ได้ปกปิดไว้เนื่องจากช่วงเวลานั้น ผู้มีขีดจำกัดสายเลือดตระกูล ยูกิ ถูกใช้เป็นเครื่องมือในสงครามและตกเป็นที่ชิงชังของคนทั่วไป เหล่าผู้มีขีดจำกัดสายเลือดจึงถูกไล่ล่าและสังหาร ฮาคุใช้ชีวิตในช่วงต้นของวัยเด็กอย่างมีความสุข กระทั่งความลับของขีดจำกัดสายเลือดแดงออกมาโดยความรู้เท่าไม่ถึงการณ์ของฮาคุที่สามารถสร้างน้ำแข็งได้ ทำให้พ่อของฮาคุรู้ว่าแม่ของฮาคุมีขีดจำกัดทางสายเลือด (kekkei genkai 血継限界) และได้ลงมือสังหารภรรยาตนเอง รวมทั้งตั้งใจจะปลิดชีพฮาคุด้วย เพื่อเอาตัวรอด ฮาคุได้ฆ่าพ่อแท้ๆของตัว และกลายเป็นเด็กเร่ร่อน ต่อมา ฮาคุได้พบกับ โมโมจิ ซาบุสะ ในวันหิมะตก ฮาคุซึ่งยังเด็กมากได้เอ่ยขึ้นว่า ซาบุสะก็มีดวงตาที่เหมือนตน (หมายถึงมีอดีตที่เศร้า และมองโลกอย่างว่างเปล่า) ซาบุสะจึงเก็บเอาฮาคุมาเลี้ยง และฝึกฝนอย่างเข้มงวดจนฮาคุกลายเป็นนินจาที่มีฝีมือการลอบสังหาร โดยอยู่ในฐานะ "เครื่องมือ" ของซาบุสะ ซึ่งฮาคุพอใจกับฐานะของตนที่จะเป็นประโยชน์ให้กับผู้ที่เห็น "คุณค่า" ในตัวของตน ฮาคุ มีความซื่อสัตย์ และภักดีต่อซาบุสะมาก ทั้งยังติดตามรับใช้ซาบุสะอย่างใกล้ชิด โดยไม่สนใจว่า ซาบุสะเพียงแค่ใช้ประโยชน์จากสายเลือดของตนเท่านั้น โดยปราศจากความผูกพันส่วนตัว เมื่อซาบุสะคิดการใหญ่ ก่อกบฏและวางแผนลอบสังหารมิซึคาเงะ แต่ล้มเหลว ฮาคุติดตามซาบุสะออกจากแคว้น ไปเป็นนินจารับจ้าง ฮาคุได้ให้สัญญาว่าจะติดตามซาบุสะ และเป็น "อาวุธ" ของเขา เมื่อซาบุสะ ได้รับการว่าจ้างให้มาสังหาร นักสร้างสะพาน ดาซึนะ ในการโจมตีครั้งแรกนั้นซาบุสะล้มเหลว และเสียทีให้กับ ฮาตาเกะ คาคาชิ ก่อนที่คาคาชิจะจัดการเผด็จศึก ซาบุสะ ถูกเข็มซัดเข้าที่ลำคอ โดยนินจาล่าสังหาร ซึ่งแท้จริงคือฮาคุ คาคาชิเข้ามาตรวจชีพจรของซาบุสะ และลงความเห็นว่า ซาบุสะเสียชีวิต นินจาล่าสังหารจึงขอนำศพกลับไปทำลาย ภายหลัง คาคาชิรู้สึกติดใจสงสัยการกระทำของนินจาล่าสังหารคนนั้น ที่ไม่ทำลายศพทันทีในที่สังหาร กลับแบกศพที่หนัก และใหญ่กว่าตนเองไปทำลายในที่ลับตา จึงเป็นไปได้ว่า จะเป็นลูกน้องของซาบุสะมาช่วยโดยการทำให้ซาบุสะมีสภาพเหมือนตาย ฮาคุมีความรู้ด้านสรีระ และจุดชีพจรต่างๆในร่างกายมนุษยเป็นอย่างดี การใช้เข็มซัดเข้าที่คอของซาบุสะทำให้ชีพจรหยุดเต้น ไม่หายใจ และมีสภาพเหมือนตาย ฮาคุสามารถทำได้ดีไม่มีที่ติด เพราะหากพลาดในจุดอันตรายเช่นนั้น ซาบุสะอาจถึงตายได้ หลังจากฟื้นจากสภาพตายชั่วคราว ซาบุสะจะยังเคลื่อนไหวไม่ได้ระยะหนึ่ง ระหว่างนี้ฮาคุได้มีปากเสียงกับ กาโต้ ผู้ว่าจ้าง กับพวกซามูไรรับจ้าง ทั้งยังหักแขนของกาโต้ทำให้กาโต้แค้นฮาคุเป็นการส่วนตัว ฮาคุ กับนารุโตะได้พบกันโดยบังเอิญในป่า ขณะที๋ฮาคุไม่ได้สวมหน้ากาก และ ออกมาเก็บสมุนไพร นารุโตะซึ่งมาฝึกวิชาตามลำพังคิดว่าฮาคุเป็นผู้หญิง ทั้งสองพูดคุยกันอยู่นานและช่วยกันเก็บสมุนไพร ฮาคุถามว่า นารุโตะมีคนที่สำคัญกับตัวเองหรือเปล่า ถ้ามีสิ่งสำคัญที่ต้องปกป้อง จะทำให้คนนั้นเก่งกาจอย่างแท้จริง ก่อนจากกัน ฮาคุทิ้งท้ายเป็นปริศนาว่าทั้งสองต้องได้พบกันอีก ณ ที่ใดที่หนึ่ง และ ฮาคุยังบอกว่าตนเป็นผู้ชาย สร้างความตกตะลึงแก่นารุโตะเป็นอย่างมาก ถึงกับร้องว่า "น่ารักกว่าซากุระจังอีก" การต่อสู้ที่สะพาน ฮาคุปะทะกับซาสึเกะ และ นารุโตะ ฮาคุ ได้เปรียบในหลายๆด้าน และการประสานอินด้วยมือเดียว ซึ่งแม้แต่คาคาชิก็ไม่เคยเห็นมาก่อน ระหว่างการต่อสู้ ฮาคุซัดเข็มเข้าใส่นารุโตะ แต่ซาสึเกะเอาตัวเข้าบังไว้ ทำให้ซาสึเกะบาดเจ็บ และนารุโตะคิดว่าซาสึเกะตายแล้ว จึงปลดปล่อยพลังจิ้งจอกเก้าหางออกมา นารุโตะสามารถโต้กลับและทำลายวิชาของฮาคุพร้อมกับหน้ากาก นารุโตะจำได้ว่าเป็นเด็กคนเดียวกับที่ตนพบในป่า และยั้งมือ ก่อนจะชกฮาคุด้วยแรงที่ยั้งไว้ ฮาคุรู้สึกสูญเสียความมั่นคงในตนเอง เพราะได้พ่ายแพ้ต่อนารุโตะ ฮาคุขอให้นารุโตะสังหารตนที่เสียคุณค่าของการเป็นอาวุธของซาบุสะ นารุโตะไม่เข้าใจว่าเหตุใดฮาคุถึงได้มองตัวเองเป็นแค่เครื่องมือ ฮาคุยังเผยความรู้สึกที่ตนมีต่อซาบุสะ (ซึ่งได้รับการวิจารณ์ว่าเป็นความรู้สึก "รัก" มากกว่าความเทิดทูน ภักดีธรรมดา) บอกถึงความปรารถนาที่จะทำให้ฝันของซาบุสะเป็นจริง ในท้ายที่สุด นารุโตะก็จำใจทำตาม หากแต่ถูกยับยั้งไว้เมื่อฮาคุสัมผัสได้ว่า ซาบุสะตกอยู่ในอันตราย วาระสุดท้ายของฮาคุ คือการสละตนเข้าบังซาบุสะจากพันปักษาหรือตัดสายฟ้า ของคาคาชิ ที่ตั้งใจจะปลิดชีพซาบุสะ ก่อนสิ้นใจได้ยึดมือของคาคาชิไว้สร้างโอกาสให้ซาบุสะโจมตีกลับ คาคาชิดึงศพของฮาคุออกมาพ้นจากรัศมีการฟันของซาบุสะ ที่มุ่งฟันคาคาชิตัดร่างฮาคุ หลังการตายของฮาคุ ซาบุสะไม่ได้แสดงความรู้สึกออกมา เมื่อกาโต้ที่ตามมาที่สะพาน และเข้าไปดูถูกฮาคุด้ายการเตะศพ ซาบุสะก็ยังเฉย และยังย้ำเรื่องที่ตนไม่ได้มีความผูกพันทางความรู้สึกใดๆ ไม่ได้เสียใจที่ฮาคุตาย เพราะสำหรับตน ฮาคุก็เป็นเพียงเครื่องมือ ทำให้นารุโตะโกรธมาก แม้คาคาชิจะห้ามไว้ว่าตอนนี้ทั้งสองฝ่ายไม่มีเหตุผลที่จะสู้กันแล้ว จากนั้น คำพูดของนารุโตะที่ว่าฮาคุรักซาบุสะ และยอมตายเพื่อซาบุสะ ทำให้ซาบุสะเริ่มคิด และเผยความรู้สึกที่ว่า ตนเองก็เห็นว่าฮาคุเป็นมากกว่าสิ่งของ ซาบุสะหลั่งน้ำตาแสดงความสูญเสียนั้นออกมา และหันหน้าเขาเล่นงานพวกกาโต้ทั้งที่ตนพิการมือทั้งสองข้างแล้ว หลังจากนั้น ซาบุสะที่จัดการกาโต้ได้ก็หมดแรง เพราะตนก็ถูกพวกนักเลงทำร้ายได้รับบาดเจ็บสาหัสจากการฝ่าวงของพวกมันเข้าไป ก่อนตาย ซาบุสะขอร้องให้คาคาชินำร่างตนไปหาฮาคุเพื่อจะได้เห็นหน้าอีกครั้ง ท่ามกลางหมอกหนา หิมะค่อยๆโปรยปรายจากเบื้องบน เหมือนกับว่าฮาคุกำลังร้องไห้ ซาบุสะกล่าวว่า แท้จริง ตนเองก็อยากไปอยู่ในที่ที่ฮาคุอยู่ ละอองหิมะเล็กๆตกลงบนแก้มของฮาคุ เหมือนเป็นหยาดน้ำตาที่ร่ำไห้ หลังจากทั้งสองเสียชีวิต ศพได้ถูกนำไปฝังไว้เคียงกัน และผ่าหลังถูกคาบูโตะฟืนคืนชีวิตด้วยคาถาสัมภเวสีคืนชีพ และถูกซาบุสะแทงทะลุตัว(เพราะกันคาคาชิ)หลังการตายหลังการตาย. - ฮาคุปรากฏขึ้นมาในความทรงจำของนารุโตะ ขณะต่อสู้กับกาอาระหลังถูกหมู่บ้านโอโตะงาคุเระ และหมูบ้านซึนะงาคุเระโจมตี - ฮาคุและซาบุสะได้ถูกคาถาสัมภเวสีคืนชีพของคาบูโตะคืนชีพขึ้นมาและได้ต่อสู้กับคาคาชิ</doc>
