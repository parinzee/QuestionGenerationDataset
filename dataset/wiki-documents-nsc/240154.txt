<doc id="240154" url="https://th.wikipedia.org/wiki?curid=240154" title="เมโลดี้ที่รัก">เมโลดี้ที่รัก เมโลดี () เป็นภาพยนตร์รักแรกรุ่น ที่ออกฉายในปี พ.ศ. 2514 ถ่ายทำในกรุงลอนดอน ประเทศอังกฤษ กำกับโดย แวริส ฮุสเซน อำนวยการสร้างโดย เดวิด พัทนัม จากบทภาพยนตร์ของ อลัน พาร์คเกอร์ ทำดนตรีประกอบภาพยนตร์โดยแบรี กิบบ์ และบีจีส์ และมีเพลงประกอบอีกหนึ่งเพลงของครอสบี สติลส์ แนช แอนด์ ยัง ภาพยนตร์มีชื่ออีกชื่อหนึ่งว่า S.W.A.L.K. (ย่อมาจาก Sealed With A Loving Kiss เป็นคำลงท้ายจดหมายรักของเด็กวัยรุ่นอังกฤษในยุคนั้น) ออกฉายในสหรัฐอเมริกา และอังกฤษโดยไม่ประสบความสำเร็จด้านรายได้ แต่ภาพยนตร์กลับประสบความสำเร็จอย่างถล่มทลายในเอเชีย พร้อมกับความนิยมในวงดนตรีบีจีส์ในภูมิภาคนี้ โดยเฉพาะในประเทศญี่ปุ่น ฮ่องกง รวมถึงประเทศไทย และในละตินอเมริกาบางประเทศ เช่น อาร์เจนตินา ภาพยนตร์เรื่องนี้ไม่มีการผลิตเป็นดีวีดีในอังกฤษหรือสหรัฐอเมริกา แต่มีการผลิตจำนวนเป็นจำนวนจำกัดในประเทศญี่ปุ่น ในประเทศไทย ภาพยนตร์เรื่องนี้ออกฉายในชื่อว่า เมโลดี้ที่รักเรื่องย่อ เรื่องย่อ. แดเนียล (มาร์ค เลสเตอร์) วัย 11 ปี มีเพื่อนสนิทชื่อ ออร์นชอว์ (แจ็ค ไวลด์) เด็กกำพร้าหัวโจกที่อาศัยอยู่กับปู่ตามลำพังสองคน ทั้งคู่เป็นเพื่อนร่วมห้องเรียนชั้นประถม ที่โรงเรียนเซาท์ลอนดอน โรงเรียนสหศึกษาแห่งหนึ่งในกรุงลอนดอน วันหนึ่งแดเนียลได้พบกับ เมโลดี (เทรซีย์ ไฮด์) เด็กหญิงต่างห้อง ที่ห้องซ้อมดนตรีของโรงเรียน แดเนียลกับเมโลดีได้พบกันอีกครั้งในงานเต้นรำของโรงเรียน ทั้งคู่สนิทสนมกันอย่างรวดเร็ว ออกเที่ยวเล่นตามประสาเด็กจนถึงกับหนีโรงเรียนไปเที่ยวทะเลกันสองคน เป็นที่เลื่องลือและล้อเลียนในหมู่เพื่อนร่วมชั้น ทั้งสองรู้ตัวว่ามีความรักต่อกัน และประกาศกับใครต่อใครว่าจะแต่งงานกัน จะใช้ชีวิตคู่อยู่ด้วยกันตลอดไป ทั้งสองนำเรื่องนี้ไปบอกกับครอบครัว และครูใหญ่ ซึ่งเห็นว่าเรื่องนี้เป็นเรื่องเหลวไหล เด็กอายุเพียง 11 ปี จะแต่งงานกันได้อย่างไร บ่ายวันหนึ่ง ครูใหญ่พบว่าเด็กนักเรียนทั้งชั้นหายออกไปจากโรงเรียน จนต้องเกณฑ์ครูทั้งโรงเรียนออกตามหากันจ้าละหวั่น และพบว่านักเรียนทั้งชั้นไปรวมตัวอยู่ที่โบสถ์ร้าง ข้างสถานีรถไฟ เพื่อเป็นสักขีพยานในพิธีแต่งงานระหว่างแดเนียลกับเมโลดี โดยการจัดการของออร์นชอว์ ภาพยนตร์นอกจากจะนำเสนอแง่มุมว่าด้วยความรักที่แก่แดดแก่ลมเกินวัยของเด็กแล้ว ยังสะท้อนเนื้อหาว่าด้วยความขัดแย้ง ไม่ลงรอยกันในโลกของเด็กกับผู้ใหญ่ จนนำไปสู่พฤติกรรมต่อต้าน ดื้อด้าน และถึงขั้นลุกขึ้นกระทำการ “ขบถ” ต่อกฎระเบียบคำสั่งของพวกผู้ใหญ่ ทั้งในฉากการรวมหัวการสร้างระเบิดของกลุ่มเด็กชาย กับฉากนักเรียนทั้งหญิงชายรุมป่วนบรรดาครูในตอนท้ายของเรื่องนักแสดง นักแสดง. ภาพยนตร์นำแสดงโดยแจ็ค ไวลด์ และมาร์ค เลสเตอร์ สองดาราเด็กที่เคยร่วมงานกันในภาพยนตร์เรื่อง Oliver! ซึ่งได้รับรางวัลออสการ์ สาขาภาพยนตร์ยอดเยี่ยมในปี ค.ศ. 1968 และเทรซีย์ ไฮค์- แจ็ค ไวลด์ เป็น ออร์นชอว์ - มาร์ค เลสเตอร์ เป็น แดเนียล - เทรซีย์ ไฮด์ เป็น เมโลดี - ชีลา สตีเฟล เป็น คุณนายลาติเมอร์ (แม่แดเนียล) - คีท แบร์รอน เป็น คุณลาติเมอร์ (พ่อแดเนียล) - เคท วิลเลียมส์ เป็น คุณนายเพอร์กินส์ (แม่เมโลดี) - รอย คินเนียร์ เป็น คุณเพอร์กินส์ (พ่อเมโลดี) - ฮิลดา แบร์รี เป็น คุณย่าเพอร์กินส์ (ย่าเมโลดี)แก๊งเด็กชายแก๊งเด็กชาย. - ปีเตอร์ วอลตัน เป็น เฟนแชม - บิลลี แฟรงค์ส เป็น เบอร์เกสส์ - วิลเลียม แวนเดอร์พาย เป็น โอ'เลียรี (เด็กชายผิวดำ) - เครก แมริออท เป็น แดดส์ (เด็กชายมือระเบิด) - แอชลีย์ ไนท์ เป็น สเตซีย์ - โคลิน แบร์รี เป็น แชมเบอร์สแก๊งเด็กหญิงแก๊งเด็กหญิง. - คามิลล์ เดวีส์ เป็น มิวเรียล (เด็กหญิงตัวโต) - ดอว์น โฮป เป็น มัวรีน (เด็กหญิงผิวดำ) - เคย์ สกินเนอร์ เป็น เป็กกี (เด็กหญิงอ้วน) - เลสลี โรช เป็น โรดา (เด็กหญิงผมยาว) - พีทัล ยัง เป็น เบ็ตตีครูครู. - เจมส์ คอสซินส์ เป็น ครูใหญ่ และอธิการณ์ - เคน โจนส์ เป็น คุณครูดิคส์ - ทิม ไวล์ตัน เป็น คุณครูเฟลโลว์ส - จูน จาโก เป็น คุณครูแฟร์แฟกซ์ - จูน เอลลิส เป็น คุณครูดิมกินส์ - โรบิน ฮันเตอร์ เป็น จอร์จเพลงประกอบเพลงประกอบ. - In The Morning - The Bee Gees - Melody Fair - The Bee Gees - Spicks and Specks - The Bee Gees - Give Your Best - The Bee Gees - Working on it Night and Day - The Bee Gees - To Love Somebody - The Bee Gees - First of May - The Bee Gees - Teach Your Children - Croby Stills Nash And Young ดนตรีประกอบภาพยนตร์ บรรเลงโดย Richard Hewson Orchestra</doc>
