<doc id="334851" url="https://th.wikipedia.org/wiki?curid=334851" title="ชอกกอธ">ชอกกอธ ชอกกอธ ( บางครั้งก็สะกดว่า shaggoth) เป็นสัตว์ประหลาดในเรื่องชุดตำนานคธูลู โดยเอช. พี. เลิฟคราฟท์ได้กล่าวถึงครั้งแรกในซอนเน็ต ชุด Fungi from Yuggoth (พ.ศ. 2472-73)ก่อนจะได้รับการขยายความในนิยาย At the Mountains of Madness (พ.ศ. 2474).ลักษณะ ลักษณะ. ในเรื่อง At The Mountains of Madness เลฟิคราฟท์ได้บรรยายถึงชอกกอธว่าเป็นสัตว์ที่มีรูปร่างคล้ายกับอะมีบาขนาดใหญ่ ร่างของชอกกอธนั้นดูคล้ายกับว่าเป็นน้ำมันดินที่มีดวงตาจำนวนมากลอยอยู่บนผิวหน้า ชอกกอธนั้นไม่มีรูปร่างแน่นอนแต่สามารถเปลี่ยนร่างกายเป็นแขนขาหรืออวัยวะต่างๆได้ตามต้องการ เมื่ออยู่ในสภาพทรงกลมนั้นชอกกอธโดยทั่วไปจะมีเส้นผ่านศูนย์กลางประมาณ 15 ฟิต แต่ก็มีชอกกอธที่มีขนาดใหญ่กว่านั้นมาก แม้ชอกกอธจะมีสติปัญญาบ้าง แต่โดยปกติแล้วชอกกอธก็จะแก้ปัญหาโดยการใช้กำลังและขนาดอันใหญ่โตเป็นหลัก ใน The Mountains of Madness นั้น ชอกกอธใช้วิธีกลิ้งตัวเองและบดขยี้ฝูงนกเพนกวินเผือกขนาดยักษ์ที่ขวางทางขณะไล่ตามพวกตัวเอก ชอกกอธยังปรากฏตัวในเรืองอื่นๆของชุดตำนานคธูลู เช่นในเรื่อง The Shadow Over Innsmouth (พ.ศ. 2474) และ The Thing on the Doorstep (พ.ศ. 2476) โดยมักมีบทบาทเป็นอสูรรับใช้หรือถูกลัทธิต่างๆจับมา ชอกกอธนั้นมักส่งเสียงว่า "เทเคลิ-ลิ" ตลอดเวลาประวัติในเรื่อง ประวัติในเรื่อง. ชอกกอธนั้นเป็นสิ่งมีชีวิตที่เกิดจากเอลเดอร์ธิงซึ่งสร้างจากการตัดต่อพันธูกรรมให้เป็นสัตว์ใช้แรงงาน เนื่องจากมีร่างกายที่สามารถเปลี่ยนรูปได้ตามต้องการจึงเป็นสัตว์ที่มีประโยชน์กับการใช้งานในน้ำอย่างมาก แม้ว่าชอกกอธจะเข้าใจภาษาของเอลเดอร์ธิง แต่ก็ไม่มีจิตสำนึกที่แท้จริงและถูกควบคุมผ่านการสะกดจิตแทน เอลเดอร์ธิงนั้นใช้ชอกกอธช่วยสร้างนครใต้น้ำ แต่หลังเวลาหลายล้านปีผ่านไปก็มีชอกกอธที่กลายพันธุ์และมีจิตใจของตนเองขึ้น ซึ่งชอกกอธเหล่านี้ได้ก่อกบฏแต่ก็ถูกเอลเดอร์ธิงปราบปรามได้ เนื่องจากวิถีชีวิตของเอลเดอร์ธิงนั้นจำเป็นต้องพึ่งพาชอกกอธในงานต่างๆ จึงไม่อาจกำจัดเหล่าชอกกอธให้หมดสิ้นได้ เพียงแต่จับตาดูเหล่าชอกกอธอย่างระมัดระวังมากกว่าเดิม และในช่วงนี้ก็มีชอกกอธที่วิวัฒนาการจนใช้ชีวิตบนบกได้ เมื่อเอลเดอร์ธิงได้ทิ้งถิ่นฐานบนบกไปก็ได้พาชอกกอธกลับไปทะเลด้วย แต่ก็ยังเหลือชอกกอธที่ใช้ชีวิตบนบกได้อยู่ในเมืองที่ถูกทิ้งร้างของตน ชอกกอธที่เหลืออยู่นี้ได้เลียนแบบโครงสร้างสังคมและพฤติกรรมต่างๆของเอลเดอร์ธิงในอดีต</doc>
