<doc id="667262" url="https://th.wikipedia.org/wiki?curid=667262" title="สิมโพย">สิมโพย สิมโพย (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ในยุคสามก๊ก เป็นที่ปรึกษาคนสำคัญของอ้วนเสี้ยวประวัติ ประวัติ. สิมโพย เป็นชาวเมืองอุ้ยจวิ้น มีฉายาว่า เจิ้งหนาน เป็นคนเข้มแข็ง เด็ดขาด ซื่อสัตย์สุจริต ใจใหญ่ ชำนาญในการรบ เป็นนายทหารที่อ้วนเสี้ยวศรัทธาและไว้วางใจมาก ในการรบครั้งสำคัญที่กัวต๋อ สิมโพยเป็นผู้ออกความคิดสร้างเนินดินขึ้นรอบค่ายโจโฉ แล้วให้ทหารขึ้นระดมยิงเกาทัณฑ์เข้าไปในค่าย ทำให้ทหารโจโฉเสียขวัญ เมื่ออ้วนเสี้ยวตายแล้ว สิมโพยยังคงต่อสู้กับโจโฉ ป้องกันแคว้นกิจิ๋วอย่างเต็มที่ ให้ทหารยิงเกาทัณฑ์ฆ่าโจโฉที่ควบม้าเข้ามาใกล้กำแพงเมือง เกาทัณฑ์ถูกหมวกโจโฉทะลุ ในที่สุด โจโฉขุดคลองระบายน้ำท่วมเมืองกิจิ๋ว แล้วเข้ายึดจับตัวสิมโพยได้ จึงเกลี้ยกล่อมให้ยอมสวามิภักดิ์แต่โดยดี สิมโพยยืนหยัดว่า ถ้ามีชีวิตอยู่ก็ขอเป็นข้าของอ้วนเสี้ยว ถ้าหาชีวิตไม่แล้วก็ขอเป็น ผีรับใช้อ้วนเสี้ยวต่อไป โจโฉจนใจ ต้องสั่งให้เอาตัวไปตัดศีรษะ ก่อนที่บู๋ซุจะลงดาบ สิมโพยขอกระทำคำนับนายซึ่งอยู่ทางทิศเหนือแล้วจึงให้ฟันคอ ความทราบถึงโจโฉ ได้กล่าวว่า “สิมโพยนี้มีความสัตย์ซื่อต่อนายนัก ผู้ใดจะทำราชการไปข้างหน้า จงดูเยี่ยงอย่างสิมโพยเถิด”</doc>
