<doc id="420700" url="https://th.wikipedia.org/wiki?curid=420700" title="พีระเพชร ศิริกุล">พีระเพชร ศิริกุล นายพีระเพชร ศิริกุล (เกิด 27 กุมภาพันธ์ พ.ศ. 2498) สมาชิกสภาผู้แทนราษฎรกาฬสินธุ์ เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคความหวังใหม่ ปัจจุบันสังกัดพรรคเพื่อไทยประวัติ ประวัติ. พีระเพชร ศิริกุล เกิดเมื่อวันที่ 27 กุมภาพันธ์ พ.ศ. 2498 เป็นบุตรของนายประสพ และนางวงเดือน ศิริกุล มีพี่น้อง 3 คน สำเร็จการศึกษาระดับปริญญาตรี สาขาครุศาสตร์ สถาบันราชภัฏจันทรเกษม และปริญญาโท สาขาบริหารการศึกษา มหาวิทยาลัยมหาสารคาม สมรสกับนางชินตา มีบุตร 3 คนงานการเมือง งานการเมือง. อดีตรับราชการครู ตำแหน่งสุดท้ายคือผู้บริหารโรงเรียน พ.ศ. 2544 ลาออกมาลงสมัครรับเลือกตั้งสมาชิกสภาผู้แทนราษฎรเป็นครั้งแรก ในสังกัดพรรคความหวังใหม่ แทนนายเงิน ไชยศิวามงคล ที่ย้ายไปสังกัดพรรคไทยรักไทย โดยนายพีระเพชรได้รับการเลือกตั้งเป็นครั้งแรก เอาชนะนายเงินไป 5,000 คะแนน ต่อมา พ.ศ. 2548 นายพีระเพชรย้ายไปลงสมัครในนามพรรคไทยรักไทย นับจากนั้นได้รับการเลือกตั้งติดต่อกันมาอีก 3 ครั้ง โดยไม่เคยสอบตกสมาชิกสภาผู้แทนราษฎร สมาชิกสภาผู้แทนราษฎร. พีระเพชร ศิริกุล ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดกาฬสินธุ์ สังกัดพรรคความหวังใหม่ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดกาฬสินธุ์ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดกาฬสินธุ์ สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกาฬสินธุ์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
