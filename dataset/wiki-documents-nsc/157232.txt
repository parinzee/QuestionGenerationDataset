<doc id="157232" url="https://th.wikipedia.org/wiki?curid=157232" title="วิทยาลัยพลังงานทดแทน มหาวิทยาลัยนเรศวร">วิทยาลัยพลังงานทดแทน มหาวิทยาลัยนเรศวร วิทยาลัยพลังงานทดแทน มหาวิทยาลัยนเรศวร ก่อตั้งขึ้นในปี พ.ศ. 2546 โดยมีหน้าที่วิจัยและพัฒนาด้านพลังงานทดแทน โดยเน้นพลังงานแสงอาทิตย์ พลังงานน้ำ พลังงานลม ชีวมวล พลังงานความร้อนใต้พิภพและพลังงานอื่นๆ นอกจากนี้ยังเป็นสถาบันการศึกษาและวิจัยขั้นสูงที่ผลิตบัณฑิตในระดับปริญญาโท ปริญญาเอก และการทำวิจัยหลังปริญญาเอก ตั้งอยู่ ณ อำเภอเมืองพิษณุโลก จังหวัดพิษณุโลกประวัติ ประวัติ. วิทยาลัยพลังงานทดแทน มหาวิทยาลัยนเรศวร SCHOOL OF RENEWABLE ENERGY TECHNOLOGY (SERT),NARESUAN UNIVERSITY, PHITSANULOK, THAILAND. เริ่มก่อตั้งจากการเป็นศูนย์วิจัยและฝึกอบรมพลังงานแสงอาทิตย์ (Solar Energy Research and Training Center, SERT) โดยได้ก่อตั้งขึ้นเมื่อปี พ.ศ. 2535 ต่อมาได้ปรับสถานะของหน่วยงานเป็น วิทยาลัยพลังงานทดแทน มหาวิทยาลัยนเรศวร ในวันที่ 1 ตุลาคม พ.ศ. 2546 โดยวิทยาลัยพลังงานทดแทน มหาวิทยาลัยนเรศวร เป็นหน่วยงานซึ่งอยู่ภายใต้กำกับดูแลของมหาวิทยาลัยนเรศวร วิทยาลัยพลังงานทดแทน มหาวิทยาลัยนเรศวร มีหน้าที่ในการจัดการเรียนการสอนในระดับบัณฑิตศึกษา โดยเป็นสถาบันการศึกษาและวิจัยขั้นสูงเฉพาะทาง ในระดับปริญญาโทและเอก และการทำวิจัยหลังปริญญาเอกทางด้านพลังงานทดแทน เพื่อผลิตและเพิ่มจำนวนนักวิทยาศาสตร์ในสาขาพลังงานต่อไปทั้งในระดับภูมิภาค ประเทศและระดับนานาชาติ และดำเนินการวิจัยและพัฒนาด้านพลังงานทดแทนในรูปแบบบต่างๆ เช่น พลังงานแสงอาทิตย์ พลังงานจากน้ำ พลังงานลม พลังงานมวลชีวภาพ และพลังงานใต้พิภพ หรือพลังงานอื่นๆ อีกทั้งวิทยาลัยพลังงานทดแทน มหาวิทยาลัยนเรศวร ยังเป็นหน่วยงานที่บริการข้อมูลข่าวสารด้านพลังงาน และนวัตกรรมพลังงานในการสนับสนุนการเรียน การสอน การวิจัย และการฝึกอบรมในรูปเครือข่ายความร่วมมือในระดับประเทศและนานาชาติ เป็นศูนย์ทดสอบทางด้านระบบและอุปกรณ์ด้านพลังงานต่างๆ ตามมาตรฐานสากล และร่วมประกอบการในธุรกิจด้านพลังงานในลักษณะเครือข่ายครบวงจรเทคโนโลยีที่มีความพร้อมและศักยภาพที่เหมาะสมกับความต้องการของประเทศและนานาชาติ โดยแสวงหาโอกาสที่จะนำเทคโนโลยีพลังงานแสงอาทิตย์ไปใช้เพื่อประหยัดพลังงานและลดผลกระทบจากมลภาวะที่เกิดจากการใช้พลังงานฟอสซิล ซึ่งมีผลต่อการยกระดับแสวงหาโอกาสที่จะนำเทคโนโลยีพลังงานแสงอาทิตย์ไปใช้เพื่อประหยัดพลังงาน และลดผลกระทบจากมลภาวะที่เกิดจากการใช้พลังงานฟอสซิลซึ่งมีผลต่อการยกระดับคุณภาพชีวิตและสภาวะแวดล้อมของการดำรงชีวิตของมนุษย์ ส่งเสริมและเผยแพร่ให้เทคโนโลยีพลังงานแสงอาทิตย์เป็นที่รู้จักในหน่วยงานภาครัฐ เอกชน และประชาชนทั่วไปอย่างสมบูรณ์ วิทยาลัยพลังงานทดแทน มหาวิทยาลัยนเรศวรประสานความร่วมมือระหว่างหน่วยงานเพื่อการวิจัย การพัฒนา กาแหล่งเงินทุน แหล่งอุตสาหกรรมและการตลาดในรูปของเครือข่ายในเขตภาคเหนือ ภาคตะวันออกเฉียงเหนือ และในภูมิภาคเอเชียตะวันออกเฉียงใต้รวมทั้งเป็นศูนย์กลางข้อมูลด้านพลังงานแสงอาทิตย์ สำหรับสนับสนุนการเรียนการสอนในหลักสูตรการศึกษาที่เกี่ยวข้องกับพลังงาน การวิจัยของอาจารย์ นิสิต นักวิจัยทางด้านพลังงานทั้งภายในและภายนอกมหาวิทยาลัยนเรศวรต่อไปอย่างมีคุณภาพในระดับนานาชาติ The School of Renewable Energy Technology ปัจจุบัน วิทยาลัยพลังงานทดแทนได้มีการจัดกลุ่มวิจัยออกเป็น 4 กลุ่ม คือ 1. กลุ่มวิจัยด้านเซลล์แสงอาทิตย์ 2. กลุมวิจัยด้านพลังงานความร้อนจากแสงอาทิตย์ 3. กลุมวิจัยด้านพลังงานจากชีวมวล 4. กลุ่มวิจัยพลังงานชุมชน วิทยาลัยพลังงานทดแทน มหาวิทยาลัยนเรศวร เปิดดำเนินการสอนในระดับชั้นบัณฑิตศึกษาในหลักสูตร ดังนี้การฝึกอบรม การฝึกอบรม. วิทยาลัยพลังงานทดแทน มหาวิทยาลัยนเรศวร มีการจัดหลักสูตรระยะสั้นในการฝึกอบรมให้กับหน่วยงานราชการหรือหน่วยงานเอกชน โดยจัดการอบรมตามหัวข้อดังต่อไปนี้เช่น- การประยุกต์ใช้ระบบเซลล์แสงอาทิตย์แบบเชื่อมต่อเข้าสายส่ง - การออกแบบระบบเซลล์แสงอาทิตย์และการประเมินสมรรถนะของระบบเซลล์แสงอาทิตย์ - ชีวมวลและการผลิตแก๊สชีวภาพ - การประเมินความเหมาะสมของโครงการด้านพลังงานทดแทน - พลังงานทดแทนเพื่อการพัฒนาพลังงานที่ยั่งยืน - เทคโนโลยีการผลิตเซลล์แสงอาทิตย์ - การอนุรักษ์พลังงานในชีวิตประจำวัน - เทคโนโลยีโรงไฟฟ้าพลังงานความร้อนจากพลังงานแสงอาทิตย์- บ้านประหยัดพลังงาน - ระบบผลิตไฟฟ้าแบบผสมผสาน - การผลิตและการประยุกต์ใช้เอทธานอลและไบโอดีเซล - การประยุกต์ใช้พลังงานทดแทน - เทคโนโลยีพลังงานไฮโดรเจน และเซลล์เชื้อเพลิง - BISC - ระบบปรับอากาศด้วยพลังงานแสงอาทิตย์ - พลังงานกับชีวิตสวนพลังงาน สวนพลังงาน. ภายในวิทยาลัยพลังงานทดแทน มีสวนพลังงานตัวอย่างที่ใหญ่ที่สุดในเอเชีย โดยเป็นแหล่งสาธิตการใช้งานจริงของระบบพลังงานทดแทน และมีศูนย์ธุรกิจที่เป็นแหล่งของความร่วมมือกับหน่วยงานต่างๆทั้งภาครัฐและเอกชน ในการดำเนินการส่งเสริมธุรกิจทางด้านพลังงานทดแทน สวนพลังงาน วิทยาลัยพลังงานทดแทน มหาวิทยาลัยนเรศวร เปิดให้ประชาชนทั่วไปได้ศึกษาและเยี่ยมชมโดยไม่เสียค่าใช้จ่าย โดยเปิดในวันจันทร์ - ศุกร์ เวลา 9.00 น. - 17.00 น.</doc>
