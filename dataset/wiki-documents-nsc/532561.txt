<doc id="532561" url="https://th.wikipedia.org/wiki?curid=532561" title="เจ้าหญิงฟรานซิสกาแห่งบราซิล">เจ้าหญิงฟรานซิสกาแห่งบราซิล เจ้าหญิงฟรานซิสกาแห่งบราซิล (2 สิงหาคม พ.ศ. 2367 - 27 มีนาคม พ.ศ. 2441) ทรงเป็นเจ้าหญิงแห่งจักรวรรดิบราซิล เป็นพระราชธิดาในจักรพรรดิเปดรูที่ 1 แห่งบราซิล ผู้ทรงครองราชย์เป็นพระเจ้าเปดรูที่ 4 แห่งโปรตุเกสด้วย และพระราชมารดาของเจ้าหญิงคือ อาร์ชดัชเชสมาเรีย ลีโอโพลดีนาแห่งออสเตรีย เจ้าหญิงทรงอภิเษกสมรสกับพระราชโอรสของพระเจ้าหลุยส์-ฟิลิปป์ที่ 1 แห่งฝรั่งเศสและมีพระราชโอรสธิดาร่วมกัน 3 พระองค์ โดยผ่านทางพระราชธิดาที่ทรงพระชนม์ชีพ พระนางจึงทรงเป็นบรรพบุรุษของเจ้าชายอองรี เดอ ออร์เลออง เคานท์แห่งปารีส ผู้อ้างสิทธิในราชบัลลังก์ฝรั่งเศสสายออร์เลอองนิสต์องค์ปัจจุบันและทรงเป็นบรรพบุรุษในสมเด็จพระราชาธิบดีควน การ์โลสที่ 1 แห่งสเปนพระราชประวัติ พระราชประวัติ. เจ้าหญิงฟรานซิสกาประสูติในวันที่ 2 สิงหาคม พ.ศ. 2367 ณ พระราชวังเซา คริสโตบาว ในรีโอเดจาเนโร เมืองหลวงแห่งจักรวรรดิบราซิล พระนางเต็มของพระนางคือ ฟรานซิสกา คาโรไลนา ฮวนนา คาร์ลอตา ลีโอโพลดีนา โรมานา ซาเวียร์ เดอ เปาลา มิคาเอลา กาเบรียลา ราฟาเอลา กอนซากา ผ่านทางพระราชบิดาซึ่งคือ จักรพรรดิเปดรูที่ 1 แห่งบราซิล พระนางจึงเป็นพระบรมวงศานุวงศ์บราซิลสายราชวงศ์บราแกนซา (ภาษาโปรตุเกส : Bragança) และทรงได้รับตำแหน่ง "ท่านหญิง"(Dona) ตั้งแต่ประสูติ พระราชมารดาของพระนางคือ อาร์ชดัชเชสมาเรีย ลีโอโพลดีนาแห่งออสเตรีย เป็นพระราชธิดาในจักรพรรดิฟรันซ์ที่ 2 จักรพรรดิพระองค์สุดท้ายแห่งจักรวรรดิโรมันอันศักดิ์สิทธิ์ โดยผ่านทางพระนางเอง เจ้าหญิงฟรานซิสกาเป็นพระราชนัดดาในจักรพรรดินโปเลียนที่ 1และเป็นพระญาติชั้นหนึ่งในนโปเลียนที่ 2, จักรพรรดิฟรันซ์ โยเซฟที่ 1แห่งออสเตรีย-ฮังการี และจักรพรรดิแม็กซีมีเลียนที่ 1แห่งจักรวรรดิเม็กซิโกที่สอง เจ้าหญิงฟรานซิสกาทรงอภิเษกสมรสกับเจ้าชายฟรองซัวส์แห่งออร์เลอองพระราชโอรสพระองค์ที่สามในพระเจ้าหลุยส์-ฟิลิปป์ที่ 1 แห่งฝรั่งเศสกับพระนางมาเรีย อเมเรีย แห่งทูซิชิลี พระราชินีชาวอิตาเลียน เจ้าชายฟรองซัวส์ซึ่งเรียกว่า เจ้าชายแห่งโจอินวิลล์ และเจ้าหญิงฟรานซิสกาทรงอภิเษกสมรสกันในวันที่ 1 พฤษภาคม พ.ศ. 2386 ที่รีโอเดจาเนโร เจ้าสาวมีพระชนมายุ 19 พรรษาและเจ้าบ่าวมีพระชนมายุ 25 พรรษา พระสาทิสลักษณ์ของพระนางถูกวาดขึ้นเมื่อเสด็จถึงปารีสในปีพ.ศ. 2387 โดย เอรี สเชฟเฟอร์ (พิพิธภัณฑ์มิวซีเดอลาวีโรแมนทีค, ปารีส) พระราชธิดาของพระนางคือ เจ้าหญิงฟรองซัวส์แห่งออร์เลอองทรงอภิเษกสมรสกับพระญาติชั้นหนึ่งของพระนาง เจ้าชายโรแบร์ ดยุกแห่งชาร์ตรีส์และเจ้าหญิงฟรองซัวส์ทรงกลายเป็นพระราชมารดาในเจ้าชายฌอง ดยุกแห่งกีส์ ผู้อ้างสิทธิในราชบัลลังก์ฝรั่งเศสสายออร์เลออง เมื่อราชสกุลออร์เลอองต้องหนีออกไปจากฝรั่งเศส ทั้งหมดได้ประทับที่อังกฤษในแคลร์มอนท์ ที่ซึ่งเจ้าหญิงฟรานซิสกามีพระประสูติกาลพระราชธิดาองค์สุดท้องซึ่งสิ้นพระชนม์ในวันประสูติปีพ.ศ. 2392 ปีถัดมา พระเจ้าหลุยส์-ฟิลิปป์ที่ 1 กษัตริย์ผู้นิราศเสด็จสวรรคต ในช่วงระหว่างการปกครองของราชวงศ์โบนาปาร์ตแห่งจักรวรรดิฝรั่งเศสที่ 2 ราชสกุลออร์เลอองได้เสด็จกลับมายังฝรั่งเศส เจ้าหญิงฟรานซิสกาสิ้นพระชนม์ที่กรุงปารีส สิริพระชนมายุ 73 พรรษา พระสวามีของพระนางทรงดำรงพระชนม์ชีพสืบมาอีกสองปีและสิ้นพระชนม์ในปีพ.ศ. 2443พระโอรสธิดา พระโอรสธิดา. เจ้าหญิงฟรานซิสกามีพระราชโอรสธิดา 3 พระองค์ ได้แก่พระอิศริยยศพระอิศริยยศ. - 2 สิงหาคม พ.ศ. 2367 - 1 พฤษภาคม พ.ศ. 2386 : เจ้าหญิงฟรานซิสกาแห่งบราซิล - 30 พฤษภาคม พ.ศ. 2380 - 27 มีนาคม พ.ศ. 2441 : เจ้าหญิงแห่งโจอินวิลล์พระราชตระกูล</doc>
