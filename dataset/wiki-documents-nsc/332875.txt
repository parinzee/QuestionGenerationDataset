<doc id="332875" url="https://th.wikipedia.org/wiki?curid=332875" title="ลดาวัลลิ์ วงศ์ศรีวงศ์">ลดาวัลลิ์ วงศ์ศรีวงศ์ นางลดาวัลลิ์ วงศ์ศรีวงศ์ อดีตรัฐมนตรีช่วยว่าการกระทรวงแรงงานและสวัสดิการสังคม ในรัฐบาลของพันตำรวจโททักษิณ ชินวัตร อดีตโฆษกประจำสำนักนายกรัฐมนตรี ที่เป็นสตรีคนแรกของประเทศไทยในคณะรัฐบาลของนายอานันท์ ปันยารชุน อดีตโฆษกพรรคประชาธิปัตย์ และอดีตผู้ประกาศข่าวช่อง 11ประวัติ ประวัติ. นางลดาวัลลิ์ วงศ์ศรีวงศ์ เกิดเมื่อวันที่ 16 พฤษภาคม พ.ศ. 2499 ที่อำเภอเชียงคำ จังหวัดพะเยา (ขณะนั้นเป็นส่วนหนึ่งของจังหวัดเชียงราย) เป็นบุตรของนายบุญเป็ง กับนางบัวจันทร์ สำเร็จการศึกษาระดับอนุปริญญาจากวิทยาลัยครูสวนดุสิต และวิทยาลัยครูพระนคร ระดับปริญญาตรี ด้านศึกษาศาสตร์ จากมหาวิทยาลัยสุโขทัยธรรมาธิราช พ.ศ. 2531 และปริญญาโท ด้านบริหารรัฐกิจ จากมหาวิทยาลัยธรรมศาสตร์ ในปี พ.ศ. 2538การทำงาน การทำงาน. นางลดาวัลลิ์ วงศ์ศรีวงศ์ เริ่มทำงานเป็นพนักงานพิสูจน์อักษร สำนักข่าวไทย อสมท. เป็นผู้ประกาศข่าวช่อง 11 กรมประชาสัมพันธ์ ด้านการเมือง เป็นสมาชิกสภาผู้แทนราษฎร จังหวัดพะเยาหลายสมัย สังกัดพรรคประชาธิปัตย์ ในปี พ.ศ. 2535 ได้รับแต่งตั้งเป็นโฆษกพรรคประชาธิปัตย์ แทนนายอภิสิทธิ์ เวชชาชีวะ ต่อมาได้ลาออกไปสังกัดพรรคไทยรักไทย ในการเลือกตั้ง พ.ศ. 2544 และย้ายมาลงสมัครสมาชิกสภาผู้แทนราษฎร แบบบัญชีรายชื่อ จนได้รับตำแหน่งรัฐมนตรีช่วยว่าการกระทรวงแรงงานและสวัสดิการสังคม ในรัฐบาลของนายทักษิณ ชินวัตร (ครม.54) ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 ต่อมาในปี พ.ศ. 2555 ได้สมัครเข้าเป็นสมาชิกพรรคเพื่อไทย ในอดีตนั้นนางลดาวัลลิ์ วงศ์ศรีวงศ์ เคยดำรงตำแหน่ง โฆษกประจำสำนักนายกรัฐมนตรี ในรัฐบาลของนายอานันท์ ปันยารชุน เมื่อปี พ.ศ. 2534 - พ.ศ. 2535 มาก่อน ประธานชมรมเสียงสตรีแห่งประเทศไทย ในปี พ.ศ. 2556 เธอร่วมกับแนวร่วมประชาธิปไตยต่อต้านเผด็จการแห่งชาตินำกลุ่มผู้ชุมนุมเข้าร้องเรียนหนังสือพิมพ์ไทยรัฐ โดยอ้างว่านายชัย ราชวัตร หมิ่นประมาท ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เธอได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 54บทบาทด้านการศึกษา บทบาทด้านการศึกษา. นางลดาวัลลิ์ วงศ์ศรีวงศ์ เป็นผู้หนึ่งที่มีบทบาทในการผลักดันการจัดตั้งมหาวิทยาลัยพะเยา ในปี พ.ศ. 2553 จนเป็นผลสำเร็จ เป็นมหาวิทยาลัยแห่งแรกประจำจังหวัดพะเยาเครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2541 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
