<doc id="828758" url="https://th.wikipedia.org/wiki?curid=828758" title="ฟ้าแลบเด็ก">ฟ้าแลบเด็ก ฟ้าแลบเด็ก เป็นรายการโทรทัศน์ประเภทเกมโชว์แนวควิซโชว์ ที่ผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศทุกวันเสาร์ - อาทิตย์ เวลา 11.15 - 12.00 น. เริ่มออกอากาศเทปแรกวันที่ 7 มกราคม พ.ศ. 2560 และ เวลา 11.00 - 11.30 น. ออกอากาศวันที่ 6 มกราคม พ.ศ. 2561 ทางช่องเวิร์คพอยท์ ดำเนินรายการโดย ภานุพันธ์ ครุฑโต (พัน พลุแตก) อนึ่ง รายการนี้ได้พัฒนารูปแบบมาจากส่วนหนึ่งในรายการ แก๊งนมกล่อง ซึ่งล้อเลียนรายการปริศนาฟ้าแลบ ที่ออกอากาศเมื่อวันที่ 28 กุมภาพันธ์ และ 12 เมษายน พ.ศ. 2558 และปริศนาฟ้าแลบ ที่ได้รับความนิยม ซึ่งก่อนหน้านี้ในช่วงวันที่ 14 - 28 พฤศจิกายน พ.ศ. 2559 (เทปพิเศษ) เคยออกอากาศมาแล้วครั้งหนึ่งในชื่อ ปริศนาฟ้าแลบเด็กรูปแบบและกติกาของรายการ รูปแบบและกติกาของรายการ. รูปแบบของรายการฟ้าแลบเด็กจะคล้ายกับ ปริศนาฟ้าแลบ เพียงแต่แตกต่างกันตรงที่ในรายการฟ้าแลบเด็กจะมีดารามาเป็นผู้จัดการให้กับแต่ละทีม ในแต่ละแมทช์จะแข่งกันทั้งหมด 3 คู่ โดยในแต่ละคู่ ผู้จัดการทีมจะเลือกเด็กๆ 1 คนมาแข่งกัน (โดยห้ามเลือกเด็กซ้ำกัน) โดยผู้ชนะจะได้เลือกของรางวัล 1 ใน 2 ชิ้นก่อน (ของรางวัล 1 ชิ้นเป็นของเล่น และอีกชิ้นเป็นของรางวัลอื่นๆที่มีชื่อคล้ายกับของเล่นชิ้นนั้น เช่น ตุ๊กตาคิดตี้ - เครื่องคิดเลข เป็นต้น) โดยถ้าเด็กๆสามารถตอบคำถามถูกต้อง 10 ข้อติดต่อกัน จะได้รับทุนการศึกษามูลค่า 30,000 บาทและผลิตภันฑ์จากผู้สนับสนุนรายการ 1 คันรถ</doc>
