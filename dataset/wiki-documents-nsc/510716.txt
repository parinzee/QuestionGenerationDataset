<doc id="510716" url="https://th.wikipedia.org/wiki?curid=510716" title="บ่วงบาป">บ่วงบาป บ่วงบาป เป็นละครโทรทัศน์แนว พีเรียด ผลิตโดย บริษัท บ้านละคอน จำกัด ดำเนินงานโดย อรพรรณ วัชรพล นำแสดงโดย ทฤษฎี สหวงษ์, เฌอมาลย์ บุญยศักดิ์, หยาดทิพย์ ราชปาล, กันต์ กันตถาวร บ่วงบาป ออกอากาศทุกวันพุธ-พฤหัสบดี เวลา 20.15 น. - 22.45 น. เริ่มออกอากาศตอนแรกวันที่ 7 กุมภาพันธ์ พ.ศ. 2556 ทางสถานีวิทยุโทรทัศน์ไทยทีวีสีช่อง 3 บทประพันธ์โดย อัจฉรียา บทโทรทัศน์โดย พอวาสน์-นันทพร-สุธิสา กำกับการแสดงโดย กฤษฎา เตชะนิโลบลเรื่องย่อ เรื่องย่อ. สุพรรณบุรี รัตนโกสินทร์ศก ๑๑๖ หรือ ราวพุทธศักราช 2441 ในสมัยรัชกาลที่ 5 พระยาสุรเดชไมตรี (นาท ภูวนัย) ได้มอบศักดินาตลอดจนทรัพย์สินทุกอย่างรวมทั้งบริวารทาสให้ลูกชายคนเดียวคือ ขุนพิทักษ์ (ทฤษฎี สหวงษ์) คุณหญิงมณี (ดวงตา ตุงคะมณี) ผู้เป็นภรรยากลับเต็มไปด้วยความวิตกกังวัล เพราะรู้ดีว่าแท้จริงแล้วขุนพิทักษ์ลูกชายเป็นคนไม่เอาการเอางาน ใช้ชีวิตเสพสุขไปวัน ๆ แต่ที่ผ่านมาอยู่ในกรอบเพราะเกรงกลัวบารมีของบิดา และก็จริงดังที่คุณหญิงมณีกังวล หลังจากเสร็จสิ้นงานศพของพ่อ ขุนพิทักษ์ก็ใช้ชีวิตสุขสำราญเต็มที่ ประพฤติตนผิดศีลห้า ทุกอย่างอยู่ภายใต้สายตาของ หลวงตามั่น (ยอดชาย เมฆสุวรรณ) ด้วยความเป็นหนุ่มรูปงาม ทำให้เป็นที่หมายปองของหญิงสาว รวมทั้ง คุณรำพึง (เฌอมาลย์ บุญยศักดิ์) บุตรสาวของพระยาเทวราช (ศักราช ฤกษ์ธำรง) ทำให้ขุนไว (กันต์ กันตถาวร) คู่แข่งคู่อาฆาตของขุนพิทักษ์ไม่พอใจ เพราะแอบชอบรำพึงเหมือนกัน นายสม (ศุภกรณ์ กิจสุวรรณ) และ ชุ่ม (หยาดทิพย์ ราชปาล) น้องสาว ชุ่มร้องไห้เศร้าเสียใจที่ต้องห่าง แม่เย็น (ปวีณา ชารีฟสกุล) ต้องมาเป็นทาสขัดดอก ขุนพิทักษ์ดื่มเหล้าเมา เดินเข้าเรือนทาส แจ่ม (ยุวดี เรืองฉาย) ไปรายงานคุณหญิงมณี รำพึงอยู่บนเรือนพอดี ได้ยินแล้วไม่พอใจ เริ่มแรกขุนพิทักษ์ไม่ได้สนใจชุ่มเท่าไหร่ แต่นานวันเข้าความซื่อ ไร้เดียงสาของชุ่ม ทำให้ขุนพิทักษ์หลงรักอย่างไม่รู้ตัว รำพึงยังจ้องรังแกชุ่มตลอดเวลา โดยมี จวง (นฤมล สิทธิเม่ง) คนรับใช้คนสนิทคอยวางแผน ขุนไว ไปทวงสิทธิ์ความเป็นเจ้าของรำพึง เพราะชนะขุนพิทักษ์ แต่รำพึงปฏิเสธจึงข่มขืน ส่วนขุนพิทักษ์ได้ ชุ่มเป็นเมียในกระท่อมเรือนทาส รำพึงไปพึ่งหมอไสย์ให้ตามฆ่าชุ่มอีก หมอไสย์เลยขอค่าเหนื่อยครั้งนี้ด้วยตัวของรำพึง แม้รำพึงจะไม่ยอมแต่ก็สู้แรงหมอไสย์ไม่ได้ รำพึงเก็บหนี้แค้นครั้งนี้ไว้ในใจ ขุนพิทักษ์โดนทำร้ายด้วยคุณไสย์แทนชุ่มเกือบเอาชีวิตไม่รอดจน ได้เกลียว (นภัสสร ช่วยเกิด) ช่วยเหลือพาไปรักษาตัว ส่วนชุ่มอาการสาหัส แต่ได้ขุนเกิด (ทองภูมิ ศิริพิพัฒน์) ซึ่งเป็นหมอช่วยรักษาจนหาย แต่ชุ่มจำอะไรไม่ได้ ขุนเกิดตั้งชื่อใหม่ให้เธอว่านวล ยกย่องให้เป็นภรรยา 15 ปีผ่านไป รำพึงเลี้ยงลูกของชุ่มกับขุนพิทักษ์เอาไว้ ตั้งชื่อว่าอัฐ (แดนอรุณ รามณรงค์) พร้อมกันนั้นรำพึงตั้งท้องกับหมอไสย์ คลอดลูกสาวชื่อระพี (ญาณิกา ทองประยูร) โดยขุนไวเข้าใจว่าเป็นลูกแท้ ๆ เกลียวโดนพระยาสุริน (วิวัฒน์ ผสมทรัพย์) จับไปเป็นเมียใช้หนี้ขัดดอก เกลียวจำใจ เพื่อรักษาชีวิตของขุนพิทักษ์และเปลี่ยนชื่อเป็นทัด โดนโขกสับรังแกทุกอย่างใช้หนี้บาปของตัวเองที่เคยทำมา ลูกชายของพระยาสุรินชื่อเทิด (จักรพันธ์ วงศ์คณิต) ก็คอยรังแกทุบตี เทิดหลงรักน้อย (กิ่งกาญจน์ มีสุข) ลูกสาวของขุนเกิดและนวลในขณะที่ระพีกลับชอบเทิดและหมั่นไส้ที่เทิดชอบน้อย หาโอกาสหาเรื่องน้อยเสมอ แต่บาปกรรมเริ่มตามทันรำพึง เมื่อหมอไสย์ยังไม่ตาย กลับมาแก้แค้นอีกครั้ง และใช้ระพีเป็นเหยื่อครั้งนี้ หมอไสย์เสกของดำใส่ในตัวระพี ทำให้ระพีเป็นบ้า ไม่มีสติ ขุนไวเฝ้าดูแลด้วยความเป็นห่วง รำพึงแค้นที่หมอไสย์พ่อแท้ ๆ ของระพีทำร้ายลูกตัวเอง ตั้งใจคิดบัญชีแค้นครั้งนี้อีก ขุนไวเพิ่งรู้ว่าขุนพิทักษ์และชุ่มยังไม่ตาย รำพึงก็ยังไม่หยุดแค้นขุนพิทักษ์และชุ่ม บ่วงรักบ่วงกรรม ที่พันผูกกันมายังไม่จบสิ้นนักแสดงรางวัล</doc>
