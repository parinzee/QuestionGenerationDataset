<doc id="493746" url="https://th.wikipedia.org/wiki?curid=493746" title="เควิน ดอยล์">เควิน ดอยล์ เควิน เอดเวิร์ด ดอยล์ () เกิดวันที่ 18 กันยายน ค.ศ. 1983 เป็นอดีตนักฟุตบอลชาวไอริช เล่นตำแหน่งกองหน้า เขาเริ่มเล่นอาชีพให้กับสโมสรฟุตบอลเซนต์แพทริกส์แอทเลติก และสโมสรฟุตบอลคอร์กซิตี ที่บ้านเกิดก่อนจะย้ายมาอยู่กับสโมสรฟุตบอลเรดดิงในอังกฤษ เขาเป็นส่วนหนึ่งทำให้เรดดิงเลื่อนชั้นสู่พรีเมียร์ลีกในปี ค.ศ. 2006 ต่อมาในปี ค.ศ. 2009 เขาย้ายมาอยู่กับวุลเวอร์แฮมป์ตันวอนเดอเรอส์ ด้วยสถิติค่าตัวสูงสุดของสโมสร 6.5 ล้านปอนด์ ดอยล์ลงเล่นในฐานะทีมชาติ เปิดตัวนัดแรกในปี ค.ศ. 2006 เขายิงประตูได้ 14 ประตูในการลงแข่ง 64 นัด ให้กับไอร์แลนด์ เขายังได้เล่นในยูโร 2012 ด้วย</doc>
