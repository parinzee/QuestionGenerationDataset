<doc id="734001" url="https://th.wikipedia.org/wiki?curid=734001" title="คณิตศาสตร์โอลิมปิกระดับชาติ ประเทศไทย">คณิตศาสตร์โอลิมปิกระดับชาติ ประเทศไทย การแข่งขันคณิตศาสตร์โอลิมปิกระดับชาติ (: TMO) เป็นหนึ่งในการแข่งขันโอลิมปิกวิชาการระดับชาติของประเทศไทย จัดขึ้นเป็นประจำทุกปีประวัติ ประวัติ. การแข่งขันคณิตศาสตร์โอลิมปิกระดับชาติจัดครั้งแรก ในปี พ.ศ. 2547 ณ คณะวิทยาศาสตร์ มหาวิทยาลัยขอนแก่น เดิมเรียกว่า การแข่งขันคณิตศาสตร์โอลิมปิกระดับชาติ (Thai Mathematical Olympiad หรือ TMO) เป็นการแข่งขันคณิตศาสตร์ระหว่างผู้แทนจากศูนย์ สอวน. ทั่วประเทศ โดยจำลองรูปแบบการแข่งขันมาจากแข่งขันคณิตศาสตร์โอลิมปิกระหว่างประเทศ (International Mathematical Olympiad: IMO)กติกาและรูปแบบการแข่งขัน กติกาและรูปแบบการแข่งขัน. การแข่งขันคณิตศาสตร์โอลิมปิกระดับชาติจัดการสอบแข่งขันเป็น 2 ภาค ได้แก่ ภาคปรนัย และภาคอัตนัย โดยที่ ภาคปรนัยจะใช้ข้อสอบที่ครอบคลุมทุกเรื่องของวิชาคณิตศาสตร์ ใช้เวลา 3 ชั่วโมง นักเรียนที่เข้าร่วมแข่งขันจะต้องใช้ความสามารถในการคิดแก้ปัญหาอย่างรวดเร็ว ส่วน ภาคอัตนัยนั้นข้อสอบจะเป็นแบบบูรณาการครอบคลุมทุกเรื่อง ใช้เวลาสอบ 4 ชั่วโมง นักเรียนต้องใช้ความสามารถในการแก้ปัญหาอย่างเป็นระบบ อัตราส่วนของคะแนน คะแนนภาคปรนัยต่อคะแนนภาคอัตนัย เป็น 1 : 2 คณะกรรมการจาก ศูนย์สอวน. ส่งข้อสอบพร้อมเฉลยให้กรรมการกลางของมูลนิธิ สอวน. เพื่อคัดเลือก ปรับแก้ข้อสอบ และออกเพิ่มเติม เพื่อให้ข้อสอบได้มาตรฐานสากล อาจารย์ของแต่ละศูนย์มีโอกาสได้ร่วมพิจารณาและตรวจข้อสอบ ผลการแข่งขันจัดเป็นระดับเหรียญทอง เหรียญเงิน เหรียญทองแดง และเกียรติคุณประกาศโดยใช้เกณฑ์มาตรฐานที่ตกลงกันระหว่างคณะกรรมการกลางกับอาจารย์จากทุกศูนย์ นักเรียนที่มีคะแนนอันดับที่ 1- 25 จะได้รับการคัดเลือกส่งเข้าร่วมการแข่งขันในโครงการจัดส่งผู้แทนประเทศไทยไปแข่งขันคณิตศาสตร์โอลิมปิกระหว่างประเทศที่สถาบันส่งเสริมการสอนวิทยาศาสตร์และเทคโนโลยี (สสวท.) ต่อไปการแข่งขันคณิตศาสตร์โอลิมปิกระดับชาติที่ผ่านมา</doc>
