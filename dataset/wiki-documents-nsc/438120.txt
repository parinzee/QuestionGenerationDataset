<doc id="438120" url="https://th.wikipedia.org/wiki?curid=438120" title="เหตุยิงกันในตูลูซและมงโตบ็อง พ.ศ. 2555">เหตุยิงกันในตูลูซและมงโตบ็อง พ.ศ. 2555 เหตุยิงกันในตูลูซและมงโตบ็อง พ.ศ. 2555 เป็นชุดการโจมตีด้วยปืนสามครั้งต่อทหารฝรั่งเศสและพลเรือนชาวยิว ในเมืองมงโตบ็องและเมืองตูลูซ แคว้นมีดี-ปีเรเน ประเทศฝรั่งเศส เบ็ดเสร็จแล้ว มีผู้เสียชีวิตทั้งสิ้นเจ็ดคน รวมทั้งผู้ก่อการ และมีผู้ได้รับบาดเจ็บอีกห้าคน ในจำนวนนี้ สี่คนได้รับบาดเจ็บสาหัส ตำรวจระบุตัวผู้ก่อการว่าเป็นชาวฝรั่งเศสมุสลิมวัย 23 ปี นาม โมฮัมเหม็ด เมราห์ ผู้อ้างความเกี่ยวข้องกับกลุ่มอิสลามหัวรุนแรงอัลกออิดะฮ์ แม้ความสัมพันธ์นี้จะเป็นที่โต้แย้ง ระหว่างการล้อมและการต่อสู้ด้วยปืน วันที่ 22 มีนาคม ผู้ก่อการถูกยิงและวิสามัญฆาตกรรมโดยหน่วยยุทธวิธีปฏิบัติการพิเศษของตำรวจฝรั่งเศส RAIDโมฮัมเหม็ด เมราห์ โมฮัมเหม็ด เมราห์. โมฮัมเหม็ด เมราห์ (‎; 10 ตุลาคม 2531 - 22 มีนาคม 2555) ถูกระบุว่าเป็นมือปืนก่อเหตุดังกล่าว เขาเป็นพลเมืองฝรั่งเศสมุสลิม เกิดแก่พ่อแม่ชาวฝรั่งเศสเชื้อสายแอลจีเรีย เมราห์มีประวัติยืดยาวเป็นเยาวชนผู้กระทำผิดอาญา โดยถูกพิพากษาลงโทษแล้วถึง 15 ครั้ง ตามข้อมูลอัยการภาคฝรั่งเศส เขาถูกจับกุมครั้งแรกเมื่อ พ.ศ. 2548 และถูกจำคุกช่วงสั้นๆ สองครั้งใน พ.ศ. 2550 และ 2552 ซึ่งการพิพากษาลงโทษมีรายงานว่ารวม การลักขโมยและการกระทำผิดเกี่ยวกับการขับขี่ เมราห์อ้างว่าตนเป็นสมาชิกกลุ่มอัลกออิดะฮ์และว่า เหตุจูงใจสำหรับการก่อเหตุของเขาเป็นไปเพื่อแสดงความเคารพต่อศาสนาอิสลาม เพื่อแก้แค้นให้กับการเสียชีวิตของเด็กชาวปาเลสไตน์ (ด้วยการโจมตีโรงเรียนยิว) และโจมตีกองทัพฝรั่งเศสสำหรับการไปมีส่วนในอัฟกานิสถาน เขาว่าเขาเสียใจเพียงไม่สามารถก่อการฆาตกรรมได้มากกว่านี้ เขาต่อต้านรัฐบัญญัติห้ามปกปิดใบหน้าในสาธารณสถาน เมราห์ถ่ายวิดีโอการฆาตกรรมของเขาทั้งหมด และตามข้อมูลของอัยการฝรั่งเศส เขากล่าวว่า "คุณฆ่าพี่น้องของผม ผมฆ่าคุณ" และ "อัลลอหุ อักบัร" ระหว่างที่ก่อเหตุ</doc>
