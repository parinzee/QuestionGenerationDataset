<doc id="803491" url="https://th.wikipedia.org/wiki?curid=803491" title="ไมค์หมดหนี้">ไมค์หมดหนี้ ไมค์หมดหนี้ เป็นรายการโทรทัศน์ประเภทการประกวดร้องเพลงลูกทุ่งผสมผสานกับเกมโชว์ ผลิตรายการโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) เริ่มออกอากาศครั้งแรกในวันที่ 15 สิงหาคม พ.ศ. 2559 ออกอากาศทุกวันจันทร์ - พฤหัสบดี เวลา 6.20-7.20 หลังเที่ยง และวันศุกร์ เวลา 6.00-7.20 น. ทางช่องเวิร์คพอยท์ หมายเลข 23 ดำเนินรายการโดย เสนาลิง (สมเกียรติ จันทร์พราหมณ์) ปี 2560 รายการไมค์หมดหนี้ได้ถูกซื้อลิขสิทธิ์รายการไปผลิตที่ประเทศอินโดนีเซีย โดยใช้ชื่อว่า Mikrofon Pelunas Hutang ออกอากาศทางสถานีโทรทัศน์ Indosiar ตั้งแต่วันที่ 17 เมษายน พ.ศ. 2560 เป็นต้นไปกรรมการ กรรมการ. กรรมการประจำรายการ- ไชยา มิตรชัย กรรมการรับเชิญ- สุนารี ราชสีมา - อาภาพร นครสวรรค์ - ศิริพร อยู่ยอด - ศิรินทรา นิยากร - ฝน ธนสุนธร - สลา คุณวุฒิ - ตั๊กแตน ชลดา - เอกชัย ศรีวิชัย - โน้ต เชิญยิ้มรูปแบบและกติกาของรายการ รูปแบบและกติกาของรายการ. ทางรายการจะให้ผู้เข้าแข่งขันทั้ง 2 คน โดยไม่จำกัดเพศ, อายุ, การศึกษา และอาชีพ ที่ได้ทำการสมัครเพื่อร่วมรายการพร้อมส่งหลักฐานการเป็นหนี้ผ่านทางเฟซบุ๊ก และผ่านการคัดเลือกแล้ว มาแจ้งจำนวนหนี้ที่มีอยู่ แล้วทำการแข่งขันประกวดร้องเพลงประเภทลูกทุ่งคนละ 1 เพลง โดยมีคณะกรรมการเป็นผู้ตัดสิน ถ้าใครชนะจะได้เข้าสู่รอบ "ไมค์หมดหนี้" ซึ่งเป็นรอบแจ็คพอต โดยถ้าแจ็คพอตแตก ผู้เข้าแข่งขันคนนั้นจะได้รับการชำระหนี้ที่มีอยู่จากทางรายการรอบแข่งขันประกวดร้องเพลง รอบแข่งขันประกวดร้องเพลง. ทางรายการจะให้ผู้เข้าแข่งขันทั้ง 2 คน มาแข่งขันประกวดร้องเพลงประเภทลูกทุ่งคนละ 1 เพลง โดยมีคณะกรรมการจำนวน 3 คน เป็นผู้ตัดสิน ซึ่งถ้าผู้เข้าแข่งขันคนใดได้ผลการตัดสินจากคณะกรรมการจำนวน 2 คน ใน 3 คน หรือทั้ง 3 คน ผู้เข้าแข่งขันคนนั้นจะชนะทันที แล้วได้เข้าสู่รอบแจ็คพอตรอบไมค์หมดหนี้ (รอบแจ็คพอต) รอบไมค์หมดหนี้ (รอบแจ็คพอต). ผู้เข้าแข่งขันที่ชนะจากรอบที่แล้วจะต้องเลือกไมโครโฟน เพียง 1 ตัว/หมายเลข จากหลาย ๆ ตัว/หมายเลข เท่านั้น โดยจะมีไมโครโฟนที่มีเสียงเพียงแค่ตัวเดียว (ซึ่งในรายการจะเรียกว่า "ไมค์หมดหนี้") จากจำนวนของไมโครโฟนตามจำนวนหนี้ของผู้เข้าแข่งขันคน ๆ นั้น ที่ได้แจ้งเอาไว้แล้วก่อนการประกวด (ไมโครโฟนจำนวน 1 ตัว = จำนวนหนี้ 10,000 บาท โดยจะปัดเศษที่เกิน 10,000 บาทขึ้นเสมอ) แล้วจะต้องร้องเพลงโดยใช้ไมโครโฟนที่ได้เลือกเอาไว้ ถ้าไมโครโฟนมีเสียง (ใช้งานได้) แจ็คพอตแตกทันที โดยผู้เข้าแข่งขันคนนั้นจะได้รับการชำระหนี้ของตนทั้งหมดจากทางรายการ แต่ถ้าไมโครโฟนไม่มีเสียง (ใช้งานไม่ได้) ผู้เข้าแข่งขันคน ๆ นั้นจะได้รับการชำระหนี้เพียง 10,000 บาท เป็นทุนสะสม (ซึ่งจะหักจากยอดหนี้ปัจจุบันของผู้เข้าแข่งขันทันที ทำให้ในการเข้ารอบแจ็คพอตครั้งต่อไป จำนวนไมโครโฟนจะลดลง 1 ตัว ซึ่งจะทำให้สามารถทำแจ็คพอตแตกได้ง่ายขึ้นในครั้งต่อๆไป) และจะต้องทำการแข่งขันในครั้งต่อไป จนกว่าผู้เข้าแข่งขันคนนั้นจะแพ้ตกรอบ, ทำแจ็คพอตแตก, หรือได้รับทุนสะสมจากรอบแจ็คพอตได้ครบตามจำนวนหนี้ของตน (ในกรณีที่แจ็คพอตไม่แตกเลย) โดยหลังจากรู้ผลในรอบแจ็คพอตนั้นแล้ว ผู้ดำเนินรายการจะเฉลยหมายเลขประจำตัวของไมโครโฟนที่ใช้งานได้ และตั้งแต่เทปวันที่ 2 กุมภาพันธ์ 2560 เป็นต้นไป ผู้เข้าแข่งขันที่หมดหนี้ ไม่ว่าจะหาไมค์หมดหนี้เจอ (แจ๊คพอตแตก) หรือได้รับทุนสะสมจนหมดหนี้ จะได้รับทุนตั้งตัวจากผู้สนับสนุนรายการมูลค่า 50,000 บาทด้วย (สนับสนุนโดย M-150)รางวัลและการเข้าชิง</doc>
