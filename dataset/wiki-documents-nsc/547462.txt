<doc id="547462" url="https://th.wikipedia.org/wiki?curid=547462" title="เอชทีซี ดรีม">เอชทีซี ดรีม เอชทีซี ดรีม () หรือรู้จักกันในชื่อ ทีโมบายล์ จี1 ในสหรัฐอเมริกา และในทวีปยุโรป และในชื่อ อีรา จี1 ในประเทศโปแลนด์ เป็นสมาร์ตโฟน ที่ใช้ระบบปฏิบัติการแอนดรอยด์ ที่ถูกผลิตโดยเอชทีซี ถูกวางขายเมื่อเดือนตุลาคม พ.ศ. 2551 โดย ดรีม เป็นอุปกรณ์เครื่องแรกที่ใช้ระบบปฏิบัติการแอนดรอยด์ ที่มีพื้นฐานอยู่บนลินุกซ์ ซึ่งถูกซื้อ และพัฒนาใหม่โดยกูเกิล และเป็นโอเพนแฮนด์เซตอัลไลแอนซ์ ที่จะใช้ซอฟต์แวร์โอเพนซอร์ซ มาเป็นคู่แข่งกับผู้ผลิตสมาร์ตโฟนยี่ห้ออื่น ๆ เช่น ซิมเบียน, แบล็คเบอร์รี และไอโฟน ระบบปฏิบัติการมีส่วนต่อประสานกราฟิกกับผู้ใช้ ที่ถูกปรับแต่ง พร้อมกับเพิ่มบริการของกูเกิลเข้าไป เช่น จีเมล และระบบการแจ้งเตือนที่สามารถแสดงรายการข้อความเข้าล่าสุดจากแอปพลิเคชันได้ และยังมี แอนดรอยด์ มาร์เก็ต สำหรับดาวน์โหลดแอปพลิเคชันเพิ่มเติมได้ เอชทีซี ดรีม ได้รับการออกแบบด้วยการใช้ฮาร์ดแวร์ที่ดูมั่นคง, ทนทาน และดูมีประสิทธิภาพ ส่วนเรื่องการแนะนำระบบปฏิบัติการแอนดรอยด์นั้น ยังมีข้อบกพร่องในหลาย ๆ ส่วนจากคำวิจารณ์ ของนักวิจารณ์ ในเรื่องของการทำงานของซอฟต์แวร์เมื่อเทียบกับระบบปฏิบัติการอื่น ๆ ในยุคนั้น แต่ก็ยังคงเป็นนวัตกรรมใหม่ เนื่องจากเป็นระบบปฏิบัติการเปิด มีการแจ้งเตือนต่าง ๆ รวมไปถึงการใช้บริการของกูเกิลประวัติการพัฒนา ประวัติ. การพัฒนา. ในเดือนกรกฎาคม พ.ศ. 2548 กูเกิลได้ทำการซื้อบริษัทแอนดรอยด์ เข้ารวมกับบริษัท โดยบริษัทแอนดรอยด์มีประธานบริษัทคือ แอนดี รูบิน ซึ่งกำลังทำงานในการพัฒนาซอฟต์แวร์สำหรับอุปกรณ์โทรศัพท์มือถือ ต่อมาภายใต้การทำงานของกูเกิล มีจุดมุ่งหมายที่จะพัฒนาระบบปฏิบัติการมาตรฐานบนระบบปฏิบัติการลินุกซ์ สำหรับโทรศัพท์มือถือ เพื่อที่จะแข่งขันกับซิมเบียน และ วินโดวส์ โมเบิล ซึ่งก่อนที่จะเป็นระบบปฏิบัติการแอนดรอยด์นั้นมีการพัฒนาระบบปฏิบัติการภายใต้ชื่อรหัสว่า "ซูเนอร์" ( ;แปลว่า เร็ว) โดยอุปกรณ์จะต้องสามารถส่งข้อความได้คล้ายกับแบล็คเบอร์รี, มีขนาดเล็ก, ไม่มีจอสัมผัส, มีปุ่มนำทาง และคีย์บอร์ดเควอร์ตี ต่อมาในเดือนกรกฎาคม พ.ศ. 2550 ได้มีการเปิดตัวไอโฟน โดยแอปเปิล ซึ่งเป็นสมาร์ตโฟนเครื่องแรกของบริษัท ทำให้รูบินต้องรีบตัดสินใจและเร่งโครงการนี้ให้เสร็จโดยไว และเปลี่ยนชื่อรหัสใหม่เป็น "ดรีม" ( ;แปลว่า ความฝัน) ซึ่งจะเป็นสมาร์ตโฟนจอสัมผัสพร้อมกับคีย์บอร์ดที่สามารถเลื่อนออกมาจากตัวเครื่องได้ เพราะนักพัฒนาแอนดรอยด์เชื่อว่าผู้ใช้จะไม่ชอบแป้นพิมพ์เสมือนจริง แต่จะชอบแป้นพิมพ์ฮาร์ดแวร์มากกว่า</doc>
