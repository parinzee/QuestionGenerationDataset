<doc id="423859" url="https://th.wikipedia.org/wiki?curid=423859" title="พยัคฆ์สำอางค์ ผ่าโตเกียว">พยัคฆ์สำอางค์ ผ่าโตเกียว พยัคฆ์สำอางค์ ผ่าโตเกียว (, จีนตัวเต็ม: 東京攻略, จีนตัวย่อ: 东京攻略, พินอิน: Dōngjīng Gōnglüè) ภาพยนตร์แอ็คชั่นคอเมดี้สัญชาติฮ่องกง นำแสดงโดย เหลียง เฉาเหว่ย, เจิ้ง อี้เจี้ยน, เฉิน ฮุ่ยหลิน, ฮิโรชิ อาเบะ และจาง ป๋อจือ กำกับโดย จิงเกล มาเรื่องย่อ เรื่องย่อ. หลิน กุ้ยเหยิน เป็นนักสืบชาวจีนที่อาศัยอยู่ที่กรุงโตเกียว พร้อมด้วยความช่วยเหลือจากลูกน้องสาวสวยชาวญี่ปุ่นมากมายที่หลงใหลในตัวเขา ขณะเดียวกัน มาซี่ มีสัญญาจะแต่งงานกับ ทาเคฮาชิ แฟนหนุ่มชาวญี่ปุ่น ที่ลาสเวกัส แต่แล้วเขาก็ไม่มา เธอยกเลิกงานแต่ง เมื่อกลับไปที่ฮ่องกง ในบ้านที่ทั้งคู่จะใช้เป็นเรือนหอ ที่นั่น เธอได้พบกับ ปี้ ต้าหย่ง มัณฑนากรหนุ่มปากมากที่มาทวงค่าตกแต่งบ้าน แล้วเธอก็ลากเขาไปที่โตเกียว เพื่อที่จะตามหาทาเคฮาชิ ที่นั่น ทั้งคู่ได้พบกับแก๊งค์ชายชุดดำใส่สูทที่ตามมาคุกคาม แต่ได้รับการช่วยเหลือจาก หลิน กุ้ยเหยิน ที่ตามหาทาเคฮาชิเช่นเดียวกัน และได้พบกับความจริงว่า ทาเคฮาชิไปแอบมีสัมพันธ์กับภริยาของ ทาเคชิ อิโตะ หัวหน้าแก๊งค์มาเฟียโกเบ แก๊งค์มาเฟียใหญ่ของญี่ปุ่น ซึ่งทาเคชิก็ได้จ้าง หลิน กุ้ยเหยินสืบตามหาทาเคฮาชิเช่นเดียวกัน แล้วเมซี่ก็ได้รู้ความจริงว่า ที่จริงแล้ว ทาเคฮาชิ ก็เป็นหนึ่งในสมาชิกแก๊งบค์มาเฟียด้วยเช่นกัน ที่แตกหักกับแก๊งค์ของทาเคชิ แต่แล้วทาเคชิก็ได้หักหลังหลิน กุ้ยเหยิน ซึ่งชีวิตของทั้ง 3 ตกอยู่ภายใต้การไล่ล่าของแก๊งค์มาเฟียทั้ง 2 ก่อนที่ทั้ง หลิน กุ้ยเหยิน จะเผยว่าที่จริงแล้ว เขาคือ นายตำรวจลับของญี่ปุ่น ที่รับหน้าที่ทลายแก๊งค์มาเฟียกลุ่มนี้ที่ผลิตเงินปลอม และ ปี้ ต้าหยง จริง ๆ แล้วเป็นแชมป์วูซู 5 สมัย และเป็นบอดี้การ์ดที่พ่อของมาซี่จ้างมาเพื่อปกป้องเธอนักแสดงนักแสดง. - เหลียง เฉาเหว่ย รับบทเป็น หลิน กุ้ยเหยิน - เฉิน ฮุ่ยหลิน รับบทเป็น มาซี่ - เจิ้ง อี้เจี้ยน รับบทเป็น ปี้ ต้าหยง - ฮิโรชิ อาเบะ รับบทเป็น ทาเคชิ อิโตะ - โตรุ นากามุระ รับบทเป็น ทาเคฮาชิ - จาง ป๋อจือ รับบทเป็น คาโอริเบื้องหลังและคำวิจารณ์ เบื้องหลังและคำวิจารณ์. Tokyo Riders เป็นภาพยนตร์ฮ่องกงที่ออกฉายในช่วงต้นปี 2000 นำแสดงโดยนักแสดงชั้นนำมากมายจากทั้งฝั่งฮ่องกงและญี่ปุ่น ทั้ง เหลียง เฉาเหว่ย, เฉิน ฮุ่ยหลิน, เจิ้ง อี้เจี้ยน รวมทั้ง จาง ป๋อจือ ที่รับบทประกอบเป็นลูกน้องสาวชาวญี่ปุ่นของหลิน กุ้ยเหยิน ด้วย ภาพยนตร์ได้รับคำวิจารณ์ว่าดูสนุก แต่ทว่าบทภาพยนตร์ยังทำไม่ได้ถึงอารมณ์บางอย่าง เช่น ตัวละคร มาซี่ที่แสดงโดย เฉิน ฮุ่ยหลิน ที่แสดงได้ดี แต่ก็เข้าไม่ถึงอารมณ์การสูญเสียแฟนหนุ่ม หรือตัวละคร ปี้ ต้าหยง ที่ดูแล้วไม่น่าเชื่อว่า นี่คือ แชมป์วูซู 5 สมัย แต่การแสดงของเหลียง เฉาเหว่ย แสดงให้เห็นว่าทำไม เขาถึงเป็นนักแสดงระดับซูเปอร์สตาร์ของฮ่องกงได้ ในปี ค.ศ. 2005 ก็ได้มีภาพยนตร์ภาคต่อ ในชื่อ Seoul Raiders</doc>
