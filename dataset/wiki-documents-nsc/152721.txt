<doc id="152721" url="https://th.wikipedia.org/wiki?curid=152721" title="เดสทินีกันดั้ม">เดสทินีกันดั้ม ZGMF-X42S เดสทินีกันดั้ม (; ) เป็นหนึ่งในโมบิลสูทตัวเอกของการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ เดสทินีกันดั้มเป็นโมบิลสูทรุ่นต้นแบบของซาฟท์ซึ่งกิลเบิร์ต ดูแลนดัลได้พัฒนาเพื่อให้ชิน อาสึกะใช้งานโดยเฉพาะ ระบบของเดสทินีกันดั้มได้ถูกทดสอบด้วย ZGMF-X56S/θ เดสทินีอิมพัลส์ เพื่อแก้ปัญหาของเดสทินีอิมพัลส์ที่มีระยะเวลาในการปฏิบัติการที่สั้นเกินไปจึงใช้เตาปฏิกรณ์ไฮเปอร์ดิวเทอเรียนเป็นแหล่งพลังงาน เดสทินีกันดั้มมีพลังในการต่อสู้เทียบได้กับอิมพัลส์กันดั้มที่ใช้ซิลลูเอ็ตแพ็คแบบมาตรฐานทั้งสามรวมกัน โดยใช้ระบบขับเคลื่อน "ปีกแห่งแสง" ซึ่งทำให้เดสทินีกันดั้มเป็นโมบิลสูทที่มีความเร็วสูงสุดและยังใช้มิราจคอลลอยด์สร้างภาพลวงตาเป็นร่างแยกของเดสทินีอิมพัลส์เพื่อหลอกให้ศัตรูสับสนได้ อาวุธหลักของเดสทินีกันดั้มคือบีมแคนน่อนกำลังสูงและดาบต่อต้านยานรบ"อารอนไดท์"ที่พับเก็บไว้ด้านหลัง บูมเมอแรงบีม "แฟลชเอดจ์ 2" ที่อยู่ที่ไหล่สามารถใช้เป็นบีมเซเบอร์ได้ และที่ฝ่ามือทั้งสองข้างจะมีบีมแคนน่อน "ปาล์มาฟิโอคินา" ที่ได้รับการออกแบบไว้ใช้ในระยะประชิด ชินได้รับเดสทินีกันดั้มจากกิลเบิร์ตหลังจากที่สามารถทำลายฟรีด้อมกันดั้มได้และใช้เป็นโมบิลสูทประจำตัวในการสู้รบครั้งสำคัญหลายครั้ง เดสทินีกันดั้มมีข้อต่อสี เงินแต่ไม่มีคำอธิบายว่ามาจากอะไร</doc>
