<doc id="424964" url="https://th.wikipedia.org/wiki?curid=424964" title="นาถูราม โคทเส">นาถูราม โคทเส นาถูราม โคทเส (, 19 พฤษภาคม ค.ศ. 1910 - 15 พฤศจิกายน ค.ศ. 1949) เป็นชาวนครปูเน (Pune) ประเทศอินเดีย เป็นนักเคลื่อนไหวและนักหนังสือพิมพ์ชาวฮินดูทวา (Hindutva) ผู้เป็นมือลอบสังหารมหาตมา คานธี ร่วมกับผู้ร่วมก่อการอื่นอีกเจ็ดคนการลอบสังหาร การลอบสังหาร. มูลเหตุของการลอบสังหารนั้นเกิดจากสิ่งที่โคทเสเห็นว่าเป็นการก่อวินาศกรรมซ้ำซากของคานธีต่อผลประโยชน์ของชาวฮินดู โดยใช้ยุทธวิธีการแบล็กเมล์ "อดอาหารจนเสียชีวิต" ต่อหลายประเด็นปัญหา ในมุมมองของโคทเส คานธียกผลประโยชน์ให้แก่มุสลิมในหลายวิถีทางซึ่งดูอยุติธรรมและต่อต้านชาตินิยม เขากล่าวโทษคานธีสำหรับการแบ่งประเทศอินเดีย ซึ่งทำให้มีผู้เสียชีวิตหลายแสนคนในความไม่สงบทางศาสนาที่ปะทุขึ้น โคทเสเข้าหาคานธีเมื่อวันที่ 30 มกราคม ค.ศ. 1948 เขายิงคานธีเข้าที่หน้าอกสามนัดในระยะเผาขนด้วยปืนพกกึ่งอัตโนมัติ คานธีเสียชีวิตเกือบจะในทันที หลังจากยิงไปแล้ว โคทเสมิได้พยายามหลบหนีหรือขู่คนอื่นอีก เขาถูกโจมรุมตีและตรึงติดกับพื้นโดยฝูงชนรอบตัวเขา จากนั้นเจ้าหน้าที่ตำรวจกลุ่มเล็กก็มาถึงในไม่กี่นาทีให้หลัง หลังการลอบสังหารมหาตมา คานธี เขาถูกนำตัวไปไต่สวนเริ่มตั้งแต่วันที่ 27 พฤษภาคม ค.ศ. 1948 ที่ปีเตอร์ฮอฟฟ์ ศิมลา (Peterhoff, Shimla) อันเป็นที่ตั้งของศาลสูงรัฐปัญจาบ วันที่ 8 พฤศจิกายน ค.ศ. 1949 โคทเสถูกตัดสินประหารชีวิต เขาถูกแขวนคอที่เรือนจำอัมบาลาเมื่อวันที่ 15 พฤศจิกายน ค.ศ. 1949 ร่วมกับผู้สมคบคิดอีกคนหนึ่ง</doc>
