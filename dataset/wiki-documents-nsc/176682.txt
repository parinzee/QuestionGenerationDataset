<doc id="176682" url="https://th.wikipedia.org/wiki?curid=176682" title="คริสตัลพาเลซเซอร์กิต">คริสตัลพาเลซเซอร์กิต คริสตัลพาเลซเซอร์กิต (Crystal Palace Circuit) เป็นสนามแข่งรถ ตั้งอยู่ในคริสตัลพาเลซพาร์ก ลอนดอน ประเทศอังกฤษ บริเวณสถานที่ที่เคยจัดนิทรรศการสิ่งประดิษฐ์และอุตสาหกรรม พ.ศ. 2394 (The Great Exhibition) สนามแข่งรถแห่งนี้เปิดใช้แข่งรถจักรยานยนต์เป็นครั้งแรก เมื่อวันที่ 21 พฤษภาคม พ.ศ. 2470 ในช่วงแรกเป็นสนามหินบด มีความยาว 1 ไมล์ (1.6 กิโลเมตร) แต่ได้รับการปรับปรุงในปี พ.ศ. 2479 เพิ่มความยาวเป็น 2 ไมล์ (3 กิโลเมตร) ราดผิวหน้าด้วยทาร์แมค เพื่อจัดการแข่งขัน ลอนดอนกรังปรีซ์ ครั้งที่ 1 เมื่อวันที่ 17 กรกฎาคม พ.ศ. 2480 ผู้ชนะเลิศคือ พระวรวงศ์เธอ พระองค์เจ้าพีรพงศ์ภาณุเดช ทรงขับรถอีอาร์เอ "รอมิวลุส" ติดหมายเลข 17 ระหว่างสงครามโลกครั้งที่สอง สนามแห่งนี้ถูกปิดใช้งานจนถึงปี พ.ศ. 2496 และปรับลดความยาวเหลือเพียง 1.39 ไมล์ (2.2 กิโลเมตร) ใช้แข่งขันรถฟอร์มูลา แต่เนื่องจากค่าใช้จ่ายในการบำรุงรักษาสูง จึงได้ปิดการใช้งานไปในปี พ.ศ. 2517 พระวรวงศ์เธอ พระองค์เจ้าพีรพงศ์พาณุเดช ทรงแข่งขันที่สนามนี้หลายครั้ง ชนะเลิศจำนวน 4 ครั้ง คือ- 17 กรกฎาคม พ.ศ. 2480 - London Grand Prix รถ "รอมิวลุส" หมายเลข 17 (ชนะเลิศ) - 9 ตุลาคม พ.ศ. 2480 - International Imperial Trophy รถ "รอมิวลุส" หมายเลข 24 (ชนะเลิศ) - 2 เมษายน พ.ศ. 2481 - Coronation Trophy รถ "รอมิวลุส" หมายเลข 4 (ชนะเลิศ) - 21 พฤษภาคม พ.ศ. 2481 - Sydenham Trophy รถ "รอมิวลุส" หมายเลข 8 (ได้ที่ 2) - 25 มิถุนายน พ.ศ. 2481 - London Grand Prix รถ "รอมิวลุส" หมายเลข 7 (ชนะเลิศ) - 8 ตุลาคม พ.ศ. 2481 - Imperial Trophy รถ "รอมิวลุส" หมายเลข 25 (ได้ที่ 2)</doc>
