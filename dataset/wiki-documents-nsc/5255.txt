<doc id="5255" url="https://th.wikipedia.org/wiki?curid=5255" title="ประเทศฮังการี">ประเทศฮังการี ฮังการี (, มอยอโรรฺซาก) เป็นประเทศในภูมิภาคยุโรปกลางที่ไม่มีทางออกสู่ทะเล มีอาณาเขตทิศเหนือจรดประเทศสโลวาเกีย ทิศตะวันออกจรดประเทศโรมาเนียและประเทศยูเครน ทิศใต้จรดประเทศเซอร์เบียและประเทศโครเอเชีย ทิศตะวันตกเฉียงใต้จรดประเทศสโลวีเนียและทิศตะวันตกจรดประเทศออสเตรีย เมืองที่ใหญ่ที่สุดและเป็นเมืองหลวงของประเทศคือเมืองบูดาเปสต์ ชื่อประเทศฮังการีในภาษาฮังการี แปลว่า "ประเทศของชาวม็อดยอร์" (Country of the Magyars) ประเทศฮังการีมีพื้นที่ 93,030 ตารางกิโลเมตร ซึ่งมีอาณาเขตเพียงร้อยละ 28 ของพื้นที่ราชอาณาจักรฮังการีเดิมก่อนสงครามโลกครั้งที่ 1 โดยพื้นที่ปัจจุบันนับเป็นอันดับที่ 110 ของโลก โดยมีลักษณะภูมิประเทศส่วนใหญ่เป็นที่ราบในที่ราบพันโนเนีย และมีประชากร 9,919,128 คน นับเป็นอันดับที่ 90 ของโลก ประชากรส่วนใหญ่เป็นชาวม็อดยอร์ ใช้ภาษาฮังการีเป็นภาษาราชการซึ่งเป็นหนึ่งในภาษาทางการไม่กี่ภาษาของสหภาพยุโรป ที่ไม่ได้มีต้นกำเนิดเป็นกลุ่มภาษาอินโด-ยูโรเปียน ร่วมกับภาษาเอสโตเนีย ภาษาฟินแลนด์ และภาษามอลตาภูมิศาสตร์ ภูมิศาสตร์. ฮังการีตั้งอยู่กลางทวีปยุโรปแถบที่ราบเทือกเขาคาร์เปเทียน (Kárpát-medence) มีพรมแดนติดกับประเทศเพื่อนบ้าน 7 ประเทศ คือ โรมาเนีย ออสเตรีย สโลวาเกีย ยูเครน เซอร์เบีย โครเอเชีย และสโลวีเนีย รูปร่างประเทศฮังการีคล้ายรูปไต มีพื้นที่ทั้งหมดประมาณ 93,000 ตารางกิโลเมตร ภูมิประเทศแบ่งออกเป็น 3 ส่วน1. Nagyalföld เป็นที่ราบต่ำทางตะวันออกและตอนกลาง 2. เป็นที่ราบขนาดเล็กทาง ภาคตะวันออกเฉียงเหนือ และมีแนวเทือกเขาที่สูงที่สุด ชื่อว่า Kékes tető (สูง 1,015 เมตร) 3. Dunántúl เนินเขา สลับกับที่ราบสูง ๆ ต่ำทางตะวันและตะวันตกฉียงใต้ ฮังการีมีแม่น้ำสำคัญ 2 สาย คือ แม่น้ำดานูบและแม่น้ำทิสซอ แม่น้ำทั้งสองสายแบ่งประเทศออกเป็น 3 ส่วน และยังมี แม่น้ำดราวา เป็นแม่น้ำกั้นพรมแดนระหว่างฮังการีกับโครเอเชียทางตะวันตกเฉียงใต้ของประเทศ ฮังการีมีทะเลสาบหลายแห่ง แต่ทะเลสาบที่มีชื่อเสียงและใหญ่ที่สุด คือ ทะเลสาบบอลอโตน (Balaton) พื้นทีส่วนใหญ่ของฮังการี ประมาณ 70%ทำการเกษตร ส่วนพื้นที่เหลือ เป็นป่าทึบ ได้แก่ ป่าโอ๊ก และ ป่าบีช สัตว์ท้องถิ่นที่พบทั่วไป เช่น กระต่ายป่า กวาง หมี นาก สัตว์ป่าหายาก เช่น แมวป่า ค้างคาวทะเล สัตว์พื้นเมืองที่มีมากที่สุด คือ นกชนิดต่าง ๆ โดยเฉพาะนกน้ำที่ชอบพื้นที่ชื้นแฉะแถบที่ลุ่มตามทะเลสาบ ฮังการี มี ป่าสงวน 5 แห่งและมีการประกาศ เขตคุ้มครองกว่า 100 แห่งประวัติศาสตร์ ประวัติศาสตร์. ประเทศฮังการีเคยเป็นส่วนหนึ่งของจักรวรรดิโรมันอันศักดิ์สิทธิ์ ซึ่งมีประวัติอย่างยาวนานมาตั้งแต่ในตอนศตวรรษที่ 9การเมือง การเมือง. ประชาธิปไตยแบบรัฐสภา ซึ่งเป็นระบบสภาเดียว โดยมีประธานาธิบดีซึ่งมาจากการเลือกตั้ง ทำหน้าที่เป็นประมุขของประเทศอยู่ในตำแหน่งวาระละ 5 ปี ดำรงตำแหน่งได้เพียง 2 วาระ ปัจจุบัน คือ นาย János Áderการแบ่งเขตการปกครอง การแบ่งเขตการปกครอง. ประเทศฮังการีแบ่งเขตการปกครองระดับบนสุดออกเป็น 19 เทศมณฑล และ 1 เขตเมืองหลวง ได้แก่ (ชื่อเมืองหลักของเทศมณฑลอยู่ในวงเล็บ)- กรุงบูดาเปสต์ - เทศมณฑลโกมาโรม-แอ็สแตร์โกม (ตอตอบาญอ) - เทศมณฑลโชงกราด (แซแก็ด) - เทศมณฑลซอโบลช์-ซ็อดมาร์-แบแร็ก (ญีแร็จฮาซอ) - เทศมณฑลซอลอ (ซอลอแอแกร์แซ็ก) - เทศมณฑลโซโมจ (กอโปชวาร์) - เทศมณฑลโตลนา (แซ็กซาร์ด) - เทศมณฑลโนกราด (ช็อลโกตอร์ยาน) - เทศมณฑลบอรอญอ (เปช) - เทศมณฑลบาช-กิชกุน (แก็ชแกเมต) - เทศมณฑลเบเกช (เบเกชชอบอ) - เทศมณฑลโบร์โชด-ออบออูย-แซ็มเปลน (มิชโกลส์) - เทศมณฑลแป็ชต์ (บูดาเปสต์) - เทศมณฑลแฟเยร์ (เซแก็ชแฟเฮร์วาร์) - เทศมณฑลยาส-น็อจกุน-โซลโนก (โซลโนก) - เทศมณฑลเยอร์-โมโชน-โชโปรน (เยอร์) - เทศมณฑลว็อช (โซมบ็อตแฮย์) - เทศมณฑลแว็สเปรม (แว็สเปรม) - เทศมณฑลฮ็อยดู-บิฮอร์ (แดแบร็ตแซ็น) - เทศมณฑลแฮแว็ช (แอแกร์)นโยบายต่างประเทศเศรษฐกิจการพัฒนาทางเศรษฐกิจ เศรษฐกิจ. การพัฒนาทางเศรษฐกิจ. ฮังการีเพิ่งเปิดประเทศเป็นประเทศเสรีนิยมหลังการล่มสลายของระบบการปกครองระบบคอมมิวนิสต์ในประเทศ เศรษฐกิจโดยรวมจึงยังคงอยู่ในสภาพยากจน ขณะที่ฮังการีกำลังเร่งปรับปรุงการเจริญเติบโตของเศรษฐกิจของประเทศ ฮังการีมีทรัพยากรธรรมชาติน้อยเมื่อเทียบกับประเทศเพื่อนบ้านอย่างโปแลนด์และสโลวาเกีย ฮังการีมีอัตราคนว่างงานประมาณร้อยละ 9 และอัตราเงินเฟ้อกว่าร้อยละ 10 ฮังการีพยายามทำให้อัตราเงินเฟ้อลดลง แต่เป็นไปได้ยาก เนื่องจากประชาชนเพื่งได้รับเสรีในการใช้จ่าย มีความต้องการในการใช้จ่ายเพื่อซื้อสินค้าตามกระแสวัตถุนิยมตามแบบในประเทศแถบยุโรปอื่น ๆ ค่อนข้างสูง เศรษฐกิจของฮังการีเติบโตได้เนื่องจากสินค้าออกและการลงทุนของบริษัทขนาดใหญ่ภายในประเทศ หลังจากการเปลี่ยนแปลงการปกครองใน ค.ศ. 1989 ฮังการีมีการพัฒนาทางเศรษฐกิจเร็วกว่าหลายประเทศในแถบยุโรปโครงสร้างพื้นฐานประชากรศาสตร์วัฒนธรรมกีฬา</doc>
