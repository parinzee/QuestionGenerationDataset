<doc id="650169" url="https://th.wikipedia.org/wiki?curid=650169" title="อัสแซสซินส์ครีด โร้ก">อัสแซสซินส์ครีด โร้ก อัสแซสซินส์ครีด โร้ก เป็นเกมอิงประวัติศาสตร์และแอ็คชั่นผจญภัย ที่พัฒนาโดย ยูบิซอฟท์ โซเฟีย และเผยแพร่โดย ยูบิซอฟท์ โดยกำหนดวางจำหน่ายวันที่ 11 พฤศจิกายน 2014 ที่อเมริกาเหนือ และวันที่ 13 พฤศจิกายน 2014 ที่ยุโรปและออสเตรเลีย ซึ่งมีเฉพาะ เพลย์สเตชัน 3 และ เอกซ์บอกซ์ 360 ภาคนี้เป็นชุดที่แปดของซีรีส์อัสแซสซินส์ครีด เป็นเรื่องราวต่อจากและมีความเกี่ยวข้องกับ อัสแซสซินส์ครีด 3 และ อัสแซสซินส์ครีด ยูนิตี เนื้อเรื่องจะอยู่ในช่วงกลางศตวรรษที่ 18 ระหว่างสงครามเจ็ดปี ผู้เล่นจะรับบทเป็น เชย์ แพทริก คอร์แมก (Shay Patrick Cormac) มือสังหารที่แปรพรรคไปอยู่ฝ่ายเทมพลาร์ ซึ่งระบบการบังคับเรือยังคล้ายและการเล่นแบบมุมมองบุคคลที่สามก็ยังมีอยู่เช่นเดิมระบบการเล่น ระบบการเล่น. การบังคับเรือจากจะนำมาใช้ในเกมนี้อีกครั้ง พร้อมกับบังคับเรือลำใหม่ชื่อ มอร์ริแกน เรือมอร์ริแกนมีลักษณะลำเรือที่เพรียวและท้องเรือตื้นกว่าเมื่อเทียบกับเรือ แจ็คดอว์ ของเอ็ดเวิร์ด เคนเวย์ ทั้งนี้มอร์ริแกนมาพร้อมกับอาวุธใหม่ๆ อย่างเช่น การปล่อยคราบน้ำมันและจุดระเบิด และความสามารถอื่นๆขณะปะทะกับเรือศัตรู เนื่องจากสภาพแวดล้อมในเกมเป็นแถบอาร์กติก ภารกิจที่จะต้องดำน้ำจึงถูกถอดออกไปในมหาสมุทรแอตแลนติกเหนือ เพราะทำให้ผู้เล่นอาจเสียชีวิตจากน้ำที่เย็นจัด สำหรับการต่อสู้ มีอาวุธใหม่อย่าง air rifle ซึ่งจะช่วยให้ผู้เล่นสามารถจัดการกับศัตรูจากระยะไกลอย่างเงียบๆ และ air rifle สามารถปรับแต่งให้ใช้กระสุนได้หลากหลาย เช่น ประทัด ผู้เล่นสามารถใช้เครื่องยิงลูกระเบิดที่ยิงออกมาแล้วกระสุนกระจายกลางอากาศหรือบรรจุกระสุนอื่นๆ ศัตรูของภาคนี้จะเป็นฝ่ายมือสังหารซึ่งพวกเขาใช้ทักษะการต่อสู้ได้เหมือนกับผู้เล่น เหล่ามือสังหารอาจซ่อนตัวอยู่ตามพุ่มไม้ แฝงตัวอยู่กับผู้คนหรืออาจกระโดดลงมาจัดการผู้เล่นจากทางอากาศ</doc>
