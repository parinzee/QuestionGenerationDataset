<doc id="9872" url="https://th.wikipedia.org/wiki?curid=9872" title="ถนนวิภาวดีรังสิต">ถนนวิภาวดีรังสิต ถนนวิภาวดีรังสิต () หรือ ทางหลวงแผ่นดินหมายเลข 31 (ดินแดง - ดอนเมือง) เป็นทางหลวงแผ่นดินสายรองประธานในภาคกลาง เชื่อมต่อถนนในกรุงเทพมหานครกับถนนพหลโยธินสู่ภาคกลาง, ภาคเหนือ และภาคตะวันออกเฉียงเหนือของประเทศไทย ถนนสายนี้มีลักษณะเป็นทางหลวงพิเศษหรือซูเปอร์ไฮเวย์ ซึ่งแบ่งช่องทางเดินรถเป็นทางด่วนหรือทางหลัก และทางคู่ขนาน ยกเว้นช่วงที่ผ่านหน้าท่าอากาศยานดอนเมืองจะไม่แบ่งเป็นช่องทางด่วนและทางคู่ขนานเนื่องจากมีพื้นที่จำกัดเพราะถูกขนาบด้วยสนามบิน และทางรถไฟสายเหนือ ปัจจุบันมีทางยกระดับอุตราภิมุข (ดอนเมืองโทลล์เวย์) เป็นทางด่วนพิเศษยกระดับเก็บค่าผ่านทาง อยู่เหนือถนนวิภาวดีรังสิตด้วย เพื่อเป็นทางเลือกให้ผู้เดินทางที่ต้องการความรวดเร็วกว่าเดิมประวัติ ประวัติ. ถนนวิภาวดีรังสิต ทำพิธีเปิดเมื่อวันที่ 27 มิถุนายน พ.ศ. 2509 เป็นถนนในโครงการพัฒนาถนนร่วมกันระหว่างประเทศไทยกับสหรัฐในชุดเดียวกันกับถนนมิตรภาพชื่อถนน ชื่อถนน. ถนนวิภาวดีรังสิตตั้งชื่อตามพระนามของพระเจ้าวรวงศ์เธอ พระองค์เจ้าวิภาวดีรังสิต (พระนามเดิม: หม่อมเจ้าวิภาวดี รังสิต) พระธิดาในพระราชวรวงศ์เธอ กรมหมื่นพิทยาลงกรณ์ เป็นพระราชวงศ์ฝ่ายในที่บำเพ็ญพระกรณียกิจอันเป็นประโยชน์แก่บ้านเมือง โดยเสด็จเยี่ยมราษฎรในเขตที่ผู้ก่อการร้ายปฏิบัติการอยู่ จนกระทั่งเฮลิคอปเตอร์ที่เสด็จถูกผู้ก่อการร้ายระดมยิงจนสิ้นชีพตักษัยในวันที่ 16 กุมภาพันธ์ พ.ศ. 2520 จึงทรงพระกรุณาโปรดเกล้าฯ สถาปนาเป็นพระเจ้าวรวงศ์เธอ พระองค์เจ้าวิภาวดีรังสิต และรัฐบาลได้นำพระนามมาเป็นชื่อถนนซึ่งเป็นทางหลวงแผ่นดินหมายเลข 31 ซึ่งเดิมคนทั่วไปมักเรียกว่า "ถนนซูเปอร์ไฮเวย์" ถนนวิภาวดีรังสิต ช่วงตั้งแต่แยกใต้ด่วนดินแดงถึงคลองบางซื่อ เป็นเส้นแบ่งเขตการปกครองระหว่างเขตพญาไทกับเขตดินแดง และถนนวิภาวดีรังสิตช่วงตั้งแต่ถนนแจ้งวัฒนะถึงท่าอากาศยานดอนเมืองเดิมเป็นถนนท้องถิ่นมีชื่อว่า "ถนนศรีรับสุข"เส้นทาง เส้นทาง. เริ่มต้นตั้งแต่เขตพญาไท ผ่านพื้นที่เขตจตุจักร, เขตหลักสี่ และเขตดอนเมือง กรุงเทพมหานคร ไปบรรจบกับถนนพหลโยธินที่ตำบลคูคต อำเภอลำลูกกา จังหวัดปทุมธานี จากจุดเริ่มต้นที่สามแยกดินแดง (จุดบรรจบถนนดินแดงและเชื่อมต่อทางพิเศษเฉลิมมหานคร (ทางด่วน 1 สายดินแดง-ท่าเรือ) ถนนสายนี้ตัดผ่านสี่แยกสุทธิสาร (ตัดถนนสุทธิสาร) ห้าแยกลาดพร้าว (ตัดถนนพหลโยธิน โดยมีถนนลาดพร้าวมาบรรจบเป็นแยกที่ห้า) สี่แยกบางเขน (ตัดถนนงามวงศ์วานหรือทางหลวงแผ่นดินหมายเลข 302) สี่แยกหลักสี่ (ตัดถนนแจ้งวัฒนะหรือทางหลวงแผ่นดินหมายเลข 304) ไปสิ้นสุดที่ทางแยกต่างระดับอนุสรณ์สถาน (จุดบรรจบถนนพหลโยธินหรือทางหลวงแผ่นดินหมายเลข 1) มีระยะทางทั้งหมด 23.510 กิโลเมตร ถนนวิภาวดีรังสิตมีวิธีการนับเลขหลักกิโลเมตรต่างจากถนนสายอื่นๆ คือ ถือจุดสิ้นสุด (จุดบรรจบถนนพหลโยธิน) เป็นที่ตั้ง โดยเริ่มต้นจากกิโลเมตรที่ 28+500 ตามหลักกิโลเมตรของถนนพหลโยธินที่ทางแยกต่างระดับอนุสรณ์สถาน จังหวัดปทุมธานี แล้วจึงนับย้อนไปทางทิศใต้ จนสิ้นสุดที่แยกใต้ด่วนดินแดง เขตดินแดง กรุงเทพมหานคร แต่ถนนสายนี้มีระยะทางเพียง 23.510 กิโลเมตร จึงทำให้จุดเริ่มต้นของถนนวิภาวดีรังสิตที่แยกใต้ด่วนดินแดงเป็นกิโลเมตรที่ 4+990 ซึ่งความจริงควรจะเป็นกิโลเมตรที่ 0ทางแยกที่สำคัญสถานที่สำคัญสถานที่สำคัญ. - วิทยาลัยการจัดการเพื่อการพัฒนา มหาวิทยาลัยทักษิณ - โรงพยาบาลทหารผ่านศึก - โรงเรียนสุรศักดิ์มนตรี - มหาวิทยาลัยเทคโนโลยีราชมงคลตะวันออก วิทยาเขตจักรพงษภูวนารถ - วิทยาลัยป้องกันราชอาณาจักร - มหาวิทยาลัยหอการค้าไทย(UTCC) - กรมทหารราบที่ 1 มหาดเล็กรักษาพระองค์ - สนามกีฬากองทัพบก - สโมสรกองทัพบก - สถานีวิทยุกระจายเสียงแห่งประเทศไทย - สถานีวิทยุโทรทัศน์แห่งประเทศไทย - โรงเรียนรักษาดินแดน ศูนย์การกำลังสำรอง - สำนักงานคณะกรรมการกำกับหลักทรัพย์และตลาดหลักทรัพย์ - บริษัท จัดการและพัฒนาทรัพยากรน้ำภาคตะวันออก จำกัด (มหาชน) (อาคารอีสท์วอเตอร์) - อาคารหนังสือพิมพ์ไทยรัฐ - อาคารซันทาวเวอร์ส - บริษัท การบินไทย จำกัด (มหาชน) - มหาวิทยาลัยเซนต์จอห์น - โรงเรียนหอวัง - บริษัท ปตท. จำกัด (มหาชน) - สำนักงานคณะกรรมการส่งเสริมการลงทุน - อาคารเอนเนอร์ยี่ คอมเพล็กซ์ - อาคารชินวัตรทาวเวอร์ 3 - องค์การกระจายเสียงและแพร่ภาพสาธารณะแห่งประเทศไทย - วัดเสมียนนารี - สถานีรถไฟบางเขน - โรงพยาบาลวิภาวดี - มหาวิทยาลัยเกษตรศาสตร์ - นอร์ธ ปาร์ค - อาคารหนังสือพิมพ์เดลินิวส์ - โรงแรม รามา การ์เดนส์ - สโมสรตำรวจ - โรงแรม มิราเคิล แกรนด์ - สถาบันวิจัยจุฬาภรณ์ - ศูนย์ลูกเรือ บริษัท การบินไทย จำกัด (มหาชน) - สถานีรถไฟหลักสี่ - วัดหลักสี่ - สถานีรถไฟดอนเมือง - ท่าอากาศยานดอนเมือง - บริษัท ท่าอากาศยานไทย จำกัด (มหาชน) - วัดดอนเมือง - ฐานทัพอากาศดอนเมือง - โรงเรียนมัธยมสังคีตวิทยา กรุงเทพมหานคร - อนุสรณ์สถานแห่งชาติ</doc>
