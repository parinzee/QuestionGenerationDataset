<doc id="471339" url="https://th.wikipedia.org/wiki?curid=471339" title="วิทยา ทำว่อง">วิทยา ทำว่อง จ่าเอก วิทยา ทำว่อง เกิดวันที่ 1 กันยายน พ.ศ. 2530 ที่จังหวัดลำปาง เป็นนักยิงธนูชาวไทย ผู้เข้าแข่งขันในรายการชายเดี่ยวในโอลิมปิกฤดูร้อน 2012 และเดือนกันยายน พ.ศ. 2555 วิทยา ทำว่อง เข้าแข่งขันชิงแชมป์ยิงธนูไทยแลนด์โอเพ่น ซึ่งจัดขึ้น ณ สนามยิงธนูหัวหมาก โดยเขาเป็นผู้ชนะรางวัลเหรียญทองในประเภทคันธนูโค้งกลับชาย ที่ 660 คะแนนประวัติ ประวัติ. วิทยา ทำว่อง เดิมมิได้มีความรักในกีฬายิงธนูมาตั้งแต่เด็ก กระทั่งเขาได้เข้าศึกษาที่โรงเรียนกีฬาจังหวัดลำปาง และมีโอกาสได้ศึกษาการยิงธนู จึงเกิดความหลงรักในกีฬาดังกล่าวในภายหลัง และเริ่มฝึกฝนอย่างจริงจังจนสามารถติดทีมชาติไทยเป็นครั้งแรก โดยเข้าแข่งขันในซีเกมส์ 2005 ที่ประเทศฟิลิปปินส์ แต่ไม่ได้เหรียญรางวัลจากการแข่งขัน แล้วเขาได้เข้าแข่งขันในซีเกมส์ 2009 ที่ประเทศลาว ซึ่งได้รับเหรียญทองในการแข่งขันประเภททีม รวมถึงในการแข่งขันซีเกมส์ 2011 ที่ประเทศอินโดนีเซีย เขาได้รับเหรียญเงินในประเภททีม และเหรียญทองแดงในประเภทบุคคล วิทยา ทำว่อง สามารถทำผลงานได้อย่างยอดเยี่ยมในการแข่งขันยิงธนูชิงแชมป์เอเชีย ที่ประเทศกาตาร์ โดยเขาติดอันดับ 1 ใน 3 ของผู้ได้รับสิทธิ์เข้าแข่งขันกีฬายิงธนูในโอลิมปิกฤดูร้อน 2012 จากนักกีฬาที่มีอยู่ทั้งหมด 70 คน วันที่ 2 มิถุนายน พ.ศ. 2555 วิทยา ทำว่อง ได้เข้าแข่งขันแข่งขันกีฬายิงธนูในร่มระยะ 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ประจำ พ.ศ. 2555 ในประเภทคันธนูโค้งกลับทั่วไปชาย และในวันที่ 4 มิถุนายน เขาชนะการแข่งขันประเภททีมร่วมกับ พ.จ.อ.เด่นชัย เทพนา และ จ.อ.อัครินทร์ ไทยเอื้อ ส่วนในประเภทบุคคลวิทยาเป็นฝ่ายแพ้ วาเนสซา โล เซียะ หลง จากสิงคโปร์ 6 ต่อ 2 และได้อันดับสองของรายการ วิทยา ทำว่อง เข้าแข่งขันกีฬายิงธนูในโอลิมปิกฤดูร้อน 2012 ประเภทคันธนูโค้งกลับ บุคคลชาย เขาทำผลงานได้ดีในรอบจัดอันดับ ซึ่งทำได้ 662 คะแนน โดยอยู่ในอันดับที่ 38 จากผู้เข้าแข่งขันทั้งหมด 64 คน จากนั้น ในวันที่ 5 สิงหาคม ณ สนามลอร์ดคริกเกตกราวน์ ที่ซึ่งเขาเป็นฝ่ายแพ้โธมัส เฟาเฌรอน จากประเทศฝรั่งเศส ด้วยคะแนน 26-28, 23-27 และ 25-26 ในรอบ 32 คนสุดท้ายเกียรติประวัติเกียรติประวัติ. - เหรียญทอง ทีมชายคันธนูโค้งกลับ เอเชียกรังด์ปรีซ์ เซอร์กิต 3 ประเทศมาเลเซีย - เหรียญทอง ทีมคันธนูโค้งกลับ เอเชียกรังด์ปรีซ์ เซอร์กิต 2 ประเทศจีน - เหรียญทอง ทีมคันธนูโค้งกลับ ซีเกมส์ 2009 - เหรียญเงิน ชิงแชมป์เอเชีย 2011 ประเทศอิหร่าน (ผ่านการคัดเลือกสู่การแข่งขันโอลิมปิกฤดูร้อน 2012) - เหรียญทอง คันธนูโค้งกลับชาย ชิงแชมป์ยิงธนูไทยแลนด์โอเพ่น 2012เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.)ระเบียงภาพ</doc>
