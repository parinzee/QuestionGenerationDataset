<doc id="927762" url="https://th.wikipedia.org/wiki?curid=927762" title="สโมสรฟุตบอลวิกตอเรียเปิลเซน">สโมสรฟุตบอลวิกตอเรียเปิลเซน สโมสรฟุตบอลวิกตอเรียเปิลเซน () เป็นสโมสรฟุตบอลอาชีพเช็ก ตั้งอยู่ที่เมืองเปิลเซน ปัจจุบันลงเล่นในเช็กเฟิสต์ลีก ซึ่งเป็นลีกฟุตบอลสูงสุดของประเทศเช็กเกีย หลังจากคว้ารองชนะเลิศ เชโกสโลวักคัพ ในฤดูกาล 1970–71 ทำให้คว้าสิทธิ์ไปแข่งขันยูฟ่าคัพวินเนอร์สคัพในฤดูกาลถัดไป เนื่องจากแชมป์เชโกสโลวักคัพอย่างสปาร์ตักตรานาวานั้น ได้แชมป์ลีกด้วย จึงได้ไปแข่งขันยูโรเปียนคัพ ทำให้สิทธิ์การเข้าร่วมแข่งขันวินเนอร์สคัพ มาตกที่รองแชมป์ฟุตบอลถ้วยอย่างวิกตอเรียเปิลเซนแทน ในปี ค.ศ. 2010 พวกเขาได้สิทธิ์ไปแข่งขันยูฟ่ายูโรปาลีก หลังจากคว้าแชมป์เช็กคัพ ฤดูกาล 2009–10 สโมสรคว้าแชมป์ลีกของเช็กเป็นครั้งแรกในปี ค.ศ. 2011 และได้สิทธิ์เข้าร่วมแข่งขันยูฟ่าแชมเปียนส์ลีก ฤดูกาล 2011–12 รอบแบ่งกลุ่ม และได้ชัยชนะในนัดแรกของการแข่งขันแชมเปียนส์ลีกของสโมสร สโมสรเก็บได้ 5 คะแนน จบอันดับที่ 3 ของกลุ่ม จึงสลับไปแข่งขันรอบ 32 ทีมสุดท้ายของยูโรปาลีกฤดูกาลเดียวกัน ต่อมาในฤดูกาล 2012–13 พวกเขาคว้าแชมป์ลีกสมัยที่สอง ในปี ค.ศ. 2013–14 สโมสรเข้าร่วมแข่งขันยูฟ่าแชมเปียนส์ลีก รอบแบ่งกลุ่ม และจบอันดับที่ 3 จึงย้ายไปแข่งขันยูโรปาลีก และไปไกลถึงรอบ 16 ทีมสุดท้าย ก่อนจะแพ้ตกรอบโดยลียงเกียรติประวัติในประเทศ เกียรติประวัติ. ในประเทศ. เช็กเฟิสต์ลีก:- ชนะเลิศ (4): 2010–11, 2012–13, 2014–15, 2015–16 - รองชนะเลิศ: 2013–14, 2016–17 เช็กคัพ:- ชนะเลิศ (1): 2009–10 - รองชนะเลิศ: 2013–14 เช็กซูเปอร์คัพ:- ชนะเลิศ (2): 2011, 2015 - รองชนะเลิศ: 2010, 2013, 2014 เช็กเนชันแนลฟุตบอลลีก:- ชนะเลิศ (1): 2002–03</doc>
