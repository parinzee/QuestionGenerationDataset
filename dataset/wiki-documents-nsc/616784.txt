<doc id="616784" url="https://th.wikipedia.org/wiki?curid=616784" title="เหตุเอ็มวี เซว็อลจม">เหตุเอ็มวี เซว็อลจม เรือข้ามฟากเกาหลีใต้ เอ็มวี เซว็อล (MV Sewol) (ฮันกึล: 세월호; ฮันจา: 世越號) พลิกคว่ำเมื่อวันที่ 16 เมษายน ค.ศ. 2014 ระหว่างบรรทุกผู้โดยสาร 475 คน ซึ่งส่วนใหญ่เป็นนักเรียนจากโรงเรียนมัธยมทันว็อน เมืองอันซัน (Ansan) ที่กำลังเดินทางจากเมืองอินช็อนไปยังเกาะเชจู ประเทศเกาหลีใต้ เรือน้ำหนักกว่า 6,825 ตัน ส่งสัญญาณอันตรายห่างจากเกาะควันแมโด (Gwanmaedo) ที่เวลา 8.58 นาฬิกาตามเวลามาตรฐานเกาหลี ผู้โดยสารหลายคนได้รับการช่วยชีวิตโดยเรือประมงและเรือสินค้าอื่น ๆ ซึ่งเป็นช่วงเวลาแรก อีก 30 นาทีต่อมา เรือของหน่วยยามฝั่งและเรือของกองทัพเรือเกาหลีใต้จึงมาถึง รวมถึงเฮลิคอปเตอร์ มีความพยายามช่วยเหลืออย่างต่อเนื่องโดยรัฐบาลเกาหลีใต้ กองทัพเรือสหรัฐอเมริกา กลุ่มพลเมืองและเอกชนเบื้องหลังเรือ เบื้องหลัง. เรือ. เรือเอ็มวี เซว็อล (Korean: MV 세월호; 2013-2014) สร้างโดยบริษัทญี่ปุ่น ayashikane ที่ความยาว 146 เมตร และความกว้าง 22 เมตร เรือสามารถบรรทุกผู้โดยสาร 921 คน ตามความจุสูงสุด รวมถึงลูกเรือทั้งหมด 956 คน เรือดำเนินการโดยบริษัท Cheonghaejin marine ในเมืองอินช็อน ซึ่งมีรายงานว่ามีพื้นที่ว่างสำหรับบรรทุกรถอีก 180-220 คัน และสามารถขนตู้บรรจุสินค้าขนาดความสูง 20 ฟุต จำนวน 152 ตู้ เรือสามารถวิ่งด้วยความเร็วสูงสุด 22 นอต (41 กิโลเมตร) ต่อชั่วโมง เรือเซว็อลดำเนินการในประเทศญี่ปุ่นเป็นเวลา 18 ปี (ตั้งแต่ ค.ศ. 1994) โดยเรือนำมาจากญี่ปุ่นในเดือนตุลาคม ค.ศ. 2012 ตั้งแต่นั้นห้องผู้โดยสารพิเศษเพิ่มด้วยชั้น 3, 4 และชั้นดาดฟ้าที่ 5 มีการเพิ่มความจุของผู้โดยสารมากขึ้น 181 คน และเพิ่มน้ำหนักของเรือประมาณ 239 ตัน การก่อสร้างเป็นไปอย่างถูกกฎหมายและผ่านการทดสอบที่มีการควบคุม หลังจากผ่านการตรวจสอบความปลอดภัยโดยรัฐบาลเกาหลีใต้ เรือเริ่มดำเนินการในเกาหลีใต้เมือวันที่ 15 มีนาคม ค.ศ. 2013 จากนั้นเรือมีการขนส่งผู้โดยสาร 2-3 ครั้งไปกลับทุก ๆ สัปดาห์จากเมืองอินช็อนไปเชจู มีรายงานว่า เรือผ่านการตรวจสอบด้านความปลอดภัยอีกครั้งโดยศูนย์รักษาความปลอดภัยชายฝั่งเกาหลีใต้เมื่อวันที่ 19 กุมภาพันธุ์ ค.ศ. 2014 การตรวจสอบนี้เรียกว่า การสำรวจขั้นกลาง (Intermediate Survey) ตามองค์กรนานาชาติของสมาคมมาตรฐานเรือ (International Association of Classification Societies (IACS)) รวมถึงการตรวจสอบและการทดสอบที่ระบุไว้ในกฎและเงื่อนไขทั่วไป ซึ่งเรือได้ตอบสนองข้อเรียกร้องตามกฎต่าง ๆผู้โดยสาร ผู้โดยสาร. อี คย็อน-อก รัฐมนตรีช่วยฝ่ายกิจการความมั่นคงและบริหารรัฐกิจของเกาหลีใต้ กล่าวว่ามีจำนวนผู้โดยการ 459 คน โดยกลุ่มหลัก ๆ คือนักเรียนมัธยม ประกอบด้วยลูกเรือ 30 คน นักเรียนมัธยมโรงเรียนทันว็อน 325 คน อาจารย์ 15 คน และผู้โดยสารที่ไม่ใช่นักเรียน 89 คน รายงานอื่น ๆ กล่าวว่ามีจำนวนผู้โดยสารระหว่าง 450-475 คนการพลิกคว่ำเหตุการณ์ การพลิกคว่ำ. เหตุการณ์. เรือเซว็อลเป็นเรือโดยสารที่อับปางเป็นลำที่หนึ่งร้อย นับตั้งแต่ ค.ศ. 2002 ห่างจากชายฝั่งตะวันตกเฉียงใต้ ประมาณ 30 กิโลเมตร เรือข้ามฟากเริ่มเอียงข้างอย่างมากในขณะที่กำลังมุ่งหน้าไปเกาะเชจู มีการรายงานของการหันเหทิศทางออกจากเส้นทางเดิม แต่ผู้ตรวจการชายฝั่งชี้ชัดว่าเรือไม่ห่างไปจากเส้นทางเดินเรือปกติ ผู้โดยสารที่รอดชีวิตรายงานว่า เกิดเสียงดังมากขึ้นตามมาด้วยการหยุดชะงักของเรือ คาดว่าน่าจะชนเข้ากับแนวหินหรือสันดอนใต้น้ำ แม้ว่าน้ำทะเลจะไหลเข้ามาในเรือตามที่รายงานราว 37 เมตรในส่วนที่เรือเอียงข้าง ผู้โดยสารที่รอดชีวิตกล่าวว่า ลูกเรือบอกให้พวกเขา "อย่าขยับ" โดยประกาศผ่านระบบอินเตอร์คอมของเรือ ระหว่างที่เรือกำลังจมลง มีรายงานว่า เรือกำลังจมลงเรื่อย ๆ ที่เวลา 8:58 น. ตามเวลาเกาหลีใต้ ที่เวลา 9:30 น. มีรายงานว่า เรือมีการเอียง 20 องศาทางซ้าย และเวลาประมาณ 11:18 น. หัวเรือจมลงในน้ำ ส่วนหนึ่งของความสูงเรือประมาณ 2 เมตร และระดับความยาว 20 ถึง 30 เมตรยังลอยอยู่เหนือน้ำ ที่เวลา 8 นาฬิกาของวันที่ 18 เมษายน มีเพียง 1 เมตรของเรือที่ยังลอยอยู่เหนือน้ำ และเวลา 13:03 น. ตามเวลาเกาหลีใต้ เรือได้จมลงในน้ำหมดทั้งลำ ระหว่างการพลิกคว่ำ มีการเชื่อว่าผู้โดยสารที่ติดอยู่ในเรือสามารถส่งข้อความไปยังเพื่อนและครอบครัวในขณะที่เรือกำลังจม อย่างไรก็ตามการสืบสวนต่อมาโดยศูนย์ตอบโต้การก่ออาชญากรรมทางคอมพิวเตอร์รายงานว่า ผู้รอดชีวิตยังไม่ใช้โทรศัพท์ของพวกเขาในช่วงกลางวันของวันที่ 16 เวลา 10.00 น. และวันที่ 17 และเชื่อว่ารายงานการส่งข้อความทั้งหมดหลอกลวง อุณหภูมิในบริเวณที่เรือพลิกคว่ำนั้นประมาณ 12 องศาเซลเซียส และสามารถทำให้เกิดภาวะตัวเย็นเกินได้ในเวลา 90 นาทีสาเหตุ สาเหตุ. ศูนย์รักษาความปลอดภัยชายฝั่งเชื่อว่าการหมุนเรืออย่างทันทีและการเปลี่ยนตำแหน่งของตู้สินค้าในเรือเป็นสาเหตุของอบัติเหตุในครั้งนี้ อย่างไรก็ตาม ยังมีการแสดงความคิดเห็นถึงสาเหตุอื่น ๆ อย่างกว้างขวางการช่วยชีวิตการช่วยชีวิต. - 16 เมษายน - เวลา 8:58 น. ตามเวลาเกาหลีใต้ หน่วยจากกองทัพเรือเกาหลีถูกส่งไปช่วยเหลือ ทหารกองเรือรบที่ 3 และกองทัพอากาศเกาหลี ส่งเครื่องบินต่าง ๆ ได้แก่ ซี-130 เฮอร์คิวลิส ซีเอช-47 ชีนุก ไปสนับสนุนความช่วยเหลือ รวมถึงกองทัพบกเกาหลีส่งทหารหน่วยสวัสดิการพิเศษ 150 คน และรถพยาบาล 11 คัน- 17 เมษายน - เวลา 6 นาฬิกา เรือ 171 ลำ เครื่องบิน 26 ลำ และนักดำน้ำ 30 คน ร่วมค้นหาผู้รอดชีวิต ศูนย์รักษาความปลอดภัยชายฝั่งมอบหมายให้นักดำน้ำ 20 คน แบ่งเป็น 2 กลุ่ม กองทัพเรือเกาหลียังมอบหมายนักดำน้ำ 8 คน ร่วมช่วยเหลือ และมีความพยายามช่วยเหลือของกลุ่มพลเมืองทั่วไป ที่เวลาบ่าย 15:32 น. จำนวนของนักดำน้ำเพิ่มเป็น 555 คน- 18 เมษายน - เวลา 10:50 น. นักดำน้ำสามารถเข้าไปในตัวเรือที่พลิกคว่ำ แต่กระแสน้ำที่ไหลรุนแรง ความมืด และการอยู่ในน้ำที่เต็มไปด้วยเลน ทำให้พวกเขาไม่สามารถไปถึงบริเวณของผู้โดยสาร แม้ว่าพวกเขาจะพยายามสูบออกซิเจนด้วยความดันสูงเข้าไปในตัวเรือด้วยหวังว่าผู้สูญหายอาจรอดชีวิตในช่องอากาศของเรือ- 19 เมษายน - เวลา 5:40 น. นักดำน้ำพบผู้เสียชีวิต 3 คนอยู่ภายในห้องผู้โดยสารชั้น 4 เป็นครั้งแรก ศูนย์รักษาความปลอดภัยชายฝั่งยังมีแผนยกเรือขึ้นประมาณ 2-3 เมตร หลังนักดำน้ำอนุญาตในด้านความปลอดภัย โดยมีเครนปั้นจั่นขนาดใหญ่ 3 ตัวมาถึงในที่เกิดเหตุแล้ว- 6 พฤษภาคม - นักดำน้ำเสียชีวิตขณะปฏิบัติหน้าที่ 1 ราย- 14 พฤษภาคม - ทางการประเทศเกาหลีใต้สรุปการค้นหาศพโดยนักดำน้ำและชาวประมงพบศพ 281 ราย มีผู้สูญหาย 23 ราย รวมนักดำน้ำที่เสียชีวิต 1 ราย รวมมีผู้เสียชีวิตที่พบศพจากเหตุการณ์นี้ 282 ราย</doc>
