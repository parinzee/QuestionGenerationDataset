<doc id="191944" url="https://th.wikipedia.org/wiki?curid=191944" title="เดอะคิลเลอส์">เดอะคิลเลอส์ เดอะคิลเลอส์ () เป็นวงร็อกอเมริกัน จากลาสเวกัส เนวาดา ก่อตั้งวงในปี 2002 ประกอบด้วยสมาชิก Brandon Flowers (ร้องนำ/คีย์บอร์ด) Mark Stoermer (มือเบส) Ronnie Vannucci (มือกลอง) David Keuning (กีตาร์) พวกเขามีผลงานอัลบั้มแรกในปี 2004 ที่ชื่อว่า Hot Fuss มีเพลงดังอย่าง “Somebody Told Me” “Mr. Brightside” “Smile Like You Mean It” และได้ชิงรางวัลแกรมมี่จากเพลง “All These Things That I’ve Done” หลังจากนั้นปี 2006 กับผลงานชุดที่ 2 Sam’s Town มีเพลงอย่าง “When You Were” "Bones" “Read My Mind” และ "For Reasons Unknown" ซึ่งเข้าชิงรางวัลมากมายรวมทั้งรางวัลแกรมมี่ หลังจากนั้นออกอัลบั้มรวมที่ชื่อ Sawdust ที่เป็นเพลงหน้าบีและเพลงหายาก เขายังคว้ารางวัล Best Band of the Year และเพลง "Tranquilize" จากอัลบั้มนี้ก็ได้รางวัล Best Track of the Year จากเวที NME Awards นิตยสารเพลงชื่อดังของอังกฤษ นอกจากนี้พวกเขายังออกซิงเกิ้ลการกุศลเพื่อผู้ติดเชื้อเอดส์ "A Great Big Sled" ในช่วงคริสต์มาสปี 2006 และ "Don't Shoot Me Santa" ในปี 2007 อัลบั้มชุดที่ 4 Day & Age แผงวันที่ 24 พฤศจิกายน ปี 2008 มีซิงเกิลแรกคือ “Human” และมีเพลงดังที่ตามมาอย่าง "Spaceman" "A Dustland Fairytail" ซึ่งเป็นเป็นเพลงกระแสใหม่แนวเวฟ แต่ยอดขายไม่ได้ไปตามเป้าเท่าไหร่ก่อนที่จะออกบัทึกการแสดงสด Live Albert Hall ออกมา หลังจากที่พักวงไปสี่ปีสมาชิกในวงต่างออกไปทำอัลบั้มเดี่ยวอัลบั้มล่าสุด Battle Born ที่ออกมาในปี 2012 เปิดตัวด้วยเพลงแนวอินดี้ร็อก "Runaways" แล้วยังมีเพลงที่ออกมา เช่น "Miss Atomic Bomb" "Here With Me" "The Ways It Was" อัลบั้มนี้หลังจากที่วางจำหน่ายก็สามารถพุ่งไปอยู่อันดับ 1 ใน UK ทันที ภายในปี 2013 ก็ได้ออกอัลบั้ม Direct Hits ซึ่งได้รวมเพลงฮิตจากทุกอัลบั้มโดยเรียงตามแทร็คของอัลบั้มนั้น ๆ เอาไว้ แต่ไม่มีเพลงจากอัลบั้มเก็บตกอย่าง Sawdust แต่ยังไงก็ยังมีเพลงใหม่อย่าง "Shot At The Night" และ "Just Another Girl" ซึ่งออกมารวมอยู่ในอัลบั้มนี้ ต่อมาในปี 2017 พวกเขาออกอัลบั้มที่ 5 Wonderful Wonderful ที่ขึ้นถึงอันดับที่ 1 ของชาร์ตบิลบอร์ด 200</doc>
