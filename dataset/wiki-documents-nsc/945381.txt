<doc id="945381" url="https://th.wikipedia.org/wiki?curid=945381" title="ตูโบด (จังหวัดฮีลากังลาเนา)">ตูโบด (จังหวัดฮีลากังลาเนา) ตูโบด เป็นเมืองศูนย์กลางของจังหวัดฮีลากังลาเนา ประเทศฟิลิปปินส์ มีประชากรในปี ค.ศ. 2015 ทั้งหมด 47,165 คน ตัวเมืองตั้งอยู่ริมชายฝั่งทางตะวันออกเฉียงใต้ของอ่าวปังกีล อยู่ห่างจากเมืองอีลีกัน 60 กิโลเมตร ห่างจากเมืองโอซามิส 10 กิโลเมตร และอยู่ห่างจากเมืองตังกุบ 2 กิโลเมตร ภูมิประเทศโดยรวมเป็นที่ราบต่ำ และมีเนินเขารูปคลื่นทางตอนเหนือไปจนถึงตะวันออกเฉียงใต้ของตัวเมือง ตูโบดมีบารังไกย์ทั้งหมด 24 แห่ง และมีพื้นที่ 24,000 เฮกตาร์ ภูมิอากาศมีฝนตกแทบทุกเดือน เนื่องจากที่ตั้งอยู่ในแนวทางเดินของไต้ฝุ่น และมีอุณหภูมิโดยเฉลี่ยต่อปีอยู่ที่ 26.67 องศาเซลเซียส ตูโบดยังเป็นที่ตั้งของสะพานอ่าวปังกีล ซึ่งเมื่อก่อสร้างเสร็จแล้ว จะกลายเป็นสะพานที่ยาวที่สุดในมินดาเนา และจะสามารถเชื่อมต่อกับเมืองตังกุบในจังหวัดคันลูรังมีซามิสได้ งบประมาณอยู่ที่ 4,860,000,000 เปโซ เริ่มก่อสร้างวันที่ 30 มกราคม ค.ศ. 2018 และคาดว่าจะก่อสร้างเสร็จวันที่ 28 ธันวาคม ค.ศ. 2020</doc>
