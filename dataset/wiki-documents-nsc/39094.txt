<doc id="39094" url="https://th.wikipedia.org/wiki?curid=39094" title="พาที สารสิน">พาที สารสิน พาที สารสิน (; 24 ตุลาคม 2504 - ) อดีตประธานเจ้าหน้าที่บริหาร บริษัท สายการบินนกแอร์ จำกัดประวัติ ประวัติ. พาที สารสิน เป็นบุตรชายคนเดียวของอาสา สารสิน ราชเลขาธิการ และท่านผู้หญิงสุจิตคุณ สารสิน (สกุลเดิม กิติยากร) เริ่มเป็นที่รู้จักของคนทั่วไป เมื่อเป็นแบบในภาพยนตร์โฆษณาบัตรเครดิตธนาคารไทยพาณิชย์ เคยดำรงตำแหน่งรองประธานกรรมการสายการบินนกแอร์, กรรมการอิสระและกรรมการตรวจสอบ บริษัท ไมเนอร์ อินเตอร์เนชั่นแนล จำกัด (มหาชน) พาทีได้เคยดำรงตำแหน่งประธานเจ้าหน้าที่บริหาร (ซีอีโอ) ของสายการบินนกแอร์มาตั้งแต่ก่อตั้งสายการบิน และได้ลาออกจากตำแหน่งเมื่อวันที่ 14 กันยายน 2560 โดยได้เปลี่ยนมาเป็นรองประธานกรรมการแทน ต่อมาวันที่ 22 ธันวาคม 2560 พาทีได้ลาออกจากตำแหน่งกรรมการบริษัทนกแอร์ จึงเป็นการยุติบทบาทในสายการบินนี้ไปโดยปริยาย ในช่วงที่พาทีดำรงตำแหน่งซีอีโอของนกแอร์นั้น เขาได้ร่วมแสดงโฆษณาของนกแอร์หลายชิ้น ทำให้ตัวพาทีเองได้เป็นที่รู้จักไปด้วยด้านชีวิตส่วนตัว ด้านชีวิตส่วนตัว. พาที สารสิน ได้สมรสกับ ปิติภัทร จิตณาธรรม (ชื่อเดิม: ปิยวรรณ) ดารานักแสดงและพิธีกรไทย เข้ารับพระราชทานน้ำสังข์จากสมเด็จพระเทพรัตนราชสุดาฯ สยามบรมราชกุมารี ณ วังสระปทุม เมื่อวันที่ 27 มีนาคม พ.ศ. 2554 และจัดงานมงคลสมรสเมื่อวันที่ 10 เมษายนปีเดียวกันนั้นที่โรงแรมพลาซ่าแอทธินีการศึกษาการศึกษา. - มัธยมศึกษา คิงส์สกูล เมืองแคนเตอร์บูรี่ อังกฤษ สหราชอาณาจักร - ปริญญาตรี บริหารธุรกิจและวิทยาการคอมพิวเตอร์ จาก มหาวิทยาลัยคลาร์ก รัฐแมสซาชูเซตส์ สหรัฐอเมริกา - ปริญญาโท สื่อสารมวลชน (ภาพยนตร์และวีดิทัศน์) จาก มหาวิทยาลัยอเมริกัน วอชิงตัน ดี.ซี. สหรัฐอเมริกาผลงานละครโทรทัศน์ผลงานเพลงผลงาน. ผลงานเพลง. - พ.ศ. 2556 เพลง Make It Right (เพลงประกอบซีรีส์ สุภาพบุรุษจุฑาเทพ คุณชายรณพีร์) - พ.ศ. 2558 พาทีร่วมกับธนภัทร มัธยมจันทร์ ออกอัลบั้ม "Feels High" ในนาม PP Project</doc>
