<doc id="706945" url="https://th.wikipedia.org/wiki?curid=706945" title="อินทัช เหลียวรักวงศ์">อินทัช เหลียวรักวงศ์ อินทัช เหลียวรักวงศ์ (เกิด 27 มีนาคม พ.ศ. 2536) ชื่อเล่น อินดี้ เป็นนักแสดงลูกเสี้ยวไทย-อังกฤษ เขาเป็นบุตรชายของนักแสดง ธีรพงศ์ เหลียวรักวงศ์ และ ภัสสร บุณยเกียรติ อินทัชมีผลงานครั้งแรกในละครเรื่อง มิติใหม่ หัวใจเดิม ในปี พ.ศ. 2543 หลังจากนั้นเขาหายไปจากวงการ ก่อนจะหวนกลับมาอีกครั้งในปี พ.ศ. 2556 จากคำชักชวนของผู้จัดละครชื่อ อรุโณชา ภาณุพันธ์ และเซ็นเป็นดาราในสังกัด แสดงละครเรื่องแรกกับทางช่อง 3 คือ มาดามดันประวัติ ประวัติ. อินทัช เหลียวรักวงศ์ เกิดเมื่อวันที่ 27 มีนาคม พ.ศ. 2536 เป็นลูกชายของนักแสดงและช่างภาพ ธีรพงศ์ เหลียวรักวงศ์ และนักแสดง ภัสสร บุณยเกียรติ อันทัชเข้าเรียนระดับมัธยมที่โรงเรียนสาธิตมหาวิทยาลัยรังสิต ระดับปริญญาตรีที่คณะนิเทศศาสตร์ มหาวิทยาลัยนอร์ทกรุงเทพ อินทัชก้าวเข้าสู่วงการด้วยการเป็นแขกรับเชิญพร้อมกับบิดาและมารดาในรายการวู้ดดี้เกิดมาคุย เมื่อปี พ.ศ. 2556 จากนั้น อรุโณชา ภาณุพันธ์ ผู้จัดละครชื่อดังจึงได้เรียกตัวมาเซ็นสัญญาเป็นนักแสดงในสังกัดโดยได้แสดงละครเรื่องแรกกับทางช่อง 3 คือ มาดามดัน ในบทของ อินทัช ตากล้องหนังสือพิมพ์โดยแสดงคู่กับมารีน่า ศดานันท์ บาเล็นซิเอก้า ปีถัดมา อินทัชได้ร่วมแสดงภาพยนตร์เป็นครั้งแรกในภาพยนตร์สยองสามมิติจากค่ายไฟว์สตาร์ เรื่อง ตีสาม คืนสาม 3D โดยได้ร่วมแสดงในตอนคืน 3ผลงานละครโทรทัศน์ภาพยนตร์</doc>
