<doc id="350832" url="https://th.wikipedia.org/wiki?curid=350832" title="แกรี กูดริดจ์">แกรี กูดริดจ์ แกรี่ กู้ดริดจ์ () เจ้าของฉายา บิ๊กแดดดี้ เกิดวันที่ 17 มกราคม ค.ศ. 1966 เป็นอดีตนักมวยคิกบ็ิอกซิ่งรุ่นซูเปอร์เฮฟวี่เวท กับนักสู้ป้องกันตัวแบบผสมรุ่นเฮฟวี่เวท เกิดที่ประเทศตรินิแดดและโตเบโก แต่ทำการแข่งขันและอาศัยอยู่ที่เมืองแบร์รี่ รัฐออนแทรีโอ ประเทศแคนาดา นอกจากนี้เขายังเป็นหนึ่งในนักกีฬางัดข้อระดับอาชีพในอันดับต้นๆของโลกด้วยเช่นกันในวงการระดับอาชีพ ในวงการระดับอาชีพ. ก่อนที่กู้ดริดจ์จะเข้าร่วมการแข่งขันการต่อสู้แบบผสมเขาได้เป็นแชมป์โลกที่ประสบความสำเร็จในการแข่งขันกีฬางัดข้อ เขาสามารถเอาชนะตัวเก็งอย่างชารอน เรอเมซ กับจอห์น เบรงค์ ในค.ศ. 1991 และอีกครั้งในค.ศ. 1994 แกรี่ กู้ดริดจ์ ได้รับการเสนอสถานะ สายดำลำดับที่สี่ในศิลปะการต่อสู้แบบ Kuk Sool Won พร้อมด้วยเสื้อคาราเต้หากเขาได้เป็นตัวแทนโรงเรียนฝึกวิชาของพวกเขาที่ UFCในวงการคิกบ็อกซิ่งระดับอาชีพ ในวงการคิกบ็อกซิ่งระดับอาชีพ. กู้ดริดจ์ได้เปิดตัวในการแข่งขันคิกบ็อกซิ่งเมื่อปีค.ศ. 1999 กับรายการเค-วัน รีเวนจ์ โดยพบกับมุซาชิ และได้แพ้โดยการถูกตัดสิทธิ์ กู้ดริดจ์ได้รับชัยชนะครั้งแรกในเค-วันเมื่อมาพบกับไมค์ เบอร์นาร์โด ด้วยการชนะน็อค ของการแข่งขัน เค-วัน เวิลด์ GP 2002 ในลาสเวกัส ในค.ศ. 2005 กู้ดริดจ์ ได้เข้าร่วมในเค-วัน เวิลด์ GP สองทัวร์นาเมนท์ ที่จัดขึ้นในสหรัฐอเมริกา เมื่อวันที่ 30 เมษายน เขาได้ชนะน็อค ฌอน โอ'เฮนรี่ กับสก็อต ไลท์ตี้ ซึ่งสามารถเข้าสู่รอบไฟนอล ก่อนที่จะแพ้ให้กับกลาเบ้ เฟโตซ่า โดยถูกเตะสูง สามเดือนต่อมาในวันที่ 30 กรกฎาคม ค.ศ. 2005 ที่โฮโนลูลู รัฐฮาวาย เขาทำสถิติชนะน็อคคู่ต่อสู้ได้ทั้งสามรายของการแข่งขันเค-วัน เวิลด์กรังด์ปรีซ์ ในฮาวายทัวร์นาเมนท์</doc>
