<doc id="237739" url="https://th.wikipedia.org/wiki?curid=237739" title="ท่าเตียน (ภาพยนตร์)">ท่าเตียน (ภาพยนตร์) ท่าเตียน เป็นภาพยนตร์ไทย 35 มม. ที่ออกฉายเมื่อวันที่ 9 มีนาคม พ.ศ. 2516 ของไชโยภาพยนตร์ อำนวยการสร้างและกำกับโดย นำแสดงโดยสมบัติ เมทะนี, สุภัค ลิขิตกุล, สุคนธ์ คิ้วเหลี่ยม, สมพงษ์ พงษ์มิตร, เทพ ทรัพย์พอกพูน และปริม ประภาพรเรื่องย่อ เรื่องย่อ. นางพญานาค และพฤกษาเทวา ต่างมีความสัมพันธ์กันและได้ทิ้งไข่ไว้หน้าถ้ำแห่งหนึ่งในเมืองมนุษย์ จนเมื่อไข่ฝักออกมา ได้กำเนิดเป็นบุตรสาว ชบา (สุภัค ลิขิตกุล) ที่มีพลังเวทมนตร์สามารถดลบันดาลทุกสิ่งอย่างดังที่ใจต้องการ แต่เธอเกิดมาด้วยความโดดเดี่ยว จึงไม่สามารถแสดงรูปร่างที่แท้จริงได้ จึงต้องปลอมตัวไปเป็นคางคก และไปขออาศัยอยู่กับชายชราที่กระท่อมปลายไร่ จนวันหนึ่งชายหนุ่มชื่อ นเรนทร์ จากกรุงเทพฯ เข้ามาทำวิทยานิพนธ์ในป่าและได้ถูกชายชรานำมารักษาที่บ้าน ก็ทำให้ทั้งคู่หลงรักกัน จึงเป็นเหตุให้นเรนทร์พาชบาเข้ามาอยู่กรุงเทพฯ ด้วยกัน โดยความยินยอมของชายชรา เมื่อนเรนทร์พาชบาไปเที่ยววัดแจ้ง นเรนทร์ได้ไปเจอกับพระพุทธรูปรูปถูกทิ้งไว้ ที่มารศาสนาพยายามจะขโมยพระพุทธรูปออกไปแต่มียักษ์วัดแจ้งคอยคุ้มครองสิ่งของล่ำค่าในวัดอยู่ นเรนทร์จึงอาสานำพระพุทธรูปกลับเข้าไปในวัดตามเดิม โดยทิ้งชบารออยู่ข้างนอก หากแต่ชบาเกิดความคิดพิเรนทร์ อยากชวนยักษ์วัดแจ้งไปเที่ยวในฝั่งพระนครด้วย เพราะเห็นใจที่เจ้ายักษ์ต้องยืนเฝ้าวัดมาหลายร้อยปี จึงเสกให้ยักษ์ตัวหดเล็กเท่ามนุษย์และมีชีวิตอีกครั้ง ก็เกิดคิดอยากเจอเจ้ายักษ์จีน ที่วัดโพธิ์ ชบาก็เสกให้ยักษ์วัดโพธิ์มีชีวิตขึ้นมาเช่นเดียวกัน ทั้ง 3 ต่างเที่ยวในที่ต่าง ๆ ในกรุงเทพอย่างอิ่มหนำ ยักษ์วัดแจ้งต้องการยืดเส้นยืดสายจึงขอเงินจากยักษ์วัดโพธิ์ไปเที่ยวบีบ ๆ นวด ๆ กับสาว ๆ ที่เมื่อร่ายจากการทำหน้าที่เป็นผู้ดูแลรักษาวัดมายาวนาน แต่ยักษ์วัดโพธิ์กลับปฏิเสธ เพราะเมื่อคราวก่อนก็ยังไม่ได้เงินใช้คืน ยักษ์วัดแจ้งโมโหจึงเกิดวางมวยขึ้นมา ทั้งสองกลับร่างเป็นร่างยักษ์ตามเดิม ห่ำหั่นจนบ้านเมืองพังพินาศ ส่วนชบาเกิดเสื่อมอำนาจที่จะทำให้ทั้งสองกลับคืนสภาพ แต่แล้วชีปะขาวที่บำเพ็ญศีลมาเป็นเวลานาน จึงต้องเข้ามาช่วยปราบยักษ์ทั้งสองให้กลับมาทำหน้าที่เฝ้าวัดเหมือนเดิม ซึ่ง บริเวณที่ถูกทำลายอย่างราบคาบนั้นจึงเรียกว่า ท่าเตียน ในเวลาต่อมาเบื้องหลังและการเข้าฉาย เบื้องหลังและการเข้าฉาย. ท่าเตียน เป็นภาพยนตร์ในแนวแฟนตาซี, สัตว์ประหลาด และตลก จากการกำกับและอำนวยการสร้างของบริษัทไชโยภาพยนตร์ ของสมโพธิ แสงเดือนฉาย นับเป็นผลงานการสร้างภาพยนตร์และกำกับเรื่องแรกของของสมโพธิด้วย โดยผู้ออกทุนสร้างคือ โรงภาพยนตร์เฉลิมกรุง ของสำนักงานทรัพย์สินส่วนพระมหากษัตริย์ นับเป็นผลงานเรื่องที่ 2 หลังจากเรื่องแรก คือ พันท้ายนรสิงห์ ในปี พ.ศ. 2493 เมื่ออกฉายแล้วประสบความสำเร็จอย่างมาก เป็นภาพยนตร์ที่ทำรายได้ 1.4 ล้านบาท (เฉพาะในกรุงเทพฯ ด้วยเวลาเพียง 2 สัปดาห์ ต่างจังหวัดอีกประมาณ 3 ล้านบาท) ด้วยเนื้อหาที่สนุก และใช้เทคนิคการสร้างภาพยนตร์สมัยใหม่ในยุคนั้น เช่น การใช้ฉากจำลอง, การซ้อนภาพ หรือการใช้มุมกล้องแบบใหม่ โดยเพลงประกอบที่ชื่อเดียวกับภาพยนตร์ได้รับความนิยมอย่างมาก ประพันธ์โดย  สนิท ศ. และขับร้องโดย มีศักดิ์ นาครัตน์ บทภาพยนตร์มีโครงเรื่องจากตำนานที่มาของชื่อ ท่าเตียน ท่าเรือริมแม่น้ำเจ้าพระยา ฝั่งพระนคร เกี่ยวกับยักษ์วัดแจ้ง ฝั่งธนบุรี ยกพวกมาตีกับยักษ์วัดโพธิ์ ที่ฝั่งพระนคร ไม่ทราบผลแพ้ชนะ แต่บริเวณสถานที่พังพินาศไปหมด จนพื้นที่นั้นถูกเรียกว่า ท่าเตียน ที่มาของภาพยนตร์ เมื่อสมโพธิยังศึกษาการสร้างภาพยนตร์อยู่ที่ประเทศญี่ปุ่น และได้มีส่วนในกองถ่ายภาพยนตร์ชุดก็อตซิลลาและซีรส์อุลตร้าแมน ก็เกิดความคิดที่จะสร้างภาพยนตร์เกี่ยวกับยักษ์หรือสัตว์ประหลาดของไทยบ้าง เนื่องจากในญี่ปุ่นขณะนั้นมีภาพยนตร์ในแนวเดียวกันนี้ออกฉาย และประสบความสำเร็จอย่างมาก คือ Daimajin ในปี พ.ศ. 2509</doc>
