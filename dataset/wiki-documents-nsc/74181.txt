<doc id="74181" url="https://th.wikipedia.org/wiki?curid=74181" title="พระวรวงศ์เธอ พระองค์เจ้าเปรมบุรฉัตร">พระวรวงศ์เธอ พระองค์เจ้าเปรมบุรฉัตร ศาสตราจารย์พิเศษ พระวรวงศ์เธอ พระองค์เจ้าเปรมบุรฉัตร (12 สิงหาคม พ.ศ. 2458 - 24 กรกฎาคม พ.ศ. 2524) พระโอรสในพระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน และพระเจ้าวรวงศ์เธอ พระองค์เจ้าประภาวสิทธิ์นฤมล ประสูติเมื่อวันที่ 12 สิงหาคม พ.ศ. 2458 พระวรวงศ์เธอ พระองค์เจ้าเปรมบุรฉัตร ทรงเข้ารับการศึกษาที่โรงเรียนเทพศิรินทร์ เมื่อปี พ.ศ. 2464 เลขประจำพระองค์ 1824 ทรงรับราชการตำแหน่งเอกอัครราชทูตไทยประจำกรุงนิวเดลี ประเทศอินเดีย (พ.ศ. 2510-2515) ประจำกรุงโคลอมโบ ประเทศศรีลังกา (พ.ศ. 2510-2515) และเอกอัครราชทูตผู้มีอำนาจเต็ม ประจำราชสำนักเนปาล (พ.ศ. 2511-2512) ราชสำนักอัฟกานิสถาน (พ.ศ. 2512-2515) ราชสำนักเดนมาร์ก ณ กรุงโคเปนเฮเกน (พ.ศ. 2515-2518) พระวรวงศ์เธอ พระองค์เจ้าเปรมบุรฉัตร ทรงมีความสามารถในด้านอักษรศาสตร์ เป็นกวีและนักแปล ใช้นามปากกา "เปรมไชยา" ทรงรับราชการในตำแหน่งกรรมการสภาจุฬาลงกรณ์มหาวิทยาลัย กรรมการสภาวัฒนธรรมแห่งชาติ ผู้อำนวยการแผนกภาษาต่างประเทศ มหาวิทยาลัยธรรมศาสตร์ นายกสมาคมฝรั่งเศส กรรมการแห่งคณะกรรมการว่าด้วยการศึกษาวิทยาศาสตร์ วัฒนธรรมแห่งสหประชาชาติ ตามลำดับ พระวรวงศ์เธอ พระองค์เจ้าเปรมบุรฉัตร ทรงเสกสมรสกับหม่อมงามจิตต์ บุรฉัตร (ธิดาพันโท พระสารสาสน์พลขันธ์ (ลอง สุนทานนท์)) เมื่อวันที่ 22 มกราคม พ.ศ. 2482 ทรงมีโอรสบุญธรรม 1 คนกับหม่อมงามจิตต์ บุรฉัตร คือ หม่อมหลวงธีรฉัตร บุรฉัตร ซึ่งเป็นโอรสของ หม่อมเจ้าหญิงเฟื่องฉัตร ฉัตรไชย พระขนิษฐาร่วมพระบิดากันกับพระวรวงศ์เธอ พระองค์เจ้าเปรมบุรฉัตร พระวรวงศ์เธอ พระองค์เจ้าเปรมบุรฉัตร สิ้นพระชนม์เมื่อวันที่ 24 กรกฎาคม พ.ศ. 2524 พระชันษา 66 ปีเครื่องราชอิสริยาภรณ์ราชตระกูล</doc>
