<doc id="945233" url="https://th.wikipedia.org/wiki?curid=945233" title="โจว เจี๋ย-ฉฺยง">โจว เจี๋ย-ฉฺยง โจว เจี๋ย-ฉฺยง (; เกิด 16 ธันวาคม ค.ศ. 1998) หรือชื่อในวงการว่า คยอลกยอง (Kyulkyung) เป็นนักร้องชาวจีนที่อาศัยอยู่ในประเทศเกาหลีใต้และเป็นสมาชิกของกลุ่มนักร้องเคป็อป พริสทิน ภายใต้สังกัดเพลดิสเอนเตอร์เทนเมนต์ประวัติ ประวัติ. โจว เจี๋ย-ฉฺยง เกิดเมื่อวันที่ 16 ธันวาคม ค.ศ. 1998 ที่เมืองไท่โจว มณฑลเจ้อเจียง ประเทศจีน เธอเข้าศึกษาที่โรงเรียนมัธยมในเครือของวิทยาลัยดนตรีเซียงไฮ้ (Shanghai Conservatory of Music) ในปี 2017 เธอจบการศึกษาจากโรงเรียนมัธยมศิลปะการแสดงโซล สาขาศิลปะการสื่อสาร และยังสามารถเล่นผีผาได้ในระดับหนึ่ง โจว เจี๋ย-ฉฺยง เริ่มเข้าสู่วงการหลังจากแมวมองของค่ายเพลดิสเอนเตอร์เทนเมนต์พบเธอที่เซี่ยงไฮ้ในปี 2009โปรดิวซ์101 และ ไอโอไอ โปรดิวซ์101 และ ไอโอไอ. โจว เจี๋ย-ฉฺยง ได้เข้าร่วมในรายการโทรทัศน์เอ็มเน็ต ที่มีชื่อว่าโปรดิวซ์ 101เพื่อค้นหากลุ่มศิลปินหญิงของประเทศเกาหลีใต้ ซึ่งออกอากาศตั้งแต่วันที่ 22 มกราคมถึง 1 เมษายน ค.ศ. 2016 สมากชิกทั้งห้าคนของเพลดิสเอนเตอร์เทนเมนต์ถูกคัดออก มีเพียงโจว เจี๋ย-ฉฺยงและอิม นา-ย็องเท่านั้นที่ได้เข้ามาเป็นสมาชิกของไอโอไอ เธอได้คะแนนอันดับที่ 6 ด้วยผลโหวตทั้งสิ้น 218,338 คะแนน ไอโอไอได้เปิดตัวเมื่อวันที่ 4 พฤษภาคมกับซิงเกิล "ดรีมเกิร์ลส"พริสทิน พริสทิน. หลังจากการแยกวงของไอโอไอ โจว เจี๋ย-ฉฺยงและอิม นา-ย็องได้ออกมาเดบิวต์เป็นกลุ่มศิลปินหญิงพริสทินภายใต้สังกัดเพลดิสเอนเตอร์เทนเมนต์ในวันที่ 21 มีนาคม ค.ศ. 2017 พริสทินได้เปิดตัวอย่างเป็นทางการและปล่อยมินิอัลบั้มแรกของพวกเขาคือ ไฮ! พริสทิน และเพลง วีวู้ ในปี 2018 โจว เจี๋ย-ฉฺยง ได้รับเชิญให้เป็นเมนเทอร์ด้านการเต้นและการให้คำปรึกษาในการแสดงของรายการไอดอลโปรดิวเซอร์ของประเทศจีน (Idol Producer) ร่วมกับแจ็กสัน หวัง, จาง อี้ชิง, เฉิง เซียว, เอ็มซี จิน และหลี่ ฉงโฮ่วผลงานผลงานทางโทรทัศน์</doc>
