<doc id="748552" url="https://th.wikipedia.org/wiki?curid=748552" title="วีน เหวี่ยง WILD มัธยมสาวพันธุ์ดุ">วีน เหวี่ยง WILD มัธยมสาวพันธุ์ดุ วีน เหวี่ยง WILD มัธยมสาวพันธุ์ดุ (; ) เป็นการ์ตูนช่องออนไลน์สัญชาติเกาหลีใต้ แนวแอคชัน ตลก ฮาเร็ม เขียนโดย ฮุน เจนา และภาพประกอบโดย คิม ฮเย-จิน เริ่มเผยแพร่วันที่ 7 สิงหาคม ค.ศ. 2011 และตีพิมพ์ครั้งแรกวันที่ 9 พฤศจิกายน ค.ศ. 2012 วีน เหวี่ยง WILD มัธยมสาวพันธุ์ดุ เผยแพร่ทางออนไลน์เป็นตอนสุดท้ายในตอนที่ 260 ในเดือนตุลาคม 2016เรื่องย่อ เรื่องย่อ. ซง แจกู เด็กหนุ่มซึ่งอาศัยอยู่ในห้องพักโทรม ๆ กับน้องสาวและน้องชายตัวเล็ก ๆ ซึ่งเขาถูกแม่ทิ้งให้อยู่ตามลำพัง เขาจึงกลายเป็นโรคกลัวผู้หญิงและเกลียดผู้หญิง เมื่อเขาได้รับทุนการศึกษาให้เรียนในโรงเรียนแห่งหนึ่งที่ชื่อว่า "โรงเรียนมัธยมไวลด์" ซึ่งเป็นโรงเรียนหญิงล้วนมาก่อนแต่ถูกปรับปรุงให้เป็นสหศึกษาในภายหลัง แจกูไม่มีทางเลือกอื่นนอกจากยอมเรียนที่นี่ แล้วเขาก็พบกับความจริงอันน่าสะพรึง เมื่อเขาเป็นพวกผู้ชายเพียงคนเดียวที่เรียนอยู่ในโรงเรียนนี้ อีกทั้งโรงเรียนแห่งนี้ยังเต็มไปด้วยสาวสวยอันตรายผู้ชำนาญด้านศิลปะการต่อสู้ แจกูได้รับความสนใจจาก ลี มุนยอง เพื่อนสนิทของควีนและกัปตันสโมสรมวยสากล และ ชเว ดัลดัล กัปตันสโมสรเทควันโด ระหว่างนั้นแจกูได้รู้จักกับ "ควีน" สุดยอดนักต่อสู้สาว MMA จอมโหดที่น่ากลัวที่สุดของ Wild's และเป็นลูกสาวของเจ้าของบริษัทยักษ์ใหญ่ วายเคกรุป ซึ่งมันเป็นเหตุทำให้เขาได้ก้าวเข้าสู่ไวลด์ลีก สังเวียนการต่อสู้ประจำโรงเรียนแห่งนี้ทั้ง ๆ ที่เขาไม่มีทักษะการต่อสู้เลยตัวละครตัวละครหลักตัวละคร. ตัวละครหลัก. - ซง แจกู (송재구) : เป็นเด็กหนุ่มที่ไม่สู้คนและยังเคยถูกกลั่นแกล้งในสมัยเด็ก แต่หากใครมาทำร้ายน้องๆ ทั้งสองของเขา เขาจะกลายเป็นคนบ้าเลือดและพร้อมทำลายทุกอย่างที่ขวางหน้า หลังจากที่จับผลัดจับผลูเข้าสู่สังเวียนการต่อสู้ เขาก็ได้รับการฝึกฝนการต่อสู้จาก ลี มุนยอง หนึ่งในนักสู้สาวแห่งไวลด์ จนกลายเป็นหนึ่งในนักสู้ที่อันตรายในที่สุด เพียงแต่เขาจะใช้ศิลปะการต่อสู้เพื่อปกป้องคนอื่นเท่านั้น- ยุน อินกี (ควีน) (윤인귀) : เป็นสุดยอดนักสู้สาวระดับ S คลาส ซึ่งถือว่าเป็นคลาสที่มีแต่นักสู้อันตรายและร้ายกาจ เป็นลูกสาวของเจ้าของบริษัทยักษ์ใหญ่ YK Group ที่ร่ำรวยและมีอำนาจล้นฟ้า และสามารถเรียกหน่วยรบพิเศษมาช่วยได้ตลอดเวลาหากเกิดอันตราย ภายนอกดูเหมือนคนเย็นชา แต่ก็มีด้านที่อ่อนไหว ตอนแรกควีนไม่ชอบแจกู แต่ในภายหลังได้สนิทกันและยังสนิทกับน้องๆ ของแจกูมาก ก่อนที่จะรู้สึกชอบแจกูในที่สุด- ลี มุนยอง (이문영) : นักสู้ระดับ S คลาส ผู้ชำนาญด้านมวยสากล และยังเป็นผู้ฝึกสอนแจกูให้เป็นสุดยอดนักสู้ เธอค่อนข้างพะวงเรื่องน้ำหนักของตัวเองมาก แต่กินเก่ง ชอบกินอาหารฝีมือดัลดัล แต่ในขณะเดียวกันก็เป็นคู่กัดกัน หากใครพูดถึงเรื่องน้ำหนักของเธอ เธอก็จะโกรธสุด ๆ ตอนแรกเธอก็ชอบแจกู แต่หลังจากนั้นเธอก็เริ่มหันไปชอบคนอื่นแทน- ชเว ดัลดัล (최달달) : สาวน้อยน่ารัก สวมหูแมว หนึ่งในนักสู้ระดับ S คลาส ชำนาญด้านเทควันโด้และมีลูกเตะที่หนักหน่วง และเป็นคนเดียวในเรื่องที่แสดงออกอย่างเปิดเผยว่าชอบแจกู จนถึงขั้นไม่ขอมองผู้ชายคนไหนเลย หากแจกูตกอยู่ในอันตรายเธอก็จะพุ่งเข้าไปช่วยทันที นอกจากเทควันโด้แล้วเธอยังมีฝีมือด้านการทำอาหาร (เพราะแม่ของเธอเป็นกุ๊ก)ตัวละครสมทบตัวละครสมทบ. - คิมฮเยจิน (김혜신) : เป็นคู่แข่งของควีน เธอเป็นแชมป์คิกบ็อกซิ่ง สองปี และไม่เคยพ่ายแพ้เป็นเวลาสิบปี ก่อนที่เธอจะพ่ายให้กับควีน- ชาร์ลส์ ไวลด์ (Charles Wilds) : ประธานกรรมการของโรงเรียนมัธยมไวลด์ เขาเปลี่ยนโรงเรียนให้เป็นสหศึกษา โดยมีความหวังว่าเด็กผู้ชายจะช่วยให้เด็กผู้หญิงมีความสมบูรณ์แบบและเข้มแข็งมากขึ้น- แพลบง ลี (이팔봉) : เป็นครูใหญ่ของโรงเรียนมัธยมไวลด์ เขาเป็นอดีตแชมป์เอเชียมวยสากล เป็นเวลาห้าปีระหว่าง 1978−1983- ลีโกซึล (이고슬) : เป็นนักศึกษาชั้นปี 1 สวมแว่นตา เธอเป็นผู้เชี่ยวชาญในการต่อสู้โดยไม่ต้องใช้อาวุธ และชำนาญในด้านวูซูการตอบรับ การตอบรับ. วีน เหวี่ยง WILD มัธยมสาวพันธุ์ดุ เป็นที่นิยมในต่างประเทศ และเป็นหนึ่งในเว็บตูนเนเวอร์ () ที่ได้รับการเผยแพร่ในหลายภาษาในไลน์เว็บตูน ()</doc>
