<doc id="110518" url="https://th.wikipedia.org/wiki?curid=110518" title="ฮวน มานวยล์ มาร์เกซ">ฮวน มานวยล์ มาร์เกซ ฮวน มานวยล์ มาร์เกซ () นักมวยสากลชาวเม็กซิกัน เกิดเมื่อ 23 สิงหาคม ค.ศ. 1973 ที่กรุงเม็กซิโกซิตี ประเทศเม็กซิโก เป็นแชมป์โลก 4 รุ่น มาร์เกซ ถือเป็นนักมวยที่มีฝีมือระดับโลก เคยประฝีมือกับนักมวยระดับโลกหลายต่อหลายคน โดยเฉพาะอย่างยิ่งกับ แมนนี่ ปาเกียว นักมวยชาวฟิลิปปินส์ เจ้าของแชมป์โลก 8 รุ่นคนแรกของโลก โดยทั้งคู่เคยพบกันทั้งหมด 4 ครั้ง ตั้งแต่ปี ค.ศ. 2004 มาร์เกซไม่เคยเอาชนะปาเกียวได้เลย โดยเป็นการเสมอ 1 ครั้ง และแพ้ 2 ครั้ง โดยเฉพาะในการชกครั้งที่ 3 ในปลายปี ค.ศ. 2011 มาร์เกซเป็นฝ่ายแพ้คะแนนไปอย่างขัดสายตาคนดูและแฟนมวยทั่วโลก ซึ่งมาร์เกซไม่เคยยอมรับผลการชกครั้งที่ผ่าน ๆ มา และยืนยันว่าตนไม่เคยแพ้ปาเกียวเลยสักครั้ง ทั้งคู่จึงกลับมาพบกันอีกครั้งในครั้งที่ 4 ในปลายปีถัดมา ปรากฏว่ามาร์เกซซึ่งอยู่ในวัย 39 ปีแล้ว เป็นฝ่ายเอาชนะทีเคโอปาเกียวไปได้อย่างเด็ดขาดในปลายยกที่ 6 ชนิดที่ทั้งคู่ผลัดกันได้นับ 8 คนละครั้งก่อนหน้านั้น ในยกที่ 4 และยกที่ 5 และทำให้มาร์เกซถูกจัดให้เป็นนักมวยที่เก่งที่สุดในโลกเมื่อเทียบกันปอนด์ต่อปอนด์เป็นอันดับ 3 ขณะที่ปาเกียวตกไปเป็นอันดับ 7 จากการจัดอันดับของนิตยสาร เดอะริงเกียรติประวัติเกียรติประวัติ. - แชมป์ NABO รุ่นเฟเธอร์เวท (2540 – 2541)- ชิง, 3 ก.พ. 2540 ชนะคะแนน เซดริก มินโก ที่ สหรัฐ - ป้องกันครั้งที่ 1, 21 เม.ย. 2540 ชนะน็อก อากาปีโต ซันเชซ ที่สหรัฐ - ป้องกันครั้งที่ 2, 14 ก.ค. 2540 ชนะน็อก กาตาลีโน เบเซร์รา ที่สหรัฐ - ป้องกันครั้งที่ 3, 27 ก.ย. 2540 ชนะน็อก วินเซนต์ ฮาวเวิร์ด ที่สหรัฐ - ป้องกันครั้งที่ 4, 22 พ.ย. 2540 ชนะคะแนน อัลเฟรด โคตีย์ ที่สหรัฐ - ป้องกันครั้งที่ 5, 20 มิ.ย. 2541 ชนะน็อก ฮวน เฮราร์โด กาเบรรา (อาร์เจนตินา) ยก 4 ที่สหรัฐ - ป้องกันครั้งที่ 6, 22 ส.ค. 2541 ชนะน็อก เอนรีเก ฮูปีเตร์ (เม็กซิโก) ยก 8 ที่สหรัฐ - ป้องกันครั้งที่ 7, 24 ต.ค. 2541 ชนะน็อก ฟรันซิสโก อาร์เรโอลา (เม็กซิโก) ยก 3 ที่สหรัฐ - แชมป์ NABO รุ่นเฟเธอร์เวท (2543)- ชิง, 20 พ.ค. 2543 ชนะคะแนน โรเก กัสเซียนี (โคลอมเบีย) ที่สหรัฐ - แชมป์ NABF และ USBA รุ่นเฟเธอร์เวท (2545)- ชิง 9 มี.ค. 2545 ชนะคะแนน ร็อบบี เพเดน ที่สหรัฐ - แชมป์โลกรุ่นเฟเธอร์เวท IBF- ชิง, 1 ก.พ. 2546 ชนะน็อก มานวยล์ เมดีนา (เม็กซิโก) ยก 7 ที่สหรัฐ - แชมป์โลกรุ่นเฟเธอร์เวท WBA และ IBF- ชิงแชมป์โลกรุ่นเฟเธอร์เวท WBA 1 พ.ย. 2546 ชนะคะแนน เดอร์ริก ไกเนอร์ ที่สหรัฐ - ป้องกันครั้งที่ 1, 8 พ.ค. 2547 เสมอกับ แมนนี่ ปาเกียว (ฟิลิปปินส์) ที่สหรัฐ - ป้องกันครั้งที่ 2, 18 ก.ย. 2547 ชนะคะแนน ออร์ลันโด ซาลีโด (เม็กซิโก) ที่สหรัฐ - ป้องกันครั้งที่ 3, 7 พ.ค. 2548 ชนะคะแนน วิกตอร์ โปโล (โคลอมเบีย) ที่สหรัฐ - เสียแชมป์, 4 มี.ค. 2549 แพ้คะแนน คริส จอห์น (อินโดนีเซีย) ที่อินโดนีเซีย - แชมป์โลกเฉพาะกาลรุ่นเฟเธอร์เวท WBO (2549)- ชิง, 5 ส.ค. 2549 ชนะน็อก เทอดศักดิ์ จันทร์แดง ยก 7 ที่ สหรัฐ - ป้องกันครั้งที่ 1, 25 พ.ย. 2549 ชนะน็อก ฮิมเรซ ฮากา (ฟิลิปปินส์) ยก 9 ที่สหรัฐ - แชมป์โลกรุ่นซูเปอร์เฟเธอร์เวท WBC (2550 - )- ชิง, 17 มี.ค. 2550 ชนะคะแนน มาร์โก อันโตเนียว บาร์เรรา (เม็กซิโก) ที่สหรัฐ - แชมป์โลกแห่งทศวรรษ WBO- ชิง, 9 ธ.ค. 2555 ชนะน็อก แมนนี่ ปาเกียว ยก 6 ที่สหรัฐ - แชมป์อินเตอร์เนชั่นแนล (แชมป์โลกเงา) รุ่นเวลเตอร์เวท WBO (2557)- ชิง, 18 พ.ค. 2557 ชนะคะแนน ไมค์ อัลวาราโด (อเมริกัน) ที่สหรัฐอเมริกา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นเฟเธอร์เวท WBA เมื่อ 11 ก.ย. 2542 แพ้คะแนน เฟรดดี นอร์วูด ที่สหรัฐ - ชิงแชมป์โลกรุ่นเวลเตอร์เวท WBO เมื่อ 12 พ.ย. 2554 แพ้คะแนน แมนนี่ ปาเกียว ที่สหรัฐ - ชิงแชมป์โลกรุ่นเวลเตอร์เวท WBO เมื่อ 12 ต.ค. 2556 แพ้คะแนน ทิโมธี แบรดลีย์ ที่สหรัฐ</doc>
