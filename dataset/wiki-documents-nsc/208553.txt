<doc id="208553" url="https://th.wikipedia.org/wiki?curid=208553" title="มณเฑียร บุญตัน">มณเฑียร บุญตัน มณเฑียร บุญตัน (2 พฤษภาคม พ.ศ. 2508 - ) สมาชิกคณะกรรมการว่าด้วยสิทธิของคนพิการ (Committee on the Rights of Persons with Disabilities – CRPD) วาระปี ค.ศ. 2013-2016 กรรมการผู้ทรงคุณวุฒิในคณะกรรมการส่งเสริมการจัดสวัสดิการสังคมแห่งชาติสมัยคณะรัฐมนตรีไทย คณะที่ 61 ภายหลังรัฐประหารในนามคณะรักษาความสงบแห่งชาติ นายกสมาคมคนตาบอดแห่งประเทศไทย และสมาชิกวุฒิสภาจากการสรรหา พ.ศ. 2550 เป็นวุฒิสมาชิกคนแรกของไทยที่เป็นคนพิการมาตั้งแต่กำเนิดประวัติ ประวัติ. มณเฑียร บุญตัน เป็นลูกชาวนาจากบ้านน้ำชำ อำเภอสูงเม่น จังหวัดแพร่ ตาบอดมาตั้งแต่เกิด แต่บิดามารดาทราบว่าตาบอดเมื่ออายุได้สามเดือน และเข้าศึกษาที่โรงเรียนสอนคนตาบอดภาคเหนือ สอบเข้าเรียนต่อชั้นมัธยมได้ที่โรงเรียนเซนต์คาเบรียล แต่เลือกเรียนต่อที่โรงเรียนมงฟอร์ตวิทยาลัย จังหวัดเชียงใหม่ และสำเร็จการศึกษาจากคณะมนุษยศาสตร์ มหาวิทยาลัยเชียงใหม่ และได้รับทุนการศึกษา ไปศึกษาต่อด้านศิลปศาสตร์การดนตรี ที่มหาวิทยาลัยเซนโอลาฟ และมหาวิทยาลัยมินนิโซตา รัฐมินนิโซตา สหรัฐอเมริกา มณเฑียร สมรสกับ ยูมิ ชิราอิชิ เพื่อนนักศึกษาชาวญี่ปุ่น ที่พบรักกันตั้งแต่สมัยเรียนที่สหรัฐอเมริกาในปี พ.ศ. 2533 ทั้งคู่สมรสกันเมื่อ พ.ศ. 2540 ปัจจุบัน ยูมิ ชิราอิชิ เป็นเจ้าหน้าที่ประจำสถานเอกอัครราชทูตญี่ปุ่นประจำประเทศไทยการทำงาน การทำงาน. มณเฑียร บุญตัน เริ่มรับราชการเป็นอาจารย์ประจำวิทยาลัยราชสุดา มหาวิทยาลัยมหิดล เป็นกรรมการและเลขาธิการมูลนิธิของคนตาบอดไทย เป็นผู้ช่วยผู้จัดการโครงการเดซีสากล (Digital Accessible Information System - DAISy เป็นเทคโนโลยีการผลิตหนังสือเสียงแบบดิจิตัล ) และเป็นนายกสมาคมคนตาบอดแห่งประเทศไทย ตั้งแต่ พ.ศ. 2541 ในปี พ.ศ. 2550 มณเฑียร บุญตัน ได้รับการสรรหาเป็นสมาชิกวุฒิสภา และได้รับการสรรหาในวาระที่ 2 ในปี พ.ศ. 2554 อีกด้วย ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - ทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นที่ 1 ประถมาภรณ์มงกุฏไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
