<doc id="117493" url="https://th.wikipedia.org/wiki?curid=117493" title="วัดบ่อพระ">วัดบ่อพระ วัดบ่อพระ ตั้งอยู่ที่ หมู่บ้านบ่อพระ หมู่ที่ 7 ตำบลคุ้งตะเภา อำเภอเมืองอุตรดิตถ์ จังหวัดอุตรดิตถ์ อยู่ในเขตปกครองคณะสงฆ์ตำบลคุ้งตะเภา มีฐานะเป็นที่พักสงฆ์ สังกัดการปกครองคณะสงฆ์มหานิกาย ภาค 5ประวัติ ประวัติ. ที่พักสงฆ์บ่อพระ เริ่มก่อตั้งและมีพระภิกษุมาจำพรรษามาตั้งแต่ปี พ.ศ. 2516 เหตุที่ก่อตั้งที่พักสงฆ์แห่งนี้เพราะว่าเมื่อก่อนนี้ไม่มีวัดที่อยู่ใกล้ และการไปทำบุญของบรรดาญาติโยมนั้นก็เป็นการลำบากและบ้านบ่อพระนั้นก็เริ่มขยายตัว เพราะพื้นที่ส่วนมากเป็นที่ดินของ ส.ป.ก. จึงได้ จัดสรรที่ดินให้แก่ราษฎรประชาชนก็เริ่มมีจำนวนมาก จึงได้จัดตั้งที่พักสงฆ์แห่งนี้ขึ้นมาเพื่อให้ประชาชนใกล้เคียงได้มาบำเพ็ญกุศล ความเป็นมาของชื่อวัด "บ่อพระ" นั้น มาจากในอดีตเคยมีพระภิกษุจาริกธุดงค์มาพักและได้ขุดบ่อน้ำซึมขึ้นมา เพื่อให้ชาวบ้านที่สัญจรผ่านมาจะได้อาศัยดื่มกิน เนื่องจากในสมัยก่อนบริเวณแถบหมู่บ้านบ่อพระเป็นป่าทึบและมีทางผ่านไปเมืองฝางสวางคบุรี ตามคำบอกเล่าของคนเฒ่าคนแก่กล่าวว่าอดีตแถบที่นากว้างด้านทิศเหนือของบ้านบ่อพระใกล้กับเมืองฝาง เป็นสถานที่รบพุ่งกันในสมัยโบราณเมื่อคราวสมเด็จพระเจ้าตากสินมหาราช และเจ้าพระยามหากษัตริย์ศึกยกทัพมาตีเอาก๊กพระฝาง ซึ่งปรากฏว่าได้มีผู้ขุดพบอาวุธสมัยโบราณในบริเวณนั้นเสมอ ๆ อีกตำนานหนึ่งกล่าวว่าพระธุดงค์ได้ขุดบ่อน้ำและพบพระพุทธรูปในหลุมที่ขุดนั้น จึงเรียกกันต่อมาว่า "บ้านบ่อพระ"รายนามผู้ดูแลที่พักสงฆ์และเจ้าอาวาสวัดบ่อพระรายนามผู้ดูแลที่พักสงฆ์บ้านบ่อพระ รายนามผู้ดูแลที่พักสงฆ์และเจ้าอาวาสวัดบ่อพระ. รายนามผู้ดูแลที่พักสงฆ์บ้านบ่อพระ. รายนามผู้ดูแลที่พักสงฆ์บ้านบ่อพระ ก่อนได้รับการอนุญาตตั้งวัด พ.ศ. 2516 - พ.ศ. 2550รายนามเจ้าอาวาสวัดบ่อพระ รายนามเจ้าอาวาสวัดบ่อพระ. รายนามเจ้าอาวาสวัดบ่อพระ หลังได้รับการอนุญาตตั้งวัด พ.ศ. 2550 - ปัจจุบันอาณาเขตที่ตั้งวัด อาณาเขตที่ตั้งวัด. พื้นที่ตั้งของวัดมีลักษณะเป็นที่ดอน- ทิศเหนือ จดที่ผู้พันปรีชา วันขวัญ - ทิศใต้ จดถนนสาธารณะ - ทิศตะวันออก จดโรงเรียนบ้านบ่อพระ - ทิศตะวันตก จดถนนสาธารณะศาสนสถาน-ถาวรวัตถุศาสนสถาน-ถาวรวัตถุ. - ศาลาการเปรียญ กว้าง 14 เมตร ยาว 12 เมตร สร้างเมื่อ พ.ศ. 2516 เป็นอาคารครึ่งตึกครึ่งไม้ - กุฏิสงฆ์ จำนวน 2 หลัง เป็นอาคารตึก 2 หลัง - วิหารกว้าง 8 เมตร ยาว 12 เมตร สร้างเมื่อ พ.ศ. 2516 เป็นอาคาร 2 ชั้น - ศาลาบำเพ็ญกุศล จำนวน 1 หลัง สร้างด้วยคอนกรีต 1 หลังสังกัดการปกครองคณะสงฆ์</doc>
