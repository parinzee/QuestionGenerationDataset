<doc id="948339" url="https://th.wikipedia.org/wiki?curid=948339" title="คีดาปาวัน">คีดาปาวัน คีดาปาวัน เป็นเมืองศูนย์กลางของจังหวัดโคตาบาโต ประเทศฟิลิปปินส์ มีประชากร 140,195 คนในปี ค.ศ. 2015 ตั้งอยู่บริเวณเชิงภูเขาอาโป เป็นจุดหมายปลายทางด้านการท่องเที่ยวในช่วงเดือนตุลาคม-ธันวาคม และช่วงฤดูร้อน โดยกิจกรรมท่องเที่ยวที่สำคัญคือการปีนภูเขา คีดาปาวันมีความเสี่ยงจากพายุไต้ฝุ่นที่ค่อนข้างน้อย และมีสภาพภูมิอากาศที่ไม่รุนแรง แบ่งออกเป็น 2 ฤดู คือฤดูฝนและฤดูแล้ง เดือนที่อากาศเย็นสุดคือธันวาคม-มกราคม ส่วนเดือนที่อากาศร้อนสุดคือเมษายนและพฤษภาคม</doc>
