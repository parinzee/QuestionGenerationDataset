<doc id="289341" url="https://th.wikipedia.org/wiki?curid=289341" title="กระทรวงพัฒนาการแห่งชาติ (ประเทศไทย)">กระทรวงพัฒนาการแห่งชาติ (ประเทศไทย) กระทรวงพัฒนาการแห่งชาติ เป็นหน่วยงานราชการระดับกระทรวงของไทย จัดตั้งขึ้นเมื่อวันที่ 23 พฤษภาคม พ.ศ. 2506 ในสมัยรัฐบาลของจอมพลสฤษดิ์ ธนะรัชต์ ในคณะรัฐมนตรีคณะที่ 29 ของไทย โดยมีหน้าที่ในการดูแลรับผิดชอบเกี่ยวกับ งานด้านพลังงาน การพัฒนาที่ดิน การทางหลวง สหกรณ์ และทรัพยากรธรณี ภายหลังหลังการรัฐประหารโดยจอมพลถนอม กิตติขจร ได้มีการยุบกระทรวงพัฒนาการแห่งชาติ เมื่อวันที่ 29 กันยายน พ.ศ. 2515ตราสัญลักษณ์ ตราสัญลักษณ์. ตราสัญลักษณ์ของกระทรวงพัฒนาการแห่งชาติ เป็นรูปวงกลม ภายในเป็นรูปพระอิศวร พระผู้เป็นเจ้าใหญ่ในความอุดมสมบูรณ์ ความรุ่งเรือง และความผาสุกของปวงชน ประทับลอยอยู่เหนือเมฆ ทรงหลั่งน้ำสังข์ ด้านข้างทั้ง 2 ด้านประกอบด้วยลายเมฆ ด้านล่างเป็นรูปเขื่อนภูมิพล สายส่งไฟฟ้าแรงสูง อาคาร และถนน หมายถึงผลแห่งการพัฒนาหน่วยงานในสังกัดส่วนราชการระดับกรมหน่วยงานในสังกัด. ส่วนราชการระดับกรม. - สำนักงานเลขานุการรัฐมนตรี - สำนักงานปลัดกระทรวง - สำนักวิชาการและวางแผน - สำนักงานพลังงานปรมาณูเพื่อสันติ ปัจจุบันสังกัดกระทรวงวิทยาศาสตร์และเทคโนโลยี - กรมชลประทาน ปัจจุบันสังกัดกระทรวงเกษตรและสหกรณ์ - กรมทรัพยากรธรณี ปัจจุบันสังกัดกระทรวงทรัพยากรธรรมชาติและสิ่งแวดล้อม - กรมทางหลวง ปัจจุบันสังกัดกระทรวงคมนาคม - กรมพัฒนาที่ดิน ปัจจุบันสังกัดกระทรวงเกษตรและสหกรณ์ - กรมวิเทศสหการ ปัจจุบันสังกัดกระทรวงการต่างประเทศ - กรมสหกรณ์ที่ดิน ปัจจุบันคือกรมส่งเสริมสหกรณ์สังกัดกระทรวงเกษตรและสหกรณ์ - กรมสหกรณ์พาณิชย์และธนกิจปัจจุบันคือกรมส่งเสริมสหกรณ์สังกัดกระทรวงเกษตรและสหกรณ์ - กรมตรวจบัญชีสหกรณ์ ปัจจุบันสังกัดกระทรวงเกษตรและสหกรณ์ - การพลังงานแห่งชาติ ปัจจุบันคือกระทรวงพลังงาน</doc>
