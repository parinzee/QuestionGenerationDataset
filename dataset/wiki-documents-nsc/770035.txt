<doc id="770035" url="https://th.wikipedia.org/wiki?curid=770035" title="แขวงทวีวัฒนา">แขวงทวีวัฒนา ทวีวัฒนา เป็นแขวงแขวงหนึ่งในเขตทวีวัฒนา กรุงเทพมหานคร สภาพทั่วไปเป็นเขตเกษตรกรรมผสมผสานเขตที่อยู่อาศัย ผังเมืองรวมกรุงเทพมหานคร พ.ศ. 2556 ได้กำหนดให้ท้องที่แขวงนี้เป็นพื้นที่สีเขียว (ที่ดินประเภทชนบทและเกษตรกรรม) และพื้นที่สีขาวทแยงเขียว (ที่ดินประเภทอนุรักษ์ชนบทและเกษตรกรรม)ที่ตั้งและอาณาเขต ที่ตั้งและอาณาเขต. แขวงทวีวัฒนาตั้งอยู่ทางทิศตะวันตกของกรุงเทพมหานคร ครอบคลุมพื้นที่ด้านใต้ของเขตทวีวัฒนา มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงศาลาธรรมสพน์ มีคลองบางกระทึก คลองทวีวัฒนา คลองศรีศุภผล (คลองสวัสดิ์โภชนา) คลองขุด (คลองซอย) และคลองบางพรมเป็นเส้นแบ่งเขต - ทิศตะวันออก ติดต่อกับแขวงบางพรมและแขวงบางเชือกหนัง (เขตตลิ่งชัน) มีถนนกาญจนาภิเษกเป็นเส้นแบ่งเขต - ทิศใต้ ติดต่อกับแขวงบางไผ่ (เขตบางแค) และแขวงหนองค้างพลู (เขตหนองแขม) มีคลองบางเชือกหนัง คลองทวีวัฒนา และคลองบางไผ่เป็นเส้นแบ่งเขต - ทิศตะวันตก ติดต่อกับตำบลศาลายา (อำเภอพุทธมณฑล จังหวัดนครปฐม) และตำบลกระทุ่มล้ม (อำเภอสามพราน จังหวัดนครปฐม) มีแนวแบ่งเขตการปกครองระหว่างกรุงเทพมหานครกับจังหวัดนครปฐม คลองเนินทราย และแนวแบ่งเขตการปกครองระหว่างกรุงเทพมหานครกับจังหวัดนครปฐมเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงทวีวัฒนา ได้แก่- ถนนกาญจนาภิเษก - ถนนทวีวัฒนา - ถนนพรานนก-พุทธมณฑล สาย 4 - ถนนพุทธมณฑล สาย 2 - ถนนพุทธมณฑล สาย 3 - ถนนอุทยาน ถนนสายรองและทางลัดในพื้นที่แขวงทวีวัฒนา ได้แก่- ถนนทวีวัฒนา-กาญจนาภิเษก - ถนนทวีวัฒนา-พุทธมณฑล สาย 4 (สุภาพบุรุษ) - ถนนเลียบคลองเนินทราย - ถนนเลียบคลองบางพรม (ลัดนิ่มไสว) - ถนนเลียบคลองปทุม - ซอยทวีวัฒนา 9 (อำนวยโชค) - ซอยทวีวัฒนา 25 (ร่วมเกื้อ) - ซอยทวีวัฒนา-กาญจนาภิเษก 24 (รินสวัสดิ์)</doc>
