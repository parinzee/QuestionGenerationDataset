<doc id="251327" url="https://th.wikipedia.org/wiki?curid=251327" title="ล้วงลับตับแตก">ล้วงลับตับแตก ล้วงลับตับแตก เป็นรายการวาไรตี้เกมโชว์ที่มีการเอา "ความลับ" ของเหล่าดาราต่าง ๆ มาเปิดเผยภายในรายการอย่างสนุกสนาน พร้อมทั้งร่วมกิจกรรมสนุกสนาน โดยที่จะมีดารารับเชิญ 3 คน เข้ามาร่วมแข่งขันเกมต่าง ๆ จากพิธีกร เพื่อชิงเป็นฝ่ายล้วงความลับจากฝ่ายตรงข้าม ถ้าล้วงลับเสร็จแล้วฝ่ายใดตับแตก จะเป็นฝ่ายแพ้ไป และถูกบทลงโทษจากทางรายการ รายการล้วงลับตับแตก ผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) เริ่มออกอากาศครั้งแรกเมื่อวันพฤหัสบดีที่ 2 กรกฎาคม พ.ศ. 2552 โดยออกอากาศทุกวันพฤหัสบดีเวลา 22:15 น. - 00:00 น. ทางสถานีโทรทัศน์โมเดิร์นไนน์ทีวี และออกอากาศครั้งสุดท้ายในวันพฤหัสบดีที่ 24 กุมภาพันธ์ พ.ศ. 2554 ก่อนจะมาเปลี่ยนชื่อรายการเป็น ล้วงลับ upLoadลักษณะรายการ ลักษณะรายการ. ทางรายการจะมีแขกรับเชิญสัปดาห์ละ 3 คน มาร่วมเล่นเกมกับพิธีกรทั้ง 4 คน โดยมีวัตถุประสงค์ ในการล้วงความลับจากใครซักคนหนึ่งที่อยากจะรู้ เมื่อเป็นฝ่ายชนะก็จะได้รับคะแนนไป 1 คะแนน เมื่อรวมคะแนนแล้ว ใครเป็นฝ่ายชนะ จะมิสิทธิ์ล้วงความลับจากใครก็ได้ และคนที่ถูกล้วงจะต้องมาเปิดเผยความลับผ่านเครื่องจับเท็จเพื่อให้ผ่านการจับเท็จ ถ้าไม่ผ่าน จะเป็นฝ่ายตับแตก ถ้าผ่าน ฝ่ายตรงข้ามตับแตก ฝ่ายที่ตับแตก จะเป็นฝ่ายแพ้และถูกลงโทษจากกิจกรรมที่ทางรายการจัดเตรียมไว้ ตราสัญลักษณ์ประจำรายการ เป็นตัวงูเขียวที่กำลังเข้าไปในปากของตุ๊กแก เพื่อล้วงตับของตุ๊กแกออกมากิน ในขณะที่ตุ๊กแกกำลังรอกัดงูเขียว ลักษณะห้องส่งจะดูคล้ายรูปแบบซาฟารีพิธีกร พิธีกร. ล้วงลับตับแตกดำเนินรายการโดย- กรรชัย กำเนิดพลอย (2 กรกฎาคม พ.ศ. 2552 - ปัจจุบัน) - ปกฉัตร เทียมชัย (2 กรกฎาคม พ.ศ. 2552 - ปัจจุบัน) - โก๊ะตี๋ อารามบอย (2 กรกฎาคม พ.ศ. 2552 - ปัจจุบัน) - ตุ๊กกี้ ชิงร้อยชิงล้าน (2 กรกฎาคม พ.ศ. 2552 - ปัจจุบัน) - ภาณุพันธ์ ครุฑโต (2 กรกฎาคม พ.ศ. 2552 - 17 กุมภาพันธ์ พ.ศ. 2554) พิธีกรช่วงรถไฟรัก - คชาภา ตันเจริญ (2 กรกฎาคม พ.ศ. 2552 - ปัจจุบัน) พิธีกรช่วงล้วงลับ - พีระพล เสนาคุณ (3 มีนาคม พ.ศ. 2554 - ปัจจุบัน) พิธีกรช่วงล้วงลับจับตื่น - จิตตริน กุลกัลยาดี (3 มีนาคม พ.ศ. 2554 - ปัจจุบัน) พิธีกรช่วงล้วงลับจับตื่นประวัติการทำรายการประวัติการทำรายการ. - พ.ศ. 2552- ออกอากาศครั้งแรกเมื่อวันพฤหัสบดีที่ 2 กรกฎาคม พ.ศ. 2552 - 9 กรกฎาคม ทีมพิธีกรถูกล้วงลับโดยกรรชัย กำเนิดพลอยถูกล้วงลับ - 16 กรกฎาคม- ได้มีการสลับช่วง รถไฟรัก และ ใบ้บันลือโลก เพียงเทปวันนี้เท่านั้น - เป็นครั้งแรกที่แขกรับเชิญโดนล้วงลับแล้วไม่ผ่าน - เป็นประกาศครั้งแรกของแขกรับเชิญ(มดดำ) ว่าจะขอมาเป็นพิธีกรรายการนี้ - เป็นครั้งแรกที่กรรชัย กำเนิดพลอยโดนตับแตกทั้งที่แขกรับเชิญโดนตับแตก - 23 กรกฎาคม ช่วงล้วงลับ ได้เชิญมดดำมาเป็นพิธีกร,ผู้ถามคำถามในช่วงล้วงลับ - 1 ตุลาคม ในช่วงใบ้บันลือโลก ได้ลดอุปสรรคเหลือเพียง 1 อุปสรรคต่อสัปดาห์เท่านั้น - 15 ตุลาคม ได้เปลี่ยนวิธีการสะสมคะแนนของทีมดารา และตัดสินว่าทีมใดจะถูกล้วงลับโดยการใช้ลูกเหม็นนำโชค รวมถึงเปลี่ยนวิธีการสะสมเงินรางวัล - 22 ตุลาคม จิ๊บ ปกฉัตร ติดธุระจนไม่สามารถร่วมรายการได้ ทำให้เทปนั้นมีพิธีกรเพียง 3 คน คือ หนุ่ม กรรชัย , โก๊ะตี๋ และตุ๊กกี้ - 19 พฤศจิกายน- ในช่วงใบ้บันลือโลก เป็นครั้งแรกที่มีเกมตัดสิน เพื่อตัดสินว่าทีมดารารับเชิญจะได้ลูกเหม็นนำโชคหรือไม่ เนื่องจากคะแนนของทีมพิธีกรและทีมดารารับเชิญเท่ากัน - ในช่วงรถไฟรัก เป็นครั้งแรกที่ฝ่ายบอกรักและฝ่ายถูกบอกรักเป็นผู้ชายทั้งคู่ - 26 พฤศจิกายน เป็นครั้งแรกของรอบยกกำลังสามที่ทีมดารารับเชิญสามารถทำแจ็คพ็อต 100,000 บาท แตกได้สำเร็จ - 10 ธันวาคม เป็นครั้งที่สองของรอบยกกำลังสามที่ทีมดารารับเชิญสามารถทำแจ็คพ็อต 100,000 บาท แตกได้สำเร็จ - 17 ธันวาคม เป็นครั้งแรกที่ทีมดารารับเชิญตีลูกเหม็นนำโชคแตก โดย โจโจ้ ไมอ็อคชิ เป็นผู้ตีลูกเหม็นนำโชค - พ.ศ. 2553- 14 มกราคม เป็นครั้งแรกที่โก๊ะตี๋ออกมาสาธิตตับแตกด้วยตัวเอง ทั้งที่ยังไม่ได้ตัดสินว่าทีมพิธีกรจะโดนตับแตกหรือไม่ ซึ่งตามปกติจะเป็นทีมงานรายการที่จะต้องออกมาสาธิตตับแตกให้ทุกคนได้เห็น - 18 มีนาคม- บทลงโทษตับแตกในครั้งนี้คือ "เค้กโปะหน้า" เพื่อเป็นการฉลองวันเกิดให้กับตุ๊กกี้ - เป็นครั้งแรกที่มดดำมาร่วมโดนตับแตกด้วย ซึ่งปกติ เมื่อจบช่วงล้วงลับแล้ว มดดำจะไม่ออกมาหน้าฉากอีก - 8 เมษายน เป็นครั้งที่สามของรอบยกกำลังสามที่ทีมดารารับเชิญสามารถทำแจ็คพ็อต 100,000 บาท แตกได้สำเร็จ - 22 เมษายน เป็นครั้งแรกที่ทีมดารารับเชิญได้ลูกเหม็นนำโชคครบทั้ง 2 ลูก แต่ตีไม่แตกทั้ง 2 ลูก - 29 เมษายน เป็นครั้งแรกที่ทีมพิธีกรขอเล่นเกมใบ้บันลือโลกก่อนทีมดารารับเชิญ ซึ่งโดยปกติแล้ว ทีมดารารับเชิญจะต้องใบ้คำก่อนทีมพิธีกร - 3 มิถุนายน เป็นครั้งแรกที่ตุ๊กกี้ ติดธุระจนไม่สามารถร่วมรายการได้ ทำให้เทปนั้นมีพิธีกรเพียง 3 คน คือ หนุ่ม กรรชัย , จิ๊บ ปกฉัตร และโก๊ะตี๋ แต่คุณตุ๊กกี้ยังไปหาตับแตกด้วยตนเองให้กับทางรายการที่ประเทศลาว - 17 มิถุนายน- เป็นการครั้งแรกที่มีการออกอากาศเพียง45นาที (23.15น. - 00.00น.) เนื่องจาก การถ่ายทอดสดการแข่งขันฟุตบอลโลก 2010 ในช่วงเวลา 21.00 น. - ด้วยระยะเวลาในการออกอากาศที่จำกัดทำให้งดการแข่งขันในช่วงรถไฟรัก และ ใบ้บันลือโลก คงเหลือไว้แต่เพียงช่วงล้วงลับตับแตกที่ยังคงมีการแข่งขัน - เป็นครั้งแรกที่มีจำนวนแขกรับเชิญมากถึง 4(+1) คน ด้วยกัน โดยความจริงแล้วมีแขกรับเชิญมากถึง5คน แต่ลดเหลือเพียง4 คน เนื่องจาก คชาภา ตันเจริญ ทำหน้าที่ทั้งพิธีกรและแขกรับเชิญในเทปเดียวกัน และในช่วงล้วงลับตับแตก คชาภา ได้ทำการย้ายตนเองมาอยู่ฝ่ายพิธีกรในการตั้งคำถามแขกรับเชิญ - เป็นครั้งแรกที่ ตุ๊กกี้ สามช่า ได้ขึ้นนั่งจับเท็จ และเป็นคนเดียวที่ได้นั่งจับเท็จในเทปดังกล่าว - เป็นครั้งแรกที่ไม่มีการเฉลยข้อมูลจากผู้เชี่ยวชาญด้านการจับเท็จ แต่อย่างใด รวมไปถึง ไม่มีการลงโทษตับแตกในเทปดังกล่าว เนื่องจากระยะเวลาในการออกอากาศที่จำกัดและจำนวนผู้โดนลงโทษที่มีถึง7คนด้วยกันทำให้ไม่สามารถถ่ายทำได้ในระยะเวลาอันสั้น - เป็นครั้งแรกที่มีจำนวนผู้โดนลงโทษตับแตกมากที่สุดถึง7 คน ด้วยกัน ซึ่งในความเป็นจริงจำนวนผู้โดนลงโทษจะต้องมี8 คน ซึ่งบุคคลที่จะต้องโดนลงโทษร่วมกันคือ เกรียงศักดิ์ สกุลชัย (ต้อย แอคเนอร์) ได้ติดธุระส่วนตัวและถูกกำหนดให้เป็นแขกรับเชิญพิเศษทำให้ไม่ได้มาร่วมเข้าฉากในการโดนลงโทษ - 8 กรกฎาคม เป็นครั้งที่สองของ นาตาลี เดวิส ที่มาเป็นดารารับเชิญในรายการนี้อีกครั้ง - 12 สิงหาคม เป็นครั้งแรกที่ บอล เชิญยิ้ม มาในฐานะพิธีกรรับเชิญ โดยดำเนินรายการแทนโก๊ะตี๋ ที่ติดภารกิจถ่ายทำรายการอื่นในจังหวัดภูเก็ต ซึ่งบอล เชิญยิ้ม ดำเนินรายการมาถึงช่วงตับแตก(ทำหน้าที่เป็นผู้สาธิตการตับแตก)เท่านั้น - 14 ตุลาคม เป็นครั้งแรกที่ ช่วงรถไฟรัก ฝ่ายบอกรักและฝ่ายถูกบอกรักเป็นผู้หญิงทั้งคู่ - 28 ตุลาคม เป็นครั้งที่สองของ เนาวรัตน์ ยุกตะนันท์ ที่มาเป็นดารารับเชิญในรายการนี้อีกครั้ง - 16 ธันวาคม เป็นครั้งที่สี่ของรอบยกกำลังสามที่ทีมดารารับเชิญสามารถทำแจ็คพ็อต 100,000 บาท แตกได้สำเร็จ - พ.ศ. 2554- 24 กุมภาพันธ์ เป็นการออกอากาศครั้งสุดท้ายภายใต้ชื่อ "ล้วงลับตับแตก" ก่อนจะปรับเปลี่ยนรูปแบบเป็น "ล้วงลับ Upload" ในวันที่ 3 มีนาคมรายละเอียดและลำดับรายการ รายละเอียดและลำดับรายการ. ก่อนที่จะเข้าสู่การแข่งขัน ดารารับเชิญทั้ง 3 คนกับพิธีกรจะพูดคุยในเรื่องราวต่าง ๆ ของรายการ ก่อนที่จะเข้าสู่การแข่งขัน สำหรับลำดับการแข่งขันจะมีลักษณะดังนี้ช่วงที่ 1 ใบ้บันลือโลก ช่วงที่ 1 ใบ้บันลือโลก. ลักษณะของเกมคือ ให้ทีมพิธีกรและทีมแขกรับเชิญส่งตัวแทน 1 คนมาใบ้คำต่าง ๆ ภายในเวลา 1 นาที ส่วนดารา,พิธีกรอีก 2 คนที่เหลือ(พิธีกรอีก 1 คนจะไม่ได้เล่น)จะต้องทายคำที่ผู้ใบ้นั้นใบ้ (ซึ่งต่อมาได้เหลือผู้ทายเพียงคนเดียว) โดยคนที่ใบ้นั้น จะใบ้โดยมีอุปสรรคต่าง ๆ เพื่อให้เกิดความยากลำบากในการใบ้ ซึ่งผู้ที่เป็นคนใบ้ จะต้องใบ้พร้อมกับทำกับอุปสรรคที่เตรียมไว้ให้ ในการใบ้นั้นห้ามหลุดพูดคำๆนั้น, ใบ้โดยการเปลี่ยนภาษา(เช่นข้าวโพด-ป๊อบคอร์น) หรือการผวนคำที่ใบ้โดยเด็ดขาด ไม่เช่นนั้น คำๆนั้นจะฟาวล์ทันที ผู้ใบ้สามารถบอกข้ามได้ ทั้งสองทีมจะผลัดกันใบ้รอบละ 2 ครั้ง โดยที่รอบแรก คำละ 1 คะแนน และรอบ 2 คำละ 2 คะแนน ซึ่งอุปสรรคในการใบ้จะมี 2 อย่างต่อสัปดาห์ เมื่อรวมคะแนน ทีมใดมากกว่า จะเป็นฝ่ายชนะและได้ 1 คะแนนในรอบนี้ สำหรับตัวอุปสรรคนั้น ซึ่งเป็นตัวที่ทำให้คนใบ้จะต้องใบ้คำพร้อมกับอุปสรรค เช่น การใบ้พร้อมกับกลิ้งบอลยักษ์ลงมา , การถูกผูกมัดที่แท่นแล้วโดนป้อนเฉาก๊วยไปใบ้คำไป , การใบ้คำโดยที่มีหมอนวดมาบีบนวด เป็นต้น ทั้งนี้ตัวอุปสรรคหรือตัวถ่วงความสามารถในการใบ้คำทั้ง 2 รอบจะมีรูปแบบที่แตกต่างกันไปในทุก ๆ สัปดาห์ อย่างไรก็ตาม ตั้งแต่วันที่ 1 ตุลาคม 2552 อุปสรรคหรือตัวถ่วงความสามารถในการใบ้เหลือเพียงเทปละ 1 อย่าง และใช้เวลาในการใบ้เพิ่มขึ้นเป็น 90 วินาที (อย่างไรก็ดี ในบางเทปจะมีเวลาในการใบ้ 60 วินาทีแทน) โดยทั้ง 2 ทีมจะได้ใบ้คำทั้งหมด 10 คำ (ถึงแม้จะไม่มีการบอกจำนวนคำที่แน่นอน แต่หากนับดีๆ เมื่อมีผู้ที่ใบ้เกิดข้าม แล้วเล่นได้ถึง 10 คำ คำใบ้จะย้อนกลับมาที่คำที่ข้ามไป) และตั้งแต่วันที่ 15 ตุลาคม 2552 การเก็บคะแนนนั้น หากฝ่ายดารารับเชิญชนะทีมพิธีกร จะได้รับลูกเหม็นนำโชค 1 ลูก หากทีมดารารับเชิญแพ้ทีมพิธีกรก็จะไม่ได้ลูกเหม็นนำโชคไป แต่ในกรณีที่ทีมดารารับเชิญได้คะแนนเท่ากับทีมพิธีกร ทั้งสองทีมจะต้องแข่งเกมตัดสินเพื่อหาผู้ชนะ และตัดสินว่าทีมดารารับเชิญจะได้ลูกเหม็นนำโชคหรือไม่ หากทีมดารารับเชิญชนะก็จะได้ลูกเหม็นนำโชคไป หากแพ้ก็จะไม่ได้ลูกเหม็นนำโชคเช่นกันช่วงที่ 2 รถไฟรัก ช่วงที่ 2 รถไฟรัก. ในช่วงนี้ ทางรายการจะเชิญผู้ชมทางบ้านที่กำลังจะบอกรักให้แก่ผู้ที่ต้องการบอกรัก โดยจะมีพิธีกรพิเศษคือลุงพันที่ทำหน้าที่เป็น นายสถานีโดยทำหน้าที่ดำเนินรายการในส่วนนี้ ทางรายการจะบอกประวัติทั้งฝ่ายบอกรักและฝ่ายถูกบอกรักจากผู้ชมทางบ้าน โดยเริ่มจาก ฝ่ายถูกบอกรักก่อน และตามด้วยฝ่ายบอกรัก ซึ่งฝ่ายที่บอกรัก จะต้องมานั่งรถไฟ และให้ฝ่ายที่ถูกบอกรักจะยืนอยู่ที่ปลายรางรถไฟ โดยมีหน้าที่ตัดสินใจว่าจะรับรักกับฝ่ายบอกรักหรือไม่ โดยฝ่ายบอกรักจะพยายามบอกความในใจที่มีทั้งหมดในเวลา 1 นาที (ช่วงที่รถไฟออกมาจากอุโมงค์จนจอดที่ทางแยก) ส่วนฝ่ายถูกบอกรักจะมีคันโยกให้เลือกสับไปทาง YES กับ NO ถ้าฝ่ายถูกบอกรัก ต้องการที่จะรับรัก จะโยกไปที่ YES (รถไฟของฝ่ายบอกรักก็จะหยุดมาที่ฝ่ายถูกบอกรักปลายทาง) แต่ถ้าปฏิเสธรัก จะโยกไปที่ NO (รถไฟของฝ่ายบอกรักก็จะเลี้ยวออกไปจากรายการทันที) ในกรณีที่ฝ่ายถูกบอกรักสับคันโยกไปทาง YES ทั้งฝ่ายบอกรัก และฝ่ายถูกบอกรักจะได้รับรางวัลเป็นแพ็กเก็จถ่ายภาพคู่ที่ Wedding Castle Studio,บัตรล่องเรือและรับประทานอาหาร และบัตรชมภาพยนตร์ ในส่วนของการแข่งขัน ทีมดารารับเชิญจะต้องทายว่า ฝ่ายถูกบอกรักจะสับคันโยกไปที่ YES หรือ NO ถ้าทีมดารารับเชิญตอบถูกได้ 1 คะแนนและทีมดารารับเชิญตอบผิด 1 คะแนนไปตกกับทีมพิธีกรทันที แต่ตั้งแต่วันที่ 15 ตุลาคม 2552 หากทีมดารารับเชิญตอบถูกรับลูกเหม็นนำโชค 1 ลูก หากตอบผิดก็จะไม่ได้ลูกเหม็นนำโชคไปช่วงที่ 3 ช่วงตัดสิน (ลูกเหม็นนำโชค) ช่วงที่ 3 ช่วงตัดสิน (ลูกเหม็นนำโชค). ทีมดารารับเชิญจะเลือกแผ่นป้ายตัดสินคะแนน ซึ่งคะแนนที่ได้จากการแข่งขันจะตัดสินจำนวนป้ายว่าจะเปิดกี่ป้าย โดยถ้าฝ่ายใดได้คะแนนจากทั้ง 2 เกม จะได้เปิด 2 แผ่นป้าย อีกทีมหนึ่งจะได้เลือก 1 แผ่นป้าย แต่ถ้าทั้งสองทีมชนะทีมละเกม จะมีสิทธิ์เลือกทีมละ 1 แผ่นป้าย โดยแผ่นป้ายป้ายทั้งหมด 12 แผ่นป้าย มีแผ่นป้าย 0-9 อย่างละ 1 ป้าย แผ่นป้ายโชคดีเป็นรูปใบหน้าคนยิ้มและแผ่นป้ายโชคร้ายเป็นรูปหัวกะโหลกอย่างละ 1 แผ่นป้าย ทีมดารารับเชิญจะต้องเลือกแผ่นป้าย ให้ทีมพิธีกรก่อนแล้วค่อยเลือกให้ทีมตัวเอง (ยกเว้นในกรณีที่พิธีกรได้เลือก 2 แผ่นป้าย ทีมดารารับเชิญจะต้องเลือกให้ตัวเองก่อน) วิธีการตัดสินคือ ฝ่ายใดได้คะแนนมากกว่าจะได้มิสิทธิ์เป็นฝ่ายเลือกล้วงลับฝ่ายตรงข้ามหรือฝ่ายตัวเอง อีกกรณีหนึ่ง ถ้าฝ่ายใดได้รูปโชคดี จะเป็นฝ่ายชนะและสามารถเลือกล้วงลับฝ่ายตรงข้ามหรือฝ่ายตัวเองได้ แต่ในทางกลับกัน ถ้าเจอป้ายโชคร้าย จะเป็นฝ่ายแพ้ไป อีกฝ่ายจะมีสิทธิ์เลือกล้วงลับฝ่ายตรงข้ามหรือฝ่ายตัวเองได้ โดยเลือกใครคนหนึ่งหรือทั้งสามคนมาล้วงความลับ ในกรณีที่ได้เลือกสองแผ่นป้าย หากเป็นป้ายคะแนนทั้งสองใบ จะทำการรวมคะแนนของทั้งสองป้ายเพื่อสู้กับป้ายคะแนนแผ่นเดียวของทีมตรงข้าม (หากเปิดได้คะแนนรวมเท่ากับแผ่นป้ายเดียวของทีมตรงข้าม จะถือว่าทีมที่เปิดสองแผ่นชนะไป) แต่ถ้าเปิดสองแผ่นป้ายแล้ว แผ่นแรกเจอโชคดีหรือโชคร้าย จะถือว่าจบเกมแล้วให้ตัดสินผลจากป้ายนั้นเลย (เช่นแผ่นแรกเป็นโชคร้ายจะแพ้ทันที แม้แผ่นต่อมาจะเป็นโชคดีก็ตาม) ตั้งแต่วันที่ 15 ตุลาคม 2552 จะใช้วิธีตัดสินจากการสะสมลูกเหม็นนำโชคของทีมดารารับเชิญโดยการเล่นเกมใน 2 รอบ ทั้งรอบใบ้บันลือโลกและรอบรถไฟรักนั้น จะนำมาสู่การตัดสินว่าทีมใดจะถูกล้วงลับโดยการตีลูกเหม็นนำโชค ซึ่งมีวิธีการตัดสินดังนี้- กรณีสะสมลูกเหม็นนำโชคได้ ให้ดารารับเชิญ 1 คนมาตีลูกเหม็นนำโชคให้แตก- หากตีแตก ทีมดารารับเชิญจะมีสิทธิ์เลือกล้วงลับทีมพิธีกร หรือล้วงลับตัวเองก็ได้ - หากตีไม่แตก ทีมดารารับเชิญจะถูกล้วงลับทันที - กรณีที่ไม่สามารถสะสมลูกเหม็นได้เลย ทีมดารารับเชิญจะถูกล้วงลับทันทีเช่นกันช่วงที่ 4 ล้วงลับตับแตก ช่วงที่ 4 ล้วงลับตับแตก. ช่วงนี้ ผู้ที่ถูกล้วงลับจะต้องมานั่งอยู่บนเครื่องจับเท็จ ซึ่งจะมีโปรแกรมวัดการเต้นของหัวใจ, ชีพจร และลมหายใจ โดยมีกล้องจับลักษณะท่าทางของผู้ที่ถูกล้วงลับ นอกจากนี้ ยังจะมีผู้เชี่ยวชาญในทางด้านการจับเท็จทั้ง 3 ท่านมาเป็นผู้ตัดสินด้วย สำหรับการล้วงลับนั้น ทางรายการจะมีคำถามล้วงลับ 3 คำถาม ในแต่ละคำถามจะมีดาราคนหนึ่ง มาพูดเรื่องความลับว่า ผู้ที่ถูกล้วงลับมีความลับแบบนี้จริงหรือไม่ โดยที่ผู้ที่ถูกล้วงลับจะต้องตัดสินใจว่าจะตอบอย่างไรโดยไม่ให้จับเท็จได้ หรือตอบคำถามจากผู้ที่ถามในแต่ละข้อ เมื่อเสร็จสิ้นการตอบคำถามล้วงลับ ผู้เชี่ยวชาญทางด้านการจับเท็จทั้ง 3 ท่านจะทำการประเมินผลว่าจะให้ผ่านหรือไม่ผ่าน (การประเมินว่าจะผ่านหรือไม่ผ่านนั้น ขึ้นอยู่กับผลการจับเท็จของผู้ถูกล้วงลับแต่ละคน ถ้าผู้เชี่ยวชาญให้ผ่านหมดทั้ง 3 คน จะถือว่าผ่าน แต่ถ้ามีผู้ถูกล้วงลับอย่างน้อย 1 คนที่ไม่ผ่าน ก็จะถือว่าไม่ผ่านทั้งหมด)ถ้า "ไม่ผ่าน" จะเป็นฝ่ายที่ "ตับแตก" แต่ถ้า "ผ่าน" ฝ่ายตรงข้ามจะเป็นฝ่าย "ตับแตก" หลังจากนั้น ผู้เชี่ยวชาญทางด้านการจับเท็จแต่ละท่านจะให้ความเห็นและประเมินการตอบคำถามล้วงลับของผู้ถูกล้วงลับว่าสาเหตุใดถึงให้ผ่านหรือไม่ผ่าน ฝ่ายที่ตับแตก ซึ่งเป็นฝ่ายแพ้ จะต้องถูกลงโทษด้วย สิ่งต่าง ๆ ที่ทางรายการได้เตรียมไว้ให้ และลงโทษฝ่ายตับแตกทุกคน ตั้งแต่เทปวันที่ 23 กรกฎาคมเป็นต้นมา คชาภา ตันเจริญ ได้เป็นพิธีกรประจำช่วงล้วงลับตับแตก โดยสาเหตุมาจากเทปวันที่ 16 กรกฎาคม ซึ่งในช่วงล้วงลับตักแตก นี้ คชาภา ได้ถูกพิธีกรให้เป็นผู้ถูกล้วงลับ ในระหว่างที่พิธีกรกำลังล้วงลับคำตอบอยู่นั้น คชาภาได้เอ่ยปากขอร้องอยากเป็นพิธีกรประจำช่วงล้วงลับตับแตก กลางรายการพร้อมกับเอ่ยปากที่จะไม่รับค่าตัวพิธีกร โดยสาเหตุส่วนหนึ่งมาจากรูปแบบเกมช่วงล้วงลับตับแตกเป็นที่น่าสนใจของคชาภา และประกอบกับคำท้าทายของกรรชัย ทำให้คชาภาได้เป็นพิธีกรประจำช่วงดังกล่าวในเทปต่อมา กรรชัยมักเรียกชื่อของช่วงที่ 4 ว่า ล้วงลับกับมดดำ กรรชัยมักจะตั้งชื่อเล่นต่างๆให้ คชาภา เช่น "มดดำ พะโล้โจ้","มดดำ ปลาร้าเดือด","พญาเกย์ คชาภา","พญาเกย์ คชาภา เจ้าแห่งห่อหมก","มดดำ ฟรีแมน (ในเทปที่เด ฟรีแมนมา)" , "พญาเกย์ คชาภา พันลำ (ในเทปที่ดัง พันกรมา)" , "พญาเกย์ ตุ๊ดตะนอย" เป็นต้นรอบสะสมเงินรางวัล รอบสะสมเงินรางวัล. ดารารับเชิญทั้ง 3 คนจะมาทำการสะสมเงินรางวัลด้วยการเปิดแผ่นป้าย 10 แผ่นป้าย จะมีแผ่นป้ายงูเขียวกับตุ๊กแกอย่างละ 5 แผ่นป้าย กติกาการเล่นคือ ทีมดารารับเชิญเลือกแผ่นป้ายครั้งละ 1 ป้าย ป้ายแรกที่เปิดออกมาจะเป็นตัวตั้งในการเปิดป้ายต่อไปให้เหมือนกัน เช่น ถ้าป้ายแรกเปิดเจอ งูเขียว นั่นหมายความว่าจากนี้ไปจะต้องเปิดให้เจอ งูเขียว แต่ถ้าหากเปิดป้ายเจอรูปไม่เหมือนกัน เช่น ถ้าเริ่มที่งูเขียว และป้ายต่อไปเป็น ตุ๊กแก เกมจะหยุดลงทันที และรับเงินรางวัลที่สะสมได้ ถ้าดารารับเชิญสามารถเปิดป้ายให้เหมือนกันติดต่อครบ 5 แผ่นป้าย จะได้รับรางวัลแจ็กพอต สำหรับรอบสะสมเงินรางวัลนั้นเล่น 2 รอบ ซึ่งจะสะสมหลังจากเล่นเกมในรายการ (รอบใบ้บันลือโลก กับรอบรถไฟรัก) ในรอบแรก ป้ายละ 5,000 บาท ส่วนรอบที่สอง ป้ายละ 10,000 บาท ส่วนรางวัลแจ็กพอต รอบแรก 100,000 บาท และรอบที่สอง 200,000 บาท และหลังจากที่แข่งขันกันมาทั้งหมดซึ่งผ่านรอบล้วงลับตับแตกแล้ว ทีมดารารับเชิญ จะมาเล่นรอบทวีคูณ โดยเลือก 1 ใน 9 แผ่นป้ายที่มีเลขทวีคูณอยู่คือ มีคูณ 1 (x1) และ คูณ 2 (x2) อย่างละ 4 แผ่นป้าย คูณ 3 (x3) อีก 1 ผ่านป้าย โดยที่ทีมดารารับเชิญจะต้องเลือก 1 แผ่นป้าย ไปคูณเงินรางวัลที่สะสมมาทั้ง 2 รอบ ถ้าเจอป้ายใด จะทวีคูณตามป้ายนั้น มีรางวัลแจ็คพอตสูงสุดถึง 900,000 บาท (ได้แจ๊คพอตจากรอบสะสมเงินรางวัลทั้งสองรอบแล้วคูณ 3) และต่ำสุดเพียง 15,000 บาท (เปิดได้เพียงแผ่นป้ายเดียวในรอบสะสมเงินรางวัลทั้งสองรอบแล้วคูณ 1) ปัจจุบัน (ตั้งแต่ 15 ตุลาคม พ.ศ. 2552) รอบสะสมเงินรางวัลจะถูกเรียกว่ารอบยกกำลัง 3 โดยมีกติกาคือ มีแผ่นป้ายทั้งหมด 9 แผ่นป้าย ซึ่งจะมีเงินรางวัล 10,000 บาท 20,000 บาท และ 30,000 บาท อย่างละ 3 แผ่นป้าย ดารารับเชิญทั้ง 3 คนจะมีสิทธิ์ในการสะสมเงินรางวัลโดยการเปิดแผ่นป้ายทั้งหมด 3 แผ่นป้าย เปิดได้เท่าไหร่ก็รับเงินรางวัลตามที่สะสมได้ แต่ในกรณีที่เปิดแผ่นป้ายออกมาเหมือนกันทั้ง 3 แผ่นป้าย (คือเปิดได้ 10,000 บาททั้ง 3 แผ่นป้าย เปิดได้ 20,000 บาททั้ง 3 แผ่นป้าย หรือเปิดได้ 30,000 บาททั้ง 3 แผ่นป้าย) เงินรางวัลจะกลายเป็น 100,000 บาททันที รางวัลแจ็คพอตสูงสุด 100,000 บาท และต่ำสุดเพียง 40,000 บาทตารางการออกอากาศปี 2552ตารางการออกอากาศ. ปี 2552. - หมายเหตุ- ช่วงใบ้บันลือโลก แต่ละตอน จะใบ้พร้อมกับอุปสรรค ในแต่ละตอน ซึ่งแต่ละตอน จะมีอุปสรรคเทปละ 2 อย่าง(ตั้งแต่ 1 ตุลาคม อุปสรรคจะเหลือเทปละ 1อย่าง) - ช่วงรถไฟรัก เป็นผลการบอกรักของคู่รัก โดยที่ฝ่ายถูกบอกรักโยกไปที่ YES หรือ NO - ผลการแข่งขันทั้งหมด ผู้ที่แพ้คือผู้ที่ตับแตก วิธีการดูคือ ให้ดูฝ่ายที่ถูกล้วงลับแล้วผ่านหรือไม่ผ่าน ถ้าไม่ผ่าน จะตับแตกโดยตรง, ถ้าถูกล้วงลับแล้วผ่าน ฝ่ายตรงข้ามตับแตก - ในรายการล้วงลับตับแตก ปี 2552 มีการบอกรักช่วง "รถไฟรัก" ทั้งหมด 25 ครั้ง โดยเป็น ผู้ชายบอกรักผู้หญิง ? ครั้ง ผู้หญิงบอกรักผู้ชาย ? ครั้ง และผู้ชายบอกรักผู้ชายอีก 1 ครั้ง มีรับรักทั้งหมด 20 ครั้ง ปฏิเสธอีก 5 ครั้ง และยังไม่มีการบอกรักโดยผู้หญิงครั้งใดที่ถูกปฏิเสธเลย - ในรายการล้วงลับตับแตก ปี 2552 มีการล้วงลับ ทั้งหมด 25 ครั้ง - มีดารารับเชิญและพิธีกรที่ผ่านการล้วงลับ 15 ครั้ง และ ดารารับเชิญและพิธีกรที่ไม่ผ่านการล้วงลับ 10 ครั้ง - สำหรับพิธีกรที่โดนล้วงลับมีเพียงหนุ่ม กรรชัย กำเนิดพลอยและมดดำ คชาภา ตันเจริญที่เคยถูกล้วงลับ (เพียงคนละ 1 ครั้ง) นอกนั้นเป็นดารารับเชิญโดนล้วงลับ 23 ครั้ง แต่ในตอนนั้นคุณมดดำเป็นแขกรับเชิญ ก่อนที่จะเขามาเป็นพิธีกรในช่วงล้วงลับของสัปดาห์ต่อมาปี 2553ปี 2554</doc>
