<doc id="158197" url="https://th.wikipedia.org/wiki?curid=158197" title="ส่วนปลายของกระดูกอัลนา">ส่วนปลายของกระดูกอัลนา ส่วนปลายของกระดูกอัลนา เป็นส่วนของกระดูกอัลนาที่มีลักษณะเล็ก ซึ่งมีปุ่มนูน 2 อัน อันแรกอยู่ทางด้านข้างมีขนาดใหญ่กว่า รูปร่างกลม เป็นข้อต่อกับกระดูกอื่น เรียกว่า ปุ่มหัวกระดูกอัลนา (head of the ulna) อีกอันหนึ่งอยู่ทางด้านใกล้กลาง ไม่เป็นพื้นผิวข้อต่อ เรียกว่าสไตลอยด์ โพรเซส (styloid process)- ปุ่มหัวกระดูกอัลนา (head of ulna) เป็นพื้นผิวข้อต่อ ส่วนหนึ่งมีลักษณะกลม ชี้ลงล่าง ต่อกับพื้นผิวด้านบนของแผ่นรองข้อต่อรูปสามเหลี่ยม (triangular articular disk) ซึ่งแบ่งระหว่างปุ่มหัวกระดูกและข้อมือ ในขณะที่อีกส่วนจะชี้ไปทางด้านข้าง มีลักษณะแคบ นูน จะต่อกับรอยเว้าอัลนา (ulnar notch) บนกระดูกเรเดียส เพื่อประกอบเป็นข้อต่อเรดิโออัลนาส่วนปลาย (Distal radioulnar joint) - สไตลอยด์ โพรเซสของกระดูกอัลนา (Styloid process) เป็นส่วนยื่นเล็กๆ ที่ยื่นออกมาทางด้านหลังและด้านใกล้กลางของกระดูก ส่วนยื่นนี้จะชี้ลงล่างต่ำกว่าหัวกระดูกอัลนาเล็กน้อย มีลักษณะกลม ซึ่งเป็นจุดเกาะของเอ็นอัลนาคอลแลทเทอรัล (Ulnar collateral ligament) ซึ่งเป็นเอ็นส่วนหนึ่งของข้อมือ ปุ่มหัวกระดูกอัลนาแยกออกจากสไตลอยด์ โพรเซสโดยรอยเว้าซึ่งเป็นจุดเกาะของยอดของแผ่นรองข้อต่อรูปสามเหลี่ยม (triangular articular disk) และทางด้านหลังโดยร่องตื้นๆ สำหรับเอ็นกล้ามเนื้อเอกซ์เทนเซอร์ คาร์ไพ อัลนาริส (extensor carpi ulnaris)ภาพอื่นๆ</doc>
