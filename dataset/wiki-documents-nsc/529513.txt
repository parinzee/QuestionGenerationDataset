<doc id="529513" url="https://th.wikipedia.org/wiki?curid=529513" title="ฮุนได แอคเซนท์">ฮุนได แอคเซนท์ ฮุนได แอคเซนท์ () เป็นรถยนต์นั่งขนาดเล็กมาก (Subcompact Car) ผลิตโดยฮุนได เริ่มผลิตครั้งแรกในปี พ.ศ. 2537 เพื่อทดแทนรุ่นเก่าฮุนได เอ็กเซล () และมีอีกชื่อหนึ่งในการทำตลาดว่า ฮุนได เวอร์นา () ซึ่งใช้ชื่อนี้ตั้งแต่รุ่นแรกที่เวเนซูเอลาแล้ว และต่อมาในเกาหลีใต้ได้มีการใช้ชื่อเวอร์นาในรุ่นที่ 2 ต่อมา แอคเซนท์ได้มีการส่งออกไปขายในแบรนด์ต่างๆ เช่น ดอดจ์ เกีย เป็นต้น ปัจจุบัน ฮุนได แอคเซนท์ มีวิวัฒนาการตามช่วงเวลาได้ 4 Generation (รุ่น) ดังนี้รุ่นที่ 1 (พ.ศ. 2537-2542) รุ่นที่ 1 (พ.ศ. 2537-2542). ฮุนได แอคเซนท์ รุ่นที่ 1 เริ่มผลิตเมื่อปี พ.ศ. 2537 รหัสประจำตัวรถคือ X3 เป็นรถรุ่นเปลี่ยนโฉมของฮุนได เอ็กเซล แอคเซนท์เป็นรถที่มีเส้นสายที่โค้งมนตากจ่างเอ็กเซล ซึ่งเป็นเหลี่ยมสัน แต่ในรุ่นนี้ ยังคงมีการใช้ชื่อของรถรุ่นเก่าเช่น Pony Excel และเป็นรุ่นแรกที่ใช้ชื่อ Verna โดยใช้ชื่อว่า Accent Verna ในเวเนซูเอลา รุ่นนี้จะมีตัวถังซีดาน 4 ประตู แฮทช์แบค 3 ประตู แฮทช์แบค 5 ประตู และคูเป 2 ประตู เครื่องยนต์เป็นเครื่องยนต์ 1.3 ,1.5 และ 1.6 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 4 สปีด และมีฐานการประกอบที่ประเทศเกาหลีใต้ ,อียิปต์ ,ตุรกี ,บอตสวานาและเวเนซุเอลา ในประเทศไทย บริษัท ยูไนเต็ด โอโตเซลส์ (ประเทศไทย) จำกัด เคยนำฮุนได แอคเซนท์รุ่นที่ 1 มาเปิดตัวเมื่อปี พ.ศ. 2537 เพื่อนำมาจำหน่ายแทนฮุนได เอ็กเซล ในยุคที่กระแสของรถยนต์ขนาดเล็กประเภท B-Segment กำลังโด่งดังในเมืองไทย เป็นรถนำเข้าจากเกาหลีใต้ทั้งคัน ตัวถังที่ United Auto Sales นำมาขายจะเป็นรุ่นซีดาน 4 ประตู และคูเป 2 ประตู ในชื่อ Hyundai Sprint ส่วนรุ่นซีดาน 4 ประตูยังคงชื่อเดิมเอาไว้รุ่นที่ 2 (พ.ศ. 2542-2548) รุ่นที่ 2 (พ.ศ. 2542-2548). ฮุนได แอคเซนท์ รุ่นที่ 2 เริ่มผลิตเมื่อปี พ.ศ. 2542 รหัสประจำตัวรถคือ LC เป็นแอคเซนท์รุ่นแรกที่ใช้ชื่อ Brio ในการทำตลาดบางประเทศ ก่อนที่ Honda จะนำชื่อไปใช้ในรถ Eco Car ของตนในปี พ.ศ. 2554 และเป็นรุ่นแรกที่ใช้ชื่อ Verna ในเกาหลีใต้ รุ่นนี้มีตัวถังซีดาน 4 ประตู แฮทช์แบค 3 ประตู และแฮทช์แบค 5 ประตู เครื่องยนต์จะเป็นเครื่องยนต์ 1.5 และ 1.6 ลิตร ระบบเกียร์เป็นเกียร์ธรรมดา 5 สปีด และเกียร์อัตโนมัติ 4 สปีด มีฐานการประกอบที่ประเทศเกาหลีใต้ ,อิหร่าน ,อียิปต์ ,อินเดีย ,รัสเซีย ,ตุรกีและซูดานรุ่นที่ 3 (พ.ศ. 2548-2554) รุ่นที่ 3 (พ.ศ. 2548-2554). ฮุนได แอคเซนท์ รุ่นที่ 3 เริ่มผลิตเมื่อปี พ.ศ. 2548 รหัสประจำตัวรถคือ MC และในปัจจุบันยังมีทำตลาดอยู่ที่ตุรกี รุ่นนี้มีตัวถังซีดาน 4 ประตูและแฮทช์แบค 3 ประตู เครื่องยนต์จะเป็นเครื่องยนต์ 1.4 ,1.5 และ 1.6 ลิตร ระบบเกียร์เป็นเกียร์ธรรมดา 5 สปีด และเกียร์อัตโนมัติ 4 สปีด มีฐานการประกอบที่ประเทศตุรกี ,เกาหลี ,จีน ,อินเดีย ,ฟิลิปปินส์และยูเครน ต่อมาเมื่อมีการไมเนอร์เชนจ์ ได้ใช้ชื่อว่า Verna Transform เป็นแอคเซนท์รุ่นแรกที่ใช้แพลตฟอร์มร่วมกับเกีย ไรโอรุ่นที่ 4 (พ.ศ. 2553-พ.ศ. 2560) รุ่นที่ 4 (พ.ศ. 2553-พ.ศ. 2560). ฮุนได แอคเซนท์ รุ่นที่ 4 เริ่มผลิตเมื่อปี พ.ศ. 2553 รหัสประจำตัวรถคือ RB ใช้แนวทางการออกแบบ Fludic Sculpture Design ซึ่งเป็นแนวทางการออกแบบของฮุนไดในปัจจุบัน มีตัวถังซีดาน 4 ประตู และแฮทช์แบค 5 ประตู เครื่องยนต์เป็นเครื่องยนต์เบนซิน 1.4 และ 1.6 ลิตร และเครื่องยนต์ดีเซลก็เป็น 1.4 และ 1.6 ลิตร ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 และ 6 สปีดรุ่นที่ 5 (พ.ศ. 2560-ปัจจุบัน) รุ่นที่ 5 (พ.ศ. 2560-ปัจจุบัน). ฮุนไดเปิดตัวรถซีดานซับคอมแพคท์ Hyundai Accent รุ่นใหม่เจนเนอเรชั่นที่ 5 (หรือ Hyundai Verna ในเกาหลีใต้) ภายในงาน 2017 Canadian International Auto Show ระหว่างวันที่ 17- 26 กุมภาพันธ์ที่ผ่านมา ณ Metro Toronto Convention Centre ประเทศแคนาดา โดย Accent นั้นเป็นหนึ่งในรุ่นรถขายดีของฮุนไดในตลาดอเมริกาเหนือมาอย่างต่อเนื่อง เป็นรองเพียงเกียและนิสสันเท่านั้นในรถกลุ่มเดียวกัน นับตั้งแต่การเริ่มทำตลาด เจนเนอเรชั่นที่ 4 ในสหรัฐฯ ตั้งแต่ช่วงปี 2010 Accent มียอดจำหน่ายที่คงเส้นคงวาเรื่อยมาจนถึงปัจจุบัน และยังมียอดรวมในปี 2016 ติดอยู่ในลิสท์ Top 10 ของรถในกลุ่มซับคอมแพคท์เป็นลำดับที่ 3 ด้วย โดยเป็นรองเพียง Kia Soul, Nissan Versa และมีชัยเหนือ Honda Fit, Chevrolet Sonic, Ford Fiesta, Kia Rio, Scion iA (มาสด้ารีแบดจ์), Toyota Yaris และ Scion xB. สำหรับรุ่นใหม่ล่าสุด การเปลี่ยนโฉมเป็นไปในลักษณะเดียวกับรุ่นพี่อย่าง Hyundai Sonata รุ่นปี 2016 ซึ่งไม่ใช่เรื่องที่นอกเหนือความคาดหมายแต่อย่างใด เพียงแต่ฮุนไดได้ทำการเพิ่มความหวือหวาด้านการตกแต่งเข้าไปอีกนิดหน่อย เพื่อให้เหมาะกับกลุ่มลูกค้าที่มีอายุน้อยลงเมื่อเทียบกับ Sonata ภายในเพิ่มความกว้างขวางด้วยการเพิ่มความยาวฐานล้อขึ้นไปอีก 0.4 นิ้ว พร้อมอัพเกรดอุปกรณ์พื้นฐานตามยุคสมัย อาทิ ปุ่มสตาร์ทเครื่องยนต์, ระบบ Keyless entry, ระบบอินโฟเทนเมนท์ทำงานผ่านจอทัชสกรีนขนาด 7 นิ้ว รองรับการสั่งงานค้นหาข้อมูลด้วยเสียง เพิ่มฟังก์ชั่นเชื่อมต่อ/แสดงผลสมาร์ทโฟนบนจอทั้ง Apple CarPlay และ Android Auto ปิดท้ายด้วยกล้องมองหลังแสดงผลผ่านจอกลางขณะถอย การตกแต่งให้ความรู้สึกสปอร์ตด้วยคู่สีดำ-แดง พวงมาลัย และเกียร์ หุ้มหนังเดินด้ายแดง เบาะผ้าสีดำเล่นแถบสีด้วยหนัง เครื่องยนต์เบนซิน 4 สูบ 1.6 ลิตร ตระกูล Gamma ได้รับการปรับปรุงประสิทธิภาพเพิ่มเติม โดยเฉพาะอัตราสิ้นเปลืองเชื้อเพลิง ประกอบด้วยการจูน ECU ใหม่, ปรับปรุงชุดควบคุมแรงดันเชื้อเพลิงใหม่, ติดตั้งแหวนลูกสูบความฝืดต่ำ ยังผลให้มีการใช้เชื้อเพลิงน้อยลง 7% ส่วนด้านสมรรถนะนั้น แรงบิดสูงสุด 27.4 กก.-ม. จะมีใช้ให้ตั้งแต่ช่วง 1,500 รอบ/นาทีขึ้นไป ดีขึ้นเฉลี่ย 4.5% เมื่อเทียบกับเครื่องยนต์บล๊อคเดิม กำลังสูงสุดผลิตได้ 132 แรงม้า (HP) ระบบส่งกำลังยังคงเป็นธรรมดา 6 จังหวะ หรืออัตโนมัติ 6 จังหวะเช่นเดิม ฮุนไดจะเริ่มจำหน่าย Accent ใหม่ในอเมริกาเหนือภายในไตรมาสที่ 3 ของปี 2017 นี้ เบื้องต้นจะมีให้เฉพาะรุ่นตัวถังซีดานก่อน จากนั้นจึงจะเป็นคิวเปิดตัวรุ่นแฮทช์แบค ส่วนราคาจำหน่ายนั้น รุ่นปัจจุบันเริ่มต้นที่ 15,830 ดอลลาร์ หรือประมาณ 5.6 แสนบาท รุ่นใหม่ราคาน่าจะสูงขึ้นไม่มากนักครับ</doc>
