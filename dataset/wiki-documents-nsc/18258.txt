<doc id="18258" url="https://th.wikipedia.org/wiki?curid=18258" title="พฤศจิกายน พ.ศ. 2548">พฤศจิกายน พ.ศ. 2548วันพุธ ที่ 30 พฤศจิกายน 2548วันพุธ ที่ 30 พฤศจิกายน 2548. - จอร์จ ดับเบิลยู บุช ประธานาธิบดีสหรัฐฯ กล่าวปราศรัยวันนี้ถึงแผนการถอนทหารของสหรัฐออกจากอิรัก โดยให้เหตุผลว่า กองกำลังของอิรักเองมีความพร้อมมากขึ้น ที่จะรับมือกับสถานการณ์ความมั่นคงภายในอิรักเอง (บีบีซีไทย)วันอังคาร ที่ 29 พฤศจิกายน 2548วันอังคาร ที่ 29 พฤศจิกายน 2548. - กรมป้องกันและบรรเทาสาธารณภัย สรุปสถานการณ์อุทกภัยภาคใต้ คลี่คลายแล้ว 7 จังหวัด ความเสียหายเบื้องต้นกว่า 80 ล้านบาท (สำนักข่าว กรมประชาสัมพันธ์) - การประชุมเรื่องภาวะโลกร้อนของสหประชาชาติเป็นครั้งแรกนับตั้งแต่พิธีสารเกียวโตมีผลบังคับใช้เปิดฉากแล้วที่นครมอนทรีออล สหรัฐเจอแรงกดดันที่ยังไม่ร่วมในพิธีสารฉบับนี้ (บีบีซีไทย)วันจันทร์ ที่ 28 พฤศจิกายน 2548วันจันทร์ ที่ 28 พฤศจิกายน 2548. - ศาลอิรักประกาศพักการพิจารณาคดีนายซัดดัม ฮุสเซน อดีตผู้นำอิรักและพวกอีกเจ็ดคนและเรียกนัดครั้งต่อไปวันที่ 5 ธันวาคมนี้ (บีบีซีไทย)วันเสาร์ ที่ 26 พฤศจิกายน 2548วันเสาร์ ที่ 26 พฤศจิกายน 2548. - สหประชาชาติได้ข้อตกลงกับรัฐบาลซีเรียแล้วที่จะอนุญาตให้สอบสวนเจ้าหน้าที่ซีเรีย กรณีการลอบสังหาร นายราฟิก ฮารีรี อดีตนายกรัฐมนตรีเลบานอน (บีบีซีไทย) - สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ทรงพระกรุณาโปรดให้ นายชัยอนันต์ สมุทวณิช แทนพระองค์ไปในการทรงบำเพ็ญพระกุศลคล้ายวันสวรรคต พระบาทสมเด็จพระมงกุฎเกล้าเจ้าอยู่หัว เป็นปีที่ 80 ณ พระอุโบสถ วัดบวรนิเวศวิหาร ที่มีพระบรมราชสรีรางคารของรัชกาลที่ 6 บรรจุอยู่ใต้ฐานพระพุทธชินสีห์ ซึ่งเป็นพระประธานในพระอุโบสถวันพฤหัสบดี ที่ 24 พฤศจิกายน 2548วันพฤหัสบดี ที่ 24 พฤศจิกายน 2548. - สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เสด็จออก ณ วังรื่นฤดี พระราชทานพระวโรกาสให้ผู้แทนองค์กรใน พระบาทสมเด็จพระมงกุฎเกล้าเจ้าอยู่หัว องค์กรในพระอุปถัมภ์ คณะบุคคลและประชาชนทั่วไป จำนวนประมาณ 1,600 คน เฝ้าถวายชัยมงคลในโอกาสที่ทรงเจริญพระชนมายุ 80 พรรษา พร้อมทั้งพระราชทานเลี้ยงอาหารค่ำแก่ผู้มาเฝ้า และเปิดท้องพระโรงวังรื่นฤดี ให้ได้เข้าชมนิทรรศการเครื่องประดับและสิ่งของล้ำค่าส่วนพระองค์ โอกาสนี้ พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินีนาถ ทรงพระกรุณาโปรดเกล้าฯ ให้องคมนตรีเชิญดอกไม้พระราชทานมาทูลเกล้าฯ ถวาย และพระบรมวงศานุวงศ์ยังโปรดให้เชิญดอกไม้มาทูลเกล้าฯ ถวายด้วยวันพุธ ที่ 23 พฤศจิกายน 2548วันพุธ ที่ 23 พฤศจิกายน 2548. - ความไม่สงบในภาคใต้ของประเทศไทย: หลังการหารือกันระหว่าง ดร.มหาธีร์ โมฮัมหมัด กับ พ.ต.ท.ทักษิณ ชินวัตร เมื่อวันจันทร์ และกับนายอานันท์ ปันยารชุน ประธานคณะกรรมการอิสระเพื่อความสมานฉันท์แห่งชาติ (กอส.) เมื่อวันอังคาร ทาง ดร.มหาธีร์กล่าวว่าจะยุติการเสนอแนะให้ 3 จังหวัดภาคใต้ได้สิทธิในการปกครองตนเอง และต่างเห็นพ้องกันว่าไม่ควรตอบโต้กันด้วยถ้อยคำ (The Nation)วันอังคาร ที่ 22 พฤศจิกายน 2548วันอังคาร ที่ 22 พฤศจิกายน 2548. - ประเทศไทยและสิงคโปร์ประชุมกันโดยวางแผนที่จะเป็น 2 ประเทศแรกในอาเซียน ที่มีความตกลงในการเป็นหุ้นส่วนทางเศรษฐกิจ โดยหวังว่าจะนำไปสู่ความร่วมมือกับชาติอื่น ๆ ทั่วทั้งภูมิภาคภายในปี พ.ศ. 2563 (The Nation) - สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เสด็จออก ณ ท้องพระโรง วังรื่นฤดีสุขุมวิท 38 ในการทรงบำเพ็ญพระกุศลฉลองพระพุทธรูปประจำพระชนมวาร และฉลองพระชนมายุ 80 พรรษาวันเสาร์ ที่ 19 พฤศจิกายน 2548วันเสาร์ ที่ 19 พฤศจิกายน 2548. - ประธานาธิบดีอินเดีย ถวายรางวัลอินทิรา คานธี สาขาสันติภาพ การลดอาวุธและการพัฒนา ประจำปี พ.ศ. 2547 แด่สมเด็จพระเทพรัตนราชสุดาฯ สยามบรมราชกุมารี [สำนักราชเลขาธิการ http://kanchanapisek.or.th/kp15/pps.php]วันจันทร์ ที่ 14 พฤศจิกายน 2548วันจันทร์ ที่ 14 พฤศจิกายน 2548. - มีการใช้กำลังโดยเจ้าหน้าที่ตำรวจ สลายม็อบที่คัดค้านการนำการไฟฟ้าฝ่ายผลิตแห่งประเทศไทย (กฟผ.) เข้าตลาดหลักทรัพย์ (ผู้จัดการ) - ระหว่างที่นางคอนโดลีซา ไรซ์ รัฐมนตรีต่างประเทศสหรัฐกำลังเยือนอิสราเอล เธอกล่าวที่นครเยรูซาเล็มว่า การที่ตะวันออกกลางเริ่มเป็นประชาธิปไตยมากขึ้นเรื่อย ๆ จะช่วยให้ปัญหาสันติภาพตะวันออกกลางระหว่างอิสราเอลกับปาเลสไตน์มีโอกาสคลี่คลายได้มากขึ้นวันอาทิตย์ ที่ 13 พฤศจิกายน 2548วันอาทิตย์ ที่ 13 พฤศจิกายน 2548. - นายอิซซัต อิบราฮิม อัล ดูรี อดีตรองประธานาธิบดีอิรักสมัยนายซัดดัม ฮุสเซนเสียชีวิตแล้ว ด้วยโรคมะเร็งเม็ดเลือดขาว (บีบีซีไทย) - เจ้าหน้าที่ของสหรัฐและยุโรปเปิดเผยว่า สหรัฐมีหลักฐานใหม่ที่ชี้ให้เห็นว่า ความพยายามที่จะพัฒนาอาวุธนิวเคลียร์ของอิหร่านมีความคืบหน้ามาก และหลักฐานที่พบนี้จะทำให้นานาชาติต้องเพิ่มความกดดันให้อิหร่านยุติโครงการดังกล่าว (สำนักข่าวกรมประชาสัมพันธ์)วันเสาร์ ที่ 12 พฤศจิกายน 2548วันเสาร์ ที่ 12 พฤศจิกายน 2548. - นายแพทย์ธวัช สุนทราจารย์ อธิบดีกรมควบคุมโรค แถลงว่าพบผู้ป่วยโรคไข้หวัดนกในเขตคลองสามวา กรุงเทพฯ เป็นเด็กชายวัย 1 ปี 6 เดือน คาดว่าได้รับเชื้อจากสิ่งแวดล้อม เนื่องจากในบ้านมีไก่ตาย 3 ตัว ส่วนย่าของผู้ป่วยมีการอักเสบของปอดด้านขวา อยู่ระหว่างรอผลการทดสอบ (กรมประชาสัมพันธ์) - เกิดอุบัติเหตุ ตุ้มน้ำหนักของเครื่องเล่นในงานตลาดนัด อีเอฟเอ็ม ฟันแฟร์ หล่นใส่ศีรษะของ ไผ่ เฟิร์สสเตจ (ไวกูรส์ บุญถนอม) จนก้านสมองตายและเสียชีวิตในวันรุ่งขึ้น (ผู้จัดการ)วันศุกร์ ที่ 11 พฤศจิกายน 2548วันศุกร์ ที่ 11 พฤศจิกายน 2548. - คูเวต - พบเชื้อไข้หวัดนกระบาดครั้งแรกในตะวันออกกลาง หลังคูเวตเจอนกติดเชื้อพร้อมกัน 2 ที่ (คม-ชัด-ลึก)วันพุธ ที่ 9 พฤศจิกายน 2548วันพุธ ที่ 9 พฤศจิกายน 2548. - เหตุจลาจลในฝรั่งเศสยังไม่ยุติ แม้ว่าประธานาธิบดีชาก ชีรัก จะสั่งประกาศภาวะฉุกเฉินเพื่อควบคุมสถานการณ์ และเกรงกันว่าเหตุการณ์อาจลุกลามไปยังประเทศอื่น ๆ ในทวีปยุโรป (กรมประชาสัมพันธ์) - นายจาตุรนต์ ฉายแสง รมว.ศธ. เรียกร้องอย่าแก้ปัญหาโดยใช้ความรุนแรง จากกรณีที่ครูกรีดเลือดประท้วงการถ่ายโอนโรงเรียนให้แก่องค์กรปกครองส่วนท้องถิ่น (กรมประชาสัมพันธ์) - บริษัท ซี.พี. เจ้าของร้านค้าเซเว่นอีเลฟเว่น ประกาศว่าจะยังคงวางผลิตภัณฑ์ยาสูบหรือบุหรี่ให้เห็น เนื่องจากยังไม่มีการออกกฎหมายควบคุมอย่างชัดเจน ขณะที่มีการรณรงค์เก็บสินค้าดังกล่าวให้พ้นจากสายตา (กรมประชาสัมพันธ์)วันจันทร์ ที่ 7 พฤศจิกายน 2548วันจันทร์ ที่ 7 พฤศจิกายน 2548. - เหตุการณ์รุนแรงในกรุงปารีส ดำเนินมาเป็นคืนที่ 10 ประธานาธิบดีชาก ชีรัก แห่งฝรั่งเศส ให้สัมภาษณ์เป็นครั้งแรกหลังความไม่สงบ ว่าจะเร่งเอาตัวผู้ก่อเหตุวุ่นวายมาลงโทษ BBCวันเสาร์ ที่ 5 พฤศจิกายน 2548วันเสาร์ ที่ 5 พฤศจิกายน 2548. - ผู้แทนครูกว่าหนึ่งพันคนจากทั่วประเทศ ร่วมประชุมสัมมนาเรื่องการถ่ายโอนโรงเรียนให้แก่องค์กรปกครองส่วนท้องถิ่น ณ หอประชุมคุรุสภา กระทรวงศึกษาธิการ มีการโกนหัวประท้วงและมีแผนเข้ามาชุมนุมกดดัน พร้อมกับยื่นหนังสือคัดค้านต่อนายกรัฐมนตรีในวันที่ 8 พฤศจิกายน (มติชน) - นายอภิรักษ์ โกษะโยธิน ผู้ว่าราชการกรุงเทพมหานคร เปิดเผยถึงการสร้างส่วนต่อขยายเส้นทางรถไฟฟ้าบีทีเอส ระยะทาง 2.2 กิโลเมตร จากสะพานตากสินไปถนนสมเด็จพระเจ้าตากสิน ซึ่งรัฐบาลได้เห็นชอบให้ดำเนินการแล้วเมื่อวานนี้ว่า ได้กำหนดระยะการก่อสร้าง 1 ปี คาดว่าแล้วเสร็จปลายปี พ.ศ. 2549 ซึ่งเชื่อว่าการเจรจรกับทางบีทีเอสไม่น่าจะมีปัญหา (กรมประชาสัมพันธ์)วันศุกร์ ที่ 4 พฤศจิกายน 2548วันศุกร์ ที่ 4 พฤศจิกายน 2548. - เกิดการประท้วงและจลาจลขึ้นที่กรุงปารีส ประเทศฝรั่งเศส มีการวางเพลิงโรงเรียน โกดังสินค้า และมีรถยนต์ถูกเผามากกว่า 400 คัน (ซีเอ็นเอ็น) - นายแพทย์สุรพงษ์ สืบวงศ์ลี โฆษกประจำสำนักนายกรัฐมนตรี กล่าวถึงเหตุการณ์ปาระเบิดเข้าไปในสำนักงานหนังสือพิมพ์ผู้จัดการ เมื่อคืนที่ผ่านมาว่า ขอประณามการกระทำของผู้ก่อเหตุ โดยจะเร่งให้เจ้าหน้าที่สอบสวนข้อเท็จจริง และหาตัวผู้ก่อเหตุมาให้ได้ และปฏิเสธไม่เกี่ยวข้องกับกรณีที่นายกรัฐมนตรีฟ้องร้องหนังสือพิมพ์ผู้จัดการที่นำเสนอข่าวละเมิดสิทธิส่วนบุคคล (กรมประชาสัมพันธ์)วันพฤหัสบดี ที่ 3 พฤศจิกายน 2548วันพฤหัสบดี ที่ 3 พฤศจิกายน 2548. - พันเอกอัคร ทิพโรจน์ โฆษกกองทัพบก แถลงจากกองอำนวยการเสริมสร้างสันติสุขจังหวัดชายแดนภาคใต้ (กอ.สสส.จชต.) ว่า พลโทขวัญชาติ กล้าหาญ แม่ทัพภาคที่ 4 และ ผอ.กอ.สสส.จชต. ได้ลงนามประกาศใช้กฎอัยการศึกใน 2 อำเภอของจังหวัดสงขลา คือ อำเภอจะนะ และอำเภอเทพา โดยให้มีผลตั้งแต่วันที่ 3 พ.ย. (กรมประชาสัมพันธ์) - การประชุมผู้นำยุทธศาสตร์ความร่วมมือทางเศรษฐกิจอิระวดี-เจ้าพระยา-แม่โขง หรือ ACMECS เสร็จสิ้นลง ภายหลังการหารือร่วมมือกันในหลายด้าน นอกจากนี้ไทยยังมอบเงิน 100 ล้านบาท ให้กับกองทุนต่อสู้กับไข้หวัดนก (TNA) - ความไม่สงบในภาคใต้ของประเทศไทย: คนร้ายลอบวางระเบิดหลายจุดใน 3 จังหวัดชายแดนภาคใต้ โดยคืนวานนี้ได้เกิดเหตุระเบิดในจังหวัดนราธิวาส ทำให้เสาไฟฟ้าได้รับความเสียหาย ไฟดับนาน 3 ชั่วโมง (บางกอกโพสต์) (สำนักข่าวไทย) - น.พ.สุรพงษ์ สืบวงศ์ลี โฆษกประจำสำนักนายกรัฐมนตรี ปฏิเสธว่าซีไอเอไม่เคยใช้ไทยเป็นหนึ่งในศูนย์กักกันผู้ต้องสงสัยว่าเป็นผู้ก่อการร้ายตามรายงานของหนังสือพิมพ์ The Washington Post ซึ่งอ้างว่าศูนย์กักกันเหล่านี้ตั้งอยู่ใน 8 ประเทศ รวมทั้งไทย อัฟกานิสถาน และประเทศในยุโรปตะวันออก (The Nation)วันพุธ ที่ 2 พฤศจิกายน 2548วันพุธ ที่ 2 พฤศจิกายน 2548. - นายนัทธี จิตสว่าง อธิบดีกรมราชทัณฑ์ เผยแผนสร้างเรือนจำบนเกาะในจังหวัดระยอง แบบเดียวกับเรือนจำอัลคาทราซของสหรัฐอเมริกา เพื่อคุมขังนักโทษที่ต้องโทษตลอดชีวิต (กรมประชาสัมพันธ์) - นายกรัฐมนตรีพ.ต.ท.ทักษิณ ชินวัตร ถูกวิพากษ์วิจารณ์อย่างหนัก หลังประกาศจะพัฒนาจังหวัดที่เลือกคนของพรรคไทยรักไทยก่อนจังหวัดที่ไม่เลือก (ผู้จัดการ) - นายการุณ กิตติสถาพร ปลัดกระทรวงพาณิชย์ เปิดเผยว่าดัชนีเงินเฟ้อเดือนตุลาคมทำสถิติเพิ่มขึ้น 6.2% สูงสุดในรอบ 7 ปี และมีแนวโน้มเพิ่มขึ้นต่อไปจนถึงต้นปีหน้า (ผู้จัดการ)วันอังคาร ที่ 1 พฤศจิกายน 2548วันอังคาร ที่ 1 พฤศจิกายน 2548. - พายุไต้ฝุ่นไคตั๊กในทะเลจีนใต้ อ่อนกำลังลงเป็นพายุโซนร้อนแล้ว เมื่อขึ้นฝั่งเวียดนามจะอ่อนกำลังลงอย่างรวดเร็ว เนื่องจากมีอากาศเย็นและแห้งจากจีนลงมาปะทะ พายุนี้จะส่งผลให้ภาคอีสานของไทยมีฝนเพิ่มขึ้นในช่วง 1-2 วันนี้ (กรมประชาสัมพันธ์) - ประธานาธิบดีวลาดิมีร์ ปูติน ประกาศไม่ต้องการดำรงตำแหน่งผู้นำรัสเซียเป็นสมัยที่ 3 ในปี พ.ศ. 2551 แม้ประชาชนยังนิยมชมชอบ (กรมประชาสัมพันธ์)แหล่งข่าวหนังสือพิมพ์ แหล่งข่าว. หนังสือพิมพ์. รายวัน: ไทยรัฐ - เดลินิวส์ - ข่าวสด - แนวหน้า - กรุงเทพธุรกิจ - ผู้จัดการรายวัน - มติชนรายวัน - บางกอกโพสต์ - คม - ชัด - ลึก รายสัปดาห์: ฐานเศรษฐกิจ - ประชาติธุรกิจโทรทัศน์ โทรทัศน์. ช่อง 3 - ช่อง 5 - ช่อง 7 - ช่อง 9 - ช่อง 11 - ไอทีวี - เนชั่นแชนแนลสำนักข่าวต่างประเทศ สำนักข่าวต่างประเทศ. ซีเอ็นเอ็น - บีบีซี - รอยเตอร์ - เอเอฟพี</doc>
