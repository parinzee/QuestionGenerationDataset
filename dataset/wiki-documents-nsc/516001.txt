<doc id="516001" url="https://th.wikipedia.org/wiki?curid=516001" title="มาร์ทีน โอบรี">มาร์ทีน โอบรี มาร์ทีน โอบรี () เกิดเมื่อวันที่ 8 สิงหาคม ค.ศ. 1950 ที่กรุงปารีส โอบรีเป็นนักการเมืองหญิงจากพรรคสังคมนิยม ซึ่งเป็นพรรคฝ่ายซ้ายของประเทศฝรั่งเศส ตั้งแต่เดือนพฤศจิกายน ค.ศ.1974 เป็นต้นมา และยังดำรงตำแหน่งเลขาธิการพรรคสังคมนิยมในปี ค.ศ.2008 และยังเป็นนายกเทศมนตรีเมืองลีล (เหนือ) ตั้งแต่ปี ค.ศ.2001 โดยบิดาของเธอ ฌาค เดอลอรส์ เคยดำรงตำแหน่งรัฐมนตรีว่าการกระทรวงการคลัง ในสมัยของประธานาธิบดีฟร็องซัว มีแตร็อง และอดีตประธานประชามคมยุโรป โอบรี ยังเคยดำรงตำแหน่งเป็นรัฐมนตรีว่าการกระทรวงแรงงานในปีค.ศ.1991 จนกระทั่งพ่ายแพ้การเลือกตั้งทั่วไปให้กับฝ่ายขวา และยังได้เป็นรัฐมนตรีว่าการกระทรวงสังคม ในปีค.ศ.1997 โอบรีได้รับการกล่าวขานอย่างมากเนื่องจากเคยผลักดันกฎหมายจำกัดชั่วโมงการทำงาน หรือเรียกกันอย่างลำลองว่า กฎหมายโอบรี โดยได้ทำการลดชั่วโมงทำงานทั่วไปจาก 39 ชั่วโมง เหลือเพียง 35 ชั่วโมง ต่อสัปดาห์ และยังมีส่วนรวมในการผลักดันกฎหมายเพื่อการประกันสุขภาพถ้วนหน้าอีกด้วย โอบรีได้ก้าวลงจากตำแหน่งทางการเมืองในปีค.ศ.2001 รับชัยชนะในลงเลือกตั้งระดับท้องถิ่นเพื่อเป็นนายกเทศมนตรีเมืองลีล และได้รับเลือกอีกวาระหนึ่งในปีค.ศ.2008 ด้วยคะแนนเสียง 66.55% ในเดือนพฤศจิกายน ค.ศ.2008 โอบรีได้ถูกเลือกให้เป็นผู้นำพรรค หรือโดยตำแหน่ง เป็นเลขาธิการพรรค โดยได้รับชัยชนะเหนือเซกอแลน รัวยาลเพียงเล็กน้อย และในเดือนมิถุนายน ค.ศ.2011 เธอได้ประกาศว่าจะลงชิงชัยเป็นตัวแทนพรรคฯ เพื่อลงเลือกตั้งประธานาธิบดีในปีค.ศ. 2012 แต่ก็พ่ายให้กับอดีตเลขาธิการพรรค และเพื่อนร่วมพรรคของเธอ นายฟร็องซัว ออล็องด์ ประธานาธิบดีคนปัจจุบัน โดยชื่อของเธอก็ได้ปรากฏอยู่ในโผแต่งตั้งนายกรัฐมนตรีอีกด้วย แต่สุดท้ายก็ไม่ได้รับเลือก โอบรีจึงปฏิเสธการเข้ารับตำแหน่งรัฐมนตรี</doc>
