<doc id="344748" url="https://th.wikipedia.org/wiki?curid=344748" title="เซซาร์ เปลลี">เซซาร์ เปลลี เซซาร์ เปลลี () เกิดเมื่อวันที่ 12 ตุลาคม ค.ศ. 1926 ที่เมืองซันมีเกลเดตูกูมัน ประเทศอาร์เจนตินา เป็นสถาปนิกชาวอาร์เจนตินา-อเมริกัน เป็นที่รู้จักในฐานะผู้ออกแบบหลายตึกที่สูงที่สุดในโลก รวมถึงการออกแบบงานผังเมืองหลัง เขามักใช้เส้นโค้งที่ฟะซาดและวัสดุโลหะ ในปี ค.ศ. 1991 สถาบันสถาปนิกอเมริกัน ติดอยู่ในรายชื่อ 1 ใน 10 ของสถาปนิกที่ยังมีชีวิตอยู่ผู้มีอิทธิพล เขายังได้รางวัลอื่น รวมถึงเหรียญทองคำจากสถาบันสถาปนิกอเมริกัน ในปี ค.ศ. 1995 สำหรับการทำงานที่ส่งผลต่ออิทธิพลทางด้านทฤษฎีและการปฏิบัติการสถาปัตยกรรม ผลงานที่มีชื่อเสียงของเขาคือ ตึกเปโตรนาสทาวเวอร์ ที่เคยเป็นตึกที่สูงที่สุดในโลก เขายังออกแบบกลุ่มอาคารเวิลด์ไฟแนนเชียลเซ็นเตอร์ ในดาวน์ทาวน์ของแมนแฮตตัน หลังจากที่เขาศึกษาด้านสถาปัตยกรรมศาสตร์จาก มหาวิทยาลัยตูกูมัน เปลลีจบการศึกษาจากโรงเรียนสถาปัตยกรรมจากมหาวิทยาลัยอิลลินอยส์ เขาเริ่มอาชีพการทำงานกับสำนักงานนิวฮาเวน ของสถาปนิก เอโร ซาริเนน เขาย้านถิ่นฐานมายังสหรัฐอเมริกาในปี ค.ศ. 1952 และถือสัญชาติอเมริกันในปี ค.ศ. 1964 แขาแต่งงานกับไดแอนา บัลโมรี ซึ่งเป็นนักออกแบบผังเมืองและภูมิสถาปัตยกรรม ทั้งสองคนมีบุตร 2 คน คือ เดนิส นักประสาทชีววิทยาและศาสตราจารย์ด้านจิตวิทยาและประสาทวิทยาศาสตร์ แห่งมหาวิทยาลัยนิวยอร์ก และราฟาเอล ที่เป็นสถาปนิกเช่นกัน เปลลีเป็นคณบดี โรงเรียนสถาปัตยกรรมที่มหาวิทยาลัยเยลตั้งแต่ปี 1977 ถึง 1984 สำนักงานของเขามีสถาปนิก นักออกแบบ ทีมงาน กว่า 100 คน ในนิวฮาเวต รัฐคอนเนกติคัต</doc>
