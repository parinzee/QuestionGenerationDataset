<doc id="673592" url="https://th.wikipedia.org/wiki?curid=673592" title="ทางหลวงแผ่นดินหมายเลข 210">ทางหลวงแผ่นดินหมายเลข 210 ทางหลวงแผ่นดินหมายเลข 210 สายอุดรธานี-วังสะพุง เป็นทางหลวงแผ่นดินแนวตะวันออก–ตะวันตกที่เชื่อมต่อจังหวัดอุดรธานี จังหวัดหนองบัวลำภู และจังหวัดเลยเข้าด้วยกัน มีปลายทางทิศตะวันออกบนถนนวงแหวนรอบเมืองอุดรธานี หรือทางหลวงแผ่นดินหมายเลข 216 ในอำเภอเมืองอุดรธานี จังหวัดอุดรธานี และมีปลายทางทิศตะวันตกที่สะพานสีห์พนม ซึ่งเป็นสะพานข้ามแม่น้ำเลย ในอำเภอวังสะพุง จังหวัดเลย รวมระยะทางตลอดทั้งสาย 118.908 กิโลเมตรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 210 มีปลายทางทิศตะวันออกเริ่มจากแยกถนนวงแหวนรอบเมืองอุดรธานี หรือทางหลวงแผ่นดินหมายเลข 216 ในอำเภอเมืองอุดรธานี จังหวัดอุดรธานี ผ่านอำเภอหนองวัวซอ เข้าเขตจังหวัดหนองบัวลำภู โดยผ่านอำเภอเมืองหนองบัวลำภู อำเภอนากลาง อำเภอนาวัง เข้าเขตจังหวัดเลย โดยผ่านอำเภอเอราวัณ และสิ้นสุดที่สะพานสีห์พนม ข้ามแม่น้ำเลย ในอำเภอวังสะพุง จังหวัดเลย รวมระยะทางทั้งสิ้น 118.908 กิโลเมตร โดยในช่วงอุดรธานีถึงหนองบัวลำภู จะมีชื่อถนนว่า ถนนบุญยาหาร ทางหลวงแผ่นดินหมายเลข 210 เป็นทางหลวงขนาด 2 และ 4 ช่องจราจรในบางส่วน (ช่วงหนองบัวลำภู-วังสะพุง) และขนาด 4 ช่องจราจร (ช่วงอุดรธานี-หนองบัวลำภู)โครงการก่อสร้าง โครงการก่อสร้าง. ทางหลวงแผ่นดินหมายเลข 210 อยู่ในส่วนหนึ่งของแผนงานการก่อสร้างทางสายหลักเป็น 4 ช่องจราจร ระยะที่ 2 (โครงข่ายที่ 10 - สาย เลย-อุดรธานี-นครพนม) รวมระยะทาง 353 กม. ของกรมทางหลวง อย่างไรก็ตาม เส้นทางบางส่วนที่มีความสำคัญสูงมาก เนื่องจากอยู่ใกล้ตัวเมืองใหญ่ หรือเป็นเส้นทางหลักของประเทศ ได้มีการเสนอของบประมาณ และดำเนินการไปบ้างแล้ว ในช่วง อำเภอเมืองอุดรธานี, อำเภอหนองวัวซอ, อำเภอเมืองหนองบัวลำภู และอำเภอเอราวัณสถานที่ท่องเที่ยวสถานที่ท่องเที่ยว. - จังหวัดอุดรธานี ได้แก่ วัดดอยบันไดสวรรค์ (วัดป่าหนองคำ), วัดป่าเกษรศีลคุณธรรมเจดีย์ (วัดภูผาแดง) - จังหวัดหนองบัวลำภู ได้แก่ วัดถ้ำกลองเพล, วนอุทยานน้ำตกเฒ่าโต้, พิพิธภัณฑ์สุสานหอยหิน 150 ล้านปี, วัดถ้ำเอราวัณ - จังหวัดเลย ได้แก่ โครงการบ้านเล็กในป่าใหญ่ (ผานาง-ผาเกิ้ง), วัดป่าสัมมานุสรณ์, ศูนย์ศิลป์สิรินธรรายชื่อทางแยก</doc>
