<doc id="840438" url="https://th.wikipedia.org/wiki?curid=840438" title="วิกิรักโลก">วิกิรักโลก วิกิรักโลก (; อักษรย่อ: WLE) เป็นการแข่งขันการถ่ายภาพระดับนานาชาติประจำปีที่จัดขึ้นในช่วงเดือนพฤษภาคม ที่ได้รับการจัดทั่วโลกโดยสมาชิกในชุมชนวิกิพีเดียด้วยความช่วยเหลือจากเครือวิกิมีเดียท้องถิ่นทั่วโลก โดยมีผู้เข้าร่วมกิจกรรมถ่ายภาพของมรดกทางธรรมชาติในท้องถิ่นและภูมิทัศน์ที่สวยงามในประเทศของตน แล้วอัปโหลดไปยังวิกิมีเดียคอมมอนส์ จุดมุ่งหมายของการจัดงานคือการเน้นพื้นที่อนุรักษ์ของประเทศที่เข้าร่วม โดยมีเป้าหมายที่จะส่งเสริมให้ผู้คนได้ภาพของสถานที่ท่องเที่ยวเหล่านี้ และสามารถนำภาพเหล่านั้นมาใช้ใหม่ภายใต้สัญญาอนุญาตเสรีไม่แต่เพียงวิกิพีเดีย หากแต่ใช้ได้สำหรับทุกที่และทุกคน รายการวิกิรักโลกจัดขึ้นครั้งแรกในปี ค.ศ. 2013 ในประเทศยูเครนในฐานะประเทศนำร่อง โดยมีหัวหน้าเป็นนักชาติพันธุ์วิทยาชื่อเยฟเฮน บูเกต ในปีต่อมาการแข่งขันได้ก้าวสู่ระดับสากลและแพร่กระจายไปยังประเทศอื่น ๆ ซึ่งในปี ค.ศ. 2014 การแข่งขันได้รับการขยายออกไปจากทวีปยุโรป โดยมีทั้งหมด 16 ประเทศที่เข้าร่วม ส่วนในกิจกรรมวิกิพีเดียรักโลก ค.ศ. 2015 ได้มีผู้เข้าแข่งขันกว่า 8,500 รายจาก 26 ประเทศ ที่มีการส่งภาพถ่ายกว่า 100,000 ภาพ ประเทศปากีสถานชนะรางวัลยอดเยี่ยมในการประกวดวิกิรักโลก ค.ศ. 2015 กับภาพถ่ายของแชงกรีลารีสอร์ท ที่ตั้งอยู่ในสการ์ดู กิลกิต-บัลติสถาน ประเทศปากีสถาน กิจกรรมวิกิรักโลกเป็นการแข่งขันพี่น้องกับรายการ Wiki Loves Monuments ซึ่งเป็นการแข่งขันถ่ายภาพระดับนานาชาติประจำปีที่จัดขึ้นในช่วงเดือนกันยายน ที่ซึ่งได้รับการจัดโดยสมาชิกในชุมชนวิกิพีเดียทั่วโลก และมุ่งเน้นไปที่อนุสรณ์สถานทางประวัติศาสตร์รวมถึงแหล่งมรดกในประเทศ ทั้งนี้ Wiki Loves Monuments ได้รับการบันทึกสถิติโลกกินเนสส์ ว่าเป็นการแข่งขันถ่ายภาพที่ใหญ่ที่สุดของโลก</doc>
