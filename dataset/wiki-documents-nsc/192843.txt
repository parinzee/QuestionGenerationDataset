<doc id="192843" url="https://th.wikipedia.org/wiki?curid=192843" title="ส้มเช้ง สามช่า">ส้มเช้ง สามช่า บุญญาวัลย์ พงษ์สุวรรณ หรือ ส้มเช้ง สามช่า (15 กันยายน 2510 — ) เป็นนักแสดงตลกหญิงชาวไทย โดยเป็นน้องสาวของ เท่ง เถิดเทิง ได้รับฉายาว่า "ตลกสวย" มีบทบาทเด่นจากการเป็นพิธีกรรายการโทรทัศน์ของ บริษัท เวิร์คพอยท์ เอ็นเทอร์เทนเมนท์ จำกัด (มหาชน)ประวัติ ประวัติ. ส้มเช้ง เริ่มอาชีพการแสดงด้วยการแสดงลิเกให้กับ "คณะครื้นเครง เท่ง เถิดเทิง" ซึ่งเป็นคณะของ เท่ง เถิดเทิง ต่อมาได้รับการเชิญชวนให้มาแสดงในฐานะทีมนักแสดงลิเกในช่วงละครแก๊ง 3 ช่า ในรายการ ชิงร้อยชิงล้าน ของบริษัท เวิร์คพอยท์ เอ็นเทอร์เทนเมนท์ จำกัด (มหาชน) เมื่อ 7 มิถุนายน 2543 จากนั้นจึงมาเป็นนักแสดงสมทบในช่วงละครอยู่หลายต่อหลายครั้ง ในชื่อ ส้มโอ นั่นถือเป็นจุดเปลี่ยนและพลิกผันในหน้าที่การของเธอในทางที่ดีขึ้น เมื่อได้รับโอกาสครั้งใหญ่จากปัญญา นิรันดร์กุลให้มาแสดงละครตลกในรายการร่วมกับ หม่ำ จ๊กมก, เท่ง เถิดเทิง และโหน่ง ชะชะช่า อย่างถาวร เมื่อในเดือนมกราคม พ.ศ. 2545 และใช้ชื่อในวงการว่า ส้มเช้ง สามช่า ด้วยความสามารถหลากหลาย การแสดงตลกที่เรียกว่าแบบหน้าตาย รวมถึงรูปร่างหน้าตาและส่วนสูง 172 ซม. ทำให้ส้มเช้งเป็นที่จดจำได้ไม่ยากจนแจ้งเกิดในฐานะตลกหญิงได้ในที่สุด ส้มเช้ง มีชื่อเดิมว่า "พงษ์พันธ์ พงษ์สุวรรณ" (ก่อนจะเปลี่ยนมาเป็น บุญญาวัลย์ ในภายหลัง) หรือ "พันธ์" เกิดที่ อ.สวรรคโลก จ.สุโขทัย เป็นลูกคนที่สี่จากพี่น้องหกคน และเป็นลูกสาวคนโต ส้มเช้ง เรียนจบชั้นประถมศึกษาปีที่ 6 จึงออกมาทำงานรับจ้างทั่วไปรวมถึงการแสดงลิเกรับคณะของญาติ โดยใช้ชื่อว่า "อำพันทอง ก้องฟ้า" ส้มเช้งเล่นลิเกอยู่หลายปี จนกระทั่งอายุได้ 17-18 ปี นับเป็นจุดพลิกผันในชีวิต ส้มเช้งได้เข้ามาทำงานในกรุงเทพฯ คือเป็นนักร้องตามคาเฟ่ เมื่อมีงานเป็นหลักเป็นฐานแล้วจึงชักชวนพี่น้องเข้ามากรุงเทพฯ ร่วมถึง เท่ง เถิดเทิง พี่ชาย และได้ฝากฝังให้ได้เป็นตลกของคณะในคาเฟ่ ต่อมาส้มเช้งได้ทำธุรกิจอีกหลายต่อหลายอย่างก่อนเท่ง เถิดเทิง จะมีชื่อเสียงและตั้งคณะลิเกขึ้นมาและชักชวนให้ส้มเช้งมาแสดงลิเก นอกจากรายการชิงร้อยชิงล้าน ส้มเช้งยังได้ร่วมแสดงซิทคอมต่างๆของเวิร์คพอยท์ เอ็นเทอร์เทนเมนท์ อย่าง ระเบิดเถิดเทิง รับบท แก้ว หญิงสาวหน้าตาขี้เหร่ ใส ซื่อ ไม่ฉลาด และ โคกคูนตระกูลไข่ รับบท โสภิตภิตา หัวหน้าเลขาประจำบริษัทที่ไม่ใส่ในการทำงาน สวย เซ็กซี่ มั่นใจสูง แต่งตัวจัด ชอบเอารัดเอาเปรียบผู้อื่น รวมถึงพิธีกรในรายการ ชัยบดินทร์โชว์ รวมกับ หม่ำ เท่ง โหน่ง อีกทั้งยังได้มีโอกาสโชว์เสียงร้องในการร้องเพลงเปิดช่วงในแบบบอร์ดเวย์ (Broadway) และบลูส์ (Blues) และ และการเป็นพิธีกรเต็มตัวในรายการ ชิงช้าสวรรค์การศึกษา การศึกษา. ปัจจุบันสำเร็จการศึกษาในระดับปริญญาตรี คณะศิลปกรรมศาสตร์ สาขาการแสดง สถาบันเทคโนโลยีแห่งอโยธยาผลงานรายการและละครโทรทัศน์ ผลงาน. รายการและละครโทรทัศน์. รายการโทรทัศน์- ชิงร้อยชิงล้าน ว้าว ว้าว ว้าว ทาง ช่องเวิร์คพอยท์ (7 มิถุนายน 2543 - ปัจจุบัน) - ร้านเด็ดประเทศไทย ทาง ช่องเวิร์คพอยท์ "- ชัยบดินทร์โชว์ (28 สิงหาคม 2546 - 1 มิถุนายน 2549 / 23 พฤศจิกายน 2549 - 28 กุมภาพันธ์ 2551) - ชัยบดินทร์ Blues (8 มิถุนายน 2549 - 16 พฤศจิกายน 2549) - โคกคูนตระกูลไข่ (รับบท โสภิตภิตา มูลสนดอน) (2 สิงหาคม 2546 - 30 มิถุนายน 2550) - ระเบิดเถิดเทิง ทางช่อง 5- ระเบิดเถิดเทิง (ร่วมแสดงละครซิทคอม รับบท แก้ว และพิธีกร) (พ.ศ. 2546 - 27 กันยายน พ.ศ. 2552) - ระเบิดเถิดเทิง รุ่น 3 (ร่วมแสดงละครซิทคอม รับบท แก้ว และพิธีกร) ( 4 ตุลาคม พ.ศ. 2552 - 1 สิงหาคม พ.ศ. 2553) - ระเบิดเถิดเทิง ลั่นทุ่ง (ร่วมแสดงละครซิทคอม รับบท มะขวิด และพิธีกร) ( 8 สิงหาคม พ.ศ. 2553 - 1 กรกฎาคม พ.ศ. 2555) - 20 ปี แก๊ง 3 ช่า ทาง ช่อง 5 (10 มีนาคม 2556- 28 เมษายน 56) - ออฟฟิศ พิชิตใจ ทาง ช่อง 9 รับบท แก้ว (19 มีนาคม 2556 - 25 มิถุนายน 2556) - วงษ์คำเหลา เดอะซีรีส์ ปี 3 วงษ์คำเหลาคฤหาสน์เพี้ยน ทาง ช่อง 9 รับบท จอย ญาณสัมผัส (2555 - 20 กรกฎาคม) - สุภาพบุรุษวงษ์คำเหลา ทาง ช่อง 9 รับบท แม่นมนิ่ม (27 กรกฎาคม 2556 - 28 กันยายน 2556) - ชิงร้อยชิงล้าน ฮาฮอลิเดย์ ทาง ช่อง 3 (23 ตุลาคม 2548 - 1 มิถุนายน 2558) - ชิงช้าสวรรค์คอนเทสต์ ทางช่องเวิร์คพอยท์ (พิธีกร) (6 พฤศจิกายน 2547 - 2 ธันวาคม 2559) - ชิงช้าสวรรค์โอทอป ทางช่องเวิร์คพอยท์ (พิธีกร) (3 กรกฎาคม 2558 - 2 ธันวาคม 2559)- ละครซิทคอม "เรื่องสั้นตลาดสด" รับบท แตงร้าน (6 พฤศจิกายน 2547 - 26 กุมภาพันธ์ 2554) - ละครซิทคอม "มุกสั้นตลาดสด" รับบท แตงร้าน (11 มกราคม 2557 - 27 มิถุนายน 2558) - ชิงช้าเพลงฮิต ทางช่อง เวิร์คพอยท์ - ตะลุยตลาดสด ทางช่อง เวิร์คพอยท์ภาพยนตร์งานเพลงงานเพลง. - แขกรับเชิญพิเศษ (Featuring) ในเพลง ลอยกระทงสามน้ำ ของ สามโทน ชุด เทศกาลสามโทน - ซิงเกิ้ล เพลง ชวนไปกินตับ (พ.ศ. 2554) - ซิงเกิ้ล เพลง โสดหลักสี่ (พ.ศ. 2559)ผลงานอื่นๆผลงานอื่นๆ. - 2552 การแสดงสด หม่ำ ออน สเตจ ตอน หม่ำมองเครื่องบิน (แขกรับเชิญ) - 2553 การแสดงสด คุณพระช่วยสำแดงสด 2 ตอน แผ่นดินทอง (แขกรับเชิญ) - 2554 การแสดงสด จำอวดคุณพระ - 2559 เช้าร่วมการประกวดร้องเพลงในรายการ The Mask Singer หน้ากากนักร้อง ภายใต้หน้ากากผัดไทยรางวัลรางวัล. - รางวัล เทพทอง ครั้งที่ 8 ประจำปี 2549 สาขาผู้แทนองค์กรและบุคคลดีเด่น ด้านวิทยุกระจายเสียงและวิทยุโทรทัศน์ จากบทบาทการเป็นพิธีกรรายการชิงช้าสวรรค์ - FHM 100 SEXIEST WOMAN 2006 อันดับกิตติมศักดิ์ลำดับที่ 101</doc>
