<doc id="181672" url="https://th.wikipedia.org/wiki?curid=181672" title="เจสสิกา บีล">เจสสิกา บีล เจสสิกา แคลร์ บีล () เกิดเมื่อวันที่ 3 มีนาคม ค.ศ. 1982 เป็นนักแสดงชาวอเมริกันและอดีตนางแบบ เธอเคยได้รับตำแหน่ง ผู้หญิงที่เซ็กซี่ที่สุด จาก นิตยสาร Esquireประวัติ ประวัติ. เจสสิกา บีล เกิดที่ Ely ในมินนิโซตา ตอนเด็กฝันอยากเป็นนักร้อง และเริ่มแสดงตอนอายุ 9 ขวบ ในละครเวทีอย่าง Annie, The Sound of Music และ Beauty and the Beast หลังจากนั้นไม่นานก้าวสู่การเป็นนางแบบ และพรีเซ็นเตอร์โฆษณาหลังจากเข้าแข่งขันใน The International Modeling และ Talent Association’s Annual Conference ในปี 1994 เธอเล่นซีรีส์ทางโทรทัศน์ครั้งแรกในเรื่อง 7th Heaven และทำให้เธอมีผลงานภาพยนตร์ตามมาอีกหลายเรื่อง อย่าง Elizabeth Town กำกับโดย คาเมรอน โครว์ ร่วมกับ ออร์แลนโด บลูม, คริสเต็น ดันส์ และซูซาน ซาแรนดอน, หนังแอ๊คชั่น ระทึกขวัญเรื่อง Stealth แสดงร่วมกับ จอช ลูคัส และ เจมี่ ฟ็อกส์, Blade: Trinity ประกบ เวสลี่ย์ สไนป์, คริส คริสทอฟเฟอร์สัน และไรอัน เรย์โนลด์, Texas Chainsaw Massacre หนังสยองขวัญที่ถูกนำมาทำใหม่, Cellular แสดงร่วมกับคิม บาซิงเจอร์ และ คริส อีแวนส์, The Rules of Attraction ของผู้กำกับ โรเจอร์ อวารี่, หนังโรแมนติคคอเมดี้ Summer Catch ประกบ เฟร็ดดี้ พรินซ์ จูเนียร์ และ I’ll Be Home For Christmas แสดงกับโจนาธาน เทย์เลอร์ โธมัส และยังมี Home of the Brave ประกบ แซมวล แอล แจ๊คสัน และ คริสติน่า ริชชี่, The Illusionist ประกบ เอ็ดเวิร์ด นอร์ตัน และ พอล จิอาแม็ตติ และ London ประกบ เจสัน สเตแธม, คริส อีแวนส์ และเคลี่ การ์เนอร์ ด้านชีวิตส่วนตัว ในยามว่าจะทำงานการกุศล โดยเฉพาะโครงการเพื่อสัตว์ป่าต่างๆ เธอมีงานอดิเรกคือ ฟุตบอล, บัลเล่ต์, วิ่ง, โยคะ และปีนเขา กับสุนัขชื่อ อีสต์ ปัจจุบันบีลอาศัยอยู่ในลอสแอนเจลิส</doc>
