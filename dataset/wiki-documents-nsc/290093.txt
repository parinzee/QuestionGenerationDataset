<doc id="290093" url="https://th.wikipedia.org/wiki?curid=290093" title="รางวัลแด่คนช่างฝัน">รางวัลแด่คนช่างฝัน "รางวัลแด่คนช่างฝัน" เป็นบทเพลงที่มีความหมายให้กำลังใจ แต่งและร้องโดย จรัล มโนเพ็ชร เผยแพร่ครั้งแรกในอัลบั้ม เอื้องผึ้ง-จันผา ในนาม จรัล และ เดอะ แคนเดิล เมื่อปี พ.ศ. 2527ที่มาของเพลง ที่มาของเพลง. เพลงนี้เกิดจากความรู้สึกนึกคิดของผู้แต่ง ว่าในโลกเรานี้มีผู้คนมากมายที่ได้ต่อสู้ ฝ่าฝัน เปลี่ยนแปลงในทางที่ควร หรือทำทุกสิ่งทุกอย่างให้ประสบผลสำเร็จจากปัญหาที่ก่ออยู่ แต่ก็มีอีกหลายคนที่กำลังมีความฝันแต่แรงน้อย เพราะยังขาดความช่วยเหลือ ความเห็นใจ หรือขาดกำลังใจจากผู้ปรารถนาดีที่จะสร้างพลังใจของตนให้ลุกขึ้นสู้ จึงเกิดเพลงนี้ขึ้นมาเพื่อต้องการถ่ายทอดไปยังผู้มีความช่างคิดช่างฝัน ด้วยแนวดนตรีสตริงฟังง่าย แต่เนื้อหาสร้างสรรค์ จนกลายเป็นเพลงดังตลอดกาลอีกเพลงหนึ่งของจรัล มโนเพ็ชร ที่ไม่ใช่เพลงภาษาถิ่นเช่นผลงานชุดก่อนๆ ภายหลังเพลงนี้ยังได้มีการแปลเนื้อร้องเป็นภาษาอังกฤษอีกด้วย ซึ่งคุณหญิงจำนงศรี หาญเจนลักษณ์ เป็นผู้ประพันธ์คำร้อง และใช้ชื่อเพลงว่า "To the Brave Dreamer" โดยมอบให้ ไตรศุลี มโนเพ็ชร บุตรชายของจรัล เป็นผู้ขับร้องครั้งแรก ในงานคอนเสิร์ต "ตำนานโฟล์ค บนลานหญ้านุ่ม ใต้ดวงดาว" ที่สนามหญ้าด้านหลังหอประชุมเมืองไทยประกันชีวิต เมื่อปี พ.ศ. 2541 ปัจจุบัน "รางวัลแด่คนช่างฝัน" เป็นอีกหนึ่งเพลงของจรัลที่ได้รับการเปิดฟังอยู่ตลอด และยังได้รับความนิยมเรื่อยมา แม้กระทั่งผู้ที่ไม่เคยสัมผัสงานเพลงของนักร้องต้นฉบับจะได้ยินเพลงนี้จากนักร้องท่านอื่นๆ แนวต่างๆ ที่นำเอามาขับร้องฉบับอื่นๆ ฉบับอื่นๆ. เพลง "รางวัลแด่คนช่างฝัน" มีการนำมาขับร้องใหม่หลายครั้ง โดยนักร้องหลายคน หลายคณะ ดังนี้1. จรัล มโนเพ็ชร ในชุด "ลำนำแห่งขุนเขา" ร่วมกับวงไหมไทยออเคสตร้า 2. จรัล มโนเพ็ชร ในชุด "สี่เหน่อผู้ยิ่งใหญ่" ร่วมกับ สามารถ พยัคฆ์อรุณ, ทอม ดันดี และ ชาย เมืองสิงห์ 3. นรีกระจ่าง คันธมาส ในชุด "COCO JAZZ" 4. สุนทรี เวชานนท์ ในชุด "แด่หนุ่มสาวผู้ร้าวราน" 5. พรพิมล ธรรมสาร ในชุด "ฮิตเป็นตัน" 6. เดอะ ซิตี้ คอรัส อัลบั้มเพลงร้องประสานเสียง โดย อาร์เอส 7. นันทิดา แก้วบัวสาย ชุด "ดาวร้อยเดือน" 8. ร็อก ฟอร์ ไลฟ์ รวมศิลปินร็อกค่ายแกรมมี่ 9. ตุ๊ก บราสเซอรี่ ในชุด "20 ศิลปินล้านนา" 10. ภูสมิง หน่อสวรรค์ ในชุด "ความหมายใหม่จากความในใจ" 11. อรวรรณ เย็นพูนสุข ในชุด "ดอกไม้ของเวลา" 12. ศุ บุญเลี้ยง ในชุด "แรงใจไฟฝัน" 13. สุนารี ราชสีมา กับ หงา คาราวาน ในชุด "บันทึกชีวิต สุนารี" 14. อี๊ด วงฟลาย 15. นักร้องจาก เพชรราชทัณฑ์ 16. เกษม มโนเพ็ชร ในชุด "ดอกไม้เมือง" 17. เพลงประกอบละครเรื่อง "หลังม่านมายา" ไอทีวี 18. เพลงโฆษณา "เป๊ปซี่" (พ.ศ. 2535) 19. เพลงโฆษณา "เบอร์ดี้" (พ.ศ. 2548) 20. เพลงประกอบภาพยนตร์เรื่อง "บุญชู ไอ-เลิฟ-สระ-อู" (พ.ศ. 2551) 21. ฉบับภาษาอังกฤษ "To the Brave Dreamer" ร้องโดย ไตรศุลี มโนเพ็ชร 22. แดง บุษปรัชต์ พันธ์กระวี วงโฮป อัลบั้ม "ยิ้มกลางสายฝน" ฯลฯ</doc>
