<doc id="254721" url="https://th.wikipedia.org/wiki?curid=254721" title="ปกรณัมเกี่ยวกับบริเตน">ปกรณัมเกี่ยวกับบริเตน ปกรณัมเกี่ยวกับบริเตน หรือ ตำนานเกี่ยวกับบริเตน () เป็นชื่อที่เรียกรวมตำนานที่เกี่ยวกับเคลต์และตำนานประวัติศาสตร์ของเกรตบริเตนโดยเฉพาะตำนานที่เกี่ยวกับกษัตริย์อาเธอร์และอัศวินโต๊ะกลม “ปกรณัมเกี่ยวกับบริเตน” เป็นคำที่นำมาใช้โดยกวีชาวฝรั่งเศสฌอง โบเดล (Jean Bodel) ในคริสต์ศตวรรษที่ 12 ในกวีนิพนธ์ “Chanson de Saisnes”: การใช้คำว่า “ปกรณัมเกี่ยวกับบริเตน” เป็นการแยกจากวรรณกรรมที่มีเรื่องราวเกี่ยวกับบริเตนจากแหล่งอื่นๆ เช่นตำนานของกรีซโบราณ, “ปกรณัมเกี่ยวกับโรม” และตำนานพาลาดิน (Paladin) ที่เกี่ยวกับชาร์เลอมาญและสงครามกับมัวร์และซาราเซนซึ่งถือกันว่าเป็นส่วนหนึ่งของ “ปกรณัมเกี่ยวกับฝรั่งเศส” แม้ว่าตำนานที่เกี่ยวกับกษัตริย์อาเธอร์จะเป็นหัวข้อหลักของตำนานเกี่ยวกับบริเตนแต่ก็มิใช่หัวข้อเดียว หัวข้ออื่นที่ถือว่าอยู่ในเครือข่ายของปกรณัมเกี่ยวกับบริเตนก็ได้แก่ตำนานเกี่ยวกับบรูตัสแห่งบริเตน, กษัตริย์โคล, กษัตริย์เลียร์ (Leir of Britain) และ กอกมากอก (Gog and Magog)</doc>
