<doc id="356690" url="https://th.wikipedia.org/wiki?curid=356690" title="ครรภ์มานน้ำ">ครรภ์มานน้ำ ครรภ์มานน้ำ () เป็นภาวะที่มารดาที่ตั้งครรภ์มีปริมาณของน้ำคร่ำในถุงน้ำคร่ำมากกว่าปกติ อาจทำให้มีความเสี่ยงต่อการเกิดภาวะแทรกซ้อนอื่นๆ ของการตั้งครรภ์ได้ ทั่วไปมักวินิจฉัยจากการตรวจด้วยคลื่นเสียงความถี่สูงอุบัติการณ์ อุบัติการณ์. อุบัติการณ์ของครรภ์มานน้ำในเวชปฏิบัติทางสูติศาสตร์โดยทั่วไปอยู่ที่ระหว่างร้อยละ 0.2-1.6 ซึ่งแตกต่างกันไปขึ้นกับเกณฑ์การวินิจฉัย กลุ่มประชากรที่นำมาศึกษาอุบัติการณ์ อายุครรภ์ และปัจจัยอื่นๆ การศึกษาวิจัยครั้งหนึ่งทำกับการตั้งครรภ์เดี่ยว 93,332 ครรภ์ ที่คลอดในโรงพยาบาลแห่งหนึ่งในปี ค.ศ. 1991-1997 พบว่ามีการวินิจฉัยครรภ์มานน้ำจากการตรวจด้วยคลื่นเสียงความถี่สูงก่อนการคลอด 708 ครรภ์ (คิดเป็นร้อยละ 0.7 ของการคลอด) โดยในจำนวนนี้พบครรภ์มานน้ำระดับเป็นน้อย ปานกลาง และรุนแรง อยู่ที่ร้อยละ 66, 22 และ 12 ตามลำดับ</doc>
