<doc id="391528" url="https://th.wikipedia.org/wiki?curid=391528" title="เจ้าหญิงเอลิซาเบธแห่งเดนมาร์ก">เจ้าหญิงเอลิซาเบธแห่งเดนมาร์ก เจ้าหญิงเอลิซาเบธ คาโรลีเนอ-มาทิลเดอ อเล็กซันดรีเนอ เฮเลนา โอลกา ธือรา ฟีโอโดรา อัสตริด มาร์กาเรเธอ เดซีเรแห่งเดนมาร์ก (8 พฤษภาคม ค.ศ. 1935 − 19 มิถุนายน ค.ศ. 2018) เป็นพระธิดาในเจ้าชายคนุด รัชทายาทแห่งเดนมาร์ก กับเจ้าหญิงคาโรลีเนอ-มาทิลเดอแห่งเดนมาร์ก ทรงมีศักดิ์เป็นพระญาติชั้นที่หนึ่งในสมเด็จพระราชินีนาถมาร์เกรเธอที่ 2 แห่งเดนมาร์ก รัชกาลปัจจุบันพระประวัติ พระประวัติ. เจ้าหญิงเอลิซาเบธแห่งเดนมาร์ก ประสูติเมื่อวันที่ 8 พฤษภาคม ค.ศ. 1935 ณ โคเปนเฮเกน ประเทศเดนมาร์ก เป็นพระธิดาในเจ้าชายคนุด รัชทายาทแห่งเดนมาร์ก กับเจ้าหญิงคาโรลีเนอ-มาทิลเดอแห่งเดนมาร์ก พระบิดาของพระองค์เป็นพระราชโอรสในสมเด็จพระราชาธิบดีคริสเตียนที่ 10 แห่งเดนมาร์ก กับสมเด็จพระราชินีอเล็กซันดรีเนอแห่งเดนมาร์ก ส่วนพระมารดาเป็นพระธิดาในเจ้าชายฮารัลด์แห่งเดนมาร์ก กับเจ้าหญิงเฮเลนา อเดไลเดอแห่งชเลสวิก-โฮลชไตน์-ซอนเดอร์บวร์ก-กลึคสบวร์ก พระองค์มีพระอนุชาสองคนคือ เจ้าชายอิงกอล์ฟแห่งเดนมาร์ก (ประสูติ 17 กุมภาพันธ์ ค.ศ. 1940) และเจ้าชายคริสเตียนแห่งเดนมาร์ก (ประสูติ 22 ตุลาคม ค.ศ. 1942) ซึ่งต่อมาพระอนุชาทั้งสอง ได้สละพระอิสริยยศ และดำรงพระยศเป็น เคานท์แห่งโรเซินบอร์ก เจ้าหญิงทรงพำนักร่วมกับเคลาส์ แฮร์มันเซินกว่า 20 ปี โดยที่มิได้เสกสมรส จนกระทั่งเขาเสียชีวิตลงในปี ค.ศ. 1997 โดยที่ทั้งสองมิได้มีโอรส-ธิดาด้วยกัน สำนักพระราชวังเดนมาร์กออกแถลงการณ์ว่าเจ้าหญิงเอลิซาเบธสิ้นพระชนม์เมื่อวันที่ 19 มิถุนายน ค.ศ. 2018 ณ พระราชวังโซร์เอนฟรี โคเปนเฮเกน โดยจะมีพระราชพิธีปลงพระศพ ณ โบสถ์ลิงบี และฝังพระศพไว้เคียงข้างกับศพของเคลาส์ แฮร์มันเซินพงศาวลี</doc>
