<doc id="704739" url="https://th.wikipedia.org/wiki?curid=704739" title="เดอะเวิลด์ (กลุ่มเกาะ)">เดอะเวิลด์ (กลุ่มเกาะ) เดอะเวิลด์ หรือ เกาะเดอะเวิลด์ เป็นกลุ่มเกาะที่มนุษย์สร้างขึ้นของหมู่เกาะเล็ก ๆ น้อย ๆ ที่สร้างขึ้นในรูปทรงแผนที่โลกอย่างหยาบ ๆ ซึ่งตั้งอยู่ในน่านน้ำของอ่าวเปอร์เซีย โดยอยู่นอกชายฝั่งของดูไบ สหรัฐอาหรับเอมิเรตส์ กลุ่มเกาะเดอะเวิลด์มีองค์ประกอบส่วนใหญ่เป็นทรายขุดจากบริเวณชายฝั่งน้ำตื้นของดูไบ และเป็นส่วนหนึ่งของการพัฒนาเกาะเทียมหลายแห่งในดูไบ ผู้พัฒนาเดอะเวิลด์คือนาคีลพร็อพเพอร์ตี และโครงการนี้มาจากความคิดสร้างสรรค์โดยเชคมุฮัมมัด บิน รอชิด อัลมักตูม ซึ่งเป็นผู้ปกครองแห่งนครดูไบ การก่อสร้างของเกาะ 300 เกาะเริ่มขึ้นในปี ค.ศ. 2003 และหยุดลงเฉพาะช่วงวิกฤตการณ์การเงิน ค.ศ. 2008 เท่านั้น แม้ว่าร้อยละ 60 ของหมู่เกาะจะได้รับการขายไปยังผู้รับเหมาเอกชนให้กลับมาในปี ค.ศ. 2008 การพัฒนาของหมู่เกาะเหล่านี้ล้มเหลวในช่วงเริ่มต้น ณ ช่วงปลายปี ค.ศ. 2013 มีเพียงสองเกาะเท่านั้นที่ได้รับการพัฒนา ส่วนในเดือนมกราคม ค.ศ. 2014 ทางไคลน์ดีนสต์กรุ๊ปได้เปิดตัวโครงการ "หัวใจแห่งยุโรป"; โดยในเดือนกุมภาพันธ์ ค.ศ. 2014 เจเคพร็อพเพอร์ตี ซึ่งเป็นหนึ่งในแบรนด์ของไคลน์ดีนสต์กรุ๊ป ได้ประกาศในจดหมายข่าวรายเดือนของพวกเขาถึงโครงการว่าอยู่ในลักษณะที่"กำลังดี" การสร้างชุดแรกของหมู่เกาะเหล่านี้จะเป็นทวีปยุโรป, สวีเดน และเยอรมนี กับการพัฒนาที่ได้รับการนำโดยกลุ่มไคลน์ดีนสต์กรุ๊ป ซึ่งเป็นผู้พัฒนาสำหรับโครงการหัวใจแห่งยุโรป</doc>
