<doc id="474028" url="https://th.wikipedia.org/wiki?curid=474028" title="เต็มฟ้า กฤษณายุธ">เต็มฟ้า กฤษณายุธ เต็มฟ้า กฤษณายุธ เป็นนักร้อง นักแสดง นางแบบ และอดีตนักกีฬายิมนาสติกลีลาทีมชาติไทย เต็มฟ้าจบการศึกษาจาก คณะเศรษฐศาสตร์ จุฬาลงกรณ์มหาวิทยาลัย หลักสูตรนานาชาติ (EBA Program) ด้วยเกียรตินิยมอันดับ 1 และเป็นลูกสาวของ แหวน ฐิติมา สุตสุนทร นักร้องในสังกัด จีเอ็มเอ็ม แกรมมี่ กับบรรเจิด กฤษณายุธประวัติ ประวัติ. เต็มฟ้าเกิดเมื่อวันจันทร์ที่ 6 พฤศจิกายน พ.ศ. 2538 เป็นบุตรสาวของฐิติมา สุตสุนทร โดยแรกเริ่มเต็มฟ้าเป็นนักกีฬายิมนาสติกลีลา และเป็นตัวแทนเข้าแข่งขันยิมนาสติกระดับเยาวชนตั้งแต่อายุ 7 ปี เต็มฟ้าเคยได้ตำแหน่งราชินียิมนาสติก นักกีฬาดีเด่น และเคยเป็นนักกีฬายิมนาสติกลีลาทีมชาติไทย เต็มฟ้ามีความสามารถพิเศษหลายอย่างทั้ง บัลเล่ต์ เปียโน และร้องเพลง เป็นต้น สำหรับด้านการเรียน เต็มฟ้าจบการศึกษาระดับมัธยมปลายจาก โรงเรียนนานาชาติฮาร์โรว์ (Harrow International School) และระดับปริญญาตรีที่ จุฬาลงกรณ์มหาวิทยาลัย คณะเศรษฐศาสตร์ หลักสูตรนานาชาติ (EBA Program) เต็มฟ้าเคยเป็นนักเรียนแลกเปลี่ยนที่คณะเศรษฐศาสตร์ของ มหาวิทยาลัยแคลิฟอร์เนีย เบิร์กลีย์ (University of California, Berkeley) ณ เมืองซานฟรานซิสโก ประเทศสหรัฐอเมริกา และเคยเข้าฝึกงานที่กระทรวงการต่างประเทศ และสหประชาชาติ (United Nations ESCAP) จากการแข่งขัน กีฬาเยาวชนแห่งชาติ ครั้งที่ 26 เต็มฟ้าได้ 5 เหรียญทอง 1 เหรียญเงิน และได้ตำแหน่งแชมป์ราชินียิมนาสติกและนักกีฬาดีเด่น นอกจากนี้เต็มฟ้าเข้ารอบชิงชนะเลิศในฐานะตัวแทนทีมชาติแข่งขันรายการเยาวชน Youth Olympic Games ที่ประเทศอุซเบกิสถาน ในปี พ.ศ. 2553 และรายการ Asian Rhythmic Gymnastics Championships ที่ประเทศคาซัคสถาน ในปี พ.ศ. 2554 ในการเข้าสู่วงการบันเทิง เต็มฟ้าเคยขึ้นร้องเพลงคู่กับแหวน ฐิติมา ในคอนเสิร์ตครบรอบ 25 ปี รวมทั้งได้แสดงในงานคอนเสิร์ตใหญ่ของ ธงไชย แมคอินไตย์ ชื่อการแสดงว่า "คอนเสิร์ตแบบเบิร์ดเบิร์ด แฟนซีแฟนซน" ไปจนถึงการแสดงมิวสิกวิดีโอเพลง Look Like Love ของ สุกฤษฎิ์ วิเศษแก้ว ในปี พ.ศ. 2554 เป็นผลงานในวงการบันเทิงอย่างเป็นทางการ และมีผลงานการถ่ายแบบนิตยสารต่าง ๆ ในปี พ.ศ. 2555 เต็มฟ้าได้แสดงละคร บ่วงรัก เรื่องแรกในบทนางเอกคู่กับ ธนทัต ชัยอรรถ ทางสถานีวิทยุโทรทัศน์กองทัพบกช่อง 5 นอกจากนี้ยังมีผลงานละครอีกหลายเรื่อง เช่น เรื่อง เรือนเสน่หา และ เรื่อง อีสา และผลงานภาพยนตร์ ตำนานสมเด็จพระนเรศวรมหาราช ภาค ๖ อวสานหงสา ปัจจุบันกำลังแสดงละครเรื่อง สลักจิต คู่กับ ศรราม เทพพิทักษ์ ทางช่องวันการศึกษาการศึกษา. - อนุบาล โรงเรียนนานาชาคิเกศินี (KIS International School) - ประถม 1 - มัธยมต้น โรงเรียนมาแตร์เดอีวิทยาลัย - มัธยมปลาย โรงเรียนนานาชาติฮาร์โรว์ (Harrow International School) - ปริญญาตรี คณะเศรษฐศาสตร์ จุฬาลงกรณ์มหาวิทยาลัย หลักสูตรนานาชาติ (EBA Program) (เกียรตินิยมอันดับ 1) - เคยเป็นนักเรียนแลกเปลี่ยนที่มหาวิทยาลัยแคลิฟอร์เนีย เบิร์กลีย์ (University of California, Berkeley) เมื่อปี พ.ศ. 2559การทำงานการทำงาน. - ฝึกงานที่ กระทรวงการต่างประเทศ กรมองค์การระหว่างประเทศ ในเดือน ธันวาคม พ.ศ. 2559 - ฝึกงานที่ สหประชาชาติ (United Nations ESCAP) กรมนโยบายเศรษฐกิจและการจัดหาเงินทุนเพื่อการพัฒนา (Macroeconomic Policy and Financing for Development Division) ในเดือน มกราคม ถึง มีนาคม พ.ศ. 2560ผลงานในวงการบันเทิงละครโทรทัศน์ละครซิทคอมภาพยนตร์มิวสิกวิดีโอเพลงผลงานในวงการบันเทิง. เพลง. - เพลง ค้นหา (อัลบั้ม Frontage Luggage) (2556) - เพลง ซักกะนิด feat. ฮั่น เดอะสตาร์ อัลบั้ม Frontage Freeform ของค่าย Frontage Music Label (2557)โฆษณาโฆษณา. - WeChat (วีแชท) ร่วมกับ แกงส้ม เดอะสตาร์, ฮั่น เดอะสตาร์ (2555)คอนเสิร์ตคอนเสิร์ต. - คอนเสิร์ตครบรอบ 25 ปี แหวน ฐิติมา (แขกรับเชิญของ ฐิติมา สุตสุนทร) - คอนเสิร์ตแบบเบิร์ดเบิร์ด แฟนซีแฟนซน (แขกรับเชิญของ ธงไชย แมคอินไตย์)</doc>
