<doc id="236902" url="https://th.wikipedia.org/wiki?curid=236902" title="ที่นี่ไทยพีบีเอส">ที่นี่ไทยพีบีเอส ที่นี่ Thai PBS เป็นรายการโทรทัศน์ประเภทรายงานข่าว-เหตุการณ์ปัจจุบันและสัมภาษณ์ ในเชิงเจาะลึกหรือวิเคราะห์ ออกอากาศทุกวันจันทร์-วันศุกร์ เวลา 22.00 - 23.00 น. ทาง สถานีโทรทัศน์ไทยพีบีเอส ผลิตโดย สำนักข่าว สถานีโทรทัศน์ไทยพีบีเอส โดยพัฒนามาจากรายการ ตอบโจทย์ ที่ออกอากาศในช่วงแรกของการเปิดสถานีตั้งแต่วันที่ 15 กุมภาพันธ์ พ.ศ. 2551 - 30 พฤษภาคม พ.ศ. 2551 โดยช่วงนั้นออกอากาศเพียงครึ่งชั่วโมง คือ เวลา 21.30 - 22.00 น. และได้กลายเป็นหนึ่งช่วงรายการ ดำเนินรายการโดย ดร.ณัฏฐา โกมลวาทิน, วราวิทย์ ฉิมมณี และช่วง ตอบโจทย์ Thai PBS ดำเนินรายการหลักโดย ก่อเขต จันทเลิศลักษณ์ ร่วมกับผู้ประกาศข่าวไทยพีบีเอสคนอื่นๆ ได้แก่ จีรชาตา เอี่ยมรัศมี สำหรับรายการ ที่นี่ Thai PBS เริ่มออกอากาศเป็นครั้งแรก เมื่อวันจันทร์ที่ 2 มิถุนายน พ.ศ. 2551 (โดยออกอากาศต่อจาก ที่นี่ ทีวีไทย และ ตอบโจทย์ข่าว) และได้มีการปรับเปลี่ยนรูปแบบรายการ และเวลาการออกอากาศมาเป็นระยะ ส่วนช่วง ตอบโจทย์ เริ่มออกอากาศเป็นครั้งแรก เมื่อวันศุกร์ที่ 15 กุมภาพันธ์ พ.ศ. 2551 และตั้งแต่วันที่ 1 มกราคม พ.ศ. 2556 - 18 มีนาคม พ.ศ. 2556 ช่วงตอบโจทย์ได้แยกตัวจากรายการ โดยโอนย้ายการกำกับดูแลช่วงตอบโจทย์ ที่เดิมกำกับดูแลโดยสำนักข่าว ส.ส.ท. โอนไปอยู่กับสำนักรายการ ส.ส.ท. แทน และตั้งเป็นรายการอีกรายการหนึ่งคือ ตอบโจทย์ประเทศไทย ซึ่งมีนายภิญโญ ไตรสุริยธรรมาเป็นผู้ดำเนินรายการ ซึ่งหลังจากเกิดความขัดแย้งในการออกอากาศรายการตอบโจทย์ประเทศไทย จนนายภิญโญประกาศยุติการทำรายการ สำนักข่าว ส.ส.ท. จึงได้รับรายการนี้โอนย้ายคืนมาดำเนินการต่อตั้งแต่วันที่ 19 มีนาคม พ.ศ. 2556 โดยมีเปลี่ยนชื่อรายการเป็น ตอบโจทย์ Thai PBS และมีผู้ประกาศข่าวไทยพีบีเอส รวมถึงผู้ดำเนินรายการรับเชิญ สลับเปลี่ยนหมุนเวียนกันทำรายการ ได้แก่ จีรชาตา เอี่ยมรัศมี, ดาริน คล่องอักขระ (ในประเด็นด้านข่าวอากาศและภัยพิบัติ), อรอุมา เกษตรพืชผล, พิมพิมล ปัญญานะ เป็นต้น ในวันที่ 3 มิถุนายน พ.ศ. 2556 รายการที่นี่ Thai PBSได้มีการปรับปรุงรายการใหม่ ปรับไตเติ้ลรายการ ฉาก และกราฟิกการออกอากาศ, นำช่วง "วาระประเทศไทย" กลับมาออกอากาศแทนช่วงข่าวค่ำ, คงช่วงอินไซด์ อาเซียนเอาไว้, เพิ่มช่วง "คิดยกกำลังสอง กับ Commentators" (ต่อมาเปลี่ยนชื่อช่วงให้สั้นลงเหลือเพียง "คิดยกกำลังสอง") การเปลี่ยนแปลงรูปแบบรายการครั้งนี้ได้มีการนำรายการ "ตอบโจทย์ Thai PBS" กลับมาออกอากาศรวมเป็นช่วงหนึ่งในรายการ "ที่นี่ Thai PBS" ด้วย ซึ่งการเปลี่ยนแปลงรูปแบบรายการในครั้งนี้ทำให้รวมเวลาออกอากาศรายการกลายเป็น 75 นาที (21.15 - 22.30 น.) และตั้งแต่วันที่ 30 กันยายน พ.ศ. 2556 ดร.ณัฏฐา โกมลวาทิน ผู้ดำเนินรายการหลักได้ลาพักการทำรายการชั่วคราว เพื่อไปศึกษาต่อตามโปรแกรม Eisenhower Fellowships 2013 Southeast Asia Program (SEARP) ณ ประเทศสหรัฐอเมริกา เป็นเวลา 50 วัน ทั้งนี้มีผู้ดำเนินรายการแทนเป็นการชั่วคราว คือ ก่อเขต จันทเลิศลักษณ์ ดำเนินรายการหลัก และ จีรชาตา เอี่ยมรัศมี ดำเนินรายการช่วง "คิดยกกำลังสอง" อย่างไรก็ตาม ดร.ณัฏฐา โกมลวาทิน ก็ได้ทำหน้าที่ผู้สื่อข่าว ทำรายงานข่าวจากสหรัฐอเมริกาเข้ามาออกอากาศในรายการอย่างสม่ำเสมอระยะเวลาในการออกอากาศการออกอากาศของรายการ ณ ศูนย์ข่าวเฉพาะกิจไทยพีบีเอส-จุฬา นิวส์ เซ็นเตอร์การออกอากาศของรายการ ณ ศูนย์ข่าวเฉพาะกิจไทยพีบีเอส-จุฬา นิวส์ เซ็นเตอร์. - เนื่องจากหน้าที่ทำการของ ไทยพีบีเอส ถนนวิภาวดีรังสิต มีน้ำท่วม ตั้งแต่วันที่ 1 พฤศจิกายน พ.ศ. 2554 การทำข่าวประจำวันของสถานีโทรทัศน์ไทยพีบีเอสเป็นไปอย่างยากลำบากมากขึ้น เพื่อเพิ่มประสิทธิภาพในการรายงานข่าวได้อย่างครบถ้วนและรอบด้านในสถานการณ์ที่กรุงเทพมหานครกำลังเผชิญน้ำท่วม จึงได้จัดตั้งศูนย์ข่าวขึ้น และออกอากาศตั้งแต่ 7 พฤศจิกายน พ.ศ. 2554 - 24 พฤศจิกายน พ.ศ. 2554 และ กลับมาออกอากาศได้ตามปกติในวันถัดมา เนื่องจากสถานการณ์น้ำท่วมคลี่คลายลงสู่สภาวะปกติการออกอากาศการออกอากาศ. - วันที่ 29 พฤศจิกายน พ.ศ. 2560 งดออกอากาศเนื่องจากไทยพีบีเอสถ่ายทอดสดรายการพิเศษ "เทียนส่องใจ เนื่องในวันเอดส์โลก" เพื่อรับบริจาคเงินสมทบทุนเข้าศูนย์วิจัยโรคเอดส์ สภากาชาดไทย เพื่อนำไปทำการวิจัยศึกษาพัฒนา การรักษาผู้ติดเชื้อเอชไอวี ตั้งแต่เวลา 21:10-23:00 น.ผู้ดำเนินรายการเฉพาะกิจผู้ดำเนินรายการเฉพาะกิจ. - จีรชาตา เอี่ยมรัศมี - นันทินี ลายละเอียด - พรวดี ลาทนาดี - พิมพิมล ปัญญานะ - วรลักษณ์ อิศรางกูร ณ อยุธยาอดีตผู้ดำเนินรายการอดีตผู้ดำเนินรายการ. - กรุณา บัวคำศรี (2 มิถุนายน พ.ศ. 2551-31 มีนาคม พ.ศ. 2552; ย้ายไปพีพีทีวี) - นาตยา แวววีรคุปต์ (15 มกราคม พ.ศ. 2552-15 มกราคม พ.ศ. 2553; ย้ายไปรายการบ่ายโมง ตรงประเด็น จันทร์ - ศุกร์) - ประวีณมัย บ่ายคล้อย (19 มีนาคม พ.ศ. 2556 - 21 มีนาคม พ.ศ. 2557; ย้ายไปช่อง 3 เอสดี) - วราวิทย์ ฉิมมณี ผู้สื่อข่าวประจำรายการ และ ผู้ดำเนินรายการ(พ.ศ. 2552 - 28 มีนาคม พ.ศ. 2557; ย้ายไปเป็นผู้ประกาศข่าวค่ำ จันทร์ - ศุกร์) - ประภาพร เชาวนาศิริ (ช่วง ตอบโจทย์ (ประเด็นด้านกีฬา) ย้ายไปพีพีทีวี)</doc>
