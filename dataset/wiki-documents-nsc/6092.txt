<doc id="6092" url="https://th.wikipedia.org/wiki?curid=6092" title="พฤษภาคม">พฤษภาคม พฤษภาคม เป็นเดือนที่ 5 ของปี ตามปฏิทินเกรกอเรียน และเป็นหนึ่งในเดือน 7 เดือนที่มี 31 วัน ตามหลักโหราศาสตร์ เดือนพฤษภาคมเริ่มต้นขึ้นเมื่อดวงอาทิตย์ยกเข้าสู่ราศีพฤษภ และสิ้นสุดเมื่อยกเข้าสู่ราศีเมถุน แต่ในทางดาราศาสตร์ ต้นเดือนพฤษภาคมดวงอาทิตย์อยู่ในกลุ่มดาวแกะและปลายเดือนไปอยู่ในกลุ่มดาววัว ชื่อในภาษาอังกฤษ "May" อาจมีที่มาจากเทพเจ้ากรีกนามว่า ไมอา (Maia) ซึ่งโรมันถือเป็นเทพเจ้าแห่งความอุดมสมบูรณ์ ส่วนในประเทศไทยเริ่มใช้ชื่อเดือนพฤษภาคมในปี พ.ศ. 2432 ตรงกับสมัยรัชกาลที่ 5 โดยสมเด็จพระเจ้าบรมวงศ์เธอกรมพระยาเทววงศ์วโรปการ เป็นผู้เสนอให้ใช้ราศีกำหนดชื่อเดือนวันสำคัญ วันสำคัญ. สากล- 1 พฤษภาคม - วันแรงงาน - 3 พฤษภาคม - วันเสรีภาพสื่อมวลชนโลก - 8 พฤษภาคม - วันกาชาดโลก - 12 พฤษภาคม - วันพยาบาลสากล - 31 พฤษภาคม - วันงดสูบบุหรี่โลก - วันแม่ - มักจะจัดกลางเดือนพฤษภาคม ซึ่งวันที่มักจะไม่ตรงกัน ไทย- 6 พฤษภาคม - วันกำลังสำรอง - วันพืชมงคล แล้วแต่ทางการกำหนด - วันวิสาขบูชาในวันเพ็ญเดือน 6 (เดือน 7 ในปีที่มีอธิกมาส) ตามปฏิทินจันทรคติไทย</doc>
