<doc id="438520" url="https://th.wikipedia.org/wiki?curid=438520" title="มารีโอ ยูโรฟสกี">มารีโอ ยูโรฟสกี thumbnail มารีโอ ยูโรฟสกี (, ) เกิดเมื่อ 11 ธันวาคม พ.ศ. 2528 เป็นนักฟุตบอลชาวมาซิโดเนีย ปัจจุบันเล่นให้กับ สโมสรฟุตบอลแบงค็อก ยูไนเต็ด ใน ไทยพรีเมียร์ลีกประวัติ ประวัติ. ยูโรฟสกี ลงเล่นเป็นนักเตะเยาวชนให้กับ ซูคารีซกี สแตนโคม หลังจากนั้นได้ย้ายมาอยู่ที่ เรดสตาร์ เบลเกรด ในปี พ.ศ. 2546. ต่อมาได้ถูกส่งไปให้ มลาเดโนวัซ ยืมตัว ปีต่อมาก็ถูกส่งไปให้ โซโปต ยืมตัวอีก 1 ฤดูกาล ซึ่งทั้ง 2 สโมสรนี้เล่นอยู่ใน เซอร์เบียนลีก ช่วงฤดูร้อนปี พ.ศ. 2547 เขาได้เซ็นสัญญากับ เบซานียา ซึ่งอยู่ในลีกรองของเซอร์เบียและมอนเตเนโกร ในปี พ.ศ. 2549 สโมสรได้ขึ้นชั้นมาอยู่ เซอร์เบียน ซูเปอร์ลีกา ฤดูร้อนปี พ.ศ. 2550 ยูโรฟสกี ได้ลาจาก เบซานียา ซึ่งในช่วงที่อยู่กับ เบซานียา เขาลงเล่นให้กับทีม 80 นัด สามารถยิงได้ 18 ประตู และเขาได้มาอยู่กับ วอจโวดินา ทีมร่วมลีก หลังจากที่ก่อนหน้านี้เขาไม่มีโอกาสที่ได้ลงสนามมากนัก ซึ่งเมื่อมาอยู่กับ วอจโวดินา เขาก็ได้ลงสนามเป็นผู้เล่นตัวจริงอย่างสม่ำเสมอ และเขาสามารถช่วยให้ทีมจบด้วยอันดับที่ 2 ใน เซอร์เบีย ซูเปอร์ลีกา 2008-09 และในนัดชิงชนะเลิศ เซอร์เบียนคัพ 2009-2010 วอจโวดินา ได้แพ้ เรดสตาร์ เบลเกรด 0-3 ยูโรฟสกีได้ออกจาก วอจโวดินา ในตลาดซื้อขายฤดูหนาว เซอร์เบีย ซูเปอร์ลีกา 2010-11 หลังจากลงเล่นในลีกให้กับทีมมากกว่า 50 นัด ในเวลา 3 ปีครึ่ง เขามาเซ็นสัญญากับทีม เมตาเลอร์ โดเนทส์ค ใน ยูเครน พรีเมียร์ลีก หลังจากนั้น ในเดือน มีนาคม พ.ศ. 2555 เขาได้เซ็นสัญญากับ เมืองทอง ยูไนเต็ด ใน ไทยพรีเมียร์ลีก โดยสวมเสื้อหมายเลข 20 ช่วยทีมลงสนามนัดแรกอย่างเป็นทางการ เป็นเกมใน ไทยพรีเมียร์ลีก 2555 กับ สโมสรฟุตบอลบีอีซี เทโรศาสน หลังจากจบฤดูกาลไทยพรีเมียร์ลีก พ.ศ. 2558 ใน ธันวาคม กิเลนผยองตัดสินใจไม่ต่อสัญญากับอดีตตัวรุกทีมชาติมาซิโดเนียออกไป แม้ซีซั่นนี้เขาจะยิงในลีกไปถึง 20 ประตูและ 12 แอสซิสต์ ทำให้สโมสรฟุตบอลแบงค็อก ยูไนเต็ด สนใจในตัว อดีตตัวรุกทีมชาติมาซิโดเนีย คว้าตัวมาแบบไม่มีค่าตัว ซึ่งคาดว่าจะได้เงินเดือนเกินกว่า 2 ล้านบาทซึ่งอยู่ในเรตใกล้เคียงกับของต้นสังกัดเก่าด้วย และทำการเปิดตัวกับสโมสรฟุตบอลแบงค็อก ยูไนเต็ด ในวัน ที่ 5 มกราคม ของ ปี พ.ศ. 2559 โดยยังสวมหมายเลข 20 เหมือนเดิม ถือว่าเปิดการย้ายสโมสรที่ดีของการซื้อ-ขายนักเตะของไทยพรีเมียร์ลีกฤดูกาลพ.ศ. 2559</doc>
