<doc id="780941" url="https://th.wikipedia.org/wiki?curid=780941" title="แดร์บีบาร์ซาลูนี">แดร์บีบาร์ซาลูนี แดร์บีบาร์ซาลูนี () หรือ เดร์บีบาร์เซโลเนส () เป็นชื่อเรียกการแข่งขันฟุตบอลระหว่างสโมสรฟุตบอลบาร์เซโลนากับแอร์ราเซเด อัสปัญญอล ซึ่งทั้งสองสโมสรตั้งอยู่ในเมืองบาร์เซโลนา แคว้นกาตาลุญญา ประเทศสเปนประวัติ ประวัติ. อัสปัญญอล เป็นหนึ่งในสโมสรภายใต้พระบรมราชูปถัมภ์ ก่อตั้งโดยแฟนบอลชาวสเปน ซึ่งต่างกับบาร์เซโลนาที่มีคณะกรรมการบริหารสโมสรคล้ายบริษัทข้ามชาติ เจตนาการก่อตั้งสโมสรคือเพื่อต่อต้านสโมสรบาร์เซโลนา เนื่องจากพวกเขาไม่เห็นด้วยที่จะเห็นบาร์เซโลนาเป็นสโมสรของชาวต่างชาติ ความเป็นคู่แข่งมีมากขึ้นเรื่อย ๆ จากสิ่งที่ชาวกาตาลาเห็นว่าเป็นตัวแทนจากมาดริด สนามเดิมของอัสปัญญอลตั้งอยู่ในย่านซาร์ริอาอันมั่งคั่ง ระหว่างยุคเผด็จการของมีเกล ปรีโม เด รีเบรา (พ.ศ. 2466–2473) และฟรันซิสโก ฟรังโก (พ.ศ. 2482–2518) อัสปัญญอลถูกประชาชนบาร์เซโลนาส่วนใหญ่มองว่าเป็นสโมสรที่ปลูกฝังความอ่อนน้อมต่ออำนาจส่วนกลางที่มาดริด ซึ่งตรงข้ามกับจิตวิญญาณการปฏิวัติของบาร์ซาอย่างสิ้นเชิง นอกจากนี้ในยุค 60 และ 70 ในขณะที่บาร์ซาทำตัวเสมือนเครื่องหลอมรวมทางสังคมสำหรับผู้อพยพมาจากบรรดาแคว้นยากจนในสเปนเพื่อแสวงหาชีวิตที่ดีกว่า อัสปัญญอลกลับแสวงหาการสนับสนุนส่วนใหญ่จากภาคส่วนที่เกี่ยวข้องกับระบอบเผด็จการสเปนในสมัยนั้น เช่น ตำรวจ เจ้าหน้าที่ทหาร ข้าราชการ ผู้สนับสนุนลัทธิฟาสซิสต์ ต่อมาในปี พ.ศ. 2461 อัสปัญญอลเริ่มเรียกร้องต่อต้านความเป็นอิสระในการปกครองตนเองของแคว้น ซึ่งเป็นประเด็นปัญหาสำคัญมานานในเวลานั้น ต่อมา กลุ่มผู้สนับสนุนอัสปัญญอลส่วนหนึ่งได้เข้าร่วมกลุ่มฟาลังเคซึ่งอยู่ฝ่ายเดียวกับระบอบฟาสซิสต์ในสงครามกลางเมืองสเปน แม้ว่าจะมีความแตกต่างกันในอุดมการณ์ แต่ "แดร์บี" ก็มีความสำคัญต่อผู้สนับสนุนอัสปัญญอลมากกว่าผู้สนับสนุนสโมสรบาร์เซโลนาเนื่องมาจากความแตกต่างของจุดประสงค์การบริหาร ในปีหลัง ๆ การประชันขันแข่งระหว่างทั้งสองสโมสรเริ่มมีความเป็นการเมืองน้อยลง โดยอัสปัญญอลได้เปลี่ยนชื่อทางการของสโมสรและเพลงประจำสโมสรจากภาษาสเปนเป็นภาษากาตาลา แม้ว่าจะเป็นดาร์บีท้องถิ่นที่มีการแข่งขันมากที่สุดในประวัติศาสตร์ของลาลีกา แต่ก็เป็นดาร์บีที่มีความสมดุลน้อยที่สุดเช่นกัน เพราะบาร์เซโลนาเป็นฝ่ายชนะมากกว่าอย่างท่วมท้น จากตารางคะแนน อัสปัญญอลสามารถจบฤดูกาลด้วยอันดับที่เหนือกว่าบาร์เซโลนาเพียง 3 ครั้งในรอบเกือบ 70 ปี และในการแข่งขันโกปาเดลเรย์รอบสุดท้ายในปี พ.ศ. 2500 ซึ่งสโมสรจากกาตาลุญญาลงเล่นทั้งคู่ บาร์เซโลนาก็เป็นฝ่ายชนะไป อย่างไรก็ดี อัสปัญญอลเคยได้รางวัลปลอบใจด้วยการชนะบาร์ซามากที่สุดถึง 6–0 ในปี พ.ศ. 2494 และสามารถชนะบาร์ซา 2–1 ในฤดูกาล 2008–2009 กลายเป็นทีมแรกที่สามารถชนะบาร์เซโลนาที่กัมนอว์ได้ในฤดูกาลที่พวกเขาชนะเลิศทั้งโกปาเดลเรย์, ลาลีกา และยูฟ่าแชมเปียนส์ลีก เลียวเนล เมสซี ผู้เล่นของบาร์ซา ทำประตูได้ 15 ประตูในการแข่งขันกับอัสปัญญอล ซึ่งเป็นสถิติที่มากที่สุดในการแข่งขันดาร์บีนี้การแข่งขัน การแข่งขัน. สำหรับการแข่งขันลีกสถิติการพบกัน</doc>
