<doc id="898525" url="https://th.wikipedia.org/wiki?curid=898525" title="กุยฮิวจี๋">กุยฮิวจี๋ กุยฮิวจี๋ มีชื่อในสำเนียงจีนกลางว่า กัวโยวจือ () มีชื่อรองว่าเหยี่ยนฉาง () เป็นตัวละครในวรรณกรรมอิงประวัติศาสตร์เรื่องสามก๊กที่มีตัวตนจริงในประวัติศาสตร์ในยุคสามก๊ก เป็นขุนนางของจ๊กก๊กในยุคสามก๊ก เป็นชาวเมืองลำหยง (南陽 หนานหยาง ปัจจุบันคือเมืองหนานหยาง มณฑลเหอหนาน) จูกัดเหลียง (ขงเบ้ง) อัครมหาเสนาบดีแห่งจ๊กก๊ก ได้เขียนกล่าวถึงกุยฮิวจี๋ในฎีกาออกศึก (出師表 ชูชือเปี่ยว) ฉบับแรกในปี ค.ศ. 227 ว่ากุยฮิวจี๋เป็นผู้มีความจงรักภักดีและมีความซื่อสัตย์เป็นอย่างสูง กุยฮิวจี๋ถูกระบุชื่อพร้อมด้วยตังอุ๋นและบิฮุยว่าเป็นขุนนางมีความสามารถที่สามารถให้คำปรึกษาในราชการทั้งใหญ่และน้อยแก่พระเจ้าเล่าเสี้ยนได้ในวรรณกรรมสามก๊ก ในวรรณกรรมสามก๊ก. กุยฮิวจี๋ปรากฏเป็นตัวละครในนิยายอิงประวัติศาสตร์เรื่องสามก๊ก ตอนที่ 91 ตรงกับใน สามก๊ก ฉบับเจ้าพระยาพระคลัง (หน) ตอนที่ 70 กุยฮิวจี๋เป็นขุนนางคนหนึ่งที่ถูกกล่าวถึงในฎีกาออกศึกที่ขงเบ้งเขียนถวายพระเจ้าเล่าเสี้ยน และเป็นหนึ่งในขุนนางที่ขงเบ้งมอบหมายให้อยู่รักษาเสฉวนระหว่างที่ขงเบ้งออกศึกบุกวุยก๊ก</doc>
