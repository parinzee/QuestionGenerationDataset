<doc id="342325" url="https://th.wikipedia.org/wiki?curid=342325" title="ธาราหิมาลัย">ธาราหิมาลัย ธาราหิมาลัย เป็นหนังสือนิยายเล่มแรกในซีรีส์ชุดบ้านไร่ปลายฝัน ประพันธ์โดย ณารา พิมพ์ครั้งแรกเมื่อเดือนมีนาคม พ.ศ. 2552 โดยสำนักพิมพ์พิมพ์คำ ต่อมาได้ถูกนำไปสร้างเป็นละครโทรทัศน์ทางช่อง 3 พ.ศ. 2553 ในชุด 4 หัวใจแห่งขุนเขาเนื้อเรื่องย่อ เนื้อเรื่องย่อ. แพทย์หญิงทิพย์ธารา อดิศวร หรือ น้ำ ลูกสาวคนเล็กของตระกูลอดิศวร น้องสาวคนสุดท้องในบรรดาพี่น้องแฝดสี่ คือ ปฐพี (ดิน), วายุภัค (ลม) และอัคนี (ไฟ) ถูกพี่ชายทั้ง 3 กีดกันไม่ให้มีคู่ครอง แต่โชคชะตาได้พัดพาให้เธอได้พบกับคนไข้หนุ่มที่ถูกทำร้าย เพราะความสงสารเธอจึงให้เขาไปทำงานในไร่ของพี่ชายคนเล็ก ความรักของทั้งสองจึงก่อตัวขึ้นอย่างเงียบๆโดยพี่ชายจอมหวงน้องสาวไม่ระแคะระคาย แต่ความลับไม่มีในโลก เมื่อความจริงถูกเปิดเผยว่า ภูวเนศ คนไข้ที่เธอรักษานั้นกลับกลายเป็นเจ้าชายแห่งปารวัตร ทำให้อุปสรรคที่คิดว่าเขาเป็นเพียงคนไข้ที่ความจำเสื่อมกลับเป็นเรื่องใหญ่ไปถนัดใจ หญิงสาวชาวต่างชาติอย่างทิพย์ธาราจะสามารถแหวกม่านประเพณีของปารวัตรได้อย่างไร</doc>
