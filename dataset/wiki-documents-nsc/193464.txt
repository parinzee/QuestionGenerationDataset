<doc id="193464" url="https://th.wikipedia.org/wiki?curid=193464" title="กยูฮย็อน">กยูฮย็อน โจว คยูฮยอน (; ; เกิด 3 กุมภาพันธ์ พ.ศ. 2531) หรือมักเรียกว่า คยูฮยอน (Kyuhyun) เป็น นักร้องและนักเต้น ชาวเกาหลีใต้ และเป็นสมาชิกที่มีอายุน้อยที่สุดของ ซูเปอร์จูเนียร์ จบการศึกษาสาขาดนตรีสมัยใหม่จากมหาวิทยาลัยคย็องฮีในปี พ.ศ. 2554ประวัติก่อนเปิดตัว ประวัติ. ก่อนเปิดตัว. ทักษะการร้องเพลงของ โจว คยูฮยอน ได้ถูกค้นพบหลังจากเขาได้รับรางวัลอันดับสามในงานประกวดร้องเพลงของ ชินชิน (Chin Chin) เมื่อปี พ.ศ. 2548 หลังกจากนั้นเขาก็ได้เซ็นสัญญากับสังกัด เอสเอ็ม เอ็นเตอร์เทนเม้นท์ และร่วมถ่ายทำมิวสิกวิดีโอรีเมกของซิงเกิล "Hi Ya Ya" ของทงบังชินกี ร่วมกับชินชินไอดอลคนอื่น ๆ ก่อนคยูฮยอนจะถูกเพิ่มเข้าไปในซูเปอร์จูเนียร์ สมาชิกดั้งเดิมทั้งสิบสองคนได้ถูกกล่าวไว้ว่าจะมีการแยกกลุ่มกัน และถือว่าซูเปอร์จูเนียร์จะจบการทำงานร่วมกัน และยังคงเป็นเพียงกลุ่มโปรเจกต์ในขณะนั้น แนวคิดนี้คล้ายคลึงกับวงเกิร์ลกรุ๊ปที่โด่งดังในญี่ปุ่น อย่าง มอร์นิงมุซุเมะ ถึงแม้ว่าในตอนแรกคยูฮยอนที่ถูกเพิ่มเข้ามาในกลุ่มจะนำมาซึ่งความประหลาดใจและไม่พอใจ ภายใต้แฟนเพลงที่สนับสนุนเพียงสมาชิกดั้งเดิมสิบสองคน การเพิ่มเข้ามาของเขาก็เป็นการหยุดชีวิตของซูเปอร์จูเนียร์ในฐานะกลุ่มโปรเจกต์ และเริ่มวงใหม่ในฐานะกลุ่มถาวร คยูฮยอนก็ได้รับการยอมรับอย่างรวดเร็วในหมู่แฟนเพลงในฐานะสมาชิกคนที่สิบสามของซูเปอร์จูเนียร์เปิดตัว เปิดตัว. การปรากฏตัวครั้งแรกในสื่อของคยูฮยอนเป็นที่น่าสงสัยและไม่ได้รับการยอมรับ เขาปรากฏตัวครั้งแรกในฐานะส่วนหนึ่งของซุเปอร์จูเนียร์ในรายการข่าว เมื่อวันที่ 23 พฤษภาคม พ.ศ. 2549 เมื่อซูเปอร์จูเนียร์กำลังแนะนำซิงเกิลที่เขากลับมาอีกครั้งอย่าง "U" คยูฮยอนทำการแสดงเปิดตัวเมื่อวันที่ 26 พฤษภาคม พ.ศ. 2549 ที่รายการ ไอ-คอนเสิร์ต ทางช่อง SBS ทำการแสดงซิงเกิลใหม่ "U" ที่ยังเป็นการกลับมาครั้งแรกของซูเปอร์จูเนียร์ในฐานะกลุ่มถาวร และเกือบปลายปี พ.ศ. 2549 คยูฮยอน กับ เยซอง และ รยออุค ได้ถูกวางตัวในกลุ่มย่อยกลุ่มแรกของซูเปอร์จูเนียร์ ซูเปอร์จูเนียร์ เค.อาร์.วาย. ทั้งสามได้เดบิวต์เมื่อวันที่ 5 พฤศจิกายน พ.ศ. 2549 ในรายการ มิวสิก แบงค์ ทางช่อง KBS ในต้นปี พ.ศ. 2551 คยูฮยอนก็ถูกวางตัวในกลุ่มย่อยกลุ่มที่สามของซูเปอร์จูเนียร์ ซูเปอร์จูเนียร์ เอ็ม กลุ่มย่อยนี้มีความพิเศษตรงที่นำเพลงภาษาเกาหลีของซูเปอร์จูเนียร์ไปร้องในเวอร์ชันภาษาจีน นำพาเพลงเคป็อปตีตลาดธุรกิจเพลงจีน ซูเปอร์จูเนียร์ เอ็ม เป็นวงแรกในวงการเพลงจีนที่ประกอบด้วยสมาชิกทั้งคนจีนและคนเกาหลี สมาชิกทั้งเจ็ดคนได้เปิดตัวในประเทศจีนเมื่อวันที่ 8 เมษายน พ.ศ. 2551 ที่งานประกาศรางวัลดนตรีประจำปีครั้งที่แปด และได้ปล่อยมิวสิกวิดีโอซิงเกิลแรก "U"อุบัติเหตุทางรถยนต์ วันที่ 19 เมษายน อุบัติเหตุทางรถยนต์ วันที่ 19 เมษายน. ในเวลาเช้ามืดของวันที่ 19 เมษายน พ.ศ. 2550 เพียงหนึ่งเดือนก่อนการครบรอบการเป็นซูเปอร์จูเนียร์ของคยูฮยอน คยูฮยอนกับสมาชิกซูเปอร์จูเนียร์ อีทึก, ชินดง, อึนฮยอก และผู้จัดการสองคน ได้ถูกนำส่งเข้าโรงพยาบาล เพราะอุบัติเหตุทางรถยนต์ในขณะกำลังกลับจากการอัดรายการวิทยุ ซูเปอร์จูเนียร์ คิส เดอะ เรดิโอ คนขับรถสูญเสียการควบคุมเครื่องยนต์ และรถตู้ก็พลิกคว่ำไปทางด้านขวาของตัวรถ คยูฮยอน ผู้นั่งอยู่ด้านหลังเบาะคนขับเมื่อเกิดอุบัติเหตุ เขาได้รับบาดเจ็บมากที่สุด มีกระดูกสะโพกแตก ปอดทะลุจากกระดูกซี่โครงที่หัก และรอยถลอกฟกช้ำบนใบหน้า เขารู้สึกตัวบ้าง ไม่รู้สึกตัวบ้าง และไม่พูดเลยเนื่องจากอาการช็อคเขาถูกช่วยและปฐมพยาบาลทีหลัง เนื่องจากอาการภายนอกโดยรวมแล้วดูไม่สาหัส อีทึก หัวหน้าวงซูเปอร์จูเนียร์เลยได้รับความช่วยเหลือก่อน เพราะมีบาดแผลภายนอกที่เห็นได้อย่างชัดเจนมากกว่า คยูฮยอนอยู่ห้องไอซียูตลอดตั้งแต่เกิดอุบัติเหตุ แต่หลังจากนั้นหกวันเขาได้ถูกย้ายไปอยู่ในห้องธรรมดาของโรงพยาบาล โดยไม่คาดคิดว่าเขาจะฟื้นตัวได้อย่างรวดเร็ว คยูฮยอนไม่ต้องใช้เครื่องช่วยหายใจแล้ว ถึงแม้จะกล่าวกันว่า เขาสามารถเดินได้ด้วยตัวเองในหนึ่งเดือนหลังจากเกิดอุบัติเหตุ แต่คยูฮยอนก็ออกจากโรงพยาบาลเมื่อวันที่ 5 กรกฎาคม พ.ศ. 2550 ซึ่งเป็นเวลาหลังจากนั้น 78 วันการกลับมาในเพลง Don't Don การกลับมาในเพลง Don't Don. กับการประกาศว่าอัลบั้มที่สองของซุเปอร์จูเนียร์จะออกในเดือนกันยายน นั่นเป็นการบอกว่าคยูฮยอนจะกลับมาร่วมกับสมาชิกคนอื่น ๆ คยูฮยอนทำการแสดงกลับมาครั้งแรกหลังจากประสบอุบัติเหตุทางรถยนต์เมื่อเดือนเมษายนในวันที่ 21 กันยายน พ.ศ. 2550 ทำการแสดงเพลงโปรโมตซิงเกิลใหม่ "Don't Don" อย่างไรก็ตาม คยูฮยอนก็ยังอยู่ช่วงรักษาตัวจากอาการบาดเจ็บ และยังไม่สามารถเข้ามามีส่วนร่วมในกิจกรรมของซูเปอร์จูเนียร์ได้จนถึงสิ้นปี คยูฮยอนกลับมาเข้าร่วมรายการวาไรตี้ในรายการ สตาร์คิง ทางช่อง SBS กับสมาชิกสิบเอ็ดคนของซูเปอร์จูเนียร์ ยกเว้น คิม คิบอม ในวันที่ 13 ตุลาคม พ.ศ. 2550 ในรายการเขาได้ร้องเพลง "A Whole New World" คู่กับนักร้องชาวฟิลิปปินส์ คือ Charice Pempengcoละครเพลงและโทรทัศน์ ละครเพลงและโทรทัศน์. ในวันที่ 15 ธันวาคม 2010 ถึงกลางเดือนมกราคม 2011, คยูฮยอนก็ได้ร่วมแสดงละครเวทีเรื่อง The Three Musketeers กับ เจย์ ศิลปินวง TRAX ซึ่งอยู่ในสังกัดเดียวกัน โดยคยูฮยอนนั้นได้รับบทเป็น D’Artagnan พระเอกของเรื่อง รวมไปถึง ดาน่า เดอะเกรซ (CSJH) ที่ก็ร่วมแสดงละครเวทีเรื่องนี้ด้วยเช่นกัน โดยได้เปิดการแสดง ตั้งแต่วันที่ 15 ธ.ค. 2553 - 30 ม.ค. 2554 ซึ่งเป็นเรื่องราวที่เกิดขึ้นในศตวรรษที่ 17 เกี่ยวกับชายหนุ่มสามคนที่เป็นทหารผู้ปกป้องและเสียสละ ในปี 2011 คยูฮยอนก็ได้ร่วมร้องงเพลงประกอบซีรีส์ Poseidon ซึ่งมีสมาชิกร่วมวงอย่างชีวอนแสดงเป็นตัวเอกของเรื่อง ซึ่งมีชื่อเพลง "Way to Break Up" และในเดือนสิงหาคมถึงกันยายน คยูฮยอนก็ได้เข้าร่วมรายการ Immortal Song 2 ซึ่งได้รับรางวัลชนะทั้งหมด 2 รางวัล ก่อนหน้านี้ก็มีสมาชิกร่วมวงอย่างเยซอง ที่มาร่วมรายการและได้รับรางวัลกลับไปเช่นเดียวกัน และในปีเดียวกัน คยูฮยอนก็ได้ถูกทาบทามในการเป็นพิธีกรในรายการ Radio Star ทางช่อง MBC แทนสมาชิกร่วมวงอย่างฮีชอลที่ต้องเข้ากรมเพื่อไปรับใช้ชาติเป็นเวลา 21 เดือน ในปี 2012 คยูฮยอนยังได้ปรากฏตัวในรายการ We Got Married เวอร์ชันจีน เพื่อฉลองวันวาเลนไทน์ในเดือนกุมภาพันธ์ คู่กับนักแสดงสาวลู่เซี้ยวอัน ซึ่งออกอากาศในช่อง Shanghai Media Group และ MBC ในวันที่ 25 กุมภาพันธ์ และในเดือนมีนาคม คยูฮยอนยังได้แสดงละครเวทีเรื่อง Catch Me If You Can ซึงกยูฮย็อนได้รับบทเป็นแฟรงค์ ตัวเอกของเรื่อง ซึ่งก็ยังมี ออมกีจุน พัคกวังฮย็อน คิมจองฮุน และคีย์ แห่ง SHINee ที่มารับบทเดียวกัน มี ชเวอูรี, ดาน่า และซันนี่ (Sunny) แห่ง โซนยอชิแด (So Nyeo Shi Dae) มารับบทเป็น Brenda Strong ซึ่งเป็นนางเอกของเรื่อง นอกจากนี้ยังมีอีฮีจอง อีจองยอล จอนซูคยอง และซอจียอง มาร่วมแสดงในละครเวทีครั้งนี้ด้วย ซึ่งเปิดทำการแสดงในวันที่ 28 มีนาคม 2555 ณ บลูสแควร์ซัมซองการ์ดฮอลล์ โซล ใน ปี 2013 คยูฮยอนได้เข้าร่วมรายการซึ่งเป็นรายการใหม่ที่มีชื่อว่า mamma mia ทางช่อง KBS 2TV แต่เนื่องจากการเปลี่ยนแปลงตารางการออกอากาศของรายการ ทำให้เวลาการออกอากาศไปตรงกับรายการ Radio Star ซึ่งคยูฮยอนเป็นพิธีกรอยู่เช่นเดียวกัน ทำให้กยูฮย็อนต้องถอนตัวออกจากรายการเนื่องจากตารางการออกอากาศที่ทับซ้อนกันนั่นเอง และในปีเดียวกัน คยูฮยอนก็ได้รับการทาบทามให้แสดงละครเวทีเรื่อง Moon Embracing the Sun โดยรับบทเป็นตัวเอกของเรื่องนั่นก็คือบทของ พระเจ้าลีฮวอน โดยละครเวทีเรื่องนี้นั้น จะเปิดทำการแสดงตั้งแต่เดือนมกราคม ปี 2014ผลงานด้านเพลงผลงานเพลงซูเปอร์จูเนียร์ผลงานเพลง. ซูเปอร์จูเนียร์. - ปี ค.ศ. 2007 - อัลบั้ม Don't Don - ปี ค.ศ. 2009 - อัลบั้ม Sorry Sorry - ปี ค.ศ. 2010 - อัลบั้ม Bonamana - ปี ค.ศ. 2011 - อัลบั้ม Mr.Simple - ปี ค.ศ. 2012 - อัลบั้ม Sexy free&singleซูเปอร์จูเนียร์ เอ็มซูเปอร์จูเนียร์ เอ็ม. - ปี ค.ศ. 2008 - อัลบั้ม Me - ปี ค.ศ. 2010 - อัลบั้ม Too Perfect - ปี ค.ศ. 2012 - อัลบั้ม Break Down</doc>
