<doc id="289296" url="https://th.wikipedia.org/wiki?curid=289296" title="กง ยู">กง ยู กง ยู (,) มีชื่อจริงว่า กง จี ชอน (,) เป็นนักแสดงและพิธีกรสัญชาติเกาหลี ที่มีชื่อเสียงโด่งดังมาจากละครซีรีส์เกาหลีเรื่อง รักวุ่นวายของเจ้าชายกาแฟ (เกาหลี: 커피프린스 1호점) หรือ Coffee Prince ออกอากาศทางสถานีโทรทัศน์ MBC โดยนำแสดงร่วมกับ ยุน อึนเฮประวัติ ประวัติ. กง ยู เกิดเมื่อวันที่ 10 กรกฎาคม พ.ศ. 2522 ที่ประเทศเกาหลีใต้ การศึกษาจากมหาวิทยาลัยคยองฮี (Kyung Hee University)เขาเริ่มเป็นที่รู้จักของคนทั่วไปจากการเป็นวีเจให้กับรายการเพลงของ ทางสถานีโทรทัศน์ M.Net เป็นผลงานชิ้นแรกหลังจากนั้นก็รับงานแสดงเป็นครั้งแรกในปี ค.ศ. 2001 จากการรับบทเป็นนักเรียนมัธยมปลายในละครวัยรุ่นภาคต่อสุดฮิตเรื่อง School 4 ในปี ค.ศ. 2002 กง ยูมีงานละครในบทนักแสดงสมทบอีกสองเรื่องด้วยกันคือ When Ever และ Hard Love โดยละครทั้งหมดออกอากาศทางสถานีโทรทัศน์ KBS ปี ค.ศ. 2003 กง ยู มีผลงานตอนต้นปีแสดงภาพยนตร์เรื่องแรกของเขาคือ My Tutor Friend โดยรับบทเป็น Jong Soo เด็กนักเรียนมัธยมจอมหาเรื่องที่พยายามจะเอาชนะ Ji Hoon (รับบทโดย ควอน ซัง วู) ให้ได้ทุกวิธีทาง ในส่วนของผลงานละครในปีนี้ กง ยู ก็มีงานละครเข้ามาถึงสองเรื่องด้วยกันคือเรื่อง 20 Years และ Screen โดยละครทั้งสองเรื่องออกอากาศทางสถานีโทรทัศน์ SBS นอกจากนั้นยังมีละครสั้นเรื่อง Kim Sung-Joon Meets Lee Yoo-Jung ที่ฉายให้ดูเฉพาะทางอินเทอร์เน็ตเท่านั้น โดยเขาได้ร่วมนำแสดงกับ Sung Yuri ปี ค.ศ. 2004 กง ยูได้รับบทนำเป็นครั้งแรกจากภาพยนตร์แนวแอ๊กชั่นคอมเมดี้เรื่อง Spy Girl โดยรับบทเป็น Ko Bong หนุ่มขี้อายที่เกิดไปตกหลุมรักสายลับสาวชาวเกาหลีเหนือ Kye Soon (รับบทโดย Kim Jung-Hwa) ที่แอบเข้ามาเกาหลีใต้เพื่อสืบหาข้อมูลลับสุดยอดของทางเกาหลีใต้ และยังมีผลงานภาพยนตร์อีกสองเรื่องเข้าฉายปลายปี เรื่องแรกคือ Mr. Gam's Victory ภาพยนตร์ที่หยิบเอาเรื่องจริงของสุดยอดนักเบสบอลผู้เป็นตำนานของเกาหลี Kam Sa-Yong (รับบทโดย Lee Beom-Su) มาถ่ายทอดบนจอภาพยนตร์เป็นครั้งแรก โดย กง ยู รับบทเป็นนักกีฬาเบสบอลในทีมเดียวกันกับ Kam Sa-Yong และภาพยนตร์อีกเรื่องคือเรื่อง S Diary เป็นภาพยนตร์ที่เล่าเรื่องราวของสมุดบันทึกลับของหญิงสาวคนหนึ่ง (รับบทโดย Kim Seon-A) ที่เก็บความลับเกี่ยวกับชายหนุ่มต่างๆมากมายที่เข้ามาในชีวิตเธอตั้งแต่อดีต จนถึงปัจจุบัน ซึ่ง กง ยู รับบทเป็นหนึ่งในชายหนุ่มที่เป็นอดีตคนรักของหญิงสาวเจ้าของไดอารี่ลับ เล่มนั้น ปี ค.ศ. 2005 ยังคงมีผลงานภาพยนตร์ต่อเนื่องในแนวแอ็คชั่นคอมเมดี้เรื่อง She"s On Duty และงานซีรีส์เรื่อง Hello My Teacher หรือ ครูเซี้ยวนักเรียนแสบ ในปี ค.ศ. 2006 เรื่อง One Fine Day ปี ค.ศ. 2007 ละครซีรีส์เรื่อง Coffee Prince, Shop No.1 ประกบคู่กับ ยุน อึนเฮ ซึ่งเป็นซีรีส์ที่โด่งดังมาก แต่ช่วงปลายปี กง ยู ต้องงดรับงานในวงการบันเทิง เพราะต้องเข้าประจำการเป็นทหารเมื่อวันที่ 14 มกราคม พ.ศ. 2551ชีวิตส่วนตัว ชีวิตส่วนตัว. กง ยู มีส่วนสูง 185 เซนติเมตร หนัก 74 กิโลกรัม กรุ๊ปเลือด เอ เกิดในราศรีกรกฎ มีงานอดิเรก คือ เล่นกีฬา (พวกกีฬากลางแจ้ง) , ดูภาพยนตร์ , ฟังเพลง เขาเป็นคนรักเสียงเพลงเวลาว่างเขามักจะชอบฟังเพลงร้องเพลง มีความสามารถพิเศษในการร้องเพลง , บาสเก็ตบอล พูดภาษาอังกฤษได้ มีเพื่อนสนิทในวงการ คือ โจ อินซุงผลงานผลงานการแสดงผลงานพิธีกรรางวัลรางวัล. - 2003 SBS New Rising Star Award - MBC DRAMA AWARDS 2007 ในสาขานักแสดงยอดเยี่ยมฝ่ายชาย จากเรื่อง "The 1 st Shop of coffee"หรือ Coffee Prince</doc>
