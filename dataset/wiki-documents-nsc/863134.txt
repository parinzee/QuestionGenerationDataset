<doc id="863134" url="https://th.wikipedia.org/wiki?curid=863134" title="ยุทธการที่มาราวี">ยุทธการที่มาราวี เกิดเหตุผู้ก่อการร้ายโจมตีในเมืองมาราวี เกาะมินดาเนาในวันที่ 23 พฤษภาคม พ.ศ. 2560 การโจมตีเกิดขึ้นหลังจากกองทัพได้ใช้กำลังจู่โจมเพื่อจับแกนนำกลุ่มติดอาวุธอะบูซัยยาฟ แต่ไม่ประสบความสำเร็จ ขณะที่มีรายงานว่ากลุ่มติดอาวุธหลายคนได้ออกมาบนท้องถนนและชูธงของกลุ่มรัฐอิสลามอิรักและลิแวนต์หรือไอเอส กลุ่มติดอาวุธบุกยึดศาลาว่าการเมือง โรงพยาบาล และมหาวิทยาลัยของรัฐ รวมทั้งเผาทำลายโบสถ์คาทอลิก โรงเรียน 2 แห่ง และเรือนจำของเมือง ประธานาธิบดีประกาศกฎอัยการศึกและเกิดสงครามขึ้นในเมืองดังกล่าว ในวันที่ 31 พฤษภาคม พ.ศ. 2560 ในขณะที่สงครามยังคงดำเนินต่อไป คาดว่าผู้โจมตีคือผู้ก่อความไม่สงบที่มีความเชื่อมโยงถึงกลุ่มก่อการร้ายไอเอส ต่อมาในช่วงเย็นของวันเดียวกันมีทหารถูกระเบิดเสียชีวิต 10 ราย ในวันเสาร์ที่ 10 มิถุนายน พ.ศ. 2560 มีรายงานว่าทหารเสียชีวิตอีก 13 ราย เจ้าหน้าที่ทหารตำรวจเสียชีวิตทั้งหมด 58 ราย พลเมืองชาวมาราวีเสียชีวิตประมาณ 21-38 ราย นับจาก วันที่ 23 พฤษภาคม พ.ศ. 2560 ในขณะที่สหรัฐอเมริกาได้ร่วมรบในสงครามดังกล่าว ในตอนแรกประธานาธิบดีฟิลิปปินส์นั้นได้กล่าวปฏิเสธ ส่วนกองทัพแจ้งว่าเป็นการช่วยเหลือทางเทคนิค แต่ต่อมาในวันที่ 14 มิถุนายน พ.ศ. 2560 ทหารจากสหรัฐอเมริกาได้เข้าร่วมในการรบโดบยกพลขึ้นบกที่เกาะมินดาเนา จำนวนผู้เสียชีวิตทั้งหมด ณ วันที่ 18 มิถุนายน พ.ศ. 2560 อยู่ที่อย่างต่ำ 310 ราย ในวันที่ 17 ตุลาคม พ.ศ. 2560 นายโรดรีโก ดูแตร์เต ประธานาธิบดีฟิลิปปินส์คนปัจจุบันได้ประกาศปลดปล่อยเมืองมาราวีจากกลุ่มติดอาวุธได้แล้ว หลังจากได้ทำการสังหารนายอิสนิลอน ฮาปิลอน ผู้นำกลุ่มอะบูซัยยาฟและนายโอมาร์ เมาเต ผู้นำกลุ่มกบฏเมาเต ซึ่งสวามิภักดิ์ต่อกลุ่มรัฐอิสลามอิรักและลิแวนต์ จนในวันที่ 23 ตุลาคม พ.ศ. 2560 หน่วยงานความมั่นคงฟิลิปปินส์ควบคุมสถานการณ์ในพื้นที่ทั้งหมดเอาไว้ได้ ทำให้สงครามในเมืองมาราวีจบลงหลังต่อสู้กันมานานกว่า 5 เดือน</doc>
