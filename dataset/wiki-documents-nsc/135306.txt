<doc id="135306" url="https://th.wikipedia.org/wiki?curid=135306" title="ริค ซิโอโดร่า">ริค ซิโอโดร่า ริค ซิโอโดร่า (Ric Siodora) เป็นนักมวยสากลชาวฟิลิปปินส์ สถิติการชก 43 ครั้ง ชนะ 24 (น็อค 6) เสมอ 7 แพ้ 12ประวัติ ประวัติ. ซิโอโดราขึ้นชกมวยสากลอาชีพครั้งแรกเมื่อ 27 กุมภาพันธ์ พ.ศ. 2530 ชนะน็อค เฟล การ์เมซ ยก 1 จากนั้น ขึ้นชกชนะเป็นส่วนใหญ่ในฟิลิปปินส์ จนได้ชิงแชมป์ฟิลิปปินส์รุ่นฟลายเวทที่ว่างเมื่อ 26 มิถุนายน พ.ศ. 2532 ซึ่งซิโอโดราเป็นฝ่ายชนะคะแนนรอด ไนโกนี ได้แชมป์มาครอง จากนั้น ซิโอโดราได้ขึ้นชิงแชมป์โลกรุ่นฟลายเวท WBC เมื่อ 30 มกราคม พ.ศ. 2533 ที่ไทย ซึ่งเขาเป็นฝ่ายแพ้คะแนน สด จิตรลดา ไม่ได้แชมป์ หลังจากนั้น ซิโอโดรา กลับมาชกป้องกันแชมป์ฟิลิปปินส์ได้อีกสองครั้ง ในระหว่างนี้ ซิโอโดราไปชกนอกรอบที่เกาหลีใต้เมื่อ พ.ศ. 2533 แพ้น็อค ชาง จุงกู ยก 8 และใน พ.ศ. 2534 มาชกในไทย แพ้น็อค โอเล่ห์ เกียรติวันเวย์ ยก 9 และแพ้น็อค ฉัตรชัย อีลิทยิม ยก 2 ก่อนจะเสียแชมป์ฟิลิปปินส์เมื่อ 29 กุมภาพันธ์ พ.ศ. 2535 แพ้น็อค อีซากานี พูมาร์ ยก 7 หลังจากเสียแชมป์ฟิลิปปินส์ไปแล้ว ซิโอโดราได้ขึ้นชิงแชมป์คืนจากพูมาร์ใน พ.ศ. 2535 แต่ทำได้แค่เสมอ หลังจากนั้น เขาหยุดชกไปสามปี กลับมาชกอีกใน พ.ศ. 2538 และมาชกในไทยสองครั้ง แพ้คะแนนก้องธวัช ส.กิตติ และชนะคะแนน ชาตรี ดัทช์บอยยิม หลังจากนั้นได้ขึ้นชิงแชมป์ฟิลิปปินส์รุ่นแบนตัมเวทเมื่อ 15 ธันวาคม พ.ศ. 2538 แพ้คะแนน เจส มาคา ไม่ได้แชมป์ ซิโอโดราไปชกแพ้ที่เกาหลีใต้และแอฟริกาใต้ จากนั้นมาชกในไทยเมื่อ พ.ศ. 2539 ชนะน๊อค ชม จ.เจริญ ยก 7 ต่อมา ซิโอโดราได้ขึ้นชิงแชมป์โลกรุ่นเฟเธอร์เวท WBF เมื่อ 9 พฤศจิกายน พ.ศ. 2539 ชนะน็อค เซดริก มินโก ยก 11 ได้แชมป์มาครอง แต่พอชกป้องกันแชมป์ครั้งแรกเมื่อ 6 กุมภาพันธ์ พ.ศ. 2541 ซิโอโดรากลับเป็นฝ่ายแพ้น็อค ก้องธวัช ส.กิตติไปอย่างพลิกความคาดหมาย จากนั้น ซิโอโดราก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2532) - แชมป์ฟิลิปปินส์รุ่นฟลายเวท (2533 – 2535) - แชมป์โลกรุ่นเฟเธอร์เวท WBF (2539 – 2541)- ชิง 9 พฤศจิกายน 2539 ชนะน็อค เซดริก มินโก ยก 11 ที่ มะนิลา - เสียแชมป์ 6 กุมภาพันธ์ 2541 แพ้น็อค ก้องธวัช ส.กิตติ ยก 1 ที่ มะนิลา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC เมื่อ 30 มกราคม พ.ศ. 2533 แพ้คะแนน สด จิตรลดา ที่ เวทีลุมพินี</doc>
