<doc id="281802" url="https://th.wikipedia.org/wiki?curid=281802" title="เทศบาลเมืองแก่งคอย">เทศบาลเมืองแก่งคอย เทศบาลเมืองแก่งคอย เป็นเทศบาลแห่งหนึ่งในจังหวัดสระบุรีเป็นเมืองที่เก่าแก่แห่งหนึ่งในจังหวัดสระบุรีและเป็นเมืองชุมทางรถไฟสายอีสาน และมีถนนมิตรภาพตัดผ่าน ทำให้เมืองมีความเจริญ ภายในเทศบาลเมืองแก่งคอย มีตลาดสดเทศบาล2แห่ง และโลตัส1แห่งประวัติเทศบาล ประวัติเทศบาล. เทศบาลเมืองแก่งคอยได้รับการยกฐานะตามพระราชกฤษฎีกาจัดตั้งเทศบาลตำบลแก่งคอย จังหวัดสระบุรี พุทธศักราช 2487 ตามประกาศประธานสภาผู้แทนราษฎรลงวันที่ 1 สิงหาคม พุทธศักราช 2487 ตราไว้ ณ วันที่ 19 ธันวาคม พุทธศักราช 2487 และประกาศดังกล่าวลงในราชกิจจานุเบกษา เล่ม 61 ตอนที่ 77 ลงวันที่ 26 ธันวาคม พุทธศักราช 2487 และได้รับการเปลี่ยนแปลงฐานะเป็นเทศบาลเมืองแก่งคอยตามประกาศกระทรวงมหาดไทย ลงวันที่ 26 ธันวาคม 2550 เรื่อง เปลี่ยนแปลงฐานะเทศบาลตำบลแก่งคอย อำเภอแก่งคอย จังหวัดสระบุรี เป็นเทศบาลเมืองแก่งคอย ทั้งนี้ ตั้งแต่วันที่ 1 กุมภาพันธ์ 2551ที่ตั้งและอาณาเขตที่ตั้ง ที่ตั้งและอาณาเขต. ที่ตั้ง. เทศบาลเมืองแก่งคอยมีพื้นที่ทั้งหมด 4.05 ตารางกิโลเมตร โดยห่างจากตัวจังหวัดสระบุรีไปทางทิศตะวันออกเฉียงเหนือ ประมาณ 12 กิโลเมตร และห่างจากกรุงเทพมหานครตามทางรถไฟสายตะวันออกเฉียงเหนือ 125 กิโลเมตร และทางรถยนต์ 121 กิโลเมตรอาณาเขต อาณาเขต. ทิศเหนือ ติดต่อกับ ลำแม่น้ำป่าสัก ตำบลสองคอน อำเภอแก่งคอย ทิศใต้ ติดต่อกับ ตำบลตาลเดี่ยว อำเภอแก่งคอย ทิศตะวันออก ติดต่อกับ ตำบลบ้านป่า อำเภอแก่งคอย ทิศตะวันตก ติดต่อกับ ตำบลตาลเดี่ยว อำเภอแก่งคอย</doc>
