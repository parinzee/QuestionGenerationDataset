<doc id="300909" url="https://th.wikipedia.org/wiki?curid=300909" title="รัฐบาฮากาลิฟอร์เนีย">รัฐบาฮากาลิฟอร์เนีย รัฐบาฮากาลิฟอร์เนีย () เป็นรัฐเหนือสุดและตะวันตกสุดของประเทศเม็กซิโก ก่อนที่เป็นรัฐในปี ค.ศ. 1953 มีชื่อเรียกว่า นอร์ทเทร์ริทอรีออฟบาฮากาลิฟอร์เนีย มีพื้นที่ 71,576 ตร.กม. (27,636 ตร.ไมล์) หรือ 3.57% ของพื้นที่ทั้งหมดของประเทศ ประกอบด้วยครึ่งหนึ่งของคาบสมุทรบาฮากาลิฟอร์เนีย รัฐมีพื้นที่ด้านทิศตะวันตกติดกับมหาสมุทรแปซิฟิก ทางตะวันออกติดกับรัฐโซโนรา, รัฐแอริโซนาของสหรัฐอเมริกา และอ่าวแคลิฟอร์เนีย (หรือทะเลกอร์เตซ) และติดกับรัฐบาฮากาลิฟอร์เนียซูร์ทางทิศใต้ ทางทิศเหนือยังติดกับรัฐแคลิฟอร์เนียของสหรัฐอเมริกา ประชากรของรัฐมีราว 2,844,469 คน (ปี 2005) และตกราว 3,165,776 (มิถุนายน 2009) มีจำนวนมากกว่าจำนวนประชากรในรัฐบาฮากาลิฟอร์เนียซูร์ที่อยู่ทางทิศใต้อย่างมาก และมีความคล้ายกับแซนดีเอโกเคาน์ตีทางใต้เหนือ และมากกว่าร้อยละ 75 ของประชากรอาศัยอยู่ที่เมืองหลวงของรัฐที่ชื่อเมืองเมคีกาลี หรือในเมืองตีคัวนา ทั้ง 2 เมืองติดกับชายแดนประเทศสหรัฐอเมริกา รัฐบาฮากาลิฟอร์เนียเป็นรัฐที่มีพื้นที่เป็นอันดับ 12 ของเม็กซิโก มีภูมิศาสตร์ตั้งแต่ชายหาด ป่า ไปจนถึงทะเลทราย</doc>
