<doc id="704621" url="https://th.wikipedia.org/wiki?curid=704621" title="ข้ามสีทันดร">ข้ามสีทันดร ข้ามสีทันดร เป็นนวนิยายที่แต่งโดย กฤษณา อโศกสิน ซึ่งเป็นนามปากกาของสุกัญญา ชลศึกษ์ ข้ามสีทันดรได้รับรางวัลหนังสือดีเด่นในปี พ.ศ. 2540 ข้ามสีทันดรเป็นนวนิยายที่มีเรื่องราวสะท้อนปัญหาครอบครัวที่เป็นอุทาหรณ์ให้สังคมได้ตระหนักถึงโทษพิษภัยของยาเสพติด ผูกแต่งเรียงร้อยเรื่องราวขึ้นมาในรูปนวนิยาย โดยนำการท่องเที่ยวแอฟริกาใต้มาประกอบเป็นฉากในเรื่องซึ่งสอดรับกันอย่างสมเหตุสมผลคล้องจองกันเป็นอันดีการสร้างเป็นละครโทรทัศน์ การสร้างเป็นละครโทรทัศน์. ข้ามสีทันดรสร้างเป็นละครโทรทัศน์ถึง 2 ครั้งด้วยกัน ครั้งแรกเมื่อปี พ.ศ. 2542 เขียนบทโทรทัศน์โดย ศัลยา สุขะนิวัตติ์ กำกับการแสดงโดย สยาม สังวริบุตร, สุชาติ ทับแป้น ละครเรื่องนี้ถือเป็นการเล่นละครโทรทัศน์ครั้งแรกของ ธีรภัทร์ สัจจกุล ในบทบาทสุดท้าทาย ประกบคู่กับนางเอก สุวนันท์ คงยิ่ง ร่วมด้วย จักรกฤษณ์ คชรัตน์, ทรงสิทธิ์ รุ่งนพคุณศรี, ดวงดาว จารุจินดา, ดวงตา ตุงคะมณี, วันชัย เผ่าวิบูลย์, พอเจตน์ แก่นเพชร ออกอากาศปี พ.ศ. 2542 ทาง ช่อง 7 และนำกลับมาสร้างใหม่อีกครั้งในปี พ.ศ. 2561 ผลิตโดย บริษัท จันทร์ 25 จำกัด มอบทีมผลิต เพ็ญพุธ เขียนบทโทรทัศน์โดย กู๊ดโฮป กำกับการแสดงโดย อัษฎาวุธ เหลืองสุนทร แล้วเป็นการพลิกบทบาทครั้งสำคัญของ ธนวรรธน์ วรรธนะภูติ, พชร จิราธิวัฒน์, ศิรินทร์ ปรีดียานนท์, ร่วมด้วย เพ็ญพักตร์ ศิริกุล, นพพล โกมารชุน, อริศรา วงษ์ชาลี, ธนากร โปษยานนท์ และนักแสดงมากฝีมืออีกคับคั่ง ในเวอร์ชั่นครั้งนี้ได้ยกกองไปถ่ายทำไกลถึง แอฟริกาใต้ ตามเนื้อหาบทประพันธ์ ออกอากาศทุกวันพุธ - พฤหัสบดี เริ่ม 21 มิถุนายน พ.ศ. 2561 ทาง ช่อง 3เรื่องย่อ เรื่องย่อ. ยุพรา เพื่อนสนิทของ เดือนสิบ เห็นเธอเป็นทุกข์เรื่อง ดวล น้องชาย อีกทั้งปัญหาชีวิตมากมายรู้สึกสงสารอยากช่วยผ่อนคลาย จึงชวนเดือนสิบไปเที่ยว แอฟริกา กับคณะทัวร์ ที่มี ชีวาตม์ เป็นหัวหน้าคณะ ระหว่างเดินทางทุกคนในทัวร์ต่างตื่นเต้นกับการส่องสัตว์ ป่า นานาชนิด และ มหาสมุทรแอฟริกา จะมีเพียงแต่ เที่ยงวัน ชายหนุ่มซึ่งมีอดีตเคยติดเฮโรอีนมาเป็นเวลานาน 10 ปี เพียงคนเดียวที่มีทีท่าไม่แยแสต่อสิ่งที่พบเห็น ทำให้ นางสวาท ผู้เป็นแม่เฝ้าคอยดูด้วยความห่วงใยมากเกินปกติ จนเป็นที่ผิดสังเกตของเดือนสิบและทุกคน โดยเฉพาะ นางรื่นเริง ที่มักคอยจ้องจับผิดสองแม่ลูก เพราะนางรู้อดีตของเที่ยงวัน ในระหว่างการเดินทางชีวาตม์ทำตัวเป็นหัวหน้าคณะที่ดี คอยดูแลลูกทัวร์ทุกคน โดยเฉพาะนางสวาทและเที่ยงวันที่มักจะแยกตัวไม่ยุ่งเกี่ยวกับใคร เที่ยงวันรู้สึกอึดอัดกับสายตาแปลก ๆ ของบางคนในคณะทัวร์ แต่ก็พยายามทำใจยอมรับสภาพความเป็นจริง เขาเริ่มสังเกตและทำความคุ้นเคยกับเดือนสิบ และหันมาเอาใจใส่มารดาที่คอยเฝ้าตามตัวเขาด้วยความห่วงใย ครั้งแรกเที่ยงวันรู้สึกหวาดระแวงเดือนสิบ เพราะคิดว่าเดือนสิบเป็นเหมือนคนอื่น ๆ ที่อยากรู้เรื่องการติดยาของเขา แต่เมื่อเห็นความร่าเริงสดใสและความเป็นกันเองของเดือนสิบและยุพรา เที่ยงวันรู้สึกสบายใจและคลายความอึดอัดลง แต่ในบางครั้งเที่ยงวันก็สังเกตเห็นว่าเดือนสิบมีนัยน์ตาที่เลื่อนลอย เคว้งคว้างเหมือนมีเรื่องอยู่ในใจ ยุพราพยายามบอกให้เดือนสิบลืมปัญหาที่บ้านและความกังวลในเรื่องของลำธารคนรักไปก่อนนักแสดงรางวัลรางวัล. - ละครโทรทัศน์ปี พ.ศ. 2542</doc>
