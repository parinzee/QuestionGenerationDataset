<doc id="84275" url="https://th.wikipedia.org/wiki?curid=84275" title="สายสวรรค์ ขยันยิ่ง">สายสวรรค์ ขยันยิ่ง สายสวรรค์ ขยันยิ่ง ชื่อเล่น : (หนิง) เป็นผู้ประกาศข่าวและพิธีกรรายการโทรทัศน์ ของสถานีโทรทัศน์ทีไอทีวี มานานกว่า 10 ปี และหลังจากสถานีโทรทัศน์ทีไอทีวีปิดลงได้ไม่นาน เธอก็ได้มาเป็นผู้ประกาศข่าวเช้าในรายการจมูกมดของทางสถานีโทรทัศน์สีกองทัพบกช่อง 7 ในระยะหนึ่ง ปัจจุบัน เธอได้เซ็นสัญญาเป็นผู้ประกาศข่าว ของทางสถานีวิทยุโทรทัศน์ไทยทีวีสีช่อง 3 สายสวรรค์ ศึกษาระดับประถมศึกษา โรงเรียนเชียงรายวิทยาคม ระดับมัธยมศึกษา วิทยาลัยนาฏศิลปเชียงใหม่ ระดับปริญญาตรี คณะนาฏศิลป์และดุริยางค์ ภาควิชา/สาขา นาฏศิลป์ไทย สถาบันเทคโนโลยีราชมงคล ระดับปริญญาโท ศิลปศาสตรมหาบัณฑิต สาขาวิชานาฏยศิลป์ไทย จุฬาลงกรณ์มหาวิทยาลัย เริ่มงานแรกเป็นครูสอนนาฏศิลป์ที่ จังหวัดนครศรีธรรมราช ต่อมาเป็นผู้ประกาศข่าวช่อง 11 (ท้องถิ่น) แล้วจึงทำงานเป็นผู้ประกาศข่าวทางไอทีวี เมื่อปี 2540 ต่อมาทำหน้าที่เป็นโปรดิวเซอร์และเป็นผู้ดำเนินรายการ เมืองไทยเช้านี้, วาไรตี้ข่าวภาคเช้า จนได้เป็นผู้ประกาศข่าวภาคเที่ยงและภาคค่ำ และเป็นผู้จัดการแผนกผู้ประกาศที่ไอทีวี และเป็นพิธีกรรายการ คืนนี้กับสายสวรรค์ เธอทำงานกับทางช่อง 3 มีผลงานคือรายการ Lightning Talk กับ สายสวรรค์ ขยันยิ่ง ที่ทำให้เธอได้รับรางวัลพิธีกรหญิงดีเด่น ประเภทพิธีกรหรือผู้ดำเนินรายการ จากงานประกาศรางวัลโทรทัศน์ทองคำ ครั้งที่ 31 ประจำปี 2559 และเธอยังเป็นผู้ประกาศข่าวโทรทัศน์รวมการเฉพาะกิจแห่งประเทศไทยเมื่อคราวพระราชพิธีสรงน้ำศพสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี และเป็นผู้บรรยายถ่ายทอดสดงานพระราชพิธีถวายพระเพลิงพระบรมศพ รัชกาลที่ 9 สายสวรรค์ได้รับรางวัลนาฏราช ครั้งที่ 4 สาขาผู้บรรยายรายการโทรทัศน์ยอดเยี่ยม จากรายการสารคดีเฉลิมพระเกียรติ 70 ปี รัชกาลที่ 9 ตอน "รอยยิ้มจากหยาดเหงื่อ" ช่อง 3รางวัลรางวัล. - รางวัลโทรทัศน์ทองคำ ประเภทผู้ดำเนินรายการหญิงดีเด่น ปี 2559 - รางวัลนาฏราช ประเภทผู้ประกาศข่าวดีเด่น จากรายการเรื่องเด่นเย็นนี้เสาร์-อาทิตย์ ปี 2556 - รางวัลชนะเลิศ โครงการ ITV Award 1997 ประเภทผู้ประกาศข่าวหญิง ปี 2540 - รางวัลพระราชทานประเภทผู้อ่านข่าวที่ใช้ภาษาไทยดีเด่นทางสถานีวิทยุโทรทัศน์ จากกรมประชาสัมพันธ์ ปี 2544-46 - รางวัล Star Entertainment Award ปี 2545 ประเภทผู้ประกาศข่าวหญิงดีเด่น ของสมาคมนักข่าวบันเทิงแห่งประเทศไทย - รางวัลพระราชทานประเภทผู้อ่านข่าวที่ใช้ภาษาไทยดีเด่นทางสถานีวิทยุโทรทัศน์ จากกรมประชาสัมพันธ์ - รางวัลโทรทัศน์ทองคำ ประเภทผู้ประกาศข่าวหญิงดีเด่น จากสมาคมผู้สื่อข่าวบันเทิงแห่งประเทศไทย - รางวัลพระราชทาน "เทพทอง" ประเภทบุคคลดีเด่น ด้านวิทยุโทรทัศน์ ปี 2546 - รางวัลนาฏราช ครั้งที่ 4 สาขาผู้บรรยายรายการโทรทัศน์ยอดเยี่ยม จากรายการสารคดีเฉลิมพระเกียรติ 70 ปี รัชกาลที่ 9 ตอน "รอยยิ้มจากหยาดเหงื่อ" ช่อง 3 ฯลฯ</doc>
