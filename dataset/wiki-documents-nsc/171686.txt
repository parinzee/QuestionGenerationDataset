<doc id="171686" url="https://th.wikipedia.org/wiki?curid=171686" title="อัฟราม แกรนท์">อัฟราม แกรนท์ อัฟราม แกรนท์ () มีชื่อเต็มว่า อัฟราฮาม "อัฟราม" แกรนท์ (Avraham "Avram" Grant; ฮิบรู: אברהם "אברם" גרנט‎) เป็นอดีตผู้จัดการทีมเชลซี และเคยเป็นประธานฝ่ายเทคนิคของบีอีซีเทโรศาสน ในไทยพรีเมียร์ลีกช่วงสั้น ๆเกิดเมื่อวันที่ 4 พฤษภาคม ค.ศ. 1955 ที่เพตาห์ ติควา ประเทศอิสราเอล ปัจจุบันเป็นผู้จัดการทีมชาติกานาประวัติ ประวัติ. แกรนท์เริ่มต้นเส้นทางชีวิตในสายการเป็นผู้ฝึกสอนฟุตบอลโดยที่ไม่มีประวัติในการเป็นนักฟุตบอลอาชีพมาก่อน และเป็นโค้ชมาตั้งแต่อายุ 18 ปี และปักหลักเป็นโค้ชระดับทีมเยาวชนของฮาโปเอล เพตาห์ ติควา ทีมสโมสรเล็ก ๆ ชานกรุงเทล อาวีฟ บ้านเกิด แกรนท์ใช้เวลาพิสูจน์ตัวเองนานนับสิบปี โดยพาทีมเยาวชนของสโมสรคว้าแชมป์มาครองได้มากมายก่อนที่จะได้เลื่อนชั้นขึ้นมาคุมทีมชุดใหญ่เมื่ออายุครบ 32 ปี คือการได้คุมทีมชุดใหญ่ของฮาโปเอล เพตาห์ ติควา เมื่อสามารถพาให้กลายเป็นรองแชมป์ลีกฟุตบอลของอิสราเอลได้ถึง 3 ครั้ง จาก 4 ฤดูกาล และยังได้แชมป์ฟุตบอลถ้วยอีกถึง 2 ครั้ง ทำให้แกรนท์ได้รับฉายานามจากสื่อมวลชนในประเทศว่า "นักมายากล" (Magician) หลังจากนั้นแกรนท์ได้เข้าไปคุมทีมมัคคาบี้ เทล อาวีฟ ทีมระดับยักษ์ใหญ่ 1 ใน 3 ทีมของอิสราเอล และสามารถนำทีมเป็นแชมป์ได้สำเร็จ และตลอดระยะเวลา 4 ปีที่อยู่กับยักษ์ใหญ่ทีมนี้แกรนท์พาทีมคว้าแชมป์ลีกได้ 2 สมัย ฟุตบอลถ้วย 1 สมัยและลีกคัพของอิสราเอลอีก 1 สมัย นับได้ว่าเป็นผู้จัดการทีมฟุตบอลที่ประสบความสำเร็จสูงสุดในช่วงกลางทศวรรษที่ 90 ของอิสราเอล จากนั้นแกรนท์ได้ย้ายไปคุมทีมฮาโปเอล ไฮฟา แทนแต่ก็อยู่ได้ไม่นานนักเมื่อมีปัญหากับบอร์ดบริหารของสโมสรก่อนที่จะมายังมัคคาบี้ เทล อาวีฟ อีกครั้ง และบีบให้สโมสรเก่าต้องปลดผู้จัดการทีมคนเดิมออกไป แต่ผลงานตลอด 4 ปีที่อยู่ในเทล อาวีฟ ครั้งนี้ไม่ประสบความสำเร็จเอาเสียเลย ถึงขั้นโดนแฟนบอลขู่หมายเอาชีวิต อย่างไรก็ดี แกรนท์ ลับมาเรียกชื่อเสียงของตัวเองกลับคืนมาได้อีกครั้งเมื่อกลับมาทำทีมมัคคาบี้ ไฮฟา และทำให้ทีมคว้าแชมป์ได้ 2 สมัยติดต่อกัน ก่อนจะเข้าไปทำทีมชาติอิสราเอลในปี ค.ศ. 2002 ในเวลาต่อมา ระหว่างช่วงที่คุมทีมชาติ แกรนท์ยังได้รับการยกย่องในฐานะผู้ที่นำนวัตกรรมใหม่ ๆ เข้ามาสู่วงการฟุตบอลอิสราเอล โดยเฉพาะในเรื่องของจิตวิทยาลูกหนัง แกรนท์ เคยตัดต่อคลิปวีดีโอภาพยนตร์เรื่อง Braveheart เพื่อปลุกใจนักฟุตบอลก่อนการแข่งขัน รวมถึงการตัดต่อเทปสัมภาษณ์แฟนบอลชาวอิสราเอลต่ความคาดหวังที่มีต่อนักเตะทีมชาติของพวกเขาในวงการฟุตบอลอังกฤษ ในวงการฟุตบอลอังกฤษ. แกรนท์เดินมาสู่ประเทศอังกฤษในปี ค.ศ. 2006 ในฐานะผู้อำนวยการสโมสรปอร์ทสมัธ หลังจากนั้นก็ได้ถูกโรมัน อบราโมวิช ประธานสโมสรเชลซี ดึงตัวมาช่วยงานในสโมสรในฐานะโค้ชผู้ช่วยของโชเซ่ มูรินโญ่ ก่อนที่จะได้รับตำแหน่งผู้จัดการทีมอย่างกะทันหันในเดือนกันยายน ค.ศ. 2007 เนื่องจากมูริญโญ่ถูกปลดออกจากตำแหน่งเนื่องจากผลงานของทีมไม่ดี และมีปัญหากับผู้บริหาร ซึ่งแกรนท์ได้นำพาทีมเป็นรองแชมป์พรีเมียร์ลีก ที่มีคะแนนห่างจากแมนเชสเตอร์ ยูไนเต็ด ที่ได้แชมป์เพียง 2 คะแนนเท่านั้น เป็นรองแชมป์คาร์ลิ่ง คัพ และสามารถนำพาทีมเข้าสู่รอบชิงชนะเลิศยูฟ่าแชมเปียนส์ลีกเป็นครั้งแรกในประวัติศาสตร์ของสโมสร แม้จะได้แค่รองแชมป์ แต่ในนัดชิงชนะเลิศก็ต้องตัดสินด้วยการดวลลูกจุดโทษชี้ขาดกับแมนเชสเตอร์ ยูไนเต็ด เนื่องจากในเวลา 120 นาที เสมอกัน 1-1 และหลายคนมองว่าในเกม เชลซีเล่นได้ดีกว่าเยอะโดยเฉพาะในครึ่งเวลาหลัง 24 พฤษภาคม ค.ศ. 2008 สโมสรมีมติปลดอัฟราม แกรนท์ ออกจากตำแหน่ง จนกระทั่งในวันที่ 26 พฤศจิกายน ค.ศ. 2009 จึงได้รับแต่งตั้งให้เป็นผู้จัดการทีมปอร์ทสมัธ เมื่อวันที่ 3 มิถุนายน ค.ศ. 2010 ได้เซ็นสัญญาเป็นผู้จัดการทีม เวสต์แฮมยูไนเต็ด เป็นเวลา 4 ปี</doc>
