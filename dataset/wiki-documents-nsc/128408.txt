<doc id="128408" url="https://th.wikipedia.org/wiki?curid=128408" title="สมาคมนักเรียนเก่าเตรียมอุดมศึกษา ในพระบรมราชูปถัมภ์">สมาคมนักเรียนเก่าเตรียมอุดมศึกษา ในพระบรมราชูปถัมภ์ สมาคมนักเรียนเก่าเตรียมอุดมศึกษา ในพระบรมราชูปถัมภ์ (สนตอ.) () ก่อตั้งขึ้นเมื่อวันที่ 25 พฤศจิกายน พ.ศ. 2493 โดยมีพันเอกการุณ เก่งระดมยิง นักเรียนเก่าเตรียมอุดมศึกษารุ่นแรก เป็นนายกสมาคมคนที่ 1 สมาคมมีสำนักงานอยู่ที่ตึก 4 ของโรงเรียนเตรียมอุดมศึกษา และได้ทำพิธีเปิดป้ายสมาคมขึ้น เมื่อปี พ.ศ. 2490 โดย ฯพณฯ หม่อมหลวงปิ่น มาลากุล (ผู้อำนวยการโรงเรียนเตรียมอุดมศึกษาคนแรก) และในโอกาสนั้น ท่านได้ให้คำขวัญว่า หลังจากก่อตั้งสมาคมนักเรียนเก่าเตรียมอุดมศึกษา (สนตอ.) ขึ้นแล้วในปี พ.ศ. 2493 ต่อมาคณะกรรมการสมาคมนักเรียนเก่าได้จัดให้มีงานคืนสู่เหย้าขึ้น ปรากฏว่ามีนักเรียนเก่ามาร่วมงานกันเป็นจำนวนมาก เป็นเหตุให้เกิดการทะเลาะวิวาทกันขึ้น เพราะความมึนเมาของคนหนุ่มทั้งหลาย คณะกรรมการชุดนั้นก็เลยหลุดเงียบไป มิได้ดำเนินการอย่างหนึ่งอย่างใดต่อไปอีก ตราบจนกระทั่งโรงเรียนมีอายุครบ 25 ปี เมื่อปี พ.ศ. 2505 ทางโรงเรียนจึงได้จัดให้มีงานฉลองครบรอบ 25 ปี โดยคณะนักเรียนเตรียมอุดมศึกษารุ่นแรก ซึ่งมีคุณอภิโชติ จิตรานนท์ เป็นหัวหน้าได้มาร่วมกับทางโรงเรียนจัดงาน และได้เป็นหลักสำคัญ ที่ได้เชิญชวนรุ่นน้องๆ ให้มาร่วมงานครั้งนี้ และได้เชิญให้พันเอกการุณ เก่งระดมยิง เป็นประธานจัดงานซึ่งมีคุณอภิโชติ จิตรานนท์ พร้อมทั้งเพื่อนๆ และน้องๆ รุ่นต่างๆ ได้เป็นกรรมการร่วมกับ พ.อ.การุณ เก่งระดมยิง และในปีนั้นเองพันเอกการุณ เก่งระดมยิง ได้ประกาศลาออกจากนายกสมาคมฯ หลังจากนั้น กิจการของสมาคมก็เงียบหายไป เพราะขาดกรรมการดำเนินการ ต่อมาอาจารย์คุณหญิงบุญเลื่อน เครือตราชู ได้ติดต่อคุณสรรเสริญ อุทัยเฉลิม ให้รวบรวมสมัครพรรคพวกนักเรียนเก่า ช่วยรื้อฟื้นให้สมาคมฟื้นคืนชีพขึ้นมาอีก คุณสรรเสริญ อุทัยเฉลิม พร้อมเพื่อนฝูงจึงได้รวบรวมกันฟื้นฟูและจัดงานชุมนุมนักเรียนเก่ารุ่นอพยพขึ้นเมื่อเดือนตุลาคม พ.ศ. 2505 ในการชุมนุมสังสรรค์ครั้งนี้ปรากฏว่ามีนักเรียนเก่ามาร่วมชุมนุมกันเป็นจำนวนมากและยังมีอาจารย์บางท่านมาร่วมด้วย อาทิเช่น อาจารย์ หม่อมเจ้าวงษ์มหิป ชยางกูร, อาจารย์ลัยอาจ ภมะราภา, อาจารย์ หม่อมหลวงจิตรสาร ชุมสาย และอาจารย์คุณหญิงบุญเลื่อน เครือตราชู ผลของการจัดงานครั้งนี้ ต่อมาคุณสรรเสริญ อุทัยเฉลิม พร้อมเพื่อนๆ จึงได้จัดให้มีการเลือกตั้งนายกสมาคมขึ้นผลปรากฏว่า คุณพิชัย วาศนาส่งได้รับเลือกให้เป็นนายกสมาคมเป็นคนที่ 2 ในปี พ.ศ. 2508 เมื่อคุณพิชัย วาศนาส่ง ได้เป็นนายกสมาคมฯ ก็ได้ดำเนินการนำนักเรียนเก่า ไปทอดกฐินที่วัดต้นตระกูลของอาจารย์ หม่อมหลวงปิ่น มาลากุล ที่จังหวัดพระนครศรีอยุธยา เมื่อคุณพิชัยฯ เป็นนายกสมาคมได้ครบ 1 ปี จึงได้จัดให้มีการเลือกตั้งนายกขึ้นใหม่ในปี พ.ศ. 2509 ผลปรากฏว่าคุณอภิโชติ จิตรานนท์ นักเรียนเก่าเตรียมอุดมศึกษารุ่นแรก ได้รับเลือกตั้ง เป็นนายกสมาคมคนที่ 3 ต่อจากคุณพิชัย วาศนาส่ง เมื่อคุณอภิโชติ จิตรานนท์ ได้รับเลือกเป็นนายกสมาคมฯ แล้วได้จัดตั้งคณะกรรมการเพื่อดำเนินการ ดังมีรายนามต่อไปนี้ คณะกรรมการสมาคมชุดดังกล่าวนี้ได้พิจารณาจัดงาน เตรียมอุดมรำลึก ขึ้นเพื่อหารายได้สำหรับจัดตั้งเป็นทุนการศึกษาของนักเรียนเตรียมอุดมศึกษาปัจจุบันที่ขาดแคลนทุนทรัพย์และจัดหาเครื่องอุปกรณ์ในการเรียนการสอนให้แก่โรงเรียนโดยครั้งแรกได้จัดขึ้นเมื่อวันที่ 15 ตุลาคม พ.ศ. 2509 ณ เวทีลีลาศ สวนลุมพินี ผลการจัดงานหารายได้ครั้งนี้นับว่าได้ผลดีเป็นอย่างมาก ทั้งเป็นที่ชื่นชอบและนิยมยินดีของนักเรียนเก่าทั่วหน้ากัน คณะกรรมการสมาคมจึงได้พิจารณาจัดงาน เตรียมอุดมรำลึก ครั้งต่อไปอีกเมื่อวันที่ 4 พฤศจิกายน พ.ศ. 2510 และผลจากการจัดงานครั้งนี้กลับได้ผลดียิ่งกว่าครั้งแรกเป็นเหตุให้สมาคมสามารถจัดสรรให้เป็นทุนการศึกษาแก่นักเรียนที่เรียนดีแต่ขาดแคลนทุนทรัพย์ได้เป็นจำนวนมากทุนพอสมควร เป็นเหตุให้ชื่อเสียงของสมาคมนักเรียนเก่าเตรียมอุดมศึกษาได้โด่งดังขึ้นเป็นลำดับและเมื่ออายุการเป็นนายกสมาคมครบวาระแล้วคือปี พ.ศ. 2509 - พ.ศ. 2510 คุณอภิโชติจึงได้จัดให้มีการเลือกตั้งนายกสมาคมขึ้นใหม่ ผลปรากฏว่าการเลือกตั้งครั้งนี้ คุณอภิโชติก็ยังคงได้รับเลือกตั้งให้ดำรงตำแหน่งเป็นนายกสมาคมต่อไปอีกด้วยคะแนนเสียงเป็นเอกฉันท์ ดังนั้นคุณอภิโชติจึงต้องดำรงตำแหน่งนายกสมาคมนักเรียนเก่าเตรียมอุดมศึกษาอีกวาระหนึ่งคือระหว่างปี พ.ศ. 2511 - พ.ศ. 2512 และคณะกรรมการชุดนี้ก็ได้จัดงาน เตรียมอุดมรำลึก ขึ้นอีกเมื่อ 19 ธันวาคม พ.ศ. 2511 ณ เวทีลีลาศสวนอัมพร และเมื่อครบวาระแล้วคุณอภิโชติยังคงได้รับการเลือกตั้งให้เป็นนายกสมาคมอีกเป็นครั้งที่ 3 คือระหว่างปี พ.ศ. 2513 - พ.ศ. 2514 และครั้งนี้คณะกรรมการได้เปลี่ยนแปลงการจัดงานใหม่โดยเปลี่ยนเป็นจัดงานวันคืนสู่เหย้าโดยจัดขึ้นที่สนามฮอกกี้ซึ่งอยู่ระหว่างตึก 1 และ ตึก 2 ในบริเวณโรงเรียนเตรียมอุดมศึกษา เมื่อประมาณปี พ.ศ. 2514 โดยมีเจตนาเพียงให้เกิดความสามัคคีและความเป็นปึกแผ่นเจริญรุ่งเรืองและยังคงความเป็นเอกในด้านการศึกษาอีกทั้งวัฒนธรรมอันดีงามของสมาคมมิให้เสื่อมคลาย นอกจากการจัดงานหารายได้ให้เป็นทุนการศึกษาของสมาคมแล้ว คณะกรรมการชุดนี้ยังได้พิจารณาร่างกฎข้อบังคับของสมาคมและเครื่องหมายตราของสมาคม โดยกำหนดวาระการเป็นนายกสมาคม ให้มีกำหนดเป็นได้ครั้งละ 2 ปี และแต่ละคนให้เป็นนายกสมาคมติดต่อกันได้ไม่เกิน 2 วาระ คือ 4 ปี และเมื่อครบ 2 วาระแล้วให้หมดสิทธิ์ได้รับการเลือกตั้ง ต้องเว้นไปอย่างน้อย 1 วาระจึงจะมีสิทธิ์สมัครรับเลือกตั้งใหม่ได้ เมื่อคุณอภิโชติครบวาระที่ 3 แล้วจึงได้จัดให้มีการเลือกตั้งขึ้นใหม่โดยคุณอภิโชติไม่สมัครรับเลือกตั้งตามกฎข้อบังคับ ผลปรากฏว่าคุณพนิต เศวตโยธิน นักเรียนเก่ารุ่นอพยพได้รับเลือกตั้งให้เป็นนายกสมาคมเป็นคนที่ 4 ระหว่างปี พ.ศ. 2516 - พ.ศ. 2520 และคุณพนิตฯ ได้ดำเนินการจัดหาทุนมาสร้างอาคารสมาคมนักเรียนเก่าเตรียมอุดมศึกษาให้เป็นผลสำเร็จ และทำพิธีเปิดในปี พ.ศ. 2520 นับแต่นั้นเป็นต้นมากิจการของสมาคมก็ได้เจริญก้าวหน้ามาเป็นลำดับโดยมีนักเรียนเก่ารุ่นต่างๆ เข้ามาดำเนินการจนถึงปัจจุบัน สมาคมนักเรียนเก่าเตรียมอุดมศึกษาของเราได้เจริญรุ่งเรืองเป็นปึกแผ่นมาจนตราบเท่าทุกวันนี้ ก็เพราะบรรดาศิษย์เก่าทุกคนได้ร่วมแรงร่วมใจสามัคคีกันช่วยส่งเสริมและสนับสนุนสมาคมของเราด้วยดีตลอดมาทำเนียบนายกสมาคม</doc>
