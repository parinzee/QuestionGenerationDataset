<doc id="282411" url="https://th.wikipedia.org/wiki?curid=282411" title="เคที โฮลมส์">เคที โฮลมส์ เคที โฮลมส์ () เกิดเมื่อวันที่ 18 ธันวาคม ค.ศ. 1978 เป็นนักแสดงหญิงชาวอเมริกา มีชื่อเสียงแรก ๆ จากบทโจอี พอตเตอร์ในซีรีส์ทางโทรทัศน์แนวดราม่าวัยรุ่นทางช่องเดอะดับเบิลยูบีเรื่อง Dawson's Creek ตั้งแต่ปี ค.ศ. 1998 ถึง 2003 บทบาทการแสดงของเธอมีตั้งแต่หนังอาร์ตอย่างเช่น เรื่อง The Ice Storm ไปจนถึงหนังระทึกขวัญอย่าง Abandon ไปจนถึงหนังระดับบล็อกบัสเตอร์อย่าง Batman Begins ในช่วงต้นปี ค.ศ. 2005 เธอเริ่มเปิดเผยความสัมพันธ์กับนักแสดงที่มีชื่อเสียงอย่าง ทอม ครูซ ที่เป็นที่จับตามองเนื่องจากอายุห่างของทั้งคู่ที่ต่างกันถึง 16 ปี และในเดือนมิถุนายน หลายเดือนถัดมาหลังจากพบกันครั้งแรก โฮลมส์และครูซก็หมั้นกัน ความสัมพันธ์ของทั้งคู่เป็นที่สนใจต่อสื่อในระดับนานาชาติ แต่ส่วนใหญ่เป็นในทางลบ รวมถึงในเรื่องความสัมพันธ์ที่ดูเป็นการประชาสัมพันธ์แง่ภาพยนตร์ โฮลมส์ที่โตมากับโรมันคาทอลิก ก็เปลี่ยนมานับถือลัทธิไซแอนโทโลจี หลังจากที่เริ่มออกเดตกัน เมื่อวันที่ 18 เมษายน ค.ศ. 2006 เธอให้กำเนิดบุตรสาวให้ชื่อว่า ซูรี และเมื่อวันที่ 18 พฤศจิกายน ค.ศ. 2006 เธอและครูซแต่งงานกันในอิตาลี ก่อนจะหย่าร้างกัน เมื่อเดือนมิถุนายน 2012</doc>
