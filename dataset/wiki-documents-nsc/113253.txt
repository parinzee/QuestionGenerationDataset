<doc id="113253" url="https://th.wikipedia.org/wiki?curid=113253" title="ภาษาอารัน">ภาษาอารัน ภาษาอารัน (อารัน: ) เป็นรูปแบบมาตรฐานรูปแบบหนึ่งของภาษาอ็อกซิตันสำเนียงกัสกุงถิ่นพิเรนีส ใช้กันในหน่วยดินแดนพิเศษอารัน ทางทิศตะวันตกเฉียงเหนือของแคว้นกาตาลุญญา ติดพรมแดนระหว่างประเทศสเปนกับประเทศฝรั่งเศส ภาษาอารันเป็นภาษาราชการของหน่วยดินแดนดังกล่าวร่วมกับภาษากาตาลาและภาษาสเปน และในปี พ.ศ. 2553 สภานิติบัญญัติกาตาลุญญาได้มีมติให้ภาษานี้เป็นภาษาราชการภาษาที่ 3 ของทั้งแคว้นกาตาลุญญา ตัวสะกดอย่างเป็นทางการของชื่อเมืองต่าง ๆ ในดินแดนอารันจะใช้ภาษาอารันเป็นหลัก เช่น ตัวสะกดชื่อเมือง จะปรากฏในแผนที่และบนป้ายบอกทางต่าง ๆ แทนที่ตัวสะกด ซึ่งเป็นชื่อในภาษากาตาลาและภาษาสเปน</doc>
