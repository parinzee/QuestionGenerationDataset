<doc id="741429" url="https://th.wikipedia.org/wiki?curid=741429" title="ตามใจ ขำภโต">ตามใจ ขำภโต ตามใจ ขำภโต อดีตรัฐมนตรีว่าการกระทรวงพาณิชย์ ในรัฐบาลพลเอก เปรม ติณสูลานนท์ (ครม.42)ประวัติ ประวัติ. ตามใจ ขำภโต เกิดเมื่อวันที่ 12 พฤศจิกายน พ.ศ. 2479 สำเร็จการศึกษาชั้นมัธยมปีที่ 8 จากโรงเรียนเตรียมอุดมศึกษา จากนั้นได้ทุนไปเรียนต่อคณะวิศวกรรมศาสตร์ที่มหาวิทยาลัยโตเกียว จนจบทั้งปริญญาตรีและโทการทำงาน การทำงาน. ตามใจ ขำภโต เริ่มรับราชการที่การพลังงานแห่งชาติ ต่อมาโอนย้ายมาสังกัดกรมชลประทาน ในตำแหน่งหัวหน้าส่วนควบคุมระดับน้ำโครงการเขื่อนน้ำพุง จังหวัดสกลนคร กระทั่งในปี พ.ศ. 2508 จึงลาออกจากราชการไปร่วมงานกับบริษัทกระจกไทยอาซาฮี จำกัด ในปี พ.ศ. 2518 ตามใจ ได้รับแต่งตั้งเป็นกรรมการผู้จัดการใหญ่ธนาคารกรุงไทย จำกัด ดำรงตำแหน่ง 2 วาระ ในระหว่างปี พ.ศ. 2518 ถึงปี พ.ศ. 2529 และในระหว่างนั้นได้ดำรงตำแหน่งทางการเมืองควบคู่ไปด้วย คือ ในคณะรัฐมนตรีไทย คณะที่ 42 นำโดยพลเอก เปรม ติณสูลานนท์ เขาได้รับแต่งตั้งเป็นรัฐมนตรีว่าการกระทรวงพาณิชย์ โดยการแนะนำของบุญชู โรจนเสถียร และตามใจก็ได้ลาออกในเวลาต่อมา ต่อจากนั้นเขาได้รับเลือกตั้งเป็นสมาชิกสภาผู้แทนราษฎรจังหวัดอุทัยธานี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 สังกัดพรรคสหประชาธิปไตย ตามใจ ถูกศาลฎีกาพิพากษาจำคุก 20 ปี เมื่อวันที่ 17 มีนาคม พ.ศ. 2538 ในข้อหาความผิดต่อพระราชบัญญัติว่าด้วยความผิดของพนักงานในองค์กรของรัฐ หรือหน่วยงานของรัฐและยักยอก เมื่อครั้งที่มีตำแหน่งเป็นกรรมการผู้จัดการใหญ่ธนาคารกรุงไทย จากกรณีการปล่อยกู้ให้บริษัทในกลุ่มของสุระ จันทร์ศรีชวาลา ตามใจต้องรับโทษจำคุกเป็นเวลา 7 ปี และได้รับพระราชทานอภัยโทษ ให้พ้นโทษเมื่อวันที่ 31 ตุลาคม พ.ศ. 2539เครื่องราชอิสริยาภรณ์</doc>
