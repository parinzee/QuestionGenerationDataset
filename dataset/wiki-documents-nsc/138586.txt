<doc id="138586" url="https://th.wikipedia.org/wiki?curid=138586" title="คณะเบเนดิกติน">คณะเบเนดิกติน คณะนักบุญเบเนดิกต์ (; ) นิยมเรียกกันว่า คณะเบเนดิกติน (Benedictine Order) (ค.ศ. 480 - ค.ศ. 547) เป็นคณะนักบวชคาทอลิกที่ใช้ชีวิตอารามวาสีตามหลักวินัยของนักบุญเบเนดิกต์ นักพรตในคณะนี้จะอาศัยอยู่ร่วมกันในคริสต์ศาสนสถานที่เรียกว่าอาราม (บางอารามเรียกว่าแอบบีย์หรือไพรออรี) ซึ่งแต่ละอารามจะปกครองตนเองเป็นอิสระ ไม่ขึ้นต่ออารามอื่น ๆ มีสมาพันธ์เบเนดิกตินซึ่งสมเด็จพระสันตะปาปาลีโอที่ 13 ทรงตั้งขึ้นเพื่อเป็นองค์การปกครองคณะในระดับสากล มีอธิการไพรเมตเป็นประธานสมาพันธ์ประวัติ ประวัติ. หลังจากที่เบเนดิกต์ได้บำเพ็ญพรต อธิษฐานภาวนา อ่านคัมภีร์ไบเบิล และอดอาหาร ได้ระยะหนึ่งก็มีผู้ศรัทธาหลายคนสนใจขอร่วมบำเพ็ญตามแนวทางของท่าน เบเนดิกต์จึงได้ก่อตั้งอารามขึ้น 12 แห่ง แต่ละแห่งมีนักพรต 12 รูป มีอธิการเป็นหัวหน้าอาราม อธิการแต่ละคนขึ้นตรงต่อเบเนดิกต์ซึ่งขณะนั้นท่านมีอายุได้เพียง 25 ปีเท่านั้น ต่อมามีบาทหลวงคนหนึ่งในโบสถ์ใกล้อารามเกิดริษยาจึงหาทางแกล้งท่านต่าง ๆ นา ๆ จนท่านต้องย้ายไปบำเพ็ญพรตที่ภูเขากัสซีโน (Cassino) พร้อมกับศิษย์จำนวนหนึ่ง ที่นี่ท่านได้ตราวินัยของนักบุญเบเนดิกต์ขึ้นเพื่อเป็นระเบียบและแนวทางของผู้ที่จะใช้ชีวิตอารามวาสี ต่อมานักพรตในคณะได้หันไปทำงานด้านการประกาศข่าวดีด้วย และประสบความสำเร็จเป็นอย่างดี เช่น นักบุญแพทริก มิชชันนารีประจำไอร์แลนด์ นักบุญโคลัมบานุสมิชชันนารีประจำฝรั่งเศส นักบุญออกัสตินแห่งแคนเทอร์เบอรีมิชชันนารีประจำอังกฤษ เป็นต้น ทำให้คณะเบเนดิกตินเริ่มหันมาพัฒนาความสามารถด้านการศึกษาด้วย มีการบวชสมาชิกของคณะเป็นบาทหลวง มีการตั้งห้องสมุด พิมพ์หนังสือ เพื่อใช้ค้นคว้าและเผยแพร่ในการประกาศศาสนาสมาชิกที่มีชื่อเสียงสมาชิกที่มีชื่อเสียง. - นักพรต- พระสันตะปาปา - สมเด็จพระสันตะปาปาเกรกอรีที่ 1 - สมเด็จพระสันตะปาปาซิลเวสเตอร์ที่ 2 - สมเด็จพระสันตะปาปาเกรกอรีที่ 7 - สมเด็จพระสันตะปาปาวิกเตอร์ที่ 3 - สมเด็จพระสันตะปาปาปาสคาลที่ 2 - สมเด็จพระสันตะปาปาเจลาซีอุสที่ 2 - สมเด็จพระสันตะปาปาเซเลสทีนที่ 5 - สมเด็จพระสันตะปาปาเคลเมนต์ที่ 6 - สมเด็จพระสันตะปาปาเออร์บันที่ 5 - สมเด็จพระสันตะปาปาปิอุสที่ 7 - สมเด็จพระสันตะปาปาเกรกอรีที่ 16- อธิการอาราม - ซูว์เฌแห่งแซ็ง-เดอนี - ออดงแห่งกลูว์นี- สมาชิกอาราม - นักบุญบีด- นักพรตหญิง - สกอลัสติกา - ฮิลเดการ์ดแห่งบิงเงิน- โอเบลต - จักรพรรดิไฮน์ริชที่ 2 แห่งจักรวรรดิโรมันอันศักดิ์สิทธิ์ - ฟรันเชสกาแห่งโรม</doc>
