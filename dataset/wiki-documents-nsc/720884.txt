<doc id="720884" url="https://th.wikipedia.org/wiki?curid=720884" title="สถานีวิทยุโทรทัศน์รัฐสภา">สถานีวิทยุโทรทัศน์รัฐสภา สถานีวิทยุโทรทัศน์รัฐสภา () เป็นช่องโทรทัศน์ของไทย ซึ่งออกอากาศโดยไม่ใช้คลื่นความถี่ และกำลังทดลองออกอากาศ ผ่านโครงข่ายโทรทัศน์ภาคพื้นดินระบบดิจิทัล ประเภทบริการสาธารณะ ซึ่งมีวัตถุประสงค์หลัก เพื่อการกระจายข้อมูลข่าวสาร เพื่อส่งเสริมความเข้าใจอันดี ระหว่างรัฐสภากับประชาชน ทางช่องหมายเลข 10 ดำเนินการโดย สำนักงานเลขาธิการสภาผู้แทนราษฎร มีภารกิจหลักในการถ่ายทอดสด การประชุมรัฐสภา การประชุมสภาผู้แทนราษฎร และการประชุมวุฒิสภา (ปัจจุบันหมายถึง การประชุมสภานิติบัญญัติแห่งชาติ) รวมถึงรายงานข้อมูลข่าวสารต่างๆ ที่เกี่ยวข้องกับงานของรัฐสภา เผยแพร่สู่ประชาชนทั่วไป รวมถึงรายการสาระประโยชน์ต่างๆ ออกอากาศในช่วงนอกเหนือจากการประชุมสภาฯ สถานีฯ ได้ประกอบพิธีเปิดและเริ่มออกอากาศ เมื่อวันที่ 12 สิงหาคม พ.ศ. 2549 ซึ่งมีสุชน ชาลีเครือ ประธานวุฒิสภาขณะนั้น เป็นประธานในพิธี โดยขณะนั้นออกอากาศในช่องความถี่ของโทรทัศน์ดาวเทียมเอ็นบีทีของกรมประชาสัมพันธ์ที่ช่อง NBT 15สัญลักษณ์ สัญลักษณ์. นับแต่เริ่มออกอากาศ สถานีวิทยุโทรทัศน์รัฐสภาใช้สัญลักษณ์แบบแรก ซึ่งประกอบด้วยภาพร่างเงา ของพานแว่นฟ้าเทินฉบับรัฐธรรมนูญ สีเหลืองทองวางเหลื่อมอยู่ตอนหน้าทางซ้าย มีอักษรอังกฤษตัว P สีแดงวางเหลื่อมอยู่ตอนหลังทางขวา ถัดไปทางขวาตอนล่าง มีรูปทรงกลมสีฟ้าเข้ม และมีอักษรอังกฤษตัวพิมพ์เล็ก tv สีน้ำตาลอยู่ตอนกลาง ต่อมาระหว่างเดือนพฤษภาคมถึงกรกฎาคม พ.ศ. 2556 สำนักงานเลขาธิการสภาผู้แทนราษฎร จัดประกวดออกแบบสัญลักษณ์ขึ้นใหม่ โดยแบบที่ชนะการประกวด เป็นของเอกชัย จริงใจ เป็นกลุ่มรูปสี่เหลี่ยม 4 ชิ้นสลับขนาดเล็กใหญ่ เรียงตัวกันตามแนวดิ่ง แต่ละชิ้นมีสองมุมซ้ายขวา เป็นมุมฉากสลับกับมุมมน พลิกสลับตามแนวดิ่งเช่นกัน ซึ่งทั้งหมดเป็นสีฟ้า และทำกรุเงาโปร่งใสเป็นแฉกคล้ายดาว บนรูปสี่เหลี่ยมสองชิ้นบน หลังจากนั้น สำนักงานเลขาธิการสภาผู้แทนราษฎร นำแบบดังกล่าวไปดัดแปลงขั้นสุดท้าย ก่อนจะทำพิธีเปิดตัวเมื่อวันที่ 12 กันยายน ปีดังกล่าว โดยไม่กรุเงาโปร่งใสเป็นแฉกคล้ายดาว พร้อมทั้งปรับอัตราส่วน ระหว่างสี่เหลี่ยมแต่ละรูปให้แคบลง และเปลี่ยนไปใช้สีแดงเข้ม ที่เรียกว่าสีแดงมารูน ซึ่งเป็นสีประจำรัฐสภา ตามข้อเสนอของบุญยอด สุขถิ่นไทย กรรมการบริหารสถานีวิทยุกระจายเสียงและวิทยุโทรทัศน์รัฐสภาขณะนั้น แต่กลุ่มการเมืองฝ่ายตรงข้ามรัฐบาล และผู้สนับสนุนกลับนำไปวิพากษ์วิจารณ์ว่า มีความพยายามเปลี่ยนไปใช้สีสัน ที่แสดงฝักฝ่ายทางการเมือง อย่างไรก็ตาม หลังจากที่คณะรัฐประหารซึ่งก่อการเมื่อ 22 พฤษภาคม พ.ศ. 2557 แต่งตั้งสมาชิกสภานิติบัญญัติแห่งชาติ (สนช.) จึงเปลี่ยนไปใช้สีเหลืองทองแทน รวมถึงทำการโปร่งใสเป็นแนวเส้น ที่ส่วนล่างของรูปสี่เหลี่ยมชิ้นบนสุด นัยว่าเพื่อให้มองเป็นรูปฉบับรัฐธรรมนูญบนเชิงพานชัดเจนขึ้น นอกจากนี้ยังปรับรูปสี่เหลี่ยม ชิ้นที่สองจากบนให้มีขนาดแคบลงด้วย นัยว่าเพื่อให้มองเป็นเช่นเดียวกับ พานแว่นฟ้าสองชั้น ซึ่งพานชั้นบนจะมีขนาดเล็กกว่าพานชั้นล่างการออกอากาศภาคพื้นดินระบบดิจิทัล การออกอากาศภาคพื้นดินระบบดิจิทัล. เมื่อวันที่ 16 มิถุนายน พ.ศ. 2558 เลขาธิการสภาผู้แทนราษฎร จเร พันธุ์เปรื่อง ในนามสำนักงานเลขาธิการสภาผู้แทนราษฎร เป็นผู้ลงนามในสัญญาเช่าโครงข่าย โทรทัศน์ภาคพื้นดินระบบดิจิทัล ของบริษัท อสมท จำกัด (มหาชน) ร่วมกับ ศิวะพร ชมสุวรรณ กรรมการผู้อำนวยการใหญ่ บริษัท อสมท จำกัด (มหาชน) ต่อมาเมื่อวันที่ 20 กรกฎาคม ที่ประชุมคณะกรรมการ กิจการกระจายเสียง และกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พิจารณาออกใบอนุญาต แก่สำนักงานเลขาธิการสภาผู้แทนราษฎร ใช้คลื่นความถี่โทรทัศน์ภาคพื้นดินระบบดิจิทัล ประเภทบริการสาธารณะ ซึ่งมีวัตถุประสงค์หลัก เพื่อการกระจายข้อมูลข่าวสาร เพื่อส่งเสริมความเข้าใจอันดี ระหว่างรัฐสภากับประชาชน ทางช่องหมายเลข 10 โดยในราวเดือนมิถุนายน พ.ศ. 2558 สถานีวิทยุโทรทัศน์รัฐสภาดำเนินการ ปรับอัตราส่วนภาพที่ออกอากาศ จากเดิม 4:3 ไปเป็น 16:9 ก่อนจะทดลองออกอากาศ ระหว่างวันที่ 21-22 กรกฎาคม และเริ่มแพร่ภาพอย่างเป็นทางการ ตั้งแต่วันพฤหัสบดีที่ 23 กรกฎาคม พ.ศ. 2558 ตั้งแต่เวลา 08:00 น.เป็นต้นไป ส่วนในระบบดาวเทียมทางระบบจานดาวเทียมพีเอสไอ ทางช่องหมายเลข 220 ยังคงออกอากาศคู่ขนานกันไประยะหนึ่งก่อนเหลือช่องทางออกอากาศทางช่อง 10 ดังเช่นในปัจจุบันระยะเวลาการออกอากาศระยะเวลาการออกอากาศ. - 12 สิงหาคม พ.ศ. 2549 - พ.ศ. 2558 เปิดสถานีเวลา 08:00 น. ปิดสถานี เวลา 22:00 น. - พ.ศ. 2558 - ปัจจุบัน เปิดสถานีเวลา 08:00 น. ปิดสถานี เวลา 00:00 น. ทั้งนี้ ในช่วงสมัยประชุมสภาฯ การปิดสถานีอาจปิดสถานีหลังจากเวลาปกติ หากการประชุมสภาฯยังคงดำเนินหลังจากเวลาปิดสถานีปกติ สถานีฯจึงออกอากาศอย่างต่อเนื่องจนกว่าประธานฯจะปิดการประชุมผู้ประกาศของทางสถานีผู้ประกาศของทางสถานี. - อานันท์ จันทร์ศรี - เกรียงไกร หอมจันทร์เทศ - อัญชิษฐา บุญพรวงศ์ - พิเชษฐ์ ศิริเพ็ญ - พฤฒิ พรหมพงษ์ - รุจาภา โพธินาม - วัฒนะ คล้ายแก้ว - ธีรพงศ์ ทะนัน - กิตติ เสรีประยูร - สาริศา สุปัญโญ - ไกรภูมิ เวทย์พิสัย - วริศรา วรรณเขจร - ณัฐพล สงวนทรัพย์</doc>
