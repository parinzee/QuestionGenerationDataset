<doc id="188859" url="https://th.wikipedia.org/wiki?curid=188859" title="มณฑลพูนาคา">มณฑลพูนาคา มณฑลพูนาคา (སྤུ་ན་ཁ་རྫོང་ཁག) เคยเป็นเมืองหลวงเก่าของภูฏาน ห่างจากทิมพูไป 70 กม. สถานที่สำคัญในเมืองนี้คือพูนาคาซอง เป็นซองแห่งที่สองที่สร้างขึ้นในภูฏานโดยซับดรุง นัมเกล เมื่อสร้างเสร็จแล้วได้นิมนต์พระสงฆ์จากวัดเชอรีมาจำพรรษาถึง 600 องค์ มีรูปจำลองของซับดรุง นัมเกล อยู่ในโบสถ์ลามะ เทศกาลเซชูที่พูนาคาซองมีเอกลักษณ์พิเศษต่างจากเมืองอื่น เนื่องจากมีเกร็ดทางประวัติศาสตร์ว่าเมื่อซับดรุง นัมเกลอยู่เมืองพาโร กองทัพทิเบตได้กทัพมาล้อมพูนาคาซองเพื่อให้ส่งมอบพระบรมสารีริกธาตุให้ ท่านนัมเกลได้ยกพวกออกมาที่ริมน้ำแกล้งทำเป็นว่าลอยพระบรมสารีริกธาตุไปแล้ว ฝ่ายทิเบตหลงเชื่อจึงยกทัพกลับ การแสดงเซชูที่พูนาคาซองได้นำประวัติศาสตร์ตอนนี้มาประกอบการแสดงด้วย</doc>
