<doc id="616531" url="https://th.wikipedia.org/wiki?curid=616531" title="ปลาช่อนแอฟริกา (สกุล)">ปลาช่อนแอฟริกา (สกุล) ปลาช่อนแอฟริกา () เป็นชื่อสกุลของปลาน้ำจืดจำพวกหนึ่ง ในวงศ์ปลาช่อน (Channidae) ใช้ชื่อสกุลว่า Parachanna (/พา-รา-ชาน-นา/) มีรูปร่างคล้ายคลึงกับปลาในสกุล Channa ที่พบในทวีปเอเชีย แต่ทว่าปลาในสกุลนี้จะมีขนาดลำตัวที่เล็กกว่า มีส่วนหัวที่เล็กและแบน และมีลายที่ลำตัวคล้ายลายไม้แบบเดียวกับ ปลากระสง (C. lucius) ที่อยู่ในสกุล Channa พบทั้งหมด 3 ชนิด โดยพบในตอนกลางและตอนตะวันตกของทวีปแอฟริกา ได้แก่- Parachanna africana พบในประเทศเบนิน ไปจนถึงตอนใต้ของแม่น้ำครอสส์ในไนจีเรีย มีความยาวเต็มที่ประมาณ 30 เซนติเมตร - Parachanna insignis ขนาดใกล้เคียงกับชนิดแรก โดยพบได้ที่ลุ่มแม่น้ำคองโกด้วย - Parachanna obscura มีขนาดโตเต็มที่ 50 เซนติเมตร นับว่าเป็นชนิดที่ใหญ่ที่สุดในสกุลนี้ มีความคล้ายคลึงกับปลากระสงมาก พบได้ที่เซเนกัล, ชาด ไปจนถึงแม่น้ำไนล์และลุ่มแม่น้ำคองโก ใช้บริโภคกันในท้องถิ่น และมีการเลี้ยงเป็นปลาสวยงาม โดยส่งออกไปขายยังต่างประเทศ</doc>
