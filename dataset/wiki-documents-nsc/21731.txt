<doc id="21731" url="https://th.wikipedia.org/wiki?curid=21731" title="เลโอนิด เลวิน">เลโอนิด เลวิน เลโอนิด เลวิน นักวิทยาศาสตร์ชาวยูเครน เกิดเมื่อ 2 พฤศจิกายน พ.ศ. 2491 มีชื่อเสียงอย่างมากในด้านของ ทฤษฎีความซับซ้อนในการคำนวณ และ ทฤษฎีพื้นฐานของการเข้ารหัส นอกจากนี้ เลวินยังมีชื่อเสียงมากในด้านของการเขียนผลงานวิจัยที่สั้นมาก เลวินเป็นผู้ที่ค้นพบปัญหาเอ็นพีบริบูรณ์ เช่นเดียวกับ สตีเฟน คุก (โดยการค้นพบของทั้งสองท่านไม่ขึ้นต่อกัน และเกิดขึ้นในเวลาใกล้เคียงกันโดยบังเอิญ) เลโอนิด เลวิน เกิดที่ยูเครน และได้ย้ายมาอยู่ที่สหรัฐอเมริกาในปี พ.ศ. 2521 ปัจจุบันเป็นอาจารย์อยู่ที่มหาวิทยาลัยบอสตัน (Boston University)</doc>
