<doc id="848911" url="https://th.wikipedia.org/wiki?curid=848911" title="วัน แบงค็อก">วัน แบงค็อก วัน แบงค็อก () เป็นโครงการพัฒนาพื้นที่เชิงพาณิชยกรรมแบบประสม บนพื้นที่ 104 ไร่ หัวมุมถนนพระรามที่ 4 และถนนวิทยุ ซึ่งเดิมเป็นที่ตั้งของโรงเรียนเตรียมทหาร และสวนลุมไนท์บาร์ซาร์ ซึ่งเป็นพื้นที่ของสำนักงานทรัพย์สินส่วนพระมหากษัตริย์ บริหารงานโดยบริษัท เกษมทรัพย์วัฒน จำกัด ในกลุ่มทีซีซี ออกแบบแผนแม่บทโครงการโดยสคิดมอร์, โอวิงส์ แอนด์ เมอร์ริลล์ ร่วมกับ บริษัท สถาปนิก 49 จำกัด และบริษัท แปลน แอสโซซิเอทส์ จำกัด โดยใช้เงินลงทุน 120,000 ล้านบาท สูงที่สุดในวงการอสังหาริมทรัพย์ไทย กำหนดเปิดให้บริการระยะแรกภายในปี พ.ศ. 2564 และกำหนดเสร็จสมบูรณ์ทั้งโครงการในปี พ.ศ. 2568การจัดสรรพื้นที่ การจัดสรรพื้นที่. วัน แบงค็อก ประกอบด้วยพื้นที่สำคัญดังนี้- อาคารโรงแรม จำนวน 2 อาคาร - อาคารสำนักงาน จำนวน 3 อาคาร - อาคารชุดเพื่อการพักอาศัย 2 อาคาร - อาคารสำนักงานและโรงแรม จำนวน 2 อาคาร โดยหนึ่งในนั้นจะเป็นอาคารสูงที่สุดของโครงการ ความสูง 437.03 เมตร - อาคารชุดเพื่อการพักอาศัยและโรงแรม จำนวน 1 อาคาร นอกจากนี้ยังจัดสรรพื้นที่ 50 ไร่ เป็นสวนสาธารณะ และยังมีทางเดินใต้ดินเชื่อมโครงการกับรถไฟฟ้ามหานคร สายเฉลิมรัชมงคล สถานีลุมพินี อีกด้วย</doc>
