<doc id="364308" url="https://th.wikipedia.org/wiki?curid=364308" title="เชลเลนแบร์ก">เชลเลนแบร์ก เชลเลนแบร์ก () เป็นเทศบาล () หนึ่งจาก 11 เทศบาลของประเทศลิกเตนสไตน์ ตั้งอยู่ทางตอนเหนือของประเทศ จัดอยู่ในเขตเลือกตั้งตอนล่าง () พื้นที่ส่วนใหญ่เป็นที่ราบและนอกนั้นเป็นเนินเขา มีแม่น้ำไรน์ไหลผ่าน เชลเลนแบร์กมีประชากรทั้งสิ้น 1,024 คน เมื่อ ค.ศ. 2010 ในพื้นที่ 3.5 ตารางกิโลเมตร ในอดีตเคยเป็นชุมชนของชาวเคลต์ และได้เป็นส่วนหนึ่งของจังหวัดรีเชียของจักรวรรดิโรมัน ต่อมาถูกซื้อโดยเคาน์แห่งวาดุซในปี ค.ศ. 1437 และกลายเป็นส่วนหนึ่งของจักรวรรดิออสเตรีย นับจากนั้นมาพื้นที่แห่งนี้ถูกซื้อและขายให้กับเคานท์หลายราชวงศ์ สุดท้ายถูกขายให้กับราชวงศ์ลิกเตนสไตน์ โดยโยฮันน์ที่ 1 โยเซฟ เจ้าชายแห่งลิกเตนสไตน์ได้ซื้อมาในปี ค.ศ. 1719 และนำไปรวมกับวาดุซ ตั้งเป็นลิกเตนสไตน์ขึ้นมา</doc>
