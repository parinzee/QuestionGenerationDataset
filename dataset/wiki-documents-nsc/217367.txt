<doc id="217367" url="https://th.wikipedia.org/wiki?curid=217367" title="ฮอตเปปเปอร์ (อัลบั้ม)">ฮอตเปปเปอร์ (อัลบั้ม) ฮอตเปปเปอร์ () เป็นอัลบั้มเพลงสากลของดิอิมพอสซิเบิ้ล ที่ออกวางจำหน่ายในปี พ.ศ. 2519 หลังการเดินทางออกตระเวนแสดงสดในทัวร์ยุโรป ระหว่าง พ.ศ. 2518-2519 เป็นอัลบั้มทางการชุดสุดท้ายก่อนประกาศยุบวง อัลบั้มฮอตเปปเปอร์ บันทึกเสียงที่เมืองโกเทนเบิร์ก ประเทศสวีเดน ในช่วงเดือนกรกฎาคม-สิงหาคม พ.ศ. 2518 ควบคุมการผลิตโดย Jan Jin Gryd ชาวสวีเดน ประกอบด้วยเพลงทั้งสิ้น 10 เพลง เป็นเพลงคัฟเวอร์จากเพลงสากลที่มีชื่อเสียง 4 เพลง และเป็นเพลงที่แต่งขึ้นใหม่ 6 เพลง โดย 5 เพลงแต่งโดย Rob Newton เจ้าหน้าที่บันทึกเสียงบริษัทไนท์สปอต (บริษัทรายการวิทยุชื่อดังและผู้จัดคอนเสิร์ตต่างประเทศในสมัยนั้น) และอีกหนึ่งเพลงแต่งโดยปราจีน ทรงเผ่า อัลบั้มนี้ไม่ประสบความสำเร็จ เนื่องจากไม่ได้รับการสนับสนุนจากนักจัดรายการวิทยุในประเทศไทย</doc>
