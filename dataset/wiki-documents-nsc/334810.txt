<doc id="334810" url="https://th.wikipedia.org/wiki?curid=334810" title="หนูน้อย กู้อีจู้">หนูน้อย กู้อีจู้ หนูน้อย กู้อีจู้ เป็นรายการเกมโชว์ควิซโชว์ที่แสดงความสามารถของหนูน้อยในวัยต่างๆ ผลิตรายการโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) โดยมีพิธีกรคือ ปัญญา นิรันดร์กุล ออกอากาศทางสถานีโทรทัศน์สีกองทัพบกช่อง 7 ทุกวันเสาร์-วันอาทิตย์ เวลา 18.00-18.30 น. เริ่มออกอากาศวันที่ 24 กรกฎาคม พ.ศ. 2553 และสิ้นสุดวันที่ 28 สิงหาคม พ.ศ. 2554 หลังจากนั้นกลับมาออกอากาศอีกครั้งทางสถานีวิทยุโทรทัศน์กองทัพบกช่อง 5 ทุกวันอาทิตย์ เวลา 18.20 - 19.10 น.กติกาของรายการยุค 1 (24 กรกฎาคม 2553 - 2 เมษายน 2554) กติกาของรายการ. ยุค 1 (24 กรกฎาคม 2553 - 2 เมษายน 2554). ภารกิจที่ 1-7 หนูน้อยในวัยต่างๆ ต้องทำภารกิจทั้งหมด 7 ภารกิจ หากทำภารกิจสำเร็จก็ได้ของรางวัลซึ่งของรางวัลแบ่งเป็น 2 อย่าง รางวัลสำหรับผู้ใหญ่และสำหรับรางวัลของเด็กและถ้าสามารถทำภารกิจได้ครบ 7 ภารกิจแจ๊คพอตแตกรับถ้วยรางวัล "หนูน้อย กู้อีจู้" หากทำภารกิจไม่สำเร็จเกมจะจบทันที นับของรางวัลเท่าที่ทำภารกิจมาแล้วยุค 2 (29 พฤษภาคม 2554 - 28 สิงหาคม 2554) ยุค 2 (29 พฤษภาคม 2554 - 28 สิงหาคม 2554). มีกติกาโดยการให้หนูน้อย 5 คน เข้าไปดูปริศนาในห้องปริศนาพร้อมๆกัน หลังจากนั้นให้พี่ๆดารา 2 คน เลือกหนูน้อยออกมาทีละคน โดยมีสิทธิ์เลือกได้เพียง 3 คน หลังจากนั้นให้พี่ๆฟังข้อมูลจากหนูน้อยเหล่านั้น เพื่อตอบปริศนาที่อยู่ในห้องปริศนาให้ถูก โดยจะมีคำถามปริศนาทั้งหมด 6 ข้อ หากตอบถูก หนูน้อยทั้ง 5 จะได้รับรางวัลเป็นของเล่นคนละ 1 ชิ้นที่ตัวเองเลือกต่อคำถาม 1 ข้อ แต่ถ้าพี่ๆดาราตอบผิดข้อไหน หนูน้อยก็จะไม่ได้รางวัลใดๆในข้อนั้นยุค 3 (1 มกราคม 2555 - 28 ธันวาคม 2557) ยุค 3 (1 มกราคม 2555 - 28 ธันวาคม 2557). มีกติกาโดยการให้หนูน้อย 4 คน เข้าไปดูปริศนาในห้องปริศนาพร้อมๆกัน หลังจากนั้นให้พี่ๆดารา 2 คน เลือกหนูน้อยออกมาทีละคน โดยมีสิทธิ์เลือกได้จนครบ 4 คน หลังจากนั้นให้พี่ๆฟังข้อมูลจากหนูน้อยเหล่านั้น เพื่อตอบปริศนาที่อยู่ในห้องปริศนาให้ถูก โดยจะมีคำถามปริศนาทั้งหมด 2 ข้อ หากตอบถูกทั้ง 2 ข้อ หนูน้อยทั้ง 4 จะได้รับรางวัลเป็นของเล่น 1 ลังใหญ่ไปแบ่งกัน โดยจะมี 1 คนที่ต้องไปแข่งขันในรอบกู้อีจู้โบนัส ตอบถูก 1 ข้อ หนูน้อยทั้ง 4 จะได้รับรางวัลเป็นของเล่น 1 ลังเล็กไปแบ่งกัน แต่ถ้าพี่ๆดาราตอบผิดทั้ง 2 ข้อ หนูน้อยก็จะไม่ได้รางวัลใดๆเลย ต่อมาเมื่อมีการเปลี่ยนพิธีกรเป็นดีเจพล่ากุ้ง และจุ๋ย วรัทยาได้มีการเพิ่มช่วงกู้อีจู้โบนัส โดยผู้เล่นจะต้องตอบคำถามให้ถูกต้อง โดยสามารถกำหนดของรางวัลเองได้ หากตอบถูกก็จะได้รับของรางวัลตามที่หนูน้อยต้องการไป แต่ถ้าหากตอบผิด ก็จะได้เป็นสิ่งที่รายการจัดเตรียมไว้ให้ ซึ่งหนูน้อยไม่ได้อยากได้เลย บางครั้งอาจจะให้นักร้องประจำรายการ 4 คนมาร้องเพลง แล้วให้หนูน้อยตอบว่าเพลงใดถูกต้องตามต้นฉบับ และบางครั้งก็จะถามเกี่ยวกับสิ่งของว่ามีไว้ทำอะไร ซึ่งจะเป็นของที่อาจจะดูแปลกในสายตาของหนูน้อยบางคน หรือถามว่าสินค้าใดมีราคาที่ถูกต้อง เป็นต้น และยังมีช่วงกู้อีจู้โพล โดยทีมงานของรายการจะไปสอบถามเด็กในโรงเรียนหรือสถานที่ต่างๆ โดยใช้คำถามที่รายการจัดเตรียมไว้ให้ และแตกต่างกันไปตามสัปดาห์ และสุดท้าย ช่วงกู้อีจู้ตูน จะเป็นการนำการ์ตูนเรื่องแมลงจอมป่วน จากฝรั่งเศสมาให้ชม และยังสามารถร่วมสนุกด้วยการตอบคำถามท้ายรายการจากภาพยนตร์การ์ตูนที่ได้ชมเมื่อก่อนหน้านั้น เพื่อชิงรางวัลหมวกเต่าทอง (ภายหลังได้เปลี่ยนมาเป็นเงินรางวัลจำนวน 5,000 บาท)รางวัลที่ได้รับรางวัลที่ได้รับ. - TOP AWARDS 2010 ประเภทรางวัลสร้างสรรค์สังคม สาขาเกมโชว์ยอดเยี่ยม โดยนิตยสารทีวีพูล (27 ม.ค. 2554) - การประกาศผลรางวัลนาฎราช ครั้งที่ 2 ประจำปี 2554 รางวัลสาขารายการเด็กยอดเยี่ยม โดยสมาพันธ์สมาคมวิชาชีพวิทยุกระจายเสียงและวิทยุโทรทัศน์ (22 พ.ค. 2554) - การประกาศผลรางวัลนาฎราช ครั้งที่ 5 ประจำปี 2557 รางวัลสาขารายการเด็กยอดเยี่ยม โดยสมาพันธ์สมาคมวิชาชีพวิทยุกระจายเสียงและวิทยุโทรทัศน์ (8 มิ.ย. 2557)</doc>
