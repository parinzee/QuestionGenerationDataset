<doc id="386259" url="https://th.wikipedia.org/wiki?curid=386259" title="ศศิกานต์ อภิชาตวรศิลป์">ศศิกานต์ อภิชาตวรศิลป์ ศศิกานต์ อภิชาตวรศิลป์ (ชื่อเล่น: เอ๊ะ) เป็นนักแสดง พิธีกร นางแบบ และนักร้องหญิงชาวไทยประวัติ ประวัติ. ศศิกานต์ อภิชาตวรศิลป์ (ชื่อเล่น: เอ๊ะ) เกิดเมื่อวันที่ 15 มกราคม พ.ศ. 2520 ที่กรุงเทพมหานคร จบการศึกษาจากโรงเรียนผดุงดรุณี และคณะเศรษฐศาสตร์ จุฬาลงกรณ์มหาวิทยาลัย ด้วยเกียรตินิยมอันดับ 2 เกรดเฉลี่ย 3.42 ซึ่งในขณะเรียนถูกคัดเลือกเป็นผู้นำเชียร์ในงานฟุตบอลประเพณีจุฬาฯ-ธรรมศาสตร์ จากความโดดเด่น คือ ส่วนสูงถึง 173 เซนติเมตร เข้าสู่วงการบันเทิงตั้งแต่ปี พ.ศ. 2542 ด้วยการแสดงนำในมิวสิกวิดีโอในเพลง ไม่รักก็เกลียดเลย ของเรืองศักดิ์ ลอยชูศักดิ์ ที่ต่อมาทั้งคู่ได้คบหาดูใจกัน จากนั้นได้เซ็นต์สัญญาเป็นนักแสดงในสังกัดอาร์.เอส.โปรโมชั่น โดยแสดงละครเรื่องแรกคือละครโทรทัศน์เรื่อง ดอกฟ้ากับเทวดาเดินดิน คู่กับ นินนาท สินไชย ของบริษัทชาโดว์ ซึ่งเป็นบริษัทในเครืออาร์เอส รวมทั้งรับงานเดินแบบ โฆษณา และพิธีกรควบคู่กันไปด้วย เคยมีผลงานอัลบั้มเพลงชื่อชุด "SASIKARN" สังกัดไอดี เร็คคอร์ด ซึ่งเป็นบริษัทลูกของอาร์.เอส.โปรโมชั่น มีเพลงที่ได้รับความนิยม เช่น ในสายลม, ดาวในน้ำ, เจ็บเพื่อใคร และชุด "SASIKARN 2 YOU" มีเพลงโปรโมทเช่น เสียงสะท้อน, รักแรกพบ รวมทั้งร่วมร้องในอัลบั้มพิเศษ "คิดถึงแม่: เรียงความเรื่องแม่" ในเพลง เพื่อนแท้ชื่อแม่เรา ในปี พ.ศ. 2547 ส่วนของงานแสดง หลังจากเรื่อง ดอกฟ้ากับเทวดาเดินดิน แล้ว มีผลงานอีก อาทิ สวัสดีคุณนาย คู่กับ พล ตัณฑเสถียร ทางช่อง 3, ซิงตึ้ง คู่กับ ศรราม เทพพิทักษ์ ทางช่องเดียวกัน, และรับบทรับเชิญ ใน มาลัยสามชาย ทางช่อง 5 เป็นต้น ในส่วนของภาพยนตร์เคยแสดงนำในภาพยนตร์ซีดีของ อาร์.เอส.โปรโมชั่น ในแนวฟิล์มนัวร์เรื่อง ห้องน้ำ และให้เสียงพากย์ในตัวละครแม่นาคพระโขนง ในอะนิเมะชั่นเรื่อง นาค ในปี พ.ศ. 2551 ศศิกานต์ เคยคบหากับเรืองศักดิ์ ลอยชูศักดิ์ ศิลปินร่วมสังกัดตั้งแต่เริ่มต้นที่เข้าวงการมา และเคยเป็นหุ้นส่วนของบริษัท ไอดี เร็คคอร์ด ของเรืองศักดิ์ด้วย ทั้งคู่คบหากันมาอย่างยาวนานกว่า 12 ปี จนกลางปี พ.ศ. 2554 ได้ประกาศแยกทางกันเป็นทางการโดยให้เหตุผลว่าเข้ากันไม่ได้ ต่อจากนั้นศศิกานต์ได้พบรักใหม่กับ ดอม-โดมินิก วินเซนต์ ลียง ลูกครึ่งอิตาลี-ญี่ปุ่น นักการทูตองค์การสหประชาชาติ และได้สมรสเมื่อวันที่ 23 ธันวาคม พ.ศ. 2555 หลังจากคบหาดูใจกันมานานปีเศษ- ปัจจุบัน ศศิกานต์ มีบุตรแล้ว 1 คน- บุตรคนแรกชื่อ น้องโรนิน เป็นเพศชาย เกิดเมื่อวันที่ 1 มกราคม พ.ศ. 2559 ที่ ที่โรงพยาบาลสมิติเวช สุขุมวิท () ,ผลงานละครผลงาน. ละคร. - ดอกฟ้ากับเทวเดินดิน คู่กับ นินนาท สินไชย - หัวใจเถื่อน ช่อง 7 คู่กับ เรืองศักดิ์ ลอยชูศักดิ์ - เพลิงรักไฟแค้น คู่กับ นินนาท สินไชย - สวัสดีคุณนาย คู่กับ พล ตัณฑเสถียร - ซิงตึ้ง คู่กับ ศรราม เทพพิทักษ์ - ครอบครัวตัว อ. คู่กับ พัสสน ศรินทุ - มาลัยสามชาย ช่อง 5 รับบท เสด็จพระองค์หญิง (รับเชิญ) - ซีรีส์ เซน...สื่อรักสื่อวิญญาณ ช่อง 5 รับบท โบว์ (รับเชิญในตอน โอกาสครั้งเดียว) - บ้านก้านมะยม ช่อง 3(ไม่ได้ออกอากาศ) - สื่อริษยา ช่องวัน (2558) รับบท ภาสุรี หิรัญกุล - เกมริษยา ภาค 2 (2559) รับบท พิมพ์อร (ตัวละครลับ) (รับเชิญ)ภาพยนตร์ภาพยนตร์. - ห้องน้ำ - นาค ให้เสียงพากย์ในตัวละครแม่นาคพระโขนงพิธีกรพิธีกร. - ชิงร้อยชิงล้าน ซันไชน์ เดย์ (รับเชิญ 24 กุมภาพันธ์ 2556) ช่อง 3มิวสิควีดีโอมิวสิควีดีโอ. - ไม่รักก็เกลียดเลย - เรืองศักดิ์ ลอยชูศักดิ์ - หยุดตรงนี้ที่เธอ - สบชัย ไกรยูรเสน - ใช่ว่าไม่รัก - ทัช ณ ตะกั่วทุ่ง - ทรมาน - เทียรี่ เมฆวัฒนา - รอยร้าว - พันกร บุณยะจินดาผลงานเพลง ผลงานเพลง. อัลบั้ม Sasikan (2547)</doc>
