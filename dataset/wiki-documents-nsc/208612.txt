<doc id="208612" url="https://th.wikipedia.org/wiki?curid=208612" title="โค้ดบลู">โค้ดบลูCode Blue Code Blue. ดำเนินเรื่องโดยมีฉากหลังเป็นศูนย์การแพทย์ฉุกเฉินที่เรียกว่า "ด็อกเตอร์เฮลิ" (มาจากคำว่า "ด็อกเตอร์ = แพทย์ และคำว่า "เฮลิคอปเตอร์") ที่ทำหน้าที่ช่วยเหลือผู้ป่วยฉุกเฉิน หรือผู้ที่ได้รับบาดเจ็บ จำเป็นต้องได้รับการรักษาอย่างเร่งด่วน โดยมีแพทย์ฉุกเฉินที่มากับเฮลิคอปเตอร์เข้าตรวจอาการขั้นต้น และทำการปฐมพยาบาล ก่อนเคลื่อนย้ายผู้ป่วยเหล่านั้นไปโรงพยาบาลโดยเฮลิคอปเตอร์ ตัวเอกของเรื่องเป็นเหล่าแพทย์ฝึกหัดผู้มีความใฝ่ฝันและมุ่งมั่นจะผ่านการทดสอบ เพื่อสักวันหนึ่งตนจะได้ขึ้นบินบนเฮลิคอปเตอร์ลำนั้น และไปช่วยผู้ป่วยฉุกเฉิน ณ ที่เกิดเหตุเนื้อเรื่อง เนื้อเรื่อง. แพทย์ฝึกหัด 4 คนที่มีภูมิหลังและมาจากสถาบันต่างๆ กัน ต้องเข้ามาอยู่ร่วมกันเพื่อรับการฝึกเป็นแพทย์ประจำศูนย์การแพทย์ฉุกเฉิน "ด็อกเตอร์เฮลิ" ของโรงพยาบาลแห่งมหาวิทยาลัยโชโย ทั้งหมดต้องแสดงฝีมือแข่งขันกัน เพื่อพิสูจน์ตนเองให้ได้ว่า มีความสามารถมากพอที่จะขึ้นบินไปพร้อมกับเฮลิคอปเตอร์ เพื่อช่วยเหลือบรรดาผู้ป่วยฉุกเฉินที่ต้องการความช่วยเหลืออย่างเร่งด่วน พวกเขาเชื่อว่าการได้รับคัดเลือกบรรจุเข้าหน่วย "ด็อกเตอร์เฮลิ" นอกจากจะเป็นการได้รับการยอมรับในฝีมือของตนแล้ว ยังเป็นโอกาสดีที่แพทย์คนนั้นจะได้สั่งสมประสบการณ์ต่างๆ ที่แพทย์ทั่วไป ยากที่จะได้พบเจอจากการรักษาผู้ป่วยธรรมดา อย่างไรก็ตามการรักษาพยาบาลผู้ป่วยฉุกเฉิน ณ สถานที่เกิดเหตุ การรักษานอกสถานที่ ในสถานการณ์ที่ไม่เอื้ออำนวย ความเสี่ยงต่อการติดเชื้อ อุปกรณ์การแพทย์ที่ไม่ครบถ้วนเหมือนในโรงพยาบาล ความตึงเครียดทึ่ต้องพบเจอและรับมือกับสถานการณ์เฉพาะหน้า ก็เป็นความท้าทายที่เหล่าแพทย์ฝึกหัดเหล่านั้นจะต้องฝ่าฟันไปให้ได้ โดยมีชีวิตและความปลอดภัยของผู้ป่วยเป็นเดิมพันตัวละครแพทย์ฝึกหัดตัวละคร. แพทย์ฝึกหัด. - โคซาคุ ไอซาวะ - โทโมฮิสะ ยามาชิตะ แพทย์ฝึกหัด มีความมั่นใจในฝืมือการรักษา และเชื่อมั่นในการตัดสินใจของตนเองเป็นอย่างมาก สามารถทำการรักษาอาการบาดเจ็บของคนไข้ที่มีอาการสาหัสได้ ณ ที่เกิดเหตุ ภูมิหลังเป็นเด็กกำพร้า เติบโตมาโดยการเลี้ยงดูส่งเสียของยาย - เมกุมิ ชิราอิชิ - ยูอิ อารางากิ แพทย์ฝึกหัด ลูกสาวนายแพทย์ซึ่งเป็นศาสตราจารย์ชื่อดัง มีความมุ่งมั่นที่จะศึกษาระบบการดำเนินการของศูนย์การแพทย์ฉุกเฉิน "ด็อกเตอร์เฮลิ" เพื่อนำกลับไปใช้ที่บ้านเกิด มีความหวาดกลัวว่าตนเองจะทำการรักษาผิดพลาด - มิโฮโกะ ฮิยามะ - เอริกะ โทดะ แพทย์ฝึกหัด มีความมั่นใจในตนเองสูง มองแพทย์ฝึกหัดทุกคนเป็นคู่แข่ง ในตอนหลังเป็นผู้ให้กำลังใจชิราอิชิ ไม่ให้ลาออก - คาสึโอะ ฟูจิคาวะ - โยสุเกะ อาซาริ แพทย์ฝึกหัด ถูกมองว่าฝีมือด้อยกว่าแพทย์ฝึกหัดคนอื่นๆ แทบจะไม่ได้ขึ้นบินกับเฮลิคอปเตอร์เลย เป็นแพทย์ฝึกหัดที่ผู้ป่วยชอบพูดคุยด้วยมากที่สุดแพทย์และพยาบาลประจำหน่วย "ด็อกเตอร์เฮลิ"แพทย์และพยาบาลประจำหน่วย "ด็อกเตอร์เฮลิ". - ฮารุกะ ซาเอะจิมะ - มานามิ ฮิกะ พยาบาลประจำหน่วย "ด็อกเตอร์เฮลิ" - ทาดาชิ โมริโมโตะ - มาซาโนบุ คะสึมุระ แพทย์ประจำหน่วย "ด็อกเตอร์เฮลิ" - คันนะ มิตซุย - เรียว แพทย์ประจำหน่วย "ด็อกเตอร์เฮลิ" มีอดีตเกี่ยวกับการรักษาที่ผิดพลาด ที่ส่งผลถึงชีวิตของผู้ป่วย - ชูจิ คุโรดะ - โทชิโร่ ยะนางิบะ แพทย์ประจำหน่วย "ด็อกเตอร์เฮลิ" เป็นแพทย์ศัลยกรรมอันดับหนึ่งของแผนก เป็นผู้รับผิดชอบการสอนเหล่าแพทย์ฝึกหัด และตัดสินใจว่าจะให้แพทย์ฝึกหัดคนใดไปกับเฮลิคอปเตอร์ในแต่ละครั้ง - โยชิอากิ ทาโดโคโระ - คิโยชิ โคะดะมะ ผู้อำนวยการศูนย์การแพทย์ฉุกเฉิน "ด็อกเตอร์เฮลิ"ชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)Code Blue SPเนื้อเรื่อง Code Blue SP. เนื้อเรื่อง. เป็นละครพิเศษ 1 ตอนจบ ที่จะออกแพร่ภาพในเดือนมกราคม 2552 เนื้อเรื่องต่อเนื่องมาจากภาคก่อนหน้านี้ โดยกล่าวถึงแพทย์ฝึกหัดแต่ละคน ที่ต้องถูกสั่งพักงานเป็นเวลา 1 สัปดาห์ เพื่อเป็นการลงโทษที่ทั้งหมดได้ฝ่าฝืนกฎความปลอดภัย โดยยืนยันที่จะทำการรักษาผู้ป่วยต่อ ทั้งที่มีการเตือนมาจากเจ้าหน้าที่กู้ภัยว่าอาจมีการระเบิดเกิดขึ้นในอุโมงค์ที่พวกเขากำลังทำการรักษาผู้ป่วยอยู่ได้ ทางด้านคุโรดะซึ่งท้อแท้กับการทำกายภาพบำบัดแขนข้างที่ถูกตัด ก้ตัดสินใจอำลาทุกๆ คนที่ศูนย์การแพทย์ฉุกเฉิน "ด็อกเตอร์เฮลิ" และจากไป หลังจากนั้นไม่นาน ก็เกิดอุบัติเหตุครั้งใหญ่ขึ้น เมื่อรถไฟซี่งมีผู้โดยสารเต็มขบวนเกิดตกราง ทำให้มีผู้ได้รับบาดเจ็บจำนวนมาก แพทย์ฝึกหัดทั้งหมดต่างก็มุ่งหน้าไปช่วยเหลือในทันที แม้จะปราศจากนายแพทย์คุโรดะคอยให้คำแนะนำเหมือนเมื่อก่อน แต่ทว่า...ชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
