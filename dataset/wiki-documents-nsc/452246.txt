<doc id="452246" url="https://th.wikipedia.org/wiki?curid=452246" title="เยาวเรศ นิสากร">เยาวเรศ นิสากร เยาวเรศ นิศากร (มักเขียนเป็น นิสากร) เป็นนักแสดงชาวไทย เจ้าของฉายา "เพชรา 2 " ในอดีต (เนื่องจากมีส่วนคล้ายนางเอก เพชรา เชาวราษฎร์ ) เจ้าของรางวัลเมขลา (มัสยา ,แหวนทองเหลือง และ อีสา ) และ เคยได้รับการเสนอชื่อเข้าชิงรางวัลโทรทัศน์ทองคำ (ครั้งที่ 1 พ.ศ. 2529)ประวัติ ประวัติ. เกิดที่ จ.นครสวรรค์ วันที่ 11 เมษายน 2484 ชื่อจริงคือ พวงเพ็ญ แสงสว่างวัฒนะ บิดาเป็นนักการเมืองของจังหวัดและที่ปรึกษารองนายกรัฐมนตรี ประมาณ อดิเรกสาร รวมทั้งเจ้าของธุรกิจห้างแสงอรุณ ข้างโรงหนังควีนส์ วังบูรพา ซึ่งเป็นห้างสรรพสินค้าใหญ่ที่สุดแห่งแรกในย่านนั้นก่อนมีห้างเซ็นทรัลจุดเริ่มต้น จุดเริ่มต้น. ได้รับตำแหน่งรองอันดับหนึ่งนางงามสไบทิพย์ งานแสดงสินค้าไทย ณ วังสราญรมย์ โดยใช้ชื่อ เยาวเรศ นิศากร จบชั้นมัธยมปีที่หก จาก โรงเรียนราชินี สามเสน เริ่มทำงานเป็นครูพิเศษสอนพิมพ์ดีด โรงเรียนเขมะสิริอนุสสรณ์ พร้อมกับช่วยงานที่ห้างแสงอรุณในฐานะพนักงานธรรมดากินเงินเดือนๆละ 150 บาท เมื่อรัตน์ เศรษฐภักดี ผู้กำกับการแสดง ได้พบพนักงานพวงเพ็ญ จึงชวนให้ลองเล่นหนัง คู่ชีวิตคือ สมชาย จันทวังโส ช่างภาพและประชาสัมพันธ์ในวงการบันเทิง มีบุตรธิดา 2 คน (คนน้องชื่อ ธัชพล จันทวังโส นักแสดงละครทีวีชุดของสามเศียร และละครพิเศษเนื่องในวันแม่แห่งชาติ ปี 2537 เรื่อง อันชนกชนนีนี้รักเจ้า ของ ศุภลักษณ์ คนพี่ชื่อ เพชรดา จันทวังโส มีกิจการสอนดนตรี และ เป็นล่าม/นักแปล ที่ปประเทศเยอรมัน)วงการบันเทิงภาพยนตร์ วงการบันเทิง. ภาพยนตร์. ดารานำแสดงภาพยนตร์คู่กับดาราตุ๊กตาทอง ทักษิณ แจ่มผล ใน จ้าวแผ่นดิน (2511) ,คู่กับ มิตร ชัยบัญชา , เพชรา เชาวราษฎร์ ใน พระลอ (2511) ,คู่กับ สมบัติ เมทะนี และ วิน วิษณุรักษ์ ปีถัดมา ตลอดจนบทสมทบเด่น ๆ อีกจำนวนมาก ได้แก่ นางสาวโพระดก (2507) ,เพชรตัดเพชร (2509) , อีแตน (2511) ,แม่นาคพระนคร (2513) และ แหวนทองเหลือง (2516) เป็นต้น ครั้งหนึ่งเกิดป่วยกะทันหันมีอาการไข้สูงมากในวันปิดกล้องที่ต่างจังหวัด ด้วยความรับผิดชอบงานถึงขนาดนอนซมไปกับรถกองถ่ายเพื่อเข้าฉากแสดงจนเสร็จเรียบร้อยด้วยดี การรับงานไม่มากทำให้มีเวลาเตรียมตัวทำความเข้าใจบทที่ได้รับ บางครั้งหลบไปซ้อมอ่านบท ทำท่าทางแสดงคนเดียวช่วงพักการถ่ายทำจนเพื่อนนักแสดงรุ่นพี่ (พูลสวัสดิ์ ธีมากร) กับพวก ซึ่งย่องตามไปแอบดู หัวเราะกันคิกคักหลังพุ่มไม้ ส่วนเสื้อผ้าหน้าผมแล้วแต่ช่างจัดการให้โดยไม่สนใจติดสวยแต่ไม่สมบทบาท ผู้ชมจึงเห็นเธอในบทเจ้าหญิงสวยเลิศหรูจนถึงชาวบ้านสวมเสื้อโทรมๆนุ่งผ้าถุงเก่าคร่ำทั้งในจอเงินและจอแก้วโทรทัศน์ โทรทัศน์. นักแสดงละครโทรทัศน์ ออกอากาศสดที่ ช่อง 4 บางขุนพรหม คู่กับ ฉลอง สิมะเสถียร เรื่อง คุณแม่ไม่โง่ ของคณะกัญชลิกา ,รับบทนางเอกหลายเรื่องของคณะไท-ทัศน์ ที่ ททบ.7 ขาวดำ (ททบ.5 ปัจจุบัน)ได้แก่ พระบารมีปกเกล้า-เจ้าพระยา คู่กับ ธานินทร์ อินทรเทพ , สาวเหนือ เสือกรุง คู่กับ ชรินทร์ นันทนาคร , ดอกไม้ในกองฟาง คู่กับ สุเทพ วงศ์กำแหง และคณะลูกไทย เรื่อง ขุนศึกวังหน้า คู่กับ อดุลย์ ดุลยรัตน์ รวมถึงละครการกุศล ชีวิตยังไม่สิ้น ของสมาคมผู้สื่อข่าวบันเทิง ประชันบทกับ มิตร-เพชรา ร่วมด้วยนักแสดงรับเชิญ อาภัสรา หงสกุล และ จีรนันท์ เศวตนันท์ (2511) ดารานำแสดงหนังชุดเด่นของรัชฟิล์มทีวี ยุคแรก ปีกกินรี (2509) คู่กับ สมชาย ศรีภูมิ ทาง ททบ.7 ขาวดำ บ่ายวันอาทิตย์ ตามด้วยบท เอื้อย-อ้าย ในหนังทีวีภาคค่ำเรื่องแรกของช่อง 7 สี ร่วมกับดาราฟิล์ม (ดาราวิดีโอ ปัจจุบัน) เรื่อง ปลาบู่ทอง (2510) ,บทพระนางมัทธีใน พระเวสสันดร (2512) ทั้งสองเรื่องได้รับความนิยมอย่างสูง นำแสดงคู่กับ พัลลภ พรพิษณุปัจจุบัน ปัจจุบัน. ชอบทดลองทำสิ่งใหม่ ไม่หยุดนิ่ง เริ่มจากการเป็นเจ้าของและแม่ครัวร้านเบเกอรี่-ไอศกรีม สูตรของเธอเอง ที่มี ภัทราวดี ศรีไตรรัตน์ เป็นหนึ่งในบรรดาลูกค้าประจำของร้าน , เปิดร้านขายต้นไม้ ร้านสเต็ก ศึกษาค้นคว้าเกี่ยวกับพลังจิตใต้สำนึก แต่กลับประสบความสำเร็จอย่างต่อเนื่องกับงานวิทยุ รายการต่างๆ เช่น คุยเฟื่องเรื่องดารา ,คุยเอ๊า คุยเอากับเยาวเรศ และ แรงใจจากเรา เยาวเรศ นิศากร เป็นต้น ด้วยน้ำเสียงเป็นเอกลักษณ์และความเป็นตัวเองตามธรรมชาติในการพูดคุยกับดาราและผู้ฟัง เมื่อหลายปีที่ผ่านมา ควบคู่กับงานแสดงละครโทรทัศน์ ของค่ายสังกัดตระกูลสังวริบุตรเป็นส่วนใหญ่ เป็นเพื่อนสนิทของนางเอกและดาราภาพยนตร์ที่เคยแสดงด้วยกัน เช่น อภิญญา วีระขจร (นางเสือดาว) ,บุษกร สาครรัตน์ (พระรถ-เมรี ,วังบัวบาน ) ,ขวัญใจ สะอาดรักษ์ (ถิ่นผู้ดี ,ชื่นชีวัน ,จอมใจ) ฯลฯ มีดาราต่างประเทศที่ชื่นชอบคือ จอห์น เวย์น พระเอกคาวบอยชื่อดังของฮอลลีวู้ด ล่าสุดเพิ่งเปิด สตาร์ฮิลริเวอร์แคว รีสอร์ต (Star Hill River Kwai Resort ) ที่ จังหวัดกาญจนบุรี เมื่อเดือนตุลาคม พ.ศ. 2555ความภูมิใจความภูมิใจ. - นักกรีฑาพิชิตรางวัลของโรงเรียนและฝึกสเก็ตได้อย่างคล่องแคล่วด้วยตนเองสมัยเด็ก (เคยเป็นดาราปริศนาโชว์การเล่นสเก็ตคู่กับ ปัญญา นิรันดร์กุล ทางโทรทัศน์)- ผู้ยิงประตูแรกให้กับทีมดาราหญิง ทำคะแนนชนะทีมดาวตลกชาย ได้เข้ารับพระราชทานรางวัล จากพระบาทสมเด็จพระเจ้าอยู่หัว ในงานฟุตบอลดาราครั้งแรก หน้าพระที่นั่ง ณ สนามศุภชลาศัย ต้นทศวรรษ 2510- กระแสตอบรับของผู้ชมทั่วฟ้าเมืองไทย จากหนังทีวีชุดต่างๆ ตั้งแต่ปลายทศวรรษ 2500- ชุดเครื่องบันทึกเสียงลำโพงคู่แบบตั้งโต๊ะ(คอนโซล) รุ่นใหม่สุด ประทานจากพระเจ้าวรวงศ์เธอ พระองค์เจ้าอนุสรมงคลการ องค์ผู้กำกับแห่งบริษัทละโว้ภาพยนตร์ ขณะถ่ายทำเรื่อง อีแตน ด้วยการแสดงเป็นที่พอพระทัยยิ่ง พ.ศ. 2511- รางวัลเมขลา ครั้งที่ 5 ประจำปี พ.ศ. 2528 ผู้แสดงประกอบหญิงยอดเยี่ยม มัสยา- รางวัลเมขลา ครั้งที่ 6 ประจำปี พ.ศ. 2529 ผู้แสดงประกอบหญิงยอดเยี่ยม แหวนทองเหลือง- รางวัลเมขลา ครั้งที่ 8 ประจำปี พ.ศ. 2531 ผู้แสดงประกอบหญิงยอดเยี่ยม อีสาผลงานภาพยนตร์ผลงาน. ภาพยนตร์. - 2506: มัตติกา ,อวสานอินทรีแดง - 2507: เล็บอินทรีย์ ,เลือดข้น ,ร้อยป่า ,ละอองดาว ,นางสาวโพระดก ,คมแสนคม ,หัวใจเถื่อน - 2508: นางเสือดาว (ชื่อเดิม มงกุฏรักนักเลง),รอยร้าว ,พระรถ-เมรี ,ชื่นชีวัน ,นางใบ้ ,เงารัก ,ถิ่นผู้ดี ,จอมใจ ,ธนูทอง ,Crocodile River (ไทย-ฮ่องกง),เงิน เงิน เงิน (คามิโอคู่กับ รุจน์ รณภพ) - 2509: จามเทวี ,หยกแดง ,หมอชนินทร์ผู้วิเศษ ,อรุณเบิกฟ้า ,เชลยใจ ,น้ำตาเทียน ,ไทรคู่ ,สามเกลอเจอล่องหน ,เพชรตัดเพชร ,Night in Bangkok (ญี่ปุ่น-ฮ่องกง-ไต้หวัน) - 2510: สุภาพบุรุษเทื่ยงคืน ,สิงห์หนุ่ม ,บุหรงทอง ,กู่การะเวก - 2511: พระลอ ,อีแตน ,จ้าวแผ่นดิน - 2512: เสน่ห์สาวบ้านแต้ ,เหนือทรชน ,ปีศาจแสนสวย ,จ้าวป่าช้า ,ตุ๊กแกผี ,ยอดรักยูงทอง ,เทพบุตรสลาตัน ,จอมคน ,พยัคฆ์เหนือ-เสืออีสาน-ยมบาลใต้ ,ไอ้แมวดำ ,ปราสาททราย (ไม่ใส่เครดิต บทหญิงสาวในหน้ากากเหล็ก) - 2513: จอมโจรมเหศวร ,ปี่แก้วนางหงส์ ,แม่นาคพระนคร ,สองสิงห์จ้าวพยัคฆ์ ,อินทรีทอง - 2515: แม่ปลาบู่ (ขยายฟิล์มเป็น 35 มม.จากต้นฉบับหนังทีวีชุด ปลาบู่ทอง) ,11 มม. ,บุหงาหน้าฝน ,ไอ้แกละเพื่อนรัก ,ริมฝั่งแม่ระมิงค์ ,วังบัวบาน ,ลานสาวกอด - 2516: แหวนทองเหลือง - 2517: นางสิบสอง - 2520: แม่ดอกกัญชา - 2523: บัวแก้ว บัวทอง - 2524: ฟ้าเพียงดินโทรทัศน์โทรทัศน์. - คุณแม่ไม่โง่ ,พระบารมีปกเกล้า-เจ้าพระยา ,สาวเหนือ เสือกรุง ,ดอกไม้ในกองฟาง ,ขุนศึกวังหน้า - 2509: ปีกกินรี - 2510: ปลาบู่ทอง - 2511: ชีวิตยังไม่สิ้น - 2512: พระเวสสันดร / กัณหา-ชาลี - 2515: ฝนสามฤดู - 2517: นางสิบสอง - 2518: อุทัยเทวี - 2519: บัวแก้ว บัวทอง - 2520: พระทิณวงศ์ - 252-: ภูตกาลี - 2524: สังข์ทอง - 2525: สุวรรณหงส์ - 2526: ขวานฟ้าหน้าดำ - 2527: ไชยเชษฐ์ - 2528: มัสยา (รางวัลเมขลา ครั้งที่ 5) - 2529: แม่ปูเปรี้ยว, แหวนทองเหลือง (รางวัลเมขลา ครั้งที่ 6) - 2530: หนุ่มทิพย์ - 2531: อีสา (รางวัลเมขลา ครั้งที่ 8) - 2532: แก้วตาเสือ ,ปริศนาของเวตาล ,แต่งกับงาน ,อุทัยเทวี (สร้างใหม่) - 2533: ดวงตาสวรรค์ - 2534: ดิน น้ำ ลม ไฟ, แม่หญิง, ตะวันชิงพลบ - 2535: ยอพระกลิ่น - 2536: เกิดแต่ตม ,ลมต้นฤดูฝน (ละครสั้น ปากกาทอง) ,โสนน้อยเรือนงาม - 2537: ครูซ่อนกลิ่น (ละครสั้น ปากกาทอง)- 2538: สุดสายป่าน ,ไกรทอง ,สายโลหิต - 2539: แม่นาคพระนคร - 2540: น้ำใจแม่ - 2541: อีสา-รวีช่วงโชติ ,ขวานฟ้าหน้าดำ - 2542: พิศวาสอลเวง ,แม่นาค ,นางเอกหลังบ้าน ,ข้ามสีทันดร ,สาวน้อยร้อยมายา ,แม่นาคพระโขนง - 2543: รากนครา ,หลวิชัย-คาวี - 2544: หัวใจในสุญญากาศ ,ฉันชื่อไศลา ,แก้วหน้าม้า (สร้างใหม่) - 2545: รอยไถ (สร้างใหม่) ,ตามรักตามล่า ,พิกุลทอง (สร้างใหม่) - 2546: นะหน้าทอง ,ยอพระกลิ่น (สร้างใหม่) ,กระต่ายหลงจันทร์ ,ไฟสิ้นเชื้อ - 2547: แหวนทองเหลือง (สร้างใหม่) ,สิงหไกรภพ ,กุลาแสนสวย - 2548: บ้านร้อยดอกไม้ ,วีรบุรุษกองขยะ - 2549: หลงเงาจันทร์ - 2550: ปู่โสมเฝ้าทรัพย์ ,พระทิณวงศ์ (สร้างใหม่) - 2552: ปลาบู่ทอง (สร้างใหม่) - 2553: คุณชายตำระเบิด - 2555: กระสือจำศีล - 2556: คุณหญิงบ่าวตั้ง - 2557: ฟ้ามีตา ตอน คนตายขายคนเป็น - 2558: ฟ้ามีตา ตอน แม่จ๋าอยู่ไหน, สาวน้อยอ้อยควั่น, บ้านทรายทอง - 2559: ฟ้ามีตา ตอน วันปีใหม่กับเช้าวันจันทร์ - 2560: อุทัยเทวี (สร้างใหม่) - 2561: สังข์ทอง (สร้างใหม่)การแสดงบนเวทีการแสดงบนเวที. - 25--: ฉางกาย - 2555: อัลไซเมอร์นางแบบนางแบบ. - นางแบบแฟชั่นและทรงผม ของโรงเรียนเสริมสวยเกศสยามที่มีชื่อเสียงในทศวรรษ 2510 รวมทั้งบนเวทีรับเชิญ/งานการกุศล - นางแบบนิตยสารต่างๆ ในอดีตถึงปัจจุบัน เช่น ดาราภาพ ,ดาราทอง ,การ์ตูนหนูจ๋า ,โวค (Vogue)</doc>
