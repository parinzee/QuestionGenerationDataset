<doc id="326337" url="https://th.wikipedia.org/wiki?curid=326337" title="โฟร์สแควร์">โฟร์สแควร์ โฟร์สแควร์ ( แต่ใช้ว่า foursquare) เป็นบริการเครือข่ายสังคมที่มีลักษณะคือการอ้างอิงสถานที่ โฟร์สแควร์สร้างโดย เดนนิส โครว์ลีย์ (ซึ่งเดิมเคยร่วมกับอเล็กซ์ เรเนิร์ตสร้าง Dodgeball บริการอ้างอิงสถานที่ที่ในปี 2000 ต่อมาถูกซื้อไปโดยกูเกิลในปี 2005 แล้วกลายมาเป็น Google Latitude ในปี 2009) และ นาวีน เซลวาดูราย บริษัทโฟร์สแควร์สำนักงานใหญ่อยู่ที่นครนิวยอร์ก สหรัฐอเมริกา การใช้งานโฟร์สแควร์สามารถเล่นได้ผ่านโทรศัพท์มือถือ (ผ่านทาง mobile web), สมาร์ตโฟน (ผ่านทาง foursquare app) และแอปพลิเคชันต่างๆ ที่สามารถเชื่อมต่อกับโฟร์สแควร์ได้ (เช่น Instagram, Path, Yotomo, GetGlue, Waze, FootFeed, HootSuite เป็นต้น) โดยเมื่อผู้เล่นเปิดตำแหน่งของตัวผู้เล่นจะทำการเรียกสถานที่ที่อยู่ใกล้เคียง ไม่ว่าโรงเรียน ร้านอาหาร โรงแรม โรงพยาบาล ฯลฯ ขึ้นมา และผู้เล่นจะทำการเลือก "เช็กอิน" สถานที่นั้นเพื่อแสดงให้เห็นว่าตนอยู่ที่นี่หรือได้มาที่นี่แล้ว ในปี พ.ศ. 2557 โฟร์สแควร์มีการเปลี่ยนรูปแบบใหม่ และปล่อยแอปพลิเคชันใหม่ชื่อ Swarm ซึ่งเน้นการแบ่งปันสถานะและการวางแผนท่องเที่ยว ณ เดือนธันวาคม พ.ศ. 2556 โฟร์สแควร์รายงานว่า มีผู้ใช้อยู่ 45 ล้านคนทั่วโลก โดยในเดือนเมษายน 2553 บริษัทอินเทอร์เน็ตยาฮู! ได้เสนอซื้อกิจการเป็นเงิน 125 ล้านดอลลาร์สหรัฐ</doc>
