<doc id="373280" url="https://th.wikipedia.org/wiki?curid=373280" title="เรนะ คุโบะตะ">เรนะ คุโบะตะ เรนะ คุโบะตะ (; ) หรือเป็นที่รู้จักกันดีในชื่อของ เรนะ (レーナ) เป็นนักมวยคิกบ็อกซิ่งชาวญี่ปุ่น ซึ่งเธอแข่งขันในกีฬาชู้ตบ็อกซิ่งเป็นหลัก ซึ่งเธอได้ประสบความสำเร็จ โดยชนะรายการชู้ตบ็อกซิ่งเกิลส์ทัวร์นาเมนท์ เกิลส์เอส-คัพ 2009 และ 2010 เธอมีชื่อเสียงในฐานะผู้มีชัยชนะเหนือต่อฮิซะเอะ วะตะนะเบะ และเมอิ ยามากูจิประวัติชีวิตช่วงต้น ประวัติ. ชีวิตช่วงต้น. คุโบะตะ เกิดในเมืองโอซาก้า จังหวัดโอซาก้า ประเทศญี่ปุ่น ในวันที่ 29 มิถุยายน ค.ศ. 1991 เธอเริ่มการฝึกฝนที่โอกินาว่าโดโจ ตั้งแต่เธออยู่ในการศึกษาระดับเกรดหกในสายอาชีพ ในสายอาชีพ. คุโบะตะได้รับการเปิดตัวในการแข่งขันคิกบ็อกซิ่งหญิงของโปรโมชั่นเจ-เกิลส์ ในรายการ นิวเฮโรอีนคัมมิง! ในวันที่ 1 กรกฎาคม ค.ศ. 2007 โดยเป็นฝ่ายแพ้อาซามิ ฟุรุยะ จากการตัดสินใจจับแยกของกรรมการในรุ่นฟลายเวทของรายการแข่งขันนิวเฮโรอีน รอบเซมิไฟนอล เธอต่อสู้อีกครั้งในการแข่งขันเจ-เกิลส์ ในรายการ เวิลด์ควีนทัวร์นาเมนท์ โดยเอาชนะ ดวงดาว มิกะ จากการตัดสินของกรรมการ ในวันที่ 4 พฤศจิกายน ค.ศ. 2007 การต่อสู้ครั้งถัดไปเป็นการต่อสู้แบบชู้ตบ็อกซิ่งครั้งแรกของเธอ ซึ่งเธอเอาชนะ นากาโนะ โอกะ ด้วยการตัดสินของกรรมการในรายการ ชู้ตบ็อกซิ่ง 2007 มู-โซ ครั้งที่ 5 อันโด่งดังในวันที่ 23 ธันวาคม ค.ศ. 2007 และคุโบะตะชนะการต่อสู้สองครั้งถัดไปในรายการ โร้ดทูเอส-คัพ ซีรีส์ วันที่ 1 มิถุนายน ค.ศ. 2008 เธอพบกับนักต่อสู้แบบผสมที่มีชื่อว่ามิคุ มัตสึโมโตะ ในรายการดีพ ในกติกาการเตะในของรายการ คลับดีพ โทยามะ บาบาเรียน เฟสติวัล 7  หลังจากนั้น คุโบะตะกลับไปแข่งรายการชู้ตบ็อกซิ่งโดยสามารถชนะ มิซาโตะ โทมิยะ ในยกพิเศษจากการตัดสินของกรรมการในวันที่ 21 กรกฎาคม ค.ศ. 2008 การต่อสู้ครั้งต่อมาเธอเป็นฝ่ายแพ้ระดับอาชีพของเธอครั้งที่สองในนัดรีแมตช์กับ มิคุ มัตสึโมโตะ ในรายการ ชู้ตบ็อกซิ่งเวิลด์ทัวร์นาเมนท์ เอส-คัพ 2008 ในวันที่ 24 พฤศจิกายน ค.ศ. 2008 ซึ่งมัตสึโมโตะเป็นฝ่ายชนะการตัดสินอย่างเป็นเอกฉันท์ คุโบะตะได้รับการเปิดตัวในเค-วันและร่วมต่อสู้เพียงครั้งเดียวเท่านั้นในรายการ เค-วันอะวอร์ด & แมกซ์โคเรีย 2009 ในวันที่ 20 มีนาคม ค.ศ. 2009 ซึ่งเธอเป็นฝ่ายแพ้ ลิม ซูจอง ซึ่งเป็นนักมวยไทยชาวเกาหลีใต้ ในยกพิเศษโดยกรรมการจับแยก คุโบะตะได้รับการเปิดตัวในรายการจีเวล ซึ่งสามารถชนะ โทโมโกะ เอสพี จากการตัดสินของกรรมการในการแข่งขันชู้ตบ็อกซิ่งของรายการ จีเวล ครั้งที่ 4 ริง ในวันที่ 11 กรกฎาคม ค.ศ. 2009  จากนั้นเธอก็กลับมาแข่งชู้ตบ็อกซิ่งและชนะรายการ เอส-คัพ เป็นครั้งแรกเมื่ออายุเพียง 18 ปี ในวันที่ 23 สิงหาคม ค.ศ. 2009 โดยเอาชนะ มาซาโกะ โยชิดะ ด้วยการตัดสินของกรรมการ, ชนะ ซาโอริ อิชิโอกะ ด้วยการชนะน็อค และในท้ายสุด เธอชนะ เมอิ ยามากูจิ จากการตัดสินของกรรมการในการแข่งขัน ชู้ตบ็อกซิ่งเกิลส์เอส-คัพ 2009  หลังจากชนะเกิลส์เอส-คัพ 2009 แล้ว คุโบตะชนะการต่อสู้เมื่อพบกับ เอมิ ฟูจิโนะ โดยการชนะเทคนิเคิลน็อคเอ้าท์ (แพทย์สั่งหยุด), ชนะ คริสตินา เจอร์เจวิค ชาวออสเตรเลีย โดยกรรมการตัดสิน และชนะ มิกะ นากาอิ โดยกรรมการตัดสิน ในนัดต่อสู้รีแมทช์ของพวกเธอในปี ค.ศ. 2007 คุโบะตะได้รับการทาบทามในการพบกับเจ้าของตำนานคิกบ็อกซิ่งและการต่อสู้แบบผสมอย่างฮิซะเอะ วะตะนะเบะ ในวันที่ 11 เมษายน ค.ศ. 2010 แต่คุโบตะเกิดนิ้วหักและวะตะนะเบะได้รับการจัดให้พบกับคู่ชกรายอื่นแทน ในที่สุด พวกเธอก็ได้พบกันในวันที่ 29 สิงหาคม ค.ศ. 2010 ของการแข่งขัน ชู้ตบ็อกซิ่งเกิลส์เอส-คัพ 2010 คุโบะตะต่อสู้อย่างเต็มที่ จนส่งผลให้สามารถล้มฮิซะเอะ วะตะนะเบะ ลงได้ด้วยการชนะทีเคโอ โดยการเข่าใส่ท้องด้านซ้าย ส่งผลให้วะตะนะเบะลงไปนอนด้วยความเจ็บปวดและไม่สามารถแข่งต่อได้ จากนั้น คุโบะตะได้ไปล้มนักต่อสู้แบบผสมชาวอเมริกันที่มีชื่อว่า เคท มาติเนส และคุโบะตะเป็นฝ่ายชนะโดยกรรมการตัดสิน รวมทั้งเอาชนะไอ ทากาฮาชิโดยกรรมการตัดสินในช่วงหลังจากสองยกพิเศษ อันเป็นการชนะรายการเกิลส์เอส-คัพครั้งที่ 2 ติดต่อกันสำหรับเธอ วันที่ 19 สิงหาคม ค.ศ. 2011 คุโบะตะได้พบกับ ซาซ่า ศ.อารีย์ ซึ่งเป็นนักมวยไทยชาวไทย ในรายการ 2011 ชู้ตบ็อกซิ่งเกิลส์เอส-คัพ โดยเรนะเป็นฝ่ายชนะน็อค ภายหลังจากที่เธอต่อยเข้าที่ท้อง ส่งผลให้ซาซ่าจุกร่วงลงไปนอนตัวบิดไปมาไปในยกที่สอง คุโบะตะยังได้พบกับ เจสสิกา เพนน์ ซึ่งเป็นผู้ช่ำชองการต่อสู้แบบผสมของรายการเบเลเตอร์ ในการแข่งขันชู้ตบ็อกซิ่งที่มีชื่อว่า ชู้ตบ็อกซิ่ง 2011 แอ็ค 4 ในวันที่ 10 กันยายน ค.ศ. 2011 เธอเป็นฝ่ายแพ้จากเสียงส่วนใหญ่ของกรรมการ หลังจากช่วงต่อยกที่สองด้วยความผิดคาดเป็นอย่างมากความสำเร็จรายการความสำเร็จ. รายการ. - ชนะรายการ เกิลส์เอส-คัพ 2009 - ชนะรายการ เกิลส์เอส-คัพ 2010รางวัลรางวัล. - ค.ศ. 2009 สเปเชี่ยลอะวอร์ด (จีเวลส์; 20 ธันวาคม ค.ศ. 2009)</doc>
