<doc id="317386" url="https://th.wikipedia.org/wiki?curid=317386" title="พิคลอแรม">พิคลอแรม พิคลอแรม () เป็นสารกำจัดวัชพืชที่ใช้ควบคุมวัชพืชที่มีเนื้อไม้ มีชื่อทางการค้าว่า Tordon และ Grazon ใช้กำจัดวัชพืชใบกว้างแต่หญ้าส่วนใหญ่จะทนสารนี้ได้ พิคลอแรมจัดเป็นอนุพันธ์ที่มีคลอรีนของกรดพิโคลินิก จัดเป็นสารกำจัดวัชพืชกลุ่มไพริดีน และออกฤทธิ์เป็นสารควบคุมการเจริญเติบโตของพืชกลุ่มออกซินได้ด้วย สามารถฉีดพ่นพิคลอแรมบนใบ ฉีดเข้าไปในพืช ทาบนรอยตัดหรือราดที่โคนของพืชซึ่งจะถูกดูดซึมไปที่ราก เมื่อถูกดูดซึมใบ ลำต้นหรือรากเพียงแห่งเดียว พิคลอแรมสามารถกระจายไปได้ทั่วพืช ในช่วงสงครามเวียดนามส่วนผสมของพิคลอแรมและ 2,4 - Dหรือฝนขาว ใช้พ่นบนพืชที่รอดจากการฉีดพ่นด้วยฝนเหลือง (2,4,5 - T และ 2,4 - D) พิคลอแรมเป็นพิษปานกลางต่อตาและเป็นพิษต่อผิวหนัง ไม่มีบันทึกเกี่ยวกับความเป็นพิษต่อมนุษย์ของพิคลอแรม จึงยากจะอธิบายอาการของการสัมผัสแบบเฉียบพลัน ถ้าได้รับสารปริมาณมากจะมีอาการคลื่นไส้ พิคลอแรมมีความคงตัวมากที่สุดในกลุ่มของสารเคมีกำจัดวัชพืช ไม่ยึดติดกับดินจึงอาจถูกชะลงสู่น้ำบาดาล ส่วนใหญ่ถูกย่อยสลายในดินและน้ำโดยจุลินทรีย์ มีแนวโน้มน้อยมากที่จะสะสมในสัตว์น้ำ การทำปุ๋ยมูลสัตว์ควรตรวจสอบให้แน่ใจว่าสัตว์ไม่ได้กินพืชที่ได้รับพิคลอแรม พิคลอแรมในมูลสัตว์ยังคงมีฤทธิ์ฆ่าพืชใบกว้าง</doc>
