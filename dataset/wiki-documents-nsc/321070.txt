<doc id="321070" url="https://th.wikipedia.org/wiki?curid=321070" title="คอมบูร์ก">คอมบูร์ก แอบบีคอมบวร์ก () เป็นคริสต์ศาสนสถานนิกายโรมันคาทอลิกที่เป็นสำนักสงฆ์ของลัทธิเบ็นนาดิคตินที่ตั้งอยู่ใกล้เมืองชเวบิสชฮอลล์ในประเทศเยอรมนี แอบบีคอมบวร์กเป็นที่ตั้งของสังฆมณฑลคอมบวร์ก แอบบีคอมบวร์กก่อตั้งขึ้นโดยเคานท์แห่งคอมบวร์ก-โรเตนบวร์กในคริสต์ทศวรรษ 1070 บนที่ที่เป็นปราสาทของตนเอง เคานท์แห่งคอมบวร์ก-โรเตนบวร์กมีตำแหน่งเป็น Vogt ที่ดำรงต่อมาจนตระกูลสิ้นสุดลงในสมัยราชวงศ์เสตาเฟอร์ นักบวชรุ่นแรกมาจากแอบบีเบราไวเลอร์ แต่เมื่อมาถึงคริสต์ทศวรรษ 1080 เจ้าอาวาสก็ได้รับการแต่งตั้งมาจากแอบบีเฮอร์เซาที่เป็นการนำคอมเบิร์กเข้ามามีส่วนในการปฏิรูปเฮอร์เซา นักบวชทั้งหมดของแอบบีคอมบวร์กเป็นนักบวชที่มาจากตระกูลขุนนาง ฉะนั้นจึงมีทัศนคติที่ต่อต้านการปฏิรูปเบ็นนาดิคติน (การปฏิรูปของแอบบีเมลค์ของคริสต์ศตวรรษที่ 15 จากความกดดันแอบบีก็กลายเป็น “Kollegiatstift” ในปี ค.ศ. 1488 แทนที่จะยอมรับนักบวชที่ไม่ได้มาจากตระกูลขุนนางเข้าเป็นสมาชิก ในปี ค.ศ. 1587 คอมบวร์กก็ถูกเวนคืนตามการปฏิรูปดินแดนในเยอรมนีโดยเวือร์ทเทมแบร์กซึ่งทำให้การมีฐานะเป็นราชสังฆาจักรยุติลง เมื่อมาถึงปี ค.ศ. 1803 แอบบีก็ถูกยุบเลิกการเป็นสำนักสงฆ์ หอสมุดของแอบบีกลายเป็นหอสมุดแห่งรัฐแห่งเวือร์ทเทมแบร์ก แต่สมบัติของคริสต์ศาสนสถานถูกหลอมที่โรงกษาปณ์ที่ลุดวิกสบวร์ก ตัวสิ่งก่อสร้างถูกใช้หลายอย่าง จนกระทั่งเมื่อปี ค.ศ. 1909 ก็ใช้เป็นที่พำนักของทหารพิการ ระหว่างสงครามโลกครั้งที่สองที่ตั้งของแอบบีก็ใช้เป็นสถานที่ฝึกต่างๆ และในช่วงหนึ่งใช้เป็นค่ายนักโทษสงคราม หลังสงครามแล้วก็ใช้เป็นที่พักของผู้พลัดถิ่นอยู่ชั่วระยะหนึ่ง แต่ตั้งแต่ปี ค.ศ. 1947 เป็นต้นมาแอบบีก็ใช้เป็นสถาบันฝึกหัดครูระเบียงภาพ</doc>
