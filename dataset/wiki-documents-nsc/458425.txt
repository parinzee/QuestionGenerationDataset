<doc id="458425" url="https://th.wikipedia.org/wiki?curid=458425" title="เจ้าหญิงโนบูโกะ พระชายาในเจ้าชายโทโมฮิโตะ">เจ้าหญิงโนบูโกะ พระชายาในเจ้าชายโทโมฮิโตะ เจ้าหญิงโนะบุโกะ พระชายาในเจ้าชายโทะโมะฮิโตะ () มีพระนามเดิมว่า โนะบุโกะ อะโซ () เป็นพระชายาหม้ายของเจ้าชายโทะโมะฮิโตะแห่งมิกะซะ เป็นหลานสาวของชิเงะรุ โยะชิดะและเป็นน้องสาวของทะโร อะโซอดีตนายกรัฐมนตรีของญี่ปุ่นพระประวัติพระชนม์ชีพช่วงต้น พระประวัติ. พระชนม์ชีพช่วงต้น. เจ้าหญิงโนะบุโกะประสูติเมื่อวันที่ 9 เมษายน พ.ศ. 2498 ในครอบครัวคริสตัง เป็นธิดาคนที่สามของทะกะกิชิ อะโซ ประธานบริษัทอะโซ (เดิมทำธุรกิจเกี่ยวกับการขุดเหมืองถ่านหินและโลหะ ปัจจุบันผลิตปูนซีเมนต์, เวชกรรม และอสังหาริมทรัพย์) กับคะซุโกะ (สกุลเดิม โยะชิดะ) พระชนนีเป็นบุตรสาวของชิเงะรุ โยะชิดะ อดีตนายกรัฐมนตรีญี่ปุ่น เจ้าหญิงโนะบุโกะมีพระเชษฐาคนโตคือทะโร อะโซ เป็นอดีตนายกรัฐมนตรีของญี่ปุ่นเช่นเดียวกับผู้เป็นตา ทั้งนี้พระอัยยิกาฝ่ายพระชนกสืบสันดานมาแต่ตระกูลคะโนซึ่งเป็นไดเมียวปกครองแคว้นโอะชิโนะมิยะ พระองค์เป็นเหลนของเคานต์โนะบุอะกิ มะกิโนะ นักการทูต และเป็นลื่อของโทะชิมิชิ โอกุโบะ ซะมุไรผู้มีชื่อเสียงและเป็นผู้ก่อให้เกิดการจลาจลที่แคว้นซะสึมะเมื่อปี พ.ศ. 2420 พระองค์ได้เข้ารับการศึกษาที่ประเทศอังกฤษ และสำเร็จการศึกษาจากวิทยาลัยรอสลีนเฮาส์ (Rosslyn House College) ในปี พ.ศ. 2516 ต่อมาได้เสด็จกลับประเทศญี่ปุ่นเป็นครูสอนภาษาอังกฤษในโรงเรียนอนุบาลโชะโตะที่ทรงก่อตั้งขึ้นเองในย่านชิบุยะเสกสมรส เสกสมรส. เจ้าหญิงโนะบุโกะทรงพบกับเจ้าชายโทะโมะฮิโตะแห่งมิกะซะครั้งแรกที่ประเทศอังกฤษ ซึ่งขณะนั้นเจ้าชายโทะโมะฮิโตะยังเป็นนักศึกษามหาวิทยาลัยอ๊อกซฟอร์ด เจ้าชายเคยขอเจ้าหญิงโนะบุโกะเสกสมรสเมื่อปี พ.ศ. 2516 แต่ถูกปฏิเสธเพราะเจ้าหญิงโนะบุโกะยังเยาว์ชันษา ต่อมาสำนักพระราชวังได้ประกาศกำหนดการพระราชพิธีหมั้นเมื่อวันที่ 18 เมษายน พ.ศ. 2523 โดยมีพระราชพิธีหมั้นเมื่อวันที่ 21 พฤษภาคม พ.ศ. 2523 และพระราชพิธีเสกสมรสเมื่อวันที่ 7 พฤศจิกายน พ.ศ. 2523 หลังการเสกสมรสจึงได้รับพระอิสริยยศเป็น เจ้าหญิงพระชายา ถือเป็นเจ้านายญี่ปุ่นพระองค์ที่สองที่มีพื้นเพเป็นคริสตัง (พระองค์แรกคือสมเด็จพระจักรพรรดินีมิชิโกะ แต่ต่างตรงที่เจ้าหญิงโนะบุโกะทรงผ่านพิธีศีลล้างบาปมาแล้ว) ทั้งสองมีพระธิดาด้วยกันสองพระองค์ คือ1. เจ้าหญิงอะกิโกะแห่งมิกะซะ (; 20 ธันวาคม พ.ศ. 2524) 2. เจ้าหญิงโยโกะแห่งมิกะซะ (; 25 ตุลาคม พ.ศ. 2526) เดิมเจ้าชายโทะโทะฮิโตะและครอบครัวประทับอยู่ร่วมกันในหมู่พระตำหนักอะกะซะกะ แขวงมินะโตะ โตเกียว กระทั่งเดือนตุลาคม พ.ศ. 2552 เจ้าหญิงโนะบุโกะทรงแยกจากพระสวามีและพระธิดาออกไปประทับที่อื่นพระเกียรติยศพระอิสริยยศพระเกียรติยศ. พระอิสริยยศ. - โนะบุโกะ อะโซ (9 เมษายน 2498 – 7 พฤศจิกายน 2523) - เจ้าหญิงโนะบุโกะ พระชายาในเจ้าชายโทะโมะฮิโตะ (7 พฤศจิกายน 2523 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - ญี่ปุ่น : เครื่องราชอิสริยาภรณ์รัตนมงกุฎ ชั้นสายสะพาย - นอร์เวย์ : เครื่องราชอิสริยาภรณ์เซนต์โอลาฟ ชั้นสายสะพายพงศาวลี</doc>
