<doc id="807657" url="https://th.wikipedia.org/wiki?curid=807657" title="จักรพรรดิเอ็งยู">จักรพรรดิเอ็งยู จักรพรรดิเอ็งยู ( , ) จักรพรรดิองค์ที่ 64 แห่ง ราชวงศ์ญี่ปุ่น ตามที่ได้จัดเรียงไว้ใน รายพระนามจักรพรรดิญี่ปุ่น จักรพรรดิเอ็งยูทรงครอง ราชบัลลังก์ดอกเบญจมาศ ระหว่างปี ค.ศ. 969 - ค.ศ. 984 พระนามของพระองค์ต่อมาได้ถูกนำไปใช้เป็นพระนามของ จักรพรรดิโกะ-เอ็งยู จักรพรรดิผู้อ้างสิทธิพระองค์ที่ 5 จาก ราชสำนักเหนือ ใน ยุคราชสำนักเหนือ-ใต้ ในช่วง คริสต์ศตวรรษที่ 14พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิเอ็งยูทรงมีพระนามเดิมว่า เจ้าชายโมะริฮิระ ( , ) เป็นพระราชโอรสองค์ที่ 5 ใน จักรพรรดิมุระกะมิ จักรพรรดิองค์ที่ 62 ที่ประสูติแต่ ฟุจิวะระ โนะ อังชิ (จักรพรรดินียะซุโกะ) เป็นพระราชอนุชาร่วมพระราชมารดาเดียวกับ จักรพรรดิเรเซ จักรพรรดิองค์ที่ 63 และเป็นพระราชบิดาของ จักรพรรดิอิชิโจ จักรพรรดิองค์ที่ 66 ในปี ค.ศ. 967 ทรงได้รับการสถาปนาเป็นรัชทายาทเมื่อพระบรมเชษฐาคือเจ้าชายโนะริฮิระทรงขึ้นสืบราชบัลลังก์เป็นจักรพรรดิเรเซเหตุการณ์ในพระชนมชีพของจักรพรรดิเอ็งยูเหตุการณ์ในพระชนมชีพของจักรพรรดิเอ็งยู. - 27 กันยายน ค.ศ. 969 (วันที่ 13 เดือน 8 ปี อังนา ที่ 2) : ปีที่ 2 ในรัชสมัยจักรพรรดิเรเซองค์จักรพรรดิสละราชบัลลังก์ให้กับเจ้าชายโมะริฮิระพระราชอนุชาที่รัชทายาทพระชนมายุเพียง 10 พรรษาขึ้นสืบราชบัลลังก์ต่อมาเป็น จักรพรรดิเอ็งยู หลังจากนั้นไม่นานจึงได้มีการประกอบพระราชพิธีราชาภิเษกจักรพรรดิเอ็งยู- 5 พฤศจิกายน ค.ศ. 969 (วันที่ 23 เดือน 9 ปี อังนา ที่ 2) : ได้มีการประกอบพระราชพิธีราชาภิเษกจักรพรรดิเอ็งยูที่ พระราชวังหลวงเฮอัง- 8 มิถุนายน ค.ศ. 976 (วันที่ 11 เดือน 5 ปี เท็งเอ็ง ที่ 2) : ปีที่ 6 ในรัชสมัยได้เกิดเพลิงไหม้ขึ้นในพระราชวังหลวงเฮอังทำให้กระจกศักดิ์สิทธิ์หนึ่งในสามสิ่งของศักดิ์สิทธิ์ในพระราชพิธีราชาภิเษกได้รับความเสียหาย- 31 ธันวาคม ค.ศ. 980 (วันที่ 22 เดือน 11 ปี เท็งเง็ง ที่ 3) : ปีที่ 11 ในรัชสมัยพระราชวังหลวงเกิดเพลิงไหม้ขึ้นอีกครั้งคราวนี้ทำให้กระจกศักดิ์สิทธิ์แตกหักเป็นสองส่วน- 5 ธันวาคม ค.ศ. 982 (วันที่ 17 เดือน 11 ปี เท็งเง็ง ที่ 5) : ปีที่ 13 ในรัชสมัยเกิดเพลิงไหม้ในพระราชวังหลวงอีกเป็นครั้งที่ 3 คราวนี้กระจกศักดิ์สิทธิ์ได้รับการซ่อมแซม- 24 กันยายน ค.ศ. 984 (วันที่ 27 เดือน 8 ปี เอะอิคัง ที่ 2) : ปีที่ 15 ในรัชสมัยจักรพรรดิเอ็งยูสละราชบัลลังก์ให้กับ เจ้าชายโมะโระซะดะ พระราชนัดดาเมื่อพระชนมายุเพียง 26 พรรษา</doc>
