<doc id="190341" url="https://th.wikipedia.org/wiki?curid=190341" title="คาดิลแลค">คาดิลแลค คาดิลแลค () เป็นชื่อบริษัทผลิตรถยนต์ระดับหรูของสหรัฐอเมริกา ในเครือเจเนรัลมอเตอร์ รถยนต์คาดิลแลคมีจำหน่ายอย่างเป็นทางการในประเทศต่างๆ มากกว่า 50 ประเทศทั่วโลก โดยจำหน่ายได้มากในสหรัฐอเมริกาและแคนาดาประวัติ ประวัติ. บริษัทคาดิลแลคได้ก่อตั้งขึ้นเมื่อวันที่ 22 สิงหาคม พ.ศ. 2445 โดยตั้งชื่อตาม อองตวน ลูเม เดอ ลา มอธ, ซัวร์ เดอ คาดิลแลค (Antoine Laumet de La Mothe, sieur de Cadillac) นักสำรวจชาวฝรั่งเศส ผู้ก่อตั้งเมืองดีทรอยต์ในปี พ.ศ. 2244 รถยนต์รุ่นแรกของคาดิลแลคผลิตเสร็จสมบูรณ์เมื่อเดือนตุลาคม พ.ศ. 2445 ให้กำลังสูงสุด 10 แรงม้า (7 กิโลวัตต์) รถยนต์คันดังกล่าวมีลักษณะคล้ายคลึงกับรถยนต์ฟอร์ด โมเดลเอ ในสมัยเดียวกัน จากนั้นได้มีการผลิตรุ่นอื่นๆ ออกจำหน่าย จนกระทั่งถูกเจเนรัลมอเตอร์ซื้อกิจการคาดิลแลคแบบควบรวมกิจการในปี พ.ศ. 2452 คาดิลแลคเริ่มทำการตลาดครั้งแรกที่สหรัฐอเมริกาเป็นที่แรก ต่อมาก็ได้ทำการตลาดในประเทศอื่นๆ ทำให้เริ่มเป็นที่รู้จักไปทั่วโลก ในฐานะรถยนต์หรู โดยได้เริ่มเน้นการผลิตรถยนต์ในระดับที่หรูกว่ารถทั่วไป ตั้งแต่ช่วงก่อนสงครามโลกครั้งที่สองเป็นต้นมา ทั้งนี้ เจเนรัลมอเตอร์ เจ้าของยี่ห้อคาดิลแลค ไม่ได้ทำการจำหน่ายรถยนต์คาดิลแลคในประเทศไทยอย่างเป็นทางการในปัจจุบัน แต่ยังคงมีการนำเข้ารถยนต์คาดิลแลคจากต่างประเทศโดยผู้นำเข้าอิสระ เช่นเดียวกับรถยนต์อื่นๆ รถในระดับเดียวกับคาดิลแลคได้แก่ เอาดี้ บีเอ็มดับเบิลยู เมอร์เซเดส-เบนซ์ เล็กซัส และอื่น ๆรถยนต์คาดิลแลคในปัจจุบันรถยนต์คาดิลแลคในปัจจุบัน. - คาดิลแลค เอสคาเลด (1999–ปัจจุบัน) - คาดิลแลค เอทีเอส (2013–ปัจจุบัน) - คาดิลแลค ซีทีเอส (2003–ปัจจุบัน)- คาดิลแลค ซีทีเอส-วี (2004–ปัจจุบัน) - คาดิลแลค เอสอาร์เอกซ์ (2004–ปัจจุบัน) - คาดิลแลค เอกซ์ทีเอส (2013–ปัจจุบัน) - คาดิลแลค อีแอลอาร์ (2014–2016) - คาดิลแลค ซีที6 (2016–ปัจจุบัน) - คาดิลแลค เอ็กซ์ที5 (2017–ปัจจุบัน)</doc>
