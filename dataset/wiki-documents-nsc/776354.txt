<doc id="776354" url="https://th.wikipedia.org/wiki?curid=776354" title="พรรคอิสระ (พ.ศ. 2499)">พรรคอิสระ (พ.ศ. 2499) พรรคอิสระ (พ.ศ. 2499) พรรคการเมืองขนาดเล็กของไทยในอดีตที่ได้จดทะเบียนก่อตั้งตาม พระราชบัญญัติพรรคการเมือง พ.ศ. 2498 ต่อ พระยาราชภักดี ปลัดกระทรวงมหาดไทย ในฐานะนายทะเบียนพรรคการเมืองเป็นลำดับที่ 10/2499 เมื่อวันที่ 19 ธันวาคม พ.ศ. 2499 มีนาย เกตุ วงศ์กาไสย เป็นหัวหน้าพรรคและนาย เรืองยศ ทองโรจน์ เป็นเลขาธิการพรรค ซึ่งที่ทำการพรรคตั้งอยู่ที่ จังหวัดมหาสารคาม ในการเลือกตั้งเมื่อวันที่ 26 กุมภาพันธ์ พ.ศ. 2500 ทางพรรคอิสระได้ ส.ส.เข้าสภาทั้งสิ้น 2 คนโดยทั้ง 2 คนเป็น ส.ส. ที่มาจาก จังหวัดมหาสารคาม คือ นายเกียรติ นาคะพงษ์ และนายเรืองยศ ทองโรจน์ ต่อมาในการเลือกตั้งเมื่อวันที่ 15 ธันวาคม พ.ศ. 2500 พรรคอิสระได้ ส.ส. เข้าสภาเพียง 1 คนคือ นายเกตุ วงศ์กาไสย หัวหน้าพรรค พรรคอิสระได้ถูกยุบตามคำสั่ง คณะปฏิวัติในการรัฐประหารในประเทศไทย พ.ศ. 2501 ที่มี จอมพลสฤษดิ์ ธนะรัชต์ เป็นหัวหน้าคณะเมื่อคืนวันจันทร์ที่ 20 ตุลาคม พ.ศ. 2501</doc>
