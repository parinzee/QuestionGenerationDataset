<doc id="875708" url="https://th.wikipedia.org/wiki?curid=875708" title="ตำบลบาโงยซิแน">ตำบลบาโงยซิแน บาโงยซิแน เป็นตำบลหนึ่งในอำเภอยะหา จังหวัดยะลาประวัติ ประวัติ. ชื่อบาโงยซิแน เป็นภาษามลายูปัตตานีแปลว่า "โคกข่อย" เดิมพื้นที่นี้ถูกเรียกว่า กำปงบือแน แปลว่า "บ้านนา" และมีประชากรจากไทรบุรี, โกตาบารู และปัตตานีโยกย้ายเข้ามาตั้งถิ่นฐานจนเป็นชุมชนใหญ่ มีมุขปาฐะเล่าลือกันว่ามีแม่กองเมืองเป็นสตรีเพศซึ่งเจ้าเมืองยะลาตั้งขึ้น นางผู้นี้เป็นมุสลิมะฮ์เชื้อสายจีน ได้เข้ามาอาศัยอยู่กับเจ้าเมืองยะลาจนได้รับความไว้วางใจ เจ้าเมืองจึงได้แต่งตั้งให้นางเป็นแม่กองเมืองคอยดูแลความเรียบร้อยในบาโงยซิแน อันเป็นพื้นที่ชั้นในที่มีความอุดมสมบูรณ์เพราะมีแม่น้ำลำคลองหลายสายไหลผ่าน ปี พ.ศ. 2537 ตำบลบาโงยซิแนได้ยกฐานะขึ้นเป็นสภาตำบล และปี พ.ศ. 2540 จึงยกฐานะเป็นองค์การบริหารส่วนตำบลบาโงยซิแนที่ตั้งและอาณาเขต ที่ตั้งและอาณาเขต. ตำบลหน้าถ้ำอยู่ทางทิศตะวันออกของอำเภอยะหา มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับตำบลลิดล (อำเภอเมืองยะลา) - ทิศใต้ ติดต่อกับตำบลยะหา (อำเภอยะหา) - ทิศตะวันออก ติดต่อกับตำบลยะลา (อำเภอเมืองยะลา) - ทิศตะวันตก ติดต่อกับตำบลยะหาและตำบลตาชี (อำเภอยะหา)ประชากร ประชากร. ตำบลบาโงยซิแนมีประชากรทั้งหมด 6,991 คน แบ่งเป็นเพศชาย 3,444 คน และเพศหญิง 3,557 คน มีความหนาแน่นเฉลี่ยต่อพื้นที่ 350 คน/ตารางกิโลเมตร จำนวนครัวเรือน 1,214 ครัวเรือน ความหนาแน่นของบ้านเฉลี่ยต่อพื้นที่ 61 หลังคาเรือน ประชากรทั้งหมดของตำบลบาโงยซิแนเป็นชาวไทยเชื้อสายมลายูและนับถือศาสนาอิสลามร้อยละ 100 มีศาสนสถานประกอบด้วยมัสยิดสี่แห่ง และสุเหร่าเก้าแห่ง ด้านการศึกษามีสถานศึกษาทั้งหมด 12 แห่ง แบ่งเป็น โรงเรียนมัธยมศึกษาหนึ่งแห่ง โรงเรียนประถมศึกษาสองแห่ง ตาดีกาแปดแห่ง และศูนย์พัฒนาเด็กเล็กหนึ่งแห่งภูมิศาสตร์ ภูมิศาสตร์. ตำบลบาโงยซิแนมีพื้นที่ 20 ตารางกิโลเมตร (ประมาณ 13,576 ไร่) มีที่ราบตอนกลาง มีเนินเขาสูงทางทิศเหนือและตะวันตก มีที่ราบลุ่มขนาดน้อยทางทิศตะวันออกและใต้ พื้นที่มีความอุดมสมบูรณ์ มีแม่น้ำลำคลองหลายสายไหลผ่าน มีบึงและทำนบทดน้ำทำนา ทำให้ชาวบ้านน้ำใช้เพียงพอ มีภูเขาหัวล้าน (บูเก๊ะบาเดาะกูลิง) ที่สวยงามแปลกตาเป็นสถานที่ท่องเที่ยวของท้องถิ่น โดยบาโงยซิแนห่างจากอำเภอยะหา 7 กิโลเมตร และห่างจากอำเภอเมืองยะลา 13 กิโลเมตรเศรษฐกิจ เศรษฐกิจ. ประชากรส่วนใหญ่ประกอบอาชีพเกษตรกรรม ส่วนใหญ่ทำสวนยางพารา รองลงมาคือทำสวนผลไม้ ทำนา รับจ้าง ค้าขาย บ้างก็รับราชการ ซึ่งชาวสวนผลไม้ได้มีการแปรรูปเป็นสินค้าต่าง ๆ คือข้าวเกรียบฟักทอง และกล้วยอบน้ำผึ้งเขตการปกครอง เขตการปกครอง. ตำบลบาโงยซิแน แบ่งเขตการปกครองเป็น 6 หมู่บ้าน ได้แก่</doc>
