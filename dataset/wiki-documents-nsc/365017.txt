<doc id="365017" url="https://th.wikipedia.org/wiki?curid=365017" title="การล้ำหน้า (ฟุตบอล)">การล้ำหน้า (ฟุตบอล) การล้ำหน้า () ในกติกาของฟุตบอล หมายถึง ผู้เล่นที่อยู่ในตำแหน่งล้ำหน้าเมื่อลูกฟุตบอลสัมผัสหรือเล่นโดยผู้เล่นคนหนึ่งในทีมของเขา โดยผู้ตัดสินเห็นว่าเขามีส่วนร่วมกับการเล่นอย่างชัดเจน หรือ เกี่ยวข้องกับผู้เล่นฝ่ายตรงข้าม หรือ อาศัยความได้เปรียบจากการอยู่ในตำแหน่งล้ำหน้าขณะนั้น แต่ไม่ถือเป็นการล้ำหน้า ในกรณีที่เตะจากประตู หรือเตะจากมุม หรือการทุ่ม สำหรับการกระทำผิดจากการล้ำหน้า จะลงโทษ โดยให้ผู้เล่นฝ่ายตรงข้ามได้เตะฟรีคิกจากตำแหน่งล้ำหน้าตำแหน่งล้ำหน้า ตำแหน่งล้ำหน้า. ตำแหน่งล้ำหน้า หมายถึง ตำแหน่งที่ผู้เล่นฝ่ายรุก อยู่หลังผู้เล่นฝ่ายตรงข้ามตัวที่ 2 (นับมาจากเส้นประตู) ซึ่งจะนับรวมผู้เล่นในตำแหน่งผู้รักษาประตูด้วย หากลูกฟุตบอลไปโดนเท้าผู้เล่นฝ่ายรุก ก็จะถือว่าอยู่ในตำแหน่งล้ำหน้า ผู้ช่วยผู้ตัดสินจะยกธงขึ้นเพื่อแสดงให้เห็นว่าเป็นลูกล้ำหน้า และจะให้ผู้เล่นฝ่ายตรงข้ามได้เตะฟรีคิกจากตำแหน่งล้ำหน้านั้น ผู้คนส่วนใหญ่มักจะเข้าใจผิดว่า ตำแหน่งที่ล้ำหน้าคือ ผู้เล่นฝ่ายรุก อยู่หลังกองหลังของผู้เล่นฝ่ายรับ แล้วเป็นลูกล้ำหน้า ที่จริงแล้วการล้ำหน้าจะเป็นไปตามที่อธิบายไว้ข้างต้นนั่นเอง</doc>
