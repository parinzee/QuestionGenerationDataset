<doc id="314251" url="https://th.wikipedia.org/wiki?curid=314251" title="แอลเจียร์">แอลเจียร์ แอลเจียร์ (; al-Jazā’ir) เป็นเมืองหลวงและเมืองที่ใหญ่ที่สุดของประเทศแอลจีเรีย และเป็นเมืองที่ใหญ่ที่สุดเป็นอันดับ 2 ในภูมิภาคมาเกร็บ (รองจากเมืองกาซาบล็องกา) จากข้อมูลประชากรในปี ค.ศ. 1998 มีประชากร 1,519,570 คนและหากรวมประชากรในเขตเมืองมี 2,135,630 คน และจากการประเมินของสหประชาชาติของประชากรในพื้นที่เมือง (เขตเมือง) มีประชากรถึง 3,354,000 คน ในปี ค.ศ. 2007 ชื่อ El-Bahdja (البهجة) หรือ Alger la Blanche ("Algiers the White") เป็นชื่อเรียกอาคารสีขาวสะท้อนแสงที่ขึ้นมาจากทะเล เมืองแอลเจียร์ตั้งอยู่ทางฝั่งตะวันตกของอ่าวในทะเลเมดิเตอร์เรเนียน ชื่อของเมืองมาจากคำในภาษาอาหรับ (جزائر al-jazā’ir) ที่แปลว่าเกาะ ที่หมายถึง 4 เกาะที่ตั้งอยู่นอกชายฝั่งของเมืองจนกลายเป็นส่วนหนึ่งของแผ่นดินใหญ่ในปี ค.ศ. 1525 ชื่อ Al-jazā’ir เป็นชื่อที่ตัดสั้นจากชื่อเมืองเก่า ( بني مازغان jazā’ir banī mazghannā, "เกาะของ (เผ่า) Bani Mazghanna") ส่วนทันสมัยของเมือง ก่อสร้างขึ้นบนระดับน้ำทะเลข้างชายฝั่งทะเล ส่วนเก่าแก่ของเมือง ขึ้นไปอยู่บนเขาหลังเมืองสมัยใหม่และที่ตำแหน่งสูงสุดมี แคสบาห์ หรือ เนินปราสาท อยู่ด้านบน 400 ฟุต (122 ม.) เหนือระดับน้ำทะเล</doc>
