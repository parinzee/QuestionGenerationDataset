<doc id="200814" url="https://th.wikipedia.org/wiki?curid=200814" title="คลิก รีโมตรักข้ามเวลา">คลิก รีโมตรักข้ามเวลา คลิก รีโมตรักข้ามเวลา () เป็นภาพยนตร์อเมริกันแนวตลก ดราม่า เข้าฉายในสหรัฐอเมริกาเมื่อปี พ.ศ. 2549 กำกับโดย แฟรงก์ โคราซี เขียนบทโดย มาร์ค โอคีฟ และสตีฟ โคเรน นำแสดงโดย อดัม แซนด์เลอร์, เคต เบ็กคินเซล, คริสโตเฟอร์ วอลเคน, เฮนรี วิงค์เลอร์, เดวิด แฮสเซลฮอฟ, จูลี เคฟเนอร์, เจนนิเฟอร์ คูลิดจ์ และฌอน แอสติน แซนด์เลอร์ รับบทเป็นนักสถาปนิกผู้ที่ทำงานหนักเกินไปทำให้เขาไม่มีเวลาให้กับครอบครัว จนได้พบ เครื่องรีโมท อุปกรณ์อิเล็กทรอนิกส์ที่สามารถควบคุมทุกสิ่งในจักรวาลนี้ได้และสามารถเดินทางย้อนเวลาสู่อดีตหรือล้ำหน้าไปโลกในอนาคต โดยมีโหมดความเร็วให้เลือกหลายระดับตามความต้องการ จนวันหนึ่งเขาไม่สามารถบังคับเครื่องมือได้ ในไม่ช้าเขาตระหนักว่าเขาเสียเวลาอันมีค่าให้กับครอบครัวจนพลาดเหตุการณ์สำคัญมากมายและเป็นบทเรียนชีวิตสำหรับเขา การถ่ายทำภาพยนตร์เริ่มต้นเมื่อช่วงปลายปี 2005 และถ่ายทำเสร็จในต้นปี 2006 ภาพยนตร์ได้รับการเสนอชื่อเข้าชิงรางวัลออสการ์ในสาขาแต่งหน้ายอดเยี่ยมนักแสดง</doc>
