<doc id="519093" url="https://th.wikipedia.org/wiki?curid=519093" title="กาแลคซี เน็กซัส">กาแลคซี เน็กซัส กาแลคซี เน็กซัส (; รหัสเครื่อง GT-I9250; ชื่อรหัส Maguro) เป็นสมาร์ตโฟนจอสัมผัสในระบบปฏิบัติการแอนดรอยด์ ผลิตร่วมกันระหว่างกูเกิลกับซัมซุง เป็นรุ่นที่ 3 ในตระกูลกูเกิล เน็กซัส กาแลคซี เน็กซัสใช้จอแสดงผล Super AMOLED และปรับปรุงกล้องถ่ายภาพให้ดีขึ้น มาพร้อมแอนดรอยด์รุ่น 4.0 ไอศกรีม แซนด์วิช ในบราซิล กาแลคซี เน็กซัสจะรู้จักในชื่อ กาแลคซี เอ็กซ์ กาแลคซี เน็กซัสถูกเปิดตัวในวันที่ 19 ตุลาคม ค.ศ. 2011 ในฮ่องกง และวางจำหน่ายในยุโรปเมื่อ 17 พฤศจิกายน ค.ศ. 2011 กาแลคซี เน็กซัสเป็นหนึ่งในสมาร์ตโฟนที่แนะนำโดย Android Open Source Project (AOSP) สำหรับการพัฒนาแอปพลิเคชันจากแอนดรอยด์โดยตรง ในวันที่ 29 ตุลาคม ค.ศ. 2012 กูเกิล เพลย์ ก็ได้ยุติการจำหน่ายกาแลคซี เน็กซัส หลังมีการเปิดตัวเน็กซัส 4</doc>
