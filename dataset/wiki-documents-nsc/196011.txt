<doc id="196011" url="https://th.wikipedia.org/wiki?curid=196011" title="ดิอะเมซิ่งเรซ 12">ดิอะเมซิ่งเรซ 12 ดิ อะเมซิ่ง เรซ 12 () เป็นฤดูกาลที่ 12 ของรายการ ดิ อะเมซิ่ง เรซ ซึ่งเป็นเกมโชว์ประเภทเรียลลิตี้โชว์ระดับรางวัลเอ็มมี 8 สมัยซ้อนทางโทรทัศน์ รายการนี้จะมีผู้เข้าแข่งขันเป็นทีมๆ ละ 2 คนซึ่งรู้จักกันมาก่อนแล้ว ทำการแข่งขันโดยเดินทางรอบโลก โดยทีมที่ชนะจะได้รับเงินรางวัล 1 ล้านดอลลาร์สหรัฐ โดยเกมส์โชว์ดังกล่าวเริ่มออกอากาศในสหรัฐอเมริกาทางสถานีโทรทัศน์ซีบีเอส สำหรับรายการนี้เริ่มออกอากาศทางสถานีโทรทัศน์ซีบีเอส ในสหรัฐอเมริกาเมื่อวันที่ 4 พฤศจิกายน พ.ศ. 2550 โดยแทนที่รายการ Viva Laughlin ที่ถูกยกเลิก และตอนสุดท้ายออกอากาศเมื่อวันที่ 20 มกราคม พ.ศ. 2551 ณ เวลา 20 นาฬิกา ตามเวลามาตรฐานตะวันออก และเวลามาตรฐานแปซิฟิกของสหรัฐอเมริกาการผลิตการถ่ายทำและการออกอากาศ การผลิต. การถ่ายทำและการออกอากาศ. ดิ อะเมซิ่ง เรซ 12 มีการเดินทางคิดเป็นระยะทางทั้งสิ้น 30,000 ไมล์ ซึ่งเป็นระยะทางที่สั้นที่สุดในบรรดาดิ อะเมซิ่ง เรซ ตั้งแต่ ซีซั่นที่ 8 เป็นต้นมา ประเทศใหม่ที่มีการเดินทางไปเยือนได้แก่ ไอร์แลนด์ บูร์กินาฟาโซ ลิทัวเนีย โครเอเชีย และ ไต้หวัน ฤดูกาลนี้ยังเป็นฤดูกาลแรกที่เส้นชัยไม่ได้อยู่ที่แผ่นดินใหญ่ของประเทศสหรัฐอเมริกา แรกเริ่มแล้ว ตารางการถ่ายทำฤดูกาลนี้ถูกย่นให้สั้นลงด้วยเหตุผลเพื่อตัดเลกที่ไม่มีการคัดออกทิ้ง (ซึ่งหากเป็นเช่นนั้น ซีซั่นนี้จะเป็นครั้งแรกที่ไม่มีเลกที่ไม่มีการคัดออกเลย) อย่างไรก็ดี ฟิล บอกเคนท์กับวิกซินว่า ในการแข่งขันนี้มีเลกที่ไม่มีการคัดออกอยู่ 2 เลกในการแข่งขัน และบทลงโทษของทีมที่มาเป็นลำดับสุดท้ายในเลกที่ไม่มีการคัดออกก็ได้เปลี่ยนไปด้วย ซึ่งโดยปกติแล้ว ซีซั่นที่ไม่มีเลกประเภท โปรดติตตามตอนต่อไป หรือ ซุปเปอร์เลก นั้นมีเลกที่ไม่มีการคัดออกอยู่ 4 เลก แต่เนื่องจากในการแข่งขันนี้มีเลกที่ไม่มีการคัดออกเพียง 2 เลก ทำให้จำนวนตอนในการแข่งขันลดลงไป 2 ตอนเช่นกัน ในซีซั่นนี้ยังมีการใช้เครื่องหมายใหม่ในการแข่งขัน 2 เครื่องหมาย นั่นคือ ย้อนกลับ (U-Turn) และ งานเพิ่มเติม (Speed Bump) โดยคำสั่งย้อนกลับจะอนุญาตให้ทีมที่เลือกใช้สามารถสั่งทีมใดทีมหนึ่งที่ตามหลังมาให้กลับไปทำงานทางแยกอีกทางที่ทีมที่ตามมาไม่ได้เลือกทำ และงานเพิ่มเติมจะทำให้ทีมที่มาถึงสุดท้ายในเลกที่ไม่มีการคัดออกต้องทำงานเพิ่มเติมในเลกต่อไป ในขณะที่ทีมอื่น ๆ ยังคงแข่งตามปกติ ทั้ง U-Turn และ Speed Bump ต่างปรากฏใน 2 เลกใน ดิ อะเมซิ่ง เรซ 12การคัดเลือกผู้เข้าแข่งขัน การคัดเลือกผู้เข้าแข่งขัน. ดิ อะเมซิ่ง เรซ 12 ปิดรับใบสมัครเมื่อวันที่ 16 มกราคม พ.ศ. 2550 การสัมภาษณ์เพื่อคัดตัวรอบรองสุดท้ายมีขึ้นในช่วงเดือน กุมภาพันธ์ ถึงเดือน มีนาคม พ.ศ. 2550 และการสัมภาษณ์ในรอบสุดท้ายมีขึ้นในเดือน เมษายน พ.ศ. 2550 สำหรับทีมทั้ง 11 ทีมในฤดูกาลนี้มีทั้งคู่แต่งงานบาทหลวง คู่เดธกอธ และคู่พี่/น้องสาว โดยผู้ผลิตรายการ แวนด์ มัสเตอร์ ให้ความเห็นเรื่องนี้ไว้ว่า "จริง ๆ แล้วมันไม่ใช่เรื่องที่เราตั้งใจคัดทีมชายหนุ่มออก" จากที่ปกติที่มักจะพบทีมชายหนุ่มในฤดูกาลก่อน ๆ เขายังกล่าวอีกว่า "มันต้องเป็นความบังเอิญอย่างแน่นอน ที่มีผู้เข้าแข่งขัน 15 ใน 22 คนอยู่ใน ลอสแอนเจลิส" ทีมหลานชายและปู่ (นิโคลัสกับโดนัลด์) ในครั้งนี้เป็นบุตรชายและพ่อเขยของนักร้องชาวอเมริกัน Robbie Fulks แชนนาเป็นเพื่อนสาวที่คบกับพิธีการรายการโทรทัศน์ ไรอัน ซีเครสต์ เป็นระยะ ๆ ผู้เข้าแข่งขันบางส่วนยังเคยเข้าเรียนโรงเรียน High School เดียวกันที่ Fountain Valley High School ใน Fountain Valley, แคลิฟอร์เนีย (สเตลล่า, ทีเค,เรเชล และนาธาน) และเคนท์เดิมได้สมัครในรายการเรียลลิตี้โชว์ ทีชื่อ เซอร์ไวเวอร์ มาก่อนการตลาด การตลาด. สองวันหลังจากการแข่งขันออกอากาศทางโทรทัศน์ ซีบีเอส ได้สร้างหน้าใหม่เกี่ยวกับ ดิ อะเมซิ่ง เรซ ลงในเว็บไซต์ เครือข่ายสังคมออนไลน์ ที่ชื่อ เฟซบุ๊ก ผ่านทางโฆษณาของเฟซบุ๊ก โดยเว็บไซต์นั้นมีสื่อโต้ตอบได้เช่นแผนที่ เกร็ดในการแข่งขัน บันทึกการเดินทางและรางวัล เว็บไซต์นี้ยังมีผลิตภัณฑ์ที่โยงไปถึงโปรแกรม Where I've Been อีกด้วยหลังการแข่งขัน หลังการแข่งขัน. เคทกับแพทแต่งงานถูกต้องตามกฎหมาย จากกฎหมายแต่งงานระหว่างเพศเดียวกันเดียวกันของ รัฐแคลิฟอร์เนีย เมื่อวันที่ 9 กรกฎาคม พ.ศ. 2551 อย่างไรก็ดีการแต่งงานนี้ยังคงมีผู้ตั้งคำถามอยู่ เพราะการแต่งงานนี้ไม่ได้ปฏิบัติตามนโยบายของรัฐในเรื่องการแต่งงาน คริสติน่ากับอะซาเรียที่อยู่คนละทีมกันก็เดทกันอยู่ ณ ขณะนี้ และเคนท์กับวิกซินก็ได้ไปเป็นโฆษกสำหรับผู้ค้าเสื้อผ้าขายปลีกทางเลือกหลายราย รวมถึงเป็นทนายเพื่อปกป้องสิทธิ์ของเกย์ด้วยผลการแข่งขัน ผลการแข่งขัน. ตารางแสดงชื่อ ความสัมพันธ์ของผู้แข่งขันในขณะถ่ายทำของแต่ละทีมพร้อมทั้งแสดงสถานะในการแข่งขัน ดังนี้ เรียงตามลำดับผู้เข้าเส้นชัยก่อน (ตารางนี้อาจไม่ได้แสดงข้อมูลที่ตรงกับข้อมูลที่ออกอากาศในโทรทัศน์เนื่องจากข้อมูลที่เพิ่มเข้ามาบางส่วน หรือข้อมูลที่ถูกนำออกไปบางส่วน) นาธานกับเจนนิเฟอร์เดิมมาถึงเป็นลำดับที่ 2 ในเลกนี้ แต่พวกเขาโบกรถคนท้องถิ่นมาที่จุดหยุดพัก ซึ่งเป็นวิธีที่ไม่อนุญาตในการแข่งขัน พวกเขาจึงต้องกลับไป และเรียกแท็กซี่มาที่จุดหยุดพัก ซึ่งทำให้เคนท์กับวิกซินขึ้นมาอยู่อันดับที่ 2 และพวกเขาตกลงมาอยู่อันดับที่ 3 แทน เคนท์กับวิกซินสั่งย้อนกลับนิโคลัสกับโดนัลด์ แต่นิโคลัสกับโดนัลด์มาถึงแท่นย้อนกลับก่อนพวกเขา และนำพวกเขาอยู่ การสั่งย้อนกลับนึ้จึงเป็นโมฆะเครื่องหมายต่างๆในการแข่งขันชื่อตอนในการแข่งขัน ชื่อตอนในการแข่งขัน. ชื่อตอนในการแข่งขันมักมาจากคำพูดสำคัญ ๆ ของผู้เข้าแข่งขันในเลกนั้น ๆ1. Donkeys Have Souls, Too – คริสติน่า 2. I've Become the Archie Bunker of the Home – โรนัลด์ 3. Please, Lord, Give Me Milk – ลอเรน่า 4. Let's Name Our Chicken Phil – แชนนา 5. We Really Burned Bridges, For Sure – เจนนิเฟอร์ (คู่ของแชนนากับเจนนิเฟอร์) 6. Cherry on Top of the Sundae That's Already Melted – นาธาน 7. This is Forever, Now – โดนัลด์ 8. Honestly, They Have Witch Powers or Something! – เจนนิเฟอร์ (คู่ของนาธานกับเจนนิเฟอร์) 9. I Just Hope He Doesn't Croak on Us – โรนัลด์ 10. Sorry, Guys, I'm Not Happy to See You – เจนนิเฟอร์ (คู่ของนาธานกับเจนนิเฟอร์) 11. The Final Push – ทีเครางวัล รางวัล. ในบางเลก ทางรายการจะมีรางวัลพิเศษให้กับทีมที่มาถึงจุดพักเป็นทีมแรก สำหรับรางวัลที่เป็นแพ็กเกจทัวร์ทั้งหมดสนับสนุนโดย- เลก 1 - แพ็กเกจทัวร์สำหรับ 2 คนที่โรงแรม Banff Springs ณ รัฐแอลเบอร์ตา, แคนาดา - เลก 2 - รถจักรยาน สำหรับสมาชิกแต่ละคนในทีม - เลก 3 - แพ็กเกจทัวร์ 5 คืนสู่ เบอร์มิวดา - เลก 4 - สกูตเตอร์ไฟฟ้าของ ยามาฮ่า สำหรับสมาชิกแต่ละคนในทีม - เลก 5 - แพ็กเกจทัวร์ 10 คืน สำหรับ 2 คนสู่ ญี่ปุ่น - เลก 6 - เรือคู่ขนาด 12.5 ฟุต สำหรับสมาชิกแต่ละคนในทีม - เลก 7 - แพ็กเกจทัวร์สำหรับ 2 คนสู่เมืองกังกุน, เม็กซิโก - เลก 8 - แพ็กเกจทัวร์สำหรับ 2 คนสู่ เซนต์มาร์ติน - เลก 9 - รถนั่งไฟฟ้า ขนาด 4 ที่นั่ง สำหรับสมาชิกแต่ละคนในทีม - เลก 10 - แพ็กเกจทัวร์ 5 คืนสู่ กือราเซา, เนเธอร์แลนด์แอนทิลลิส - เลก 11 - เงินรางวัลจำนวน 1,000,000 ดอลลาร์สหรัฐสถานี "คนคัดออก" สถานี "คนคัดออก". หลังจากแต่ละทีมถูกคัดออกจากการแข่งขัน แต่ละทีมจะถูกส่งมาอยู่ที่บ้านพัก ณ ประเทศโปรตุเกส โดยไม่สามารถติดต่อกับผู้อื่นได้ เพื่อรอเป็นสักขีพยานให้กับผู้ชนะ ซีบีเอส ได้โพสต์วิดีโอขนาดสั้นบนเว็บไซต์หลังจากแต่ละตอนได้ออกอากาศตามเขตเวลามาตรฐานแปซิฟิกของสหรัฐอเมริกา เพื่อแสดงว่าแต่ละทีมทำอะไรบ้างที่บ้านพักนั้น- หลังจากจบ เลก 1 ไปแล้ว อาลีกับสเตลล่าเป็นคนแรกที่ถูกส่งมาที่บ้านพัก ที่นั่นพวกเขาได้สำรวจบ้านพักอันหรูหราและครุ่นคิดเกี่ยวกับความโชคไม่ดีของพวกเขาในเลกแรก พวกเขาทำนายไว้ว่าทีมที่มีอายุมากกว่าพวกเขาหนึ่งทีมจะถูกคัดออก และลอเรน่ากับเจสันจะชนะการแข่งขัน - หลังจากจบ เลก 2 ไปแล้ว เคทกับแพทถูกส่งมาที่บ้านพัก พวกเขาพูดคุยเกี่ยวกับทีมอื่น ๆ กับอาลีกับสเตลล่า อาลีรู้สึกไม่เป็นสุขทเคทกับแพทวิจารณ์มุมมองในด้านลบของเขา เกี่ยวกับเรื่องการดูถูกของผู้เข้าแข่งขันคนอื่น ๆ - หลังจากจบ เลก 3 ไปแล้ว มาเรียอาน่ากับจูเลียถูกส่งมาที่บ้านพัก อาลีรู้สึกฉุนเฉียวต่อเคทกับแพทอีกครั้ง เนื่องจากเขาคิดว่าเคทกับแพทมีอิทธิผลครอบงำการสนทนาระหว่างพวกเขากับมาเรียอาน่ากับจูเลีย เมื่อหมดวัน อาลี สเตลล่า มาเรียอาน่า และจูเลียออกไปงานปาร์ตี้ ในขณะที่เคทกับแพทเลือกที่จะอยู่ที่บ้าน ซึ่งเรื่องนี้ทำให้อาลีรู้สึกเป็นสุขมาก - หลังจากจบ เลก 4 ไปแล้ว ลอเรน่ากับเจสันถูกส่งมาที่บ้านพัก และพวกเขารู้สึกตื่นเต้นที่พวกเขาได้พัก ทุกคนดูเหมือนจะช็อกและผิดหวังที่พวกเขาถูกคัดออก ที่ชายหาด ลอเรน่ากับเจสัน อาลีกับสเตลล่า มาเรียอาน่ากับจูเลีย และคนท้องถิ้นชาวโปรตุเกส เลือกที่จะไปโดดหน้าผาด้วยกัน แต่เคทกับแพทไปเที่ยวคนเดียว - หลังจากจบ เลก 5 ไปแล้ว แชนนากับเจนนิเฟอร์ ถูกส่งมาที่บ้านพัก พวกเขาขอโทษลอเรน่ากับเจสันเรื่องที่พวกเธอใช้คำสั่งย้อนกลับใส่พวกเขาทันทีที่พวกเธอมาถึง แต่ลอเรน่ากับเจสันดูจะสงสัยต่อเหตุผลนั้นเล็กน้อย มาเรียอาน่ากับจูเลียทำเนื้อบาร์บีคิวย่างแสนสวยสำหรรับทีมแชนนากับเจนนิเฟอร์ พวกเธอพูดคุยเกี่ยวกับผู้ที่อาจถูกคัดออกเป็นคนต่อไป และพวกเธอคาดการณ์ว่าน่าจะเป็นนิโคลัสกับโดนัลด์ - หลังจากจบ เลก 6 ไปแล้ว อะซาเรียกับเฮนเดอเกียไม่ได้ถูกส่งมาที่บ้านพัก แต่พวกเขาโทรศัพท์มาที่บ้านพัก และแจ้งข่าวเกี่ยวกับการแข่งขันให้ทีมที่ถูกคัดออกฟัง ทุกทีมรู้สึกช็อกที่พวกเขาถูกคัดออก ลอเรน่ากับเจสันพักอยู่ที่บ้านกับแชนนากับเจนนิเฟอร์ ต่อมาทีมที่เหลืออยู่ออกไปแล่นเรือที่ชายหาดเพื่อสร้างความสนุก - เลก 7 เป็นเลกที่ไม่มีการคัดออก ในขณะเดียวกัน 5 ทีมที่อยู่ที่บ้านพักได้สนุกกับการทำกิจกรรมกลางแจ้ง เช่น ไต่หิน เดินทางไกล โหนตัวด้วยเชือกและขี่จักรยานเสือภูเขา ต่อมาพวกเขาได้ลิ้นรสชาติของอาหารโปรตุเกส รวมถึงวัฒนธรรมท้องถื่นด้วย - หลังจากจบ เลก 8 ไปแล้ว เคนท์กับวิกซินไม่ได้ถูกส่งมาที่บ้านพัก แต่พวกเขาโทรศัพท์เข้ามา ทุกทีมช็อกที่พวกเขาถูกคัดออก ขณะที่ทั้งคู่อธิบายว่าเกิดอะไรที่ผิดพลาดที่มุมไบ พวกเขาให้ความเห็นว่านิโคลัสกับโดนัลด์ และโรนัลด์กับคริสติน่าแข่งขันได้ดีเพียงใด หลังจากนั้นหลังจากที่แต่ละทีมที่บ้านพักเริ่มรู้สึกว่าเวลาที่บ้านพักกำลังจะหมดลง พวกเขาจึงไปเล่นน้ำอย่างสนุกสนานใกล้ ๆ แหล่งน้ำ - เลก 9 เป็นเลกที่ไม่มีการคัดออก ในขณะเดียวกันหลังจากพวกเขาไปชมไร่องุ่น มาแล้ว พวกเขาก็จำเป็นต้องจัดกระเป๋า ระหว่างที่แต่ละทีมกำลังจัดกระเป๋าอยู่ พวกเขาคิดว่าสิ่งที่จะเกิดขึ้นก็เหมือนการกลับบ้านนั่นเอง - หลังจากจบ เลก 10 ไปแล้ว นาธานกับเจนนิเฟอร์ ไม่ได้ถูกส่งมาที่บ้านพัก พวกเขาโทรศัพท์มาหาทีมทั้งห้าเมื่อทีมมาถึงอะแลสกา ที่เป็นจุดหมายปลายทางของการแข่งขัน หลังจากจบการสนทนา แต่ละทีมให้ความเห็นเกี่ยวกับทีมที่ตนอยากให้ชนะ - เลก 11 เป็นเลกสุดท้ายของ ดิ อะเมซิ่ง เรซ 12 อะซาเรียกับเฮนเดอเกีย เคนท์กับวิกซิน และนาธานกับเจนนิเฟอร์ได้กลับมารวมตัวกับทีมที่ถูกคัดออกทั้งหมด บางทีมที่ถูกคัดออกแลกเปลี่ยนความคิดเห็นเกี่ยวกับผู้ชนะและผู้ที่เข้ารอบสุดท้าย ทั้งสามทีมในรอบสุดท้ายสารภาพเกี่ยวกับความยินดีและความผิดหวังระหว่างการแข่งขันของพวกเขาสถานที่ในการแข่งขันเลก 1 (สหรัฐอเมริกา → ไอร์แลนด์)สถานที่ในการแข่งขัน. เลก 1 (สหรัฐอเมริกา → ไอร์แลนด์). - ลอสแอนเจลิส, แคลิฟอร์เนีย, สหรัฐอเมริกา (The Playboy Mansion) (จุดเริ่มต้น) - ลอสแอนเจลิส (ท่าอากาศยานนานาชาติลอสแอนเจลิส) ไป แชนนอน, คันตี้แคล์, ไอร์แลนด์ (ท่าอากาศยานแชนนอน) - รอสซาวีล, คอนเนมารา (ท่าเรือเฟอร์รี่) - อีนิชมอร์, อ่าวกัลเวย์ (ทามพาว เบรอเนน) - เคล็กแกน, คันตี้ กัลเวย์ (ฟาร์มเคล็กแกน) - คลิฟเดน, คันตี้ กัลเวย์ () อุปสรรคแรกในการแข่งขัน ดิ อะเมซิ่ง เรซ 12 สมาชิกหนึ่งคนในแต่ละทีมจะต้องขี่จักรยานที่ขึงไว้กับลวดข้ามแหล่งน้ำเล็ก ๆ เหนือมหาสมุทรแอตแลนติกเหนือ ประมาณ 200 ฟุต โดยที่สมาชิกอีกคนในทีมจะนั่งอยู่ข้างล่างจักรยาน เพื่อให้สมาชิกของทีมพาข้ามไป- ภารกิจเสริม - ทีมจะต้องปั่นจักรยานสำหรับหลายคนไปตามทางดินไปหาคำใบ้ต่อไป ก่อนที่จะมาถึงฟาร์ม โดยภารกิจนี้เชื่อกันว่าน่าจะเป็นหนึ่งในทางแยกในเลกนี้ อย่างไรก็ดี อาลีกับสเตลล่าให้สัมภาษณ์ภายหลังว่าในเลกนี้ไม่มีงานทางแยกแต่อย่างใด - หลังจากเสร็จงานอุปสรรค ทีมได้รับคำแนะนำให้เลือก ลา หนึ่งตัวแล้วนำถ่านหินเลน 15 ก้อนใส่ลงไปในตะกร้าแต่ละใบของลา แล้วพาลาเดินกลับไปที่ทางเข้าฟาร์มเพื่อรับคำใบ้ต่อไปเลก 2 (ไอร์แลนด์ → เนเธอร์แลนด์)เลก 2 (ไอร์แลนด์ → เนเธอร์แลนด์). - แชนนอน (ท่าอากาศยานแชนนอน) ไป อัมสเตอร์ดัม, เนเธอร์แลนด์ () - อัมสเตอร์ดัม (สถานีรถไฟกลางอัมสเตอร์ดัม – สะพาน Melkmeisjesbrug) - แรนดรอป, อัมสเตอร์ดัม (Rural Village Field) - ดรอเกอร์สแตมป์, อัมสเตอร์ดัม (Yacht Club) ในทางแยกแรกของการแข่งขัน แต่ละทีมจะต้องเลือกระหว่าง ยกขึ้น (Hoist It) หรือ ค้นหา (Hunt It) โดยทีมที่เลือก Hoist It จะต้องใช้เชือกท้องถิ่น และระบบรอกที่มีให้ เพื่อยกเฟอร์นิเจอร์ 5 ชิ้นที่เป็นตัวอย่างของที่พักอาศัยของอัมสเตอร์ดัม สำหรับทีมที่ค้นหา ทีมจะต้องเดินไปหลายบล็อกไปยังลานจอดรถและค้นหารถจักรยานที่มีสีเหลือง-แดง (สีของ Route Marker) ท่ามกลางจักรยานกว่าพันคันซึ่งจักรยาน เป็นยานพาหนะที่ใช้ในการเดินทางในทั่วไปในอัมสเตอร์ดัม หลังจากพบจักรยานแล้ว ทีมจะต้องขี่จักรยานไป 5 ไมล์ ไปหาผู้ดูแลเพื่อรับคำใบ้ต่อไป อุปสรรคในเลกนี้ สมาชิกหนึ่งคนในแต่ละทีมจะต้องกระโดดค้ำถ่อข้ามคูน้ำที่เต็มไปด้วยโคลน และใช้เท้าสองข้างแตะลงบนหญ้าบนพื้นต่ำที่อยู่ฝั่งตรงข้าม ซึ่งเป็นกีฬาท้องถิ่นที่รู้จักกันในชื่อ Ditch Vaulting (Fierljeppen) เพื่อรับคำใบ้ต่อไป- ภารกิจเสริม - หลังจากเสร็จสิ้นงานอุปสรรค ทีมจะต้องขี่ Bakfiets (จักรยานส่งของ) ไปยังจุดหยุดพักต่อไปเลก 3 (เนเธอร์แลนด์ → บูร์กินาฟาโซ)เลก 3 (เนเธอร์แลนด์ → บูร์กินาฟาโซ). - อัมสเตอร์ดัม (ท่าอากาศยาน อัมสเตอร์ดัม ไซพอล) ไป อ๊อกกอดอกูล, บูร์กินาฟาโซ (ท่าอากาศยานอ๊อกกอดอกูล) - อ๊อกกอดอกูล (สถานีรถไฟ) - บลูกคีเลม (บิงโกล์) - บลูกคีเลม (โรงเรียนประจำหมู่บ้าน) - บลูกคีเลม (บิงโกล์บลูกคีเลม) อุปสรรคในเลกนี้ ทีมจะต้องไปที่สถานที่ที่คนชาว Tuareg อาศัยอยู่ โดยสมาชิกหนึ่งคนในแต่ละทีมจะต้องรีดนมจาก อูฐ Dromedary มาใส่ในถ้วย Gourd bowl จนกว่าจะถึงขีดที่กำหนด เมื่อเสร็จแล้วสมาชิกคนนั้นจะต้องนำถ้วยไปให้คนท้องถิ่นดูเพื่อตรวจสอบจำนวน เมื่อผ่าน สมาชิกคนนั้นจะต้องดึ่มนมนั้นทั้งถ้วย ในกรณีที่สมาชิกคนนั้นไม่สามารถรีดนมอูฐได้มากพอจากอูธของสมาชิกคนนั้น สมาชิกคนนั้นจะต้องรอจนกว่าจะมีคนทำงานอุปสรรคเสร็จและรีดนมอูฐจากอูฐของเขาแทน ทางแยกในเลกนี้แต่ละทีมจะต้องเลือกระหว่าง สอน (Teach It) และ เรียน (Learn It) โดยทีมที่เลือก Teach It จะต้องสอนเด็กนักเรียนที่ไม่พูด ภาษาอังกฤษ ให้จำคำศัพท์ภาษาอังกฤษให้ได้ 10 คำ โดยเด็กเหล่านั้นจะถูกทดสอบโดยครูท้องถิ่นภายหลัง สำหรับทีมที่เลือก Learn It จะต้องเรียนคำศัพท์ภาษามอร์ จำนวน 10 คำ โดยพวกเขาจะถูกทดสอบโดยครูท้องถิ่นภายหลัง เมื่อเด็กหรือทีมสามารถตอบคำศัพท์ได้ทั้งหมด ทีมจึงจะได้รับคำใบ้ต่อไป- ภารกิจเสริม - เมื่อเสร็จสิ้นงานอุปสรรค ทีมจะต้องจูงอูธ 4 ตัวไปตามทางที่กำหนดไปยังสถานที่ต่อไปเลก 4 (บูร์กินาฟาโซ)เลก 4 (บูร์กินาฟาโซ). - บลูกคีเลม (หมู่บ้านในบิงโกล์) - บอร์ดา-เพนเลกทานกา, ยาโค, พาสโร่ซ์ (สนามในหมู่บ้าน) - ตลาดเพนลาทานกา - อ๊อกกอดอกูล (ตลาดแพะแทมพอย) - อ๊อกกอดอกูล (โรงแรมดาวิน) ทางแยกในเลกนี้ แต่ละทีมจะต้องเลือกระหว่าง เขย่ากระทะ (Shake Your Pans) และ โยกเท้า (Shake Your Booty) โดยทีมที่เลือก Shake Your Pans จะต้องใช้วิธีท้องถิ่นเพื่อเขย่าทองคำ 1 ออนซ์ ในกระทะไม่ไห้ตก เมื่อสำเร็จแล้วทีมจะต้องนำทองที่ชั่งแล้วไปแลกกับคำใบ้ที่เต๊นท์ข้าง ๆ กัน สำหรับทีมที่เลือก Shake Your Booty จะต้องเรียนวิธีการเต้นแบบท้องถื่ย และแสดงต่อหน้ากรรมการท้องถิ่น 3 คนและผู้ชม ทีมจะต้องคิดท่าทางของตนเองด้วยส่วนหนึ่งและเต้นด้วย หากท่าที่คิดไม่มีความคิดสร้างสรรค์พอ หรือเต้นได้ไม่ดี ทีมจะต้องถูกปรับเวลา 10 นาทีก่อนที่จะได้รับคำใบ้ต่อไป อุปสรรคในเลกนี้ สมาชิกหนึ่งคนในแต่ละทีมจะต้องขี่จักรยานเพื่อส่งของหนัก เช่น แพะ ขนาดเล็ก ให้กับบุคคลที่ระบุไว้ในคำใบ้ที่ตลาดใกล้เคียง- ภารกิจเสริม - เมื่อเริ่มต้นเลก ทีมจะต้องไปพบหัวหน้าหมู่บ้าน และรับของขวัญจากเขา (ไก่ 1 ตัว) โดยทีมจะต้องถือไก่ตัวนี้ไปตลอดทั้งเลกจนถึงเส้นชัย มิฉะนั้นทีมจะไม่สามารถเข้าจุดหยุดพักได้เลก 5 (บูร์กินาฟาโซ → ลิทัวเนีย)เลก 5 (บูร์กินาฟาโซ → ลิทัวเนีย). - Ouagadougou (ท่าอากาศยาน Ouagadougou) ไป วิลนีอุส, ลิทัวเนีย (ท่าอากาศยานนานาชาติวิลนีอุส) - Trakai (ปราสาทเกาะทราไกด์) (ไม่ได้ออกอากาศ) - วิลนีอุส (โบสถ์เซนต์แอน) - วืลนีอุส (ลานหน้ามหาวิทยาลัย ไวลูนัส) - รุมซีเกียร์ ( ) - รุมซีเกียร์ (กังหันลม อ๊อคทาชธิจาท) อุปสรรคในเลกนี้ สมาชิกหนึ่งคนในแต่ละทีมจะต้องเลือกหญิงชาวลิทัวเนียที่ทำงานกลางแจ้ง ผู้ซึ่งจะให้พัสดุแก่สมาชิกคนนั้นและบอกสถานที่ที่ให้ไปส่งของ หลังจากนั้น ทีมจะต้องเดินผ่านถนนอันน่าสับสนในเมืองเก่า Vilnius โดยทีมจะต้องส่งของนี้ให้ถูกคน โดยผู้รับจะให้พัสดุชิ้นที่สอง และหนึ่งในสี่ชื่อสถานที่สุดท้าย ทางแยกในเลกนี้แต่ละทีมจะต้องเลือกระหว่าง นับถอยหลัง (Count Down) และ เพิ่มขึ้น (Step Up) โดยทีมที่เลือก Count Down จะต้องเดินทางผ่านงานฉลองช่วงกลางฤดูร้อน ท้องถิ่น (Joninės) ไปยังบริเวณที่มีรั้วเสาเข็มอยู่ เมื่อไปถึงที่นั้นทีมจะต้องนับจำนวนเสาเข็มที่ใช้ทำรั้วทั้งหมด แล้วไปบอกจำนวนนั้นแก่ชาวบ้าน หากจำนวนนั้นถูกต้อง ทีมจึงจะได้รับคำใบ้ต่อไป สำหรับทีมที่เลือก Step Up ทีมจะต้องเดินด้วยไม้ต่อขาตามทางที่กำหนดไปยังเส้นชัย หากสมาชิกคนใดคนหนึ่งล้มระหว่างทาง พวกเขาจะต้องกลับไปที่จุดเริ่มต้นแล้วเดินมาใหม่ เมื่อพวกเขาไปถึงเส้นชัย พวกเขาจึงจะได้รับคำใบ้ต่อไป ภายหลัง แชนนากับเจนนิเฟอร์ให้สัมภาษณ์กับนักข่าวว่า มีงานทางด่วน (Fast Forward) ที่ำไม่ได้ถูกใช้ในช่วงหนึ่งในเลกนี้- ภารกิจเสริม - ที่พิพิธภัณฑ์กลางแจ้ง ทีมจะต้องค้นหาโนมของแทรเวลโลซิตี้ (ตามรูปแบบในภาพที่ทีมจะได้รับในคำใบ้) อย่างไรก็ดี ในบริเวณนั้นมีโนมท้องถิ่นของลิทัวเนียตั้งกระจายอยู่ด้วยเพื่อทำให้ทีมสับสน เมื่อทีมหาโนมที่ถูกต้องพบแล้ว ทีมจะต้องแบกมันไปตลอดทางจนถึงจุดหยุดพักในเลกนี้เลก 6 (ลิทัวเนีย → โครเอเชีย)เลก 6 (ลิทัวเนีย → โครเอเชีย). - วิลนีอุส (ท่าอากาศยานนานาชาติวิลนีอุส) ไป ดูโบรฟนิก, โครเอเชีย (ท่าอากาศยานดูโบรฟนิก) - ดูโบรฟนิก () - ดูโบรฟนิก (ป้อมโบคาร) - ดูโบรฟนิก (แถวรางหิน) อุปสรรคในเลกนี้ สมาชิกหนึ่งคนในแต่ละทีมจะต้องค้นหาหิน 1 ใน 8 ก้อนจากหินกว่า 150 ก้อน และนำมันไปวางบนกำแพงหินของป้อม St. Lawrance ที่ถูกสร้างใหม่หลังจากสิ้นสุดสงครามอิสรภาพแห่งโครเอเชีย ทางแยกในเลกนี้ แต่ละทีมจะต้องเลือกระหว่าง สั้นและยาว (Short & Long) และ ยาวและสั้น (Long & Short) โดยทีมที่เลือกสั้นและยาว จะต้องไต่กำแพงป้อม Boker ลงมา แล้วปีนบันไดเชือก กลับขึ้นไป แล้วทีมจะต้องเดินเป็นระยะทางที่ยาวกว่าทางแยกอีกอันหนึ่ง ผ่านสี่แยกถนนเก่า เพื่อไปหยิบคำใบ้ต่อไป สำหรับทีมที่เลือกยาวและสั้น ทีมจะต้องต่อตัวโดยใช้เชือกลงมาจากป้อมแล้วว่ายน้ำไปยังแท่นที่ลอยอยู่ เมื่อไปถึง พวกเขาจะต้องพายเรือไปรอบ ๆ กำแพงเมืองไปยังจุดที่กำหนดให้ จากนั้น ทีมจะต้องเดินไปตามถนนเป็นระยะทางที่สั้นกว่าเพื่อไปหยิบคำใบ้ต่อไป- ภารกิจเสริม - หลังจากทำงานอุปสรรคเสร็จ ทีมจะต้องไปที่หลังคาของป้อมแล้วไต่เชือกลงมาที่ป้อม Bokar เพื่อรับคำใบ้ต่อไปเลก 7 (โครเอเชีย → อิตาลี)เลก 7 (โครเอเชีย → อิตาลี). - ดูโบรฟนิก (สถานีขนส่งดูโบรฟนิก) - (ท่าเรือเฟอร์รี่) ไป อังโกนา, อิตาลี - , แคว้นตอสกานา (Campo di Volo Silvano Poli) - วินชี, แคว้นตอสกานา (สถานที่เกิดของ เลโอนาร์โด ดา วินชี) - ฟลอเรนซ์, แคว้นตอสกานา (สวน Boboli) สำหรับทางด่วนในเลกนี้ ทีมจะต้องไปที่ ฟาบิโอ สตูดิโอ เพื่อเข้าร่วมในประเพณีเดินเรือทะเล แต่สิ่งที่พวกเขาไม่รู้คือประเพณีนั้นเกี่ยวกับรอยสัก เมื่อพวกเขาไปถึง พวกเขาจึงได้ทราบว่าพวกเขาจำเป็นต้องรับการสักถาวรบนตัวเป็นตัวอักษร FF (Fast Forward) ก่อนที่จะไปยังจุดพักต่อไป งานอุปสรรคในเลกนี้สมาชิกหนึ่งคนของแต่ละทีมจะต้องเหาะบนท้องฟ้า เหนือแคว้นทัสเคนีโดยใช้ เครื่องบินร่อน บินเหนือชนบท รัศมี 6 ไมล์ เพื่อค้นหาชื่อสถานที่ต่อไปที่ทีมจะต้องไป (วินชี) ถ้าสมาชิกคนนั้นคิดว่าตนเห็นคำใบ้แล้ว สมาชิกคนนั้นต้องบอกนักบินให้นำเครื่องลง เมื่อถึงพื้น สมาชิกคนนั้นต้องบอกผู้สอนการบินว่า สถานที่ต่อไปที่ทีมต้องไปคือที่ใด ถ้าถูกต้อง นักบินจึงจะให้คำใบ้ต่อไป แม้ว่าจะไม่มีการกำหนดเวลาก็ตาม อย่างไรก็ดี ทีมจะต้องค้นหาคำใบ้ให้เสร็จภายใน 30 นาที หากไม่เสร็จ เครื่องบินจะต้องลงมาเติมน้ำมันก่อนที่จะค้นหาต่อไป ทางแยกในเลกนี้ทีมจะต้องเลือกระหว่าง สิ่งประดิษฐ์ (Invention) และ ประเพณี (Tradition) โดยทีมที่เลือก Invention จะต้องเดินทางไปที่ลานใกล้เคียง แล้วเลือกสำเนาของแปลนเครนอายุประมาณ 100 ปีที่ออกแบบโดย แล้วใช้อุปกรณ์ที่มีให้ประกอบเครนนั้นขึ้นมา แล้วใช้เครนนั้นยกหินก้อนใหญ่หนึ่งก้อน แล้วพวกเขาต้องนำกระจกไปวางข้างใต้เพื่ออ่านคำใบ้ที่เขียนอยู่ใต้หินนั้น สำหรับทีมที่เลือก Tradition ทีมจะต้องไปที่ Piazza Guido Masi แล้วปฏิบัติประเพณีเกี่ยวกับธงท้องถิ่นโบราณ เมื่อพวกเขาสามารถทำได้ถูกต้อง หัวหน้าผู้เชิญธงจะให้ธงที่บอกสถานที่ถัดไปแก่พวกเขาเลก 8 (อิตาลี → อินเดีย)เลก 8 (อิตาลี → อินเดีย). - ฟลอเรนซ์ (ท่าอากาศยาน Peretola) ไป มุมไบ, รัฐมหาราษฏระ, อินเดีย () - มุมไบ (แท่นขายหนังสือพิมพ์ M.R. Naik) - มุมไบ (ร้านแก้เสื้อ Chauhan) - มุมไบ (Khabutar Khana) - มุมไบ (ร้านแก๊ส Bharatgas Colaba) - มุมไบ (บันดรา ฟอร์ด) ทางแยกในเลกนี้ทีมจะต้องเลือกระหว่าง ปิดป้าย (Paste 'Em) และ ร้อยเชือก (Thread 'Em) โดยทีมที่เลือก Paste 'Em ทีมจะต้องไปใต้สะพานที่กำหนด แล้วใช้อุปกรณ์ที่มีให้ปิดโปสเตอร์ภาพยนตร์บอลลีวูด ขนาด 6 แผ่นบนผนังให้เรียบร้อย เมื่อเสร็จแล้วจึงจะได้รับคำใบ้ต่อไป สำหรับทีมที่เลือก Thread 'Em ทีมจะต้องไปที่ตลาดดอกไม้ Dadar และหาแผงขายดอกไม้ที่กำหนดให้ พวกเขาจะต้องทำพวงมาลัยแต่งงานโดยร้อยดอกไม้ 108 ดอกตามลำดับที่กำหนด (แดง, ส้ม, เหลือง) เมื่อเจ้าหน้าที่เห็นว่าพวงมาลัยเรียบร้อย ทีมจะต้องนำพวงมาลัยไปให้เจ้าบ่าวที่อยู่บริเวณนั้น เพื่อแลกกับคำใบ้ต่อไป อุปสรรคในเลกนี้ สมาชิกหนึ่งคนในแต่ละทีมจะต้องขนแก๊สโพรเพน 6 ถังใส่รถจักรยาน และถีบไปที่สถานที่ที่กำหนด 2 ที่ที่อยู่ในใบสั่งแก๊ส นำแก๊สไปส่งให้สถานที่ละ 3 ถัง และนำใบเสร็จรับเงินจากเจ้าของบ้านมาเพื่อเป็นการยืนยันว่าส่งแล้ว เมื่อส่งเสร็จแล้ว สมาชิกคนนั้นจะต้องนำใบเสร็จและใบสั่งแก๊สไปให้หัวหน้าคนงานเพื่อรับคำใบ้ต่อไป สำหรับงานเพิ่มเติมของเคนท์กับวิกซินในเลกนี้ พวกเขาจะต้องไปหานักโยคะและทำท่า โยคะ ทั้งหมดให้ได้ ก่อนที่พวกเขาจะได้รับอนุญาตให้แข่งต่อและทำงานทางแยก- ภารกิจเสริม - ที่แท่นขายหนังสือพิมพ์ ทีมจะต้องค้นหาสถานที่ที่มีคำใบ้ต่อไปจากหน้าโฆษณาในหนังสือพิมพ์เลก 9 (อินเดีย → ญี่ปุ่น)เลก 9 (อินเดีย → ญี่ปุ่น). - มุมไบ (ท่าอากาศยานนานาชาติ Chhatrapati Shivaji) ไป โอซะกะ, จังหวัดโอซะกะ, ญี่ปุ่น (ท่าอากาศยานนานาชาติคันไซ) - โอซะกะ ( ) - โอซะกะ ( ) - โอซะกะ ( ) - โอซะกะ ( ) อุปสรรคในเลกนี้ สมาชิกหนึ่งคนในแต่ละทีมจะต้องสวมหมวกและถุงมือ เป็นคนขับแท็กซี่ท้องถิ่น และขับพาคู่สามีภรรยาชาวญี่ปุ่นผ่านการจราจรที่วุ่นวายและเป็นถนนหนึ่งช่องทางในบางครั้งไปยังสถานที่ที่กำหนด ( ) โดยพวกเขาไม่สามารถให้บุคคลท้องถิ่นนำทางพวกเขาไปได้ และคู่สามีภรรยานั้นก็ไม่สามารถช่วยพวกเขาได้ เมื่อสมาชิกคนนั้นขับมาส่งที่สถานที่ที่ำกำหนดแล้ว คู่สามีภรรยาจึงจะให้คำใบ้ต่อไป แต่สมาชิกคนนั้นจะต้องกลับมาหาเพื่อนร่วมทีมก่อนที่จะเปิดคำใบ้อ่านได้ ทางแยกในเลกนี้ ทีมจะต้องเลือกระหว่าง สัมผัส (Sense of Touch) และ ดมกลิ่น (Sense of Smell) โดยทีมที่เลือก Sense Of Touch จะต้องเดินไปอาคารชิโมจิมา แล้วบังคับหุ่นยนต์จากโทรศัพท์มือถือให้เตะฟุตบอลผ่านหุ่นยนต์ป้องกันของฝ่ายตรงข้าม 2 ตัว เมื่อสมาชิกแต่ละคนในทีมสามารถทำประตูได้คนละ 1 ประตู (รวม 2 ประตู) กรรมการจึงจะให้คำใบ้ต่อไป สำหรับทีมที่เลือก Sense of Smell ทีมจะต้องไปที่ร้านขายดอกไม้ Saera ที่มีดอกไม้ปลอมขาย เมื่อไปถึงพวกเขาจะต้องใช้จมูกของพวกเขา (เท่านั้น) ดมหาดอกไม้จริงที่ซ่อนอยู่ท่ามกลางดอกไม้ปลอมกว่าพันดอกในร้าน 2 ชั้น เมื่อพวกเขาหาดอกไม้จริงพบ เจ้าของร้านจึงจะให้คำใบ้ต่อไปเลก 10 (ญี่ปุ่น → ไต้หวัน)เลก 10 (ญี่ปุ่น → ไต้หวัน). - โอซะกะ (สวนลอยฟ้า อาคารอูเมดะสกาย) - โอซะกะ (ท่าอากาศยานนานาชาติคันไซ) ไป ไทเป, ไต้หวัน (ท่าอากาศยานนานาชาติไต้หวันเถาหยวน) - ไทเป (สถานีขนส่งกลางไต้หวัน) ไป ไถจง (สถานีรถไฟรางด่วนไถจง) โดยรถไฟรางด่วนไต้หวัน - จี๋จี๋ (แอ๊คโรบาร์ติค จีฟ) - ไทเป (ร้านขายชาจีเค) - ไทเป ( ) - ไทเป (อนุสรณ์สถานเจียง ไคเชก) อุปสรรคในเลกนี้ สมาชิกหนึ่งคนในแต่ละทีมจะต้องเข้าไปนั่งในรถที่ขับโดยนักแสดงผาดโผนมืออาชีพ ที่จะขับรถขึ้นไปบนแท่นโยกขนาดใหญ่และโยกไปโยกมาบนแท่นโยกสูง 25 ฟุต ที่อันตราย เมื่อเสร็จแล้วสมาชิกคนนั้นจะต้องเปลี่ยนไปนนั่งบนรถสะเทิ้นน้ำสะเทิ้นบก แล้วสวนแว่นกันลมกลั้นหายใจระหว่างที่รถวิ่งอยู่ใต้น้ำเป็นเวลา 17 วินาที ก่อนที่จะได้รับคำใบ้ต่อไป ทางแยกในเลกนี้ ทีมจะต้องเลือกระหว่าง ไฟ (Fire) และ ดิน (Earth) โดยทีมที่เลือก Fire จะต้องเดินทางไปที่สวน Zhongzheng เพื่อเข้าร่วมในพิธีกรรมของจีนโดยการเขียนข้อความเกี่ยวกับเรื่องโชคดี เรื่องดีและไม่ดีต่าง ๆ ในโคมลอย แล้วจุดโคมลอยด้วย "เงินแห่งวิญญาณ" ที่จะทำให้โคมร้อนและลอยขึ้นไปถึงวิญญาณ ที่อยู่บนสวรรค์ เมื่อทีมทำครบ 20 โคมแล้ว จึงจะได้รับคำใบ้ต่อไป สำหรับทีมที่เลือก Earth ทีมจะต้องไปที่สวนยูธ เพื่อเข้าร่วมในประเพณีท้องถิ่นที่ใช้ในการลดความเครียด โดยทีมจะต้องถอดรองเท้าแล้วเดินเท้าเปล่า ไปตามทางยาว 220 ฟุตที่โรยด้วยหินปุ่มป่ำ แล้วเดินกลับมา ก่อนที่จะได้รับคำใบ้ต่อไป สำหรับงานเพิ่มเติมของทีเคกับราเชล พวกเขาจะต้องสวมเครื่องป้องกันแล้ววิ่งผ่านดอกไม้ไฟ ที่ระดมจุดใส่พวกเขา หลังจากพวกเขาวิ่งผ่านดอกไม้ไฟและโดนราดด้วยน้ำ พวกเขาจึงจะสามารถแข่งต่อได้- ภารกิจเสริม - ที่อาคารอูเมดะสกาย ทีมจะต้องขึ้นลิฟต์ไปที่ชั้นดาดฟ้า เพื่อไปยังสวนลอยฟ้า แล้วค้นหาคำใบ้ต่อไป - ที่ร้านขายชาจีเค ผู้เข้าแข่งขันแต่ละคนจะต้องดึ่มชาที่จะมีคำใบ้ภาษาจีนซ่อนอยู่ก้นแก้ว เพื่อไปยังสถานที่ต่อไป คำใบ้บอกให้พวกเขาไปที่ตลาดกลางคืนกงกว่าน และหาตัวตลก ที่จะมอบคำใบ้ต่อไปให้กับพวกเขาเลก 11 (ไต้หวัน → สหรัฐอเมริกา)เลก 11 (ไต้หวัน → สหรัฐอเมริกา). - ไทเป (ท่าอากาศยานนานาชาติไต้หวันเถาหยวน) ไป แองคอเรจ, อะแลสกา, สหรัฐอเมริกา (ท่าอากาศยานนานาชาติ Ted Stevens Anchorage) - แองคอเรจ (ร้าน 6th Avenue Outfitters) - แองคอเรจ (ท่าจอดเรือชิฟชีค) - แองคอเรจ (แม่น้ำ 20 ไมล์) - แองคอเรจ (ทุ่งเมอร์เรียว) - แองคอเรจ (สวนกู๊ดเลก) - แองคอเรจ (รูปปั้นกัปตัน เจมส์ คุก) - แองคอเรจ (รูปปั้นซามอน ฮุกเกอร์) - กิลวู๊ด (ท่าอากาศยานกิลวูด) (เส้นชัย) ในทางแยกสุดท้ายของการแข่งขันนี้ ทีมจะต้องเลือกระหว่าง ผ่าปลาค็อด (Cut The Cod) และ จับปู (Grab the Crab) โดยทีมที่เลือก Cut The Cod จะต้องผ่าปลาค็อดหนัก 50 ปอนด์ และหาคำใบ้ขนาดเล็กที่ซ่อนอยู่ในตัวปลา สำหรับทีมที่เลือก Grab The Crab ทีมจะต้องหาปู จากบ่อปูในเรือที่มีปูมากกว่า 500 ตัว โดยทีมจะต้องหาปูตัวที่มี Race Marker ติดอยู่เพื่อนำไปแลกกับคำใบ้ต่อไปจากผู้ดูแล ในอุปสรรคสุดท้ายในการแข่งขันนี้ สมาชิกหนึ่งคนในแต่ละทีมจะได้พบกับสิ่งของที่มีการใช้ในการแข่งขันทั้งหมด จำนวน 15 ชิ้นในเลกต่าง ๆ โดยสมาชิกของทีมจะต้องวางสิ่งของ 10 ชิ้นบนแท่นวางที่กำหนดให้เพื่อทำให้กล่องคำใบ้เปิด โดยสิ่งของทั้งสิบชิ้นนี้จะต้องตรงตามเงื่อนไขต่อไปนี้ (ซึ่งแม้ว่าจะมีหลายวิธีที่จะทำให้ตรงกับเงื่อนไขใด ๆ ในสองข้อนี้ แต่มีของเพียงสิบชิ้นเท่านั้นที่ตรงกับเงื่อนไขทั้งสองข้อ)- ในสิ่งของ 10 ชิ้นนั้น แต่ละชิ้นจะมาจากหนึ่งช่วงเท่านั้นในการแข่งขัน - มีสิ่งของ 3 ชิ้นที่เป็นผลิตภัณฑ์จากสัตว์ มีสิ่งของ 1 ชี้นเป็นแท่นย้อนกลับ (U-Turn) มีสิ่งของ 2 ชิ้นที่อยู่ที่จุดหยุดพักอยู่แล้ว หรือทีมจะต้องนำมันมาที่จุดหยุดพัก มีสิ่งของ 2 ชิ้นที่เป็นยานพาหนะ ที่มีล้อ มีสิ่งของอยู่ 1 ชิ้นที่ใช้ในการทำทางแยก และสิ่งของ 1 ชิ้นสุดท้ายมีลักษณะคล้าย ๆ ไม้ต่อขาสำหรับเดิน- ภารกิจเสริม - ที่ร้าน 6th Avenue Outfitters ทีมจะต้องไปรับอุปกรณ์ที่จำเป็นต่อการทำกิจกรรมต่อไป พร้อมกับคำใบ้ต่อไป - ที่แม่น้ำ 20 ไมล์ ทีมจะต้องนั่งเรือเร็วไปที่ 20-Mile Glacier เมื่อไปถึงทีมจะต้องปีนกำแพงน้ำแข็งเพื่อไปเอาคำใบ้ต่อไป เมื่อเสร็จแล้วทีมจะต้องไปที่ทุ่ง Merrill โดยเฮลิคอปเตอร์ เพื่อแข่งต่อไป</doc>
