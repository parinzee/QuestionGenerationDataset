<doc id="754976" url="https://th.wikipedia.org/wiki?curid=754976" title="เจเรมี ไอเอินส์">เจเรมี ไอเอินส์ เจเรมี จอห์น ไอเอินส์ (; เกิด 19 กันยายน ค.ศ. 1948) เป็นนักแสดงชาวอังกฤษ หลังจากที่ได้รับการฝึกฝนที่โรงละครบริสตอลโอลด์วิค ไอเอินส์เริ่มแสดงละครเวทีครั้งแรกในปี 1969 รับบทเป็น จอห์น เดอะ แบ็พติส ใน Godspell หลังจากนั้นเขาก็ร่วมแสดงกับคณะเวสต์เอ็นด์และสแตรตเฟิร์ดอะพอนเอวอน จนมีชื่อเสียงโด่งดังใน Richard II ของบริษัทรอยัลเชคสเปีย เขาแสดงละครบรอดเวย์เรื่องแรกใน The Real Thin ของทอม สต็อพพาร์ด ซึ่งทำให้เขาได้รับรางวัลดราม่าลีกอวอร์ดและรางวัลโทนี สาขานักแสดงนำชายยอดเยี่ยม ในปี 1981 ไอเอินส์ชื่อเสียงโด่งดังจากละครชุดเรื่อง ไบรด์สเฮดรีวิซิตทิด เขาได้รับรางวัลลูกโลกทองคำ สาขานักแสดงนำชายยอดเยี่ยม และได้รับการเสนอชื่อเข้าชิงรางวัลเอมมี หลังจากนั้นเขาแสดงนำในภาพยนตร์เรื่อง The French Lieutenant’s Woman ร่วมกับ เมอริล สตรีพ เขายังได้รับรางวัลวาไรตีคลับอะวอดส์ สาขานักแสดงนำชายยอดเยี่ยม และได้รับการเสนอชื่อเข้าชิงรางวัลแบฟตา จากนั้นในปี 1990 เขารับบทบาทเป็น ซานตา วอน ยูโร ผู้ถูกกล่าวหาว่าเป็นฆาตกร ใน Reversal of Fortune สำหรับบทนี้ไอเอินส์ได้รับรางวัลหลายสถาบันรวมถึงรางวัลออสการ์ สาขานักแสดงนำชายยอดเยี่ยม</doc>
