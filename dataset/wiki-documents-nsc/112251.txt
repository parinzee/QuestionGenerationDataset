<doc id="112251" url="https://th.wikipedia.org/wiki?curid=112251" title="ซอนย่า คูลลิ่ง">ซอนย่า คูลลิ่ง ซอนย่า คูลลิ่ง (; 18 มิถุนายน พ.ศ. 2517) ชื่อเล่น พิม เป็นนางแบบ, นักแสดง, วีเจ และพิธีกรหญิงชาวไทยประวัติ ประวัติ. ซอนย่าเป็นลูกครึ่งไทย-อังกฤษ บิดาชื่อปีเตอร์ คูลลิ่ง กับมารดาชาวไทยชื่อกัญญนันทน์ สืบสันติวงศ์ (ชื่อเดิม มาลินี) มีน้องสาวคนหนึ่งชื่อแพทรินา เกิดในประเทศไทยต่อมาย้ายไปอยู่ประเทศสิงคโปร์และมาเลเซีย ตามลำดับ แล้วไปเรียนต่อไฮสคูลที่เซอเรย์ และระดับอุดมศึกษา ณ มหาวิทยาลัยลอนดอน ประเทศอังกฤษ จบการศึกษาระดับปริญญา โรงเรียนธุรกิจนานาชาติยุโรป สาขา กฎหมายธุรกิจ (International of Low Business European Business School) เข้าวงการครั้งแรกด้วยการถ่ายโฆษณาเซเว่นอัพเมื่อมีอายุ 14 ปี ตามด้วยงานโฆษณาอีกหลายชิ้นก่อนที่จะก้าวเข้าสู่วงการแฟชั่น และในปีต่อมา พ.ศ. 2532 ก็ได้ปรากฏตัวเป็นนางเอกมิวสิกวิดีโอในเพลง "ไม่รักกันจริง" วงเฟม และเพลง "ละลาย" ของสุรศักดิ์ วงษ์ไทยจนมีชื่อเสียง ด้านการเป็นนางแบบ เป็นนางแบบที่ได้รับความนิยมคนหนึ่ง มีผลงานการถ่ายแบบกับนิตยสารชั้นนำมากมาย นิตยสาร FHM ของประเทศอังกฤษ ได้จัดให้ซอนย่าอยู่ในอันดับ 1 ใน 10 ผู้หญิงเซ็กซี่ที่สุดในโลก อันดับ 2 ในเอเชีย และอันดับ 1 ในไทย รวมถึงเป็นพรีเซ็นเตอร์ให้กับผลิตภัณฑ์มากมาย อาทิ L'Oreal Asia, Clairol Shampoo Worldwide, Olay Asia, Rado watches, Singapore Telecom, Sunsilk และ Eucerin ในปี 2548 ได้เป็นทั้งโปรดิวเซอร์ พิธีกร และกรรมการในรายการค้นหานางแบบ ไทยแลนด์เน็กซ์ท็อปโมเดล จากนั้นในปี 2561 ซอนย่ารับหน้าที่เป็นเมนเทอร์ในรายการค้นหานางแบบและนักแสดง เดอะเฟซไทยแลนด์ ซีซัน 4 ซอนย่ามีงานแสดงทั้งในไทย อาทิ ตะวันยอแสง (2540), มายา (2544) และสูตรเสน่หา (2552) และต่างประเทศ แสดงในภาพยนตร์ต่างประเทศได้แก่ The Mark, The Mark: Redemption, A Stranger in Paradise และซีรีส์อเมริกันชื่อดัง Strike Back สองพยัคฆ์สายลับข้ามโลก ซีซัน 5 Legacy ด้านพิธีกรเคยเป็นวีเจ ของเอ็มทีวีเอเชีย ที่สิงคโปร์ (1998-2000) นอกจากนี้เคยพากย์มวยไทย คู่กับเมทินี กิ่งโพยม รวมถึงร่วมในโครงการเกี่ยวกับมวยไทย ทำให้ได้รับการยอมรับในระดับสากลว่าเป็น "The Face of Muay Thai" ทางด้านธุรกิจ ในปี 2544 ได้เซ็นสัญญาให้บริษัท เฟิร์สต์เอเชีย เอนเตอร์เทนเมนต์ ฮ่องกง เป็นผู้รับงานทั่วโลก ต่อมาในปี 2547 เธอได้ร่วมกับบริษัทฮานาโกะทำธุรกิจน้ำหอม โดยออกผลิตภัณฑ์น้ำหอมที่ชื่อว่า “Sonia Hanako Tokyo” โดยซอนย่าเป็นผู้ออกแบบกลิ่นและขวดบรรจุของน้ำหอมชีวิตส่วนตัว ชีวิตส่วนตัว. ซอนย่าสมรสกับโปล-โดมินิก วัชรสินธุ์ ลูกครึ่งไทย-ฝรั่งเศสและจีนไหหลำ เมื่อวันที่ 8 กันยายน พ.ศ. 2550 บนเกาะคอร์สิกา เมืองอาฌักซีโอ ประเทศฝรั่งเศส และฉลองงานมงคลสมรสอีกครั้งเมื่อวันที่ 18 กันยายนปีเดียวกัน ที่ประเทศไทย ช่วงปี พ.ศ. 2556 เธอตั้งครรภ์บุตรคนหนึ่งแต่ทว่าแท้ง ขณะอายุครรภ์ยังไม่ถึงสามเดือน ซึ่งต่อมามีบุตรชายคนหนึ่งชื่อภฌา โดมินิก วัชรสินธุ์ (21 ตุลาคม พ.ศ. 2558) ซึ่งมาจากการอุ้มบุญผลงานละครภาพยนตร์พิธีกรผลงานมิวสิควิดีโอผลงานการผลิตผลงาน. ผลงานการผลิต. - โปรดิวเซอร์ ไทยแลนด์เน็กซ์ท็อปโมเดล - โปรดิวเซอร์ A Stranger in Paradise (อย่าย่ำ..คนแปลกหน้า)รางวัล</doc>
