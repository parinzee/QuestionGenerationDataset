<doc id="448318" url="https://th.wikipedia.org/wiki?curid=448318" title="เยื่อบุช่องท้องอักเสบ">เยื่อบุช่องท้องอักเสบ เยื่อบุช่องท้องอักเสบ () เป็นภาวะซึ่งมีการอักเสบของเยื่อบุช่องท้อง ซึ่งเป็นเยื่อบางปกคลุมผนังช่องท้องด้านในและคลุมอวัยวะในช่องท้องเกือบทั้งหมดเอาไว้ อาจเกิดขึ้นเฉพาะที่หรือทั่วช่องท้องก็ได้ อาจมีสาเหตุมาจากการติดเชื้อ (มักเกิดจากการฉีกหรือทะลุของอวัยวะกลวงในช่องท้อง เช่นที่พบในการบาดเจ็บของช่องท้อง หรือไส้ติ่งอักเสบ เป็นต้น) หรือเกิดจากสาเหตุอื่นที่ไม่ใช่การติดเชื้อก็ได้อาการและอาการแสดงอาการปวดท้องและกดเจ็บที่ท้อง อาการและอาการแสดง. อาการปวดท้องและกดเจ็บที่ท้อง. อาการแสดงหลักๆ ของเยื่อบุช่องท้องอักเสบคืออาการปวดท้อง (abdominal pain), กดเจ็บที่ท้อง (abdominal tenderness), และหน้าท้องเกร็ง (abdomina guarding) ซึ่งจะเป็นมากขึ้นเมื่อมีการเคลื่อนไหวของเยื่อบุช่องท้อง เช่น เมื่อไอ งอสะโพก หรือมีอาการกดปล่อยแล้วเจ็บที่ท้อง อาการเหล่านี้เรียกรวมๆ ว่าอาการระคายเคืองเยื่อบุช่องท้อง (peritonism) หากมีอาการเช่นนี้อยู่จำเพาะเป็นบางส่วนของท้องส่วนใหญ่แสดงว่าสาเหตุที่ทำให้เกิดเยื่อบุช่องท้องอักเสบมาจากบริเวณนั้น เช่น ไส้ติ่งอักเสบ กระเปาะลำไส้อักเสบ หรืออาจเป็นทั่วท้องก็ได้</doc>
