<doc id="597119" url="https://th.wikipedia.org/wiki?curid=597119" title="เหาเก๋อ">เหาเก๋อ ซู่ชินหวัง พระนามเดิมเหาเก๋อ (1609 – 1648) เป็นพระราชโอรสพระองค์แรกของจักรพรรดิฉงเต๋อกับพระชายาจี้ สกุลอูลาน่าลา พระองค์ทรงได้รับศึกษาด้านการทหารตั้งแต่ยังทรงพระเยาว์ ทรงเคยออกรบร่วมกับพระราชบิดาหลายครั้ง อีกทั้งยังทรงเคยเป็นแม่ทัพเองอีกด้วย ปีค.ศ.1636 พระองค์ได้รับการแต่งตั้งเป็นซู่ชินหวัง (肃武亲王) ซึ่งเป็นพระอิสริยยศชั้นอ๋องพระมาลาเหล็ก แต่ด้วยความเยาว์วัยและอ่อนประสบการณ์จึงทรงประมาททำให้เกิดความผิดพลาด เป็นเหตุให้ทรงถูกปลดจากตำแหน่งอ๋องหลายครั้ง ในปี ค.ศ. 1643 จักรพรรดิฉงเต๋อเสด็จสวรรคตอย่างกะทันหันโดยไม่ได้แต่งตั้งรัชทายาทไว้ พระองค์ทรงถูกเก็งว่าจะได้เป็นจักรพรรดิองค์ต่อไปแต่ก็มีคู่แข่งคือเจ้าชายตัวเอ่อร์กุ่น จากความวุ่นวายในการเลือกจักรพรรดิพระองค์ใหม่ ราชสำนักฝ่ายในจึงเลือกเจ้าชายฝูหลินขึ้นเป็นจักรพรรดิแทน โดยให้เจ้าชายตัวเอ่อร์กุ่นเป็นผู้สำเร็จราชการ ในปี ค.ศ.1644 แมนจูสามารถเข้ายึดครองปักกิ่งได้สำเร็จ เจ้าชายเหาเก๋อได้รับการแต่งตั้งให้เป็นแม่ทัพยกไปปราบมณฑลเสฉวน ด้วยความที่ไม่ลงรอยกับองค์ชายตัวเอ่อร์กุ่นทำให้เกิดเหตุขัดแย้งกันอย่างรุนแรง เจ้าชายตัวเอ่อร์กุ่นซึ่งเป็นผู้สำเร็จราชการในขณะนั้นได้สั่งคุมขังพระองค์ เป็นเหตุให้ประชวรและสิ้นพระชนม์ในปี ค.ศ.1648 สิริพระชันษา 39 ปี จากเหตุการณ์นี้จักรพรรดิซุ่นจื้อทรงโกรธแค้นเจ้าชายตัวเอ่อร์กุ่นเป็นอย่างมากพระบรมวงศานุวงศ์พระบรมวงศานุวงศ์. - พระราชบิดา : จักรพรรดิฉงเต๋อ - พระราชมารดา : พระชายาจี้ สกุลอูลาน่าลา - พระชายาเอก- พระชายา จากสกุลฮาต๋าน้าล่า - พระชายาตู้เหลยหม่า จากสกุลปัวเอ่อร์จี้จี๋เท่อ - พระชายารอง- พระชายา จากสกุลน้าล่า - พระชายา จากสกุลซั่วหลงอู่ - พระชายา จากสกุลจี๋เอ่อร์เย่ไต้ - พระชายา จากสกุลไถซือน่า - พระชายา จากสกุลปัวเอ่อร์จี้จี๋เท่อ - พระชายา จากสกุลซูฮูลี่ - พระอนุชายา- พระอนุชายา จากสกุลหนิงกู่ท่า - พระอนุชายา จากสกุลซีหลินเจี๋ยหลัว - พระอนุชายา จากสกุลซีหลินเจี๋ยหลัว - พระอนุชายา จากสกุลฮวัง - ภรรยาน้อย- สตรี จากสกุลกัวเอ่อร์เจีย - สตรี จากสกุลเหนียน - สตรี จากสกุลน้าล่า - สตรี จากสกุลอีเอ่อร์เกินเจี๋ยหลัว - สตรี จากสกุลหวัง - พระโอรส- เจ้าชายฉีเจิ้งเอ่อ (齊正額) - เจ้าชายกู่ไท่ (固泰) อี่เก๋อฟู่กั๋วเจียงจูน (已革辅国将军) - เจ้าชายหว่อเฮ่อน้า (握赫納) ฟู่กั๋วเจียงจูน (辅国将军) - เจ้าชายฟู่โช่ว (富綬,1643-1669) เสี่ยนเฉี่ยชินอ๋อง (显愨亲王,1651-1669) - เจ้าชายเมิ่งก่วน (猛瓘,1643-1674) เหวินเหลียงจุ้นอ๋อง (温良郡王) - เจ้าชายซิงเป่า (星保) - เจ้าชายซูซู (舒書) - พระธิดา- พระราชธิดา 10 พระองค์</doc>
