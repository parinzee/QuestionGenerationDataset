<doc id="51383" url="https://th.wikipedia.org/wiki?curid=51383" title="เฟเลติ เซเวเล">เฟเลติ เซเวเล ดร. เฟเลติ เฟรด เซเวเล เป็นนายกรัฐมนตรีของประเทศตองงาคนที่ 14 ได้รับการแต่งตั้งจากสมเด็จพระราชาธิบดีจอร์จ ตูโปอูที่ 5 เมื่อยังเป็นมกุฎราชกุมาร อีกทั้งยังเป็นนักธุรกิจชั้นนำและมีความสัมพันธ์ทางธุรกิจที่ดีกับสมเด็จพระราชาธิบดีจอร์จ ตูโปอูที่ 5 นโยบายสำคัญคือการปฏิรูปการเมืองและเศรษฐกิจ โดยมีเป้าหมายปฏิรูปรัฐธรรมนูญซึ่งมีอายุกว่า 130 ปี และให้สมาชิกรัฐสภามาจากการเลือกตั้งทั้งหมด ปัจจุบัน ดร. เฟเลติ เซเวเล เป็นนายกรัฐมนตรีพลเรือนคนแรกของประเทศตองงาประวัติ ประวัติ. ดร. เฟเลติ เซเวเล เกิดวันที่ 7 กรกฎาคม พ.ศ. 2487ประวัติการศึกษา ประวัติการศึกษา. ปริญญาตรีสาขาคณิตศาสตร์ ปริญญาโทและเอกสาขาภูมิศาสตร์เศรษฐกิจ จากมหาวิทยาลัยแคนเตอร์เบอรี ไครสต์เชิร์ช ประเทศนิวซีแลนด์ประวัติการทำงานประวัติการทำงาน. - ในปี พ.ศ. 2542 ได้รับเลือกตั้งเป็นสมาชิกสภาผู้แทนราษฎร (ผู้แทนสามัญชน 1 ใน 9 คน) และได้รับการเลือกตั้งอีกในสมัยปี พ.ศ. 2545 และปี 2548 - ได้รับการแต่งตั้งให้ดำรงตำแหน่งรัฐมนตรีว่าการกระทรวงแรงงาน พาณิชย์และอุตสาหกรรมในปี 2548 ซึ่งมีผลงานดีเด่นในการทำให้ตองงาสามาถเข้าเป็นประเทศสมาชิกองค์การการค้าโลก ในเดือน ธันวาคม พ.ศ. 2548 และเมื่อต้นปี 2549 ได้เสนอร่างกฎหมาย Employment Relations Bill ต่อคณะรัฐมนตรี เพื่อแก้ปัญหาข้าราชการหยุดงานประท้วง - ได้รับการแต่งตั้งเป็นนายกรัฐมนตรีของตองงา สืบแทนเจ้าชายอูลูกาลาลา ลาวากา อาตา ซึ่งลาออกจากตำแหน่งเมื่อเดือนกุมภาพันธ์ พ.ศ. 2549</doc>
