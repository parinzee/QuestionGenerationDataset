<doc id="396848" url="https://th.wikipedia.org/wiki?curid=396848" title="ไทยไฟต์">ไทยไฟต์ ไทยไฟต์ () หรือ ไทยไฟท์ เป็นทัวร์นาเมนท์มวยไทยระดับโลกที่เริ่มจัดมาตั้งแต่ พ.ศ. 2553 ซึ่งมีนักมวยไทยที่ได้รับการคัดเลือกจากนานาประเทศเข้าร่วมการแข่งขัน โดยนักมวยไทยรายสำคัญที่มีโอกาสร่วมแข่งขันรายการดังกล่าว เป็นนักมวยไทยที่ผ่านรอบการคัดเลือกจากการแข่งขันในรอบก่อนหน้า อาทิ ฟาบิโอ ปินก้า, โค จองยุน, อับราฮัม โรเกนี, วูยิซิเล โคลอสซา รวมถึง บัวขาว ป.ประมุข, ยอดแสนไกล แฟร์เท็กซ์, ไทรโยค พุ่มพันธุ์ม่วง, สุดสาคร ส.กลิ่นมี รวมไปจนถึงนักมวยไทยที่ได้รับการคัดเลือกจากการเป็นผู้ชนะเลิศการแข่งขันมวยรอบอีซูซุอย่าง เพชรมั่นคง เพชรฟอร์กัส, เข้ม ศิษย์สองพี่น้อง และสิงห์มณี แก้วสัมฤทธิ์ประวัติ ประวัติ. ในช่วงที่กระแสความนิยมของมวยไทยได้เริ่มแผ่ขยายไปทั่วโลก ทางรัฐบาลได้มีการสนับสนุนในการที่ผลักดันกีฬาประจำชาติสู่ระดับสากล โดยได้มีการยกระดับสู่การจัดรายการแข่งขันระดับโลก การแข่งขันไทยไฟต์ก่อตั้งขึ้นโดยบริษัท สปอร์ต อาร์ต จำกัด มีนายนพพร วาทิน ดำรงตำแหน่งประธานกรรมการบริหาร การแข่งขันไทยไฟต์เริ่มขึ้นครั้งแรกเมื่อวันที่ 29 สิงหาคม พ.ศ. 2553 ที่อินดอร์ สเตเดียม หัวหมาก และจัดรอบชิงชนะเลิศในวันที่ 6 ธันวาคม พ.ศ. 2553 ที่สนามกีฬาเฉลิมพระเกียรติ 80 พรรษา 5 ธันวาคม 2550 จังหวัดนครราชสีมา โดยมี ฟาบิโอ ปินก้า ซึ่งเป็นนักมวยไทยชาวฝรั่งเศส เป็นผู้ชนะคะแนนนักสู้ชาวไทย และถือเป็นแชมป์คนแรกของรายการ โดยมีการถ่ายทอดสดทางสถานีวิทยุโทรทัศน์ไทยทีวีสีช่อง 3 ซึ่งผู้ชนะการแข่งขันจะได้รับเงินรางวัล 2 ล้านบาท รวมถึงรถกระบะอีซูซุ 1 คันเป็นรางวัล พ.ศ. 2554 ได้มีแผนการจัดการแข่งขันขึ้นในหลายประเทศในแบบเอ็กซ์ตรีม ทั้ง เมืองคานส์ ประเทศฝรั่งเศส, เขตการปกครองพิเศษฮ่องกง รวมถึงกรุงโตเกียว ประเทศญี่ปุ่น และในเดือนกันยายนของปีเดียวกันนี้ ได้จัดการแข่งขันที่ประเทศไทยอีกครั้งที่หอประชุมมหาวิทยาลัยธรรมศาสตร์ ศูนย์รังสิต ปทุมธานี โดยมีการชิงแชมป์ใน 2 รุ่น ซึ่งได้แก่รุ่น 67 กก. และ 70 กก. โดยมีนักมวยไทยอย่าง บัวขาว ป.ประมุข และ เข้ม ศิษย์สองพี่น้อง ร่วมการแข่งขันในครั้งนี้ ซึ่งในการแข่งขันครั้งนี้ เข้ม ศิษย์สองพี่น้อง เป็นฝ่ายชนะน็อค อเลสซิโอ แองเจลโล่ ซึ่งเป็นนักมวยไทยชาวอิตาลีในยกแรก ส่วน บัวขาว ป.ประมุข ได้เป็นฝ่ายชนะคะแนน อับดาห์ลาห์ มาเบล นักมวยไทยชาวแคเมอรูน โดยเป็นคู่เอกของการแข่งขันในรอบ 8 คน ภายหลังจากการแข่งรอบดังกล่าวเสร็จสิ้นลง ได้มีการเตรียมจัดการแข่งขันรอบถัดไปในวันที่ 24 ตุลาคม พ.ศ. 2554 ที่ศูนย์การประชุมมหาวิทยาลัยธรรมศาสตร์ ศูนย์รังสิต และรอบชิงชนะเลิศซึ่งเตรียมจัดขึ้นในวันที่ 27 พฤศจิกายน พ.ศ. 2554 ที่ลานพระบรมรูปทรงม้า แต่เนื่องด้วยเหตุการณ์อุทกภัยในประเทศไทย พ.ศ. 2554 ที่เกิดขึ้น ได้ส่งผลให้เลื่อนการจัดรายการแข่งขันรอบดังกล่าวออกไป โดยมาจัดรอบเซมิไฟนอลในวันที่ 27 พฤศจิกายน พ.ศ. 2554 ที่ห้างสรรพสินค้า อิมพีเรียล เวิลด์ สำโรง ตำบลสำโรงเหนือ อำเภอเมืองสมุทรปราการ จังหวัดสมุทรปราการ และรอบชิงชนะเลิศในวันที่ 18 ธันวาคม พ.ศ. 2554 ที่ลานพระบรมรูปทรงม้า โดยในปีนี้พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ พระราชทานถ้วยรางวัลชนะเลิศแก่นักมวยทั้งสองรุ่น ในปี พ.ศ. 2555 ไทยไฟต์เริ่มจัดการชกแข่งขันรอบแรกเมื่อวันที่ 23 ตุลาคม ณ มหาวิทยาลัยกรุงเทพธนบุรี รอบที่สองจัดเมื่อวันที่ 25 พฤศจิกายน ณ โรงยิมเนเซียม โคราช ชาติชาย ฮอลล์ ภายในพื้นที่สนามกีฬาเฉลิมพระเกียรติ 80 พรรษา 5 ธันวาคม 2550 จังหวัดนครราชสีมา และรอบชิงชนะเลิศกำหนดจัดในวันที่ 16 ธันวาคม ซึ่งตรงกับวันกีฬาแห่งชาติ ณ ลานพระราชวังดุสิต ในปี พ.ศ. 2556 ไทยไฟต์จัดนัดชิงชนะเลิศ ณ ท้องสนามหลวง และในปี พ.ศ. 2557 ไทยไฟต์ได้กลับมาจัดอีกครั้ง โดยประเดิมครั้งแรกของปี ในวันที่ 22 กุมภาพันธ์ 2557 ณ สวนหลวงราชินี 19 ไร่ ตำบลหัวหิน อำเภอหัวหิน จังหวัดประจวบคีรีขันธ์ และครั้งที่สองกำหนดจัดในวันที่ 6 เมษายน 2557 ณ ลานใกล้เรือหลวงจักรีนฤเบศร ท่าเรือจุกเสม็ด ฐานทัพเรือสัตหีบ ตำบลแสมสาร อำเภอสัตหีบ จังหวัดชลบุรีการแข่งขัน การแข่งขัน. เป็นการแข่งขันมวยไทยที่ลดจำนวนยก จาก 5 ยก ลงมาเหลือ 3 ยก ยกละ 3 นาที ในการต่อสู้แบบมวยไทย ซึ่งนอกจากนี้ ยังมีการกำหนดให้นักมวยไทยสวมกางเกงและนวม โดยเปลี่ยนจากฝ่ายแดงและฝ่ายน้ำเงิน มาเป็นฝ่ายดำและฝ่ายขาวส่วนเพิ่มเติม ส่วนเพิ่มเติม. ในช่วงพิธีเปิดมีการแสดงรำมวยไทยโบราณ, การเล่นดนตรีไทย ตลอดจนการแข่งขันที่สร้างความตื่นตาตื่นใจสำหรับผู้ชมเป็นอย่างมากสิ่งสืบเนื่อง สิ่งสืบเนื่อง. ปัจจุบัน ทางผู้จัดไทยไฟต์ ได้มีแผนการณ์จัดรายการแข่งขันอีกครั้งในแบบเอ็กซ์ตรีม โดยจะเปิดตัวในช่วงเดือนมิถุนายน พ.ศ. 2555 ที่เมืองโกลด์โคสต์ ประเทศออสเตรเลีย และดูไบ ในสหรัฐอาหรับเอมิเรตส์ ก่อนที่จะโคจรมาเปิดตัวอีกครั้งที่ประเทศไทย เป็นปีที่ 3 ต่อไป และในปี พ.ศ. 2557 ได้มีการเพิ่มเงินรางวัลสำหรับแชมป์ด้วยจำนวนเงิน 10 ล้านบาท นอกจากนี้ นพพร วาทิน ซึ่งเป็นประธานจัดการแข่งขัน ยังมีแผนเปิดสถานีโทรทัศน์ดาวเทียมโดยใช้ชื่อ ไทยไฟต์ แชนแนล ที่ทำการถ่ายทอดออกอากาศใน 10 ประเทศทั่วโลกไทยไฟต์คาดเชือกระเบียงภาพ</doc>
