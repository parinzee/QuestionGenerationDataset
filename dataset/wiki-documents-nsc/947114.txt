<doc id="947114" url="https://th.wikipedia.org/wiki?curid=947114" title="เฟลิซิตี โจนส์">เฟลิซิตี โจนส์ เฟลิซิตี โรส ฮัดลีย์ โจนส์ (อังกฤษ: Felicity Rose Hadley Jones; เกิด 17 ตุลาคม ปี 1983) หรือที่รู้จักกันในชื่อ เฟลิซิตี โจนส์ เป็นนักแสดงชาวอังกฤษ เธอเริ่มการแสดงมืออาชีพตั้งแต่ยังเด็ก ปรากฏตัวเมื่อวัย 12 ปีในภาพยนตร์โทรทัศน์ The Treasure Seekers (1996) เฟซิลิตี้แสดงบทบาท Ethel Hallow หนึ่งซีซันในทีวีซีรีส์ The Worst Witch (1986) และซีรีส์ภาคต่อ Weirdsister College (2001) ในงานวิทยุเธอยังได้รับบทของ Emma Grundy ในรายการ The Archers ของบีบีซี  ในปี 2008 เธอปรากฏตัวบนเวที The Chalk Garden โรงละคร Donmar Warehouse (ลอนดอน) ตั้งแต่ปี 2006 เฟลิซิตี โจนส์ปรากฏตัวในภาพยนตร์หลายเรื่อง รวมถึง Northanger Abbey (2007), Brideshead Revisited (2008), Chéri (2009), The Tempest (2010),  (2014) และ True Story (2015) ในปี 2011 เธอได้รับความนิยมอย่างมากในภาพยนตร์โรแมยติก Like Crazy (2011) คว้ารางวัลจำนวนมาก รวมถึง รางวัลคัดสรรพิเศษ (Jury prize) ที่เทศกาลภาพยนตร์ซันแดนซ์ ในปี 2014 เฟซิลิตี้สวมบทบาท เจน ฮอว์คิง ในภาพยนตร์ ทฤษฎีรักนิรันดร (The Theory of Everything) เธอประสบความสำเร็จครั้งสำคัญ โดยได้รับการเสนอชื่อหลายรางวัล เป็นผู้แสดงนำหญิงยอดเยี่ยม รวมถึง ลูกโลกทอง, SAG, BAFTA และรางวัลออสการ์  ในปี 2016 เธอแสดงในภาพยนตร์ผจญภัย-ระทึกขวัญ Inferno, และดราม่าแฟนตาซี A Monster Calls แล้วตามด้วย ในบทบาทของ Jyn Erso  เธอได้รับการยกย่องจากรางวัล "ศิลปินบริติชแห่งปี" จาก BAFTA Britannia ใน 2016ชีวิตช่วงแรก ชีวิตช่วงแรก. เฟลิซิตี โจนส์ เกิดที่เบอร์มิงแฮม เมื่อวันที่ 17 ตุลาคม ปี 1983 เธอเติบโตในหมู่บ้าน Bournville เมืองเบอร์มิงแฮม ในเวสต์มิดแลนส์ มีพี่ชายหนึ่งคน แม่ของเธอทำงานด้านโฆษณา พ่อเป็นนักข่าว ลุงของเธอเป็นนักแสดงซึ่งเป็นคนที่ชักชวนให้เฟซิลิตี้สนใจการแสดงตังแต่วัยเด็ก เธอมีเชื้อสายอิตาลีจากบรรพบุรุษคนหนึ่งของเธอ ยายชั้นที่ 3 มาจากเมือง Lucca, Tuscany  เฟซิลิตี้สำเร็จการศึกษาทางด้านภาษาอังกฤษที่ Wadham College มหาวิทยาลัยอ๊อกซฟอร์ด  สมัยเป็นนักเรียนเธอเล่นละครเวทีหลายรอบ รวมถึง Attis ที่เธอแสดงในบทบาทตามชื่อเรื่อง  และปี 2005 ละคร The Comedy of Errors ของเชคสเปียร์ ที่ทัวร์ฤดูร้อนไปญี่ปุ่นของสมาคมการละครแห่งมหาวิทยาลัยอ๊อกซฟอร์ด หรือ OUDS  โดยมี แฮร์รี่ ลอยด์ ร่วมแสดงอยู่ด้วยอาชีพ อาชีพ. เฟลิซิตี โจนส์ เริ่มต้นการแสดงตอนอายุ 11 ปี หลังเลิกเรียนก็ฝึกการแสดงใน Central Junior Television ซึ่งได้รับทุนจากบริษัทผู้ผลิตรายการ Central Television (ITV Central ในปัจจุบัน)  เธอปรากฏตัวครั้งแรกในทีวีซีรีส์ The Worst Witch และเมื่อภาคต่อ Weirdsister College เริ่มต้นในปี 2001 เธอก็กลับไปแสดงเป็น Hallow  บทบาทที่เธอได้รับต่อเนื่องยาวนานที่สุด คือ รายการวิทยุ BBC Radio 4 ในละคร The Archers (จัดว่าเป็นรายการวิทยุที่ออกอกาศได้ยาวนานที่สุดในโลก) เธอเล่นบท Emma Carter จนถึงปี 2009 (ปัจจุบันเล่นโดย Emerald O'Hanrahan) ในปี 2003 เฟลิซิตี แสดงนำเป็น Grace May ในละครย้อนยุค Servants ของ BBC  เธอรับบทผู้แสดงนำในภาพยนตร์โทรทัศน์ Northanger Abbey ใน 2007 ของ ITV ซึ่งดัดแปลงจากบทประพันธ์ในชื่อเดียวกันของ Jane Austen และทำให้เธอเล่นละครเวทีเปิดตัว That Face ของนักเขียนบทละคร Polly Stenham ที่โรงละครรอยัลคอร์ต ในเดือนเมษายน ปี 2007 ในปี 2008 เธอปรากฏตัวในภาพยนตร์ Brideshead Revisited และ Flashbacks of a Fool ทีวีซีรีส์ Doctor Who ตอน "The Unicorn and the Wasp" และละครเวที The Chalk Garden ของนักประพันธ์และผู้เขียนบท Enid Bagnold ที่โรงละคร Donmar Warehouse ในลอนดอน ในเดือนมกราคม ปี 2009 เฟลิซิตี แสดงบทบาท Margot Frank ในทีวีซีรีส์ The Diary of Anne Frank ซึ่งมี Tamsin Greig (เป็น Edith Frank-Holländer) และ Iain Glen (เป็น Otto Frank) ทีวีซีรีส์นี้ออกอากาศโดย BBC One ในปีเดียวกัน เฟซิลิตี้ซ้อมอ่านบท Hang Up ของนักเขียนและผู้กำกับ แอนโทนี มิงเกลลา ที่ HighTide Festival  เธอเล่นบทบาท Julie ในภาพยนตร์ Cemetery Junction (2010) กำกับโดย Ricky Gervais และ Stephen Merchant  เธอปรากฏในภาพยนตร์ Soulboy และสวมบท Miranda ในภาพยนตร์ The Tempest (2010) ) ซึ่งดัดแปลงจากบทประพันธ์ชื่อเดียวกันของวิลเลียม เชกสเปียร์ โดยผู้กำกับอเมริกัน Julie Taymor  ในเดือนมกราคม 2011 เฟลิซิตีได้รับรางวัลคัดสรรพิเศษ Special Jury Prize (Dramatic) ที่เทศกาลภาพยนตร์ซันแดนซ์ สำหรับผลงานการแสดงบทแอนนา ในภาพยนตร์ Like Crazy  ซึ่งเธอต้องทำผมและแต่งหน้าเอง และพัฒนาบทสนทนาแบบสดๆ ด้วยตัวเองตลอดทั้งเรื่อง การแสดงของเธอได้รับคำนิยมและเปรียบได้กับ แครีย์ มัลลิแกน ในเรื่อง An Education  เฟลิซิตี ยังได้รับรางวัลนักแสดงฮอลลีวูดใหม่ยอดเยี่ยม ที่ Hollywood Film Awards ในปี 2011 เธอแสดงบทนำหญิงกับผู้แสดงนำชาย เอ็ด เวสต์วิก ในภาพยนตร์โรแมนติก Chalet Girl (2011) ซึ่งเธอต้องผ่านการฝึกซ้อมสโนว์บอร์ดสองเดือน และทำงานในกระท่อมท่ามกลางหิมะในพื้นที่สกีรีสอร์ท St Anton เธอต้องขัดห้องน้ำ และปาร์ตี้ที่บาร์ Krazy Kanguruh เพื่อเตรียมการแสดง  เฟซิลิตี้บอกว่าบทบาทนั้นเป็น "อะไรที่ช่วยผ่อนคลาย" หลังจากอยู่ในชุดสกีบอร์ดและชอบการแสดงบทตลก เฟซิลิตี้รับบทละครเวทีในเรื่อง Luise Miller  ซึ่งเป็นบทละครแปลใหม่โดย Mike Poulton จากบทละครเดิม (Intrigue and Love / เล่ห์กลกับความรัก) ของนักประพันธ์ ฟรีดริช ชิลเลอร์   ละครนี้เปิดการแสดงที่ Donmar Warehouse ในลอนดอนในช่วงเดือนมิถุนายน-กรกฎาคม 2011   เฟลิซิตี ได้พักอาศัยอยู่กับครอบครัวคาทอลิก และเข้าพิธีมิสซาเพื่อเตรียมตัวแสดงในบทนั้น ในปี 2011 มีประกาศว่า เฟลิซิตี เป็น 'หน้าใหม่ของ Burberry'   และในเดือนพฤศจิกายน เป็น 'หน้าใหม่ของ Dolce & Gabbanaชีวิตส่วนตัว ชีวิตส่วนตัว. ในปี 2013 เฟซิลิตี้แยกทางจากแฟนหนุ่ม ประติมากร Ed Fornieles ที่คบหากันมา 10 ปี เธอพบเขาที่อ๊อกซฟอร์ดสมัยที่เขาเรียนอยู่ที่วิทยาลัยศิลปะรัสกิน  ในปี 2015 เธอเริ่มออกเดทกับผู้กำกับ Charles Guard ทั้งคู่ประกาศการหมั้นในเดือนพฤษภาคม 2017ผลงานการแสดงภาพยนตร์โทรทัศน์ละครเวทีรางวัลบันทึกย่อ</doc>
