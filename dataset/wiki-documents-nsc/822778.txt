<doc id="822778" url="https://th.wikipedia.org/wiki?curid=822778" title="จักรพรรดิเฮเซ (อะเตะ)">จักรพรรดิเฮเซ (อะเตะ) จักรพรรดิเฮเซ ( , ) จักรพรรดิองค์ที่ 51 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น ซึ่งพระนามของพระองค์เป็นพระนามเดียวกับพระนามรัชศกของ สมเด็จพระจักรพรรดิอะกิฮิโตะ คือ เฮเซ (Heisei) แต่พระนามทั้งสองสะกดไม่เหมือนกัน จักรพรรดิเฮเซหรือเจ้าชายอะเตะได้รับการสถาปนาเป็นรัชทายาทเมื่อวันที่ 25 เดือน 11 ปี เอ็นระคุ ที่ 4 ตรงกับวันที่ 31 ธันวาคม ค.ศ. 785 อันเป็นปีที่ 12 ในรัชสมัย จักรพรรดิคัมมุ จักรพรรดิองค์ที่ 50 ผู้เป็นพระราชบิดาขณะพระชนมายุเพียง 11 พรรษา เมื่อจักรพรรดิคัมมุเสด็จสวรรคตในวันที่ 17 เดือน 3 ปี เอ็นระคุ ที่ 25 ตรงกับวันที่ 9 เมษายน ค.ศ. 806 เจ้าชายอะเตะพระราชโอรสองค์ใหญ่ที่รัชทายาทพระชนมายุ 32 พรรษาจึงขึ้นสืบราชบัลลังก์เป็น จักรพรรดิเฮเซ โดยได้ประกอบพระราชพิธีราชาภิเษกเมื่อวันที่ 18 เดือน 5 ปี ไดโด ที่ 1 ตรงกับวันที่ 8 มิถุนายน ค.ศ. 806 และในวันรุ่งขึ้นคือวันที่ 19 เดือน 5 ปี ไดโด ที่ 1 ตรงกับวันที่ 9 มิถุนายน ค.ศ. 806 จักรพรรดิเฮเซได้จัดพระราชพิธีสถาปนาเจ้าชายคะมิโนะพระราชอนุชาขึ้นเป็นรัชทายาท หลังจากครองสิริราชสมบัติได้ 3 ปีจักรพรรดิเฮเซเกิดพระอาการประชวรหนักและคิดว่าคงไม่รอดแน่จึงสละราชบัลลังก์เมื่อวันที่ 1 เดือน 4 ปี ไดโด ที่ 4 ตรงกับวันที่ 18 พฤษภาคม ค.ศ. 809 ขณะพระชนมายุ 34 พรรษาเจ้าชายคะมิโนะที่รัชทายาทจึงขึ้นสืบราชบัลลังก์เป็น จักรพรรดิซะงะ อดีตจักรพรรดิเฮเซจึงเสด็จกลับไปประทับที่ นะระ เมืองหลวงเก่าทำให้พระองค์มีอีกพระนามหนึ่งว่า นะระ โนะ มิกะโดะ () หรือ จักรพรรดิแห่งนะระ () ใน ค.ศ. 810 อดีตจักรพรรดิเฮเซโกนเส้นพระเกศาออกผนวชเป็นพระภิกษุภายหลังจากการก่อกบฏที่ล้มเหลวของพระชายาองค์ที่ 3 และน้องชาย พระภิกษุอดีตจักรพรรดิเฮเซพระประชวรหนักและเสด็จสวรรคตเมื่อวันที่ 7 เดือน 7 ปี เท็นโช ที่ 1 ตรงกับวันที่ 5 สิงหาคม ค.ศ. 824 ขณะพระชนมายุเพียง 49 พรรษาพระราชวงศ์ พระราชวงศ์. จักรพรรดินี (สถาปนาในภายหลัง) : ฟุจิวะระ โนะ ทะระชิโกะ (? – 1337) ธิดาของ ฟุจิวะระ โนะ โมะโมะกะวะ</doc>
