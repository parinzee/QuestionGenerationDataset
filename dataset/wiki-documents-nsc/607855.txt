<doc id="607855" url="https://th.wikipedia.org/wiki?curid=607855" title="เดอะซิมส์ 4">เดอะซิมส์ 4 เดอะซิมส์ 4 () เป็นเกมจำลองชีวิต รุ่นที่ 4 ในตระกูล เดอะซิมส์ ถูกประกาศเริ่มทดสอบระบบในปี พ.ศ. 2556 โดยทางอีเอได้ประกาศที่งานอิเล็กทรอนิกเอ็นเตอร์เทนเมนต์เอกซ์โป หรือ E ว่าจะวางจำหน่ายในวันที่ 2 กันยายน พ.ศ. 2557 สำหรับไมโครซอฟท์ วินโดวส์ และในโอเอสเทน วันที่ 17 กุมภาพันธ์ 2558 เดอะซิมส์ 4 เป็นเกมพีซีแรกที่ทำยอดขายชนะเกมในเครื่องเล่นคอนโซลชนิดอื่น ๆ ในรอบ 2 ปี และยอดขาย 408,150 ชุด ใน 4 วันแรกนับตั้งแต่วันที่จำหน่าย และในเดือนพฤศจิกายนก็ทำยอดขายได้ทะลุ 1.10 ล้านชุดทั่วโลก ตัวเกมนั้นต่างได้รับการตอบรับเป็นอย่างดี ถึงแม้ว่าจะน้อยกว่าเดอะซิมส์ภาคก่อนหน้าก็ตามรูปแบบการเล่นเกม รูปแบบการเล่นเกม. เดอะซิมส์ 4 เป็นเกมจำลองชีวิตคล้ายกับภาคก่อนหน้า ผู้เล่นสร้างตัวละครซิมและสำรวจบุคลิกภาพต่าง ๆ ที่จะเปลี่ยนแปลงการดำเนินเรื่องของเกม ซิมสร้างทำงานหลายอย่างพร้อมกันได้ (multitasking) เช่น เดินขณะทำงานอีกอย่างหนึ่ง อารมณ์ของซิมก็เปลี่ยนแปลงรูปแบบการเล่น เช่น ซิมคนหนึ่งสามารถทำงานหนึ่ง ๆ ได้ขณะโกรธหรือตื่นเต้นอย่างสุดโต่ง คล้าย ๆ กับเกมซิมส์เกมก่อนหน้า มีกิจกรรมท้าทายที่ผู้เล่นสร้างขึ้นเองได้มากมาย หนึ่งในกิจกรรมที่พบได้บ่อยที่สุดคือ Legacy Challenge ซึ่งผู้เล่นควบคุมซิมคนเดียวและทำให้ตระกูลอยู่ได้ยาวนานถึง 10 รุ่นCreate A Sim Create A Sim. หนึ่งในการเปลี่ยนแปลงครั้งใหญ่ใน Create A Sim หรือโหมดสร้างซิม คือกาเลิกใช้แถบเลื่อนและแทนด้วยการลากและดึงเมาส์ ผู้เล่นสามารถจัดการกับใบหน้าซิมโดยตรงได้ด้วยการคลิกและลากเมาส์ ผู้เล่นสามารถจัดการกับส่วนต่าง ๆ ของร่างกาย เช่น หน้าท้อง หน้าอก ขา แขน และเท้า เหล่านี้เป็นคุณสมบัติใหม่ที่ไม่เคยพบในเกมซิมส์ก่อนหน้าที่ทำได้แค่ปรับความแข็งแรงและความอ้วนของร่างกาย แต่ในเกมเดอะซิมส์ 4 นี้ก็สามารถปรับระดับความแข็งแรงและความอ้วนของร่างกายได้เช่นเดิม เกมภาคหลักมีทรงผมให้เลือกมากกว่า 40 ทรงผมสำหรับทั้งผู้หญิงและผู้ชาย การเลือกรูปแบบของซิมที่มีมาให้แล้วสามารถเลือกได้ตั้งแต่รูปร่างของร่างกายไปจนถึงชาติพันธุ์ ซิมมีช่วงชีวิต 7 ขั้น ได้แก่ วัยทารก วัยคลาน วัยเด็ก วัยรุ่น วัยหนุ่มสาว วัยผู้ใหญ่ และผู้สูงอายุ แต่ขั้นวัยทารกจะเล่นได้เมื่อซิมเกิดใหม่เท่านั้น ไม่สามารถเลือกวัยนี้ใน Create A Sim ได้ ลักษณะนิสัย (trait) กลับมาอีกครั้ง ซิมแต่ละคนสามารถมีลักษณะนิสัยได้ 3 อย่าง และความปรารถนา (aspiration) หนึ่งอย่าง จะมีลักษณะนิสัยที่ซ่อนอยู่ของมันเอง เมื่อเทียบกับเกมซิมส์ก่อนหน้าซึ่งมีเครื่องแต่งกายสำหรับใส่ทุกวัน ชุดทางการ ชุดนอน ชุดกีฬา ชุดสังสรรค์ และชุดว่ายน้ำ จะจำกัดให้มีทางเลือกเฉพาะประเภทเครื่องแต่งกายเท่านั้น แต่ในภาคนี้ เครื่องแต่งกายทุกชุดสามารถเป็นชุดใดก็ได้ ผู้เล่นสามารถมีเครื่องแต่งกายได้ประเภทละ 5 ชุดโหมดซื้อ/สร้าง โหมดซื้อ/สร้าง. ในเดอะซิมส์ 4 โหมดซื้อและสร้างถูกรวมอยู่ด้วยกัน และถือว่าเป็นหนึ่งคุณสมบัติของเกม เกมปรากฏระบบสร้างและซื้อ (build-and-buy system) ทั้งในย่านที่อยู่อาศัยและการปรับภูมิประเทศ สิ่งของในโหมดซื้อบางอย่างจะถูกล็อก และปลดล็อกได้เมื่อถึงระดับอาชีพที่กำหนด อาคารและห้องต่าง ๆ สามารถเคลื่อนย้ายได้ภายในพื้นที่ กำแพงสามารถปรับความสูงได้ มีระบบการค้นหาสิ่งของในโหมดซื้อและสร้างด้วยเดอะแกลเลอรี เดอะแกลเลอรี. เดอะซิมส์ 4 มีคุณสมบัติสังคมต่าง ๆ เช่น การนำเข้าซิมและบ้านที่ผู้เล่นอื่น ๆ สร้างไว้จากเดอะแกลเลอรีเข้ามาในเกมของผู้เล่น ซึ่งจะส่งผลต่อโลกรอบ ๆ ซิมของผู้เล่น ผู้เล่นอาจเผยแพร่สิ่งที่ผู้เล่นสร้างลงในเดอะแกลเลอรี เพื่อให้ผู้เล่นอื่น ๆ ดาวน์โหลดไว้ไว้ในเกมของตนได้เช่นกันโลกของซิม โลกของซิม. เดอะซิมส์ 4 ภาคหลักมีโลก (World) ของซิม 2 แห่ง ได้แก่ วิลโลว์ครีก (Willow Creek) และโอเอซิสสปริงส์ (Oasis Springs) ทั้งสองแห่งมีที่อยู่อาศัย 5 แห่ง หลังจากมีอัปเดต โลกแห่งใหม่ชื่อ นิวเครสต์ (Newcrest) ออกให้ดาวน์โหลด มีที่อยู่อาศัย 15 แห่งชุดการอัปเดตสำคัญ ชุดการอัปเดตสำคัญ. ทางทีมงาน The Sims ได้ออกประกาศมาประกาศว่าจะมีการอัปเดตครั้งสำคัญ โดยจะสามารถอัปเดตได้ฟรีผ่านทาง Origin โดยไม่เสียค่าใช้จ่าย เฉพาะของแท้ถูกลิขสิทธิ์เท่านั้นการวางจำหน่ายรุ่นที่จำหน่ายภาคเสริม (Expansion Pack)ชุดไอเท็มเสริม (Stuff Pack)ชุดเกมเสริม (Game Pack)เนื้อหาดาวน์โหลดเสริม</doc>
