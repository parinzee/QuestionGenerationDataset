<doc id="765234" url="https://th.wikipedia.org/wiki?curid=765234" title="อะนิเพล็กซ์">อะนิเพล็กซ์ บริษัท อะนิเพล็กซ์ จำกัด () เป็นบริษัทผู้ผลิตและผู้จัดจำหน่ายอะนิเมะและดนตรีของญี่ปุ่น ก่อตั้งในเดือนกันยายน พ.ศ. 2538 ในชื่อ โซนี่พิคเจอร์สเอ็นเตอร์เทนเมนต์วิชวลเวิร์ก (Sony Pictures Entertainment Visual Works) โดยการร่วมทุนระหว่างโซนี่คอมพิวเตอร์เอ็นเตอร์เทนเมนต์กับโซนี่มิวสิกเอ็นเตอร์เทนเมนต์ (ประเทศญี่ปุ่น) จากนั้นในปี 2545 จึงเปลี่ยนชื่อไปเป็น โซนี่มิวสิกเอ็นเตอร์เทนเมนต์วิชวลเวิร์ก (Sony Music Entertainment Visual Works) ก่อนที่ต่อมา โซนี่มิวสิกเอ็นเตอร์เทนเมนต์ (ประเทศญี่ปุ่น) ได้เข้ามาถือหุ้นทั้งหมดและตั้งสถานะเป็นบริษัทลูก และในปี 2546 ก็เปลี่ยนชื่อเป็น "อะนิเพล็กซ์" นอกจากสตูดิโอของตัวเองแล้ว อะนิเพล็กซ์ยังได้ตั้งสตูดิโอการผลิตอีกแห่งขึ้นในปี 2548 ที่ชื่อว่า เอ-1 พิกเจอส์ ที่ผ่านมาได้ผลิตผลงานที่มีชื่อเสียงออกมาหลายเรื่อง อาทิ แขนกล คนแปรธาตุ, แองเจิลบีทส์! แผนพิชิตนางฟ้า เป็นต้น นอกจากนี้อะนิเพล็กซ์ยังเป็นผู้ผลิตเพลงประกอบวีดีโอเกมให้แก่โซนี่คอมพิวเตอร์เอ็นเตอร์เทนเมนต์</doc>
