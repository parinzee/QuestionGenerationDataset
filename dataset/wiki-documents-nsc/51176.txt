<doc id="51176" url="https://th.wikipedia.org/wiki?curid=51176" title="สำนักงบประมาณ">สำนักงบประมาณ สำนักงบประมาณ () เป็นหน่วยงานราชการ มีฐานะเทียบเท่ากรม สังกัดสำนักนายกรัฐมนตรี มีหน้าที่เป็นหน่วยกลางในการจัดทำงบประมาณแผ่นดิน เพื่อเสนอนายกรัฐมนตรีและคณะรัฐมนตรีพิจารณาอนุมัติ ก่อนที่รัฐบาลจะนำเสนอรัฐสภา เพื่อพิจารณาอนุมัติให้ประกาศใช้เป็น พระราชบัญญัติงบประมาณรายจ่ายประจำปี สำหรับใช้จ่ายในปีต่อไปประวัติ ประวัติ. กระทรวงพระคลังมหาสมบัติ ถูกตั้งขึ้นในปี พ.ศ. 2433 ซึ่งมีกรมบัญชีกลาง เป็นหน่วยงานหนึ่งในสังกัด ต่อมาในปี พ.ศ. 2469 ได้มีการจัดตั้ง "กองงบประมาณ" ขึ้นในกรมบัญชีกลาง มีหน้าที่ในการตรวจจ่ายฎีกาเบิกค่าใช้สอยและเงินพิเศษที่เบิกจ่ายในงบประมาณ รักษางบประมาณ วิธีการงบประมาณ ในปี พ.ศ. 2475 กองงบประมาณถูกลดฐานะลงเป็นเพียง "แผนกงบประมาณ" ซึ่งในปีต่อมาก็ได้มีการยกฐานะขึ้นเป็นกอง ตามเดิม กระทั่งในการปฏิวัติ เดือนตุลาคม พ.ศ. 2501 คณะปฏิวัติได้เห็นความสำคัญของการงบประมาณว่าเป็นส่วนขับเคลื่อนการพัฒนาชาติ จึงได้แยกส่วนการงบประมาณออกมาเทียบเท่ากรม เป็น "สำนักงบประมาณ" สังกัดสำนักนายกรัฐมนตรี ตั้งแต่วันที่ 14 กุมภาพันธ์ พ.ศ. 2502 โดยมีดร.ป๋วย อึ้งภากรณ์ เป็นผู้อำนวยการสำนักงบประมาณคนแรกรายนามผู้อำนวยการสำนักงบประมาณรายนามผู้อำนวยการสำนักงบประมาณ. - ป๋วย อึ้งภากรณ์ พ.ศ. 2502 - พ.ศ. 2504 - สิริ ปกาสิต พ.ศ. 2504 - พ.ศ. 2509 - เรณู สุวรรณสิทธิ์ พ.ศ. 2509 - พ.ศ. 2513 - พลโทชาญ อังศุโชติ พ.ศ. 2513 - พ.ศ. 2517 - บุญธรรม ทองไข่มุกต์ พ.ศ. 2517 - พ.ศ. 2519 - สุธี สิงห์เสน่ห์ พ.ศ. 2519 - พ.ศ. 2526 - บดี จุณณานนท์ พ.ศ. 2526 - พ.ศ. 2535 และ พ.ศ. 2536 - พ.ศ. 2538 - โกวิทย์ โปษยานนท์ พ.ศ. 2535 - พ.ศ. 2536 - เสรี สุขสถาพร พ.ศ. 2538 - พ.ศ. 2541 - สวัสดิภาพ กันทาธรรม พ.ศ. 2541 - พ.ศ. 2542 - พูลทรัพย์ ปิยะอนันต์ พ.ศ. 2542 - พ.ศ. 2545 - ดร.พรชัย นุชสุวรรณ พ.ศ. 2545 - พ.ศ. 2546 - วุฒิพันธุ์ วิชัยรัตน์ พ.ศ. 2546 - พ.ศ. 2551 - บัณฑูร สุภัควณิช พ.ศ. 2551 - พ.ศ. 2552 - วลัยรัตน์ ศรีอรุณ พ.ศ. 2552 - 30 กันยายน พ.ศ. 2554 - วรวิทย์ จำปีรัตน์ 1 ตุลาคม พ.ศ. 2554 - 30 กันยายน พ.ศ. 2556 - สมศักดิ์ โชติรัตนะศิริ 1 ตุลาคม พ.ศ. 2556 - 30 กันยายน พ.ศ. 2560 - เดชาภิวัฒน์ ณ สงขลา 1 ตุลาคม พ.ศ. 2560 - ปัจจุบัน</doc>
