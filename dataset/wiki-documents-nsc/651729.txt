<doc id="651729" url="https://th.wikipedia.org/wiki?curid=651729" title="วังทวีวัฒนา">วังทวีวัฒนา วังทวีวัฒนา เป็นวังที่สร้างขึ้นเพื่อเป็นที่ประทับส่วนพระองค์ในสมเด็จพระเจ้าอยู่หัว มหาวชิราลงกรณ บดินทรเทพยวรางกูร ตั้งอยู่ที่ถนนพุทธมณฑล สาย 3 แขวงทวีวัฒนา เขตทวีวัฒนา กรุงเทพมหานครประวัติ ประวัติ. วังทวีวัฒนา เป็นวังที่ประทับของสมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมารและพระเจ้าหลานเธอ พระองค์เจ้าทีปังกรรัศมีโชติ ตั้งอยู่ที่เขตทวีวัฒนา กรุงเทพมหานคร และเคยเป็นที่ประทับของ ศรีรัศมิ์ สุวะดี เมื่อครั้งดำรงพระอิสริยยศเป็นพระเจ้าวรวงศ์เธอ พระองค์เจ้าศรีรัศมิ์ พระวรชายา และยังเป็นที่ตั้งของกองงานในพระองค์และเป็นที่ตั้งของมูลนิธิสายใยรักแห่งครอบครัว วังทวีวัฒนาเป็นวังที่สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร สร้างขึ้นเพื่อเป็นที่พักผ่อนพระอิริยาบถ ทดลองปลูกพันธุ์ไม้ และพัฒนางานด้านการเกษตรต่างๆปัจจุบัน ปัจจุบัน. ปัจจุบันวังแห่งนี้สมเด็จพระเจ้าอยู่หัวมหาวชิราลงกรณ บดินทรเทพยวรางกูร ได้เสด็จพระราชดำเนินไปประทับอยู่เนืองๆ เมื่อครั้งเสด็จไปทรงประกอบพระราชกรณียกิจต่างๆในบริเวณนั้น</doc>
