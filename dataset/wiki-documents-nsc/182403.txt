<doc id="182403" url="https://th.wikipedia.org/wiki?curid=182403" title="อัศวิน ขวัญเมือง">อัศวิน ขวัญเมือง พลตำรวจเอก อัศวิน ขวัญเมือง ผู้ว่าราชการกรุงเทพมหานคร, สมาชิกสภาขับเคลื่อนการปฏิรูปประเทศ คอลัมนิสต์ อัศวินเมืองกรุง หนังสือพิมพ์เอ็มทูเอฟ, อดีตรองผู้บัญชาการตำรวจแห่งชาติ และอดีตผู้ช่วยผู้บัญชาการตำรวจแห่งชาติ เกิดเมื่อวันที่ 15 กุมภาพันธ์ พ.ศ. 2494 ที่อำเภออู่ทอง จังหวัดสุพรรณบุรี จบการศึกษาจากระดับชั้น มศ.3 จากโรงเรียนด่านช้างวิทยา, โรงเรียนตำรวจภูธรภาค 7, โรงเรียนนายร้อยตำรวจรุ่นที่ 30 (นรต.30) จบหลักสูตรการบริหารงานตำรวจชั้นสูง รุ่นที่ 16 และหลักสูตรวิทยาลัยป้องกันราชอาณาจักร รุ่นที่ 45 พล.ต.อ.อัศวิน ได้ชื่อว่าเป็นนายตำรวจมือปราบฝีมือดีคนหนึ่ง เคยผ่านคดีสำคัญ ๆ ระดับชาติมาแล้วหลายคดี อาทิ คดีสังหารนายศุภฤกษ์ เรือนใจมั่น (โจ ด่านช้าง), คดีคาร์บอมบ์รถอดีตนายกรัฐมนตรี พ.ต.ท.ทักษิณ ชินวัตร, คดีจับกุมนายประชา โพธิพิพิธ (กำนันเซี๊ยะ), คดีจับกุมนายนพพล ประสงค์ศิล (จิ๊บ ไผ่เขียว) และคดีวิสามัญฆาตกรรมนายชาญชัย ประสงค์ศิล (โจ๊ก ไผ่เขียว) เป็นต้น ในกลางปี พ.ศ. 2551 เมื่อดำรงยศ พลตำรวจโท (พล.ต.ท.) ได้ถูกปรับย้ายจากตำแหน่งผู้บัญชาการตำรวจนครบาลไปเป็นผู้ช่วยผู้บัญชาการตำรวจแห่งชาติ และเป็น พล.ต.ท.สุชาติ เหมือนแก้ว รับตำแหน่งนี้แทน ทั้งนี้ถูกวิจารณ์ว่าเป็นเพราะไม่อาจจัดการกับการชุมนุมของพันธมิตรประชาชนเพื่อประชาธิปไตยได้ ต่อมาในรัฐบาลนายอภิสิทธิ์ เวชชาชีวะ ในกลางปี พ.ศ. 2552 มีข่าวว่า นายสุเทพ เทือกสุบรรณ รองนายกรัฐมนตรีฝ่ายความมั่นคง พยายามจะพลักดันให้เป็นที่ปรึกษา สบ.10 ในยศพลตำรวจเอก (พล.ต.อ.) ซึ่งเป็นตำแหน่งที่เปิดขึ้นใหม่ แต่ทางคณะกรรมการข้าราชการตำรวจ (ก.ตร.) ไม่อนุมัติ แต่ท้ายที่สุดในเดือนตุลาคม ปีเดียวกัน ก็ได้รับโปรดเกล้าฯเป็นพลตำรวจเอก และรองผู้บัญชาการตำรวจแห่งชาติและต่อมาได้รับแต่งตั้งให้ดำรงตำแหน่งรักษาราชการการแทนผู้บัญชาการตำรวจภูธรภาค 2 ก่อนย้ายจากตำแหน่งนั้นมาดำรงตำแหน่งรักษาราชการการผู้บัญชาการตำรวจภูธรภาค 1 ในเดือนตุลาคม พ.ศ. 2553 ซึ่งในปลายปีเดียวกัน ยังได้รับฉายาจากสื่อมวลชนว่า "อัศวินปิดจ๊อบ" เนื่องจากมีผลการทำงานที่ดุดัน รวดเร็ว และ "มือปราบไผ่เขียว"และยังได้รับผลโหวตจากการสำรวจความคิดเห็นจากเอแบคโพลด้วยว่า เป็นนายตำรวจที่เป็นตำรวจมือปราบ ที่ประชาชนรู้สึกชื่นชอบและบรรเทาเหตุอาชญากรรมได้มากที่สุด ภายหลังเกษียณอายุราชการ ได้รับการแต่งตั้งให้เป็นรองผู้ว่าราชการกรุงเทพมหานคร (หม่อมราชวงศ์สุขุมพันธุ์ บริพัตร เป็นผู้ว่าราชการกรุงเทพมหานคร) ดูแลงานป้องกันและบรรเทาสาธารณภัย และเทศกิจจนมาถึงตำแหน่งผู้ว่าราชการกรุงเทพมหานครจากการได้รับการแต่งตั้งจากคณะรักษาความสงบแห่งชาติในปัจจุบัน นับได้ว่าเขาเป็นนายตำรวจไทยคนแรกในประวัติศาสตร์ที่ได้ดำรงตำแหน่งนี้ประวัติการรับราชการประวัติการรับราชการ. - พ.ศ. 2520 (ร.ต.ต.) รอง สวส. สน.สำเหร่ (หัวหน้าสายสืบ) - พ.ศ. 2522 (ร.ต.ท.) รอง สวส. สภ.อ.อู่ทอง จ.สุพรรณบุรี - พ.ศ. 2524 รอง สวป. สภ.อ.เมืองนครปฐม - พ.ศ. 2525 (ร.ต.อ.) - พ.ศ. 2526 สว.ผ.5 กก.สส.บก.ภ.3 จ.นครปฐม - พ.ศ. 2528 (พ.ต.ต.) สว. สภ.อ.ด่านช้าง (หัวหน้า สภ.อ.) จ.สุพรรณบุรี - พ.ศ. 2531 (พ.ต.ท.) - พ.ศ. 2532 รอง ผกก.วท.บก.ภ.3 จ.นครปฐม - พ.ศ. 2534 (พ.ต.อ.) ผกก.วิทยาลัยพยาบาลตำรวจ - พ.ศ. 2536 รกน.ผกก.สส.ภ.7 จ.นครปฐม - พ.ศ. 2538 รอง ผบก.ป. - พ.ศ. 2541 (พล.ต.ต.) ผบก.ภ.เชียงราย - พ.ศ. 2542 ผบก.ป. - พ.ศ. 2543 กรรมการการท่าเรือแห่งประเทศไทย - พ.ศ. 2544 ผู้ช่วย ผบช.ก. - พ.ศ. 2547 รอง ผบช.ก. - พ.ศ. 2549 (พล.ต.ท.) ผบช.ภ.2 - พ.ศ. 2550 ผบช.น. (ผู้บัญชาการตำรวจนครบาล) - พ.ศ. 2551 ผช.ผบ.ตร. กรรมการบริหารกิจการองค์การขนส่งมวลชนกรุงเทพ - พ.ศ. 2552 รอง ผบ.ตร. (พล.ต.อ.) - พ.ศ. 2556 รองผู้ว่าราชการกรุงเทพมหานคร - พ.ศ. 2559 ผู้ว่าราชการกรุงเทพมหานคร - พ.ศ. 2561 กรรมการในคณะกรรมการนโยบายการกีฬาแห่งชาติชีวิตครอบครัว ชีวิตครอบครัว. พล.ต.อ.อัศวิน มีชื่อเรียกเล่น ๆ จากสื่อมวลชนว่า "บิ๊กวิน" มีบ้านพักส่วนตัวอยู่ที่จังหวัดนนทบุรี ชีวิตครอบครัวสมรสกับ นางวาสนา ขวัญเมือง มีบุตรชาย 3 คน ประกอบด้วย พ.ต.ต.อัษฎาวุธ ขวัญเมือง สว.กก.สส.บก.น.6 , นายสุกฤษฎิ์ ขวัญเมือง ปัจจุบันศึกษาอยู่มหาวิทยาลัยธรรมศาสตร์ และ ร.ต.ท.พงศกร ขวัญเมือง ประธานรุ่นนักเรียนเตรียมทหาร รุ่นที่ 53 ประธานรุ่นนักเรียนนายร้อยตำรวจ รุ่นที่ 69 (นรต.69) เยาวชนดีเด่น พ.ศ. 2554 และรองสารวัตร(สอบสวน) สน.ทุ่งมหาเมฆ ซึ่งในปี พ.ศ. 2553 พล.ต.อ.อัศวินได้รับเลือกเป็นพ่อดีเด่นแห่งชาติอีกด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรมาลา (ร.จ.ม.)</doc>
