<doc id="856015" url="https://th.wikipedia.org/wiki?curid=856015" title="วินซ์ แม็กแมน ซีเนียร์">วินซ์ แม็กแมน ซีเนียร์ วินเซนต์ เจมส์ "วินซ์" แม็กแมน (Vincent James "Vince" McMahon) เกิด 6 กรกฎาคม ค.ศ. 1914 – 24 พฤษภาคม ค.ศ. 1984 ที่รู้จักดีในชื่อ วินเซนต์ เจ แม็กแมน (Vincent J. McMahon) หรือ วินซ์ แม็กแมน ซีเนียร์ (Vince McMahon Sr.) เป็นผู้ผลิตมวยปล้ำอาชีพชาวอเมริกัน เขาเป็นที่รู้จักกันดีที่สุดสำหรับการทำงาน Capitol Wrestling Corporation (ภายหลังเปลี่ยนชื่อเป็น World Wide Wrestling Federation และ World Wrestling Federation ในระหว่างที่เขาดำรงตำแหน่ง, และปัจจุบันในชื่อ WWE) ตั้งแต่ปี 1954 ถึง 1982, และเป็นผู้ให้กำเนิดผู้สืบสกุลของเขา วินเซนต์ เคนเนดี แม็กแมนประวัติ ประวัติ. Vincent J. บิดาของ Vicent K. Mcmahon หรือเจ้าของ WWE คนปัจจุบันเติบโตมากับธุรกิจ มวยสากล และ มวยปล้ำ เขาได้รับอิทธิพล และแรงบันดาลใจมาจาก Jess McMahon พ่อของเค้า ซึ่งเป็นโปรโมเตอร์ชื่อดังในยุคนั้น Vince J. เรียนรู้การทำงานเป็นโปรโมเตอร์อย่างขยันและรวดเร็วตั้งแต่ยังเล็ก ไม่แปลกเลยที่ Vince J. จะอยากมีกิจการและความฝันเป็นของตนเอง ในปี 1935 เพียงแค่อายุ 20 ปี Vince J. ก็สามารถที่จะโปรโมต แมตส์ที่ตัวเค้าเองเป็นคนจัดขึ้นได้เป็นครั้งแรก ใน Hamstead, New York แต่ก็เป็นที่น่าเสียดาย ก่อนที่ชื่อของ Vince J. จะเข้ามามีบทบาทกับอาณาเขตมวยปล้ำ ในดินแดนตะวันออกเฉียงเหนือ เจ้าตัวก็ต้องถูกส่งออกไปเพื่อรับใช้ชาติ ในสงครามโลกครั้งที่ 2 เสียก่อน สงครามครั้งนั้นทำให้ความคิดที่จะก่อตั้งความฝันของเค้า ต้องเลื่อนออกไปหลายปี แต่นั่นก็ไม่สามารถจะทำให้ Vince ล้มเลิกความฝันนั้นได้ หลังสงครามโลกจบลงเค้ากลับมาพร้อมกับความกระหายในการตามล่าความฝันอีกครั้ง แต่ก็เป็นที่น่าเสียดาย เพราะเมื่อ Vince J. กลับเข้ามาสู่ วงการธุรกิจนี้ ดินแดนอาณาเขตของ New York แทบทั้งหมดก็ตกเป็นของ Joseph "Toots" Mondt ไปเสียแล้ว Vince J. ไม่สามารถต้านทานอำนาจที่มีอยู่ในมือ ของ Joseph ไว้ได้เจ้าตัวจึงต้องออกไปตามล่าหาความฝันที่อื่น Vince J. เลือกที่จะไปตั้งถิ่นฐานครั้งใหม่อีกครั้งที่เมืองหลวงอย่าง Washington, D.C., เค้าเริ่มต้นจากการบริหารและจัดการสนามอย่าง Turner's Arena สนามที่เก่าคร่ำครึซึ่งครั้งหนึ่งเจ้าของของสนามแห่งนี้ก็คืออดีตแชมป์มวยปล้ำรุ่น middleweight อย่าง William "Joe" Turner สีปีผ่านไป McMahon จัดคอนเสิร์ต และมวยปล้ำรายสัปดาห์นับครั้งไม่ถ้วน ก่อนที่เจ้าตัวจะสามารถ ซื้อกิจการของ Turner's Arena ไปได้อย่างเต็มตัวในเดือน ธันวาคม ปี 1952 และแล้วหลังจากที่ Vince J. มีสังเวียนมวยปล้ำเป็นของตนเองแล้ว เค้าจึงไม่รอช้าที่จะทำการก่อตั้งสมาคมมวยปล้ำของตนเองอย่างเป็นทางการ ในวันที่ 7 มกราคม ปี 1953 ภายใต้ชื่อ Capitol Wrestling Corporation ช่วงเวลาระยะแรกของสมาคม เต็มไปด้วยปัญหาและการขาดทุน จนสมาคมเกือบจะต้องปิดกิจการลงไปหลายต่อหลายครั้ง แต่หลังจากที่ Vince J. มีวิสัยทัศน์ที่ก้าวไกล และนำเอาธุรกิจสื่อ อย่างโทรทัศน์เข้ามาเกี่ยวข้อง ซึ่งถือว่าเป็นเรื่องแปลกใหม่อย่างมากในขณะนั้น เพราะโปรโมเตอร์หลายคนไม่ให้ความสนใจและความเข้าใจในเรื่องของ สื่ออย่างโทรทัศน์ Capitol Wrestling ก็ดูท่าจะต่ออายุของสมาคมออกไปได้อีกหน่อย ในวันที่ 5 มกราคม 1956 Vince J. ได้ทำการฉายเทปบันทึกการแข่งขันมวยปล้ำของสมาคม Capitol Wrestling เป็นครั้งแรก ผลปรากฏว่า Capitol Wrestling ดังเป็นพลุแตก เรตติ้งดีวันดีคืนอย่างฉุดไม่อยู่ คนแห่มาดูในสนามแทบแตกในแต่ละครั้งที่จัด และภายใน 6 ปี ตลาดโทรทัศน์ใน New York ก็ต้องการที่จะดึงเอา Capitol Wrestling เข้าไปเผยแพร่เพื่อทำกำไร และแล้วหลังจากนั้นด้วยการช่วยเหลือของ Joe Mondt นักโปรโมเตอร์ชื่อดังแห่ง New York ทำให้ Vince J. ได้มีโอกาสเข้าไปจัดมวยปล้ำ ณ สนามอันทรงเกียรติอย่าง Madison Square Garden แฟนๆที่ Madison Square Garden ชื่นชอบ Capitol Wrestling เป็นอย่างมาก จำนวนคนดูแทบจะเต็มสนามทุกครั้งในแต่ละสัปดาห์ที่จัด และด้วยวิสัยทัศน์ที่กว้างไกลของเค้า บวกกับ ความพยายามที่ไม่เคยจะหยุดยั้ง ท้ายที่สุดในปี 1960 Vince J. ก็ได้เป็นโปรโมเตอร์รายใหญ่ที่สุดของ ดินแดนตะวันออกเฉียงเหนือแห่งสหรัฐอเมริกา ในวันที่ 24 พฤษภาคม 1984 Vince J. ได้เสียชีวิตลงในวัย 69 ปี ด้วยโรคมะเร็งตับอ่อน ในปี 1996 Vince J. ได้รับการเสนอชื่อเข้าสู่หอเกียรติยศดับเบิลยูดับเบิลยูอีความสำเร็จความสำเร็จ. - Professional Wrestling Hall of Fame and Museum- Class of 2004 - World Wrestling Federation- WWF Hall of Fame (Class of 1996) - Wrestling Observer Newsletter awards- Wrestling Observer Newsletter Hall of Fame (Class of 1996) - Other accomplishments- Madison Square Garden Hall of Fame (Class of 1984)</doc>
