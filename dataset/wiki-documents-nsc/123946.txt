<doc id="123946" url="https://th.wikipedia.org/wiki?curid=123946" title="ล่าล้างกางเขนเลือด">ล่าล้างกางเขนเลือด ล่ากางเขนเลือด () () เป็นการ์ตูนญี่ปุ่นแนวแฟนตาซี เรื่องโดยเคียว ชิโระไดระ ภาพโดยยูริ คิมุระ ตีพิมพ์ในประเทศญี่ปุ่นโดยสำนักพิมพ์สแควร์อีนิกซ์ ตีพิมพ์ในประเทศไทยโดยสำนักพิมพ์วิบูลย์กิจ จำนวน 9 เล่มจบเนื้อเรื่อง เนื้อเรื่อง. ตั้งแต่อาณาจักรล่มสลายไปเมื่อพันปีก่อน ราชาแวมไพร์ โรสเรด สเตราส์ ก็ได้เดินทางไปยังที่ต่างๆเพื่อปลดผนึกให้กับราชินีอาเดลไฮท์ โดยต้องทำการต่อสู้กับเหล่าแดมพีล แวมไพร์ครึ่งมนุษย์ที่พยายามสังหารเขามาตลอดพันปี ทั้งยังต้องต่อสู้กับหงส์ทมิฬ แบล็คสวอน อีกด้วย ครั้นเมื่อโลกในยุคปัจจุบันถูกรุกรานโดยผู้มาเยือดจากต่างดาว แวมไพร์ แดมพีล และมนุษย์ที่ต่อสู้กันมานานจึงต้องร่วมมือกันเพื่อกำจัดศัตรู โดยอาศัยพลังจากราชาและราชินีแวมไพร์เลือดแท้ทั้งสอง โดยเมื่อค้นหาราชินีพบก็จะส่งราชาและราชินีออกไปยังอวกาศโดยจรวดซึคุโยมิ ชื่อของปฏิบัติการนี้คือ โอเวอร์มูน โดยมีการพัฒนาจรวดขึ้นที่เกาะแห่งหนึ่ง สเตราส์เข้ารับการฝึกในฐานะนักบินของจรวด ในขณะที่บริจิตต์นำกองกำลังแดมพีลและมนุษย์ทำลายผนึกจำนวนมากเพื่อตามหาราชินีให้พบ ภายหลังเมื่อราชินีอาเดลไฮท์ถูกปลดปล่อยออกมา ความเป็นจริงเกี่ยวกับเรื่องราวของอาณาจักรรัตติกาลก็ถูกเปิดเผย เซเบอร์ฮาเก้นคือผู้สังหารสเตลล่าและเปลี่ยนวิญญาณของนางและลูกเป็นหงส์ทมิฬเพื่อกำจัดราชาแวมไพร์ ส่วนจรวดซึคุโยมินั้น ก็ไม่อาจเดินทางไปยังอวกาศได้อีกต่อไปเพราะผู้มาเยือนจากต่างดาวจะทำการกำจัดวัตถุขนาดใหญ่ทุกชนิดที่ขึ้นไปในชั้นบรรยากาศ สเตราส์กับอาเดลไฮท์จึงได้บินไปดวงจันทร์ เพื่อให้อาเดลไฮท์ทำลายบิ๊กมอลเลอร์และสละชีวิตของตนเพื่อเปลี่ยนพื้นผิวดวงจันทร์ให้มีสภาพเหมือนโลกมนุษย์ตามแผนการขนนกเส้นสุดท้าย เพื่อให้หลังจากนั้นเผ่าแวมไพร์และแดมพีลที่เหลืออยู่จะได้ไปไปอาศัยอยู่บนดวงจันทร์ หลังจากแผนการขนนกเส้นสุดท้ายสำเร็จแล้ว สเตราส์ก็ได้พ่ายแพ้ให้กับคายูกิตัวละครแวมไพร์ ตัวละคร. แวมไพร์. โรสเรด สเตราส์ (ローズレッド ストラウス Rosered Strauss) สเตราส์หรือฉายาราชาแวมไพร์กุหลาบแดงผู้น่าพรั่นพรึงนั้น ในอดีตเมื่อพันปีก่อนได้ละทิ้งอาณาจักรรัตติกาลที่กำลังจะล่มสลายเพื่อตามหาร่างของราชินีอาเดลไฮท์ที่ถูกปิดผนึก เหล่าแดมพีลต่างคิดว่าสเตราส์ทำเพื่อช่วยนางอันเป็นที่รัก มีเพียงบริจิตต์ผู้เคยใกล้ชิดกับสเตราส์เท่านั้นที่เชื่อว่าเขาทำไปเพื่อจะล้างแค้นให้กับสเตลล่า หญิงสาวมนุษย์ที่เคยเป็นภรรยาของสเตราส์ แต่ในความเป็นจริงแล้วมีเพียงสเตราส์เท่านั้นที่รู้ความจริงทั้งหมด ก่อนที่จะได้ขึ้นครองบัลลังก์อาณาจักรรัตติกาลนั้น สเตราส์เป็นแม่ทัพที่เก่งกาจที่สุดและรับเลี้ยงบริจิตต์ในฐานะลูกสาวคนหนึ่ง เมื่อไปรบที่ชายแดนเขาจึงได้พบรักกับสเตลล่าและแต่งงานกันภายหลัง สเตราส์เป็นแวมไพร์เลือดแท้ที่มีพลังกล้าแกร่งมาก แม้แต่แสงอาทิตย์ที่เป็นศัตรูของแวมไพร์ทั้งมวลยังไม่อาจทำอันตรายเขาได้ เหล่าแวมไพร์จึงพากันกลัวและตัดสินประหารสเตราส์ซึ่งเขาเองก็ยอมแต่โดยดีเพื่อความสงบสุขของ อาณาจักร แต่เมื่อราชินีอาเดลไฮท์พลังมารแตกซ่านและถูกปิดผนึก สเตราส์ก็ได้ละทิ้งอาณาจักรและต่อสู้กับแดมพีล อย่างเดียวดายเป็นเวลากว่าพันปี อาเดลไฮท์(アーデルハイト Adelheid)ราชินีแห่งอาณาจักรรัตติกาล น้องสาวของบริจิตต์ เมื่อพันปีก่อนในเหตุการณ์ที่สเตราส์ถูกประหาร อาเดลไฮท์ตื่นตระหนกจนพลังมารแตกซ่านก่อให้เกิดความเสียหายร้ายแรง จึงถูกเซเบอร์ฮาเก้นผนึกเอาไว้ และถูกปลดปล่อยออกมาเมื่อแดมพีลและมนุษย์ร่วมมือกัน ในตอนแรกนั้นบริจิตต์เชื่อว่าอาเดลไฮท์คือผู้สังหารสเตลล่าและคิดว่าสเตราส์เองก็เชื่อเช่นนั้น แต่ในความเป็นจริงคืออาเดลไฮท์เพียงแต่เห็นสเตลล่าถูกสังหารไปต่อหน้าต่อตาเท่านั้นแดมพีล แดมพีล. แดมพีล หมายถึง ครึ่งแวมไพร์ครึ่งมนุษย์ เดิมทีอาศัยอยู่ในอาณาจักรรัตติกาล แต่เมื่ออาณาจักรล่มสลายก็กระจัดกระจายไปยังที่ต่างๆทั่วโลก บริจิตต์ อาร์วิงก์ ฟรอสฮาร์ท (ブリジット アーヴィング フロストハート Bridget Irving Frostheart)บริจิตต์เป็นถึงบุตรีของอดีตราชาแห่งอาณาจักรรัตติกาลแต่เมื่ออาเดลไฮท์ที่เป็นแวมไพร์เลือดแท้กำเนิดขึ้น บริจิตต์จึงต้องถูกขับออกจากวังและอยู่ภายใต้การดูแลของสเตราส์ที่ในขณะนั้นเป็นเพียงแม่ทัพเท่านั้น สเตราส์เลี้ยงบริจิตต์มาในฐานะลูกสาวคนหนึ่งและสอนวิชาความรู้ต่างๆให้ แต่ความรู้สึกของบริจิตต์ที่มีต่อสเตราส์นั้นเกินกว่าความรู้สึกที่ลูกสาวควรจะมีต่อพ่อ หลังจากอาณาจักรรัตติกาลล่มสลาย บริจิตต์กลายเป็นหัวหน้าของเหล่าแดมพีลทั้งหมด เป็นผู้รวบรวมแดมพีลในที่ต่างๆเขาด้วยกัน ต่อสู้กับสเตราส์มาเป็นเวลากว่าพันปีเพราะเคียดแค้นที่สเตราส์ละทิ้งอาณาจักรและเธอไปเพียงเพื่อจะล้างแค้นให้กับสเตลล่า แต่เมื่อความจริงเปิดเผยว่าสเตราส์ทำเพื่อสันติภาพของแดมพีลและมวลมนุษย์ บริจิตต์ก็กลับไปหาสเตราส์ในฐานะลูกสาวอีกครั้งหนึ่ง จิน เรนกะ(刃 蓮火 Jin Renka) เป็นหนึ่งในผู้ที่ต่อสู้กับสเตราส์มาเป็นเวลานาน เรนกะเป็นนักดาบที่มีความสามารถสูงที่สุดในกลุ่ม แต่เมื่อยูกิ โคมัทสึบาระหงส์ทมิฬรุ่นที่49 ถูกราชาแวมไพร์สังหาร เรนกะก็ใช้ชีวิตอยู่ด้วยความแค้น เทสเซนจิ ฟูฮาคุ(鉄扇寺 風伯 Tessenji Fuuhaku) หนึ่งในกลุ่มของบริจิตต์ มีร่างกายใหญ่โตและสวมชุดเกราะซามูไร ฟูฮาคุไม่ค่อยจะมีบทบาทมากเท่าไรนัก ในเวลาว่างจะทำงานที่ร้านอาหาร เอเดลบาร์ท ทาคาฮาชิ(エセルバート 高橋 Ethelbart Takahashi) หนึ่งในกลุ่มของบริจิตต์ ใช้เคียวเป็นอาวุธ สวมชุดนักเรียน มักปรากฏตัวคู่กับฟูฮาคุ เรทีเชีย(レティシア Laetitia) แดมพีลกำพร้าที่สเตราส์พบหลังการต่อสู้กับหงส์ทมิฬรุ่นที่ 49 เรทีเชียได้ติดตามสเตราส์มานับแต่นั้นและคอยช่วยเหลือสเตราส์ในการต่อสู้อยู่บ่อยครั้ง นอกจากนี้ยังติดตามบริจิตต์ไปทำลายผนึกเพื่อปลดปล่อยอาเดลไฮท์อีกด้วยหงส์ทมิฬ หงส์ทมิฬ. หงส์ทมิฬหรือแบล็คสวอนนั้น เป็นคำสาปที่เซเบอร์ฮาเก้นสร้างขึ้นจากวิญญาณของสเตลล่าและลูกที่ยังไม่เกิดมา เพื่อต่อกรกับสเตราส์ โดยจะสิงในร่างของหญิงสาวเพื่อต่อสุ้ และเมื่อพ่ายแพ้ก็จะหาร่างใหม่สิงต่อไปโดยมีความสามารถและความทรงจำของร่างก่อนๆไปด้วย แต่หากไม่สามารถกำจัดราชาแวมไพร์ได้ภายใน 5 ปีก็จะหาร่างใหม่เช่นกัน ยูกิ โคมัทสึบาระ(小松原ユキ Yuki Komatsubara) หงส์ทมิฬรุ่นที่ 49 มีฝีมือสูสีกับสเตราส์ ถูกสังหารและทำให้เรนกะยึดติดกับการแก้แค้น แม้ว่าเธอเองไม่หวังให้เป็นเช่นนั้นเลย คายูกิ ฮาราซากะ(比良坂花雪 Kayuki Hirasaka) หงส์ทมิฬรุ่นที่ 50 หลานสาวของผู้เฒ่า GM มีหน้าตาเหมือนกับยูกิอย่างมากแต่นิสัยต่างกันสิ้นเชิง และเป็นผู้ขอความร่วมมือจากสเตราส์ให้ร่วมกันกำจัดผู้มาเยือนจากต่างดาวมนุษย์ มนุษย์. ผู้เฒ่า GM(GM御前 GM Misaki) ผู้เฒ่า GM เป็นผู้มีอิทธิพลมากที่สุดในมวลมนุษย์ สามารถสั่งการทางทหารให้เคลื่อนไหวได้เต็มที่ ส่วน GM นั้นย่อมาจาก Great Mask หรือหน้ากากผู้ยิ่งใหญ่ เขาวางแผนว่าจะใช้สเตราส์และอาเดลไฮท์ในการต่อสู้กับชาวดาวฟีโอและฆ่าทิ้งในภายหลัง สเตลล่า เฮเซลเบิร์ก (ステラ・ヘイゼルバーグ Stella Heizerberg) หญิงสาวบ้านนอกธรรมดาคนหนึ่งที่สเตราส์ไปพบในขณะที่ยังเป็นแม่ทัพ สเตลล่าเป็นลูกต่างสายเลือดของเซเบอร์ฮาเก้นแต่ก็เป็นลูกที่เซเบอร์ฮาเก้นรักมากที่สุด เธอถูกสังหารอย่างเหี้ยมโหดเพื่อกลายเป็นหงส์ทมิฬพร้อมกับลูกในครรภ์ ทำให้สเตราส์ต้องจมอยู่กับห้วงทุกข์ สเตลล่าเป็นหญิงสาวที่มีจิตใจบริสุทธิ์และปรารถนาให้สเตราส์มีความสุขอย่างแท้จริง แมรี่ เซเบอร์ฮาเก้น(Mary Saberhagen) มนุษย์ที่เก่งกาจที่สุดในสมัยที่อาณาจักรรัตติกาลยังรุ่งเรืองอยู่ เป็นผู้สังหารสเตลล่าและก่อให้เกิดแบล็คสวอนขึ้น มีความมุ่งมั่นที่จะกำจัดราชาแวมไพร์ไม่ว่าจะต้องทำอย่างไรก็ตาม และเป็นผู้ปิดผนึกราชินีอาเดลไฮท์ เมริลล์ โมริชิมะ ((メリル森島 Merill Morishima) ผู้นำทางทหรารภายใต้การควบคุมของผู้เฒ่า GM อีกทีหนึ่ง เป็นคนฉลาดหลักแหลมและได้ล่วงรู้อดีตของสเตราส์ไปพร้อมๆกับเหล่าแดมพีลรายชื่อตอน</doc>
