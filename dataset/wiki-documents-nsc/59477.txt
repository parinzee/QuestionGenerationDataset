<doc id="59477" url="https://th.wikipedia.org/wiki?curid=59477" title="โรงเรียนทวีธาภิเศก">โรงเรียนทวีธาภิเศก โรงเรียนทวีธาภิเศก () (อักษรย่อ : ท.ภ. / T.P.) เป็นโรงเรียนมัธยมศึกษาขนาดใหญ่พิเศษ ประเภทชายล้วน สังกัดสำนักงานเขตพื้นที่การศึกษากรุงเทพมหานคร กระทรวงศึกษาธิการ ตั้งอยู่ ณ เลขที่ 505/5 ซอยอิสรภาพ 42 ถนนอิสรภาพ แขวงวัดอรุณ เขตบางกอกใหญ่ กรุงเทพมหานคร 10600 มีพื้นที่ 13 ไร่ ก่อตั้งโดย พระบาทสมเด็จพระจุลจอมเกล้าเจ้าอยู่หัวประวัติ ประวัติ. โรงเรียนทวีธาภิเศกเป็นโรงเรียนชายล้วนประจำจังหวัดธนบุรี(โรงเรียนหญิงล้วนประจำจังหวัดธนบุรีคือ โรงเรียนศึกษานารี) ซึ่งพระบาทสมเด็จพระจุลจอมเกล้าเจ้าอยู่หัวได้พระราชทาน เนื่องในวโรกาสที่ทรงครองราชสมบัตินานเป็นสองเท่าของพระบาทสมเด็จพระพุทธเลิศหล้านภาลัย รัชกาลที่ 2 ซึ่งเป็นสมเด็จพระอัยกา โดยเมื่อปี พ.ศ. 2438 (ร.ศ. 114) ปีมะแม พระบาทสมเด็จพระจุลจอมเกล้าเจ้าอยู่หัวได้ทรงพระกรุณาโปรดเกล้าให้กระทรวงธรรมการ (ปัจจุบัน คือ กระทรวงศึกษาธิการ) ขยายตัวทางด้านการศึกษา จัดให้มีโรงเรียนมากขึ้น โดยเห็นว่าสถานที่ กระทรวงธรรมการบริเวณศาลาต้นจันทร์ วัดอรุณราชวราราม เปิดสอนชั้น 1 ถึงชั้น 4 มีนักเรียน 162 คน ครู 6 คน มีพระครูธรรมรักขิต (สัมฤทธิ์ ลอยเพ็ชร) เป็นครูใหญ่ และได้ทรงพระกรุณาโปรดเกล้าให้ กรมหมื่นปราบปรปักษ์เป็นแม่กองปฏิสังขรณ์พระอุโบสถวัดอรุณราชวราราม เมื่อปฏิสังขรณ์แล้วเสร็จ ประจวบกับเวลาที่พระบาทสมเด็จพระจุลจอมเกล้าเจ้าอยู่หัว ได้ทรงดำรงสิริราชสมบัติมาเป็นสองเท่าของพระบาทสมเด็จพระพุทธเลิศหล้านภาลัย จึงทรงบำเพ็ญพระราชกุศลทวีธาภิเษก ถวายพระอัยกาธิราช ณ พระที่นั่งอมรินทรวินิจฉัยมไหยสูรยพิมาน และสมโภชสิริราชสมบัติ ณ พระที่นั่งจักรีมหาปราสาท ในวันที่ 19 กรกฎาคม พ.ศ. 2441 ในการบำเพ็ญพระราชกุศลทวีธาภิเศกนี้ พระบาทสมเด็จพระจุลจอมเกล้าเจ้าอยู่หัว มีพระราชดำริชักชวนพระบรมวงศานุวงศ์ฝ่ายใน ได้ทรงร่วมบริจาคทรัพย์บูชาธรรมเทศนาเพื่อการปฏิสังขรณ์และสถาปนาถาวรวัตถุในวัดแล้ว จึงทรงพระกรุณาโปรดเกล้าให้สร้างโรงเรียนตรงกุฏิสงฆ์ด้านทิศเหนือโรงเรียนวัดอรุณราชวรารามเดิมมาเป็นตึกใหญ่ และพระราชทานนามโรงเรียนว่า ทวีธาภิเศก เฉพาะผู้บริจาคมีรายนามของพระบรมวงศานุวงศ์ที่ทรงบริจาคเงินร่วมในการนี้ มีพระนามร่วมบริจาคทั้งสิ้น 47 ราย รวมเป็นเงินจำนวน 24,000 บาท เช่น- สมเด็จพระศรีพัชรินทราบรมราชินีนาถ พระบรมราชชนนีพันปีหลวง เป็นเงิน 2,560 บาท (32 ชั่ง) - สมเด็จพระศรีสวรินทิราบรมราชเทวี พระพันวัสสาอัยยิกาเจ้า เป็นเงิน 2,560 บาท เนื่องในโอกาสเพื่อเป็นที่ระลึกในวันสำคัญยิ่ง ได้มีการสร้างเหรียญที่ระลึกแจกพระบรมวงศานุวงศ์ และข้าราชการทั้งฝ่ายหน้าและฝ่ายในเป็นที่ระลึก ด้วยเหตุนี้ทางโรงเรียนทวีธาภิเศก จึงถือวันที่ 19 กรกฎาคม ของทุกปีเป็น "วันทวีธาภิเศก" และใช้สัญลักษณ์ภาพเหมือนรูปเหรียญ ทวีธาภิเศก เป็นตราประจำโรงเรียน ในปี พ.ศ. 2494 นายวรสิทธิ์ อินทาปัจ ดำรงตำแหน่งอาจารย์ใหญ่ ได้ย้ายโรงเรียนมาตั้ง ณ ซึ่งเป็นที่ตั้งโรงเรียนในปัจจุบันนี้ โดยย้ายนักเรียนชั้นมัธยมปลายบางส่วนมาเรียน ในปี พ.ศ. 2503 เมื่อการก่อสร้างอาคารเรียนเสร็จสมบูรณ์ จึงได้ย้ายนักเรียนทั้งหมดมาเรียน ส่วนอาคารเรียนหลังเดิม ณ วัดอรุณราชวรารามฯ กรมสามัญศึกษา ได้ทำการเปิดสอนในระดับประถมศึกษา ชื่อว่า โรงเรียนประถมทวีธาภิเศก ในปี พ.ศ. 2512 นายเรวัต ชื่นสำราญ เป็นอาจารย์ใหญ่ ได้งบประมาณสร้างตึก 4 ชั้น 18 ห้องเรียน เป็นเงินทั้งสิ้นสองล้านบาท ทำพิธีเปิดเมื่อวันที่ 12 กุมภาพันธ์ โดย พระวรวงศ์เธอ พระองค์เจ้าธานีนิวัติ กรมหมื่นพิทยลาภพฤฒิยากร (พระโอรสในพระเจ้าบรมวงศ์เธอ พระองค์เจ้าโสณบัณฑิต กรมขุนพิทยลาภพฤฒิธาดา) เสด็จมาทรงเป็นประธานในพิธีและได้ประทานนามตึกนี้ว่า " ตึกพิทยลาภพฤฒิธาดา " ซึ่งก็คือ ตึก 1 ของโรงเรียนและเปิดใช้มาจนปัจจุบัน ในปี พ.ศ. 2547 – พ.ศ. 2551 นางสุกัญญา ภู่พันธาภักดิ์ ดำรงตำแหน่งผู้อำนวยการ เป็นผู้อำนวยการหญิงคนแรกของโรงเรียนทวีธาภิเศกนับตั้งแต่ก่อตั้งโรงเรียนมา ได้สานต่อการพัฒนาโรงเรียนด้านบรรยากาศและสิ่งแวดล้อมให้เอื้อต่อการเรียนรู้ โดยเฉพาะบรรยากาศด้านวิชาการ ส่งเสริมการใช้เทคโนโลยีสารสนเทศเพื่อการเรียนการสอน อาทิ ห้องมัลติมีเดียเพิ่มขึ้นอีกหนึ่งห้องเรียน ห้องเรียนและสื่อการเรียนรู้อีเลกทรอนิกส์ และการจัดสรรเครื่องคอมพิวเตอร์ เชื่อมต่อเครือข่ายอินเทอร์เน็ตให้ทุกกลุ่มสาระการเรียนรู้และห้องสมุดโรงเรียน เพื่อบริการสืบค้นข้อมูลจากอินเทอร์เน็ตแก่ นักเรียนและครูอย่างทั่วถึง จัดทำศูนย์สารสนเทศนักเรียนเพื่อเก็บรวบรวมข้อมูลและบริการสืบค้น ข้อมูลของนักเรียนทั้งด้านวิชาการและปกครองเริ่มโครงการอ่านเฉลิมพระเกียรติฯ จัดชั่วโมง "หยุดทุกอย่างเพื่ออ่าน" ทุกวันพุธ จัดศูนย์พัฒนาวิชาชีพครู เพื่อพัฒนาบุคลากรอย่างเป็นระบบ การระดมทรัพยากรจากชุมชนเพื่อพัฒนาโรงเรียนทุกด้าน นอกจากนี้ ได้จัดตั้งชมรมครูอาวุโสโรงเรียนทวีธาภิเศกร่วมกับสมาคมศิษย์เก่า เมื่อวันที่ 19 กรกฎาคม พ.ศ. 2548 เพื่อให้ ผู้บริหาร และครูทวีธาภิเศกที่เกษียณอายุทุกท่านมีโอกาสกลับมาเยี่ยมโรงเรียน ได้พบปะสังสรรค์ จัดกิจกรรมบริการตรวจสุขภาพ จัดทัศนศึกษาและจัดพิธีแสดงมุทิตาจิตแด่ครูอาวุโส ในปี พ.ศ. 2554 – พ.ศ. 2555 นายสมเกียรติ เจริญฉิม ดำรงตำแหน่งผู้อำนวยการโรงเรียน ได้มีการจัดเพิ่มห้อง รีซอร์ซ เซ็นเตอร์ (Resource Center) เพื่อเป็นแหล่งให้นักเรียนสามารถหาข้อมูลความรู้ต่างๆจากอินเทอร์เน็ตได้ภายในโรงเรียน และได้มีการทาสีอาคาารภายในโรงเรียนใหม่ทั้งหมด นอกจากนั้น ยังเปลี่ยนลิฟต์ในอาคารสุรชัยรณรงค์ เพื่อทดแทนลิฟต์ตัวเก่าที่เสียไป และที่เป็นการเปลี่ยนแปลงครั้งใหญ่ คือการย้ายเสาธงชาติ ของโรงเรียน จากฝั่งอาคารอเนกประสงค์ ไปยังหน้าอาคารสุรชัยรณรงค์ และพื้นที่หน้าอาคารอเนกประสงค์ ได้มีการจัดสร้างศาลาไทย เพื่อเป็นเวทีในพิธีการหน้าเสาธงตอนเช้า และเป็นที่พักผ่อนสำหรับนักเรียน ส่วนการเปลี่ยนแปลงเกี่ยวกับน้ำดื่มภายในโรงเรียน ทางโรงเรียนได้มีนโยบายที่ส่งเสริมให้นักเรียนมีสุขภาพดี โดยทำการเปลี่ยนจากการขายน้ำอัดลม เป็นน้ำผลไม้แทน แม้ว่าช่วงแรกจะมีเสียงต่อต้านอย่างหนัก แต่ต่อมา กระแสนี้ก็เริ่มซาลงไป หลังจากนั้น ได้มีการติดตั้งระบบ ไวไฟ ทั่วทั้งโรงเรียน ตามโครงการ Media TP-Storageระบบการเรียนระบบการเรียน. - แบบห้องเรียนประจำ - ชั้นม.ปลาย เรียนแบบเดินเรียนบางห้องสถานที่สำคัญในโรงเรียนอาคารพิทยลาภพฤฒิธาดาสถานที่สำคัญในโรงเรียน. อาคารพิทยลาภพฤฒิธาดา. - อาคารเรียนที่เก่าแก่ที่สุดในโรงเรียน ประกอบไปด้วย ห้องเรียน 14 ห้องเรียน ห้องเรียนชั้นม.1-2 ห้องกิจกรรมรักษาดินแดน ห้องลูกเสือ ห้องคอมพิวเตอร์ ห้องไร้พรมแดน ห้องพัสดุ ห้องคอมพิวเตอร์ ห้องรีซอต์ส เซ็นเตอร์ ร้านสวัสดิการร้านค้า และโรงอาหารอาคารสุรชัยรณรงค์อาคารสุรชัยรณรงค์. - อาคารที่ประกอบไปด้วย ห้องฝ่ายบริหาร ห้องสมุดอาทร สังขะวัฒนะ คลินิกหมอภาษา ห้องแนะแนว ห้องเรียนสังคมศึกษา ห้องเรียนภาษาไทย ห้องคอมพิวเตอร์นวมินทรานุสรณ์ ห้องเรียน MEP ห้องเรียนชั้น ม.2-3 ศูนย์ปฏิบัติธรรมเทพสิทธินายก ห้องเรียนอาคารเอนกประสงค์อาคารเอนกประสงค์. - อาคารที่ประกอบไปด้วย แผนกช่าง ห้องศิลปะ ห้องดนตรีไทย ห้องนาฏศิลป์ ห้องวงโยธวาทิต ห้องการงานอาชีพ และโรงยิมเนเซียมอาคารเทพสิทธินายกอาคารเทพสิทธินายก. - อาคารที่ประกอบไปด้วย ห้องเพชรดอกแก้ว (ห้องโสตทัศนศึกษา) และห้องปฏิบัติการทางวิทยาศาสตร์ รวมไปถึงห้องเรียน SMTE ห้องเรียนต้นแบบการประหยัดพลังงาน ห้องเรียนคณิตศาสตร์ และห้องเรียนการงานอาชีพอาคารหอประชุมพลเอก สุจินดา คราประยูรอาคารหอประชุมพลเอก สุจินดา คราประยูร. - อาคารที่ประกอบไปด้วย ห้องฝ่ายบริหาร ห้องเรียนภาษาต่างประเทศ และหอประชุม พลเอก สุจินดา คราประยูร ที่อยู่ชั้นบนสุดของอาคารอาคาร 100 ปี ทวีธาภิเศก โดย พลเอก สุจินดา คราประยูรอาคาร 100 ปี ทวีธาภิเศก โดย พลเอก สุจินดา คราประยูร. - พิพิธภัณฑ์โรงเรียนทวีธาภิเศก เปิดขึ้นในปี พ.ศ. 2535 เป็นอาคาร 4 ชั้น (พิพิธภัณฑ์อยู่ชั้น 2) ติดกับตึก 3 ตึกเอนกประสงค์ ภายในแสดงวัตถุประเภทครุภัณฑ์ประเภทต่าง ๆ และของใช้ในพระบาทสมเด็จพระจุลจอมเกล้าเจ้าอยู่หัว ที่พระราชทานให้แก่โรงเรียนตั้งแต่เริ่มต้น อาทิ นาฬิกาตั้งยอดพระเกี้ยว เป็นนาฬิกาที่พระบาทสมเด็จพระจุลจอมเกล้าเจ้าอยู่หัวสิ่งศักดิ์สิทธิ์ประจำโรงเรียนสิ่งศักดิ์สิทธิ์ประจำโรงเรียน. - พระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว ได้อัญเชิญจากโรงหล่อส่วนปฏิมากรรม กรมศิลปากร เมื่อวันที่ 19 มิถุนายน พ.ศ. 2542- พระพุทธทวีธาภิเศกมหามงคล มีทั้งสิ้น 2 องค์ องค์แรก เป็นพระพุทธรูปโบราณปางห้ามสมุทร ทรงเครื่องใหญ่แบบสกุลช่างสมัยรัตนโกสินทร์ตอนต้น โดยได้รับพระราชทานจากสมเด็จพระญาณสังวร สมเด็จพระสังฆราช สกลมหาสังฆปรินายก ใน ปี พ.ศ. 2536 สมัยนายกนก จันทร์ขจร เป็นผู้อำนวยการ- พ่อขุนสุรชัยรณรงค์ ในอดีตท่านรับราชการ เป็นทหารในรัชสมัยของพระบาทสมเด็จพระพุทธยอดฟ้าจุฬาโลกมหาราชทำเนียบผู้อำนวยการโรงเรียนทวีธาภิเศกรางวัลที่ได้รับรางวัลที่ได้รับ. - สถานศึกษารางวัลพระราชทาน ปี 2548ศิษย์เก่าที่มีชื่อเสียงบุคคลสำคัญระดับประเทศศิษย์เก่าที่มีชื่อเสียง. บุคคลสำคัญระดับประเทศ. - ศ.สัญญา ธรรมศักดิ์ อดีตประธานองคมนตรี อดีตนายกรัฐมนตรีอดีตประธานศาลฎีกา และอดีตอธิการบดีมหาวิทยาลัยธรรมศาสตร์* - พล.อ.สุจินดา คราประยูร อดีตผู้บัญชาการกองทัพบกและผู้บัญชาการทหารสูงสุด และอดีตนายกรัฐมนตรี - จอมพลอากาศ เฉลิมเกียรติ วัฒนางกูร อดีตผู้บัญชาการทหารอากาศ 19 ก.ย. 2500 , อดีตสมาชิกสภาผู้แทนราษฏรประเภทที่2 30 พ.ย. 2494,อดีตรัฐมนตรีช่วยว่าการกระทรวงคมนาคม,อดีตรัฐมนตรีว่าการกระทรวงเกษตรและสหกรณ์ - พล.ร.อ.กวี สิงหะ อดีตผู้บัญชาการทหารเรือ และ อดีตรัฐมนตรีช่วยว่าการกระทรวงกลาโหม - พล.ต.อ.เสรีพิศุทธ์ เตมียาเวส อดีตผู้บัญชาการสำนักงานตำรวจแห่งชาติ - พล.อ.อ.จิรวัฒน์ มูลศาสตร์ ผู้ทรงคุณวุฒิพิเศษกองทัพอากาศ,อดีตผู้บัญชาการหน่วยบัญชาการอากาศโยธิน, สมาชิกสภานิติบัญญัติแห่งชาติ (สนช.) และ ประธานสโมสรฟุตบอลแอร์ฟอร์ซ เซ็นทรัล - พล.อ.ปรีชา โรจนเสน สมาชิกสภานิติบัญญัติแห่งชาติ (สนช.) - ดร.มนูญ มุกข์ประดิษฐ์ กรรมการและรองเลขาธิการมูลนิธิชัยพัฒนา - พล.ร.ท.ฉกรรจ์ สุวรรณเสนีย์ - พล.ร.ท.เชษฐ์ โกมลฐิติ - นายภูมิธรรม เวชยชัย อดีตเลขาธิการพรรคเพื่อไทย อดีตรัฐมนตรีช่วยว่าการกระทรวงคมนาคม - นายอำนวย สุวรรณคีรี อดีตสมาชิกสภาผู้แทนราษฎรพรรคประชาธิปัตย์ - นายธีระชาติ ปางวิรุฬห์รักษ์ สมาชิกสภาผู้แทนราษฎรพรรคประชาธิปัตย์ จังหวัดชุมพร - นายวิชัย ศรีขวัญ อดีตปลัดกระทรวงมหาดไทย - นายปรีชา กมลบุตร อดีตผู้ว่าราชการจังหวัดสกลนคร อดีตผู้ว่าราชการจังหวัดเชียงราย อดีตผู้ว่าราชการจังหวัดพระนครศรีอยุธยา และอดีตผู้ว่าราชการจังหวัดนครนายก - นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย - นายณัฐ จับใจ รองอธิบดีกรมเจ้าท่านักวิชาการนักวิชาการ. - ศ.ดร.เกษม จันทร์แก้ว อดีตอาจารย์ประจำภาควิชาอนุรักษ์วิทยา คณะวนศาสตร์ มหาวิทยาลัยเกษตรศาสตร์ อดีตอธิบดีกรมป่าไม้และที่ปรึกษาของนายกรัฐมนตรี พลเอกเปรม ติณสูลานนท์ - ศ.ดร.โสภณ เริงสำราญ อดีตอาจารย์ประจำภาควิชาเคมี และอดีตหัวหน้าภาควิชาเคมี คณะวิทยาศาสตร์ จุฬาลงกรณ์มหาวิทยาลัย - ศ.ดร.สุทธิชัย อัสสะบำรุงรัตน์ อาจารย์ประจำภาควิชาวิศวกรรมเคมี รางวัลนักวิทยาศาสตร์รุ่นใหม่ปี 2546 คณะวิศวกรรมศาสตร์ จุฬาลงกรณ์มหาวิทยาลัยดำรงตำแหน่งศาสตราจารย์ด้วยวัยเพียง 35 ปี - รศ.ดร.ชัยพร พิบูลศิริ อาจารย์ประจำคณะพัฒนาสังคมและสิ่งแวดล้อม สถาบันบัณฑิตพัฒนบริหารศาสตร์ - ผศ.ดร.ศราวุฒิ จิตรภักดี รางวัลนักวิทยาศาสตร์รุ่นใหม่ปี 2546 และอาจารย์ประจำภาควิชาชีวเคมี คณะวิทยาศาสตร์ มหาวิทยาลัยมหิดล - ผศ.ดร.ยุทธนา ตันติรุ่งโรจน์ชัย รางวัลนักวิทยาศาสตร์รุ่นใหม่ ปี 2548 และนักวิจัยประจำศูนย์นาโนเทคโนโลยีแห่งชาติ - ดร.สมเจตน์ พัชรพันธ์ อาจารย์ประจำภาควิชาวิศวกรรมวัสดุ คณะวิศวกรรมศาสตร์ มหาวิทยาลัยเกษตรศาสตร์ - ดร.สรวิช เผ่าทองสุข นักวิจัยประจำหน่วยปฏิบัติการเทคโนโลยีชีวภาพทางทะเล คณะวิทยาศาสตร์ จุฬาลงกรณ์มหาวิทยาลัย - ดร.บัญชา ธนบุญสมบัติ นักวิชาการสำนักพัฒนาวิทยาศาสตร์และเทคโนโลยีแห่งชาติ คอลัมน์นิสต์นิตยสารสารคดี - ดร.นำชัย ชีววิวรรธน์ นักวิชาการและที่ปรึกษาของฝ่ายสื่อสิ่งพิมพ์และมัลติมีเดีย สำนักงานพัฒนาวิทยาศาสตร์และเทคโนโลยีแห่งชาติ กระทรวงวิทยาศาสตร์และเทคโนโลยี - ศาสตราจารย์ ดร.ประสิทธิ์ ปิวาวัฒนพานิช อาจารย์ประจำคณะนิติศาสตร์ มหาวิทยาลัยธรรมศาสตร์และเป็นหนึ่งในกลุ่ม 5 อาจารย์นิติศาสตร์ ธรรมศาสตร์ - รศ.ดร.สุวิทย์ เลาหศิริวงศ์ อธิการบดีมหาวิทยาลัยนครพนม - นายแพทย์ นคร มธุรดาวงศ์ อาจารย์ประจำคณะแพทยศาสตร์ มหาวิทยาลัยธรรมศาสตร์ศิลปิน นักร้อง นักแสดง ผู้กำกับ นักเขียนศิลปิน นักร้อง นักแสดง ผู้กำกับ นักเขียน. - เนาวรัตน์ พงษ์ไพบูลย์ กวีซีไรต์ปี 2523 และศิลปินแห่งชาติปี 2536 สาขาวรรณศิลป์ - ชิน ฝ้ายเทศ นักร้องลูกทุ่ง และศิลปินแห่งชาติปี 2542 สาขาศิลปะการแสดง - นิวัติ กองเพียร นักเขียน นักวิจารณ์ศิลปะ - ยอดชาย เมฆสุวรรณ ดารา นักแสดง - ทัช ณ ตะกั่วทุ่ง ดารา นักร้อง - ฐาปกรณ์ ดิษยนันทน์ ดารา นักแสดง พิธีกร และผู้บริหารบริษัทกันตนา - สมพล ปิยะพงศ์สิริ นักจัดรายการวิทยุ พิธีกร - ภุชงค์ โยธาพิทักษ์ ดารา นักแสดง พิธีกร - องอาจ สิงห์ลำพอง ผู้กำกับโฆษณาและภาพยนตร์ - วิชัย จงประสิทธิพร ดารา นักแสดง - อธิชาติ ชุมนานนท์ ดารา นักแสดง - โชคชัย บุญวรเมธี ดารา นักแสดง - ศานติ สุศันสนีย์ ดีเจโตโต้ นักจัดรายการวิทยุ - สุรชัย กิจเกษมสิน หรือ เล็ก วงพราว ศิลปิน นักดนตรี - ธีมะ กาญจนไพริน หรือ ดีเจจั๊ด นักจัดรายการวิทยุ พิธีกร - ธนาพล อิ๋วสกุล บรรณาธิการวารสารฟ้าเดียวกัน - กิตติพล เลิศจารุโชคขจร ผู้ชนะเลิศการประกวด Dutchie boy สาขาการแสดง ปี 2009 - นิธิดล ป้อมสุวรรณ ดารา นักแสดง - จิรัชยา ศิริมงคลนาวิน ผู้ชนะเลิศการประกวด มิสทิฟฟานี่ยูนิเวิร์ส ปี 2016 และ มิสอินเตอร์เนชั่นแนลควีน ปี 2016ด้านกีฬาด้านกีฬา. - วสวัตติ์ สมแสวง นักกีฬาเทควันโดทีมชาติไทย - รังสรรค์ วิวัฒน์ชัยโชค นักฟุตบอลทีมชาติไทย - พัทยา เปี่ยมคุ้ม อดีตนักฟุตซอลทีมชาติไทย และอดีตผู้ฝึกสอนฟุตซอลทีมชาติไทย - ชนัตถา ธนฤกษ์ชัย อดีตนักกีฬาเทควันโดทีมชาติไทย ผู้ฝึกสอนทีมชาติไทยปัจจุบัน - นาชา ปั้นทอง นักกีฬาเทควันโดทีมชาติไทย - อัจถพันธ์ ขันติวรบท นักกีฬาเทควันโดเยาวชนทีมชาติไทย (ปัจจุบันศึกษา คณะวิศวกรรมศาสตร์ มหาวิทยาลัยธรรมศาสตร์) - ฐาติกร ใคร่ครวญ ผู้ช่วยผู้จัดการทีม สโมสรพัทยา ยูไนเต็ดด้านผู้นำองค์การนิสิต/นักศึกษาด้านผู้นำองค์การนิสิต/นักศึกษา. - นายรังสิมันต์ โรม แกนนำกลุ่มธรรมศาสตร์เสรีเพื่อประชาธิปไตย, นักศึกษาปริญญาโท คณะนิติศาสตร์ มหาวิทยาลัยธรรมศาสตร์ - นายดนัยวัฒน์ จิตวิศรุตกุล อุปนายกองค์การนักศึกษามหาวิทยาลัยธรรมศาสตร์ ปีการศึกษา 2553, ศิษย์เก่าคณะพาณิชยศาสตร์และการบัญชี มหาวิทยาลัยธรรมศาสตร์ - นายรักษ์ชาติ วงศ์อธิชาติ อุปนายกองค์การนักศึกษามหาวิทยาลัยธรรมศาสตร์ ปีการศึกษา 2554, ศิษย์เก่าคณะศิลปศาสตร์ มหาวิทยาลัยธรรมศาสตร์โรงเรียนในเครือโรงเรียนในเครือ. - โรงเรียนทวีธาภิเศก บางขุนเทียน - โรงเรียนประถมทวีธาภิเศก - โรงเรียนสวนอนันต์ (โรงเรียนคู่พัฒนา)</doc>
