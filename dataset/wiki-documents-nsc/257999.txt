<doc id="257999" url="https://th.wikipedia.org/wiki?curid=257999" title="อาดอน">อาดอน อาดอน (; ) เป็นตัวละครจากเกมสตรีทไฟท์เตอร์ ผู้เป็นนักมวยไทย ซึ่งเป็นลูกศิษย์ของสุดยอดนักมวยไทยนามว่า สกัด นอกจากนี้ อาดอนยังได้หวนกลับมามีบทบาทอีกครั้งในเกม ซูเปอร์สตรีทไฟท์เตอร์ IV ด้วยเช่นกัน อาดอนมีท่าไม้ตายคือจากัวร์คิก, ไรซิงจากัวร์ และจากัวร์ทูธ และมีอุลตร้าคอมโบคือ จากัวร์รีโวลเวอร์ กับจากัวร์แอวาแลนช์ ให้เสียงพากย์ในเวอร์ชันภาษาญี่ปุ่นโดยคุณอสึชิ อิมารุโอกะ และให้เสียงพากย์ในเวอร์ชันภาษาอังกฤษโดย ที.แอ็กเซลร็อด อาดอนเป็นตัวละครในซีรีส์สตรีทไฟท์เตอร์เพียงรายเดียว ที่มีท่าซูเปอร์คอมโบแปรผันออกเป็นสองรูปแบบขณะโจมตีได้ กล่าวคือท่า "จากัวร์แวรีแอสเซาท์" สามารถแปรเปลี่ยนเป็น "เธาเซินด์จากัวร์" หรือ "จากัวร์แอสเซสซิน" ได้โดยขึ้นอยู่กับการควบคุมของผู้เล่นเป็นสำคัญ และถือได้ว่าเป็นผู้สืบทอดมวยไทย ในยุคต่อมาของซีรีส์สตรีทไฟท์เตอร์ประวัติตามท้องเรื่อง ประวัติตามท้องเรื่อง. จากการที่อาดอนเป็นนักมวยไทยศิษย์เอกของสกัด และจากการที่เคยมีผู้กล่าวหาว่าสกัดผู้เป็นจักรพรรดิแห่งมวยไทยใช้วิชาการต่อสู้ที่ใช้วิธีสกปรก ส่งผลให้อาดอนเกิดความไม่พอใจ เขาจึงออกเดินทางใช้กำปั้นพิสูจน์ฝีมือมวยไทย และแสดงให้รู้ว่ามวยไทยเป็นศิลปะการต่อสู้ที่สง่างาม ซึ่งจะเห็นได้จากการไหว้ครูของเขา "อาดอน" เกิดในครอบครัวที่ยากจน เขามีความใฝ่ฝันที่จะไต่เต้าให้ไปถึงจุดสูงสุดของวงการมวยไทย นอกจากนี้ เขายังมีความปรารถนาที่จะก้าวนำหน้าสกัด ผู้เป็นครูมวยของเขาในวันข้างหน้าด้วยเช่นกัน และครั้งหนึ่งเวก้าได้เชิญชวนให้อาดอนเข้าร่วมองค์การชาโดลู แต่อาดอนก็ขอปฏิเสธที่จะเข้าร่วมองค์การนี้ ในซูเปอร์สตรีทไฟท์เตอร์ IV อาดอนได้คิดจะล้มสกัดเพื่อเริ่มต้นยุคใหม่แห่งวงการมวยไทย เนื่องจากเขาไม่พอใจที่สกัดได้พ่ายแพ้ต่อริวแล้วกลับยอมคบหากับริว โดยได้เปิดศึกบนเรือสำราญที่เรียกกันว่า "Cruise Ship Stern" ก่อนที่จะมุ่งหน้าสู่องค์การ S.I.N. เพื่อท้าสู้กับเซธในเวลาต่อมาคาแรคเตอร์ดีไซน์ คาแรคเตอร์ดีไซน์. อาดอนเป็นนักมวยไทยซึ่งมีโครงกรามที่แลดูคล้ายกับแยกเขี้ยวตลอดเวลา และไว้ผมทรงสีแดงดุจเปลวเพลิง ในสตรีทไฟท์เตอร์ภาคแรกเขาไม่ได้สวมมงคลอย่างที่เห็นในลักษณะปัจจุบัน แต่มีการสวมกางเกงมวยไทยคาดแถบรูปตัววี (V) เป็นเอกลักษณ์ประจำตัว และในขณะที่สกัดใช้คำว่า "ไทเกอร์" มาประกอบการตั้งชื่อท่าไม้ตาย อาดอนเองก็นำคำว่า "จากัวร์" มาใช้ในการตั้งชื่อท่าไม้ตายกับเขาด้วยเช่นกัน สำหรับ "อาดอน" เป็นตัวละครที่ได้ชื่อมาจากคำว่า อา ในภาษาไทยซึ่งหมายถึงน้องของพ่อ ส่วนคำว่า ดอน นั้นหมายถึง เนิน หรือ ที่สูง นอกจากนี้ อาดอนยังได้ปรากฏตัวในฉากหลังของเกมพ็อกเก็ตไฟท์เตอร์ในรูปแบบของตัวละครย่อส่วนมาแล้วครั้งหนึ่ง ล่าสุด ทางแคปคอมซึ่งเป็นผู้ผลิตเกมได้จัดทำอาดอนในภาพลักษณ์ใหม่โดยเป็นนักมวยไทยในชุดโขน ซึ่งเป็นการดัดแปลงบางส่วนมาจากตัวละครเรื่องรามเกียรติ์กับงานศิลปะของไทยการปรากฏตัวในมังงะและแอ็คชันฟิกเกอร์ การปรากฏตัวในมังงะและแอ็คชันฟิกเกอร์. อาดอนยังเป็นตัวละครหลักสำคัญที่ปรากฏตัวในหนังสือการ์ตูนญี่ปุ่นสตรีทไฟท์เตอร์ ภาคซีโร่ โดยเนื้อหาได้กล่าวถึงการต่อสู้ระหว่างอาดอนกับริว ซึ่งริวเองก็ยังให้การยอมรับว่าสมกับที่เป็นศิษย์เอกของสกัด ในท้ายที่สุด ริวก็ไม่สามารถควบคุมตนเองได้ เขาได้ใช้ท่าโจมตี"ซาตสึอิ โนะ ฮาโด" พุ่งเข้าหาอาดอน แต่กายก็เขามาขวางเอาไว้ได้อย่างทันท่วงที นอกจากนี้ อาดอน ยังได้รับการออกแบบเป็นแอ็คชันฟิกเกอร์ ซึ่งผลิตโดย SOTA toys และได้รับการออกแบบแพกเกจโดย UDON ซึ่งเป็นทีมงานสร้างคอมมิกส์ชุดสตรีทไฟท์เตอร์ที่มีชื่อเสียงของสหรัฐอเมริกามาร่วมออกแบบด้วย และปัจจุบันเริ่มเป็นของสะสมเกี่ยวกับมวยไทยที่หายากแล้วรายการหนึ่งการตอบรับ การตอบรับ. เว็บไซต์เอ็มไทย ได้ให้การยกย่องถึงอาดอน ว่าเป็นตัวละครที่มีความโดดเด่นในภาค แอลฟา 2 (ซีโร 2) และ แอลฟา 3 (ซีโร 3)</doc>
