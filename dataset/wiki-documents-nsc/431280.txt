<doc id="431280" url="https://th.wikipedia.org/wiki?curid=431280" title="เจ้าหญิงเอสเตลล์ ดัชเชสแห่งเอิสเตร์เยิตลันด์">เจ้าหญิงเอสเตลล์ ดัชเชสแห่งเอิสเตร์เยิตลันด์ เจ้าหญิงเอสเตลล์ ซิลเวีย อีวา มารี ดัชเชสแห่งเอิสเตร์เยิตลันด์ (23 กุมภาพันธ์ พ.ศ. 2555) พระราชธิดาพระองค์แรกในมกุฎราชกุมารีแห่งสวีเดน กับเจ้าชายดาเนียล ดยุกแห่งเวสเตร์เยิตลันด์ ถือเป็นพระราชนัดดาพระองค์แรกของสมเด็จพระราชาธิบดีคาร์ลที่ 16 กุสตาฟ กับสมเด็จพระราชินีซิลเวียประวัติ ประวัติ. เจ้าหญิงเอสเตลล์ ซิลเวีย อีวา มารี ประสูติเมื่อเวลา 04.26 นาฬิกา ของวันที่ 23 กุมภาพันธ์ พ.ศ. 2555 ณ โรงพยาบาลมหาวิทยาลัยคาโรลินสกา กรุงสตอกโฮล์ม พระองค์เป็นพระราชธิดาพระองค์แรกในมกุฎราชกุมารีแห่งสวีเดน กับเจ้าชายดาเนียล ดยุกแห่งเวสเตร์เยิตลันด์ เมื่อแรกประสูติทรงมีน้ำหนัก 3.28 กิโลกรัม และมีความยาวของพระวรกาย 51 เซนติเมตร หลังประสูติราชสำนักได้มีการยิงสลุตถวายสดุดีจำนวน 21 นัด ตามพระราชประเพณี เบื้องต้น ได้มีการเฉลิมพระนามพระธิดาพระองค์นี้ว่า เอสเตลล์ ซึ่งเป็นภาษาฝรั่งเศสที่มีรากศัพท์จากคำว่า Stella ของภาษาละติน อันมีความหมายว่า ดวงดาว ซึ่งสือมวลชนจำนวนมากต่างแสดงความเห็นว่าพระนามนี้ อาจมาจากชื่อของ เอสเตลล์ เบอร์นาดอตต์ อดีตภรรยาของเคาน์ฟอลเกแห่งวิสบอร์ก เชื้อพระวงศ์ชั้นล่างของราชวงศ์เบอร์นาดอตต์ เจ้าหญิงเอสเตลล์ทรงอยู่ในการสืบราชบัลลังก์สวีเดนเป็นอันดับที่ 2 ต่อจากพระมารดา ทั้งนี้เนื่องจากพระมารดาได้สืบเชื้อสายมาจากเจ้าหญิงโซเฟียแห่งฮาโนเวอร์ พระองค์จึงมีสิทธิ์ในการสืบราชบัลลังก์อังกฤษได้อีกทางหนึ่ง</doc>
