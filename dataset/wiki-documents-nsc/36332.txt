<doc id="36332" url="https://th.wikipedia.org/wiki?curid=36332" title="แชโดว์ออฟเดอะโคลอสซัส">แชโดว์ออฟเดอะโคลอสซัส แชโดว์ออฟเดอะโคลอสซัส (; ; , Wangda yu Juxiang; ซึ่งแปลได้ว่า แวนเดอร์กับมหายักษา) เป็นวิดีโอเกมจากประเทศญี่ปุ่นสำหรับเครื่อง เพลย์สเตชัน 2 ผลิตโดยบริษัท โซนี่ คอมพิวเตอร์ เอนเตอร์เทนเมนต์ อินเตอร์เนชั่นนัล โปรดัคชั่น สตูดิโอ 1 หรือที่รู้จักกันในชื่อที่ว่า ทีม ไอโค ออกขายที่สหรัฐอเมริกา และญี่ปุ่นเมื่อเดือนตุลาคม พ.ศ. 2548 ที่ยุโรปเมื่อ กุมภาพันธ์ พ.ศ. 2549 และสำหรับประเทศไทยเริ่มออกขายตั้งแต่ช่วงปลาย พ.ศ. 2548 เช่นเดียวกับทางสหรัฐอเมริกาและญี่ปุ่นลักษณะของเกม ลักษณะของเกม. แชโดว ออฟ เดอะ โคลอสซัส เป็นเกมผจญภัยที่มีลักษณะพิเศษ คือจะไม่มีการติดต่อสื่อสารกับตัวละครอื่นใด ไม่มีศัตรูให้ต่อสู้ระหว่างทางนอกจากเหล่ามหายักษ์ทั้ง 16 ตนตามเนื้อเรื่อง อาณาเขตของดินแดนมีความกว้างขวางและเกือบจะเรียกได้ว่าเป็นดินแดนไร้ชีวิตก็ว่าได้ ซึ่งส่วนใหญ่การเดินทางข้ามไปที่ต่างๆ เพื่อตามหาและสังหารยักษ์ต้องอาศัยม้าเท่านั้น ซึ่งจุดประสงค์ในการสังหารเหล่ายักษ์ก็เพียงเพื่อที่ช่วยเหลือหญิงคนรักที่ไร้ลมหายใจเท่านั้น เนื้อเรื่องของเกมถูกกล่าวถึงตั้งแต่ตอนต้นและปรากฏอีกครั้งเมื่อถึงตอนจบ เรื่องราวปูมหลังของตัวละครกลับไม่ถูกเปิดเผยออกมา รวมถึงคำสาปที่ใช้กับหญิงผู้นั้นก็ไม่มีการกล่าวถึงตามเนื้อเรื่อง แนวเกมของ แชโดว์ออฟเดอะโคลอสซัส ถูกผลิตขึ้นมาในแนว แอคชั่น-ผจญภัย แก้ปริศนาตัวละครตัวละคร. - แวนเดอร์ (Wander) ชายหนุ่มผู้เด็ดเดี่ยวกล้าหาญ ออกตามหาและสังหารยักษ์ตามคำสั่งของ ดอร์มิน เพื่อช่วยเหลือ โมโน หญิงผู้เป็นที่รักให้ฟื้นกลับมาอีกครั้ง เขามีเพียงดาบกายสิทธิ์และธนูเป็นอาวุธติดตัวเท่านั้น รวมถึงอาโกรม้าคู่ใจที่ร่วมเคียงข้างต่อสู้ในการผจญภัยไปพร้อมกับเขา เขาจะถูกส่งกลับมาที่แท่นสักการบูชาทุกครั้งที่ภารกิจนั้นเสร็จสิ้น - โมโน (Mono)หญิงสาวที่ยอมสละชีวิตในพิธีบูชายัญเนื่องด้วยชะตากรรมของเธอต้องคำสาป ร่างของเธอถูกวางไว้ที่แท่นสักการบูชา เสียงแหบแห้งของเธอจะกลับกลายเป็นเสียงที่ได้ยินชัดเจนขึ้นเรื่อย เมื่อแวนเดอร์ปราบยักษ์เพิ่มได้ทีละตน - อาโกร (Agro) ม้าผู้สื่อสัตย์ต่อแวนเดอร์ คอยช่วยเหลือในการเดินทางของเขา รวมทั้งยังเป็นกุญแจสำคัญในการปราบยักษ์บางตนอีกด้วย - ดอร์มิน (Dormin) เสียงปริศนาที่ปรากฏขึ้นที่แท่นสักการบูชา เสียงมีความคลุมเครือมีเสียงชายและหญิงปนกัน แทนตัวเองว่า "พวกเรา" ดอร์มินทำข้อตกลงกับแวนเดอร์ว่าจะช่วยโมโนถ้าหากเขาทำตามภารกิจที่ พวกเขาสั่ง เนื่องจากในยักษ์แต่ละตนมีเศษเสี้ยวของดอร์มินอยู่ และลอร์ด เอมอนก็อยากที่จะขัดขวางภารกิจนี้ การสังหารยักษ์ 1 ตนเป็นการปลดปล่อยชิ้นส่วน 1 ให้กลับมารวมที่ดอร์มินกันอีกครั้ง ดอร์มินเป็นตัวแทนแห่งความสมดุล พวกเขาแสดงถึง ความดี-ความชั่ว แสง-ความมืด หญิง-ชาย ในเวลาเดียวกัน ซึ่งถ้าแวนเดอร์ทำภารกิจทั้ง 16 สำเร็จ ดอร์มินสัญญาว่าจะชุบชีวิตโมโนให้กลับมาอีกครั้ง - เอมอน (Emon)หรือ ลอร์ด เอมอน ชายผู้ใส่หน้ากากพร้อมกองทัพ ต้องการที่จะไล่ล่าแวนเดอร์เนื่องจากเขาใช้คาถาต้องห้าม ซึ่งใช้ในการปลุกโมโน และช่วยให้ดอร์มินกลับมารวมตัวกันอีกครั้งถึงแม้เขาจะเป็นผู้ที่สั่งให้เหล่าทหารฆ่าแวนเดอร์และร่ายคาถากักกันเขาและดอร์มิน แต่ท้ายที่สุดลอร์ด เอมอนเองก็หวังว่า แวนเดอร์จะสามารไถ่โทษกับการกระทำของตนเองได้ในที่สุดเหล่ายักษ</doc>
