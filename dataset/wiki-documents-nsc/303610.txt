<doc id="303610" url="https://th.wikipedia.org/wiki?curid=303610" title="กิจกรรมทางเพศของมนุษย์">กิจกรรมทางเพศของมนุษย์ กิจกรรมทางเพศของมนุษย์ หรือ พฤติกรรมทางเพศของมนุษย์ มีความหมายถึงการปฏิบัติที่มนุษย์ได้พบและปลดปล่อยเรื่องทางเพศ มีหลากหลายกิจกรรมแตกต่างกันไป อย่างเช่นแผนการในการหาคู่ (จับคู่และแสดงพฤติกรรม) การปฏิสัมพันธ์ระหว่างบุคคล, ความสัมพันธ์ใกล้ชิดทางร่างกายหรืออารมณ์ รวมถึงการมีเพศสัมพันธ์ คำว่ากิจกรรมทางเพศ สามารถหมายถึง การกระทำที่เกี่ยวกับคน 2 คนหรือมากกว่า เช่นมีเพศสัมพันธ์ ออรัลเซ็กส์ หรือการสำเร็จความใคร่ให้ผู้อื่น หรือการสำเร็จความใคร่ให้ตัวเองคนเดียว ในบางวัฒนธรรม กิจกรรมทางเพศได้รับการยอมรับเฉพาะผู้ที่แต่งงานแล้วเท่านั้น ถึงแม้ว่าการมีเพศสัมพันธ์ก่อนสมรสและความสัมพันธ์นอกสมรสถือเป็นเรื่องทั่วไป กิจกรรมทางเพศบางชนิดก็เป็นสิ่งผิดกฎหมายและผิดปกติในบางประเทศ และในบางครั้งอาจพิจารณาว่าเป็นสิ่งที่ผิดวิสัยในสังคม ตัวอย่างเช่น กิจกรรมทางเพศอย่างการข่มขืนกระทำชำเราถือเป็นอาชญากรรมเหตุผลของกิจกรรมทางเพศ เหตุผลของกิจกรรมทางเพศ. แต่ละคนมีเหตุผลมากมายที่จะมีกิจกรรมทางเพศ คนส่วนมากต้องการมีกิจกรรมทางเพศเพื่อต้องการปลดปล่อยด้านเพศของพวกเขา โดยมากต้องการที่จะถึงจุดสุดยอดทางเพศ การปลดปล่อยโดยกิจกรรมทางเพศโดยพื้นฐานแล้ว เช่น การร่วมเพศและการสำเร็จความใคร่ มีบางคนที่ปลดปล่อยจากการมีความสุขทางเพศกับวัตถุ (Fetishism) และการใช้อุปกรณ์หรือรูปแบบในการทรมาน (BDSM) โดยปกติ คนจะมีกิจกรรมทางเพศด้วยกับคนที่เขาสนใจทางเพศ แต่ในบางครั้งก็มีกิจกรรมทางเพศให้กับคู่ขาได้ปลดปล่อยเท่านั้น ตัวอย่างเช่น เป็นหน้าที่ หรือเพราะความเห็นอกเห็นใจที่เขาเห็นความรู้สึกของคู่ขา เช่นเดียวกับคนที่มีกิจกรรมทางเพศเพราะเงิน หรือเพื่อหาผลประโยชน์จากกิจกรรม มากไปกว่านั้นผู้ชายและผู้หญิงที่ก็อาจมีเพศสัมพันธ์กันในจุดแรกของการเริ่มต้นกัน ในบางคนอาจไม่ชอบการมีเพศสัมพันธ์อันเนื่องจากทั้งสองคนไม่ชอบหรือรำคาญกันแล้ว มีส่วนเกี่ยวข้องกับความคิดที่ตรงข้ามกันของ 2 คน ที่สามารถให้เกิดความตึงเครียดมากขึ้นและความดึงดูด สนใจ</doc>
