<doc id="422137" url="https://th.wikipedia.org/wiki?curid=422137" title="ฟีฟ่าบาลงดอร์">ฟีฟ่าบาลงดอร์ นักฟุตบอลยอดเยี่ยมแห่งปีของฟีฟ่า หรือ ฟีฟ่าบาลงดอร์ () เป็นรางวัลฟุตบอลประจำปีที่มอบใหักับนักฟุตบอลที่ถือว่ามีผลงานดีที่สุดในฤดูกาลที่ผ่านมา โดยคะแนนเสียงมาจากผู้ฝึกสอนและกัปตันทีมฟุตบอลประเทศต่าง ๆ รวมถึงผู้สื่อข่าวจากทั่วโลก รางวัลนี้เริ่มมีมาตั้งแต่ปี ค.ศ. 2010 หลังจากที่ได้รวมรางวัลนักฟุตบอลยอดเยี่ยมแห่งปีของทวีปยุโรป (บาลงดอร์) เข้ากับรางวัลนักฟุตบอลยอดเยี่ยมของโลกแห่งปี (FIFA World Player of the Year award) ผู้ชนะในปี ค.ศ. 2010 , ค.ศ. 2011 และ ค.ศ. 2012 คือเลียวเนล เมสซี ส่วนใน ค.ศ. 2013 คือคริสเตียโน โรนัลโด โดยในปีล่าสุดคริสเตียโน โรนัลโด ได้ทำผลงานโดดเด่นเอาไว้คือ การยิงแฮตทริคในนัดที่พาทีมโปรตุเกสบุกไปเอาชนะทีมสวีเดน ที่มีซลาตัน อีบราฮีมอวิช เป็นผู้นำทัพไปได้ด้วยสกอร์ 3-2 เมื่อวันที่ 19 พฤศจิกายน 2013 ในเกมฟุตบอลโลก 2014 รอบเพลย์ออฟนัดสอง หลังจากมีการรวมรางวัลแล้ว รางวัลนักฟุตบอลยอดเยี่ยมของโลกแห่งปี ยังคงมีการมอบรางวัลสำหรับนักฟุตบอลฝ่ายหญิงผู้ได้รางวัล</doc>
