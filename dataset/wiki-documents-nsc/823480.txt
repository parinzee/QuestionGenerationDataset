<doc id="823480" url="https://th.wikipedia.org/wiki?curid=823480" title="เตโอโดโร โอเบียง อึงเกมา อึมบาโซโก">เตโอโดโร โอเบียง อึงเกมา อึมบาโซโก เตโอโดโร โอเบียง อึงเกมา อึมบาโซโก (, เกิด 5 มิถุนายน ค.ศ. 1942) เป็นประธานาธิบดีคนปัจจุบันของอิเควทอเรียลกินี เขาขับไล่ฟรันซิสโก มาซิอัส อึงเกมา อาของเขา ในรัฐประหารเดือนสิงหาคม ค.ศ. 1979 ภายใต้การปกครองของเขา ประเทศอิเควทอเรียลกินีเป็นผู้ผลิตน้ำมันที่สำคัญตั้งแต่คริสต์ทศวรรษ 1990 โอเบียงยังเคยเป็นประธานสหภาพแอฟริกาตั้งแต่วันที่ 31 มกราคม ค.ศ. 2011 ถึง 29 มกราคม ค.ศ. 2012 เขาเป็นผู้นำที่ดำรงตำแหน่งยาวนานที่สุดในแอฟริกาและเป็นประธานาธิบดีที่ดำรงตำแหน่งยาวนานที่สุดในโลกในขณะนี้ รัฐบาลของโอเบียงนั้นไม่เป็นประชาธิปไตย โอเบียงยังถูกกล่าวหาว่าทุจริตในตำแหน่งหน้าที่และใช้อำนาจในทางที่ผิด รัฐธรรมนูญให้อำนาจโอเบียงอย่างกว้างขวางรวมถึงสามารถออกกฎหมายได้โดยไม่ต้องผ่านสภารัฐประหาร รัฐประหาร. หลังจากที่มาซิอัสสั่งประหารผู้คนมากมายและสมาชิกในครอบครัวตัวเองรวมถึงพี่ชายของโอเบียง โอเบียงและคนอื่น ๆ ต่างคิดว่ามาซิอัสเสียสติไป โอเบียงโค่นล้มมาซิอัสในรัฐประหารนองเลือดเมื่อวันที่ 3 สิงหาคม ค.ศ. 1979และดำเนินคดีกับเขาในข้อหาต่าง ๆ รวมถึงการฆ่าล้างเผ่าพันธุ์ชาวบูบี (Bubi) ในช่วงทศวรรษที่ผ่านมา มาซิอัสถูกตัดสินประหารชีวิตโดยการยิงเป้าในวันที่ 29 กันยายน ค.ศ. 1979 โอเบียงประกาศว่ารัฐบาลใหม่จะยุติความโหดร้ายและระบอบการปกครองที่กดขี่ของมาซิอัส เขาประกาศนิรโทษกรรมนักโทษทางการเมืองและยุติระบอบการปกครองแบบบังคับใช้แรงงาน อย่างไรก็ตาม เขาไม่ได้ถูกกล่าวถึงว่ามีส่วนเกี่ยวข้องในความโหดร้ายของระบอบมาซิอัสประธานาธิบดี ประธานาธิบดี. การปกครองของโอเบียงในตอนแรกนั้นมีมนุษยธรรมมากกว่าอาของเขา แต่อย่างไรก็ตาม จากข้อมูลบางแหล่ง ความโหดร้ายของระบอบของเขาได้เพิ่มมากขึ้นเรื่อย ๆ ผู้สังเกตการณ์ทั้งภายในและภายนอกประเทศกล่าวว่าระบอบการปกครองของเขาเป็นหนึ่งในระบอบที่มีการทุจริตในตำแหน่งหน้าที่ กดขี่ และไม่เป็นประชาธิปไตยที่สุดในโลก ข่าวและสื่อต่าง ๆ ทุกประเภทถูกจำกัดให้ในความควบคุมของรัฐบาลและพันธมิตร</doc>
