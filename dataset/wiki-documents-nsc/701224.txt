<doc id="701224" url="https://th.wikipedia.org/wiki?curid=701224" title="ร็อกอำพัน">ร็อกอำพัน ร็อกอำพัน เป็นอัลบั้มชุดพิเศษในสังกัด อาร์.เอส.โปรโมชั่น ออกเผยแพร่ในเดือนมิถุนายน พ.ศ. 2537 โดย เป้ ไฮ-ร็อก และพิสุทธิ์ ทรัพย์วิจิตร เป็นการนำเอาเพลงสากลของดิอิมพอสซิเบิล มาเรียบเรียงใหม่ในแบบเฮฟวี่เมทัล โดยมี จิรพรรณ อังศวานนท์ เป็นโปรดิวเซอร์ ร็อกอำพัน ประสบความสำเร็จเป็นอย่างมากด้วยยอดขายกว่า 2 ล้านตลับ เนื่องด้วยกระแสดนตรีในขณะนั้นนิยมร็อกโดยเฉพาะในแบบฮาร์ดร็อกหรือเฮฟวี่เมทัลอยู่ และทำให้นักร้องทั้งคู่ได้แสดงในคอนเสิร์ต ช็อต ชาร์จ ช็อค ร็อก คอนเสิร์ต ครั้งที่ 2 ที่ใช้ชื่อว่า "ช็อต ชาร์จ ช็อค ร็อก คอนเสิร์ต เสืออำพัน" ในวันที่ 26 สิงหาคม ปีเดียวกัน ที่สนามกีฬากองทัพบก ร่วมกับ ธนพล อินทฤทธิ์ โดยมี อิทธิ พลางกูร เป็นแขกรับเชิญ ต่อมาในปี พ.ศ. 2541 ทั้งคู่ยังได้นำเพลงลูกทุ่งมาเรียบร้องใหม่ในแบบเฮฟวี่เมทัล ในชื่อชุด "ร็อกอำพัน ลูกคอไฟ" เป็นชุดที่ 2 แต่ทว่ากลับไม่ประสบความสำเร็จเท่าชุดแรกรายชื่อเพลงรายชื่อเพลง. - ไหนว่าจะจำ - พิษรัก - โอ้รัก - เป็นไปไม่ได้ - หนาวเนื้อ - ทะเลไม่เคยหลับ- ไปตามดวง - ชื่นรัก - รอ - ขาดเธอขาดใจ - หนึ่งในดวงใจ - หนึ่งมิตรชิดใกล้</doc>
