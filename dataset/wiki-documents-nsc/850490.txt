<doc id="850490" url="https://th.wikipedia.org/wiki?curid=850490" title="โรงเรียนเตรียมอุดมศึกษาพัฒนาการ ร้อยเอ็ด">โรงเรียนเตรียมอุดมศึกษาพัฒนาการ ร้อยเอ็ด โรงเรียนเตรียมอุดมศึกษาพัฒนาการ ร้อยเอ็ด เดิมชื่อ โรงเรียนพลาญชัยพิทยาคม ซึ่งเป็นโรงเรียนมัธยมศึกษาประจำจังหวัดแห่งที่ 3 ของจังหวัดร้อยเอ็ด ตั้งอยู่ที่ หมู่ที่ 15 บ้านพลาญชัย ตำบลหนองแวง อำเภอเมืองร้อยเอ็ด จังหวัดร้อยเอ็ด เปิดสอนระดับชั้นมัธยมศึกษาตอนต้น และ มัธยมศึกษาตอนปลาย แบบสหศึกษา สังกัดสำนักงานเขตพื้นที่มัธยมศึกษา เขต 27 (ร้อยเอ็ด) ได้เข้าร่วมเป็นโรงเรียนในเครือเตรียมอุดมศึกษาพัฒนาการ เมื่อวันที่ 5 กุมภาพันธ์ พ.ศ. 2559 และได้รับการอนุมัติให้เปลี่ยนชื่อจาก โรงเรียนพลาญชัยพิทยาคม เป็น โรงเรียนเตรียมอุดมศึกษาพัฒนาการ ร้อยเอ็ด จัดเป็นโรงเรียนในเครือ "อัษฎเตรียมพัฒน์" ในลำดับที่ ๑๗สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน ตราพระเกี้ยว - อักษรย่อชื่อโรงเรียน ต.อ.พ.รอ. - ปรัชญาโรงเรียน ความเป็นเลิศทางวิชาการและคุณธรรม - คติพจน์ประจำโรงเรียน : "สจฺจญจ ปญญาจ นรานํ วุฑฒิ" แปลว่า ซื่อสัตย์และปัญญาพาให้เจริญ - สีประจำโรงเรียน- สีชมพู - สีน้ำเงิน - ต้นไม้ประจำโรงเรียน ชมพูพันธุ์ทิพย์ - เพลงประจำโรงเรียน มาร์ชเตรียมอุดมศึกษาพัฒนาการประวัติโรงเรียนประวัติโรงเรียน. - โรงเรียนเตรียมอุดมศึกษาพัฒนาการ ร้อยเอ็ด เดิมชื่อ โรงเรียนพลาญชัยพิทยาคม เป็นโรงเรียนมัธยมศึกษาประจำจังหวัดแห่งที่ 3 ของจังหวัดร้อยเอ็ด - เริ่มก่อตั้งเมื่อวันที่ 9 มีนาคม 2522 ตามนโยบายของกระทรวงศึกษาธิการที่ต้องการให้แต่ละจังหวัด ตั้งโรงเรียนมัธยมศึกษาแห่งที่ 3 ขึ้นเพื่อเป็นจุดสกัดรองรับปริมาณการศึกษาต่อในระดับมัธยมศึกษา โดยท่านผู้ว่าราชการจังหวัดนายศักดา อ้อพงษ์ ได้ขอให้ราชพัสดุจังหวัดร้อยเอ็ดจากกรมธนารักษ์ แปลงที่ 1103 ในเนื้อที่ 101 ไร่ เป็นสถานที่ก่อสร้างโรงเรียน ซึ่งอยู่ในเขตพื้นที่ตำบลหนองแวง อำเภอเมือง จังหวัดร้อยเอ็ด ด้านหน้าติดกับถนนสายเอเชีย หมายเลข 14 ( ถนนแจ้งสนิท ) ในระยะแรก - ปีการศึกษา 2522 โรงเรียนพลาญชัยพิทยาคม เริ่มเปิดรับนักเรียนชั้นมัธยมศึกษาปีที่ 1 แบบสหศึกษา จำนวน 6 ห้องเรียน นักเรียนจำนวน 272 คน ครู 17 คน โดยฝากเรียนที่โรงเรียนร้อยเอ็ดวิทยาลัย เนื่องจากขณะนั้นยังไม่มีอาคารเรียน - ต่อมาเมื่อวันที่ 18 พฤศจิกายน 2522 ได้ย้ายมาเรียนในสถานที่ปัจจุบันที่ถนนแจ้งสนิท ตำบลหนองแวง อำเภอเมืองร้อยเอ็ด จังหวัดร้อยเอ็ด - เมื่อปี พ.ศ. 2536 ได้ทำการเปิดสอนระดับมัธยมศึกษาตอนปลาย จำนวน 4 ห้องเรียน - เมื่อปี พ.ศ. 2540 ได้จัดตั้งชมรมผู้ปกครองและครูขึ้น - ข้อมูลพื้นฐานเกี่ยวกับโรงเรียนพลาญชัยพิทยาคม- ตราสัญลักษณ์ประจำโรงเรียนพลาญชัยพิทยาคม : เป็นตราเสมาธรรมจักร ตั้งอยู่บนเกาะ มีสน 4 ต้น- เสมาธรรมจักร เป็นสัญลักษณ์ทางการศึกษา - เกาะ เกาะกลางบึงพลาญชัยอันเป็นสัญลักษณ์ของจังหวัดร้อยเอ็ด - สน 4 ต้น การศึกษาของโรงเรียน 4 ด้าน- พุทธศึกษา - จริยศึกษา - พลศึกษา - หัตถศึกษา - อักษรย่อของโรงเรียน : พ.พ.ค. - สีประจำโรงเรียน : น้ำตาล เหลืองการเปลี่ยนผ่านจากพลาญชัยพิทยาคม สู่ โรงเรียนเตรียมอุดมศึกษาพัฒนาการ ร้อยเอ็ดการเปลี่ยนผ่านจากพลาญชัยพิทยาคม สู่ โรงเรียนเตรียมอุดมศึกษาพัฒนาการ ร้อยเอ็ด. - 5 กันยายน 2558 ประธานกรรมการและคณะผู้บริหารโรงเรียนในเครือเตรียมอุดมศึกษาพัฒนาการ มาเยี่ยมชมโรงเรียนพลาญชัยพิทยาคม โดยมี นายทวีเดช พิมล อดีตผู้อำนวยการโรงเรียนพลาญชัยพิทยาคมและประธานคณะกรรมการสถานศึกษาขั้นพื้นฐานโรงเรียนพลาญชัยพิทยาคมในขณะนั้น ,นายนพดล เดชโยธิน ผู้อำนวยการโรงเรียนพลาญชัยพิทยาคมในขณะนั้น รวมทั้งรองผู้อำนวยการโรงเรียนพลาญชัยพิทยาคม คณะคุณครู ประธานชมรมครูและผู้ปกครอง คุณครูที่เกษรียณไปแล้ว ศิษย์เก่า และคณะกรรมการนักเรียน รอให้การต้อนรับ ณ.ห้องโสตทัศนศึกษา โรงเรียนพลาญชัยพิทยาคม - ต่อมาในปี 2558 โรงเรียนพลาญชัยพิทยาคม ได้รับการประสานงานให้เข้าร่วมเป็นโรงเรียนในเครือโรงเรียนเตรียมอุดมศึกษาพัฒนาการ เพื่อให้มีโรงเรียนในเครือเพิ่มจาก 16 โรงเรียนเป็น 17 โรงเรียน โดยได้รับการแนะนำจาก ผู้อำนวยการสมพงษ์ พลสูงเนิน อดีตผู้อำนวยการโรงเรียนเตรียมอุดมศึกษาพัฒนาการ รัชดา ,นายกสมาคมผู้ปกครองและครู โรงเรียนเตรียมอุดมศึกษาพัฒนาการ รัชดา และเป็นคณะกรรมการพิจารณาการเข้าร่วมเป็นโรงเรียนในเครือเตรียมอุดมศึกษาพัฒนาการได้เลือกโรงเรียนจากทุกภาคของประเทศไทยแล้ว เห็นว่า โรงเรียนพลาญชัยพิทยาคม มีความเหมาะสมที่สุด ทั้งทางด้านภูมิประเทศและเป็นศูนย์กลางคมนาคม - ต่อมาในปี 2558 นายนพดล เดชโยธิน ผู้อำนวยการโรงเรียนพลาญชัยพิทยาคมในขณะนั้นก่อนเกษียณอายุราชการ ได้รับความเห็นชอบในการเข้าร่วมเป็นโรงเรียนในเครือเตรียมอุดมศึกษาพัฒนาการ เพื่อเป็นเครือข่ายในการพัฒนาคุณภาพทางการศึกษา และพัฒนาในด้านต่างๆ ต่อมา ว่าที่ ร.ต.พรเทพ โพธิ์พันธุ์ ผู้อำนวยการโรงเรียนปัจจุบัน ได้สานต่อแนวความคิดและดำเนินการต่อ จนได้รับความเห็นชอบจาก ดร.นิวัตร นาคะเวช ประธาน และคณะกรรมการสถานศึกษาขั้นพื้นฐานโรงเรียนเตรียมอุดมศึกษาพัฒนาการ ให้เข้าเป็นโรงเรียนในเครือของโรงเรียนเตรียมอุดมศึกษาพัฒนาการ ลำดับที่ 17 และตั้งชื่อว่า “โรงเรียนเตรียมอุดมศึกษาพัฒนาการ ร้อยเอ็ด” ในวันที่ 5 กุมภาพันธ์ พ.ศ. 2559ตราสัญลักษณ์ประจำสถาบัน ตราสัญลักษณ์ประจำสถาบัน. พระเกี้ยว หรือ จุลมงกุฎ เป็นศิราภรณ์ประดับพระเกศาหรือพระเศียรของพระราชโอรสและพระราชธิดาของพระมหากษัตริย์ และเป็นพิจิตรเลขาประจำรัชกาลในพระบาทสมเด็จพระจุลจอมเกล้าเจ้าอยู่หัว ทั้งนี้เพราะ พระนามาภิไธยของพระบาทสมเด็จพระจุลจอมเกล้าเจ้าอยู่หัวนั้น คือ "จุฬาลงกรณ์" ซึ่งแปลว่า เครื่องประดับศีรษะ หรือ จุลมงกุฎ ซึ่งมีความหมายเชื่อมโยงกับพระนามาภิไธยของพระบาทสมเด็จพระจอมเกล้าเจ้าอยู่หัว นั่นคือ "มงกุฎ" อีกทั้ง พระปรมาภิไธยในพระบาทสมเด็จพระจุลจอมเกล้าเจ้าอยู่หัว ยังมีหมายความว่า "พระจอมเกล้าน้อย" อีกด้วย เมื่อพระนามาภิไธยเดิมและพระปรมาภิไธยเดิมของพระบาทสมเด็จพระจุลจอมเกล้าเจ้าอยู่หัวมีความหมายว่าพระเกี้ยว หรือจุลมงกุฎ จึงได้ใช้พระเกี้ยวหรือจุลมงกุฎวางบนเบาะ เป็นพิจิตรเลขาประจำรัชกาลของพระองค์- เนื่องจาก โรงเรียนเตรียมอุดมศึกษาพัฒนาการ ร้อยเอ็ด เป็นโรงเรียนในเครือ "อัษฎเตรียมพัฒน์" จึงได้รับพระบรมราชานุญาตให้ใช้ พระเกี้ยว เป็นตราสัญลักษณ์ประจำสถาบัน เมื่อวันที่ 5 กุมภาพันธ์ พ.ศ. 2559พิธีอัญเชิญพระเกี้ยวพิธีอัญเชิญพระเกี้ยว. - หลังจากมีการเปลี่ยนชื่อโรงเรียนจากโรงเรียนพลาญชัยพิทยาคม เปลี่ยนชื่อเป็น “โรงเรียนเตรียมอุดมศึกษาพัฒนาการ ร้อยเอ็ด“ คณะผู้บริหารโรงเรียนเตรียมอุดมศึกษาพัฒนาการ ร้อยเอ็ด ได้เดินทางไปยังกรุงเทพมหานคร เพื่อประกอบพิธีอัญเชิญพระเกี้ยวมายัง โรงเรียนเตรียมอุดมศึกษาพัฒนาการ ร้อยเอ็ด - เมื่อองค์พระเกี้ยวถูกอัญเชิญมาถึงจังหวัดร้อยเอ็ดได้มีการอัญเชิญพระเกี้ยวมาประทับชั่วคราว ณ สำนักงานเขตพื้นที่การศึกษามัธยมศึกษา เขต 27  - 30 มิถุนายน 2559 นายอนุสรณ์ แก้วกังวาล ผู้ว่าราชการจังหวัดร้อยเอ็ด เป็นประธานอัญเชิญพระเกี้ยว จากสำนักงานเขตพื้นที่การศึกษามัธยมศึกษา เขต 27 ตำบลในเมือง อำเภอเมืองร้อยเอ็ด จังหวัดร้อยเอ็ด ไปประดิษฐานที่ศาลาพระเกี้ยว โรงเรียนเตรียมอุดมศึกษาพัฒนาการ ร้อยเอ็ด โดยการดำเนินงานของ นายโกศล ฐานะ ผู้อำนวยการสำนักงานเขตพื้นที่การศึกษามัธยมศึกษา เขต 27 ,นายทวี เดชพิมล ประธานคณะกรรมการสถานศึกษาขั้นพื้นฐานโรงเรียนเตรียมอุดมศึกษาพัฒนาการ ร้อยเอ็ด ,ว่าที่ ร.ต.พรเทพ โพธิ์พันธุ์ ผู้อำนวยการโรงเรียนเตรียมอุดมศึกษาพัฒนาการ ร้อยเอ็ด และคณะผู้บริหารโรงเรียนในเครือเตรียมอุดมศึกษาพัฒนาการ 16 โรงเรียน ครู บุคลากรทางการศึกษา ผู้ปกครอง นักเรียน ผู้มีเกียรติ ประชาชน สื่อมวลชน ร่วมกิจกรรม พร้อมนี้ได้จัดพิธีร่วม ได้แก่ พิธีเปิดอาคารศาลาพระเกี้ยว ,พิธีเปิดป้ายโรงเรียนเตรียมอุดมศึกษาพัฒนาการ ร้อยเอ็ด ,พิธีเจริญพระพุทธมนต์ ,พิธีประดับเข็มพระเกี้ยวพื้นที่ของโรงเรียน พื้นที่ของโรงเรียน. ที่พื้นที่ 108 ไร่  2 งาน 22 ตารางวา- อาคารเรียน 3 หลัง - อาคารหอประชุม 1 หลัง - อาคารโรงฝึกงาน 3 หลัง - อาคารโรงอาคาร 1 หลัง - บ้านพักครู 5 หลัง - ห้องส้วม 5 หลัง (30 ห้อง)การเรียนการสอน การเรียนการสอน. เปิดสอนในระดับชั้นมัธยมศึกษาปีที่ 1-6 จำนวนนักเรียน 863 คนชั้นมัธยมศึกษาตอนต้น ม.1-3 ชั้นมัธยมศึกษาตอนต้น ม.1-3. ชั้นมัธยมศึกษาตอนต้น มีทั้งสิ้น 14 ห้องเรียน- ชั้นมัธยมศึกษาปีที่ 1- 5 ห้องเรียน - ชั้นมัธยมศึกษาปีที่ 2- 5 ห้องเรียน - ชั้นมัธยมศึกษาปีที่ 3- 4 ห้องเรียนชั้นมัธยมศึกษาตอนปลาย ม.4-6 ชั้นมัธยมศึกษาตอนปลาย ม.4-6. ชั้นมัธยมศึกษาตอนปลาย มีทั้งสิ้น 12 ห้องเรียน- ชั้นมัธยมศึกษาปีที่ 4- 4 ห้องเรียน - ชั้นมัธยมศึกษาปีที่ 5- 4 ห้องเรียน - ชั้นมัธยมศึกษาปีที่ 6- 4 ห้องเรียนความร่วมมือกับโรงเรียนในเครือ "อัษฎเตรียมพัฒน์" ความร่วมมือกับโรงเรียนในเครือ "อัษฎเตรียมพัฒน์". โรงเรียนเตรียมอุดมศึกษาพัฒนาการ ร้อยเอ็ด ได้จัดส่งบุคลากรครูและนักเรียน เข้าร่วมและสนับสนุน กิจกรรมต่าง ๆ ของโรงเรียนและกลุ่มโรงเรียนในเครือ "อัษฎเตรียมพัฒน์" ดังนี้- โครงการปันน้ำใจสานสายใยเครือเตรียมพัฒน์- ได้รับความช่วยเหลือในการติว O-NET ให้แก่นักเรียน โดยคณะครูจากโรงเรียนในเครืออัษฎเตรียมพัฒน์ - โครงการอบรมและพัฒนาหลักสูตรในเครือโรงเรียนเตรียมอุดมศึกษาพัฒนาการ ตามโครงการ "เตรียมพัฒน์รักองค์กร" - นิทรรศการ OCOP และ OSOP- ณ. โรงเรียนเตรียมอุดมศึกษาพัฒนาการ กรุงเทพมหานคร - โครงการสัมมนาครูเครือเตรียมอุดมศึกษาพัฒนาการ- จัดส่งบุคลากรครูเข้าร่วมประชุม อบรม สัมนา กับคณะครูของโรงเรียนในเครืออัษฎเตรียมพัฒน์ เพื่อแลกเปลี่ยนความรู้และแนวทางในจัดการเรียนการสอนเกียรติประวัติของโรงเรียน</doc>
