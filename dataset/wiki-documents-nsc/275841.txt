<doc id="275841" url="https://th.wikipedia.org/wiki?curid=275841" title="รายชื่อภาพเขียนที่มีราคาสูงที่สุด">รายชื่อภาพเขียนที่มีราคาสูงที่สุด รายชื่อภาพเขียนที่มีราคาสูงที่สุด เป็นรายชื่อของภาพเขียนที่ทราบกันว่ามีการซื้อขายจิตรกรรมกันในราคาที่สูงที่สุดตามที่บันทึกเป็นหลักฐาน การขายครั้งแรกในรายการเป็นการขายภาพ "ทานตะวันสิบห้าดอกในแจกัน" โดยฟินเซนต์ ฟัน โคค ในปี ค.ศ. 1987 ในราคาที่สูงกว่าภาพเขียนที่ขายกันก่อนหน้านั้นถึงสามเท่าตัวที่ทำสถิติสองปีก่อนหน้านั้นซึ่งเป็นการเริ่มยุคของการซื้อขายภาพเขียนกันด้วยราคาอันมหาศาล นอกจากในเรื่องราคาแล้วการซื้อขายครั้งนี้ก็มีความสำคัญตรงที่เป็นครั้งแรกที่ภาพเขียน "สมัยใหม่" ได้ขึ้นอันดับเป็นครั้งแรกแทนที่จะเป็นงานจิตรกรรมชั้นครู (old master painting) ดังที่เคยเป็นมาก่อนหน้านั้น ตั้งแต่นั้นมาการซื้อขายภาพเขียนที่มีค่าก็มักจะทำโดยการประมูล แต่ก็ยังมีบ้างที่ยังทำการซื้อขายกันเป็นการส่วนบุคคลกันอยู่ที่รวมทั้งงานสามชิ้นที่มีราคาสูงที่สุด ภาพเขียนที่มีราคาสูงที่สุดในปัจจุบันคือภาพ "หมายเลข 5, 1948" ที่เขียนโดยแจ็กสัน พอลล็อก จิตรกรชาวอเมริกันในปี ค.ศ. 1948 ที่ขายในปี ค.ศ. ที่มีราคาถึง 148.1 ล้านดอลลาร์สหรัฐ หรือ 4,936,794,895 บาท (อัตราแลกเปลี่ยน 1 USD = 33.3342 THB (10 ตุลาคม ค.ศ. 2009)) ในบรรดาภาพเขียนที่มีราคาสูงที่สุดก็มีเพียงสามภาพเท่านั้นที่เป็นจิตรกรรมชั้นครู ภาพเขียนโดยจิตรกรชั้นครูที่เขียนก่อนปี ค.ศ. 1800 ส่วนใหญ่แล้วเป็นของพิพิธภัณฑ์ที่เมื่อเป็นเจ้าของแล้วมักจะไม่ทำการขาย และเป็นภาพเขียนที่ประเมินราคามิได้ บันทึกสถิติโลกกินเนสส์บันทึกว่าภาพ "โมนาลิซา" เป็นภาพที่มีราคาประกันสูงที่สุดในประวัติศาสตร์ ก่อนที่จะมีการนำภาพเขียนเดินทางแสดงรอบสหรัฐก็ได้มีการประเมินราคาภาพเมื่อวันที่ 14 ธันวาคม ค.ศ. 1962 ไว้ว่าตกประมาณ 100 ล้านดอลลาร์สหรัฐ แต่พิพิธภัณฑ์ลูฟวร์เลือกที่ใช้เงินในการรักษาความปลอดภัยแทนซื้อประกัน เมื่อปรับค่าเงินเฟ้อเข้าไปแล้วภาพ "โมนาลิซา" ก็จะมีราคาประมาณ 670 ล้านดอลลาร์สหรัฐในปี ค.ศ. 2006 หรือ 22,337,782,886 บาทรายชื่อภาพเขียนที่มีราคาสูงที่สุดในการประมูลและการซื้อขายส่วนบุคคล (ปรับค่าเงินเฟ้อ) รายชื่อภาพเขียนที่มีราคาสูงที่สุดในการประมูลและการซื้อขายส่วนบุคคล (ปรับค่าเงินเฟ้อ). ราชชื่อของภาพเขียนเรียงตามดรรชนีราคาผู้บริโภค  (ระบุไว้ในตัวหนา) จำนวนล้านดอลลาร์สหรัฐของปี ค.ศ. 2009 จากนั้นราคาก็จะปรับเป็นดอลลาร์สหรัฐโดยใช้อัตราแลกเปลี่ยนเงินตราเมื่อซื้อภาพเขียน การปรับค่าเงินเฟ้อก็อาจจะเปลี่ยนแปลงไปตามดรรชนีเงินเฟ้อที่มักจะมีการปรับระดับ ภาพเขียนแต่ละภาพก็จะปรากฏในรายการครั้งเดียวเมื่อขายได้ในราคาที่สูงที่สุด</doc>
