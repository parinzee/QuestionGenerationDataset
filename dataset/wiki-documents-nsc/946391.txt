<doc id="946391" url="https://th.wikipedia.org/wiki?curid=946391" title="ธนาคารกลางเยอรมัน">ธนาคารกลางเยอรมัน ธนาคารกลางเยอรมัน () คือธนาคารกลางของสหพันธ์สาธารณรัฐเยอรมนี และถือเป็นส่วนหนึ่งของระบบธนาคารกลางในยุโรป (ESCB) เนื่องด้วยสถานะทางการเงินที่แข็งแกร่งมาก ธนาคารกลางเยอรมันถือเป็นสมาชิกที่มีอำนาจครอบงำระบบธนาคารกลางในยุโรป ทั้งธนาคารกลางเยอรมันและธนาคารกลางยุโรปต่างมีที่ทำการตั้งอยู่ในนครแฟรงก์เฟิร์ตประวัติ ประวัติ. เมื่อสงครามโลกครั้งที่สองสิ้นสุดลงในปี 1945 พร้อมด้วยความพ่ายแพ้ของฝ่ายอักษะ เงินสกุลไรชส์มาร์คของเยอรมันกลายเป็นสิ่งไร้ค่า ฝ่ายสัมพันธมิตรจำต้องเข้ามาฟื้นฟูระบบการเงินในเยอรมันเสียใหม่ โดยจัดตั้งระบบธนาคารกลางแบบคู่ขนานขึ้นในเขตยึดครองเยอรมัน ซึ่งมีโครงสร้างที่ใช้ระบบธนาคารกลางสหรัฐเป็นต้นแบบ ธนาคารกลางแบบคู่ขนานนี้ประกอบด้วย:- ธนาคารกลางประจำรัฐ (Central banks of the states) – เป็นธนาคารกลางของแต่ละรัฐซึ่งอยู่ในการยึดครองของกองทัพสัมพันธมิตรตะวันตก มีเขตอำนาจอยู่ในเฉพาะรัฐหรือโซนนั้นๆ - ธนาคารแห่งรัฐเยอรมัน (Bank deutscher Länder) – เป็นสถาบันที่บรรดาธนาคารกลางประจำรัฐเป็นผู้ถือหุ้นอยู่ จึงเป็นอิสระจากภาครัฐบาลและการเมือง มีที่ตั้งอยู่ในนครแฟรงก์เฟิร์ต รับผิดชอบการพิมพ์ธนบัตร การประสานงานนโยบายการเงิน และรับผิดชอบงานส่วนกลางเช่น การจัดการการแลกเปลี่ยนเงินตรา ฝ่ายบริหารของระบบธนาคารกลางแบบคู่ขนานนี้คือ "คณะกรรมการธนาคารกลาง" (Zentralbankrat) ซึ่งประกอบด้วย เหล่าประธานธนาคารกลางประจำรัฐ และบรรดากรรมการของธนาคารแห่งรัฐเยอรมัน ธนาคารแห่งรัฐเยอรมันได้กำหนดสกุลเงินมาร์คเยอรมัน (Deutsche Mark) ขึ้นเมื่อในวันที่ 20 มิถุนายน 1948 และภายหลังกฎหมายพื้นฐาน (รัฐธรรมนูญ) ของเยอรมันบังคับใช้ในปี 1949 ก็นำไปสู่การจัดตั้งธนาคารกลางเยอรมันก่อตั้งในปี 1957 เพื่อเข้ารับช่วงต่อจากธนาคารแห่งรัฐเยอรมัน (Bank deutscher Länder) ซึ่งเงินสกุลมาร์คนี้ใช้งานจนถึงปี 2002 ก็ถูกแทนที่ด้วยเงินสกุลยูโร</doc>
