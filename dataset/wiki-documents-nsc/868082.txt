<doc id="868082" url="https://th.wikipedia.org/wiki?curid=868082" title="สตาร์เกต ทะลุคนทะลุจักรวาล">สตาร์เกต ทะลุคนทะลุจักรวาล สตาร์เกต ทะลุคนทะลุจักรวาล () เป็นภาพยนตร์แนวผจญภัยวิทยาศาสตร์ จากฝรั่งเศส-สหรัฐอเมริกาในปี ค.ศ. 1994 กำกับโดย โรแลนด์ เอมเมอริค ร่วมเขียนบทโดยดีน เดฟลิน และนำแสดงโดย เคิร์ต รัสเซลล์, เจมส์ สเปเดอร์, เจย์ เดวิดสัน และวีเวกา ลินด์ฟอร์ส โดยเป็นภาพยนตร์ภาคแรกในแฟรนไชส์สตาร์เกต ที่ประสบความสำเร็จทางรายได้ จนถูกนำมาสร้างใหม่เป็นภาพยนตร์และซีรีส์โทรทัศน์ในเวลาต่อมา ภาพยนตร์ได้นำเสนอแนวคิดพื้นฐานเกี่ยวกับ "สตาร์เกต" ซึ่งเป็นอุปกรณ์รูปวงแหวนโบราณที่สามารถเดินทางในอวกาศได้ ผ่านทางรูหนอนไปยังอุปกรณ์ที่มีรูปร่างคล้ายกันในจักรวาล ซึ่งมีพล็อตเรื่องเป็นการนำเสนอทฤษฎีเกี่ยวกับสิ่งมีชีวิตนอกโลกที่มีอิทธิพลต่ออารยธรรมมนุษย์</doc>
