<doc id="238476" url="https://th.wikipedia.org/wiki?curid=238476" title="คณะกรรมการป้องกันประชาชน">คณะกรรมการป้องกันประชาชน คณะกรรมการป้องกันประชาชน (Popular Resistance Committees) เป็นองค์กรทางทหารของปาเลสไตน์ที่จัดตั้งในฉนวนกาซาที่ถือเป็นขบวนการก่อการร้ายโดยอิสราเอลและสหรัฐ ก่อตั้งในช่วงปลายปี พ.ศ. 2543 โดย จามัล อาบู ซัมฮาดานา ผู้เคยเป็นสมาชิกกลุ่มฟาตะห์และตันซีมมาก่อน คณะกรรมการป้องกันประชาชนจัดตั้งเป็นหน่วยทางทหารที่อยู่นอกกลุ่มฟาตะห์ ทำงานร่วมกับกลุ่มฮามาส ญิฮาดอิสลามปาเลสไตน์ และกองพลผู้เสียสละอัลอักซา คณะกรรมการป้องกันประชาชนได้รับแรงดลใจและการสนับสนุนทางการเงินจากฮิซบุลลอหฺ การโจมตีของกลุ่มเป็นการวางระเบิดตามถนน และการวางระเบิดรถยนต์ต่อต้านการคุ้มกันโดยทหารและประชาชนในฉนวนกาซากิจกรรม กิจกรรม. คณะกรรมการป้องกันประชาชนเข้าไปเกี่ยวข้องกับการวางระเบิดต่อเป้าหมายทั้งทางทหารและประชาชนในฉนวนกาซาหลายครั้ง เช่น- 20 พฤศจิกายน 2543 ระเบิดรถบัสที่มีเด็กอยู่บนรถจำนวนมากใกล้กับ Kfar Darom มีผู้เสียชีวิตสองคน - 8 ตุลาคม 2543 ยิงรถบัสที่บรรทุกพนักงานสนามบินที่สนามบินรอฟะห์ บาดเจ็บ 8 คน และโจมตีรถยนต์บนถนนจาก Kerem Shalom ไปรอฟะห์ ตายหนึ่งคน - 28 เมษายน 2544 โจมตีนิคมเกษตรกรรมของอิสราเอลในฉนวนกาซาด้วยปืนครก บาดเจ็บ 5 คน โจมตีแบบเดียวกันนี้ที่ Kfar Darom และ Atzmona ในวันที่ 29 เมษายน และ 7 พฤษภาคม ตามลำดับ - 14 กุมภาพันธ์ 2545 ฆ่าทหารอิสราเอล 3 คนด้วยระเบิด และใช้วิธีเดียวกันนี้ฆ่าทหารอิสราเอลในวันที่ 14 มีนาคม และ 5 กันยายน - 2 พฤษภาคม 2547 ฆ่า ตาลี ฮาตูเบล ผู้หญิงที่ตั้งครรภ์และไม่มีอาวุธพร้อมกับลูกสาวสี่คนที่ถนนกิสซูฟิม คณะกรรมการป้องกันประชาชนและญิฮาดอิสลามปาเลสไตน์ออกมาอ้างความรับผิดชอบในเหตุการณ์นี้ โดยประกาศว่าเป็นการแก้แค้นกองกำลังป้องกันอิสราเอลที่ฆ่า เชค อะห์เหม็ด ยัสซินและอับเดล อาซัซ อัล-รอนติสซีก่อนหน้านี้]] - 13 มกราคม 2548 ฆ่าชาวอิสราเอล 6 คน โดยร่วมมือกับฮามาสและกองพลผู้เสียสละอัลอักซา ตัวแทนชาติปาเลสไตน์ได้จับกุมสมาชิกคณะกรรมการป้องกันประชาชนหลายคนที่เกี่ยวข้องกับการวางระเบิด หลังจากที่กลุ่มคณะกรรมการป้องกันประชาชนได้ออกมากล่าวอ้างความรับผิดชอบการวางระเบิดเมื่อ 15 ตุลาคม 2546 ที่ทำให้เจ้าหน้าที่รักษาความปลอดภัยของสหรัฐเสียชีวิต 3 คน ที่ Beit Hanoun รัฐบาลสหรัฐบีบให้ตัวแทนชาติปาเลสไตน์จับตัวผู้กระทำผิดมาลงโทษ ทางปาเลสไตน์ปฏิเสธเพราะขาดหลักฐาน ทำให้สหรัฐคว่ำบาตรปาเลสไตน์ ปาเลสไตน์จึงต้องจับตัวผู้ต้องสงสัยสี่คนมาขึ้นศาล อย่างไรก็ตามผู้ต้องสงสัยเป็นสมาชิกคณะกรรมการป้องกันประชาชนแต่ไม่เกี่ยวข้องกับการวางระบิดจึงถูกปล่อยตัวไป คณะกรรมการป้องกันประชาชนเกี่ยวข้องกับการค้าสินค้าหนีภาษีในรอฟะห์ทั้งอาวุธ ระเบิด ยาเสพติด บุหรี่ และผู้ลี้ภัย คณะกรรมการป้องกันประชาชนกล่าวอ้างความรับผิดชอบในการลอบสังหารโมฮุสซา อาราฟัต เมื่อ 7 กันยายน 2548 ในต้นเดือนมิถุนายน 2549 หัวหน้ากลุ่มคณะกรรมการป้องกันประชาชน ซัมฮาดานาถูกกองทัพอิสราเอลฆ่า 25 มิถุนายน 2549 คณะกรรมการป้องกันประชาชนร่วมกับกลุ่มฮามาสและญิศ อัลอิสลามโจมตีบริเวณใกล้ด่าน Kerem Shalom ทหารชาวปาเลสไตน์สองคนลอบข้ามแดนจากฉนวนกาซาเข้าสู่อิสราเอล ผลการโจมตีปรากฏว่าฝ่ายปาเลสไตน์เสียชีวิต 2 คน อิสราเอลตาย 2 คน บาดเจ็บ 4 คนชาวปาเลสไตน์อีก 6 คนหนีกลับไปได้ 8 สิงหาคม 2550 คณะกรรมการป้องกันประชาชนประกาศจะจัดตั้งพรรคการเมืองเพื่อเข้าร่วมในการเลือกตั้งของปาเลสไตน์ครั้งต่อไป แต่จะยังคงรักษากองกำลังทางทหารของตนไว้ความเชื่อมโยงกับฮิซบุลลอหฺ ความเชื่อมโยงกับฮิซบุลลอหฺ. จากข้อมูลของอิสราเอล คณะกรรมการป้องกันประชาชนและฮิซบุลลอหฺมีความร่วมมือกันโดยคณะกรรมการป้องกันประชาชนได้รับการสนับสนุนทางการเงินและการฝึกฝนจากฮิซบุลลอหฺและเชื่อว่าฮิซบุลลอหฺมีอิทธิพลในฉนวนกาซา</doc>
