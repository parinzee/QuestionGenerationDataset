<doc id="661526" url="https://th.wikipedia.org/wiki?curid=661526" title="แอนิมัลส์ (เพลงมารูนไฟฟ์)">แอนิมัลส์ (เพลงมารูนไฟฟ์) แอนิมัลส์ () เป็นเพลงของวงป็อปร็อกอเมริกัน มารูนไฟฟ์ ออกจำหน่ายวันที่ 22 สิงหาคม ค.ศ. 2014 เป็นซิงเกิลที่สองของสตูดิโออัลบั้มลำดับที่ห้า ไฟฟ์ เพลงเขียนโดยแอดัม เลอวีน, เบนนี บลังโก และเชลล์แบ็ก โดยเชลล์แบ็กทำหน้าที่เป็นโปรดิวเซอร์ด้วย วิดีโอเนื้อเพลงออกเผยแพร่วันที่ 22 สิงหาคม ค.ศ. 2014 ทางช่องวีโว มีตัวอย่างเพลง "แอนิมัลส์" แฝงอยู่ในโฆษณารถยนต์เกีย โซล เผยแพร่วันที่ 21 สิงหาคม ค.ศ. 2014 เพลงมีให้ดาวน์โหลดฟรีในเว็บไซต์ของเกียเป็นเวลาจำกัดหลังโฆษณาเปิดตัว เพลงขึ้นสูงสุดที่อันดับที่สามบนชาร์ตบิลบอร์ดฮอต 100 กลายเป็นซิงเกิลที่ 10 ที่ติดสิบอันดับแรกบนชาร์ต เพลงฉบับทำดนตรีใหม่ออกจำหน่ายในวันที่ 29 กันยายน ค.ศ. 2014 ร้องร่วมกับเจ. โคล</doc>
