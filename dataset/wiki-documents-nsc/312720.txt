<doc id="312720" url="https://th.wikipedia.org/wiki?curid=312720" title="ฟลอเรนซ์แอนด์เดอะแมชชีน">ฟลอเรนซ์แอนด์เดอะแมชชีน ฟลอเรนซ์แอนด์เดอะแมชชีน () หรือชื่อจริงของนักร้องนำว่า ฟลอเรนซ์ เวลช์ เป็นวงดนตรีจากสหราชอาณาจักรโดยที่แนวดนตรีของฟลอเรนซ์ได้รับการวิจารณ์ว่าเป็นการผสมผสานกันของดนตรีแนวป็อป, ร็อก และ โซล วงดนตรีของเธอได้รับการตอบรับอย่างดีมาโดยตลอดก่อนการเข้าสู่วงการดนตรีกระแสหลัก โดยความร่วมมือของบีบีซีที่โปรโมทฟลอเรนซ์ทางช่องบีบีซี อินทรูดิวซิง ส่วนอัลบั้มเดบิวต์มีชื่อว่า "Lungs" วางจำหน่ายวันที่ 6 กรกฎาคม พ.ศ. 2552 อัลบั้มดังกล่าวขึ้นชาร์ตอันดับอัลบั้มยอดนิยมของสหราชอาณาจักร โดยอยู่ลำดับที่ 2 ในช่วง 5 สัปดาห์แรกของการวางจำหน่าย ในวันที่ 17 มกราคม พ.ศ. 2553 อัลบั้มเดบิวต์นี้ก็ก้าวขึ้นสู่อันดับที่ 1 ในชาร์ตชาร์ตอันดับอัลบั้มยอดนิยมของสหราชอาณาจักร และอยู่ในชาร์ตติดต่อกันนานถึง 28 สัปดาห์ จนกระทั่งงานประกาศรางวัลบริทอวอร์ดประจำปี พ.ศ. 2553 อัลบั้ม "Lungs" ก็ได้รับรางวัลมาสเตอร์การ์ดบริติชอัลบั้ม ปัจจุบันมีเพลงที่ได้รับความนิยมเช่น "Rabbit Heart (Raise It Up)" และ "Dog Days Are Over"</doc>
