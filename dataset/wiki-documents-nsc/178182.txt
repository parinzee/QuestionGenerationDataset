<doc id="178182" url="https://th.wikipedia.org/wiki?curid=178182" title="ศัลยศาสตร์">ศัลยศาสตร์ ศัลยศาสตร์ หรือ ศัลยกรรม () เป็นการแพทย์เฉพาะทางที่เกี่ยวข้องกับการใช้หัตถการหรือเครื่องมือในการผ่าตัดเข้าในร่างกายผู้ป่วยเพื่อสืบค้นอาการ และ/หรือรักษาความผิดปกติ เช่น โรค หรือการบาดเจ็บต่าง ๆ เพื่อช่วยในการแก้ไขการทำงานหรือรูปลักษณ์ของร่างกาย หรือด้วยเหตุผลอื่น ๆ เรียกแพทย์ที่ศึกษามาเฉพาะทางศัลยศาสตร์ว่า ศัลยแพทย์ (surgeon) ศัลยแพทย์ในประเทศไทยต้องสำเร็จการศึกษาแพทยศาสตรบัณฑิต และสำเร็จการศึกษาแพทย์ประจำบ้านด้านศัลยศาสตร์แล้วได้ผ่านการสอบเพื่อวุฒิบัตรและหนังสืออนุมัติเป็นผู้มีความรู้ความชำนาญในการประกอบวิชาชีพเวชกรรม สาขาศัลยศาสตร์ ของแพทยสภา และเป็นสมาชิกของราชวิทยาลัยศัลยแพทย์แห่งประเทศไทยศัลยศาสตร์เฉพาะทาง ศัลยศาสตร์เฉพาะทาง. ในประเทศไทย แพทยสภาเป็นองค์กรที่ออกวุฒิบัตรแสดงความรู้ความชำนาญในสาขาเฉพาะทางศัลยศาสตร์ นอกจากศัลยศาสตร์ทั่วไปแล้วยังจำแนกเป็นสาขาย่อยต่าง ๆ ของศัลยศาสตร์ดังต่อไปนี้- กุมารศัลยศาสตร์ - ประสาทศัลยศาสตร์ - ศัลยศาสตร์ตกแต่งและเสริมสร้าง - ศัลยศาสตร์ทรวงอก - ศัลยศาสตร์ทางเดินปัสสาวะ - ศัลยศาสตร์ลำไส้ใหญ่และทวารหนัก - ศัลยศาสตร์มะเร็งวิทยา - ศัลยศาสตร์หลอดเลือด - ศัลยศาสตร์อุบัติเหตุ</doc>
