<doc id="112452" url="https://th.wikipedia.org/wiki?curid=112452" title="เมตตา">เมตตา ในศาสนาพุทธ เมตตา เป็นหลักธรรมหนึ่งในพรหมวิหาร 4 ซึ่งประกอบไปด้วย เมตตา กรุณา มุทิตา และอุเบกขา โดยเป็นปัจจัยให้เกิดพรหมวิหารอื่นได้ลักษณะของเมตตา ลักษณะของเมตตา. ในวิสุทธิมรรค สมาธินิทเทส พรหมวิหารนิเทส แสดงลักษณะของเมตตาพรหมวิหารไว้ว่า- เมตตามีอาการประพฤติเกื้อกูลเป็นลักษณะ - มีการน้อมนำเข้าไปเกื้อกูลประโยชน์ในสัตว์เป็นรส - มีการบำบัดความอาฆาตเป็นปัจจุปัฏฐาน (อาการที่ปรากฏ) - มีการเห็นสัตว์เป็นที่ชอบใจ คือไม่โกรธเคือง ไม่ขุ่นเคืองในขณะนั้นเป็นปทัฏฐาน (เหตุใกล้) - มีการเข้าไปสงบความพยาบาทเป็นสมบัติ - มีความเสน่หาเป็นวิบัติ ตามอัฏฐสาลินี อรรถกถา พระธัมมสังคณีปกรณ์ ทุกนิกเขปกถา เหตุโคจฉกะ พระบาลีนิทเทอโทสะ (1062) ได้แสดงลักษณะของเมตตาไว้ว่า- เมตตามีชื่อว่าไมตรี เนื่องจากเป็นกิริยาที่สนิทสนม - เมตตามีชื่อว่าการเอ็นดู เพราะคอยปกป้องคุมครอง - เมตตามีชื่อว่าความแสวงหาผลประโยชน์เกื้อกูล - เมตตามีชื่อว่าความสงสาร เนื่องจากคอยหวั่นไหวตามไปด้วย ดังนั้น การจะแสดงว่ามีเมตตาต่อบุคคลใด จึงต้องมีลักษณะดังกล่าว ซึ่งหากว่าไม่ใช่อาการเหล่านี้ จิตขณะนั้นอาจเป็นโลภะหรือโทสะซึ่งเป็นอกุศลจิต ไม่ใช่เมตตาอานิสงส์ของเมตตา อานิสงส์ของเมตตา. ในอังคุตตรนิกาย อัฏฐกนิบาต เมตตาวรรคที่ 1 เมตตาสูตร และในอังคุตรนิกาย เอกาทสนิบาต เมตตาสูตร ได้สรุปอานิสงส์ของเมตตาไว้ดังนี้- ย่อมหลับเป็นสุข - ย่อมตื่นเป็นสุข - ย่อมไม่ฝันลามก (คืออกุศลทั้งหลาย) - ย่อมเป็นที่รักแห่งมนุษย์ทั้งหลาย - ย่อมเป็นที่รักแห่งอมนุษย์ทั้งหลาย - เทวดาย่อมรักษา - ไฟ ยาพิษ หรือศาสตรา ย่อมไม่กล้ำกราย - จิตย่อมตั้งมั่นโดยเร็ว - สีหน้าย่อมผ่องใส - เป็นผู้ไม่หลงใหลทำกาละ - เมื่อไม่แทงตลอดคุณที่ยิ่งยอด (เป็นพระอรหันต์) ย่อมเข้าถึงพรหมโลกการแผ่เมตตา การแผ่เมตตา. บทสวดแผ่เมตตาโดยทั่วไป จะกล่าวว่าขอสัตว์ทั้งหลายทั้งปวงจงเป็นผู้ไม่มีเวร ไม่มีความเบียดเบียน ไม่มีทุกข์ รักษาตนให้พ้นจากทุกข์ทั้งสิ้นเถิด แต่ในขุทกนิกาย ปฏิสัมภิทามรรค ยุคนัทธวรรค เมตตากถา ได้แสดงไว้ว่า "เมตตาเจโตวิมุตติ แผ่ไปโดยไม่เจาะจงด้วยอาการ 5 เมตตาเจโตวิมุตติ แผ่ไปโดยเจาะจงด้วยอาการ 7 เมตตาเจโตวิมุตติ แผ่ไปสู่ทิศทั้งหลายด้วยอาการ10" ซึ่งในวิสุทธิมรรคได้แสดงไว้ว่าผู้จะแผ่เมตตาดังกล่าวได้ต้องบรรลุอัปปนาสมาธิแล้วคือได้ฌานจิตแล้ว ดังนั้น ตามอรรถกถาในคัมภีร์วิสุทธิมรรค ผู้ยังไม่บรรลุฌานจิตจึงไม่อาจแผ่เมตตาให้สัตว์ทั้งปวงได้ แต่สามารถมีเมตตาต่อสัตว์หรือบุคคลได้</doc>
