<doc id="19934" url="https://th.wikipedia.org/wiki?curid=19934" title="ไวรัส HLLP">ไวรัส HLLP HLLP (ย่อมาจาก High Level Language Parasitic) เป็นไวรัสประเภทไวรัสติดไฟล์ กลุ่มหนึ่งซึ่งเขียนด้วยภาษาระดับสูงเช่น ภาษาปาสกาล ภาษาซี ภาษาซีพลัสพลัส ภาษาเบสิก เป็นต้นข้อมูลทางเทคนิค ข้อมูลทางเทคนิค. ไวรัสในกลุ่มนี้จะติดโดยการแทรกตัวเองลงบนส่วนต้นของไฟล์โปรแกรม ทำให้ไฟล์มีขนาดใหญ่หลายกิโลไบต์ขึ้นไป ซึ่งใหญ่มากเทียบกับไวรัสกลุ่มอื่นเนื่องจากโปรแกรมที่เขียนด้วยภาษาระดับสูงมีการรวมส่วนของไลบรารีเข้าไปในโปรแกรมด้วย ในไวรัสหลายตัวผู้เขียนไวรัสอาจมีการบีบโปรแกรมก่อนด้วยโปรแกรมเช่น PKLite, LZEXE เพื่อลดขนาดและทำให้บริษัทโปรแกรมกำจัดไวรัสศึกษาการทำงานยากขึ้น เวลาโปรแกรมที่ติดไวรัสทำงาน ไวรัสจะค้นหาและติดไฟล์อื่น จากนั้นจึงสร้างไฟล์ต้นฉบับเหมือนก่อนที่ติดไวรัส แล้วเรียกให้ทำงาน ทำให้ผู้ใช้ไม่รู้สึกว่าเครื่องคอมพิวเตอร์ติดไวรัส วิธีการนี้สามารถใช้ติดโปรแกรมของระบบปฏิบัติการทั้งดอสและวินโดวส์ได้ การสแกนหาไวรัส HLLP โดยใช้ลายเซ็นไวรัส (virus signature) ความยาวสั้น ๆ จะเกิดความผิดพลาดได้ง่าย เนื่องจากไบต์ต่าง ๆ ในไวรัสมีโอกาสพบในโปรแกรมประยุกต์อื่นที่เขียนด้วยภาษาเดียวกันได้ จึงต้องใช้เทคนิคอื่นเข้าช่วยเช่น อาศัยการตรวจรหัส CRCตัวอย่างไวรัสในกลุ่มที่สำคัญตัวอย่างไวรัสในกลุ่มที่สำคัญ. - HLLP.5850 หรือ Weed - HLLP.Toadie.7800.A และ HLLP.Toadie.7800.B แพร่กระจายได้รวดเร็วผ่านทางไออาร์ซี - Sharpei หรือ HLLP.Sharpei หรือ W32.HLLP.Sharpei ไวรัสที่เขียนด้วยภาษาซีชาร์ป สามารถติดระบบดอตเน็ต (.Net framework) ของไมโครซอฟท์ - W32.HLLP.DeTroie.A ไวรัสจะเปิดช่องโหว่ให้บุคคลอื่นเข้ามาใช้เครื่องได้</doc>
