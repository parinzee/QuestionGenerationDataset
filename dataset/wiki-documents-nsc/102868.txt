<doc id="102868" url="https://th.wikipedia.org/wiki?curid=102868" title="เฉิ่ม">เฉิ่ม เฉิ่ม เป็นภาพยนตร์ไทยที่ออกฉายในปี พ.ศ. 2548 ผลงานกำกับเรื่องที่สองของ คงเดช จาตุรันต์รัศมี นักเขียนบทผู้เคยมีผลงานจาก สยิว เดอะเล็ตเตอร์ จดหมายรัก และผู้เขียนบทปรับแก้ใน ต้มยำกุ้งเรื่องย่อ เรื่องย่อ. เรื่องราวความรักและความผูกพันของ สมบัติ ดีพร้อม (เพ็ชรทาย วงศ์คำเหลา หรือ หม่ำ จ๊กมก) คนขับรถแท็กซี่กะดึก ผู้มีบุคลิกเฉิ่มๆ เหมือนกับชื่อภาพยนตร์ ชอบฟังเพลงสุนทราภรณ์ทางวิทยุเอเอ็ม ชอบเขียนจดหมายเข้าไปในรายการวิทยุ ชอบกินต้มเลือดหมูร้านเดิมๆ เหมือนกันทุกวัน คนขับแท็กซี่ที่มีอดีตที่ขมขื่น กับ นวล (วรนุช วงษ์สวรรค์) สาวบริการในอาบอบนวดเกร็ดเกร็ด. - รถแท็กซี่ที่สมบัติขับ มีป้ายทะเบียน ทน.2514 เลข 2514 เป็นปีเกิดของผู้กำกับ - บท เอื้อ อาทร เกย์เฒ่าผู้โดยสารแท็กซี่ที่สมบัติเก็บเงินได้ ถูกวิจารณ์ว่าล้อเลียน เอื้อ สุนทรสนาน โดยใช้นักแสดงที่หน้าคล้ายครูเอื้อ และถูกแฟนเพลงสุนทราภรณ์ทักท้วง นอกจากนี้ยังมีนัยยะเสียดสีสารพัดโครงการเอื้ออาทร ในรัฐบาลทักษิณ ชินวัตร</doc>
