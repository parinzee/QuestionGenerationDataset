<doc id="257067" url="https://th.wikipedia.org/wiki?curid=257067" title="ครีป (เพลงทีแอลซี)">ครีป (เพลงทีแอลซี) "ครีป" เป็นซิงเกิลแรกของวงอเมริกันแนวอาร์แอนด์บีที่ชื่อ ทีแอลซี จากผลงานสตูดิโออัลบั้มชุดที่ 2 ชุด CrazySexyCool ออกวางขายเมื่อ 31 ตุลาคม ค.ศ. 1994 ในสังกัดลาเฟซเรเคิดส์ ซิงเกิลขึ้นอันดับสูงสุดอันดับ 1 บนบิลบอร์ดฮอต 100 ยาวนาน 4 สัปดาห์ ถือเป็นซิงเกิลขายดีที่สุดอันดับ 2 ของปี 1995 ตามหลังเพลง "เทกอะบาว" ของมาดอนน่า ทีแอลซียังได้รับรางวัลแกรมมี่สาขากลุ่มหรือคู่ดูโอแนวอาร์แอนด์บียอดเยี่ยม และดัลลัส ออสติน ยังได้รับการเสนอชื่อเข้าชิงในสาขา เพลงอาร์แอนด์บียอดเยี่ยม "ครีป" ยังติดอันดับ 3 ในชาร์ตฮอต 100 ซิงเกิลประจำปี 1995 ของบิลบอร์ด และยังติดอันดับ 3 ของนิตยสารสปิน ในการจัดอันดับ 20 ซิงเกิลแห่งคริสต์ทศวรรษ 1990</doc>
