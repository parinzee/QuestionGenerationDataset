<doc id="97933" url="https://th.wikipedia.org/wiki?curid=97933" title="ประเสริฐ ภัทรมัย">ประเสริฐ ภัทรมัย ประเสริฐ ภัทรมัย (5 มิถุนายน 2490 - ) ผู้ก่อตั้งบริษัท ทีม คอนซัลติ้ง เอนจิเนียริ่ง แอนด์ แมเนจเมนท์ จำกัด ปัจจุบันเป็นประธานกรรมการบริหารกลุ่มบริษัท ทีม สำเร็จการศึกษาระดับมัธยมศึกษาจากโรงเรียนเตรียมอุดมศึกษา เข้าศึกษาในคณะวิศวกรรมศาสตร์ จุฬาลงกรณ์มหาวิทยาลัย ในปี พ.ศ. 2508 และสำเร็จการศึกษาระดับปริญญาเอกจากสถาบันเทคโนโลยีแห่งเอเชียใน ปี พ.ศ. 2516 เคยดำรงตำแหน่งเลขาธิการสมาคมนักเรียนเก่าสถาบันเทคโนโลยีแห่งเอเชีย (AITAA) หลายสมัย อดีตคณบดี คณะ Computer & Engineering Management (CEM) มหาวิทยาลัยอัสสัมชัญ และเคยดำรงตำแหน่งนายกสมาคมวิศวกรที่ปรึกษาแห่งประเทศไทย 2 สมัย ระหว่างปี พ.ศ. 2544-2547 เป็นผู้ผลักดันให้วิศวกรไทยมีบทบาทในโครงการระดับสากลมากขึ้น ทั้งในประเทศและต่างประเทศ และส่งเสริมที่ปรึกษาไทยไปทำงานต่างประเทศการศึกษาการศึกษา. - 2512: วิศวกรรมศาสตรบัณฑิต คณะวิศวกรรมศาสตร์ จุฬาลงกรณ์มหาวิทยาลัย - 2514: M. Eng. (Water Resource Engineering) สถาบันเทคโนโลยีแห่งเอเชีย (AIT) - 2516: D. Eng. (Water Resource Engineering) สถาบันเทคโนโลยีแห่งเอเชีย (AIT)ประวัติการทำงานประวัติการทำงาน. - 2516-2521: วิศวกรแหล่งน้ำ บริษัท เซ้าท์อิ๊สท์เอเซียเทคโนโลยี จำกัด ( SEATEC ) - 2521- : ผู้ก่อตั้งบริษัท ทีม คอนซัลติ้ง เอนจิเนียริ่ง แอนด์ แมเนจเมนท์ จำกัดและประธานกรรมการบริหาร - 2544-2547: นายกสมาคมวิศวกรที่ปรึกษาแห่งประเทศไทย (วปท.)ผลงานวิจัยผลงานวิจัย. - Analysis of Areal and Time Distribution of Daily Rainfall in Thailand - Analysis of Probability of Wet and Dry Days of Daily Rainfall in Thailand - Simulation Study of Rainwater Collection System. - การให้บริการและขีดความสามารถที่ปรึกษาไทยหนังสือหนังสือ. - ประเสริฐ ภัทรมัย และคณะ 25 ปี ทีมฯ มุมมองเพื่อการพัฒนา ทีซีจี พริ้นติ้ง พ.ศ. 2546. ISBN 974-9132-51-3 - ประเสริฐ ภัทรมัย ตัว...ตน ประเสริฐ ภัทรมัย ที่ระลึกในโอกาสวันเกิดปีที่ 60 ทีซีจี พริ้นติ้ง พ.ศ. 2550. ISBN 978-974-8311-04-3รางวัล รางวัล. ดร.ประเสริฐ ภัทรมัย ได้รับรางวัลวิศวกรดีเด่น จากสมาคมนิสิตเก่าวิศวกรรมศาสตร์แห่งจุฬาลงกรณ์มหาวิทยาลัย ในปี พ.ศ. 2536 และได้รับรางวัลแห่งหอเกียรติยศ จากสถาบันเทคโนโลยีแห่งเอเชีย ในปี พ.ศ. 2553</doc>
