<doc id="474023" url="https://th.wikipedia.org/wiki?curid=474023" title="บดินทร์ อิสสระ">บดินทร์ อิสสระ บดินทร์ อิสสระ เกิดวันที่ 12 ธันวาคม พ.ศ. 2533 ที่กรุงเทพมหานคร เป็นนักกีฬาแบดมินตันชาวไทย เขาเข้าแข่งขันให้แก่ทีมชาติไทยในกีฬาแบดมินตันในโอลิมปิกฤดูร้อน 2012 ในประเภทชายคู่ร่วมกับมณีพงศ์ จงจิตร ส่วนในวันที่ 22 กรกฎาคม พ.ศ. 2556 บดินทร์ได้จับคู่กับภควัฒน์ วิไลลักษณ์ เข้าแข่งขันประเภทชายคู่รายการแคนาดาโอเพนกรังด์ปรีซ์ 2013 โดยพวกเขาได้พบกับคู่ของมณีพงศ์ จงจิตร กับนิพิฐพนธ์ พวงพั่วเพชร ในรอบชิงชนะเลิศประวัติ ประวัติ. บดินทร์ อิสสระ เป็นบุตรของนายวิเชียร สุขบำรุง และนางยาใจ อิสสระ โดยบดินทร์เริ่มเล่นแบดมินตันเมื่อมีอายุได้ 5 ขวบจากการที่พ่อชักชวนให้เขาเล่น และทำการฝึกซ้อม 6 วันต่อสัปดาห์ ซึ่งบดินทร์เป็นนักแบดมินตันที่ถนัดซ้าย และเปิดตัวในระดับประเทศครั้งแรกใน พ.ศ. 2551 ตลอดจนเป็นสมาชิกทีมชาติไทยตั้งแต่ พ.ศ. 2552 บดินทร์เป็นนักศึกษาจากมหาวิทยาลัยรัตนบัณฑิต ด้านกีฬาแบดมินตัน เขาได้เป็นแชมป์ชายคู่ประเทศไทยใน พ.ศ. 2552 ร่วมกับมณีพงศ์ จงจิตร จากนั้น ในวันที่ 6 พฤศจิกายน พ.ศ. 2554 บดินทร์ อิสสระ และมณีพงศ์ จงจิตร เข้าแข่งขันรอบชิงชนะเลิศรายการ แบดมินตันบิทเบอเกอร์โอเพ่น 2011 ที่จัดขึ้น ณ ซาบรึเคน ประเทศเยอรมนี ซึ่งสามารถชนะทีมจีนได้ 2-0 เซ็ต (21-14, 21-16) ส่งผลให้ทีมชาติไทยครองแชมป์ของรายการดังกล่าว วันที่ 29 เมษายน พ.ศ. 2555 บดินทร์ อิสสระ และมณีพงศ์ จงจิตร เข้าแข่งขันรายการ โยเน็กซ์ซันไรท์อินเดียโอเพนกรังด์ปรีซ์โกล์ท 2012 ที่กรุงนิวเดลี ประเทศอินเดีย ซึ่งได้แชมป์ประเภทชายคู่ โดยสามารถชนะทีมเกาหลีใต้ซึ่งเป็นมือ 2 ของรายการ และทั้งคู่ได้เข้าแข่งขันในรายการ โยเน็กซ์ซันไรท์เวียดนามโอเพนกรังด์ปรีซ์โกล์ท 2012 ในฐานะคู่มือวางอันดับ 2 ของรายการ ที่โฮจิมินห์ซิตี้ ประเทศเวียดนาม โดยเป็นฝ่ายชนะทีมไต้หวันในรอบแรก 2-0 เซ็ต (21-14, 21-14) และชนะทีมสิงคโปร์ในรอบสอง 2-0 เซ็ต (21-11, 21-15) ซึ่งสามารถเข้าสู่รอบชิงชนะเลิศโดยพบกับทีมอินโดนีเซีย และสามารถชนะได้ 2-1 เซ็ต (19-21, 21-16 และ 21-11) โดยบดินทร์ อิสสระ และมณีพงศ์ จงจิตร เป็นผู้ครองแชมป์รายการดังกล่าวโอลิมปิกฤดูร้อน 2012 โอลิมปิกฤดูร้อน 2012. ในการแข่งขันกีฬาแบดมินตันในโอลิมปิกฤดูร้อนประเภทชายคู่ เขาได้จับคู่กับมณีพงศ์ จงจิตร ที่ซึ่งทั้งคู่เข้าแข่งขันโอลิมปิกเป็นครั้งแรก ในฐานะอันดับที่ 17 ของโลก จากการประกาศโดยสหพันธ์แบดมินตัน (BWF) ณ วันที่ 3 พฤษภาคม พ.ศ. 2555 โดยทั้งสองเป็นฝ่ายชนะทีมอินโดนีเซียในรอบแรกของกลุ่มบี และรอบสองสามารถชนะทีมเกาหลีใต้ ด้วยผลชนะขาดลอย 2-0 เซ็ต (21-15, 21-14) จากนั้นทั้งคู่เป็นฝ่ายชนะทีมโปแลนด์ 2-1 เซ็ต และผ่านเข้ารอบ 8 คู่สุดท้าย โดยเป็นที่ 1 ของกลุ่มบี ที่ซึ่งพวกเขาได้แพ้ต่อ คู เคียน คีท และ ตาน บูน เฮือง จากประเทศมาเลเซีย ซึ่งเป็นมือวางอันดับ 8 ของโลก 2-0 เซ็ต (21-16, 21-18) ด้านชีวิตส่วนตัว บดินทร์ อิสสระ มีลูกสาวหนึ่งคน ชื่อ ด.ญ.บุญณินท์ อิสสระเกียรติประวัติเกียรติประวัติ. - แชมป์คู่ผสมเยาวชนโลก 2009 ที่ประเทศมาเลเซีย - ชนะเลิศ กีฬามหาวิทยาลัยโลกฤดูร้อน 2011 ที่เซินเจิ้น ประเทศจีน - ชนะเลิศ เยอรมันโอเพน 2011 - ชนะเลิศ อินเดียซูเปอร์ซีรีส์ 2012เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.)</doc>
