<doc id="228478" url="https://th.wikipedia.org/wiki?curid=228478" title="ไลโอเนลแห่งแอนต์เวิร์ป ดยุกที่ 1 แห่งแคลเรนซ์">ไลโอเนลแห่งแอนต์เวิร์ป ดยุกที่ 1 แห่งแคลเรนซ์ ไลโอเนลแห่งอันท์เวิร์พ ดยุคแห่งแคลเรนซ์ที่ 1 () (29 พฤศจิกายน ค.ศ. 1338 - 7 ตุลาคม ค.ศ. 1368) ไลโอเนลแห่งอันท์เวิร์พเป็นพระราชโอรสองค์ที่สามแต่ที่สองที่รอดมาได้จนโตในสมเด็จพระเจ้าเอ็ดเวิร์ดที่ 3 แห่งอังกฤษและพระราชินีฟิลลิปปา ไลโอเนลมีสร้อยว่าอันท์เวิร์พเพราะเป็นที่เกิด ไลโอเนลแห่งอันท์เวิร์พแต่งงานครั้งแรกกับเอลิซาเบธเดอเบิรก เคานเทสแห่งอัลสเตอร์ที่ 4 บุตรีของวิลเลียม ดอนน์เดอเบิรก เอิร์ลแห่งอัลสเตอร์ที่ 3 เมื่อปี ค.ศ. 1352 และไดัรับพระราชทานบรรดาศักดิ์เป็นเอิร์ลแห่งอัลสเตอร์ ในปี ค.ศ. 1347ไอร์แลนด์ ไอร์แลนด์. ไลโอเนลได้รับการแต่งตั้งให้เป็นผู้แทนของพระราชบิดาในอังกฤษในปี ค.ศ. 1345 และอีกครั้งในปี ค.ศ. 1346 ไลโอเนลก็เดินทางไปในฝรั่งเศสในปี ค.ศ. 1355 แต่ความสนใจของไลโอเนลอยู่ในกิจการในไอร์แลนด์ ไลโอเนลได้รับการแต่งตั้งให้เป็นข้าหลวงของไอร์แลนด์และขึ้นฝั่งไอร์แลนด์ที่ดับลินในปี ค.ศ. 1361 และในเดือนพฤศจิการยปีต่อมาก็ไดัรับพระราชทานบรรดาศักดิ์เป็นดยุคแห่งแคลเรนซ์ ซึ่งเป็นดัชชีที่สองที่ก่อตั้งขึ้นในอังกฤษ เมื่อพระราชบิดาทรงพยายามหาบัลลังก์สกอตแลนด์ให้แต่ไม่สำเร็จ ความพยายามในการมีอำนาจในการปกครองที่ดินในไอร์แลนด์มีความสำเร็จพอประมาณ และหลังจากการประชุมรัฐสภาที่คิลเค็นนีย์ที่ผ่านพระราชบัญญัติคิลเค็นนีย์ในปี ค.ศ. 1367 แล้วไลโอเนลก็ผิดหวังจนตัดสินใจกลับอังกฤษการแต่งงานครั้งที่สอง การแต่งงานครั้งที่สอง. ภรรยาของไลโอเนลเสียชีวิตในดับลินในปี ค.ศ. 1363 โดยทิ้งลูกสาวไว้คนหนึ่งฟิลลิปปา แพลนทาเจเน็ท เคานเทสแห่งอัลสเตอร์ที่ 5 ผู้ที่มีลูกหลานต่อมาผู้เป็นผู้อ้างสิทธิในราชบัลลังก์ในนามของราชวงศ์ยอร์ค การแต่งงานครั้งที่สองเป็นการจัดให้กับวิโอลันเท วิสคอนติบุตรีของกาเลอัซโซที่ 2 วิสคอนติลอร์ดแห่งพาเวีย ไลโอเนลเดินทางไปแต่งงานที่มิลานเมื่อวันที่ 28 พฤษภาคม ค.ศ. 1368 หลังจากการแต่งงานแล้วก็มีการฉลองกันอีกหลายเดือนระหว่างนั้นไลโอเนลก็ล้มป่วยที่อัลบาและในที่สุดก็เสียชีวิตที่นั่น มีข่าวลือกันว่ากาเลอัซโซเป็นผู้วางยาลูกเขย แต่ก็ไม่มีหลักฐานพิสูจน์ลูก ลูก. ไลโอเนลมีบุตรีคนเดียวฟิลลิปปา แพลนทาเจเน็ท ผู้แต่งงานกับเอ็ดมันด์ มอร์ติเมอร์ เอิร์ลแห่งมาร์ชที่ 3 (Edmund Mortimer, 3rd Earl of March) ต่อมาหลานแอนน์ มอร์ติเมอร์ก็แต่งงานในราชวงศ์ยอร์คผู้ที่อ้างสิทธิในราชบัลลังก์อังกฤษจากสืบทางเชื้อสายทางไลโอเนลจากพระเจ้าเอ็ดเวิร์ดที่ 3</doc>
