<doc id="317946" url="https://th.wikipedia.org/wiki?curid=317946" title="ทะลุโลกหลุดจักรวาล">ทะลุโลกหลุดจักรวาล ทะลุโลกหลุดจักรวาล () เป็นภาพยนตร์อเมริกันแนวนวนิยายวิทยาศาสตร์ ในปี ค.ศ. 1998 นำแสดงโดยวิลเลียม เฮิร์ต, มีมี โรเจอส์, เฮเทอร์ แกรห์ม, แมตต์ เลอบลังก์, แจ็ก จอห์นสัน และลาซีย์ เชเบิร์ต ภาพยนตร์ถ่ายทำที่ลอนดอนและเชปเพอร์ตัน และผลิตโดยนิวไลน์ซินีมา เนื้อเรื่องดัดแปลงมาจากซีรีส์ทางโทรทัศน์ทางช่องซีบีเอสในปี 1965-1968 เรื่อง ตลุยจักรวาล ภาพยนตร์มีเนื้อเรื่องเกี่ยวกับภารกิจการเดินทางของครอบครัวโรบินสัน เพื่อสร้างไฮเปอร์เกตในดาวไร้ผู้คน ในระบบดาวใหม่ ที่จะเป็นถิ่นฐานของมนุษย์โลกในภายหน้า และจากการถูกจู่โจมในยานอวกาศทำให้ครอบครัวต้องหลงทางในอวกาศ ทะลุโลกหลุดจักรวาล เป็นภาพยนตร์ใหม่เรื่องแรกที่เปิดตัวติดอันดับ 1 บนตารางบ็อกซ์ออฟฟิส หลังจากความสำเร็จอันยาวนานต่อเนื่องของภาพยนตร์ของเจมส์ แคเมรอนเรื่อง Titanic เสียงตอบรับของผู้ชมมีทั้งบวกและลบ และรายรับของภาพยนตร์ยังไม่เป็นที่น่าพอใจที่จะพิจารณาการสร้างภาคต่อ</doc>
