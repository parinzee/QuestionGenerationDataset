<doc id="188337" url="https://th.wikipedia.org/wiki?curid=188337" title="สงครามนางฟ้า">สงครามนางฟ้า สงครามนางฟ้า เป็นละครโทรทัศน์ที่ดัดแปลงจากวรรณกรรมทางอินเทอร์เน็ต ในชื่อ "ชีวิตรันทด เรื่องจริงผ่านคอม" ของ แอร์กี่ (นามปากกา) โดยเขียนขึ้นจากชีวิตจริงของตนเอง ซึ่งเคยเป็นแอร์โฮสเตส โดยสะท้อนให้เห็นเบื้องหลังของเหล่าบรรดาแอร์โฮสเตสและสจ๊วต ว่าเป็นอย่างไร ถกลเกียรติ วีรวรรณ ได้นำวรรณกรรมนี้มาสร้างเป็นละคร ผลิตโดย เอ็กแซ็กท์ ในเครือของแกรมมี่ บทโทรทัศน์โดย ฐานวดี สถิตยุทธการ กำกับการแสดงโดย นิพนธ์ ผิวเณร โดยได้นักแสดงมากฝีมือ อาทิ สหรัถ สังคปรีชา, น้ำทิพย์ จงรัชตวิบูลย์, ณวัฒน์ กุลรัตนรักษ์, วราพรรณ หงุ่ยตระกูล, อภิษฎา เครือคงคา, ปานวาด เหมมณี, นิธิชัย ยศอมรสุนทร, อภิชาติ หาลำเจียก, ภัสสร บุญยเกียรติ, มยุริญ ผ่องผุดพันธ์ ออกอากาศทุกวันจันทร์-พฤหัสบดี ทางช่อง 5 ในเวลาหลังข่าวภาคค่ำ ออกอากาศวันแรก 8 มกราคม พ.ศ. 2551 ตอนสุดท้ายเมื่อวันที่ 10 มีนาคม พ.ศ. 2551 (นำมาออกอากาศอีกครั้งในเดือนกุมภาพันธ์ พ.ศ. 2553 เวลาก่อนเที่ยง)รายชื่อนักแสดงปฏิกิริยาภายหลังออกอากาศ ปฏิกิริยาภายหลังออกอากาศ. หลังจากละครออกอากาศได้ไม่นาน ก็เกิดปฏิกิริยาตอบกลับจากสังคมหลายภาคส่วน โดยเริ่มจากการสหภาพการบินไทยในส่วนของแอร์โฮสเตสและสจ๊วต ออกมาเปิดเผยว่า ละครเรื่องนี้สร้างขึ้นมาด้วยความไม่จริง ทำให้ภาพลักษณ์ของพนักงานต้อนรับบนเครื่องเสียหาย เพราะเนื้อเรื่องมีแต่เรื่องชิงรักหักสวาทอย่างผิดศีลธรรมและเครื่องแบบของแอร์โฮสเตสก็นุ่งสั้นเกินไป ขอให้ทางผู้สร้างคือ เอ็กแซ็กท์ เปลี่ยนแปลงบทและเครื่องแต่งกายด้วย ในส่วนของผู้ที่ใช้ชื่อว่า "แอร์กี่" ที่เป็นเจ้าของเนื้อเรื่องเดิมทางอินเทอร์เน็ต ก็มีการเปิดเผยจากหลายบุคคลที่เชื่อว่าตนเป็นตัวละครในเรื่อง เช่น เชอรี่ หรือ กิ๊บ ต่างก็ออกมาเปิดเผยว่าเรื่องจริงนั้นไม่เหมือนกับในละครหรือบทประพันธ์ดั้งเดิม ซึ่งต่างฝ่ายต่างก็ออกมาแฉกันว่าใครเป็นใคร กลายเป็นที่สนใจของสังคมทั้งในโลกไซเบอร์และสังคมจริง ๆ อยู่พักหนึ่งความนิยมในจีน ความนิยมในจีน. ในปลายปี พ.ศ. 2553 ถึงต้นปี พ.ศ. 2554 ละครโทรทัศน์เรื่องนี้ได้ถูกแพร่ภาพออกอากาศที่ประเทศจีน และได้รับความนิยมเป็นอย่างยิ่งพร้อมกับละครโทรทัศน์เรื่องอื่น ๆ ส่งผลให้นักแสดง อย่าง ณวัฒน์ กุลรัตนรักษ์ ที่รับบท หนิง ได้กลายเป็นนักแสดงยอดนิยมของที่นั่นอีกด้วยรางวัลรางวัล. - สยามดารา สตาร์ปาร์ตี้ 2008- ได้รับรางวัลละครฮือฮาแห่งปี - สตาร์เอนเตอร์เทนเมนต์อวอร์ดส 2008 ครั้งที่ 7- 1 ใน 5 รางวัลผู้กำกับละครยอดเยี่ยมรางวัลผู้แสดงรางวัลผู้แสดง. - สยามดารา สตาร์ปาร์ตี้ 2008- 1 ใน 5 รางวัลร้ายได้ใจ (ปานวาด เหมมณี) - ท็อปอวอร์ด 2008- 1 ใน 5 รางวัลดาราสมทบหญิงยอดเยี่ยม (ปานวาด เหมมณี) - คมชัดลึก อวอร์ด ครั้งที่ 6- 1 ใน 5 รางวัลนักแสดงนำหญิงยอดเยี่ยม (น้ำทิพย์ จงรัชตวิบูลย์) - ได้รับรางวัลนักแสดงสมทบชายยอดเยี่ยม (นิธิชัย ยศอมรสุนทร) - รางวัลโทรทัศน์ทองคำ ครั้งที่ 23- 1 ใน 5 รางวัลนักแสดงนำชายดีเด่น (ณวัฒน์ กุลรัตนรักษ์)เพลงประกอบละครเพลงประกอบละคร. - เพลง ผู้หญิงอ่อนแอ (เพลงเปิด) ร้องโดย นุกนิก ฐิตินันท์ สุขสม - เพลง พรุ่งนี้ (เพลงปิด) ร้องโดย มาลีวัลย์ เจมีน่า</doc>
