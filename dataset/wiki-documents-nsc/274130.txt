<doc id="274130" url="https://th.wikipedia.org/wiki?curid=274130" title="แบร์ก (รัฐ)">แบร์ก (รัฐ) แบร์ก () แบร์กที่ปัจจุบันตั้งอยู่ในนอร์ธไรน์เวสต์ฟาเลียในประเทศเยอรมนีเป็นดินแดนอิสระในยุคกลางที่มีบริเวณครอบคลุมตั้งแต่แม่น้ำไรน์, แม่น้ำรูห์ และ แม่น้ำซีก ในปัจจุบันแบร์กยังคงเป็นที่รู้จักกันในชื่อที่ใช้ในยุคกลางว่า "ดินแดนแบร์ก" (Bergisches Land)ประวัติ ประวัติ. เคานท์แห่งแบร์กเริ่มก่อตัวขึ้นเป็นสาขาย่อยของตระกูลเอซโซเนน (Ezzonen) ในปี ค.ศ. 1101 ที่สืบสายมาจากราชอาณาจักรโลทาริงเกีย เคานท์แห่งแบร์กในที่สุดก็กลายมาเป็นตระกูลที่มีอำนาจมากที่สุดในภูมิภาค ในปี ค.ศ. 1160 แบร์กแบ่งเป็นสองส่วนส่วนหนึ่งต่อมาเป็นอาณาจักรเคานท์แห่งมาร์คที่กลับมารวมกับสายเดิมในคริสต์ศตวรรษที่ 16 ในปี ค.ศ. 1280 เคานท์แห่งแบร์กก็ย้ายสำนักจากปราสาทบวร์ก (Schloss Burg) บนฝั่งแม่น้ำวูพเพอร์ไปยังดึสเซลดอร์ฟ ประมุขผู้มีอำนาจมากที่สุดในช่วงแรกของแบร์กก็ได้แก่เองเกิลแบร์ตที่ 2 แห่งแบร์กผู้ถูกลอบสังหารเมื่อวันที่ 7 พฤศจิกายน ค.ศ. 1225 เคานท์อดอล์ฟที่ 5 แห่งแบร์กผู้ต่อสู้และได้รับชัยชนะต่อเกลเดอร์ในยุทธการวอร์ริงเกน (Battle of Worringen) ในปี ค.ศ. 1288 แบร์กรุ่งเรืองเพิ่มขึ้นต่อมาในคริสต์ศตวรรษที่ 14 ในปี ค.ศ. 1348 อาณาจักรเคานท์แห่งยือลิคก็มารวมตัวกับแบร์ก และในปี ค.ศ. 1380 สมเด็จพระจักรพรรดิแห่งจักรวรรดิโรมันอันศักดิ์สิทธิ์ก็ยกบรรดาศักดิ์เคานท์แห่งแบร์กขึ้นเป็นดยุกซึ่งทำให้อาณาจักรได้ชื่อว่าดัชชีแห่งยือลิค-แบร์ก</doc>
