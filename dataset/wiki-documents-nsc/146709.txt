<doc id="146709" url="https://th.wikipedia.org/wiki?curid=146709" title="ตรีดาว อภัยวงศ์ สุขุม">ตรีดาว อภัยวงศ์ สุขุม ตรีดาว อภัยวงศ์ สุขุม เกิดเมื่อวันที่ 2 พฤศจิกายน พ.ศ. 2519 เป็นบุตรสาวคนที่ 2 ของ พันตำรวจเอกวิจิตร และนางเกื้อกูล อภัยวงศ์ จบการศึกษาตั้งแต่ระดับชั้นอนุบาลจนถึงชั้นมัธยมศึกษาปีที่ 6 จากโรงเรียนราชินี และต่อในระดับปริญญาที่ภาควิชาศิลปการละคร คณะอักษรศาสตร์ จุฬาลงกรณ์มหาวิทยาลัย หลังจากเรียนจบได้รับการทาบทามให้เป็นอาจารย์ประจำที่คณะ หนึ่งปีต่อมาไปศึกษาเพิ่มเติมทางด้านศิลปะการละคร (MA in Theatre Practice) ในระดับมหาบัณฑิต ที่ มหาวิทยาลัยเอ็กซิเตอร์ ประเทศอังกฤษ ซึ่งเป็นนักเรียนชาวเอเชีย เพียงคนเดียวที่ได้รับการตอบรับให้เข้าเรียนในสาขานี้ ซึ่งเปิดสอนนักศึกษาเพียงแค่ 5 คนในปีนั้น จากนั้นกลับมารับราชการเป็นอาจารย์ประจำ ที่คณะอักษรศาสตร์ จุฬาลงกรณ์มหาวิทยาลัย และเป็นอาจารย์พิเศษในปัจจุบัน ตรีดาวเคยเป็นพิธีกรในรายการ "เรียงร้อย ถ้อยไทย" ซึ่งเป็นรายการเกี่ยวกับการใช้ภาษาไทยให้ถูกต้อง ซึ่งเป็นรายการสั้น ๆ ช่วงหัวค่ำวันธรรมดา ทางช่อง 3 อยู่พักหนึ่ง ชีวิตครอบครัว สมรสกับ พงษ์ สุขุม บุตรชายคนโตของ ปราโมทย์ สุขุม อดีตรัฐมนตรีช่วยว่าการกระทรวงศึกษาธิการ และนักการเมืองพรรคประชาธิปัตย์กับคุณหญิงกัญญา หงส์ลดารมภ์ ไปเมื่อวันที่ 7 มีนาคม พ.ศ. 2552ผลงานผลงาน. - พ.ศ. 2559-พ.ศ.2560 - โฆษกกรุงเทพมหานคร และผู้ช่วยเลขานุการผู้ว่าราชการกรุงเทพมหานคร (พล.ต.อ. อัศวิน ขวัญเมือง) - พ.ศ. 2556-พ.ศ. 2559 - โฆษกกรุงเทพมหานคร และที่ปรึกษาผู้ว่าราชการกรุงเทพมหานคร (หม่อมราชวงศ์สุขุมพันธุ์ บริพัตร) - พ.ศ. 2555-พ.ศ. 2556 - พิธีกรรายการฟ้าวันใหม่, วิพากษ์สยาม และวิกสยามสามสาว ทางบลูสกายแชนแนล - พ.ศ. 2551 - พิธีกรรายการวิกสยาม ทางทีวีไทย และเป็นพิธีกรคู่กับเกตุเสพย์สวัสดิ์ ปาลกะวงศ์ ณ อยุธยา ในรายการ 44214 เกม ทางช่อง 3 - พ.ศ. 2549-ปัจจุบัน - ลาออกจากอาจารย์ประจำ และเป็นอาจารย์พิพพเศษ ภาควิชาศิลปการละคร คณะอักษรศาสตร์ จุฬาลงกรณ์มหาวิทยาลัย - พ.ศ. 2542-พ.ศ. 2543 - เป็นวิทยากรพิเศษด้านการพัฒนาบุคลิกภาพ ด้านการแสดง ให้กับนักแสดง บริษัทเอกชน และหน่วยงานของรัฐ, เป็นผู้กำกับการแสดงละครเวทีหลายเรื่องให้กับคณะอักษรศาสตร์ จุฬาลงกรณ์มหาวิทยาลัย ในงานประจำปี ,เป็นผู้อบรมการแสดงให้กับนักแสดงในโครงการและบริษัทต่างๆ เช่น X'ACT , บางกอกการละคร ฯลฯ - พ.ศ. 2541 - เป็นผู้ช่วยกำกับละครประจำปีของคณะอักษรศาสตร์ จุฬาลงกรณ์มหาวิทยาลัย ,เป็นผู้เขียนบทละครโทรทัศน์สำหรับเด็ก เรื่อง "โมจาโกะ" ให้กับช่อง 9 อ.ส.ม.ท. และเป็นอาจารย์ประจำภาควิชาศิลปการละคร คณะอักษรศาสตร์ จุฬาลงกรณ์มหาวิทยาลัย - พ.ศ. 2539 - รองประธานชมรมละคร คณะอักษรศาสตร์,แสดงนำในละครประจำปีของคณะอักษรศาสตร์ จุฬาลงกรณ์มหาวิทยาลัย - พ.ศ. 2538 - เขียนบทโทรทัศน์รายการพูดจาภาษาคนไทย ให้กับบริษัทช่างคิด - พ.ศ. 2537 - รองประธานชมรมภาษาไทย โรงเรียนราชินี ,ผู้แทนนักเรียนงานกีฬาราชินี-ราชินีบน ,เป็นส่วนหนึ่งในขบวนดุริยางค์ปิดงานกีฬาสี,ร่วมแสดงระบำอินเดียในงานฉลองคล้ายวันประสูติของพระวรวงศ์เธอ พระองค์เจ้าสุทธสิริโสภา - พ.ศ. 2536 - เป็นประธานสีในงานกีฬาสีโรงเรียน โรงเรียนราชินี - พ.ศ. 2532 - แสดงละครโรงเรียนเรื่อง "สังข์ทอง" - พ.ศ. 2530 - แสดงละครโรงเรียนเรื่อง "ท่านเพคะ" คู่กับพระเจ้าหลานเธอ พระองค์เจ้าพัชรกิติยาภา นอกจากนี้ยังเป็นวิทยาการอบรมการแสดงให้กับหลายหน่วยงานและหลายบริษัทเครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.)- พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)Gallery</doc>
