<doc id="50665" url="https://th.wikipedia.org/wiki?curid=50665" title="ล็อค เดอะซุปเปอร์แมน">ล็อค เดอะซุปเปอร์แมน "ล็อก" เป็นมนุษย์เพศชาย ที่มีเอกลักษณ์คือผมสีเขียวอันโดดเด่น แต่ในบางครั้งเขาก็ปรากฏกายในรูปลักษณ์ของเด็กชาย "ล็อก" มีช่วงชีวิตที่ยาวนาน ผ่านช่วงอายุของคนมามากมายและเฝ้าดุพฤติกรรมของผู้คนในจักรวาลแห่งโลกอนาคตอันไกลโพ้น เขาเป็นเอสเปอร์ที่มีพลังมหาศาลเกินจินตนาการ เมื่อเขาใช้ช่วงชีวิตถึงระยะเวลาอันสมควร ล็อกจะใช้พลังเพื่อกลับมาเกิดใหม่ โดยเริ่มต้นชีวิตเป็นเด็กอีกครั้ง น้อยคนนักที่จะรู้ตัวตนที่แท้จริงของเขา และด้วยความที่เป็นเอสเปอร์ที่มีพลังอันอาจเป็นอนันต์ ล็อกจึงได้เข้าไปมีส่วนร่วมกับวิกฤตการณ์แห่งจักรวาลมาหลายครั้ง การ์ตูนเรื่องนี้ถูกนำมาตีพิมพ์หลายครั้งแล้ว และครั้งล่าสุดเป็นฉบับลิขสิทธิ์ของสยามอินเตอร์คอมมิกส์</doc>
