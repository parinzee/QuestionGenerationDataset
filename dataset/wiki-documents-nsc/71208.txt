<doc id="71208" url="https://th.wikipedia.org/wiki?curid=71208" title="หน่วยจู่โจมกองทัพบกสหรัฐ">หน่วยจู่โจมกองทัพบกสหรัฐ หน่วยจู่โจมกองทัพบกสหรัฐ () หรือทับศัพท์ว่า เรนเจอร์ เป็นรูปขบวนทหารวางกำลังเร็วหัวกะทิของกองทัพบกสหรัฐ ซึ่งรับราชการในหน่วยจู่โจมกองทัพบกสหรัฐที่กำหนดหรือผู้สำเร็จการศึกษาจากโรงเรียนหน่วยจู่โตทกองทัพบกสหรัฐ คำว่า "เรนเจอร์" ใช้อย่างไม่เป็นทางการในบริบททางทหารตั้งแต่ต้นคริสต์ศตวรรษที่ 17 กองร้อยทหารกองแรกที่เข้าประจำการเป็นหน่วยจู่โจมได้แก่ทหารอังกฤษที่สู้รบในสงครามพระเจ้าฟิลิป (ปี 1676) และนับแต่นั้น คำนี้ได้มาใช้อย่างเป็นทางการทั่วไปในสงครามฝรั่งเศสและอินเดียน มีกองร้อยทหารอเมริกาที่เรียกหน่วยจู่โจมอย่างเป็นทางการนับแต่การปฏิวัติอเมริกา กรมทหารจู่โจมที่ 75 (75th Ranger Regiment) เป็นรูปขบวนรบทหารราบเบาส่งทางอากาศหัวกะทิในกองบัญชาการปฏิบัติการพิเศษกองทัพบกสหรัฐ (United States Army Special Operations Command) มีการวางกำลังทหารหกกองพันแห่งหน่วยจู่โจมสมัยใหม่ในสงครามในประเทศเกาหลี เวียดนาม อัฟกานิสถานและอิรัก และเห็นการปฏิบัติในความขัดแย้งหลายครั้ง เช่น ในประเทศปานามาและเกรนาดา กรมทหารจู่โจมมีรากเหง้ามาจากสามในหกกองพันที่ตั้งขึ้นในสมัยสงครามโลกครั้งที่สอง และหน่วยผสมที่ 5307 (ชั่วคราว) ที่เรียก "นักปล้นสะดมของเมอร์ริล" (Merrill's Marauders) แล้วเปลี่ยนชื่อใหม่เป็นกองพันทหารราบที 475 และกองพันทหารราบที่ 75 ตามลำดับ กองพลน้อยฝึกหน่วยจู่โจม (Ranger Training Brigade) ซึ่งมีสำนักงานใหญ่ในป้อมเบนนิง เป็นองค์การภายใต้กองบัญชาการฝึกและหลักนิยมของกองทัพบกสหรัฐ และแยกจากกรมทหารจู่โจมที่ 75 หน่วยจู่โจมรับราชการในหลายรูปนับแต่สงครามโลกครั้งที่สอง กองพลน้อยฝึกหน่วยจู่โจมบริหารโรงเรียนทหารจู่โจม ซึ่งทหารต้องสำเร็จการศึกษาอย่างน่าพอใจจากโรงเรียนดังกล่าวก่อนที่จะมีคุณสมบัติหน่วยจู่โจมและสามารถใส่เครื่องหมายจู่โจม</doc>
