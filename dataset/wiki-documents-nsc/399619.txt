<doc id="399619" url="https://th.wikipedia.org/wiki?curid=399619" title="สคิปบีท!">สคิปบีท! สคิปบีท () เป็นการ์ตูนญี่ปุ่น แต่งโดย โยชิกิ นาคามูระ เป็นเรื่องราวที่เกี่ยวกับชีวิตของหญิงสาวนามว่า โมกามิ เคียวโกะ อายุ 16 ปี ที่มีความฝันว่าจะต้องเป็นดาราดังเพื่อแข่งขันกับใครบางคน ซึ่งมีทั้งความรักและความแค้นปนตลก จัดพิมพ์ในประเทศญี่ปุ่นเป็นครั้งแรกภายใต้ลิขสิทธิ์ของ ฮาคุเซนฉะ และตีพิมพ์ในนิตยสาร ฮานะ โตะ ยูเมะ ในเดือนกุมภาพันธ์ พ.ศ. 2545 และในประเทศไทยโดย สำนักพิมพ์สยามอินเตอร์คอมิกส์ ในวันที่ 5 ตุลาคม พ.ศ. 2551 ได้ถูกสร้างเป็นอะนิเมะ จนถึงวันที่ 29 มีนาคม พ.ศ. 2552เนื้อเรื่อง เนื้อเรื่อง. โมกามิ เคียวโกะ หญิงสาววัย 16 ที่มีบุคลิกสดใส ร่าเริง ถึงแม้เธอจะถูกแม่นำมาฝากกับเรียวคังที่เกียวโต (โรงแรมสไตล์ญี่ปุ่น) แต่เธอก็ยังมีความสุข เพราะมี โชทาโร่ (ลูกเจ้าของเรียวคัง)เพื่อนชายคอยอยู่ข้างกายให้อบอุ่นใจบ้างเป็นบางครั้ง เมื่อจบการศึกษาชั้นมัธยมต้น โชทาโร่ก็ได้ชักชวนเคียวโกะให้ไปอยู่ด้วยกันที่โตเกียว เพื่อที่จะสานฝันของโชทาโร่ ที่จะเป็นดาราดังให้เป็นจริง เคียวโกะเลยตกลงยินยอมทิ้งการเรียน ชีวิตวัยรุ่น ทุกสิ่งทุกอย่าง เพื่อที่จะสนับสนุนโชทาโร่ให้เป็นดาราดัง จึงทำงานพิเศษอย่างหนัก ทุ่มเททุกสิ่งทุกอย่างเท่าที่จะทำได้ แต่แล้ววันหนึ่ง โชทาโร่ก็ได้หักหลังเคียวโกะ ทำให้เคียวโกะจากที่รักโชทาโร่มากกลับกลายเป็นเกลียดโชทาโร่มากถึงมากที่สุด เคียวโกะเลยตัดสินใจที่จะเปลี่ยนแปลงตัวเองใหม่ เพื่อที่จะแก้แค้นโชทาโร่ ด้วยการเป็นดาราดังแข่งกับโชทาโร่ แต่คู่แข่งไม่ได้มีเพียงแค่โชทาโร่ หากแต่บริษัทที่เคียวโกะได้สมัครเข้าไป มีดาราดังที่ใครๆต่างก็รู้จัก นามว่า เร็น เป็นคู่แข่งอีกคนหนึ่งที่ทำให้ชีวิตของเธอผกผันมากขึ้นกว่าเดิม ความรักที่กลายเป็นความแค้นที่มีอยู่ของเคียวโกะจะเป็นตัวนำที่ทำให้เรื่องราวสนุกมากขึ้นตัวละครตัวละคร. - โมกามิ เคียวโกะ (最上京子|Mogami Kyōko): หญิงสาววัย 16 ปี ขยัน สดใส ร่าเริง ผู้ที่ขาดความรักความอบอุ่นจากแม่ของตัวเองที่ทิ้งให้อยู่กับครอบครัวของโชทาโร่ที่ทำกิจการเรียวคัง (โรงแรมสไตล์ญี่ปุ่น) ที่เกี่ยวโต และทุ่มเทความรักทั้งแรงกายแรงใจเพื่อโชทาโร่ เพื่อนชายคนเดียวที่เธอสนิท เมื่อโชทาโร่เอ่ยปากชวน เคียวโกะจึงตัดสินใจทิ้งทุกอย่างไม่ว่าจะเป็นชีวิตวัยรุ่น การเรียน เพื่อจะมาสานฝันและสนับสนุนให้โชทาโร่ได้เป็นดาราดังถึงในเมืองหลวงอย่างโตเกียว ทำงานพิเศษอย่างหนัก โดยไม่สนใจดูแลตัวเองแม้แต่น้อย จนกระทั่งวันหนึ่งเมื่อโชทาโร่เริ่มมีชื่อเสียง มีแฟนคลับ โชทาโร่เลยหักหลังเคียวโกะ ด้วยการทอดทิ้งเธอให้อยู่ข้างหลังอย่างโดดเดี่ยวโดยไม่สนใจบุญคุณก่อนหน้านั้น เคียวโกะช็อคกับเหตุการณ์นั้นมาก จนทำให้ความรักที่หวานหยดเหยิ้ม กลับกลายเป็น ความแค้นที่แสนอำมหิต เคียวโกะจึงตั้งเป้าว่าจะต้องล้มโชทาโร่ให้ได้ โดยที่เธอเปลี่ยนตัวเองใหม่เพื่อที่จะได้โลดแล่นเข้าสู่วงการ เธอจึงเลือกบริษัท L.M.E. ซึ่งเป็นคนละบริษัทกับโชทาโร่ แต่ด้วยการที่เคียวโกะยังเป็นเด็กใหม่ที่ยังต้องขัดเกลาอีกเยอะ ทำให้เธอเข้าไปอยู่ในแผนก LOVE ME ซึ่งเคียวโกะเป็นคนแรกของแผนกใหม่แห่งนี้ ความหมายของแผนก LOVE ME นั้นก็คือ ทำให้คนทุกคนชอบตัวเองจากการกระทำงานต่างๆไม่ว่าจะเป็นเบ๊แบบไหนก็ตาม โดยจะมีการปั๊มแต้มให้คะแนนเป็นการพิสูจน์ฝีมือ แล้วยิ่งมาเจอกับดาราดังอย่าง เร็น ที่ก่อนหน้านั้นเคียวโกะเกลียดเร็น เพียงเพราะว่าก่อนหน้านั้นในช่วงที่เคียวโกะยังสนับสนุนโชทาโร่ เร็นมักจะเป็นที่หนึ่งนำโชทาโร่เสมอ ทำให้เคียวโกะรู้สึกไม่ค่อยลงรอยกับเร็นสักเท่าไร แต่ด้วยความที่ดูเหมือนเคียวโกะจะมีพรสวรรค์บางอย่างแอบแฝงอยู่ มักจะทำให้ผู้คนรอบข้างตกตะลึงเสมอ- ซึรูกะ เร็น (敦賀 蓮|Tsuruga Ren) : ดาราดังที่ไม่มีใครรู้ถึงอดีตว่าเป็นมาอย่างไร แม้แต่ผู้จัดการส่วนตัวของเร็นก็ยังไม่รู้ เร็นตั้งใจทิ้งอดีตของตัวเองและมุ่งหน้ากับปัจจุบัน โดยที่ทุ่มเทให้กับงานมากถึงมากที่สุด ทำให้ไม่ชอบการกระทำของเคียวโกะที่จะเป็นดาราดังเพียงเพราะเพื่อแก้แค้นโชทาโร่ มักจะลอบกัดเคียวโกะอยู่เป็นประจำ เป็นคนที่มีเหตุผล และสุขุมนุ่มลึก- ฟุวะ โช (不破 尚|Fuwa Shō) : ชายหนุ่มผู้ที่หลงตัวเองถึงที่สุด ชื่อจริงๆของโชคือ "โชทาโร่" ความลับของโช มีเพียงแค่เคียวโกะเท่านั้นที่รู้ และก็เป็นเพียงคนเดียวที่รู้ความลับของเคียวโกะ โชไม่ชอบเร็นอย่างมากเพราะถือว่าเป็นคู่แข่งตัวสำคัญ และเมื่อรู้ว่าเคียวโกะได้ใกล้ชิดกับเร็น ทำให้ความรู้สึกลึกๆของโชแอบหึงหวงเคียวโกะในบางครั้งบางคราว- โคะโตะนามิ คานาเอะ (琴南 奏江|Kotonami Kanae) : หญิงสาวที่มีพรสวรรค์ในด้านการแสดง สามารถจำบทละคร หรือท่องจำอะไรต่างๆได้อย่างแม่นยำ และเป็นคนมีความมั่นใจสูง ทั้งๆที่เคียวโกะรู้สึกชอบและชื่นชมในตัวของคานาเอะ แต่คานาเอะไม่คิดเช่นนั้น เป็นเพราะรำคาญเคียวโกะ และมองเคียวโกะว่าเป็นคนแปลกประหลาด แต่สุดท้ายแล้วก็มาอยู่แผนกเดียวกันกับเคียวโกะ นั้นก็คือแผนก LOVE ME และหลงเอ่ยด้วยการเป็นเพื่อนสนิทของเคียวโกะไปโดยไม่รู้ตัว- ยาชิโระ ยูกิฮิโตะ (社 倖一|Yashiro Yukihito): ผู้จัดการส่วนตัวของเร็น เป็นคนใจดี เป็นมิตรกับเคียวโกะและทุกๆคน และเหมือนจะคอยจับผิดเร็นที่เริ่มมีพฤติกรรมแปลกๆเมื่อได้รู้จักกับเคียวโกะได้สักพัก- โรรี่ ทาคาราดะ (ローリィ宝田|Rōri Takarada) : ประธานบริษัท L.M.E. ที่เล๊งเห็นถึงความสามารถของเคียวโกะ และเป็นคนที่ไม่ธรรมดาทุกครั้งเมื่อจะมีการเปิดตัว เป็นคนที่สนุกสนานเฮฮาตลอดเวลา- ซาวาระ ทาเคะโนริ (椹 武憲|Sawara Takenori) : หัวหน้าฝ่ายดารานักแสดงของบริษัท L.M.E. ผู้ที่ถูกเคียวโกะตามตื้อให้ขอพาเข้าทำงานในบริษัท เมื่อซาวาระทนไม่ไหว จึงจำใจรับเคียวโกะเข้ามาออดิชั่น เป็นคนตลก และแอบประทับใจในตัวเคียวโกะ- ทาคาราดะ มาเรีย (宝田 マリア|Takarada Maria): หลานของประธานบริษัทที่มีปมด้อยกับตัวเอง แต่ปมด้อยนั้นก็หายไปเพราะเคียวโกะ มาเรียชอบเร็นมาก และในขณะเดียวกันก็ถูกใจเคียวโกะอยู่เช่น เปรียบเหมือนเคียวโกะเป็นพี่สาวของตนสมาชิกวง VIE GHOUL สมาชิกวง VIE GHOUL. "VIE GHOUL" ชื่อวงที่อ่านว่า "วีกูล" กลายเป็นเสียงเพี้ยนที่เคียวโกะเรียกว่า "บีเกิ้ล" ซึ่งเป็นชื่อสายพันธุ์สุนัขชนิดหนึ่ง เป็นวงที่ลอกเลียนแบบ ฟูวะ โช ทั้งเสื้อผ้า แนวเพลง แม้กระทั่งพฤติกรรมบางส่วนของฟูวะโช วง "VIE GHOUL" มีสมาชิกทั้งหมด 5 คน ประกอบไปด้วย นักร้องนำ มือกีตาร์ มือเบส มือกลอง และ คีย์บอร์ด- เรโน (レイノ|Reino): นักร้องนำแห่งวง ผู้ที่มีความสามารถทางด้านวิญญาณ มองเห็นอดีตของผู้คนและสิ่งของต่างๆได้ และพลังประหลาดนั่นก็สามารถที่จะรู้ว่าเคียวโกะอยู่ที่ไหน ทำให้เคียวโกะหนีเรโนจนหัวซุกหัวซุน ตั้งความหวังว่าจะทำให้เคียวโกะเกลียดตัวเองให้เหมือนกับที่เกลียดฟูวะ โช เพราะจะทำให้เคียวโกะคึดแต่เรื่องของตัวเองเพียงคนเดียว และมักจะนอนในโลงศพประจำของตัวเอง โดยที่จะนอนในถุงที่เลียนแบบถุงห่อศพ และข้างในโลงศพก็จะประดับประดาไปด้วยกุหลาบสีขาว และเมื่อเรโนเห็นอดีตของเร็นในครั้งแรก ก็ทำให้ไม่อยากที่จะพบเจอเร็นอีกเป็นครั้งที่สอง- มิโรคุ (ミロク|Miroku): มือกลอง - ชิซึรุ (ミロク|Miroku): มือเบสรูปแบบต่างๆมังงะ รูปแบบต่างๆ. มังงะ. สคิปบีท! จัดพิมพ์ในประเทศญี่ปุ่นเป็นครั้งแรกภายใต้ลิขสิทธิ์ของ ฮาคุเซนฉะ และตีพิมพ์ในนิตยสาร ฮานะ โตะ ยูเมะ ในเดือนกุมภาพันธ์ พ.ศ. 2545 และในประเทศไทยโดย สำนักพิมพ์สยามอินเตอร์คอมิกส์ ในวันที่ 5 ตุลาคม พ.ศ. 2551 ได้ถูกสร้างเป็นอะนิเมะ จนถึงวันที่ 29 มีนาคม พ.ศ. 2552เพลงประกอบอะนิเมะเพลงประกอบอะนิเมะ. - เพลงเปิด ตอนที่ 1 - ตอนที่ 19 "Dream Star"- เพลงปิด ตอนที่ 1 - ตอนที่ 19 "Namida" (ナミダ)</doc>
