<doc id="13991" url="https://th.wikipedia.org/wiki?curid=13991" title="อัลเจอร์นอน แบล็กวูด">อัลเจอร์นอน แบล็กวูด อัลเจอร์นอน แบล็กวูด (Algernon Henry Blackwood 14 มีนาคม ค.ศ. 1869 – 10 ธันวาคม ค.ศ. 1951 ) เกิดในชานกรุงลอนดอน แต่ได้เดินทางท่องโลกมาอย่างโชกโชนในช่วงหนุ่มแห่งชีวิตยืนนานของเขา บุตรชายบาทหลวงคนนี้หลงใหลเรื่องเร้นลับเหนือธรรมชาติมานับแต่แตกเนื้อหนุ่มแล้ว แรกทีเดียวเขาไปอยู่แคนาดา แล้วไปเป็นนักข่าวในนิวยอร์ก จากนั้นก็โบกรถตะลุยยุโรปใต้และแอฟริกาเหนือ ก่อนที่จะมาปักหลักอยู่ที่สวิตเซอร์แลนด์พักหนึ่ง โดยทำงานจารกรรมให้แก่อังกฤษในช่วงหลังสงครามโลกครั้งที่หนึ่ง ในช่วงก่อนสงครามโลกครั้งที่สอง ตลอดจนระหว่างและหลังสงครามยุติ เขาทำงานให้วิทยุบีบีซีและสถานีโทรทัศน์ งานของเขาสรุปรวมแล้วมีเรื่องสั้นกว่าสองร้อยเรื่อง นวนิยายนับสิบเรื่อง มีบทละครสองสามเรื่องและเขียนบทกวีไว้บ้าง ถึงแม้ว่าเขาจะเขียนเรื่องหลากหลายประเภท (ทั้งเรื่องผี เรื่องจินตนาการ และเรื่องสำหรับเด็ก) แต่ว่าความสามารถไม่ค่อยคงเส้นคงวา เรื่องสั้นและนวนิยายเขย่าขวัญที่มีชื่อเสียงที่สุดนั้นเขาเขียนขึ้นในช่วงทศวรรษก่อนสงครามโลกครั้งแรกผลงานบางส่วนผลงานบางส่วน. - The Willows - A psychical invasion’ - The Wendigo - The Centaur - The human chord - A Descent into Egypt - The Regeneration of Lord Ernie - The Damned - Ancient Sorceries - - The Insanity of Jones - The Man Who Found Out - Smith: An Episode in a Lodging House - The Glamour of the Snow - The Man Whom the Trees Loved</doc>
