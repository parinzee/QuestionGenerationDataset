<doc id="332537" url="https://th.wikipedia.org/wiki?curid=332537" title="มณฑล จิรา">มณฑล จิรา มณฑล จิรา เกิดเมื่อวันที่ 20 พฤศจิกายน พ.ศ. 2522 ที่ฮ่องกง เป็นลูกชายคนโตของอรินทร์ และอภิญญา จิรา มีน้องชาย 1 คน ชื่อ ดนัย จิรา เมื่ออายุ 9 ปี ครอบครัวได้ย้ายมาอยู่ที่เมืองไทย บิดาได้ส่งเข้าประกวดโดมอนมินิ ประจำปี 2531 และได้รางวัลชนะเลิศ จากนั้นเมื่ออายุ 13 ปี พจน์ อานนท์ นำมาขึ้นปกนิตยสาร เธอกับฉัน ฉบับวันวาเลนไทน์ พ.ศ. 2536 จึงมีงานถ่ายแบบและโฆษณาเข้ามา พร้อมกับออกรายการเกมโชว์ และเมื่ออายุ 17 ปี ได้แสดงละครประวัติ ประวัติ. ด้านการศึกษา สำเร็จการศึกษาระดับประถมที่โรงเรียนนานาชาติฮ่องกง ระดับมัธยมศึกษาศึกษาที่โรงเรียนนานาชาติร่วมฤดี (RIS) จบเกรด 11 (เทียบเท่ากับมัธยมศึกษาปีที่ 5) และไปศึกษาต่อที่ Robert Lovis Stevenson High School ในแคลิฟอร์เนีย หลังสำเร็จการศึกษา ก็กลับมายังประเทศไทยเพื่อออกผลงานอัลบั้มแรกกับค่ายโพลีแกรม ชื่ออัลบั้ม “J” และแสดงภาพยนตร์เรื่อง "ถนนนี้หัวใจข้าจอง" ก่อนกลับไปเรียนต่อปริญญาตรีสาขาเศรษฐศาสตร์และดนตรีพร้อมกันที่มหาวิทยาลัยแคลิฟอร์เนีย เดวิส จนจบ ระหว่างปิดภาคเรียนทุกครั้ง มณฑลก็ได้กลับมายังประเทศไทยและออกรายการเกมโชว์ ถ่ายละครโทรทัศน์ และเป็น VJ พิธีกรรายการเพลงของ MTV ASIA เริ่มการเป็นนักแสดงโดยเซ็นสัญญาเป็นนักแสดงในสังกัด กันตนา ละครเรื่องแรก "วันไฟวัยฝัน" รับบทเป็นพระเอกคู่กับพิชชาภรณ์ รัตนานนท์ กำกับโดย ออกไซด์ แปง ในปี 2541 และมีละครต่อเนื่องมาทุกปี จนถึงปี 2544 ได้แสดงบทร้ายเป็นครั้งแรกในเรื่องลูกผู้ชายหัวใจเพชร นอกจากนี้ในปีเดียวกันนั้น ยังได้เล่นละครให้กับค่าย Neo Genesis เรื่อง Girl Club...รับเอาคืน รับบทเป็นพระเอกคู่กับ ซาร่า นุศรา ผุงประเสริฐ การทำงาน มีงานอยู่ที่นครนิวยอร์ก หลังจากเรียนจบมณฑลทำเพลงประกอบภาพยนตร์เรื่อง Femme Fatal และภาพยนตร์สารคดีเรื่อง Street of Paradise เป็นผู้ช่วยตัดต่อเสียงในเรื่อง Lion King1 ½ และอีกหลายเรื่องในฮอลลีวู้ด แต่ได้หันไปเป็นหัวหน้าวง Kenna วงดนตรีอีเล็กโทรแครช โดยมีแชด ฮูโก เป็นโปรดิวเซอร์ ออกผลงานชุดแรกกับค่ายโคลัมเบียเรเคิดส์ มียอดขายกว่า 30,000 แผ่น และยังได้เป็นวงเปิดในการทัวร์ทั่วอเมริกาให้กับเดฟ กาฮาน นักร้องนำวงดีเพชเชโมด และวงฟิชเชอร์สปูนเนอร์ กว่า 80 โชว์ เป็นวงเปิดให้กับ Justin Timberlake ในการทัวร์ประเทศอังกฤษ และ Nelly Furtado ในการทัวร์ประเทศอเมริกา และยังเข้าร่วมคอนเสิร์ตใหญ่ระดับโลก Live Earth ในวันที่ 7 กรกฎาคม 2550 (07.07.07) มณฑลมีงานเพลงอยู่ในอัลบั้ม Compilation The Sweets of Siam, Smallroom 003 และ 004 กับค่ายสมอลรูม และโปรเจกต์ในรูปแบบ 7 อีพี ออกมาแล้ว 3 อัลบั้ม คือ "The First Album", "Too" และ "Three Love Songs" นอกจากนี้ยังมีโปรเจกต์พิเศษกับ จอนนี่ อันวา ในชื่อ คัทสุ (Katsue) ด้านผลงานแสดงภาพยนตร์ ในปี 2553 นำแสดงใน เราสองสามคน โดยได้เคยร่วมงานกับ เอลลี่ เจิ่น มาครั้งหนึ่ง รวมถึงมีผลงานภาพยนตร์ ดวงอันตราย ปัจจุบันเป็นดีเจ และเปิดค่ายเพลง Samutprakarn Sound ชีวิตส่วนตัว มณฑล จิรา เป็นผู้ที่รับประทานมังสวิรัติ ชื่นชอบในการเล่นโยคะ โดยเล่นมาตั้งแต่อายุ 13 ขวบ และเข้านอนตั้งแต่หัวค่ำในเวลา 22.30 น. เป็นประจำผลงานภาพยนตร์ผลงาน. ภาพยนตร์. - ถนนนี้หัวใจข้าจอง (2540) ค่าย สหมงคลฟิล์ม คู่กับ วรรณพร ฉิมบรรจง แนว แอ๊คชั่น / ดราม่า - เราสองสามคน (2553) ค่าย เอ็ม เทอร์ตี้ไนน์ คู่กับ รัตนรัตน์ เอื้อทวีกุล แนว โรแมนติค คอมเมดี้ - ดวงอันตราย (2553) ค่าย สหมงคลฟิล์ม คู่กับ บงกช คงมาลัย แนว ทริลเลอร์ละครละคร. - วันไฟวัยฝัน (2541) -ช่อง 5 คู่กับ นก พิชชาภรณ์ รัตนานนท์ - หนึ่งใจของใบจักร (2541) -ช่อง 5 คู่กับ ราโมน่า ซาโนลารี่ - เลือกแล้วคือเธอ (2542) -ช่อง 5 คู่กับ โอ๋ ญดา โชติชูตระกูล - สายธารหัวใจ (2543) -ช่อง 7 คู่กับ เอ๊ะ อิศริยา สายสนั่น - Girl Club…รับเอาคืน (2544) -ช่อง ITV คู่กับ ซาร่า นุศรา ผุงประเสริฐ - ลูกผู้ชายหัวใจเพชร (2545) -ช่อง 7 (ตัวร้าย)โฆษณาโฆษณา. - ทเวลฟ์ พลัส โคโลญจน์ - ฟิล์มสีฟูจิ - ยาสระผมคลินิก - ซีบรีส - นมตรามะลิ - ไอศกรีมชอคโกบาร์ ยูไนเต็ด - นิสสัน ซันนี่ (B14) - รองเท้านักเรียนบาจา - เนสกาแฟ เรด คัพ - น้ำดื่ม น้ำทิพย์ (2555)ศิลปินศิลปิน. - Prah Jao Jord (เจ มณฑล + จอนนี่ อันวา) รีเมคและขับร้องเพลง I Love You ในภาพยนตร์ เราสองสามคน ปี 2553 - Katsue (เจ มณฑล + จอนนี่ อันวา) อัลบั้ม And So It Goes... สังกัด Samutprakarn Sound พ.ศ. 2549 - เพลง JJ Market (เจ มณฑล + เจ เจตมนต์) อัลบั้ม Fatcode 3 สังกัด Fat Radio. ปี 2549 - มินิอัลบั้ม Three Love Songs พ.ศ. 2548 - มินิอัลบั้ม เดอะ เฟิร์ส อัลบั้ม และทู พ.ศ. 2547 - เพลง In Your Head ในอัลบั้มสมอลล์รูม 003 สังกัดสมอลล์รูม พ.ศ. 2546 - เพลง Oblivious อัลบั้มเดอะ สวีทส์ ออฟ สยาม สังกัด Apricot Records พ.ศ. 2545 - อัลบั้มแรก J มีเพลง ไม่เกี่ยวกับฟ้า, กัดฟัน สังกัดโพลีแกรม พ.ศ. 2539ประพันธ์ดนตรีประพันธ์ดนตรี. - เพลง บิดความคิด (123 เลือก ดื่ม บิด) ประกอบโฆษณา น้ำดื่ม น้ำทิพย์ ชุด The Thinking Water ปี 2555 - เพลง เอื้อม จากภาพยนตร์ 13 เกมสยอง ปี 2549 - ทำดนตรีประกอบภาพยนตร์ เราสองสามคน ปี 2553 - ทำดนตรีประกอบ (original score) ในภาพยนตร์ไทย "เก้าวัด" ปี 2553 - เพลง Go now และ เพลง Love Focus ศิลปิน จอนนี่ อันวา อัลบั้ม Freeman สังกัด RS Promotion ปี 2545 - เพลงพจนานุกรม ศิลปิน Nologo อัลบั้ม How to be a Rockstar สังกัด More Music ปี 2548เรียบเรียงเสียงใหม่ ทำใหม่เรียบเรียงเสียงใหม่ ทำใหม่. - เพลง Liar (Prah Jao Jord Remix) ศิลปิน GOO ปี 2553 - เพลง For What It’s Worth (Montonn Jira’s Remix) ศิลปิน Placebo ปี 2552 - เพลง Lift (Montonn Jira’s Use the Stairs Remix) ศิลปิน Groove Riders สังกัด Spicy Disc ปี 2552 - เพลง It's No Secret Remix ศิลปิน Siam Secret Service สังกัด Phantom Records. ปี 2549 - เพลง Airport (Montonn's Mash Mix) ศิลปิน Penguin Villa สังกัด สมอลล์รูม ปี 2548 - เพลง So Serene (Montonn’s Madness Mix) ศิลปิน Crub สังกัด สมอลล์รูม ปี 2547 - เพลง Good Boy (Roggin Demix) ศิลปิน Modern Dog สังกัด Bakery Music. ปี 2545 - เพลงเวตาล (Montonn's Moog Mix) ศิลปิน Modern Dog สังกัด Bakery Music. ปี 2544ผลงานเพลงอื่นๆผลงานเพลงอื่นๆ. - โปรดิวเซอร์ วง Slot Machine อัลบั้ม Cell สังกัด Sony Music Thailand. 2554 - มิวสิคไดเร็คเตอร์และ Brand Ambassador งาน Heineken Green Space concert ในหัวข้อ ดนตรีไร้พรมแดน. เดินทางไปยังประเทศต่างๆ เพื่อค้นหาวงที่จะมาร่วมแสดงคอนเสิร์ตในประเทศไทย ปี 2551 - 2552รางวัลรางวัล. - Fat Awards ครั้งที่ 3 รางวัล E.P. of the Year : e.p. Too... ศิลปิน มณฑล จิรา สังกัด Small Room - Fat Awards ครั้งที่ 1 รางวัล Record of the Year (เพลงยอดเยี่ยม มอบให้โปรดิวเซอร์และศิลปิน) เพลง Go Now โปรดิวเซอร์ จอนนี่ อันวา และ มณฑล จิรา ศิลปิน จอนนี่ อันวา อัลบั้ม Freeman</doc>
