<doc id="195828" url="https://th.wikipedia.org/wiki?curid=195828" title="สถานีศิริราช (รถไฟฟ้าสายสีส้มและสายสีแดงอ่อน)">สถานีศิริราช (รถไฟฟ้าสายสีส้มและสายสีแดงอ่อน) สถานีศิริราช () (หรืออาจใช้ชื่อสถานีบางกอกน้อย) เป็นโครงการสถานีรถไฟฟ้าใต้ดิน ในเส้นทางรถไฟฟ้ามหานคร สายสีส้ม ซึ่งโครงการยังอยู่ระหว่างการวางแผนและออกแบบ มีแนวเส้นทางผ่านใจกลางพื้นที่อนุรักษ์เกาะกรุงรัตนโกสินทร์ ในกรุงเทพมหานคร และลอดใต้แม่น้ำเจ้าพระยามาจนถึงฝั่งธนบุรี จุดที่ตั้งสถานีแห่งนี้มีความสำคัญเพราะสามารถเดินทางเชื่อมต่อไปยังโรงพยาบาลศิริราช ซึ่งเป็นโรงพยาบาลเก่าแก่ที่สุดและเป็นสถาบันทางการแพทย์ที่ใหญ่และมีชื่อเสียงมากที่สุดในประเทศไทยได้โดยตรง ขณะเดียวกันก็ยังมีความสำคัญด้านประวัติศาสตร์ เพราะเป็นพื้นที่ที่มีความเกี่ยวเนื่องกับกรุงธนบุรีในอดีต และยังมีสถานีรถไฟธนบุรี ซึ่งเคยเป็นต้นทางของทางรถไฟสายใต้ และทางรถไฟสายมรณะ ไทย-พม่า ที่กองทัพญี่ปุ่นสร้างขึ้นในสมัยสงครามโลกครั้งที่สองที่ตั้ง ที่ตั้ง. อยู่ในพื้นที่สถานีรถไฟธนบุรี แนวสถานีทอดขนานไปกับคลองบางกอกน้อย บริเวณปากคลองฝั่งทิศใต้ ด้านข้างวิหารหลวงพ่อโบสถ์น้อย วัดอมรินทราราม ระหว่างพื้นที่สถาบันการแพทย์ชั้นเลิศในเอเชียอาคเนย์ ของโรงพยาบาลศิริราช (สถานีรถไฟธนบุรี เดิม) และสะพานอรุณอมรินทร์ (สะพานซึ่งถนนอรุณอมรินทร์ ทอดข้ามถนนรถไฟ ทางรถไฟสายตะวันตก และคลองบางกอกน้อย) ในพื้นที่แขวงศิริราช เขตบางกอกน้อย กรุงเทพมหานครแผนผังสถานีสถานีสำคัญใกล้เคียงสถานีสำคัญใกล้เคียง. - วัดอมรินทราราม - สถานีรถไฟธนบุรี - โรงพยาบาลศิริราช - โรงพยาบาลศิริราช ปิยมหาราชการุณย์ - คณะแพทยศาสตร์ศิริราชพยาบาล มหาวิทยาลัยมหิดล - คณะพยาบาลศาสตร์ มหาวิทยาลัยมหิดล - คณะเทคนิคการแพทย์ มหาวิทยาลัยมหิดล - ท่ารถไฟ - ท่าวังหลัง/พรานนก/ศิริราช - สถานีตำรวจนครบาลรถไฟธนบุรีจุดเชื่อมต่อการเดินทางจุดเชื่อมต่อการเดินทาง. - รถไฟทางไกลสายตะวันตก เชื่อมต่อที่สถานีรถไฟธนบุรี (ใหม่) ข้างตลาดศาลาน้ำร้อน (ใหม่) - เรือด่วนเจ้าพระยา เชื่อมต่อที่ ท่ารถไฟ - เรือข้ามฟากแม่น้ำเจ้าพระยา ที่ท่ารถไฟ ให้บริการในเส้นทาง ท่ารถไฟ-ท่าพระจันทร์ และท่ารถไฟ-ท่าช้างวังหน้า (สะพานพระปิ่นเกล้าฝั่งพระนคร)สถานีและจุดเชื่อมต่อการเดินทางใกล้เคียง</doc>
