<doc id="532002" url="https://th.wikipedia.org/wiki?curid=532002" title="โรงเรียนพัทลุง จังหวัดพัทลุง">โรงเรียนพัทลุง จังหวัดพัทลุง โรงเรียนพัทลุง จังหวัดพัทลุง (อักษรย่อ พ.ท., P.T.) เป็นโรงเรียนรัฐบาล สังกัดสำนักงานคณะกรรมการศึกษาขั้นพื้นฐาน กระทรวงศึกษาธิการ ตั้งอยู่ที่ 270 ถนนราเมศวร์ ตำบลคูหาสวรรค์ อำเภอเมืองพัทลุง จังหวัดพัทลุง 93000 ผู้อำนวยการโรงเรียนพัทลุงคนปัจจุบันคือ นายสาวิทย์ บุญประเสริฐประวัติโรงเรียนการเปิดการสอนก่อนประกาศเปิดโรงเรียน ประวัติโรงเรียน. การเปิดการสอนก่อนประกาศเปิดโรงเรียน. พระบาทสมเด็จพระจุลจอมเกล้าเจ้าอยู่หัว ทรงพระกรุณาโปรดเกล้าฯ ให้จัดตั้งโรงเรียนหลวงสำหรับราษฎรทั่วไปขึ้นตามวัดทั้งในกรุงและหัวเมืองต่างๆ เริ่มดำเนินการอย่างจริงจังใน ร.ศ. 118 ซึ่งตรงกับ พ.ศ. 2442 เจ้าคุณพระรัตนธัชมุนี (ม่วง รตนโช) เมื่อครั้งมีสมณศักดิ์เป็นพระศิริธรรมมุนี และดำรงตำแหน่งเป็นผู้อำนวยการการศึกษามลฑลมณฑลนครศรีธรรมราช (พัทลุง นครศรีธรรมราช และ สงขลา) ได้ตรวจสถานที่เพื่อสร้างโรงเรียนนี้ขึ้นใหม่ในจังหวัดพัทลุง และเห็นสมควรให้เปิดโรงเรียนขึ้นที่ศาลาการเปรียญวัดวัง ตำบลลำปำ ซึ่งเป็นสถานที่ใกล้กับที่ทำการกรมการจังหวัดพัทลุงในขณะนั้น ได้รับมอบหมายให้พระปลัดเอียด (พระครูอริยสังวาร) กับพระวินัยธรเทพ (พระครูธรรมจักรการาม) เป็นครูสอนประกาศเปิดโรงเรียน ประกาศเปิดโรงเรียน. ในวันที่ 1 เมษายน พ.ศ. 2448 ได้มีการประกาศตั้งเป็นโรงเรียนหลวง ชื่อ "โรงเรียนอภยานานิวาส" นับเป็นโรงเรียนหลวงแห่งแรกของจังหวัดพัทลุง โดยทำการเปิดการสอนที่ศาลาการเปรียญวัดวัง ซึ่งเป็นสถานที่เปิดโรงเรียนมาแล้วนั่นเอง ในครั้งนั้นมีครูสอนในโรงเรียนเพียง 2 ท่าน คือพระภิกษุจีนเป็นครูใหญ่และนายย้อยเป็นผู้ช่วยอาคารเรียนหลังแรก อาคารเรียนหลังแรก. ในวันที่ 22 มิถุนายน พ.ศ. 2455 ได้มีการปลูกสร้างอาคารเรียนขึ้นใหม่ ณ บริเวณริมทะเลสาบลำปำ เมื่อสร้างแล้วเสร็จ ได้ย้ายโรงเรียนไปทำการสอนในอาคารแห่งนั้น แลกเรียกชื่อในขณะนั้นว่า "โรงเรียนอภยานุกูล" ต่อมาได้เปลี่ยนชื่อโรงเรียนเป็นเป็น "โรงเรียนประจำจังหวัดพัทลุง" และใช้ชื่อนี้มาตลอดสมัยตั้งอยู่ที่ริมทะเลสาบลำปำการย้ายที่ตั้งโรงเรียนมาอยู่ตำบลคูหาสวรรค์ การย้ายที่ตั้งโรงเรียนมาอยู่ตำบลคูหาสวรรค์. ในรัชสมัยพระบาทสมเด็จพระมงกุฎเกล้าเจ้าอยู่หัว ในวันที่ 17 พฤษภาคม พ.ศ. 2469 ได้ย้ายโรงเรียนจากริมทะเลสาบลำปำ เนื่องจากมีการย้ายทำการกรมการเมืองพัทลุงมาอยู่บริเวณตำบลคูหาสวรรค์ ซึ่งเป็นไปตามคำกราบบังคมทูลของ กรมหลวงลพบุรีราเมศวร์ โดยเห็นว่าเมืองพัทลุงควรอยู่ใกล้สถานีรถไฟเพื่อติดต่อกับทางเมืองหลวงได้สะดวก โรงเรียนประจำจังหวัดจึงจำเป็นต้องย้ายมาด้วย ในระยะแรกยังไม่มีอาคารเรียน จึงใช้ศาลาการเปรียญวัดประดู่หอมเป็นสถานที่เรียนและมีการการก่อสร้างอาคารเรียนใหม่ในเขตเมศบาลเมืองพัทลุง ซึ่งเป็นที่ตั้งโรงเรียนในปัจจุบัน เมื่อก่อสร้างแล้วเสร็จจึงได้ย้ายมาทำการเรียนการสอนในอาคารเรียนแห่งใหม่ เมื่อวันที่ 8 ธันวาคม พ.ศ. 2470 โดยยังคงใช้ชื่อ "โรงเรียนประจำจังหวัดพัทลุง" ต่อมาได้เปลี่ยนชื่อเป็น "โรงเรียนพัทลุง" และเมื่อโรงเรียนได้เปิดทำการสอนจนถึงระดับเตรียมอุดมศึกษา กระทรวงศึกษาธิการได้ประกาศเปลี่ยนแปลงชื่อโรงเรียนตามประกาศกระทรวงศึกษาธิการลงวันที่ 31 มกราคม พ.ศ. 2500 เป็น "โรงเรียนพัทลุง จังหวัดพัทลุง" ดังชื่อที่ใช้ปัจจุบัน ปัจจุบันเปิดทำการเรียนการสอนตั้งแต่ระดับชั้นมัธยมศึกษาปีที่ 1 - 6 ประกอบด้วยห้องเรียนธรรมดา,ห้องเรียนพิเศษส่งเสริมความสามารถวิทยาศาสตร์และคณิตศาสตร์ (SMTE)และห้องเรียนสงเสริมความสามารถทางภาษาอังกฤษ (MEP) ระดับชั้นมัธยมศึกษาตอนปลาย (ช่วงชั้นที่ 4) ประกอบด้วยห้องเรียนกลุ่มการเรียนวิทย์-คณิตและกลุ่มการเรียนสนใจทั่วไป (ศิลป์-คำนวณ,ศิลป์-ไทย-สังคม,ศิลป์-ฝรั่งเศส,ศิลป์-เยอรมัน,ศิลป์-จีน,ศิลป์-ภาษาอังกฤษขั้นสูง IEP)สัญลักษณ์ประจำโรงเรียนสีประจำโรงเรียนสัญลักษณ์ประจำโรงเรียน. สีประจำโรงเรียน. - สีเขียว หมายถีง ความอุดมสมบูรณ์ การเจริญงอกงามของป่าและสวนอันเขียวขจี - สีเหลือง หมายถึง ความรุ่งเรีอง รอบรู้ เปรียบเสมือนรวงข้าวที่มีเมล็ดเต็มสีเหลืองอร่ามธงประจำโรงเรียน ธงประจำโรงเรียน. "ธงเขียว-เหลือง"เป็นธงแถบสีเขียวบนแถบสีเหลือง มีตราโรงเรียนพัทลุงอยู่ตรงกลางธงอาคารสถานที่อาคารสถานที่. - แปลงที่ 1 อยูที่เลขที่ 270 ถนนราเมศวร์ ตำบลคูหาสวรรค์ อำเภอเมืองพัทลุง จังหวัดพัทลุง มีเนื้อที่ 40 ไร่ 112 ตารางวา เป็นที่ตั้งอาคารเรียนส่วนใหญ่ของโรงเรียน อยู่ในเขตเทศบาลเมืองพัทลุง ห่างจากศาลากลางจังหวัดไปทางทิศตะวันตกประมาณ 500 เมตร มีอาคารต่างๆดังนี้ ชั้นที่หนึ่งใช้เป็นโรงอาหาร ชั้นที่สองใช้เป็นห้องสมุด ชั้นที่สามใช้เป็นห้องปฏิบัติการวิชาคอมพิวเตอร์ ชั้นที่สี่อยู่ระหว่างการปรับปรุงยังไม่มีการใช้งานใดๆ- แปลงที่ 2 ค่ายลูกเสือนำชัย ต.นาท่อม อ.เมืองพัทลุง จ.พัทลุง มีเนื้อที่ 15 ไร่ 214 ตารางวา แปลงที่ 2 เป็นที่ดินได้รับบริจาคจากคุณถนัด วรินทราเวช อยู่ที่ตำบลนาท่อม อำเภอเมือง จังหวัดพัทลุง ติดกับถนนพัทลุง-ตรัง ห่างจากตัวเมืองพัทลุง ประมาณ 9 กิโลเมตร - แปลงที่ 3 ต.นาท่อม อ.เมืองพัทลุง จ.พัทลุง เป็นที่ราชพัสดุซึ่งอนุญาตให้โรงเรียนพัทลุงใช้ประโยชน์ ห่างจากตัวเมืองพัทลุงประมาณ 10 กิโลเมตรจังหวัดพัทลุง เนื้อที่ 80 ไร่ เป็นพื้นที่ปลูกป่า ตามโครงการปลูกเฉลิมพระเกียรติ 80 พรรษา พระบาทสมเด็จพระเจ้าอยู่หัวศิษย์เก่าเกียรติยศ ศิษย์เก่าดีเด่น และศิษย์เก่าที่มีชื่อเสียง ศิษย์เก่าเกียรติยศ ศิษย์เก่าดีเด่น และศิษย์เก่าที่มีชื่อเสียง. โรงเรียนพัทลุงนับว่าเป็นโรงเรียนที่มีสถาบันศิษย์เก่าเข้มแข็งและกลมเกลียวมากที่สุดแห่งหนึ่งในประเทศ ในทุกๆวันที่ 12 และ 14 เมษายนของทุกปี จะมีศิษย์เก่ารุ่นต่างๆจัดงานเลี้ยงรุ่นและพบปะสังสรรค์ รวมถึงการจัดกิจกรรมต่างๆที่เป็นการตอบแทนคุณสถาบันมาโดยตลอด โดยมีศิษย์เก่าที่มีชื่อเสียงในด้านต่างๆและปรากฏอยู่ในทุกหน่วยงานซึ่งมีตัวอย่างดังต่อไปนี้- พระพรหมมังคลาจารย์ (ปั่น ปญฺญานนฺโท) - สวัสดิ์ โชติพานิช อดีตประธานศาลฎีกา อดีตปลัดกระทรวงยุติธรรม - นิพิฏฐ์ อินทรสมบัติ สมาชิกสภาผู้แทนราษฏร จังหวัดพัทลุง พรรคประชาธิปัตย์ และอดีตรัฐมนตรีว่าการกระทรวงวัฒนธรรม - สามารถ ราชพลสิทธิ์ สมาชิกสภาผู้แทนราษฏรระบบบัญชีรายชื่อ พรรคประชาธิปัตย์ - พล.ต.อ สุนทร ซ้ายขวัญ อดีตรักษาราชการแทนการผู้บัญชาการตำรวจแห่งชาติ - กนกพงศ์ สงสมพันธุ์ นักเขียนรางวัลซีไรต์ปี พ.ศ. 2539 - วิภาส ศรีทอง นักเขียนรางวัลซีไรต์ ปี พ.ศ. 2555 - ดร.อรุณ ภาณุพงศ์ อดีตปลัดกระทรวงการต่างประเทศ อดีตรัฐมนตรีช่วยว่าการกระทรวงการต่างประเทศ อดีตรัฐมนตรีประจำสำนักนายกรัฐมนตรี - นริศ ขำนุรักษ์ สมาชิกสภาผู้แทนราษฏร จังหวัดพัทลุง พรรคประชาธิปัตย์ - พันเอก ดร.นที ศุกลทรัตน์  รองประธาน กสทช. - สุพัชรี ธรรมเพชร สมาชิกสภาผู้แทนราษฏร จังหวัดพัทลุง พรรคประชาธิปัตย์ - รัตน์ใจ ศรีเพชร นักกรีฑาหญิงทีมชาติไทย - อดุลย์ หละโสะ นักฟุตบอลทีมชาติไทย - พล.ร.อ. นิพนธ์ ศิริธร อดีตผู้บัญชาการทหารเรือ - ประจักษ์ สุวรรณภักดี อดีตผู้ว่าราชการจังหวัดนครราชสีมา - สยุมพร ลิ่มไทย อดีตผู้ว่าราชการจังหวัดระยอง - วินัย ครุวรรณพัฒน์ อดีตผู้ว่าราชการจังหวัดพัทลุง - ธีรเทพ ศรียะพันธ์ อดีตผู้ว่าราชการจังหวัดปัตตานี - ชัยโรจน์ มีแดง ผู้ว่าราชการจังหวัดนครสวรรค์ - พลตรี จารึก อารีราชการันต์ อดีตประธานโอลิมปิกแห่งประเทศไทย - ร้อยตรี อนุกูล สุภาไชยกิจ อดีตผู้ว่าราชการจังหวัดพัทลุง,ยะลา - บรรจง ชูสกุลชาติ อดีตปลัดกระทรวงศึกษาธิการ - ปรีชา อรรถวิภัช อดีตปลัดกระทรวงอุตสาหกรรม - พล.ต.อ. ดรุณ โสตถิพันธุ์ อดีตผู้ช่วยผู้บัญชาการตำรวจแห่งชาติ - อาทิตย์ อิสโม รองปลัดกระทรวงคมนาคม - สุเมธ บุญยก นายกเทศมนตรีเมืองพัทลุง</doc>
