<doc id="709765" url="https://th.wikipedia.org/wiki?curid=709765" title="เสน่หาเงินตรา">เสน่หาเงินตรา เสน่หาเงินตรา เป็นบทประพันธ์ของ กรุง ญ ฉัตร โดยนำมาสร้างเป็นละครโทรทัศน์ทางสถานีวิทยุโทรทัศน์ไทยทีวีสีช่อง 3 เมื่อปี พ.ศ. 2552 บทโทรทัศน์โดย แดง รวี กำกับการแสดงโดย ณรงค์ จารุจินดา เสน่หาเงินตรา เป็นเรื่องราวของ ฟ่าง หรือ ฟาริดา ครีเอทีฟสาวมากความสามารถที่รักอยู่กับ ภานุทัต ลูกชายเจ้าของบริษัท จนกระทั่งฟ่างจะแต่งงานกับภานุทัต เธอกลับจับได้ว่าภานุทัตมีสัมพันธ์ลึกซึ้งกับ ศิวพร น้องสาวของ ศิวพันธ์ เมื่อรู้ความจริงฟ่างก็ตัดสินใจขอยกเลิกการแต่งงาน โดยสัญญาว่าจะไม่บอกใครเรื่องนี้ เพราะศิวพรมีสามีแล้ว ภานุทัตเสียใจมากที่ฟ่างไม่ยอมคืนดี แต่ก็ไม่ยอมแพ้จึงพยายามจะตามตื๊อฟ่างจนได้รับอุบัติเหตุทำให้ตาบอด พอศิวพรเห็นภานุทัตตาบอดก็ถากถางแดกดันจนภานุทัตเสียใจและกินยาฆ่าตัวตาย เมื่อภานุทัตตาย ศิวพรก็โยนความผิดให้ฟ่างทั้งหมดโดยอ้างว่าฟ่างทิ้งภานุทัต เพราะรู้ว่าภานุทัตติดพนันและเป็นหนี้หลายสิบล้าน ศิวพันธ์หลงเชื่อคำพูดของศิวพรจึงวางแผนแก้แค้นฟ่าง โดยทำทุกอย่างให้เธอรักเขา จนกระทั่งฟ่างยอมมอบใจและกายให้กับศิวพันธ์ แต่เมื่อทุกอย่างสูญเสียไปแล้วฟ่างถึงได้รู้ความจริงว่าทุกสิ่งที่ศิวพันธ์ทำคือการแก้แค้นให้กับภานุทัตนักแสดง นักแสดง. ! ละครไทย || พ.ศ. 2552</doc>
