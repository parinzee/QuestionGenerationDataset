<doc id="398405" url="https://th.wikipedia.org/wiki?curid=398405" title="ซีน อัลอาบิดีน บิน อะลี">ซีน อัลอาบิดีน บิน อะลี ซีน อัลอาบิดีน บิน อะลี (; ; เกิด 3 กันยายน ค.ศ. 1936) เป็นอดีตนักการเมืองและประธานาธิบดีแห่งสาธารณรัฐตูนิเซียคนที่สอง ซึ่งครองตำแหน่งตั้งแต่วันที่ 7 พฤศจิกายน ค.ศ. 1987 กระทั่งถูกบีบให้ลงจากตำแหน่งและหลบหนีออกนอกประเทศเมื่อวันที่ 14 มกราคม ค.ศ. 2011 บิน อะลีได้รับแต่งตั้งเป็นนายกรัฐมนตรีในเดือนตุลาคม ค.ศ. 1987 และครองตำแหน่งประธานาธิบดีในเดือนพฤศจิกายน ปีเดียวกัน ในรัฐประหารที่ไม่มีการสูญเสียเลือดเนื้อ ชิงอำนาจจากประธานาธิบดีฮะบีบ บูรกีบะฮ์ (Habib Bourguiba) ซึ่งถูกประกาศว่าไร้ความสามารถ ภายหลังบิน อะลีได้รับเลือกตั้งกลับมาดำรงตำแหน่งโดยได้รับเสียงส่วนใหญ่เกินร้อยละ 90 ทุกครั้ง การเลือกตั้งใหม่ครั้งสุดท้ายมีขึ้นเมื่อวันที่ 25 ตุลาคม ค.ศ. 2009</doc>
