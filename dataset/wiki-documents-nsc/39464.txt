<doc id="39464" url="https://th.wikipedia.org/wiki?curid=39464" title="พระเทพกิตติปัญญาคุณ (กิติศักดิ์ กิตฺติวุฑฺโฒ)">พระเทพกิตติปัญญาคุณ (กิติศักดิ์ กิตฺติวุฑฺโฒ) พระเทพกิตติปัญญาคุณ (กิติศักดิ์ กิตฺติวุฑฺโฒ) หรือที่เป็นที่รู้จักดีในนาม กิตติวุฑโฒภิกขุ (นามเดิม: กิติศักดิ์ เจริญสถาพร) อดีตผู้ช่วยเจ้าอาวาสวัดมหาธาตุยุวราชรังสฤษฎิ์ราชวรมหาวิหาร และอดีตเจ้าอาวาสวัดจิตตภาวัน จังหวัดชลบุรีประวัติ ประวัติ. พระเทพกิตติปัญญาคุณ ต่อมาอุปสมบทในปี พ.ศ. 2500 ที่วัดปากน้ำ ภาษีเจริญ โดยมีพระมงคลเทพมุนี (สด จนฺทสโร) เป็นพระอุปัชฌาย์ ช่วงก่อนเหตุการณ์ 6 ตุลา เคยกล่าวว่า ฆ่าคอมมิวนิสต์ ไม่บาป ซึ่งถูกฝ่ายขวา อันได้แก่ นวพล กลุ่มกระทิงแดง ในสมัยนั้นนำไปใช้เป็นวาทกรรม โจมตีฝ่ายซ้าย และยุยงให้คนไทยเกลียดชังนิสิตนักศึกษาที่ชุมนุมต่อต้านการกลับเข้าประเทศของจอมพลถนอม กิตติขจร ในมหาวิทยาลัยธรรมศาสตร์ นำไปสู่การสังหารหมู่ในเหตุการณ์ 6 ตุลา 2519 ระยะหลังพยายามที่จะสร้างอุโบสถกลางทะเลและระดมทุนก่อสร้างคอนโดธรรมะ รวมทั้งโรงพยาบาลสงฆ์ แต่ยังไม่บรรลุวัตถุประสงค์ ท่านมรณภาพเมื่อปี พ.ศ. 2548 รวมอายุได้ 69 ปีสมณศักดิ์สมณศักดิ์. - เป็นพระครูสัญญาบัตรที่ พระครูธรรมกถาสุนทร - 5 ธันวาคม พ.ศ. 2515 เป็นพระราชาคณะปลัดซ้ายฐานานุกรมในสมเด็จพระอริยวงศาคตญาณ สมเด็จพระสังฆราช (ปุ่น ปุณฺณสิริ) ที่ พระอุดรคณาภิรักษ์ อัครศาสนกิจบรรหาร มหาเถราธิการธุรการี สมุหบดีศรีธรรมภาณกาจารย์ - 5 ธันวาคม พ.ศ. 2530 เป็นพระราชาคณะชั้นราชที่ พระราชธรรมภาณี ศรีพิพัฒนโสภิต มหาคณิสสร บวรสังฆาราม คามวาสี - 12 สิงหาคม พ.ศ. 2535 เป็นพระราชาคณะชั้นเทพที่ พระเทพกิตติปัญญาคุณ วิบุลสาธุกิจ อภิธรรมบัณฑิต ธรรมิกคณิสสร บวรสังฆาราม คามวาสีวาทกรรมฆ่าคอมมิวนิสต์ไม่บาป วาทกรรมฆ่าคอมมิวนิสต์ไม่บาป. กิตติวุฑโฒภิกขุ ได้ให้สัมภาษณนิตยสารรายสัปดาห์ จัตุรัส เมื่อพ.ศ. 2519 อันกลายมาเป็นคำขวัญระบือลือลั่นของฝ่ายขวาว่า ฆ่าคอมมิวนิสต์ ไม่บาป ดังต่อไปนี้</doc>
