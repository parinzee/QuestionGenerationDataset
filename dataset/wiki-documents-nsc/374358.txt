<doc id="374358" url="https://th.wikipedia.org/wiki?curid=374358" title="อัคราธิการ">อัคราธิการ อัคราธิการ () บางคณะเรียกว่ามหาธิการ เป็นตำแหน่งอธิการสูงสุดในคณะนักบวชคาทอลิกแต่ละคณะ หากเป็นประมุขคณะนักบวชหญิงจะเรียกว่าอัคราธิการิณีหรือมหาธิการิณีตามแต่ละคณะจะบัญญัติศัพท์ ในกฎหมายศาสนจักรจึงใช้คำว่าอธิการสูงสุด (supreme moderator) เพื่อหมายถึงอัคราธิการ อัคราธิการิณี มหาธิการ และมหาธิการิณี โดยรวมทั้งหมดซึ่งถืออำนาจปกครองเหนือแขวง บ้านพัก และสมาชิกทั้งหมดในคณะนักบวชที่ตนปกครอง ผู้ที่จะดำรงตำแหน่งเป็นอัคราธิการจะต้องมาจากการเลือกตั้งตามกฎหมายศาสนจักรและบทบัญญัติของธรรมนูญประจำคณะนักบวช รายละเอียดเกี่ยวกับระยะเวลาการดำรงตำแหน่งจะขึ้นอยู่กับธรรมนูญประจำคณะเช่นกันการเรียกอธิการสูงสุดในคณะต่างๆ การเรียกอธิการสูงสุดในคณะต่างๆ. สำหรับคณะนักบวชคาทอลิกชาย- อัคราธิการ ใช้กับภราดาคณะคาร์เมไลท์ ภราดาคณะคาร์เมไลท์ไม่สวมรองเท้า คณะซาเลเซียนของคุณพ่อบอสโก คณะภราดาเซนต์คาเบรียล เป็นต้น - มหาธิการ ใช้กับคณะคามิลเลียน คณะบาทหลวงพระหฤทัยของพระเยซูเจ้าแห่งเบธาราม คณะแห่งพระเยซูเจ้า เป็นต้น สำหรับคณะนักบวชคาทอลิกหญิง- อัคราธิการิณี ใช้กับภคินีคณะคาร์เมไลท์ ภคินีคณะคาร์เมไลท์ไม่สวมรองเท้า คณะอุร์สุลินแห่งสหภาพโรมัน คณะธิดาแม่พระองค์อุปถัมภ์ เป็นต้น - มหาธิการิณี ใช้กับคณะภคินีพระหฤทัยของพระเยซูเจ้าแห่งกรุงเทพฯ คณะภคินีรักกางเขน คณะภคินีเซนต์ปอล เดอ ชาร์ตร เป็นต้น</doc>
