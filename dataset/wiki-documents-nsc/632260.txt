<doc id="632260" url="https://th.wikipedia.org/wiki?curid=632260" title="ไครซิสฟอร์ซ">ไครซิสฟอร์ซ ไครซิสฟอร์ซ (; ) เป็นวิดีโอเกมประเภทยานยิงเลื่อนฉากแนวตั้ง ที่ได้รับการเปิดตัวโดยโคนามิในประเทศญี่ปุ่นสำหรับระบบแฟมิคอมเท่านั้นเมื่อวันที่ 27 สิงหาคม ค.ศ. 1991 ในฐานะเกมยิงชุดสุดท้ายของโคนามิสำหรับระบบแฟมิคอม เกมได้รับการพัฒนาตามคุณสมบัติของฮาร์ดแวร์ที่มีอยู่อย่างจำกัดและใช้ชิปวีอาร์ซี 4 ที่กำหนดเองของโคนามิ (โดยก่อนหน้านี้ใช้กับกราดิอุส II ของเวอร์ชันแฟมิคอม) เพื่อให้สามารถเลื่อนฉากได้สี่ทางและมีบอสขนาดใหญ่ แต่เนื่องจากการเปิดตัวในช่วงปลายของอายุขัยของระบบแฟมิคอม ที่ซึ่งปีต่อมาได้มีการเปิดตัวรุ่นทายาทอย่างซูเปอร์แฟมิคอมแทน ไครซิสฟอร์ซจึงไม่ค่อยได้รับความนิยมดังที่โคนามิได้คาดหวังไว้ ผู้เล่นจะได้ควบคุมหนึ่งในสองนักขับเครื่องบินรบโดยอะซุกะ และมายะ ซึ่งเป็นพี่น้องที่สืบเชื้อสายมาจากอารยธรรมโบราณอาณาจักรมู ที่ต้องช่วยโลกจากให้รอดพ้นจากสายพันธุ์ของมอนสเตอร์เทียมจากอารยธรรมที่สูญหายแห่งแอตแลนติส คุณสมบัติหลักของระบบเกมคือความสามารถของผู้เล่นที่สามารถเปลี่ยนรูปแบบยานรบจากหนึ่งในสามรูปแบบที่ต่างกัน ซึ่งแต่ละแบบจะมีวิธีการโจมตีที่เป็นเอกลักษณ์รูปแบบการเล่น รูปแบบการเล่น. จุดเด่นของไครซิสฟอร์ซ คือผู้เล่นสามารถปรับเปลี่ยนรูปแบบหรือยานรบของพวกเขา และเปลี่ยนวิธีการโจมตี ยานรบออราวิง (Aurawing) มีสามรูปแบบหลัก "ชนิดโจมตีด้านหน้า" ซึ่งมีความเชี่ยวชาญในการยิงศัตรูในด้านหน้าของยานรบ, "ชนิดโจมตีด้านข้าง" ซึ่งมุ่งเน้นไปที่การโจมตีด้านข้างทั้งซ้ายและขวาได้ในเวลาเดียวกัน และ"ชนิดโจมตีด้านหลัง" ซึ่งมุ่งเน้นไปที่การยิงจากด้านหลัง แต่ละโหมดจะมี "พาวเวอร์อัพปกติ" (ลูกกลมสีฟ้า) และ "พาวเวอร์อัพพิเศษ" (ลูกกลมสีแดง) ที่สามารถหาได้จากการกำจัดศัตรูหรือทำลายตู้บรรจุไอเทม พาวเวอร์อัพ"ปกติ" และ"พิเศษ" จะก่อให้เกิดการเปลี่ยนรูปแบบการยิงของแต่ละโหมดและสามารถอัพเกรดได้ถึงสามระดับ ระดับของพาวเวอร์อัพจะไม่ดำเนินไปตามรูปแบบที่แตกต่างกันของยานรบ และเมื่อผู้เล่นได้รับความเสียหาย ระดับของพาวเวอร์อัพก็จะลดลงมาหนึ่งเลเวลโดยการยิงแต่ละครั้งจนกว่าจะถูกทำลาย (ที่ซึ่งผู้เล่นจะสูญเสียยานรบไปหนึ่งลำ) นอกจากนี้ยังมี "ภาครวมกัน" ที่สามารถเก็บสะสมซึ่งทำให้ยานรบของผู้เล่นเปลี่ยนเป็นรูปแบบใหม่ หรือรวมกับยานรบของผู้เล่นอื่นโดยขึ้นอยู่กับจำนวนของผู้เล่น เมื่อชิ้นส่วนของการรวมกันได้รับการเก็บสะสม ยานรบของผู้เล่น (พร้อมด้วยของผู้เล่นอื่น) จะเปลี่ยนสู่รูปแบบรวมกันในช่วงเวลาที่จำกัด ผู้เล่นที่มีการเก็บรวบรวมชิ้นส่วนมากที่สุด จะควบคุมการยิงหลักของยานรบ ในขณะที่ผู้เล่นอีกคน (ที่มีการเก็บรวบรวมได้น้อยกว่า) จะควบคุมในส่วนของอาวุธรอง เมื่อเวลาหมด หรือยานรบได้รับความเสียหายมากพอสมควร ยานรบของผู้เล่นจะกลับสู่สภาวะปกติ (พร้อมกับผู้เล่นอีกคน) พาวเวอร์อัพอื่น ๆ ในตู้บรรจุไอเทม ประกอบด้วยระเบิดสำหรับยานรบของผู้เล่น (ที่สามารถบรรจุได้ถึงเก้าหน่วย) ตลอดจนสปีดอัพและสปีดดาวน์ที่สามารถปรับความเร็วของผู้เล่นได้ถึงห้าระดับ ระเบิดที่ยิงออกไปโดยผู้เล่นจะมีลักษณะที่แตกต่างกันโดยขึ้นอยู่กับชนิดของยานรบ ความยากของเกม, จำนวนชีวิต และการควบคุม สามารถปรับแต่งได้บนหน้าจอปรับแต่งค่าของเกม รวมทั้งมีจุดเด่นในการทดสอบฟังเสียงได้เป็นอย่างดีเนื้อเรื่องย่อ เนื้อเรื่องย่อ. อะซุกะ และมายะ เป็นนักเรียนมัธยมทั่วไปที่อาศัยอยู่ในกรุงโตเกียว แม้ว่าพ่อแม่ของพวกเขาจะเป็นนักโบราณคดี แต่พวกเขาก็ใช้ชีวิตเยี่ยงสามัญชนทั่วไป ทว่าในวันหนึ่ง ได้เกิดความฝันเหมือนลางไม่ดีขึ้นเหมือนกันทั้งสองพี่น้อง ที่ซึ่งกำลังจะกลายเป็นจริงขึ้นในอีกไม่นาน โดยมอนสเตอร์ทั้งเจ็ดที่จมลงไปในดินแดนแอตแลนติสและอารยธรรมโบราณที่ถูกทำลายลงไปเกือบทั้งหมดเมื่อ 10,000 ปีก่อนได้ฟื้นขึ้นมาในทันใด อาวุธที่ทันสมัยไม่สามารถใช้ได้กับอาวุธที่แปลกประหลาดแห่งแอตแลนติส โลกทั้งโลกถูกปกคลุมในเปลวเพลิงแห่งสงคราม และแงื้อมมือแห่งความชั่วร้ายของมันได้คืบคลานสู่ประเทศญี่ปุ่นอย่างรวดเร็ว พ่อแม่ของอะซุกะและมายะที่ถูกจับในการโจมตี ได้เปิดเผยความจริงกับลูก ๆ ในช่วงเวลาที่พวกเขากำลังจะสิ้นใจว่าพวกเขาต่างไม่ใช่พ่อแม่ที่แท้จริงของอะซุกะและมายะ โดยในระหว่างการเดินทางเพื่อการสำรวจทางโบราณคดีบนเกาะร้างเมื่อ 17 ปีที่ผ่านมา ทั้งคู่ได้พบกับยานรบออราวิง ซึ่งเป็นเครื่องบินรบที่สร้างขึ้นโดยอารยธรรมโบราณแห่งอาณาจักรมู ที่ภายในยานรบมีระบบฟูมฟักชีวิตของทารกทั้งสอง แท้ที่จริงแล้ว อะซุกะและมายะเป็นเด็กจากกองทหารผู้กล้าแห่งอาณาจักรมู ที่ซึ่งได้ต่อสู้กับพวกแอตแลนติสเมื่อช่วง 10,000 ปีที่ผ่านมา ทั้งอะซุกะและมายะ ต่างถูกปลุกให้ตื่นขึ้นสู่ชะตากรรมที่แท้จริงของตน พวกเขาเป็นแหล่งความหวังเดียวของมวลหมู่มนุษยชาติในการเผชิญกับกองทัพแห่งแอตแลนติส สองพี่น้องคู่นี้จึงได้ขึ้นยานรบออราวิง ที่แต่ละลำล้วนมีพลังที่ลึกลับ โดยพวกเขาได้บินเข้าสู่ทวีปที่ปกคลุมไปด้วยหมู่เมฆาอันมืดมิดในสื่ออื่น ในสื่ออื่น. ยานออราวิงยังได้ปรากฏในซีรีส์แอร์ฟอร์ซเดลตา ของโคนามิ นอกจากนี้ เพลงประกอบเกมได้รับการประพันธ์โดยเคนอิชิ มะสึบะระ ซึ่งเป็นอดีตสมาชิกของโคนามิคุเคฮะคลับ ผู้มีผลงานใน และไลนิงไฟท์เตอร์ส โดยซาวด์แทร็กของเกมได้รับการรวมในชุดกล่องซีดีโคนามิชูตติงคอลเล็กชัน ที่ได้รับการเปิดตัว ณ วันที่ 22 กันยายน ค.ศ. 2011</doc>
