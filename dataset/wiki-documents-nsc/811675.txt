<doc id="811675" url="https://th.wikipedia.org/wiki?curid=811675" title="ฮันนีเลต อาบันเซญา">ฮันนีเลต อาบันเซญา เซียลีโต "ฮันนีเลต" ซัลวาดอร์ อาบันเซญา (; 16 กุมภาพันธ์ พ.ศ. 2513) เป็นนักธุรกิจและอดีตนางพยาบาลชาวฟิลิปปินส์ และเป็นภริยาที่มิได้จดทะเบียนสมรสของโรดรีโก ดูแตร์เต ประธานาธิบดีของฟิลิปปินส์ประวัติ ประวัติ. ฮันนีเลตเกิดที่ดาเบา เข้ารับการศึกษาที่วิทยาลัยแพทย์ดาเบา ขณะที่ศึกษานั้นเธอชนะเลิศการประกวดและรับตำแหน่งนางงามวิทยาลัยแพทย์ดาเบา (Miss Davao Doctors College) เมื่อปี 2531 และได้ตำแหน่งรองชนะเลิศอันดับที่ 3 จากการประกวดมุตยาอึงดาเบาบิวตี (Mutya ng Dabaw beauty contest) เมื่อปี 2541 เธอและดูแตร์เตเริ่มมีความสัมพันธ์ช่วงกลางปี 2533 จนมีธิดาด้วยคนหนึ่งชื่อเบโรนีกา (Veronica) แต่ทั้งสองก็มิได้จดทะเบียนสมรสกัน ฮันนีเลตเคยประกอบกิจเป็นพยาบาลในสหรัฐอเมริกาอยู่สี่ปี ก่อนกลับมาอยู่ดาเบาระยะสั้น ๆ หลังให้กำเนิดบุตรสาวเมื่อปี 2547 เธอมีธุรกิจแฟรนไชส์มิสเตอร์โดนัท 11 สาขา และร้านขายเนื้ออีกแห่งหนึ่ง เธอเข้าร่วมการหาเสียงของนายดูแตร์เตบนเกาะลูซอน ในการเลือกตั้งประธานาธิบดีเมื่อปี 2559</doc>
