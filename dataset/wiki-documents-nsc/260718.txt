<doc id="260718" url="https://th.wikipedia.org/wiki?curid=260718" title="มหาประชาชนสุดสัปดาห์">มหาประชาชนสุดสัปดาห์ มหาประชาชน ฉบับ ความจริงวันนี้ เป็นหนังสือพิมพ์รายสามวัน รูปแบบวิเคราะห์เจาะลึก โดยเฉพาะข่าวการเมืองในประเทศ เน้นเป้าหมายที่กลุ่มคนเสื้อแดงเป็นหลัก ออกฉบับปฐมฤกษ์ ระหว่างการชุมนุมแดงทั้งแผ่นดินสัญจร ที่ท้องสนามหลวง เมื่อวันที่ 27 มิถุนายน พ.ศ. 2552 โดยกลุ่มผู้ดำเนินรายการโทรทัศน์ “ความจริงวันนี้” มีที่ปรึกษาประกอบด้วย สมหวัง อัสราษี, พล.ต.ท.ชัจจ์ กุลดิลก และ นายชลธิล มณีรัตน์ อนึ่ง ก่อนหน้านี้ ระหว่างวันที่ 18 พฤษภาคม พ.ศ. 2550 ถึงราวสิ้นปีดังกล่าว กลุ่มเพื่อนพ้องน้องพี่ ซึ่งประกอบด้วย นายวีระ มุสิกพงศ์, นายจตุพร พรหมพันธุ์, นายจักรภพ เพ็ญแข, นายณัฐวุฒิ ใสยเกื้อ, นายก่อแก้ว พิกุลทอง เป็นต้น ร่วมกันเปิดตัวนิตยสารข่าวรายสัปดาห์เชิงวิเคราะห์ ในชื่อว่า วาไรตี้นิวส์ ฉบับ มหาประชาชน มาแล้ว ต่อมา เมื่อวันที่ 26 พฤษภาคม พ.ศ. 2553 ศูนย์อำนวยการแก้ไขสถานการณ์ฉุกเฉิน ออกคำสั่งที่ 71/2553 ตามอำนาจของ ห้ามมิให้หนังสือพิมพ์ มหาประชาชน ฉบับ ความจริงวันนี้ เสนอข่าวสาร หรือทำให้ปรากฏแพร่หลายซึ่งข่าวสาร ที่มีข้อความและเนื้อหา ที่กระทบกระเทือนต่อความมั่นคง และความสงบเรียบร้อย ภายในราชอาณาจักร อันทำให้เกิดความปั่นป่วน หรือกระด้างกระเดื่องในหมู่ประชาชน และบั่นทอนความเป็นปึกแผ่น แน่นแฟ้นของคนในชาติ หากฝ่าฝืน ต้องระวางโทษ จำคุกไม่เกินสองปี หรือปรับไม่เกินสี่หมื่นบาท หรือทั้งจำทั้งปรับ ทั้งนี้ เมื่อวันที่ 3 กันยายน พ.ศ. 2553 กลับมาอีกครั้งของ หนังสือพิมพ์รายสัปดาห์ ชื่อว่า มหาประชาชนสุดสัปดาห์ ได้เริ่มวางจำหน่ายแล้ว ฉบับละ 20 บาท</doc>
