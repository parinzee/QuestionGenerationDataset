<doc id="651250" url="https://th.wikipedia.org/wiki?curid=651250" title="เดอะเฟซไทยแลนด์">เดอะเฟซไทยแลนด์ เดอะเฟซไทยแลนด์ () เป็นรายการเรียลลิตีประกวดนางแบบและนักแสดงหน้าใหม่ของประเทศไทย โดยมีโจทย์ความสามารถที่หลากหลายของวงการบันเทิง อาทิ การเดินแบบ ถ่ายแบบ การแสดง กำหนดให้ผู้เข้าแข่งขันเป็นผู้หญิงที่อาศัยอยู่ในประเทศไทย มีอายุไม่เกิน 27 ปีบริบูรณ์ และมีส่วนสูง 165 เซนติเมตรขึ้นไป ในปี 2560 ได้มีการผลิตรายการเดอะเฟซสำหรับผู้เข้าแข่งขันผู้ชาย ในชื่อ เดอะเฟซเมนไทยแลนด์ หรือ เดอะเฟซเมน ต่อมาในปี 2561 มีการเปิดตัวรายการ เดอะเฟซไทยแลนด์ ซีซัน 4 ออลสตาร์ โดยนำผู้เข้าแข่งขันใน 3 ซีซันที่ผ่านมา และผู้เข้าแข่งขันจาก เดอะเฟซเมนไทยแลนด์ ซีซัน 1 กลับเข้าแข่งขันอีกครั้ง และได้มีการเพิ่มจำนวนเมนเทอร์ของซีซันนี้เป็น 6 คน โดยรายการกำหนดออกอากาศครั้งแรกในวันที่ 10 กุมภาพันธ์ 2560พิธีกรและเมนเทอร์พิธีกรและเมนเทอร์. - ในซีซัน 3 ตอนที่ 8 มาช่า วัฒนพานิช ได้ยุติบทบาทการเป็นเมนเทอร์ และได้ คริส หอวัง มาทำหน้าที่แทน - ในซีซัน 4 ตอนที่ 13 เฌอมาลย์ บุญยศักดิ์ ได้ยุติบทบาทการเป็นเมนเทอร์กติกา กติกา. ผู้เข้าแข่งขันพบผู้ฝึกสอน 3 คน ซึ่งในรายการเรียกว่า เมนเทอร์ (Mentor) รอบแรกผู้เข้าแข่งต้องล้างเครื่องสำอางเพื่อเข้าฉากถ่ายรูปหน้าธรรมชาติ แต่ละคนมีโอกาสถ่ายรูปได้แค่ครั้งเดียว หากเมนเทอร์ 2 ใน 3 คนประกาศให้ผ่าน จะเข้ารอบต่อไปซึ่งคือ การเดินโดยไม่เห็นหน้าของผู้แข่งขัน และจะต้องผ่านโดยเมนเทอร์ 2 ใน 3 คนเช่นกัน จากนั้นผู้ที่ผ่านเข้ารอบต้องแต่งหน้าในแบบของตัวเองและถ่ายรูปเพื่อให้เมนเทอร์อย่างน้อย 1 คนเลือกไปเข้าในทีมของตัวเอง หากไม่มีเมนเทอร์ใดเลือกเลย จะตกรอบ หากมีเมนเทอร์เลือก 1 คน จะได้เข้าทีมของเมนเทอร์คนนั้นทันที หากมีเมนเทอร์เลือกมากกว่า 1 คน จะมีสิทธิ์เลือกเมนเทอร์เพื่อเข้าทีม เมนเทอร์แต่ละคนจะมีลูกทีมได้ไม่เกิน 5 คน ดังนั้นผู้เข้าแข่งขันจะมีทั้งหมด 15 คนสำหรับการแข่งขันรอบต่อไป โดยในบางซีซั่นเมนเทอร์จะมีลูกทีมได้ไม่เกิน 6 คน ทำให้ผู้เข้าแข่งขันในซีซั่นนั้นมีทั้งหมด 18 คน ในแต่ละตอน ผู้เข้าแข่งขันจะได้รับการฝึกและประลองฝีมือ เรียกว่า มาสเตอร์คลาส (Master Class) เพื่อเตรียมอุ่นเครื่องก่อนการแข่งขันจริงต่อไป มาสเตอร์คลาสแต่ละครั้งจะมีเมนเทอร์ 1 คนสลับมาสอน และมีโจทย์ต่าง ๆ ให้ บางตอนมีกรรมการภายนอกได้รับเชิญมาด้วย ผู้ที่ชนะมาสเตอร์คลาสจะได้รับรางวัลพิเศษ หลังจากมาสเตอร์คลาส ผู้เข้าแข่งขันจะต้องทำโจทย์เพื่อหาทีมที่ชนะ เรียกว่า แคมเปญ (Campaign) โจทย์มีความท้าทายและมีกรรมการภายนอกมาตัดสิน เมนเทอร์จะสอนผู้เข้าแข่งขันเพื่อพิชิตโจทย์ต่าง ๆ ผู้ที่ชนะมาสเตอร์คลาสจะมีสิทธิ์เลือกลำดับทีมที่แข่งแคมเปญ ทีมหรือผู้ที่ทำให้ทีมชนะแคมเปญจะทำให้เมนเทอร์มีสิทธิ์คัดสมาชิกทีมอื่นออกจากการแข่งขัน หลังจบแคมเปญ เมนเทอร์ของทีมที่แพ้จะต้องส่งสมาชิกในทีมอย่างน้อย 1 คนเข้าห้องคัดออก (Elimination Room) ให้เมนเทอร์ของทีมที่ชนะคัดออก เมนเทอร์ของทีมที่แพ้สามารถส่งสมาชิกมากกว่า 1 คนได้ ในขณะที่เมนเทอร์ของทีมที่ชนะสามารถคัดผู้เข้าแข่งขันที่อยู่ในห้องคัดออกได้เพียง 1 คน โดยที่ไม่สามารถนำผู้แข่งขันที่ตกรอบกลับมาในทีม และไม่สามารถดึงสมาชิกของทีมอื่นมาเป็นของทีมตัวเองได้ การคัดผู้เข้าแข่งขันออกแต่ละครั้งไม่จำเป็นว่าผู้ที่ถูกคัดออกจะต้องมีผลงานด้อยกว่าผู้เข้าแข่งขันอีกคนที่อยู่ห้องคัดออกด้วยกันในขณะนั้น นอกจากนี้เมนเทอร์ของทีมที่ชนะเลือกที่จะสละสิทธิ์การคัดออกในครั้งนั้นได้ ก่อนแคมเปญสุดท้าย ผู้เข้าแข่งขันที่เหลืออยู่จะเข้าห้องคัดออกเพื่อให้เมนเทอร์เลือกผู้เข้ารอบ 4 คน โดย 3 คนคือสมาชิกของเมนเทอร์แต่ละทีม และอีก 1 คนมาจากการคัดเลือกของเมนเทอร์ของสมาชิกที่ชนะแคมเปญ ซึ่งอาจไม่ใช่สมาชิกของทีมตัวเองก็ได้ แคมเปญสุดท้ายคือการแสดงฉากในละครหรือภาพยนตร์ ผู้ชนะแคมเปญและเมนเทอร์ของผู้ชนะจะได้รางวัลพิเศษ ส่วนผู้ที่แพ้แคมเปญจะไม่ผ่านเข้ารอบสุดท้าย โดยแคมเปญนี้จะประกาศผลในรอบถ่ายทอดสด การแข่งขันสุดท้ายคือการเดินแบบบนเวที (Final Walk) ซึ่งผู้เข้ารอบ 3 คนสุดท้ายจะได้เดินแบบพร้อมกับเมนเทอร์ โดยเป็นการถ่ายทอดสดต่อเนื่องจากการประกาศผลแคมเปญสุดท้าย ผู้ที่ชนะการแข่งขันรอบเดินแบบนี้จะได้เป็นเดอะเฟซ โดยจะได้ร่วมงามกับแบรนด์เครื่องสำอาง ถ่ายแบบลงในนิตยสารแฟชั่น ร่วมงานกับทางช่อง 3ฤดูกาล ฤดูกาล. สัญลักษณ์สีรางวัล</doc>
