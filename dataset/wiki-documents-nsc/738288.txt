<doc id="738288" url="https://th.wikipedia.org/wiki?curid=738288" title="ซีไอทีวี">ซีไอทีวี ซีไอทีวี (อังกฤษ: CITV (ย่อมาจาก Children's ITV)) เป็นรายการโทรทัศน์สำหรับเด็ก ในสหราชอาณาจักร ซึ่งถูกนำเสนอโดยบริษัท ITV Digital Channels ออกอากาศทุกวันตั้งแต่เวลา 06.00 - 18.00 น. เดิมซีไอทีวีเป็นเพียงรายการโทรทัศน์สำหรับเด็ก แต่เมื่อ พ.ศ. 2549 เป็นต้นมา ซีไอทีวีได้กลายเป็นสถานีโทรทัศน์สำหรับเด็กประวัติการออกอากาศครั้งแรกภายใต้ชื่อ Watch It! และ Children's ITV (พ.ศ. 2523 - 2532) ประวัติ. การออกอากาศครั้งแรกภายใต้ชื่อ Watch It! และ Children's ITV (พ.ศ. 2523 - 2532). ขณะนั้น ซีไอทีวีมีชื่อว่า Watch It! ก่อนที่จะรู้จักกันในชื่อ Children's ITV โดยชื่อ Watch It! นี้เริ่มใช้เมื่อวันที่ 29 ธันวาคม พ.ศ. 2523 ในขณะนั้น Watch It! จะออกอากาศทุกวันเสาร์อาทิตย์ เวลา 16.15 - 17.15 น. วันจันทร์ที่ 3 มกราคม พ.ศ. 2526 Watch It! ได้ถูกเปลี่ยนชื่อมาเป็น Children's ITV ออกอากาศทุกวันเสาร์อาทิตย์ เวลา 16.00 - 17.15 น. โดยในช่วง 15 นาทีแรกที่เพิ่มเข้ามานั้น จะเป็นการเตรียมการออกอากาศล่วงหน้า 15 นาที ก่อนที่เด็ก ๆ ทั้งหลายจะเลิกเรียนกัน และเมื่อเดือนกันยายน พ.ศ. 2528 ทางบีบีซี ก็ได้เผยโฉมรายการสำหรับเด็กของตัวเองเช่นกัน คือ ซีบีบีซี (อังกฤษ: CBBC (ย่อมาจาก Children's BBC)ยุคของ เดอะ สโตนวอลล์ โปรดักชั่นส์ (พ.ศ. 2532 - 2534) ยุคของ เดอะ สโตนวอลล์ โปรดักชั่นส์ (พ.ศ. 2532 - 2534). ตั้งแต่วันที่ 3 เมษายน พ.ศ. 2532 เดอะ สโตนวอลล์ โปรดักชันส์ ซึ่งเป็นบริษัทผลิตรายการโทรทัศน์อิสระในยุคนั้น ได้รับสิทธิให้เข้ามาควบคุมการออกอากาศรายการต่าง ๆ ของ Children's ITVยุคที่ ITV Central เข้ามาควบคุม (พ.ศ. 2534 - 2543) ยุคที่ ITV Central เข้ามาควบคุม (พ.ศ. 2534 - 2543). หลังจากนั้นเมื่อวันที่ 1 เมษายน พ.ศ. 2534 ITV Central ก็ได้เข้ามาควบคุมการออกอากาศเนื้อหาต่าง ๆ ที่อยู่ในรายการซีไอทีวี หลังจากนั้น เมื่อปี พ.ศ. 2535 ก็ได้มีการเปลี่ยนไตเติ้ลประจำรายการใหม่ และยังให้คำย่อของ Children's ITV ว่า CITV อีกด้วย และเมื่อเดือนมิถุนายน พ.ศ. 2541 ก็ได้มีการเปลี่ยนตราสัญลักษณ์ประจำสถานี จากแบบเดิมที่มีอักษร C สีแดง พร้อมอักษร itv สีขาวอยู่ข้างหลัง และตัวอักษรเป็นตัวหนาทั้งหมด มาเป็นแบบที่มีอักษร C สีแดง พร้อมอักษร iTV เปลี่ยนเป็นสีน้ำเงิน รวมทั้งเปลี่ยนแบบตัวอักษรใหม่ให้ดูมีลูกเล่นมากขึ้น และให้อยู่บนวงกลมสีเหลืองทั้งหมดการเปลี่ยนแปลงจากรายการโทรทัศน์ไปสู่สถานีโทรทัศน์ (พ.ศ. 2549) การเปลี่ยนแปลงจากรายการโทรทัศน์ไปสู่สถานีโทรทัศน์ (พ.ศ. 2549). เมื่อวันที่ 11 มีนาคม 2549 ซีไอทีวีได้ถูกเปลี่ยนแปลงจากรายการโทรทัศน์ มาเป็นสถานีโทรทัศน์ และได้เปลี่ยนตราสัญลักษณ์ พร้อมทั้งไตเติ้ลของสถานีด้วย โดยเปลี่ยนตราสัญลักษณ์จากเดิม ที่ใช้ตั้งแต่ พ.ศ. 2541 มาเป็นแบบใหม่ คือ ให้ตัว C ตัวใหญ่อยู่บนสี่เหลี่ยมข้าวหลามตัด พร้อมทั้งตัวอักษร itv ให้อยู่บนตัว Cการเปลี่ยนแปลงไปสู่สถานีโทรทัศน์สำหรับเด็ก การเปลี่ยนแปลงไปสู่สถานีโทรทัศน์สำหรับเด็ก. ซีไอทีวีมีแนวโน้มที่จะเปลี่ยนจากรายการโทรทัศน์เป็นสถานีโทรทัศน์เมื่อปี พ.ศ. 2544 แต่ไม่สามารถทำได้ เนื่องจากขาดงบประมาณ 25% ที่เหลือ หลังจากนั้นซีไอทีวีก็ได้เปลี่ยนจากรายการโทรทัศน์มาเป็นสถานีโทรทัศน์อย่างสมบูรณ์เมื่อวันที่ 11 มีนาคม 2549 พร้อมทั้งการออกแบบตราสัญลักษณ์ และไตเติ้ลใหม่รายการที่ออกอากาศในสถานีโทรทัศน์ซีไอทีวี รายการที่ออกอากาศในสถานีโทรทัศน์ซีไอทีวี. รายการที่ออกอากาศในสถานีโทรทัศน์ซีไอทีวีทั้งหมดจะเป็นรายการสำหรับเด็ก</doc>
