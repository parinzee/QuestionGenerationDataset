<doc id="169977" url="https://th.wikipedia.org/wiki?curid=169977" title="พีต พอเซิลธ์เวต">พีต พอเซิลธ์เวต พีต พอเซิลธ์เวต () มีชื่อจริงว่า พีเทอร์ วิลเลียม พีต พอเซิลธ์เวต (Peter William Postlethwaite; 17 กุมภาพันธ์ ค.ศ. 1945 — 2 มกราคม ค.ศ. 2011) นักแสดงชาวอังกฤษ เกิดเมื่อวันที่ 17 กุมภาพันธ์ ค.ศ. 1945 พีต พอเซิลธ์เวต เริ่มต้นอาชีพนักแสดงโดยการเล่นละครเวที ในโรงอุปรากรณ์ระดับชาติของอังกฤษ มีชื่อเสียงเป็นที่รู้จักโดยทั่วกันจากการรับบทเป็น จูเซปเป คอนลอน ในภาพยนตร์เรื่อง In The Name of the Father พ่อของแกรี คอนลอน (แสดงโดย แดเนียล เดย์-ลูอิส) ที่ถูกตัดสินให้จำคุกด้วยข้อหาเป็นกบฏไอ.อาร์.เอ. ซึ่งพอเซิลธ์เวตแสดงบทนี้ได้อย่างลึกซึ้ง ซึ่งทำให้ได้รับเสนอชื่อนำชิงรางวัลออสการ์ สาขานักแสดงสมทบชาย ในปี ค.ศ. 1993 จากนั้น พอเซิลธ์เวตได้รับให้แสดงในภาพยนตร์เรื่องต่าง ๆ โดยมากเป็นตัวประกอบ เช่น The Last of the Mohicans ในปี ค.ศ. 1992, Dragon Heart ในปี ค.ศ. 1996, William Shakespeare's Romeo + Juliet ในปีเดียวกัน, The Lost World ในปี ค.ศ. 1997 (กำกับโดยสตีเว่น สปีลเบิร์ก ซึ่งสปีลเบิร์กได้ออกปากชมว่า โพสเทลเวทเป็นนักแสดงที่ดีที่สุดในโลก), The Constant Gardener ในปี ค.ศ. 2006 เป็นต้น</doc>
