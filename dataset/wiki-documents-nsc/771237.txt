<doc id="771237" url="https://th.wikipedia.org/wiki?curid=771237" title="แขวงบ้านช่างหล่อ">แขวงบ้านช่างหล่อ บ้านช่างหล่อ เป็นแขวงแขวงหนึ่งในเขตบางกอกน้อย กรุงเทพมหานคร สภาพทั่วไปเป็นย่านการค้าและเขตที่อยู่อาศัยหนาแน่นมาก บ้านช่างหล่อ เดิมเป็นชุมชนของช่างฝีมือที่มีฝีมือในการประดิษฐ์หรือหล่อพระพุทธรูป มีศูนย์กลางซึ่งปัจจุบันตั้งอยู่บนถนนวังหลังใกล้กับแยกศิริราช และโรงพยาบาลศิริราช มีประวัติความเป็นมายาวนานตั้งแต่กรุงธนบุรี หรือต้นกรุงรัตนโกสินทร์ แต่ต่อมาทางการได้ห้ามการหล่อพระพุทธรูปอีก เนื่องจากสภาพเมืองมีการขยายตัวขึ้น มีบ้านเรือนและผู้มาอยู่อาศัยมากขึ้น เศษเปลวไฟจากการหล่อนั้นอาจกระเด็นไปโดนก่อให้เกิดอัคคีภัยได้ ทำให้โรงหล่อต่าง ๆ ในชุมชนบ้านช่างหล่อต้องปิดกิจการ หรือย้ายไปอยู่ที่อื่น ปัจจุบันไม่มีโรงหล่อเหลืออยู่ในชุมชนบ้านช่างหล่อเลย โรงหล่อเดิมจึงเป็นเพียงสำนักงานเพื่อติดต่องาน ปัจจุบันชุมชนบ้านช่างหล่อจึงเหลือแต่เพียงชื่อเท่านั้นที่ตั้งและอาณาเขต ที่ตั้งและอาณาเขต. แขวงบ้านช่างหล่อครอบคลุมพื้นที่ตอนกลาง-ใต้ของเขตบางกอกน้อย มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงบางขุนศรีและแขวงศิริราช มีถนนจรัญสนิทวงศ์ ทางรถไฟสายใต้ คลองวัดทอง และถนนสุทธาวาสเป็นเส้นแบ่งเขต - ทิศตะวันออก ติดต่อกับแขวงศิริราช มีถนนอิสรภาพ ถนนวังหลัง และคลองบ้านขมิ้นเป็นเส้นแบ่งเขต - ทิศใต้ ติดต่อกับแขวงวัดอรุณและแขวงวัดท่าพระ (เขตบางกอกใหญ่) มีคลองมอญเป็นเส้นแบ่งเขต - ทิศตะวันตก ติดต่อกับแขวงบางขุนศรี มีถนนจรัญสนิทวงศ์เป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงบ้านช่างหล่อ ได้แก่- ถนนจรัญสนิทวงศ์ - ถนนพรานนก - ถนนวังหลัง - ถนนอิสรภาพ ถนนสายรองและทางลัดในพื้นที่แขวงบ้านช่างหล่อ ได้แก่- ถนนสุทธาวาส - ซอยจรัญสนิทวงศ์ 22 และซอยอิสรภาพ 37 (วัดอัมพวา) - ซอยจรัญสนิทวงศ์ 28 และซอยอิสรภาพ 39 (วัดดงมูลเหล็ก) - ซอยอิสรภาพ 44 (แสงศึกษา)</doc>
