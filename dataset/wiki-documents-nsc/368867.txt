<doc id="368867" url="https://th.wikipedia.org/wiki?curid=368867" title="ภูเขาไฟตาอัล">ภูเขาไฟตาอัล ภูเขาไฟตาอัล () เป็นกลุ่มภูเขาไฟอยู่บนเกาะลูซอน ประเทศฟิลิปปินส์ มีลักษณะเป็นแอ่งภูเขาไฟรูปกระจาดอยู่บนเกาะเล็ก ๆ กลางทะเลสาบตาอัล อยู่ทางตอนใต้ของเกาะลูซอน ในเขตจังหวัดบาตังกัส ห่างจากกรุงมะนิลา 50 กิโลเมตร เนื่องจากมีลักษณะเป็นแอ่งภูเขาไฟโผล่ขึ้นกลางทะเลสาบ บางครั้งจึงเรียกภูเขาไฟนี้ว่า "เกาะภูเขาไฟ" (Volcano Island) เนื่องจากภูเขาไฟนี้ยังมีการปะทุอย่างรุนแรงอยู่เสมอ และมีผู้เสียชีวิตเป็นจำนวนมาก จึงถูกกำหนดเป็นสถานที่ห้ามประชาชนตั้งถิ่นฐาน การปะทุครั้งรุนแรงที่สุดเกิดขึ้นในปี ค.ศ. 1754 และ ค.ศ. 1911 มีผู้เสียชีวิต 1,335 คน ภูเขาไฟนี้เกิดปะทุครั้งสุดท้ายเมื่อปี ค.ศ. 1977 แต่ปัจจุบันได้แสดงสัญญาณบ่งบอกว่าอาจเกิดการปะทุในเวลาอันใกล้นี้</doc>
