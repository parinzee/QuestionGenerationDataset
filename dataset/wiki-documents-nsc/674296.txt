<doc id="674296" url="https://th.wikipedia.org/wiki?curid=674296" title="เกิดเป็นหงส์">เกิดเป็นหงส์ เกิดเป็นหงส์ ละครโทรทัศน์ไทย สร้างจากบทประพันธ์ ชูวงศ์ ฉายะจินดา ผลิตโดย บริษัท พอดีคำ จำกัด กำกับการแสดงโดย หนึ่ง-ชัชวาล ศาสวัตกลูน ซึ่งออกอากาศทุกวันจันทร์ - อังคาร เวลา 20.20 น. - 22.20 น. ทางช่อง 7 ออกอากาศตอนแรก 21 พฤษภาคม พ.ศ. 2555 โดยละครเรื่องนี้ได้เคยถูกนำไปสร้างเป็นภาพยนตร์มาแล้วครั้งหนึ่งเมื่อ พ.ศ. 2509 นำแสดงโดย มิตร ชัยบัญชา เพชรา เชาวราษฎร์ และ อดุลย์ ดุลยรัตน์ ซึ่งฉบับภาพยนตร์ได้คงเค้าโครงเรื่องฉบับนวนิยายเอาไว้แต่ฉบับละครโทรทัศน์ได้มีการดัดแปลงทั้งเนื้อเรื่องและชื่อตัวละครบางตัวให้ร่วมสมัยมากขึ้นเนื้อเรื่องย่อ เนื้อเรื่องย่อ. หม่อมราชวงศ์มานศรีโสภาคย์ กฤตยา ผู้มีชีวิตพรั่งพร้อมไปด้วยรูปสมบัติ ทรัพย์สมบัติและเชื้อสายขัตติยะ ธิดาของ หม่อมเจ้า อมรเทพ กฤตยา เจ้าของวังกฤตยา ผู้ถ่ายทอดความหยิ่งทะนง รักในศักดิ์และศรีให้แก่ลูกสาว และ หม่อมสรัสวดี สาวสามัญชน ผู้ทะเยอทะยานและใฝ่สูง ซึ่งได้พยายามลบภาพความเป็นอีกาของตัวเองตั้งแต่ได้เป็นหม่อม กำลังจะเข้าพิธีหมั้นกับ เสกสรรค์ เชาวพงศ์ เพื่อนสนิทของ ม.ร.ว.คำรณฤทธี พี่ชาย โดยมี ร.ม.ต. เสกสิทธิ์ และ คุณหญิงพันทิพา พ่อและแม่ของเสกสรรค์ร่วมพิธีด้วยความภาคภูมิใจอย่างที่สุด ที่กำลังจะเป็นทองแผ่นเดียวกันกับราชนิกูลเก่าแก่ ซึ่งถือเป็นการเสริมภาพพจน์ในวงสังคมรายชื่อนักแสดงรายชื่อนักแสดง. - ธนพล นิ่มทัยสุข รับบท ทิว บรรณา - อุษามณี ไวทยานนท์ รับบท หม่อมราชวงศ์หญิงมานศรีโสภาคย์ กฤตยา - เคลลี่ ธนพัฒน์ รับบท เทพ พงธรรม - กันตพงศ์ บำรุงรักษ์ รับบท เสกสรร เชาวพงศ์ - ปฏิญญา วิโรจน์แสงประทีป รับบท หม่อมราชวงศ์คำรณฤทธี กฤตยา - อาริษา วิลล์ รับบท ขวัญตา - พรรัมภา สุขได้พึ่ง รับบท ผ่องทิพย์ บรรณา - ณัฐนิชา เชิดชูบุพการี รับบท หม่อนเกสรา กฤตยา - เปรมสินี รัตนโสภา รับบท พวงทอง บรรณา - อนุวัฒน์ ชูเชิดรัตนา รับบท หม่อมราชวงศ์ธีรพล กฤตยา - อภิรดี ภวภูตานนท์ ณ มหาสารคาม รับบท หม่อมสรัสวดี กฤตยา ณ อยุธยา - ชมวิชัย เมฆสุวรรณ รับบท วิวัฒน์ - เนาวรัตน์ ยุกตะนันท์ รับบท คุณหญิงพันทิพา เชาวพงศ์ - รัชนีกร พันธุ์มณี รับบท อรอนงค์ - ชัชฎาภรณ์ ธนันทา รับบท พิไลพร - ปราบ ยุทธพิชัย รับบท มิต/ลุงจร - ณรัฐ พัฒนาพงศ์ชัย รับบท เข้ม - เวนซ์ ฟอลโคเนอร์ รับบท ล้วน - อุ่นเรือน ราโชติ รับบท บุญปลูก - ดิลก ทองวัฒนา รับบท หม่อมเจ้ากฤตยาอมรเทพ กฤตยา - ฐาปกรณ์ ดิษยนันทน์ รับบท พลเอก หม่อมเจ้าพหล กฤตยา - ปภัสรา เตชะไพบูลย์ รับบท หม่อมรัชนีกร กฤตยา ณ อยุธยา - ตฤณ เศรษฐโชค รับบท นพดล - สุรวุฑ ไหมกัน รับบท ทัต บรรณา - วาสิฏฐี ศรีโลฟุ้ง รับบท แม่ทิว - สุรศักดิ์ ชัยอรรถ รับบท รมต.เสกสิทธิ์ เชาวพงศ์ - ด.ญ.ชาร์เลท วาศิตา แฮเมเนา รับบทเป็น หม่อมราชวงศ์ประภา กฤตยา - ด.ญ.เปมิกา วรรณสนธยา รับบทเป็น หม่อมหญิงกมลชนก กฤตยา</doc>
