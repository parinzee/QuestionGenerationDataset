<doc id="180381" url="https://th.wikipedia.org/wiki?curid=180381" title="วิทยามะเร็ง">วิทยามะเร็ง วิทยามะเร็ง หรือ วิทยาเนื้องอก () เป็นสาขาหนึ่งของวิชาแพทยศาสตร์ที่ศึกษาเกี่ยวกับเนื้องอกหรือมะเร็ง และเพื่อให้เกิดความเข้าใจในการเจริญ, การวินิจฉัย, การรักษา และการป้องกันมะเร็ง รากศัพท์ของคำว่า oncology มาจากภาษากรีก onkos (ογκος) หมายถึงก้อนหรือเนื้องอก และ -ology ซึ่งหมายถึง การศึกษาเกี่ยวกับ แพทย์ผู้เชี่ยวชาญด้านวิทยามะเร็งนั้นจะเกี่ยวข้องกับการดูแลผู้ป่วยในหลากหลายด้าน ไม่ว่าจะเป็นกายภาพบำบัด, จิตบำบัดหรือการให้คำปรึกษา, พันธุศาสตร์คลินิก ในทางกลับกันแพทย์นั้นต้องประสานงานกับพยาธิแพทย์เพื่อให้เข้าใจถึงธรรมชาติของเนื้องอกเพื่อช่วยในการรักษา วิทยามะเร็งเกี่ยวข้องกับ- การวินิจฉัยมะเร็ง - การรักษา เช่น การผ่าตัด, เคมีบำบัด, รังสีรักษา และอื่นๆ - การติดตามผลการรักษา - การรักษาบรรเทา (Palliative care) ในผู้ป่วยมะเร็งระยะสุดท้าย - ประเด็นทางจริยศาสตร์ที่เกี่ยวข้องกับการดูแลผู้ป่วยมะเร็ง - การคัดกรองผู้ป่วย ในประชากร หรือในสมาชิกครอบครัวของผู้ป่วยซึ่งน่าจะมีการถ่ายทอดทางพันธุกรรม เช่น มะเร็งเต้านม</doc>
