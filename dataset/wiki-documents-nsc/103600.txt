<doc id="103600" url="https://th.wikipedia.org/wiki?curid=103600" title="จาการ์ตา คอมมอนส์">จาการ์ตา คอมมอนส์ จาการ์ตา คอมมอนส์ (Jakarta Commons) เป็นหนึ่งในโครงการย่อยของโครงการจาการ์ตาภายใต้การกำกับดูแลของมูลนิธิซอฟต์แวร์อะแพชี จุดมุ่งหมายของคอมมอนส์คือต้องการเผยแพร่ซอฟต์แวร์จาวาที่เป็นโอเพนซอร์สและสามารถนำกลับมาใช้ใหม่ได้ (reusable) ส่วนมากจะเป็นแพ็กเกจในรูปแบบ JAR พร้อมเอกสารการใช้งาน เพื่อนำเข้าลงในเครื่องมือช่วยเขียนโปรแกรมแล้วใช้งานได้ทันที คอมมอนส์แบ่งออกเป็น 3 กลุ่มใหญ่ๆ ได้แก่ คอมมอนส์สมบูรณ์ (Commons Proper) คอมมอนส์ทดลอง (Commons Sandbox) และคอมมอนส์พักการพัฒนา (Commons Dormant)คอมมอนส์สมบูรณ์ คอมมอนส์สมบูรณ์. คอมมอนส์สมบูรณ์ สร้างขึ้นมาเพื่ออุทิศให้สำหรับการสร้างสรรค์และการดูแลรักษาคอมโพเนนต์บนแพลตฟอร์มจาวา คอมมอนส์สมบูรณ์เป็นแหล่งซอฟต์แวร์เพื่อการทำงานและการใช้ข้อมูลร่วมกันระหว่างนักพัฒนาซอฟต์แวร์ที่ใช้ซอฟต์แวร์ในโครงการจาการ์ตา ผู้พัฒนาตัวคอมมอนส์จะพยายามกำหนดการเรียกใช้ไลบรารีอื่นให้น้อยที่สุด ซึ่งจะทำให้คอมมอนส์ใช้งานง่าย ยิ่งไปกว่านั้น คอมโพเนนต์ในคอมมอนส์จะรักษาส่วนต่อประสาน (interface) ให้เสถียรมากที่สุดเท่าที่จะทำได้ เพื่อให้ผู้ที่ใช้ซอฟต์แวร์ในโครงการจาการ์ตาอื่นๆ สามารถนำคอมมอนส์ไปใช้ได้โดยไม่ต้องกังวลกับการเปลี่ยนแปลงการทำงานภายในในอนาคต ในเดือนสิงหาคม ค.ศ. 2006 มีมากกว่า 30 โครงการที่จัดอยู่ในคอมมอนส์สมบูรณ์ และสามารถแบ่งออกเป็น 5 หมวดหมู่ย่อย ดูรายชื่อโครงการทั้งหมดที่เป็นคอมมอนส์สมบูรณ์ในปัจจุบันได้ที่หน้านี้คอมมอนส์ทดลอง คอมมอนส์ทดลอง. คอมมอนส์ทดลอง เป็นพื้นที่สำหรับพัฒนาและทดลองคอมโพเนนต์ที่ยังไม่บรรจุเป็นคอมมอนส์สมบูรณ์ และจะบรรจุคอมโพเนนต์นั้นเมื่อได้รับการรับรองจากสมาชิกในโครงการจาการ์ตาคนอื่นๆ และได้รับการพัฒนาถึงขั้นระดับมาตรฐานแล้ว ดูรายชื่อโครงการทั้งหมดที่เป็นคอมมอนส์ทดลองในปัจจุบันได้ที่หน้านี้คอมมอนส์พักการพัฒนา คอมมอนส์พักการพัฒนา. คอมมอนส์พักการพัฒนา เป็นกลุ่มคอมโพเนนต์ที่ได้ประกาศว่าจะไม่มีการพัฒนาต่อในอนาคตอันใกล้ด้วยสาเหตุบางประการ คอมโพเนนต์เหล่านี้อาจสามารถนำไปใช้ได้ แต่ก็ต้องนำไปแปลโปรแกรมและสร้างด้วยตัวเอง ดูรายชื่อโครงการทั้งหมดที่เป็นคอมมอนส์พักการพัฒนาในปัจจุบันได้ที่หน้านี้</doc>
