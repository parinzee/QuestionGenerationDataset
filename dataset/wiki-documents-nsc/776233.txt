<doc id="776233" url="https://th.wikipedia.org/wiki?curid=776233" title="เจ้าชายจิกมี นัมเกล วังชุก มกุฎราชกุมารแห่งภูฏาน">เจ้าชายจิกมี นัมเกล วังชุก มกุฎราชกุมารแห่งภูฏาน เจ้าชายจิกมี นัมเกล วังชุก มกุฎราชกุมารแห่งภูฏาน (พระราชสมภพ 5 กุมภาพันธ์ พ.ศ. 2559) เป็นพระราชโอรสพระองค์แรกในสมเด็จพระราชาธิบดีจิกมี เคเซอร์ นัมเกล วังชุก และสมเด็จพระราชินีเจตซุน เพมา วังชุก นอกจากนี้พระองค์ยังทรงดำรงพระอิสริยยศเป็น มกุฎราชกุมารแห่งภูฎาน โดยได้ทรงรับพระราชทานพระนามเมื่อวันที่ 16 เมษายน พ.ศ. 2559 (เดิมทรงมีพระนามเพียงแค่คำว่า "จยัลซี" ซึ่งในภาษาซองคา หมายถึง เจ้าชาย) ภายหลังการเสด็จพระราชสมภพของพระองค์ ประชาชนทั่วประเทศร่วมใจกันปลูกต้นไม้จำนวน 108,000 ต้น ทั้งนี้ยังทรงเป็น รัชทายาทแห่งราชบัลลังก์ภูฏาน แทนพระปิตุลา (อาชาย) คือ เจ้าชายจิกเยล อุกเยน วังชุก</doc>
