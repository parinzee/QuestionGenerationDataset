<doc id="628785" url="https://th.wikipedia.org/wiki?curid=628785" title="ไรอัน เท็ดเดอร์">ไรอัน เท็ดเดอร์ ไรอัน เบนจามิน เท็ดเดอร์ (Ryan Benjamin Tedder) (เกิด 26 มิถุนายน ค.ศ. 1979) เป็นนักร้อง นักแต่งเพลง โปรดิวเซอร์, และนักแสดงชาวอเมริกัน เป็นที่รู้จักดีในฐานะนักร้องนำของวงดนตรีแนวป็อปร็อก วันรีพับบลิก แม้ว่าเขาตัวคนเดียวจะเป็นนักแต่งเพลงและโปรดิวเซอร์ให้กับนักร้องมากมาย เช่น อะเดล, บียอนเซ่, เบอร์ดี, มารูนไฟฟ์, เดมี โลวาโต, เอลลี โกลดิง, บี.โอ.บี, เคลลี คลาร์กสัน, เค'นาน, แคร์รี อันเดอร์วูด, เจนนิเฟอร์ โลเปซ, จอร์ดิน สปาร์กส, เลโอนา ลูวิส, เกวิน เดอกรอว์, เซบาสเตียน อินกรอสโซ, จิม คลาส ฮีโรส์, วันไดเรกชัน, เจมส์ บลันต์, ฟาร์อีสต์มูฟเมนต์, พอล โอกเคนโฟลด์ และเอลลา เฮนเดอร์สัน งานการผลิตเพลงและเขียนเพลงของเท็ดเดอร์ประสบความสำเร็จอย่างดี เพลง อะพอโลไจซ์ บลีดดิงเลิฟ เฮโล และเคาน์ติงสตาส์ ล้วนแล้วแต่เป็นหนึ่งในซิงเกิลที่ขายดีที่สุดในโลกตลอดกาล เมื่อต้นปี ค.ศ. 2014 นิตยสารบิลบอร์ดขนานนามเขาว่าเป็น "ราชาเพลงป็อปนอกเครื่องแบบ" (The Undercover King of Pop) และนำภาพเขาขึ้นปกนิตยสาร ในระหว่างไตรมาสสุดท้ายของปี ค.ศ. 2013 และไตรมาสแรกของปี ค.ศ. 2014 เพลงของเขาได้ติดชาร์ตท็อป 40 ถึงสี่เพลง เป็นสถิติที่ยังไม่เคยมีโปรดิวเซอร์หรือนักแต่งเพลงทำได้มาก่อน</doc>
