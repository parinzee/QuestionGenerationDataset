<doc id="443910" url="https://th.wikipedia.org/wiki?curid=443910" title="นิวโค้ก">นิวโค้ก นิวโค้ก เป็นการเปลี่ยนสูตรของโคคา-โคล่า ซึ่งบริษัทโคคา-โคล่านำออกวางขายใน พ.ศ. 2528 แทนสูตรเดิมของเครื่องดื่มอัดลมชั้นนำของบริษัทฯ โคคา-โคล่า (หรือเรียกว่า โค้ก) นิวโค้กเดิมไม่มีชื่อแยกต่างหากเป็นของตน เพียงแต่รู้จักกันว่า "รสชาติใหม่ของโคคา-โคล่า" กระทั่ง พ.ศ. 2535 จึงได้มีการเปลี่ยนชื่อเป็น โคคา-โคล่า 2 ปฏิกิริยาของสาธารณชนอเมริกันต่อการเปลี่ยนแปลงนั้นเป็นไปในเชิงลบ และนิวโค้กเป็นความล้มเหลวทางการตลาดครั้งใหญ่ การนำโค้กสูตรเดิมกลับมาวางขาย และเปลี่ยนชื่อเป็น "โคคา-โคล่าคลาสสิก" ส่งผลให้ยอดขายเพิ่มขึ้นอย่างมีนัยสำคัญ จนนำไปสู่ข้อสังเกตว่าการนำสูตรนิวโค้กมาวางขายนั้นเป็นเพียงแผนการตลาด</doc>
