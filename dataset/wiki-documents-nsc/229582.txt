<doc id="229582" url="https://th.wikipedia.org/wiki?curid=229582" title="ยูเอช-1วาย วีนอม">ยูเอช-1วาย วีนอม ยูเอช-1วาย วีนอม () ของเบลล์เป็นเฮลิคอปเตอร์ขนาดกลางสองเครื่องยนต์ที่หลากประโยชน์ มันเป็นส่วนหนึ่งในโครงการพัฒนาเอช-1 ของกองนาวิกโยธินสหรัฐฯ ในปัจจุบันวีนอมอยู่ในการผลิตอัตราต่ำเพื่อเข้าแทนที่ยูเอช-1เอ็น ทวินฮิวอี้ของนาวิกโยธินที่มีมาตั้งแต่ต้นปีพ.ศ. 2513 เดิมทีนั้นยูเอช-1วายถูกดัดแปลงมาจากโครงสร้างของยูเอช-1เอ็น แต่ในเดือนเมษายนพ.ศ. 2548 มันก็ถูกสร้างขึ้นเป็นเฮลิคอปเตอร์แบบใหม่แทนการพัฒนา การพัฒนา. ในปีพ.ศ. 2539 กองนาวิกโยธินสหรัฐฯ ได้เปิดโครงการพัฒนาเอช-1 โดยทำสัญญากับบริษัทเบลล์ เฮลิคอปเตอร์เพื่อทำการพัฒนายูเอช-1เอ็น 100 ลำให้เป็นยูเอช-1วาย และทำการพัฒนาเอเอช-1ดับบลิว 180 ลำให้เป็นเอเอช-1ซี โครงการเอช-1 ได้สร้างเฮลิคอปเตอร์ใช้งานและโจมตีแบบทันสมัยพร้อมกับการออกแบบที่ลดค่าใช้จ่ายลง ยูเอช-1วายและเอเอช-1ซีมีหาง เครื่องยนต์ ระบบใบพัด ระบบอิเลคทรอนิกอากาศ ซอฟต์แวร์ การควบคุม และรูปลักษณ์เหมือนกันถึง 84% แบบวายนั้นเปลี่ยนโครงสร้างซึ่งเคยถูกใช้โดยนาวิกโยธินในอิรักมาก่อน ฮิวอี้นั้นทำหน้าที่ได้หลากหลาย อย่าง ควบคุมและบัญชาการ คุ้มกัน สอดแนม ขนส่งทหาร การแพทย์ และให้การสนับสนุนทางอากาศระยะใกล้ โดยปกติแล้วจะใช้ฮิวอี้ 2-4 ลำต่อคอบรา 4-8 ลำ อาวุธที่ติดอยู่ด้านหน้าของคอบราเมื่อร่วมกับปืนที่ประตูของฮิวอี้จะสร้างมุมยิงได้ถึง 240° ตลอดหลายปีระบบอิเลคทรอนิกอากาศและวิทยุแบบใหม่ นอกจากนั้นยังมีปืนและความปลอดภัย สิ่งเหล่านี้ได้เพิ่มน้ำหนักเปล่าให้กับยูเอช-1เอ็นอย่างมาก ด้วยความเร็วสูงสุดประมาณ 190 กิโลเมตรต่อชั่วโมงและมันไม่สามารถยกสิ่งใดได้มากไปกว่าลูกเรือ เชื้อเพลิง และยุทธภัณฑ์ แม้ว่ามันจะหลากประโยชน์แต่นั่นก็ทำให้ความหลากประโยชน์ของมันมีข้อจำกัด แบบวายนั้นพัฒนาระบบอิเลคทรอนิกของนักบินเป็นห้องนักบินที่ทันสมัย เพิ่มการดัดแปลงด้านความปลอดภัยและเพิ่มระบบอินฟราเรดส่วนหน้าให้กับฮิวอี้ อย่างไรก็ดีการพัฒนาที่ใหญ่ที่สุดคือการเพิ่มกำลังให้กับเครื่องยนต์ ด้วยการแทนที่เครื่องยนต์และระบบสองใบพัดด้วยระบบสี่ใบพัด แบบวายจึงเพิ่มประสิทธิภาพในการทำงานให้กับฮิวอี้มากยิ่งขึ้นตามที่มันถูกออกแบบมา ตามที่เบลล์อ้าง แบบวายนั้นมีน้ำหนักบรรทุกที่มากกว่ายูเอช-1เอ็นถึง 125% และมีพิสัยมากกว่า 50% และความเร็วร่อนสูงสุดมากกว่ายูเอช-1เอ็น วีนอมสามารถไล่ตามเฮลิคอปเตอร์ลำอื่นๆ ได้ตามที่มันต้องทำการคุ้มกันมากกว่าทำให้พวกมันช้าลงหรือทำให้พวกมันตกเป็นเป้าได้ง่ายขึ้น ยูเอช-1วายจะมีพลังสำหรับการหลบหลีกและจู่โจม ผู้บัญชาการภาคพื้นดินที่นั่งอยู่ในวีนอมจะมีวิทยุและอำนาจการยิงที่พวกเขาต้องการและรวมทั้งระยะในการขนส่งทหารที่มากขึ้น เบลล์ได้ส่งยูเอช-1วายสองลำให้กับกองนาวิกโยธินสหรัฐฯ ในเดือนกุมภาพันธ์พ.ศ. 2551 การผลิตอย่างเต็มรูปแบบคาดว่าจะเกิดขึ้นในปลายปีพ.ศ. 2551การออกแบบ การออกแบบ. ยูเอช-1วายเป็นการออกแบบที่พัฒนาของยูเอช-1 การพัฒนาที่โดดเด่นที่สุดของมันก็คือระบบสี่ใบพัดที่สามารถทนทานกระสุนขนาด 23 ม.ม.ได้ ยูเอช-1วายมีการพัฒนาเครื่องยนต์และการสื่อสาร เพิ่มความจุมากกว่ายูเอช-1เอ็น 125% ความเร็วและพิสัยมากกว่า 50% ห้องนักบินระบบดิจิตอลพร้อมจอแสดงผลแบบแบน และมีส่วนประกอบที่เหมือนกับเอเอช-1ซีถึง 84 %ประวัติการใช้งาน ประวัติการใช้งาน. ในไตรมาสแรกของปีพ.ศ. 2549 ยูเอช-1วายถูกย้ายไปที่หน่วยทำการทดสอบความพร้อมที่แม่น้ำพาตูซองท์ ที่ซึ่งพวกมันเริ่มทำการทดสอบการประเมินผล ในเดือนกุมภาพันธ์พ.ศ. 2551 ยูเอช-1วายและเอเอช-1ซีเริ่มทำการทดสอบครั้งที่สอง ในวันที่ 8 สิงหาคม พ.ศ. 2551 กองนาวิกโยธินสหรัฐฯ ระบุว่ายูเอช-1วายพร้อมสำหรับการใช้งานและถูกใช้ครั้งแรกในเดือนมกราคมพ.ศ. 2552 ในส่วนหนึ่งของหน่วยนาวิกโยธินที่ 13 กองนาวิกโยธินวางแผนที่จะซื้อแบบวาย 123 ลำเพื่อเข้ามาแทนที่แบบเอ็นในคลังแสง โดยคาดว่าการส่งจะสิ้นสุดในปีพ.ศ. 2559ประเทศผู้ใช้งานประเทศผู้ใช้งาน. - กองนาวิกโยธินสหรัฐฯ สั่งซื้อ 123 ลำรายละเอียดเฉพาะของยูเอช-1วาย วีนอมรายละเอียดเฉพาะของยูเอช-1วาย วีนอม. - ประเทศผู้ผลิต สหรัฐอเมริกา - บริษัทผู้ผลิต เบลล์ เฮลิคอปเตอร์ - บทบาท เฮลิคอปเตอร์หลากจุดประสงค์ - ลูกเรือ 1-2 นาย - ความจุ 3,021 กิโลกรัม รวมทั้งที่นั่ง 10 ที่ เปลหาม 6 อัน - ความยาว 17.78 เมตร - เส้นผ่าศูนย์กลางใบพัด 14.88 เมตร - ความสูง 4.5 เมตร - น้ำหนักเปล่า 5,369 กิโลกรัม - น้ำหนักสูงสุดตอนนำเครื่องขึ้น 8,390 กิโลกรัม - ขุมกำลัง เครื่องยนต์เทอร์โบชาฟท์เจเนรัล อิเลคทริกที700-จีอี-401ซี 2 เครื่องยนต์ ให้แรงจับ 1,546 แรงม้า - ความเร็วสูงสุด 304 กิโลเมตร/ชั่วโมง เป็นเวลา 30 นาที - พิสัย 241 กิโลเมตร - เพดานบินทำการ 20,000 ฟุตขึ้นไป - อัตราการไต่ระดับ 2,520 ฟุต/นาที - อาวุธ- จรวดไฮดรา 70 ขนาด 70 ม.ม.สองตำแหน่ง - ปืนกลเอ็ม240ดีขนาด 7.62 ม.ม. ปืนกลจีเอยู-16/เอ .50 หรือปืนแกทลิ่งจีเอยู-17/เอขนาด 7.62 ม.ม.สองตำแหน่ง</doc>
