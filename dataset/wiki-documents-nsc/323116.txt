<doc id="323116" url="https://th.wikipedia.org/wiki?curid=323116" title="ไชยยศ จิรเมธากร">ไชยยศ จิรเมธากร นายไชยยศ จิรเมธากร อดีตรัฐมนตรีช่วยว่าการกระทรวงศึกษาธิการ ในรัฐบาลของนายอภิสิทธิ์ เวชชาชีวะ (ครม.อภิสิทธิ์ 5) และอดีตเลขาธิการพรรคเพื่อแผ่นดิน ปัจจุบันสังกัดพรรคประชาธิปัตย์ประวัติ ประวัติ. นายไชยยศ จิรเมธากร เกิดเมื่อวันที่ 16 กรกฎาคม พ.ศ. 2503 เป็นบุตรของนายวีระ กับนางเล็กน้อย จิรเมธากร สำเร็จการศึกษาระดับปริญญาตรี สาขานิติศาสตร์ จากมหาวิทยาลัยรามคำแหง เมื่อปี พ.ศ. 2526 และระดับปริญญาโท สาขากฎหมายเศรษฐกิจ จากจุฬาลงกรณ์มหาวิทยาลัย นอกจากนี้ยังเคยเข้ารับการศึกษาอบรมในหลักสูตรต่าง ๆ อาทิ- ประกาศนียบัตรชั้นสูง สาขากฎหมายมหาชน สถาบันพระปกเกล้า - ประกาศนียบัตรชั้นสูง สาขาการเมืองการปกครองฯ (ปปร.) สถาบันพระปกเกล้า - ปริญญาบัตร สาขาการป้องกันประเทศ วิทยาลัยป้องกันราชอาณาจักรงานการเมืองส.ส.อุดรธานี งานการเมือง. ส.ส.อุดรธานี. นายไชยยศ จิรเมธากร เป็นสมาชิกสภาผู้แทนราษฎร 5 สมัย ได้รับเลือกตั้งครั้งแรกในการเลือกตั้งในปี พ.ศ. 2531 สังกัดพรรคประชาธิปัตย์ และได้รับเลือกตั้งอีก 2 สมัยต่อเนื่องในสังกัดพรรคประชาธิปัตย์เช่นเดิม คือ การเลือกตั้งในปี พ.ศ. 2535 (2 ครั้ง) นายไชยยศ สอบตก 2 สมัยในการเลือกตั้ง พ.ศ. 2538 และ พ.ศ. 2539 และเป็นช่วงที่พรรคประชาธิปัตย์ก็ไม่มี ส.ส.ในจังหวัดอุดรธานี จนกระทั่งในการเลือกตั้ง พ.ศ. 2544 นายไชยยศ ได้รับเลือกตั้งอีกครั้ง ในนามพรรคประชาธิปัตย์เช่นเดิม และนับตั้งแต่นั้นเป็นต้นมา พรรคประชาธิปัตย์ก็ไม่มี ส.ส.ในจังหวัดอุดรธานีอีกเลย ต่อมาในการเลือกตั้งซ่อมแทนนายประสพ บุษราคัม ที่ถูกใบแดง นายไชยยศ ได้ลงสมัครในนามพรรคพลังประชาชน และต่อมาย้ายมาสังกัดพรรคเพื่อแผ่นดิน และร่วมกิจกรรมกับพรรคภูมิใจไทย แม้ว่าในการเลือกตั้ง พ.ศ. 2554 นายไชยยศ จะย้ายกลับลงสมัคร ส.ส. อีกครั้งในนามพรรคประชาธิปัตย์ แต่ก็ไม่ได้รับเลือกตั้งรัฐมนตรี รัฐมนตรี. นายไชยยศ จิรเมธากร ได้รับโปรดเกล้าฯ แต่งตั้งให้ดำรงตำแหน่งรัฐมนตรีช่วยว่าการกระทรวงศึกษาธิการ ในรัฐบาลของนายอภิสิทธิ์ เวชชาชีวะ (ครม.อภิสิทธิ์ 5) สืบต่อจากนายชัยวุฒิ บรรณวัฒน์ ซึ่งย้ายไปเป็นรัฐมนตรีว่าการกระทรวงอุตสาหกรรม โดยเป็นโควต้ารัฐมนตรีของพรรคเพื่อแผ่นดินเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2546 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
