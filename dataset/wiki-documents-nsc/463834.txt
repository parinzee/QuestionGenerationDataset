<doc id="463834" url="https://th.wikipedia.org/wiki?curid=463834" title="ครุยเซอร์เวท">ครุยเซอร์เวท ครุยเซอร์เวท () พิกัดน้ำหนักมวยรุ่นหนึ่ง เป็นพิกัดที่อยู่ระหว่างรุ่นไลท์เฮฟวี่เวท (170 ปอนด์) กับเฮฟวี่เวท (190 ปอนด์ขึ้นไป) ที่เป็นรุ่นที่ใหญ่ที่สุด โดยรุ่นครุยเซอร์เวท เป็นรุ่นที่มีน้ำหนักมากกว่า 175 ปอนด์ (79.379 กิโลกรัม) และไม่เกิน 190 ปอนด์ (86.183 กิโลกรัม) ถือเป็นรุ่นที่ใหญ่ที่สุดเป็นรองก็เพียงเฮฟวี่เวทเท่านั้น จึงได้รับการขนานนามว่าเป็น "รุ่นน้องยักษ์" แต่ไม่ปรากฏในการชกมวยสากลสมัครเล่น และทุกสถาบันเรียกพิกัดชื่อรุ่นนี้เหมือนกันหมด แต่ทว่า พิกัดรุ่นนี้กลับไม่ได้รับความนิยมนักเมื่อเทียบกับรุ่นอื่น ๆ โดยแฟนมวยมักจะให้ความสนใจที่รุ่นเฮฟวี่เวทมากกว่า จึงมีนักมวยหลายคนที่ชกในรุ่นนี้และได้เลื่อนพิกัดขึ้นไปชกในรุ่นเฮฟวี่เวทมากกว่า อาทิ อีแวนเดอร์ โฮลี่ฟิลด์, เดวิด เฮย์, อัล โคล เป็นต้น</doc>
