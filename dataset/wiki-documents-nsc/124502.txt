<doc id="124502" url="https://th.wikipedia.org/wiki?curid=124502" title="ธารินทร์ นิมมานเหมินท์">ธารินทร์ นิมมานเหมินท์ ธารินทร์ นิมมานเหมินท์ กรรมการที่ปรึกษาพรรคประชาธิปัตย์ อดีตรัฐมนตรีว่าการกระทรวงการคลัง อดีตกรรมการผู้จัดการใหญ่ธนาคารไทยพาณิชย์ จำกัด (มหาชน)ประวัติ ประวัติ. ธารินทร์ นิมมานเหมินท์ เกิดวันที่ 29 ตุลาคม พ.ศ. 2488 ที่ตำบลฟ้าฮ่าม อำเภอเมือง จังหวัดเชียงใหม่ เป็นบุตรของนายไกรศรี นิมมานเหมินท์ และนางจรรยา ศรีอาภรณ์ มีน้องชาย 1 คนคือ นายศิรินทร์ นิมมานเหมินท์ อดีตกรรมการผู้จัดการใหญ่ธนาคารกรุงไทย ด้านชีวิตครอบครัวสมรสกับนางนกน้อย นิมมานเหมินท์บรรพบุรุษการศึกษาการศึกษา. - ระดับปริญญาตรี รัฐศาสตร์ (เกียรตินิยม) จาก มหาวิทยาลัยฮาร์วาร์ด ประเทศสหรัฐอเมริกา - ระดับปริญญาโทบริหารธุรกิจ (การเงิน) จาก มหาวิทยาลัยสแตนฟอร์ด ประเทศสหรัฐอเมริกาการทำงาน การทำงาน. เป็นผู้มีบทบาทสำคัญในช่วงหลังการลดค่าเงินบาทปี พ.ศ. 2540 ในฐานะรัฐมนตรีว่าการกระทรวงการคลัง ของรัฐบาลนายชวน หลีกภัย 2 นายธารินทร์ นิมมานเหมินท์ ได้เข้ามาดำรงตำแหน่ง รัฐมนตรีว่าการกระทรวงการคลังครั้งที่ 2 ในเดือน พฤศจิกายน 2540 ซึ่งในช่วงก่อนหน้านั้น ประเทศไทยได้ประสบปัญหาวิกฤติเศรษฐกิจอย่างรุนแรงยิ่ง เนื่องจากปัญหาความไม่มีเสถียรภาพของระบบการเงินของประเทศ และการที่สูญเสียทุนสำรองระหว่างประเทศไปจนเกือบหมดในการปกป้องค่าเงินบาท จนทำให้รัฐบาล พลเอกชวลิต ยงใจยุทธ ได้ไปพึ่งพากองทุนการเงินระหว่างประเทศ (IMF) ในการกู้ยืมเงินตราต่างประเทศเพื่อมาหนุนเงินสำรองระหว่างประเทศของไทย ซึ่งในการกู้ยืมดังกล่าวนั้น ประเทศไทยต้องยอมรับเงื่อนไขที่เข้มงวดหลายประการในการแก้ไขวิกฤตเศรษฐกิจของประเทศ นายธารินทร์ ได้พยายามแก้ไขเงื่อนไขดังกล่าวทำให้การเจริญเติบโตของประเทศได้กลับมาเป็นบวกอย่างต่อเนื่อง ระบบการเงินได้รับการแก้ไขเป็นที่ยอมรับของนานาประเทศ ทุนสำรองระหว่างประเทศได้เริ่มกลับเข้ามาสู่ในระดับที่สร้างความมั่นใจ ค่าของเงินบาทมีเสถียรภาพและประเทศไทยได้เริ่มชำระเงินกู้คืนให้กับ IMF ซึ่งเป็นการปลดเงื่อนไขของ IMF ทั้งปวง นายธารินทร์เคยได้รับการวางตัวให้ดำรงตำแหน่งหัวหน้าพรรคประชาธิปัตย์ สืบต่อจากนายชวน หลีกภัยประวัติการดำรงตำแหน่งทางธุรกิจประวัติการดำรงตำแหน่งทางธุรกิจ. - พ.ศ. 2513 - First National City Bank สาขามะนิลา ประเทศฟิลิปปินส์ และสาขานิวยอร์ก ประเทศสหรัฐอเมริกา - พ.ศ. 2514 - First National City Development Finance Corporation (Thailand) Ltd., สาขากรุงเทพ - พ.ศ. 2517 - พ.ศ. 2517 - ผู้บริหารธนาคารไทยพาณิชย์ จำกัด (มหาชน) - พ.ศ. 2527 - พ.ศ. 2535 - กรรมการผู้จัดการใหญ่ ธนาคารไทยพาณิชย์ จำกัด (มหาชน) - พ.ศ. 2542 - พ.ศ. 2543 - ประธานกรรมการ คณะกรรมการพัฒนาธาคารโลก - พ.ศ. 2546 - ปัจุจบัน - ประธานกรรมการบริษัทสยามพิวรรธน์ จำกัด - พ.ศ. 2551 - ปัจุจบัน - กรรมการ กรรมการตรวจสอบ และกรรมการบรรษัทภิบาลและสรรหา บริษัท ปูนซิเมนต์ไทย จำกัด (มหาชน)ประวัติการดำรงตำแหน่งทางการเมืองประวัติการดำรงตำแหน่งทางการเมือง. - พ.ศ. 2534 - พ.ศ. 2535 - สมาชิกสภานิติบัญญัติแห่งชาติ - พ.ศ. 2535 - สมาชิกวุฒิสภา - พ.ศ. 2539 - พ.ศ. 2548 - สมาชิกสภาผู้แทนราษฎร จากการเลือกตั้ง พรรคประชาธิปัตย์ - พ.ศ. 2544 - พ.ศ. 2548 - สมาชิกสภาผู้แทนราษฎร จากการเลือกตั้ง พรรคประชาธิปัตย์ - พ.ศ. 2535 - พ.ศ. 2538 - รัฐมนตรีว่าการกระทรวงการคลัง รัฐบาลชวน 1 - พ.ศ. 2540 - พ.ศ. 2543 - รัฐมนตรีว่าการกระทรวงการคลัง รัฐบาลชวน 2ประวัติการดำรงตำแหน่งด้านอื่นๆประวัติการดำรงตำแหน่งด้านอื่นๆ. - พ.ศ. 2538 - พ.ศ. 2540 - คณะกรรมการการลงทุน สำนักงานทรัพย์สินส่วนพระมหากษัตริย์ - ประธานคณะกรรมการมูลนิธิหอศิลปะแห่งรัชกาลที่ 9 - รองประธานคณะกรรมการมูลนิธิสมเด็จพระเทพรัตน์ - คณะกรรมการมูลนิธิแพทย์อาสาสมเด็จพระศรีนครินทราบรมราชชนนี - คณะกรรมการมูลนิธิขาเทียม ในสมเด็จพระศรีนครินทราบรมราชชนนี - คณะกรรมการบริหารมูลนิธิเพื่อสถาบันการศึกษาวิชาการจัดการแห่งประเทศไทย - อดีตคณะกรรมการสภามหาวิทยาลัยศิลปากร - อดีตคณะกรรมการสภามหาวิทยาลัยเชียงใหม่ - อดีตคณะกรรมการสภามหาวิทยาลัยโยนกเครื่องราชอิสริยาภรณ์เครื่องราชอิสริยาภรณ์. - พ.ศ. 2537 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - พ.ศ. 2536 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ</doc>
