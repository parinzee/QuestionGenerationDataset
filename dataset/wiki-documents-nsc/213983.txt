<doc id="213983" url="https://th.wikipedia.org/wiki?curid=213983" title="รางวัลนักวิจัยรุ่นกลางดีเด่น สกว.-สกอ.">รางวัลนักวิจัยรุ่นกลางดีเด่น สกว.-สกอ. รางวัลนักวิจัยรุ่นกลางดีเด่น สกว.-สกอ. (TRF-CHE Outstanding Mid-Career Researcher Award) เป็นรางวัลเชิดชูเกียรติระดับชาติสำหรับนักวิจัย"รุ่นกลาง" ที่มีการมอบมาตั้งแต่ปี พ.ศ. 2551 เป็นต้นมาโดยสำนักงานคณะกรรมการการอุดมศึกษา (สกอ.)ร่วมกับสำนักงานกองทุนสนับสนุนการวิจัย (สกว.) โดยคัดเลือกจากผู้รับทุนของฝ่ายวิชาการ สกว. และทุนร่วมระหว่าง สกอ.-กับฝ่ายวิชาการ สกว. เพื่อเป็นการส่งเสริมผู้รับทุนซึ่งเป็นนักวิจัยรุ่นกลางที่รับทุนเพิ่มขีดความสามารถด้านการวิจัยของอาจารย์รุ่นกลางในสถาบันอุดมศึกษาของ สกว. และสกอ. หรือทุนพัฒนานักวิจัย (เมธีวิจัย สกว.)ที่มีผลงานจากโครงการวิจัยที่ได้รับทุนอยู่ในเกณฑ์ดีเยี่ยม ให้มีกำลังใจในการพัฒนางานวิจัยที่มีคุณภาพสูงต่อไป และเป็นตัวอย่างที่ดีแก่นักวิจัยในกลุ่มผู้รับทุน รางวัลนี้เริ่มมีการมอบครั้งแรกในปี พ.ศ. 2551 เป็นต้นมา โดยเปิดให้สมัครขอรับรางวัลหรือให้มีการเสนอชื่อผู้สมควรได้รับรางวัล จากนั้นจะทำการคัดเลือกโดยกรรมการรางวัลของ สกว. เกณฑ์การพิจารณารางวัลนี้คือ- คณะกรรมการจะพิจารณาเฉพาะผู้ที่สมัครหรือได้รับการเสนอชื่อเท่านั้น - ผู้มีสิทธิสมัครต้องเป็นผู้ที่ได้รับทุนเพิ่มขีดความสามารถด้านการวิจัยของอาจารย์รุ่นกลางในสถาบันอุดมศึกษา หรือทุนพัฒนานักวิจัย (เมธีวิจัย สกว.) ตั้งแต่ปี 2545 เป็นต้นมา - ผู้สมัครมีผลงานตีพิมพ์ที่มีคุณภาพจากโครงการวิจัยที่ได้รับทุนในข้อ 2 โดยพิจารณาคุณภาพผลงานดังนี้ คือเป็นผลงานที่มีความคิดริเริ่ม, เป็นการสร้างองค์ความรู้ใหม่,ตีพิมพ์ในวารสารวิชาการ ที่มีการระบุว่าได้รับการสนับสนุนทุนจากหน่วยงานให้ทุนอย่างชัดเจน โดยในสาขาวิทยาศาสตร์และเทคโนโลยีจะเน้นการพิจารณาผลงานตีพิมพ์ในวารสารวิชาการนานาชาติที่มี impact factor โดยจะพิจารณาคุณภาพของวารสารที่ตีพิมพ์จากลำดับ impact factor ในแต่ละสาขาร่วมด้วย คณะกรรมการจะให้น้ำหนักกับผลงานที่ผู้สมัครเป็นชื่อแรก หรือชื่อสุดท้าย หรือเป็น corresponding author ทั้งนี้ กรณีที่ระบุว่าเป็นผลงานของทุนเพิ่มขีดความสามารถด้านการวิจัยของอาจารย์รุ่นกลางในสถาบันอุดมศึกษา หรือทุนพัฒนานักวิจัย(เมธีวิจัย สกว.) แล้ว จะไม่สามารถอ้างสิทธิผลงานนั้นเป็นผลงานของทุนอื่นๆ ที่รับจาก สกว. ได้อีก ผลงานในรุปแบบอื่น เช่น สิทธิบัตร หรือผลงานนำไปใช้ประโยชน์เชิงพาณิชย์ หรือเชิงสาธารณะ หรือเชิงนโยบาย จะได้รับการพิจารณาเป็นผลงานร่วมด้วย แต่ต้องมีข้อมูลประกอบอย่างเพียงพอที่จะทำให้เห็นถึงคุณค่าหรือคุณภาพของผลงานได้ - เป็นผลงานวิจัยที่ดำเนินงานในประเทศไทยเป็นส่วนใหญ่ - ในกรณีที่ผู้รับทุนได้รับทุนวิจัยมากกว่า 1 ครั้ง ขอให้ผู้สมัครส่งข้อมูลเฉพาะครั้งที่ทำให้เกิดผลงานมากที่สุดเพียงครั้งเดียว รางวัลเป็น โล่ พร้อมเช็คเงินสด มูลค่ารวม 100,000.- บาท โดยจัดพิธีมอบในประมาณวันที่ 10-16 ตุลาคม ในการประชุมวิชาการประจำปีของ สกว. "นักวิจัยรุ่นใหม่พบเมธีวิจัยอาวุโส สกว." ซึ่งมักจัดขึ้นที่ ชะอำ หรือ พัทยา ผู้มอบรางวัลนี้ครั้งแรกคือ ศ. เกียรติคุณ นพ. ประเวศ วะสีรายชื่อผู้ได้รับรางวัล นักวิจัยรุ่นกลางดีเด่น สกว.-สกอ. เรียงตามปีพ.ศ. 2551รายชื่อผู้ได้รับรางวัล นักวิจัยรุ่นกลางดีเด่น สกว.-สกอ. เรียงตามปี. พ.ศ. 2551. - รศ.นพ.ดร. นิพนธ์ ฉัตรทิพากร คณะแพทยศาสตร์ มหาวิทยาลัยเชียงใหม่ - นพ. วิศิษฎ์ ทองบุญเกิด  คณะแพทยศาสตร์ศิริราชพยาบาล มหาวิทยาลัยมหิดล - ผศ. ดร. นวดล เหล่าศิริพจน์  บัณฑิตวิทยาลัยร่วมด้านพลังงานและสิ่งแวดล้อม มหาวิทยาลัยเทคโนโลยีพระจอมเกล้าธนบุรี  - ผศ. ดร. รัตติกร ยิ้มนิรัญ และ รศ. ดร. สุพล อนันตา ภาควิชาฟิสิกส์ คณะวิทยาศาสตร์ มหาวิทยาลัยเชียงใหม่ (รับรางวัลร่วมกัน)พ.ศ. 2552พ.ศ. 2552. - รศ.ดร. ภาณุวรรณ จันทวรรณกูร คณะวิทยาศาสตร์ มหาวิทยาลัยเชียงใหม่ - รศ.ดร. สักกมน เทพหัสดิน ณ อยุธยา คณะวิศวกรรมศาสตร์ มหาวิทยาลัยเทคโนโลยีพระจอมเกล้าธนบุรี - รศ.ดร. พรศักดิ์ ศรีอมรศักดิ์ คณะเภสัชศาสตร์ มหาวิทยาลัยศิลปากร - นพ. วิศิษฎ์ ทองบุญเกิด คณะแพทยศาสตร์ศิริราชพยาบาล มหาวิทยาลัยมหิดล - รศ.ดร. อรวรรณ ชัยลภากุล คณะวิทยาศาสตร์ จุฬาลงกรณ์มหาวิทยาลัย - รศ. สายชล สัตยานุรักษ์ คณะมนุษยศาสตร์ มหาวิทยาลัยเชียงใหม่พ.ศ. 2553พ.ศ. 2553. - รศ.ดร. สงวนศรี เจริญเหรียญ คณะอุตสาหกรรมเกษตร มหาวิทยาลัยเกษตรศาสตร์ - รศ.ดร. นวดล เหล่าศิริพจน์ บัณฑิตวิทยาลัยร่วมด้านพลังงานและสิ่งแวดล้อม มหาวิทยาลัยเทคโนโลยีพระจอมเกล้าธนบุรี - รศ.ดร. พิมพ์ใจ ใจเย็น คณะวิทยาศาสตร์ มหาวิทยาลัยมหิดล - รศ.ดร. ธเนศ พงศ์จรรยากุล คณะเภสัชศาสตร์ มหาวิทยาลัยขอนแก่น - รศ.ดร. สันติ แม้นศิริ คณะวิทยาศาสตร์ มหาวิทยาลัยขอนแก่น</doc>
