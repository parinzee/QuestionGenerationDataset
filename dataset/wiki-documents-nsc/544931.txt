<doc id="544931" url="https://th.wikipedia.org/wiki?curid=544931" title="ชิมะโนะ">ชิมะโนะ ชิมะโนะ (Shimano Inc.) เป็นบริษัทสัญชาติญี่ปุ่น ผู้ผลิตชิ้นส่วนจักรยาน อุปกรณ์ตกปลา และเรือพาย ก่อตั้งในปี ค.ศ. 1921 โดยโชะซะบุโระ ชิมะโนะ ที่เมืองซะไก จังหวัดโอซะกะ ชิมะโนะเป็นผู้ผลิตอุปกรณ์จักรยานรายใหญ่ มีส่วนแบ่งการตลาดประมาณ 50% ของชิ้นส่วนระบบขับเคลื่อน ห้ามล้อ และวงล้อ มีโรงงานผลิตอยู่ที่เมืองคุนซาน ใกล้กับเซี่ยงไฮ้ ประเทศจีน รัฐยะโฮร์ ประเทศมาเลเซีย และประเทศสิงคโปร์</doc>
