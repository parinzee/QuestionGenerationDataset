<doc id="927053" url="https://th.wikipedia.org/wiki?curid=927053" title="พีดัม">พีดัม พีดัม (, ? – 26 กุมภาพันธ์ 647 (17 มกราคมตามปีจันทรคติ) หรือ องค์ชายกัลมุน ขุนนางในราชสำนักชิลลาช่วงรัชสมัย พระนางช็อนด็อกแห่งชิลลา ซึ่งดำรงตำแหน่ง ซังแดดึง หรืออัครมหาเสนาบดีและเป็นผู้มีสิทธิในการสืบราชบัลลังก์ของ อาณาจักรชิลลา อยู่ในระดับที่เรียกว่า หรือ กระดูกแท้ เพราะเขาเป็นพระราชโอรสของ พระเจ้าจินจีแห่งชิลลา กับ พระสนมมีซิล ต่างกับพระนางช็อนด็อกที่อยู่ในระดับที่เรียกว่า หรือ กระดูกศักดิ์สิทธิ์ เขาเป็นที่รู้จักจากการก่อกบฏต่อพระนางช็อนด็อกเมื่อเดือนกุมภาพันธ์ ค.ศ. 647 โดยพีดัมได้ประกาศคำขวัญว่า สตรีไม่อาจปกครองประเทศได้ และยังได้อ้างอีกว่าดาวประจำพระองค์ของพระนางช็อนด็อกได้หายไปจากท้องฟ้าซึ่งบางตำนานได้กล่าวไว้ว่าคิมยูชินแม่ทัพใหญ่แห่งชิลลาได้แนะนำให้ชักว่าวพร้อมกับแสงสว่างขึ้นไปตรงจุดที่ดาวประจำพระองค์เคยอยู่เพื่อยืนยันว่าดาวประจำพระองค์ยังอยู่ทำให้ทหารของชิลลาภายใต้การบัญชาการของคิมยูชินและ คิมอัลช็อน สามารถเข้าปราบปรามกบฏของพีดัมลงได้สำเร็จพร้อมกับจับพีดัมประหารชีวิตเมื่อวันที่ 26 กุมภาพันธ์ ค.ศ. 647 หรือ 9 วันหลังจากพระนางช็อนด็อกสวรรคตแต่บางตำนานบอกว่าพีดัมถูกสังหารในสนามรบ ซึ่งบางตำนานได้กล่าวเอาไว้ว่าพีดัมหรือองค์ชายกัลมุนเป็นพระสวามีของพระนางช็อนด็อกพร้อมกับแม่ทัพตระกูลคิมโดยสันนิษฐานว่าอาจจะเป็นคิมยูชิน</doc>
