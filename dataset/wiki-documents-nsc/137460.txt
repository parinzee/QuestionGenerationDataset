<doc id="137460" url="https://th.wikipedia.org/wiki?curid=137460" title="เจ้าหญิงเรกีนาแห่งซัคเซิน-ไมนิงเงิน">เจ้าหญิงเรกีนาแห่งซัคเซิน-ไมนิงเงิน เจ้าหญิงเรกีนาแห่งซัคเซิน-ไมนิงเงิน (พระนามเต็ม: เจ้าหญิงเรกีนา เฮเลเนอ เอลีซาเบท มาร์กาเรเทอแห่งซัคเซิน-ไมนิงเงิน; Regina Helene Elizabeth Margarete of Habsburg-Lorraine; 6 มกราคม พ.ศ. 2468 — 3 กุมภาพันธ์ พ.ศ. 2553) ทรงเป็นสมาชิกราชวงศ์เวททิน และเป็นมกุฎราชกุมารีแห่งออสเตรีย ฮังการี และโบฮีเมียแต่เพียงในนาม พระองค์เป็นพระธิดาพระองค์เล็กสุดในเจ้าชายเกออร์ก เจ้าชายแห่งซัคเซิน-ไมนิงเงิน และเคาน์เตส คลารา มาเรียแห่งคอร์ฟ ชมิสซิง-เคอร์เซมบรอค พระองค์เป็นพระองค์เดียวที่มีบุตร เจ้าชายอันโทน อูริชพระเชษฐาของพระองค์ถูกปลงพระชนม์เมื่อพระชนมายุ 20 พรรษาคราวสงครามโลกครั้งที่ 2 ส่วนเจ้าชายฟรีดริช อัลเฟรดทรงบวชเป็นนักพรตคณะคาร์ทูเซียน ส่วนเจ้าหญิงมารี เอลิซาเบธ พระขนิษฐาพระองค์เดียวของพระองค์สิ้นพระชนม์เมื่อพระชนมายุเพียง 3 พรรษา เมื่อวันที่ 10 พฤษภาคม พ.ศ. 2494 พระองค์ทรงอภิเษกสมรสกับเจ้าชายออทโท ฟอน ฮับส์บูร์ก ซึ่งเป็นพระราชโอรสพระองค์ใหญ่ในจักรพรรดิคาร์ลที่ 1 แห่งออสเตรียและเจ้าหญิงซีตาแห่งบูร์บง-ปาร์มา ณ โบสถ์กอร์เดลีแยร์ ประเทศฝรั่งเศส และได้รับประทานพระพรจากสมเด็จพระสันตะปาปาปิอุสที่ 12 หลังจากการอภิเษกสมรส พระองค์ทรงรับพระอิสริยยศเป็น มกุฎราชกุมารีแห่งออสเตรีย นับตั้งแต่วันอภิเษกสมรส ทั้งสองพระองค์ทรงประทับอยู่ที่วิลล่าออสเตรีย มีชื่อเรียกอย่างเป็นทางการว่า ไกเซอร์วิลล่า (Kaiservilla) ซึ่งคำว่า Kaiser ในภาษาเยอรมัน แปลว่า จักรพรรดิ ณ ทะเลสาบสตานเบิร์ก บาวาเรีย ประเทศเยอรมนี เมื่อวันที่ 2 ธันวาคม พ.ศ. 2548 พระองค์ทรงเข้ารับการรักษาพระอาการสมองที่โรงพยาบาลเมื่องแนนซี ประเทศฝรั่งเศส ทำให้หลายคนสงสัยว่าพระองค์อาจความจำเสื่อม อย่างไรก็ตาม เมื่อวันที่ 22 กุมภาพันธ์ พ.ศ. 2549 พระองค์ก็ยังจำทุกอย่าง ไม่ว่าจะเป็นพระราชมารดา พระเชษฐา หรือแม้แต่พระบิดา เป็นต้น ในวันที่ 3 กุมภาพันธ์ พ.ศ. 2553 พระองค์ทรงสิ้นพระชนม์ สิริพระชนมายุ 85 พรรษาพระราชโอรส-พระราชธิดา พระราชโอรส-พระราชธิดา. พระองค์มีโอรสธิดารวม 7 คน และยังมีหลานรวมทั้งหมด 23 พระองค์- อันเดรอา ฟอน ฮับส์บูร์ก เกิดเมื่อวันที่ 30 พฤษภาคม พ.ศ. 2496 สมรสกับเคานต์คาร์ล ยูเจน แห่งไนพ์แพร์ก มีบุตร 3 คน ธิดา 2 คน - โมนีคา ฟอน ฮับส์บูร์ก เกิดเมื่อวันที่ 13 กันยายน พ.ศ. 2497 สมรสกับ ลูอิส กอนซากา เด กาซาโนวา-การเนดัส อี บารอน ดยุกแห่งซันตันเจโล มาเกสแห่งเอลเช เคานต์แห่งโลโดซา และกรันดีแห่งสเปน ซึ่งทรงเป็นเลือดเนื้อเชื้อไขของอินฟันตาลุยซา เตเรซาแห่งสเปน มีโอรส 4 พระองค์ - มีชาเอลา ฟอน ฮับส์บูร์ก เกิดเมื่อวันที่ 13 กันยายน พ.ศ. 2497 เป็นฝาแฝดกับกาบรีลา ฟอน ฮับส์บูร์ก สมรสครั้งแรกกับ เอริค เตรัน เดอ แอนติน มีบุตร 2 คน และธิดา 1 คน ภายหลังหย่าและสมรสใหม่กับเคานต์ฮัมเบอร์สแห่งคาเกเน็ค - กาบรีลา ฟอน ฮับส์บูร์ก เกิดเมื่อวันที่ 14 ตุลาคม พ.ศ. 2499 สมรสกับคริสเตียน เมสเตอร์ ภายหลังหย่าเมื่อพ.ศ. 2540 มีบุตร 1 คน ธิดา 2 คน - วัลบูร์กา ฮับส์บูร์ก ดักลาส เกิดเมื่อวันที่ 5 ตุลาคม พ.ศ. 2500 สมรสกับเคาต์อาร์คิบาล์ด ดักลาส มีบุตร 1 คน - คาร์ล ฟอน ฮับส์บูร์ก เกิดเมื่อวันที่ 11 มกราคม พ.ศ. 2504 สมรสกับบารอเนส ฟรันเซสกา ทิสเซิน บอร์เนมิสซา มีธิดา 2 คน และบุตร 1 คน ดังนี้- เอเลโอโนเรอ ฮับส์บูร์ก-โลทริงเงิน เกิดเมื่อวันที่ 28 กุมภาพันธ์ พ.ศ. 2537 - แฟร์ดีนันด์ ซโวนีมีร์ ฮับส์บูร์ก-โลทริงเงิน เกิดเมื่อวันที่ 21 มิถุนายน พ.ศ. 2538 - โกลเรีย ฮับส์บูร์ก-โลทริงเงิน เกิดเมื่อวันที่ 15 ตุลาคม พ.ศ. 2542 - เกออร์ก ฟอน ฮับส์บูร์ก ทรงประสูติเมื่อวันที่ 16 ธันวาคม พ.ศ. 2507 สมรสกับดัชเชสไอลีคาแห่งออลเดนบูร์ก มีธิดา 2 คน และบุตร 1 พระองค์ ดังนี้- โซเฟีย ฮับส์บูร์ก-โลทริงเงิน เกิดเมื่อวันที่ 12 มกราคม พ.ศ. 2544 - อิลดีโก ฮับส์บูร์ก-โลทริงเงิน เกิดเมื่อวันที่ 6 มิถุนายน พ.ศ. 2545 - คารอลี-คอนสตันติน ฮับส์บูร์ก-โลทริงเงิน เกิดเมื่อวันที่ 20 กรกฎาคม พ.ศ. 2547ราชตระกูล</doc>
