<doc id="878786" url="https://th.wikipedia.org/wiki?curid=878786" title="แอนนาเบลล์ กำเนิดตุ๊กตาผี">แอนนาเบลล์ กำเนิดตุ๊กตาผี แอนนาเบลล์ กำเนิดตุ๊กตาผี () เป็นภาพยนตร์อเมริกันในปี ค.ศ. 2017 แนวสยองขวัญและเหนือธรรมชาติ เป็นพรีเควลของภาพยนตร์เรื่อง แอนนาเบลล์ ตุ๊กตาผี ในปี ค.ศ. 2014 และลำดับที่สี่ในภาพยนตร์ชุด เดอะคอนเจอริง กำกับโดย เดวิด เอฟ. แซนด์เบิร์ก และเขียนบทโดย แกรี ดาวเบอร์แมน นำแสดงโดย สเตฟานี ซิกแมน, ทาลีธา เบตแมน, แอนโทนี ลาพาเกลีย และมิแรนดา ออตโท เนื้อเรื่องเล่าถึงการกำเนิดตุ๊กตาแอนนาเบลล์ แอนนาเบลล์ กำเนิดตุ๊กตาผี ฉายรอบปฐมทัศน์ที่เทศกาลภาพยนตร์แอลเอเมื่อวันที่ 19 มิถุนายน ค.ศ. 2017 และเข้าฉายในสหรัฐอเมริกาเมื่อวันที่ 11 สิงหาคม ค.ศ. 2017 ภาพยนตร์มีรายได้ 303 ล้านดอลลาร์สหรัฐทั่วโลก และได้รับเสียงชื่นชมจากนักวิจารณ์ในเรื่องบรรยากาศและการแสดง เช่นเดียวกับการพัฒนาที่ดีขึ้นกว่าภาคก่อนนักแสดงนักแสดง. - สเตฟานี ซิกแมน แสดงเป็น ชาร์ลอตต์ : แม่ชีผู้ที่ดูแลเด็กกำพร้า - ทาลีธา เบตแมน แสดงเป็น เจนิซ : เด็กกำพร้าผู้มีขาพิการ - ลูลู วิลสัน แสดงเป็น ลินดา : เด็กกำพร้าผู้เป็นเพื่อนสนิทของเจนิซ - แอนโทนี ลาพาเกลีย แสดงเป็น ซามูเอล มัลลินส์ : สามีของเอสเธอร์ - มิแรนดา ออตโท แสดงเป็น เอสเธอร์ มัลลินส์ : ภรรยาของซามูเอล - ฟิลลิปปา เคาล์ธาร์ด แสดงเป็น แนนซี : เด็กกำพร้า - เกรซ ฟุลตัน แสดงเป็น แครอล : เด็กกำพร้า - ลูลู ซาฟราน แสดงเป็น เทียร์นีย์ : เด็กกำพร้า - เทย์เลอร์ บัค แสดงเป็น เคต : เด็กกำพร้า - ซามารา ลี แสดงเป็น แอนนาเบลล์ "บี" มัลลินส์ : ลูกสาวที่เสียชีวิตของซามูเอลและเอสเธอร์ - มาร์ก แบรมฮอลล์ แสดงเป็น บาทหลวงแมสซีย์ - แอดัม บาร์ตลีย์ แสดงเป็น เจ้าหน้าที่ฟุลเลอร์ - อลิเซีย เวลา-ไบเลย์ แสดงเป็น อีวิล เอสเธอร์ มัลลินส์ - ลอตตา ลอสเทน แสดงเป็น ตัวแทนการรับเลี้ยงบุตรบุญธรรม - โจเซฟ บีชารา แสดงเป็น แอนนาเบลล์ ดีมอน - ไบรอัน ฮาว แสดงเป็น พีต ฮิกกินส์ - เคอร์รี โอแมลลีย์ แสดงเป็น ชารอน ฮิกกินส์ - แอนนาเบลล์ วอลลิส แสดงเป็น มีอา ฟอร์ม (รับเชิญ) - วอร์ด ฮอร์ตัน แสดงเป็น จอห์น ฟอร์ม (รับเชิญ)</doc>
