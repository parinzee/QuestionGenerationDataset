<doc id="249749" url="https://th.wikipedia.org/wiki?curid=249749" title="เดนเจอรัส (อัลบั้ม)">เดนเจอรัส (อัลบั้ม) เดนเจอรัส () เป็นผลงานสตูดิโออัลบั้มชุดที่ 8 ของนักร้องชาวอเมริกัน ไมเคิล แจ็กสัน ออกวางขายเมื่อวันที่ 26 พฤศจิกายน ค.ศ. 1991 ถือเป็นอัลบั้มที่สองใปประวัติศาสตร์นิตยสารบิลบอร์ดที่เข้าชาร์ทสัปดาห์แรกที่อันดับ 1 บนบิลบอร์ด 200 และอันดับ 1 ต่อเนื่องนาน 4 สัปดาห์ เมื่อผ่านไป 17 ปี อัลบั้มมียอดขายกว่า 32 ล้านชุดทั่วโลก กับยอดขาย 7 ล้านชุดเฉพาะในสหรัฐอเมริกา และเป็นหนึ่งในอัลบั้มเพลงทั่วโลกที่มียอดขายสูงสุดตลอดกาล อัลบั้มมี 4 ซิงเกิล ติดท๊อป 10 บนชาร์ตฮอต 100 ประกอบด้วยเพลงอันดับหนึ่งอย่าง "Black or White" อัลบั้มมีองค์ประกอบของเพลง อาร์แอนด์บี , ป็อป และร็อค ในขณะที่มีการผสมผสานเข้าด้วยกันกับแนวดนตรีที่แปลกใหม่ นิวแจ็กสวิง อัลบั้มนี้ใช้เวลานับปีในการผลิต เนื้อหาของเพลงในอัลบั้มกล่าวถึง การร่วมเป็นหนึ่งเดียวกันของหลากหลายเชื้อชาติ ความยากไร้ เรื่องราวโรแมนติก ความเป็นอยู่ของเด็กๆและโลก และการพัฒนาตนเอง มี 9 ซิงเกิลถูกปล่อยจากอัลบั้ม ระหว่างเดือน พฤศจิกายน ค.ศ 1991 ถึง ธันวาคม ค.ศ 1993 มี 7 ซิงเกิลในสหรัฐอเมริกาและ 2 ซิงเกิลนอกสหรัฐอเมริกา โดย 2 ซิงเกิลที่ได้รับการปล่อยนอกสหรัฐอเมริกาล้วนประสบความสำเร็จ เดนเจอรัส เปิดตัวขึ้นสูงสุดอันดับ 1 ในสหรัฐอเมริกา ขึ้นถึงอันดับ 1 ใน 9 ประเทศ และติดท๊อป10 ใน 4 ประเทศภูมิภาคอื่นๆ เดนเจอรัส เป็นอัลบั้มแรกของแจ็กสันที่เขามีบทบาทในการเป็นโปรดิวเซอร์อย่างเต็มตัว และการมีส่วนร่วมจากเพื่อนของเขา บิลล์ บอททรีลล และ เท็ดดี ไรลีย์ โดยแจ็กสันได้รับเครดิตในการเขียนเพลงจากอัลบั้มเกือบทั้งหมด อัลบั้มเดนเจอรัส ได้รับรางวัลแกรมมี่ในสาขา Best Engineered Album นอกจากประสบความสำเร็จด้านยอดขายแล้ว เดนเจอรัส ยังได้เสียงตอบรับและคำวิจารณ์ที่ดีจากนักวิจารณ์ร่วมสมัย และได้รับการจดทะเบียนเป็นอัลบั้มเพลงแนวนิวแจ็กสวิงที่ประสบความสำเร็จที่สุดตลอดกาลรายชื่อเพลงอันดับอันดับปลายทศวรรษ</doc>
