<doc id="20851" url="https://th.wikipedia.org/wiki?curid=20851" title="นิติพงษ์ ห่อนาค">นิติพงษ์ ห่อนาค นิติพงษ์ ห่อนาค อดีตสมาชิกและหัวหน้าวงวงเฉลียง และนักแต่งเพลงชาวไทยที่มีชื่อเสียง เคยดำรงตำแหน่งรองกรรมการผู้อำนวยการ สายงานธุรกิจดนตรี ของจีเอ็มเอ็ม แกรมมี่ และผู้บริหารค่ายสหภาพดนตรีประวัติ ประวัติ. นิติพงษ์ ห่อนาค เป็นบุตรของครูสง่า ห่อนาค กับนางเปรื่อง ห่อนาค มีพี่น้องทั้งหมด 9 คน ดังนี้1. นายเฉลิมชัย ห่อนาค 2. นางเฉลิมศรี ภาคพิเศษ 3. ด.ช.เฉลิมพล ห่อนาค (เสียชีวิตตั้งแต่อายุ 2 ขวบ ช่วงสงครามโลกครั้งที่ 2) 4. รองศาสตราจารย์อัมพน ห่อนาค อาจารย์คณะเกษตรศาสตร์ มหาวิทยาลัยขอนแก่น 5. นายโอภาส ห่อนาค 6. นางนพพร จารุศะศิ 7. นายสุพจน์ ห่อนาค 8. นางสาวประภัสสร ห่อนาค 9. นายนิติพงษ์ ห่อนาค ทางด้านการศึกษา นิติพงษ์ ห่อนาค สำเร็จการศึกษาระดับมัธยมศึกษา จากโรงเรียนพิบูลวิทยาลัย จังหวัดลพบุรี จากนั้นเมื่อปี พ.ศ. 2521 เข้าศึกษาในระดับอุดมศึกษาที่ คณะสถาปัตยกรรมศาสตร์ จุฬาลงกรณ์มหาวิทยาลัย เพื่อนๆ ชอบเรียกนิติพงษ์ว่า อีดี้ เพราะนิติพงษ์มีหน้าตาคล้ายอีดี อามิน ชีวิตส่วนตัวเขาได้สมรสกับ รุ่งฤดี ห่อนาค มีบุตรสาวหนึ่งคน ชื่อ เพียงออ ห่อนาค (ตังเม)ประวัติการทำงานประวัติการทำงาน. - พ.ศ. 2524 เริ่มต้นการทำงานด้านวิทยุโทรทัศน์ ขณะศึกษาอยู่ในคณะสถาปัตยกรรมศาสตร์ ทั้งงานเขียนบทโทรทัศน์ เขียนบทละคร เป็นผู้ผลิตรายการ ผู้กำกับรายการ ทำรายการเกมส์โชว์ ทำละคร รายการเพลง จัดรายการวิทยุ ร้องเพลงโฆษณา เล่นละครเวที - พ.ศ. 2525 เป็นสมาชิกของวงเฉลียง และในปี พ.ศ. 2529 ได้เป็นหัวหน้าวงเฉลียง โดยมีเพลงที่รู้จักคือ "นายไข่เจียว" อัลบั้ม เอกเขนก ในปี พ.ศ. 2530 - พ.ศ. 2526 เป็นนักแต่งเพลงในบริษัท แกรมมี่ เอ็นเตอร์เทนเม้นท์ จำกัด (ปัจจุบันคือ บริษัท จีเอ็มเอ็ม แกรมมี่ จำกัด (มหาชน)) - พ.ศ. 2535 ดำรงตำแหน่ง ผู้จัดการฝ่ายผลิตและสร้างสรรค์เพลง บริษัท แกรมมี่ เอ็นเตอร์เทนเม้นท์ จำกัด - พ.ศ. 2540 ดำรงตำแหน่ง กรรมการผู้จัดการ บริษัท แกรมมี่ แกรนด์ จำกัด ในเครือบริษัท จีเอ็มเอ็ม แกรมมี่ จำกัด (มหาชน) - พ.ศ. 2543 ดำรงตำแหน่ง กรรมการรองผู้จัดการ บริษัทแกรมมี่ เอนเตอร์เทนเมนท์ จำกัด (มหาชน) - พ.ศ. 2545 ดำรงตำแหน่ง รองกรรมการผู้อำนวยการ สายงานธุรกิจเพลง บริษัท จีเอ็มเอ็ม แกรมมี่ จำกัด (มหาชน) รวมทั้งแต่งเพลงให้ศิลปินในเครือแกรมมี่ฯ นอกจากนี้ ยังเป็นคอลัมน์นิสต์ประจำคอลัมน์ D Type นิตยสารอิมเมจ ตลอดจนวิทยากรบรรยายให้ความรู้ให้แก่นักศึกษา องค์กรภาครัฐ และภาคเอกชนต่างๆ - พ.ศ. 2554 เป็นผู้อำนวยการผลิต โครงการทองผืนเดียวกัน เพื่อแสดงถึงความร่วมมือร่วมใจ เป็นอันหนึ่งอันเดียวกันจากองค์กรต่างๆ ทั้งภาครัฐและเอกชน ในการผลิตและเผยแพร่ผลงานเพลง และเพื่อหารายได้ทูลเกล้าฯ ถวาย พระบาทสมเด็จพระเจ้าอยู่หัวฯ เพื่อโดยเสด็จพระราชกุศลตามพระราชอัธยาศัย เนื่องในโอกาสพระราชพิธีมหามงคลเฉลิมพระชนมพรรษา ๗ รอบ ๕ ธันวาคม ๒๕๕๔ ได้รับการสนับสนุนงบประมาณโครงการ จากบริษัท สิงห์ คอร์ปอเรชั่น จำกัด นิติพงษ์ ห่อนาค มีชื่อเสียงโด่งดังในฐานะนักดนตรีวงเฉลียง และนักแต่งเพลงในสังกัดจีเอ็มเอ็ม แกรมมี่ ซึ่งผลงานทางด้านการเขียนเพลงของนิติพงษ์นั้น เริ่มต้นเขียนเพลงครั้งแรกเมื่อปี พ.ศ. 2523 คือเพลง "เข้าใจ" ของวงเฉลียง ปัจจุบันมีผลงานเพลงประมาณกว่า 350 เพลง โดยเขียนเพลงให้แก่ศิลปินระดับชั้นนำของประเทศ ได้แก่ แอม เสาวลักษณ์ เบิร์ด ธงไชย แมคอินไตย์ อัสนี-วสันต์ ไมโคร บิลลี่ โอแกน คริสติน่า อากีล่าร์ ใหม่ เจริญปุระ มาช่า วัฒนพานิช นัท มีเรีย กอล์ฟ-ไมค์ โรส ศิรินทิพย์ เป็นต้น นอกจากนี้แล้วยังเคยลงรับสมัครเลือกตั้งสมาชิกวุฒิสภา ในวันที่ 2 มีนาคม พ.ศ. 2551 ได้เบอร์ 29 แม้ไม่ได้รับการเลือกตั้ง แต่ได้คะแนนเสียงมาเป็นลำดับสองของกรุงเทพมหานคร ด้วยคะแนนเสียงกว่า 221,067 คะแนน เมื่อวันที่ 26 มกราคม พ.ศ. 2554 นิติพงษ์ประกาศลาออกจาก บมจ.จีเอ็มเอ็มแกรมมี่ ซึ่งทำงานมายาวนานกว่า 27 ปี โดยให้เหตุผลว่า ต้องการทำงานแบบเป็นอิสระ ประกอบกับการงานที่ตนสามารถทำให้กับบริษัทมีน้อยลง จึงเกิดความรู้สึกเกรงใจที่จะดำรงตำแหน่งต่อไป- เดือนมิถุนายน พ.ศ. 2554 - เดือนสิงหาคม พ.ศ. 2558 ดำรงตำแหน่งกรรมการบริษัท และกรรมการอำนวยการ บริษัท สหภาพดนตรี จำกัด - เดือนกันยายน พ.ศ. 2558 - ปัจจุบัน นิติพงษ์ ห่อนาค ประกอบอาชีพอิสระ ในนามบริษัท รอมชอม จำกัดผลงานผลงานที่สร้างชื่อเสียงผลงาน. ผลงานที่สร้างชื่อเสียง. - ไม่อยากจะเชื่อเลย (คริสติน่า อากีล่าร์) - อย่าให้ถึงวันนั้นเลย (คริสติน่า อากีล่าร์) - เธออยู่ไหน (คริสติน่า อากีล่าร์) - ไม่มีใครขอร้อง (คริสติน่า อากีล่าร์) - อย่าไปเสียน้ำตา (คริสติน่า อากีล่าร์) - หมั่นคอยดูแลและรักษาดวงใจ (ธงไชย แมคอินไตย์) - ก้อนหินกับนาฬิกา (ธงไชย แมคอินไตย์) - เหนื่อยไหม (ธงไชย แมคอินไตย์) - สัญญาต้องเป็นสัญญา (ธงไชย แมคอินไตย์) - ไม่แข่ง ยิ่งแพ้ (ธงไชย แมคอินไตย์) - อีกหน่อยเธอคงเข้าใจ (ธเนศ วรากุลนุเคราะห์) - เรามีเรา (ฐิติมา สุตสุนทร) - รักปอนปอน (ไมโคร) - ใจโทรมๆ (ไมโคร) - รุนแรงเหลือเกิน (ไมโคร) - บอกมาคำเดียว (ไมโคร) - ได้อย่างเสียอย่าง (อัสนี-วสันต์) - เธอปันใจ (อัสนี-วสันต์) - รักเธอเสมอ (อัสนี-วสันต์) - ยินยอม (อัสนี-วสันต์) - หลอกกันเล่นเลย (นูโว) - ไม่เป็นไรเลย (นูโว) - ลืมไปไม่รักกัน (นูโว) - แพ้ใจ (ใหม่ เจริญปุระ) - ควักหัวใจ (ใหม่ เจริญปุระ) - หนักเกินไปแล้ว (ใหม่ เจริญปุระ) - คิดถึงฉันไหมเวลาที่เธอ (แท๊กซี่) - ช่างไม่รู้เลย (สมประสงค์ สิงหวนวัฒน์) - อีกหน่อยเธอคงเข้าใจ (ธเนศ วรากูลนุเคราะห์) - ทั้งรักลงแม่น้ำ (วาย น็อต เซเว่น) - เอาอะไรมาแลกก็ไม่ยอม (บิลลี่ โอแกน) - ลาออก (บิลลี่ โอแกน) - ปราสาททราย (สุรสีห์ อิทธิกุล) - แผลในใจ (อำพล ลำพูน) - ครึ่งหนึ่งของชีวิต (เสาวลักษณ์ ลีละบุตร) - จากคนอื่นคนไกล (มาช่า วัฒนพานิช) - สายน้ำไม่ไหลกลับ (มาช่า วัฒนพานิช) - อย่าทำ อย่าทำ (นัท มีเรีย) - ของขวัญวันปวดใจ (นัท มีเรีย) - ผู้ชายคนนั้นฉันให้เธอ (นัท มีเรีย) - คาใจ (เจตริน วรรธนะสิน) - แววตา (เจตริน วรรธนะสิน) - อยากให้รู้ว่าเหงา (เจตริน วรรธนะสิน) - กลับคำเสีย (กัมปะนี) - ก็พอ (วุฒิสิทธิ์ สืบสุวรรณ) - เรื่องเล็กของเธอ (กอล์ฟ-ไมค์) - ขอบคุณ...ยังน้อยไป (กอล์ฟ-ไมค์) - ขอเพียงใจเรามีกัน (กอล์ฟ-ไมค์) - ก้อนหินก้อนนั้น (โรส ศิรินทิพย์) - ฉันจะไปกับเธอ (ชินวุฒ อินทรคูสิน) - สุดท้าย (พีซเมกเกอร์) - I Love You Too (สุกฤษฎิ์ วิเศษแก้ว) - เติมความผูกพัน (ปองกูล สืบซึ้ง แคลอรี บลา บลา) - รักแท้...ยังไง (ชีรณัฐ ยูสานนท์) - ก็แค่เกม (นันทิดา แก้วบัวสาย) - ฯลฯผลงานที่ประพันธ์ขึ้นในโอกาสพิเศษผลงานที่ประพันธ์ขึ้นในโอกาสพิเศษ. - ส่งนางฟ้ากลับสวรรค์ ประพันธ์เนื่องในโอกาสการจัดงานพระราชทานเพลิงพระศพ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ พุทธศักราช ๒๕๕๑ - รูปที่มีทุกบ้าน ประพันธ์เพื่อเฉลิมพระเกียรติ พระบาทสมเด็จพระเจ้าอยู่หัวภูมิพลอดุลยเดช เนื่องในวโรกาส พระราชพิธีมหามงคลเฉลิมพระชนมพรรษา ๘๐ พรรษา ๕ ธันวาคม พุทธศักราช ๒๕๕๐ - ต้นไม้ของพ่อ ประพันธ์เพื่อเฉลิมพระเกียรติ พระบาทสมเด็จพระเจ้าอยู่หัวภูมิพลอดุลยเดช เนื่องในวโรกาส พระราชพิธีกาญจนาภิเษก พุทธศักราช ๒๕๓๙ - ของขวัญจากก้อนดิน ประพันธ์เพื่อเฉลิมพระเกียรติ พระบาทสมเด็จพระเจ้าอยู่หัวภูมิพลอดุลยเดชเนื่องในวโรกาส พระราชพิธีมหามงคลเฉลิมพระชนมพรรษา ๖ รอบ ๕ ธันวาคม พุทธศักราช ๒๕๔๒ - งานของแม่ไม่เคยหมด ประพันธ์เพื่อเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ - คือสายใย ประพันธ์เพื่อถวายพระพร พระเจ้าหลานเธอ พระองค์เจ้าทีปังกรรัศมีโชติ พระโอรสในสมเด็จพระบรมโอรสาธิราชฯ สยามมกุฎราชกุมาร และพระเจ้าวรวงศ์เธอ พระองค์เจ้าศรีรัศมิ์ พระวรชายาฯ - ฝากส่งใจไป เพลงพิเศษเพื่อเป็นกำลังใจแก่พี่น้อง 3 จังหวัดชายแดนภาคใต้ - พรุ่งนี้ต้องดีกว่า เพลงพิเศษในช่วงรัฐประหาร 19 กันยายน พ.ศ. 2549 เพื่อเป็นกำลังใจให้คนไทยสร้างความสมานฉันท์ และความสามัคคีให้เกิดขึ้นในชาติ - อีกไม่นาน เพลงพิเศษเพื่อเป็นกำลังใจแก่ผู้ประสบธรณีพิบัติภัยสึนามิ - ขอความสุขคืนกลับมา เพลงพิเศษเพื่อเป็นกำลังใจแก่ชาวไทยที่มีความรู้สึกทุกข์ จากการสูญเสียสถานที่สำคัญต่างๆ ในกรุงเทพมหานคร หลังเหตุการณ์ 19 พฤษภาคม พ.ศ. 2553นามปากกาที่ใช้เขียนเพลงนามปากกาที่ใช้เขียนเพลง. - นิติพงษ์ ห่อนาค - ดี้ - คนเดิมเปี๊ยบเลย - จักรวรรดิ พัฒน์พิบูลย์ - จักรวรรดิ พ. - เทียม จริงใจ - นาถวลี อัตเมธากุล - น้องแพ็ท กับอาดี้ - น้องสีห์ ธาราสด - บดินทร์ พงศ์นาค - บางนา ท่าเรือ - ประดับ ปนทอง- ประภา จันเนิน - เพียงออ - สีห์ เทกีล่า - สีห์ ธานีเขียว - สีห์ ธาราสด - สีห์ ธาราใส - สีห์ สามัคคีประชาชื่น - หน้าสิ่ว หน้าขวาน - หมู - อำพน พันธ์เดิม - โอภาส พันธ์ดี - มวลหมู่ผลงานหนังสือผลงานหนังสือ. - ปลูกรัก...สุดฟากฟ้า , กุมภาพันธ์ 2550, ISBN 9789744750082 สำนักพิมพ์ แพรวสำนักพิมพ์ - ลงเอยเป็นเพลง Behind the Songs, สิงหาคม 2550, ISBN 9789748062501, สำนักพิมพ์ in publishingรางวัล รางวัล. รางวัลที่ได้รับทางด้านงานเพลง ได้แก่- ปี 2539 รางวัลพระพิฆเนศทองพระราชทาน ประพันธ์คำร้องยอดเยี่ยมจากเพลง "แค่เสียใจไม่พอ" (ศิลปิน แอม เสาวลักษณ์) และเพลง "เหนื่อยไหม" (ศิลปิน เบิร์ด ธงไชย) - ปี 2548 รางวัลชนะเลิศการประพันธ์เพลงดีเด่นด้านภาษาไทย ประเภทเพลงไทยสากล โครงการเพชรในเพลง ของกระทรวงวัฒนธรรม จากเพลง "ก้อนหินก้อนนั้น" (ศิลปิน โรส ศิรินทิพย์) ผลงานอื่นๆ ได้แก่- ศิษย์เก่าดีเด่น โรงเรียนพิบูลวิทยาลัย จังหวัดลพบุรี ประจำปี 2550 - ศิษย์เก่าดีเด่น คณะสถาปัตยกรรมศาสตร์ จุฬาลงกรณ์มหาวิทยาลัย ประจำปี 2548 - ร่วมแสดงคอนเสิร์ตกับศิลปิน "เฉลียง" รายได้ทูลเกล้าฯ ถวายโดยเสด็จพระราชกุศลสมเด็จพระเทพรัตนราชสุดา - อำนวยการผลิตเพลง TO BE NUMBER ONE ซึ่งเป็นโครงการในทูลกระหม่อมหญิงอุบลรัตน์ราชกัญญา สิริวัฒนาพรรณวดี</doc>
