<doc id="1210" url="https://th.wikipedia.org/wiki?curid=1210" title="โอวีเอ">โอวีเอ ออริจินอลวิดีโอแอนิเมชัน () หรือย่อว่า โอวีเอ (OVA) เป็นชื่อเรียกภาพยนตร์แอนิเมชัน (ที่เรียกว่า อะนิเมะ) สำหรับนำมาสำหรับเป็นวิดีโอหรือดีวีดีโดยตรง โดยไม่ออกฉายทางโทรทัศน์หรือโรงภาพยนตร์ก่อน มีลักษณะคล้ายหนังแผ่นในประเทศไทย ถ้ามีการผลิตภาพยนตร์ที่ใช้คนแสดงออกมาจำหน่าย โอวีเอเริ่มในต้นช่วง พ.ศ. 2526 เครื่องเล่นวิดีโอ ได้เป็นที่นิยมในประเทศญี่ปุ่น ในขณะเดียวกันอุตสาหกรรมอะนิเมะได้มีขนาดใหญ่ขึ้น โอวีเอที่ออกมาเป็นเรื่องแรก คือ ดัลลอส () ออกมาในปี พ.ศ. 2526 กำกับโดย มะโมะรุ โอะชิอิ ออกจำหน่ายโดย บันได และเรื่องอื่นที่ได้รับความนิยมในขณะนั้น เช่น เมกะโซน 23 ต่อมาบริษัทอื่นได้มีการนำรูปแบบการผลิตภาพยนตร์การ์ตูนมาเป็นโอวีเอโดยตรง ต่อมาในช่วงประมาณปี พ.ศ. 2535 ในช่วงที่สภาวะเศรษฐกิจของญี่ปุ่นตกต่ำ กระแสของโอวีเอได้ลดลง โดยจากการผลิต 26 ตอน ลดลงเหลือเพียง 13 ตอน และในขณะเดียวกันชาวญี่ปุ่นได้ เริ่มต้นนิยมเคเบิลทีวีและทีวีจานดาวเทียมมากขึ้น ในปี พ.ศ. 2543 โอวีเอได้กลับมารับความนิยมอีกครั้ง จะเห็นได้จากการ์ตูนบางเรื่องได้มีการออกจำหน่ายเฉพาะในแบบฉบับดีวีดี ตัวอย่างเช่นเรื่อง บ้านพักอลเวง ที่ตอนที่ 25 มีเฉพาะในรูปแบบดีวีดีเท่านั้น หรือเรื่อง โอ้! เทพธิดา ที่มีหลายตอนสำหรับรูปแบบดีวีดีเช่นกัน</doc>
