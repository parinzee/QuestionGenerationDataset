<doc id="559762" url="https://th.wikipedia.org/wiki?curid=559762" title="เบสบอลชิงแชมป์เอเชีย">เบสบอลชิงแชมป์เอเชีย เบสบอลชิงแชมป์เอเชีย () เป็นทัวร์นาเมนต์ชิงแชมป์รายการสำคัญของเบสบอลทีมชาติในเอเชีย ที่ได้รับการควบคุมโดยสหพันธ์เบสบอลแห่งเอเชีย (บีเอฟเอ) โดยปกติรายการนี้จะจัดขึ้นในทุกปี ค.ศ. ที่ลงท้ายด้วยเลขคี่ และตั้งแต่ ค.ศ. 1983 รายการนี้ยังได้เป็นการแข่งเพื่อคัดเลือกทีมเข้าสู่การแข่งขันกีฬาเบสบอลในโอลิมปิกหากปีที่จัดเป็นช่วงหนึ่งปีก่อนการแข่งขันกีฬาโอลิมปิก การแข่งขันนี้ได้รับการครองความเป็นจ้าวโดยสาธารณรัฐจีน (ไต้หวัน) (ซึ่งเข้าแข่งขันภายใต้ชื่อจีนไทเปตั้งแต่ ค.ศ. 1983 เนื่องด้วยเหตุผลทางการเมือง), ญี่ปุ่น และเกาหลีใต้ ส่วนทีมชาติไทยเคยเข้าแข่งขันรายการนี้ในปี 2007 ที่ไต้หวัน โดยเป็นฝ่ายชนะทีมชาติฮ่องกงที่ 8-4 รัน รวมถึงในปี 2009 ที่นะริตะ ประเทศญี่ปุ่น ซึ่งทีมชาติไทยเป็นฝ่ายชนะทีมชาติอินโดนีเซียที่ 6-1 รัน และในครั้งนี้เอง ที่ณัฐพงศ์ สัมปหังสิต เป็นผู้ทำโฮมรันให้แก่ทีมชาติได้เป็นครั้งแรก และใน ค.ศ. 2013 ทีมชาติไทยได้เตรียมเข้าแข่งขันรายการเอเชียนคัพ ที่มีแผนจัดขึ้นในช่วงปลายปีนี้ที่ประเทศไทย โดยทีมที่ได้แชมป์จะผ่านการคัดเข้าสู่การแข่งรายการเบสบอลชิงแชมป์เอเชียครั้งถัดไปผลการแข่งขันตารางเหรียญรางวัล</doc>
