<doc id="351442" url="https://th.wikipedia.org/wiki?curid=351442" title="พิกก์เทอร์แมน">พิกก์เทอร์แมน พิกก์เทอร์แมน () เป็นหอคอยของปราสาททูมเปีย บนเนินทูมเปียในทาลลินน์ เมืองหลวงของประเทศเอสโตเนีย ส่วนแรกของหอคอยสร้างขึ้นระหว่าง ค.ศ. 1360-70 ก่อนที่จะถูกสร้างขึ้นใหม่ (เพิ่มความสูงเป็น 45.6 เมตร) ในตอนปลายคริสต์ศตวรรษที่ 16 หอคอยมีบันได 215 ขั้นซึ่งนำไปสู่ส่วนยอดของหอคอย หอคอยพิกก์เทอร์แมนตั้งอยู่ติดกับอาคารรัฐสภาเอสโตเนียและธงที่อยู่บนยอดหอคอยที่ความสูง 95 เมตรเหนือระดับน้ำทะเล เป็นหนึ่งในสัญลักษณ์ของรัฐบาลที่ยังใช้กันอยู่ ธงชาติเอสโตเนีย ซึ่งมีขนาด 191×300 เซนติเมตร จะถูกเชิญขึ้นสู่ยอดเสา ประกอบการบรรเลงเพลงชาติ ในเวลาที่ดวงอาทิตย์ขึ้น (แต่ไม่ก่อน 7.00 น.) และลดลงจากเสาเมื่อดวงอาทิตย์ลับขอบฟ้า (แต่ไม่หลัง 22.00 น.) ซึ่งในขณะที่เชิญธงลงนั้นจะมีการบรรเลงเพลง "Mu isamaa on minu arm"</doc>
