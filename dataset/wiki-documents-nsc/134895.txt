<doc id="134895" url="https://th.wikipedia.org/wiki?curid=134895" title="มาริอินสกีบัลเลต์">มาริอินสกีบัลเลต์ คณะบัลเลต์มาริอินสกี () หรือ อิมพีเรียลบัลเลต์ (Imperial Ballet) เป็นคณะบัลเลต์ที่มีชื่อเสียงในประวัติศาสตร์ แสดงประจำอยู่ที่ โรงละครมาริอินสกี เซนต์ปีเตอร์สเบิร์ก ประเทศรัสเซีย คณะบัลเลต์มาริอินสกี ก่อตั้งเมื่อ ค.ศ. 1738 เดิมแสดงประจำอยู่ที่ โรงละครบอลชอย (Imperial Bolshoi Kamenny Theatre) และมีชื่อเรียกว่า อิมพีเรียลบัลเลต์ จนกระทั่งย้ายมาจัดแสดงที่โรงละครมาริอินสกี เมื่อ ค.ศ. 1886 และเปลี่ยนชื่อเป็น มาริอินสกีบัลเลต์ ในปี ค.ศ. 1935 ภายหลังการลอบสังหาร เซียร์เกย์ คีรอฟ (Sergei Kirov) สตาลินได้สั่งให้เปลี่ยนชื่อคณะบัลเลต์นี้เป็น คีรอฟบัลเลต์ และใช้ชื่อนี้มาจนถึงการล่มสลายของสหภาพโซเวียตในปี ค.ศ. 1991 จึงเปลี่ยนชื่อกลับมาเป็น มาริอินสกีบัลเลต์ จนถึงปัจจุบันการแสดงในประเทศไทย การแสดงในประเทศไทย. เมื่อวันที่ 9 กรกฎาคม พ.ศ. 2550 สมเด็จพระนางเจ้าสิริกิติ์ พระบรมราชินีนาถ ได้เสด็จพระราชดำเนินชมการแสดงบัลเลต์ ของมาริอินสกีบัลเลต์ จากนั้นกระทรวงการต่างประเทศได้ประสานงานกับนครเซนต์ปีเตอร์สเบิร์ก เพื่อนำคณะมารินสกี้ มาเปิดการแสดงในประเทศไทย เพื่อเป็นการเฉลิมฉลองวาระ 110 ปีของความสัมพันธ์รัสเซีย–ไทย มาริอินสกีบัลเลต์ เปิดการแสดงในประเทศไทย จำนวน 3 รอบ ระหว่างวันที่ 6-8 ธันวาคม พ.ศ. 2550 ที่ศูนย์วัฒนธรรมแห่งประเทศไทย โดยรอบวันที่ 7 ธันวาคม พ.ศ. 2550 เป็นแสดงต่อหน้าพระพักตร์ พระบาทสมเด็จพระปรมินทรมหาภูมิพลอดุลยเดช สมเด็จพระนางเจ้าสิริกิติ์ พระบรมราชินีนาถ และพระบรมวงศานุวงศ์</doc>
