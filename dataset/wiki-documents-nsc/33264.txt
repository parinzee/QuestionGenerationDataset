<doc id="33264" url="https://th.wikipedia.org/wiki?curid=33264" title="เก็นโซซุยโคเด็น">เก็นโซซุยโคเด็น เก็นโซซุยโคเด็น (ญี่ปุ่น: 幻想水滸伝, โรมะจิ: Gensou Suikoden, อังกฤษ: Suikoden) เป็นชื่อของเกมอาร์พีจีตระกูลหนึ่ง ผลิตโดยบริษัทโคนามิ โดยได้รับแรงบัลดาลใจมาจากวรรณกรรมจีนเรื่อง 108 ผู้กล้าหาญแห่งเขาเหลียงซาน มีเนื่อเรื่องเกี่ยวกับการรวบรวมผู้กล้ามาต่อสู้กับทรราชเพื่อกอบกู้บ้านเมือง จุดเด่นของเกม ได้แก่ ในเกมมีการผสมผสานเกมวางแผนการรบ, ตัวละครที่มีบทบาทสำคัญกว่า 108 ตัว, และผู้เล่นมีปราสาทของตัวเอง ซึ่งจะมีขนาดใหญ่ขึ้นเมื่อเรื่องดำเนินไปเรื่อยๆเกมเกม. - เก็นโซซุยโคเด็น (ญี่ปุ่น: 幻想水滸伝, อังกฤษ: Suikoden)- สำหรับเครื่องเพลย์สเตชัน จัดจำหน่ายครั้งแรกในญี่ปุ่นเมื่อวันที่ 15 ธันวาคม พ.ศ. 2538 ในอเมริกาเมื่อ พ.ศ. 2539 และในยุโรปเมื่อเดือนเมษายน พ.ศ. 2540 ต่อมาได้ถูกนำมาดัดแปลงให้เล่นได้บนเครื่องเซก้าแซทเทิร์นและนำออกจัดจำหน่ายเมื่อวันที่ 17 กันยายน พ.ศ. 2540 และสำหรับเครื่องคอมพิวเตอร์ภายใต้ระบบปฏิบัติการวินโดวส์ 95 เมื่อวันที่ 26 มีนาคม 2541 - เก็นโซซุยโคเด็น II (ญี่ปุ่น: 幻想水滸伝II, อังกฤษ: Suikoden II)- สำหรับเครื่องเพลย์สเตชัน จัดจำหน่ายครั้งแรกในญี่ปุ่นเมื่อวันที่ 17 ธันวาคม พ.ศ. 2541 ในอเมริกาเมื่อวันที่ 31 สิงหาคม พ.ศ. 2542 และในยุโรปเมื่อวันที่ 28 กรกฎาคม พ.ศ. 2543 - เก็นโซซุยโคไกเด็น ฉบับที่ 1 - นักดาบแห่งฮาร์โมเนีย (ญี่ปุ่น: 幻想水滸外伝Vol.1 ハルモニアの剣士)- สำหรับเครื่องเพลย์สเตชัน จัดจำหน่ายครั้งแรกในญี่ปุ่นเมื่อวันที่ 21 กันยายน พ.ศ. 2543 เกมนี้เป็นเกมผจญภัย ผิดกับเกมสองเกมก่อน - เก็นโซซุยโคไกเด็น ฉบับที่ 2 - การดวลที่คริสตัลแวลลีย์ (ญี่ปุ่น: 幻想水滸外伝Vol.2 クリスタルバレーの決闘)- สำหรับเครื่องเพลย์สเตชัน จัดจำหน่ายครั้งแรกในญี่ปุ่นเมื่อวันที่ 22 มีนาคม พ.ศ. 2544 เป็นเกมผจญภัยเหมือนเก็นโซซุยโคไกเด็น ฉบับที่ 1 - เก็นโซซุยโคเด็น การ์ดสตอรีส์- สำหรับเครื่องเกมบอยแอดวานซ์ จัดจำหน่ายครั้งแรกในญี่ปุ่นเมื่อวันที่ 13 กันยายน พ.ศ. 2544 เป็นเกมอาร์พีจีที่มีการ์ดของตัวละครในเก็นโซซุยโคเด็นภาค 1 และ 2 เป็นองค์ประกอบหลัก - เก็นโซซุยโคเด็น III (ญี่ปุ่น: 幻想水滸伝III, อังกฤษ: Suikoden III)- สำหรับเครื่องเพลย์สเตชัน 2 จัดจำหน่ายครั้งแรกในญี่ปุ่นเมื่อวันที่ 11 กรกฎาคม พ.ศ. 2545 และในอเมริกาเมื่อวันที่ 24 ตุลาคม พ.ศ. 2545 - เก็นโซซุยโคเด็น IV (ญี่ปุ่น: 幻想水滸伝IV, อังกฤษ: Suikoden IV)- สำหรับเครื่องเพลย์สเตชัน 2 จัดจำหน่ายครั้งแรกในญี่ปุ่นเมื่อวันที่ 19 สิงหาคม พ.ศ. 2547 ในอเมริกาเมื่อวันที่ 11 มกราคม พ.ศ. 2548 และในยุโรปเมื่อวันที่ 25 กุมภาพันธ์ พ.ศ. 2548 - แรพโซเดีย (ญี่ปุ่น: Rhapsodia, อังกฤษ: Suikoden Tactics)- สำหรับเครื่องเพลย์สเตชัน 2 จัดจำหน่ายครั้งแรกในญี่ปุ่นเมื่อวันที่ 22 กันยายน พ.ศ. 2548 ในอเมริกาเมื่อวันที่ 8 พฤศจิกายน พ.ศ. 2548 และในยุโรปเมื่อวันที่ 23 กุมภาพันธ์ พ.ศ. 2549 ในอเมริกาและยุโรปนั้นจะใช้ชื่อว่า "ซุยโคเด็น แท็กทิกส์" (Suikoden Tactics) แทน เกมนี้เป็นเกมวางแผนการรบคล้าย ไฟนอลแฟนตาซี แท็กทิกส์ - เก็นโซซุยโคเด็น I&II (ญี่ปุ่น: 幻想水滸伝I&II)- สำหรับเครื่องเพลย์สเตชัน พอร์เทเบิล จัดจำหน่ายครั้งแรกในญี่ปุ่นเมื่อวันที่ 23 กุมภาพันธ์ พ.ศ. 2549 เกมนี้รวมสองภาคแรกเข้าด้วยกันแล้วดัดแปลงให้เล่นได้บนเครื่องเพลย์สเตชัน พอร์เทเบิล - เก็นโซซุยโคเด็น V (ญี่ปุ่น: 幻想水滸伝V, อังกฤษ: Suikoden V)- สำหรับเครื่องเพลย์สเตชัน 2 จัดจำหน่ายครั้งแรกในญี่ปุ่นเมื่อวันที่ 23 กุมภาพันธ์ พ.ศ. 2549 และในอเมริกาเมื่อวันที่ 21 มีนาคม พ.ศ. 2549โลกของเก็นโซซุยโคเด็น โลกของเก็นโซซุยโคเด็น. ผิดกับเกมอาร์พีจีส่วนใหญ่ ฉากของเกมในตระกูลเก็นโซซุยโคเด็นทุกเกมตั้งอยู่ในโลกโลกเดียวกัน โดยโลกโลกนี้เป็นโลกที่มีเวทมนตร์แต่วิทยาศาสตร์และเทคโนโลยียังไม่เจริญก้าวหน้า มีมนุษย์​และชนเผ่าอื่นๆ เช่น เอลฟ์, คนแคระ, โคโบลด์ ฯลฯ อาศัยอยู่ร่วมกัน และเต็มไปด้วยสัตว์ประหลาด เช่น มังกร, กริฟฟอน ฯลฯ คล้ายกับโลกแฟนตาซีในนวนิยายหลายๆ เรื่องและเกมหลายๆ เกม อย่างไรก็ดี​โลกของเก็นโซซุยโคเด็นนั้นก็มีลักษณะเฉพาะตัวอยู่หลายประการ ได้แก่​เวทมนตร์และรูน เวทมนตร์และรูน. ​พลังของธาตุต่างๆ ในธรรมชาติ เช่น ดิน น้ำ ลม ไฟ หรือพลังวิเศษต่างๆ ในโลกของเก็นโซซุยโคเด็นจะรวมตัวและปรากฏอยู่ในรูปของ​รูน (ญี่ปุ่น:紋章, อังกฤษ:rune) โดยรูนในเก็นโซซุยโคเด็นนั้นเป็นภาพอักษรที่เกิดขึ้นเองโดยธรรมชาติอยู่ในลูกแก้วที่สามารถขุดขึ้นมาจากดิน และสามารถถูกสกัดออกมาจากลูกแก้วมาสักไว้บนมือทั้งสองหรือหน้าผาก ทำให้คนที่มีรูนสักอยู่สามารถใช้เวทมนตร์คาถาของยันตร์นั้นได้ ยกตัวอย่างเช่น ผู้มีรูนแห่งไฟจะสามารถใช้คาถา "ระเบิด" (Explosion) ได้เป็นต้น​นอกจากนี้รูนยังสามารถถูกสักลงบนผ้าเพื่อทำเป็น ผ้ายันตร์ (scroll) ซึ่งช่วยให้คนสามารถใช้เวทมนตร์ได้โดยไม่ต้องสักรูนลงบนร่างกาย​รูนแท้จริงทั้ง 27 รูนแท้จริงทั้ง 27. รูนแท้จริง (ญี่ปุ่น: 真の紋章,​ อังกฤษ: True Rune) เป็นรูนที่มีพลังอำนาจมากกว่ารูนทั่วๆ ไปมีอยู่ 27 รูน แต่มีเพียง 18 รูนเท่านั้นที่อยู่ในเกมเก็นโซซุยโคเด็นที่ผ่านมา (เมษายน 2549) รูนแท้จริงแต่ละรูนเป็นตัวแทนของพลังแห่งธรรมชาติหนึ่งชนิด แต่ละรูนมีจิตเป็นของตัวเองทำให้มันสามารถเลือกคนที่จะถือครองหรือสิ่งของที่มันจะไปสถิตย์อยู่ได้ ผิดกับรูนทั่วไปที่จะสักไว้บนใครหรือสิ่งของใดก็ได้ ผู้ถือครองรูนแท้จิง โดยส่วนมากจะมีชีวิตเป็นอมตะแต่รูนแท้บางรูนจะดูดกินชีวิตของคนถือครองมัน เนื่องจากรูนแท้จริงเป็นบ่อเกิดแห่งพลังอันมหาศาลพวกมันจึงเป็นชนวนของสงครามหลายๆ สงครามในโลกของเก็นโซซุยโคเด็น​ดวงดาวแห่งโชคชะตาทั้ง 108 ดวงดาวแห่งโชคชะตาทั้ง 108. ดวงดาวแห่งโชคชะตาทั้ง 108 (ญี่ปุ่น: 108宿星; อังกฤษ: 108 Stars of Destiny) เป็นคำเรียกชื่อตัวละคร 108 ตัวที่ตัวละครเอกในเกมชักชวนมาเข้าร่วมกองทัพ โดยชื่อเรียกและแนวความคิดได้รับแรงบัลดาลใจมาจากวรรณกรรมจีนเรื่อง 108 ผู้กล้าหาญแห่งเขาเหลียงซาน อย่างไรก็ดีตัวละครที่ผู้เล่นควบคุมได้บางตัวอาจไม่เป็นส่วนหนึ่งของดวงดาวแห่งโชคชะตาทั้ง 108 นอกจากนี้ในเก็นโซซุยโคเด็น III ตัวละครฝ่ายศัตรู 4 ตัวยังได้รับตำแหน่งเป็นหนึ่งในดวงดาวทั้ง 108 อีกด้วย ดวงดาวแห่งโชคชะตาทั้ง 108 แบ่งออกเป็นสองกลุ่ม คือ ดาวแห่งสวรรค์　(ญี่ปุ่น: 天の星; อังกฤษ: Stars of Heaven) 36 ดวง และ ดาวแห่งพิภพ (ญี่ปุ่น: 地の星; อังกฤษ: Stars of Earth) 72 ดวง โดยชื่อของดวงดาวในเกมภาคต่างๆ มีดังตารางต่อไปนี้ (คำอ่านของชื่อดาวหลายดวงเป็นคำพ้องเสียงซึ่งเขียนต่างกันในภาษาญี่ปุ่น)</doc>
