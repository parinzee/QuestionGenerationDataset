<doc id="69262" url="https://th.wikipedia.org/wiki?curid=69262" title="โซฟี เคาน์เตสแห่งเวสเซกซ์">โซฟี เคาน์เตสแห่งเวสเซกซ์พระประวัติ พระประวัติ. โซฟี เฮเลน ไรส์-โจนส์ ประสูติที่ อ๊อกซฟอร์ด, สหราชอาณาจักร เมื่อวันที่ 20 มกราคม พ.ศ. 2508 เป็นบุตรคนที่สองของคริสโตเฟอร์ และแมรี ไรส์-โจนส์ โดยมีพี่ชาย คือ เดวิด ขณะยังทรงพระเยาว์ พระบิดาและมารดาได้ย้ายไปยังเบรนช์ลี ,เคนต์ ต่อมาได้เข้ารับการศึกษาที่วิทยาลัยเคนต์ และที่วิทยาลัยเวสต์เคนต์ เพื่อเป็นเลขานุการงานส่วนพระองค์เสกสมรส เสกสมรส. โซฟีได้หมั้นหมายกับเจ้าฟ้าชายเอ็ดเวิร์ด พระราชโอรสองค์เล็กในสมเด็จพระราชินีนาถเอลิซาเบธที่ 2 และ เจ้าชายฟิลิป ดยุคแห่งเอดินบะระ เมื่อวันที่ 6 มกราคม พ.ศ. 2542 ส่วนงานพระราชพิธีอภิเษกสมรสได้จัดขึ้นเมื่อวันที่ 19 มิถุนายน พ.ศ. 2542 ณ โบสถ์เซ็นต์จอร์จ ปราสาทวินด์เซอร์ ซึ่งไม่เหมือนกับงานอภิเษกสมรสของพระราชโอรสและธิดาพระองค์อื่นๆ ที่จัดขึ้นที่มหาวิหารเวสต์มินส์เตอร์ หรือ โบสถ์เซนต์พอล อันเป็นการแสดงถึงความประสงค์ของทั้งสองพระองค์ที่จะจัดงานแบบเรียบง่ายมากกว่า วันอภิเษกสมรส สมเด็จพระราชินีนาถทรงสถาปนาเจ้าชายเอ็ดเวิร์ดให้ดำรงพระอิสริยยศ เอิร์ลแห่งเวสเซ็กส์และไวส์เคานท์เซเวิร์น (ซึ่งอันหลังแสดงถึงต้นกำเนิดของครอบครัวของโซฟีบริเวณชายแดนของแคว้นเวลส์) โซฟีจึงมีพระอิสริยยศเป็น สมเด็จเจ้าฟ้าหญิงเคานท์เตสแห่งเวสเซ็กส์ (Her Royal Highness The Countess of Wessex) ทั้งสองพระองค์ทรงประทับอยู่ที่ตำหนักแบ็กช็อตพาร์ค เมืองเซอร์เรย์ ในฐานะพระราชสุณิสาพระองค์เดียวของสมเด็จพระราชินีนาถขณะนั้น โซฟีอยู่ในอันดับที่สามของลำดับโปเจียมแห่งสหราชอาณาจักรฝ่ายใน ซึ่งถัดจากสมเด็จพระราชินีนาถ และสมเด็จพระราชินีเอลิซาเบธ พระบรมราชชนนีพระโอรสและธิดา พระโอรสและธิดา. เอิร์ลและเคานท์เตสแห่งเวสเซ็กส์มีพระโอรสและธิดาด้วยกันสองพระองค์ เลดี้ หลุยส์ วินด์เซอร์ ประสูติเมื่อวันที่ 8 พฤศจิกายน พ.ศ. 2546 โดยเป็นพระราชนัดดาในสายพระราชโอรสของพระประมุขแห่งอังกฤษพระองค์ที่ไม่ได้ดำรงพระอิสริยยศเจ้าชายหรือเจ้าหญิง พร้อมกับฐานันดรศักดิ์ Royal Highness นับเป็นความแตกต่างตามพระประสงค์ของเอิร์ลและเคานท์เตสแห่งเวสเซ็กส์ที่ว่าพระโอรสและธิดาจะไม่มีพระอิสริยยศหรือฐานันดรศักดิ์ทางราชวงศ์ แม้พระโอรสพระองค์แรกที่ประสูติจะใช้พระอิสริยยศรองของเอิร์ลแห่งเวสเซ็กส์ คือ ไวส์เคานท์เซเวิร์น พระโอรสและธิดาพระองค์ต่อไปจะเป็นแค่เพียง เดอะฮอนอเรเบิล (พระนาม) วินด์เซอร์ หรือ เลดี้ (พระนาม) วินด์เซอร์ ตามลำดับ ในวันที่ 17 ธันวาคม พ.ศ. 2550 เคานท์เตสแห่งเวสเซ็กส์ได้มีพระประสูติกาลพระโอรสด้วยการผ่าท้องออกในโรงพยาบาลฟริมลีย์พาร์ค เมืองฟริมลีย์ ซึ่งเป็นสถานที่เดียวกับที่เลดี้ หลุยส์ วินด์เซอร์ พระธิดาพระองค์แรกประสูติ พระองค์และพระโอรสเสด็จออกจากโรงพยาบาลเมื่อวันที่ 20 ธันวาคม พ.ศ. 2550 และในวันต่อมาได้ทรงตั้งพระนามพระโอรสว่า เจมส์ อเล็กซานเดอร์ ฟิลิป ธีโอ และทรงเป็นที่รู้จักว่า ไวส์เคานท์เซเวิร์นพระอิสริยยศ และ เครื่องราชอิสริยาภรณ์พระอิสริยยศพระอิสริยยศ และ เครื่องราชอิสริยาภรณ์. พระอิสริยยศ. - พ.ศ. 2508 - พ.ศ. 2542: นางสาวโซฟี ไรส์-โจนส์ (Miss Sophie Rhys-Jones) - พ.ศ. 2542: สมเด็จเจ้าฟ้าหญิงเคานท์เตสแห่งเวสเซ็กส์ (Her Royal Highness The Countess of Wessex)- พระอิสริยยศแบบไม่เป็นทางการ: โซฟี เคานท์เตสแห่งเวสเซ็กส์ (Sophie, Countess of Wessex) - พระอิสริยยศแบบไม่เป็นทางการ: โซฟี เวสเซ็กส์ (Sophie Wessex) พระอิสริยยศแบบเต็มของพระองค์คือ- สมเด็จเจ้าฟ้าหญิงเอ็ดเวิร์ด แอนโทนี ริชาร์ด หลุยส์ เคานท์เตสแห่งเวสเซ็กส์ ไวส์เคานท์เตสเซเวิร์น (Her Royal Highness The Princess Edward Antony Richard Louis, Countess of Wessex, Viscountess Severn)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์นักบุญจอห์นแห่งเยรูซาเล็ม ชั้นที่ 2 (Dame of Justice of St. John of Jerusalem) - เครื่องราชอิสริยาภรณ์พระบรมราชวงศ์แห่งสมเด็จพระราชินีนาถเอลิซาเบธที่ 2 ชั้นเดี่ยว (Royal Family Order of Queen Elizabeth II, Single Class)</doc>
