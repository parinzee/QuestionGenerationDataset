<doc id="943487" url="https://th.wikipedia.org/wiki?curid=943487" title="แอสเพลตา">แอสเพลตา แอสเพลตา เป็นกษัตริย์แห่งอาณาจักรคุช ซึ่งปกครองระหว่างประมาณ 600 ถึง 580 ปีก่อนคริสตกาล พระองค์ใช้พระนามเช่นเดียวกันกับฟาโรห์แห่งอียิปต์ชีวประวัติ ชีวประวัติ. พระองค์เป็นพระราชโอรสของกษัตริย์เซนคามานิสเคนกับพระนางนาซัลซา และพระองค์ยังเป็นพระอนุชาและเป็นผู้สืบทอดอำนาจต่อจากกษัตริย์อันลามานิ โดยพระองค์ได้ถูกสันนิฐานว่ามีพระมเหสีหลายพระองค์รวมถึง พระนางเฮนุตตาเคบิต (ฝังอยู่ในพีระมิด นูริ 28), เวเกมาเล (ฝังอยู่ในพีระมิด นูริ 40), อาซาตา (ฝังอยู่ในพีระมิด นูริ 42), อาร์ตาฮา (ฝังอยู่ในพีระมิด นูริ 58) และพระองค์อาจจะอภิเษกสมรสกับพระขนิษฐานามว่า มาดิเกนรัชกาล รัชกาล. ตามบันทึกของพระองค์ กษัตริย์แอสเพลตาได้รับเลือกให้เป็นผู้ปกครองโดยเหล่านักบวชและทหาร และพระองค์ปกครองอยู่ที่เมืองนาปาตา และอีกบันทึก ซึ่งอาจจะมาจากรัชสมัยของพระองค์ ได้บันทึกไว้ว่า เหล่ากลุ่มนักบวชถูกประหารชีวิต ซึ่งน่าจะเป็นเรื่องการก่อการกบฎ และใน 592 ปีก่อนคริสตกาล อาณาจักรคุชได้ถูกทหารชาวอียิปต์เข้ามารุกรานนำโดยฟาโรห์พซัมเตกที่ 2 เพราะกษัตริย์แอสเพลตาอาจจะเป็นภัยคุกคามต่ออำนาจของอียิปต์ โดยเข้าไปทำลายและขับไล่ชาวเมืองนาปาตา และทำให้นักประวัติศาสตร์บางคนคิดว่าการโจมตีเมืองนาปาตาครั้งนี้ ทำให้กษัตริย์แอสเพลตาตัดสินใจย้ายเมืองหลวงของอาณาจักรคุชจากเมืองนาปาตาไปยังเมืองเมโรอี ซึ่งจะปลอดภัยจากการรุกรานสุสาน สุสาน. สุสานฝังพระศพของกษัตริย์แอสเพลตาอยู่ที่นูริ และเป็นสุสานที่มีขนาดใหญ่เป็นอันดับที่สองในนูริ สุสานของพระองค์ได้ถูกขุดค้นพบโดย George A. Reisner ในปี พ.ศ. 2459 และค้นพบวัตถุโบราณหลายชิ้นในสุสาน และส่วนใหญ่จะอยู่ที่พิพิธภัณฑ์วิจิตรศิลป์ในบอสตัน และได้ค้นพบพระราชวังที่สร้างขึ้นในรัชสมัยของพระองค์และพระเชษฐาของพระองค์ในปี พ.ศ. 2463แกลลอรี่</doc>
