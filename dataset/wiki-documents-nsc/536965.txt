<doc id="536965" url="https://th.wikipedia.org/wiki?curid=536965" title="อุบัติการณ์ยู-2 พ.ศ. 2503">อุบัติการณ์ยู-2 พ.ศ. 2503 อุบัติการณ์ยู-2 เกิดขึ้นระหว่างสงครามเย็นเมื่อวันที่ 1 พฤษภาคม 2503 ในสมัยประธานาธิบดีดไวต์ ไอเซนฮาวร์แห่งสหรัฐอเมริกา และนิกิตา ครุสชอฟแห่งโซเวียต เมื่อเครื่องบินสายลับยู-2 ของสหรัฐถูกยิงตกเหนือน่านฟ้าของสหภาพโซเวียต ทีแรก รัฐบาลสหรัฐปฏิเสธจุดประสงค์และภารกิจของเครื่องบินดังกล่าว แต่หลังจากนั้นถูกบังคับให้ยอมรับบทบาทของมันเป็นอากาศยานเฝ้าตรวจลับเมื่อรัฐบาลโซเวียตนำเสนอซากสมบูรณ์ของเครื่อง และนักบินผู้รอดชีวิต ฟรานซิส แกรี พาวเวอส์ เช่นเดียวกับภาพถ่ายของฐานทัพในรัสเซียที่พาวเวอส์ถ่าย อุบัติการณ์ดังกล่าวเกิดขึ้นราวสองสัปดาห์ก่อนการประชุมสุดยอดตะวันออก-ตะวันตกที่มีกำหนดในอีกสองสัปดาห์ในกรุงปารีส และอุบัติการณ์นี้นำมาซึ่งความอับอายใหญ่หลวงของสหรัฐอเมริกา และทำให้ความสัมพันธ์กับสหภาพโซเวียตเสื่อมลง พาวเวอร์สถูกพิพากษาลงโทษฐานจารกรรมและถูกตัดสินจำคุกสามปีและใช้งานหนักอีกเจ็ดปี แต่เขาได้รับปล่อยตัวเมื่อวันที่ 10 กุมภาพันธ์ 2505 ระหว่างการแลกเปลี่ยนนักโทษกับนายทหารรัสเซีย รูดอล์ฟ อเบล</doc>
