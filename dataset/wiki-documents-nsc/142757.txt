<doc id="142757" url="https://th.wikipedia.org/wiki?curid=142757" title="โอเพนไอดี">โอเพนไอดี โอเพนไอดี (OpenID) หรือมีสะกด โอเพ่นไอดี เป็นรูปแบบการลงชื่อเข้าใช้ (ล็อกอิน) เข้าสู่ระบบของเว็บไซต์ โดยเว็บไซต์ที่ใช้ระบบโอเพนไอดีนี้ สามารถให้บริการผู้ใช้ที่ได้ทำการลงทะเบียนไว้แล้วจากเว็บไซต์อื่น โดยผู้ใช้ไม่จำเป็นต้องทำการลงทะเบียนใหม่ ในปัจจุบันได้มีผู้ให้บริการรองรับการทำงานของโอเพนไอดีในหลายเว็บไซต์รวมถึง ยาฮู! เอโอแอล และ ออเรนจ์ และมีการประกาศของ ไมโครซอฟท์ กูเกิล เวอริไซน์ และ ไอบีเอ็ม โดยรวมไปถึงการทำงานผ่านเว็บเบราว์เซอร์ ไฟร์ฟอกซ์ รุ่น 3.0ประวัติ ประวัติ. โอเพนไอดีพัฒนาขึ้นโดยนายแบรด ฟิตสแพทริก (Brad Fitzpatrick) เจ้าของเว็บไซต์ LiveJournal ในขั้นเริ่มต้นเทคโนโลยีของฟิตสแพทริกยังไม่เป็นมาตรฐานที่ชัดเจน ต่อมาเมื่อมีการทำงานในหลายๆ ส่วน และได้รับเสียงตอบรับจากการใช้งานจริง การจัดการประชุมระหว่างผู้พัฒนาและผู้ร่วมผลประโยชน์ได้ร่วมกันจัดทำจนเป็นสากล ด้วยการร่วมมือจากทุกฝ่ายจึงได้เรียกมาตรฐานนี้ว่า โอเพนไอดีการใช้งาน การใช้งาน. จากข้อมูลในเดือนธันวาคม พ.ศ. 2552 มีการเปิดใช้งานโอเพนไอดีบนอินเทอร์เน็ตแล้วกว่า 1พันล้านไอดี และมีกว่า 9ล้านเว็บไซต์ รองรับการใช้งานโอเพนไอดีมูลนิธิโอเพนไอดี มูลนิธิโอเพนไอดี. มูลนิธิโอเพนไอดี (OpenID Foundation) เป็นองค์กรไม่แสวงผลกำไรที่จัดตั้งขึ้นในสหรัฐอเมริกา มูลนิธิโอเพนไอดีจัดตั้งขึ้นเพื่อจัดการเรื่องลิขสิทธิ์ เครื่องหมายการค้า การทำตลาด และกิจกรรมอื่นๆที่เกี่ยวข้องกับความสำเร็จของชุมชนโอเพนไอดีคณะกรรมการ คณะกรรมการ. คณะกรรมการของมูลนิธิโอเพนไอดีประกอบด้วยตัวแทนจากชุมชนโอเพนไอดีหกคน และตัวแทนหกคนจากบริษัทต่างๆ</doc>
