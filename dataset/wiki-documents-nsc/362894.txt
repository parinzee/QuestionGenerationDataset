<doc id="362894" url="https://th.wikipedia.org/wiki?curid=362894" title="ชัยภักดิ์ ศิริวัฒน์">ชัยภักดิ์ ศิริวัฒน์ นายกองเอก ชัยภักดิ์ ศิริวัฒน์ หรือ บิ๊กแนต อดีตหัวหน้าพรรคราษฎร และอดีตรัฐมนตรีประจำสำนักนายกรัฐมนตรี รัฐมนตรีช่วยว่าการกระทรวงคมนาคม และกระทรวงมหาดไทย อดีตสมาชิกสภาผู้แทนราษฎรจังหวัดอุตรดิตถ์หลายสมัย ปัจจุบันดำรงตำแหน่งนายกสมาคมฮอกกี้แห่งประเทศไทยประวัติ ประวัติ. ชัยภักดิ์ ศิริวัฒน์ (โรมัน: Chaiyapak Siriwat) เกิดเมื่อวันที่ 24 มิถุนายน พ.ศ. 2499 เป็นบุตรคนที่ 1 ในจำนวน 4 คน ของพลเรือตรีชอบ กับนางสุพัตรา (วิจิตรานนท์) ศิริวัฒน์ จบการศึกษาระดับปริญญาตรี สาขาวิชาการตำรวจ จากมหาวิทยาลัยเซนต์เกรกอรี (AS. BS. Police Science – St. Gregory's University) ประเทศสหรัฐอเมริกา และ ปริญญาโท จากคณะรัฐศาสตร์ มหาวิทยาลัยรามคำแหง ด้านชีวิตรอบครัวสมรสกับนางนฤมล ศิริวัฒน์ สมาชิกวุฒิสภา จังหวัดอุตรดิตถ์การทำงาน การทำงาน. ชัยภักดิ์ ศิริวัฒน์ เริ่มทำงานเป็นเจ้าของธุรกิจหนังสือพิมพ์ซันเดย์นิวส์ และต่อมาจึงได้เข้ามาทำงานการเมือง เป็นสมาชิกสภาผู้แทนราษฎร จังหวัดอุตรดิตถ์ สังกัดพรรคราษฎร โดยดำรงตำแหน่งหัวหน้าพรรค ต่อมาได้ลาออกจากพรรคราษฎร และย้ายมาสังกัดพรรคประชากรไทย ในปี พ.ศ. 2538 เกิดกรณีกลุ่มงูเห่าขึ้นในพรรคประชากรไทย ซึ่งนายชัยภักดิ์ ได้ให้การสนับสนุนนายชวน หลีกภัย เป็นนายกรัฐมนตรี แต่ต่อมาภายหลังการโปรดเกล้าฯ แต่งตั้งนายกรัฐมนตรีแล้ว นายชัยภักดิ์ จึงได้ลาออกจากการเป็น ส.ส. ในการทำงานการเมืองเคยได้รับตำแหน่งรัฐมนตรีประจำสำนักนายกรัฐมนตรี ในรัฐบาลของพลเอกสุจินดา คราประยูร เป็นรัฐมนตรีช่วยว่าการกระทรวงคมนาคม ในรัฐบาลบรรหาร และรัฐมนตรีช่วยว่าการกระทรวงมหาดไทย ในรัฐบาลชวลิตการกีฬา การกีฬา. ชัยภักดิ์ ศิริวัฒน์ เป็นนายกสมาคมฮอกกี้แห่งประเทศไทย และยังได้รับการเลือกตั้งจากสมาชิกสหพันธ์ฮอกกี้เอเชีย ให้ดำรงตำแหน่งรองประธานสหพันธ์ เมื่อต้นปี พ.ศ. 2554 และยังได้รับรางวัลนายกสมาคมฮอกกี้ยอดเยี่ยม ในการประกาศรางวัล AHF อะวอร์ด ที่กัวลาลัมเปอร์ ประเทศมาเลเซียอีกด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก - พ.ศ. 2538 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2540 - ได้รับพระราชทานยศ "นายกองเอก กองอาสารักษาดินแดน"</doc>
