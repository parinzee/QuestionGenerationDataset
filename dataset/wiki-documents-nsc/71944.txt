<doc id="71944" url="https://th.wikipedia.org/wiki?curid=71944" title="มาโต้ ชินจิ">มาโต้ ชินจิ มาโต้ ชินจิ () ตัวละครจากเกมซาวนด์โนเวลของ ไทป์-มูน และการ์ตูนเรื่อง เฟท/สเตย์ ไนท์ พี่ชายของซากุระ และเพื่อนเก่าของชิโร่ เขาเป็นรองประธานชมรมยิงธนูของโรงเรียนที่ออกจะหลงตัวเองและเป็นที่นิยมในหมู่สาวๆ เขาไม่ได้มีความสามารถโดดเด่นในเชิงเวทย์เช่นเดียวกับชิโร่ แม้ว่าตระกูลมาโต้จะเป็นตระกูลผู้ใช้เวทมนตร์ แต่เขากลับไม่มีความสามารถในเชิงเวทย์เลย จึงทำให้เขาไม่พอใจ และพยายามที่จะพิสูจน์ให้คนอื่นเห็นว่าตนเองก็มีดีด้วยการเข้าร่วมสงครามจอกศักดิ์สิทธิ์ครั้งที่ 5 นี้ บวกกับความทะเยอทะยานอยากของเขา จึงไม่เป็นที่น่าสงสัยเลยว่าเขาจะหักหลังเพื่อนของเขาได้อย่างหน้าตาเฉยเพื่อตัวเขาเอง เขาไม่พอใจที่ซากุระน้องสาวของเขาไปหาชิโร่ที่บ้านทุกวันๆ เขาจึงเสนอข้อตกลงกับรินในการร่วมมือกันในสงครามจอกศักดิ์สิทธิ์ แต่รินก็ได้ปฏิเสธไปเพราะรู้ถึงเนื้อแท้ของเขานั่นเอง สำหรับ เสียงพากย์ ของชินจินั้นเป็นเสียงของ คามิยะ ฮิโรชิ ในภาษาญี่ปุ่น, เด้าจ์ เออโฮลทซ์ ในภาษาอังกฤษ และ มนูญ เรืองเชื้อเหมือน ในภาษาไทยบทบาทในเรื่อง บทบาทในเรื่อง. เขาเป็นเพียงแค่มาสเตอร์ชั่วคราวของไรเดอร์ ด้วยบทบาทของเขาทำให้เขาดูเป็นปิศาจร้ายอย่างแท้จริง ไม่ว่าจะเป็นคนที่ขี้ขลาด เห็นแก่ตัว และชอบลอบกัด ซึ่งเขาก็เหมือนกับชิโร่ในตอนแรกคือไม่มีทักษะทางเวทมนตร์ แต่ตอนหลังชิโร่มีทักษะทางเวทมนตร์ แต่เขาก็ไม่มี เพราะว่าเขาไม่ได้มีพลังเวทมนตร์อยู่ในตัวเองเลยแม้แต่น้อยนิด เพราะเขาไม่ใช่มาสเตอร์ที่แท้จริงของไรเดอร์ เขาจึงจำเป็นที่จะต้องใช้สิ่งที่มีลายมนตราจาก มาสเตอร์ที่แท้จริง ของไรเดอร์สลักอยู่ ซึ่งสิ่งนั้นคือ หนังสือของผู้ดูแลตัวปลอม ซึ่งสามารถทำหน้าที่ได้เสมือนลายมนตราของจริง แต่ไม่ทั้งหมด แต่ก็ทำให้สามารถใช้คำสั่งมนตราได้ ซึ่งเขาได้ใช้มันในการควบคุมไรเดอร์ และด้วยที่เขาไม่มีคุณสมบัติพอที่จะเป็นมาสเตอร์ ทำให้คำสั่งเดิมของมาสเตอร์คนเก่ายังคงอยู่กับไรเดอร์ และเมื่อเธอเสียชีวิต หนังสือเล่มนี้ก็จะถูกเผาทำลายลงด้วยมนตราที่สลักไว้นั่นเอง ซึ่งในอะนิเมะจะบ่งบอกได้ว่าเขาได้ใช้คำสั่งมนตราบังคับเพื่อข่มขืนไรเดอร์ และยังข่มขืนซากุระ น้องสาวของตนเองอีกด้วย เขาได้ถูกฆ่าตายในบท เฟท โดย เบอร์เซิร์กเกอร์ และในบท เฮฟเว่นส์ ฟีล โดย ซากุระด้านมืด ในขณะที่เขาพยายามจะข่มขืนเธออีกครั้ง แต่ในบท อันลิมิเต็ด เบลด เวิร์คส" เขาได้แพ้สงครามและสูญเสียไรเดอร์ไป เขาจึงได้ไปขอความช่วยเหลือจาก คิเรย์ และได้ยืม กิลกาเมช มาจากเขาเพื่อใช้เป็นข้ารับใช้ แต่กิลกาเมชก็ได้ทำร้ายเขาเอง และส่งเขาเข้าโรงพยาบาล ในท้ายสุด เขาก็รอดชีวิตและกลับตัวเป็นคนดี ไรเดอร์ ใน เฟท/ฮอลโลว์ อทาราเซีย ได้พูดถึง เพอร์ซีอุส ผู้ที่สังหารเมดูซ่า ว่าเหมือนเขา ในเรื่องที่ถูกคนอื่นจัดการ</doc>
