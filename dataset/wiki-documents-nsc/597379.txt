<doc id="597379" url="https://th.wikipedia.org/wiki?curid=597379" title="วิทยาลัยการศึกษา มหาวิทยาลัยพะเยา">วิทยาลัยการศึกษา มหาวิทยาลัยพะเยา วิทยาลัยการศึกษา มหาวิทยาลัยพะเยา () เป็นอีก 1 คณะ/วิทยาลัย ของมหาวิทยาลัยพะเยา มีหน้าที่รับผิดชอบในการผลิตบัณฑิตครู และบุคลากรทางการศึกษา เช่นเดียวกันกับคณะศึกษาศาสตร์/ครุศาสตร์ ของมหาวิทยาลัยอื่นๆ โดยมุ่งเน้นพัฒนานิสิตให้เป็นบุคลากรทางการศึกษาที่มีความแกร่งกล้าวิชาการ และเชี่ยวชาญวิชาชีพครู โดยก่อตั้งขึ้นเมื่อวันที่ 1 ตุลาคม พ.ศ. 2556ประวัติ ประวัติ. วิทยาลัยการศึกษา เดิมเป็นบัณฑิตวิทยาลัยในสังกัดศูนย์วิทยบริการจังหวัดพะเยา มหาวิทยาลัยนเรศวร และในปี พ.ศ. 2548 ศูนย์วิทยบริการ จังหวัดพะเยา ได้เปลี่ยนเป็นมหาวิทยาลัยนเรศวร พะเยา บัณฑิตวิทยาลัยจึงเปลี่ยนเป็น สำนักงานการศึกษาภาคพิเศษ ต่อมาในวันที่ 16 กรกฎาคม พ.ศ. 2553 มหาวิทยาลัยนเรศวร พะเยา ได้รับการยกฐานะเป็น มหาวิทยาลัยพะเยา สำนักงานการศึกษาภาคพิเศษ จึงได้เปลี่ยนเป็นวิทยาลัยการศึกษาต่อเนื่อง ต่อมาในคราวประชุมสภามหาวิทยาลัยพะเยา ครั้งที่ 5/2556 เมื่อวันที่ 14 กันยายน พ.ศ. 2556 ได้มีมติให้ยุบเลิกวิทยาลัยการศึกษาต่อเนื่องและให้จัดตั้งวิทยาลัยการศึกษา ขึ้นเป็นส่วนงานวิชาการใหม่ตามความในมาตรา 7 (3) มาตรา 8 และมาตรา 21 แห่งพระราชบัญญัติมหาวิทยาลัยพะเยา พ.ศ. 2553 โดยให้มีผลบังคับใช้ตั้งแต่วันที่ 1 ตุลาคม พ.ศ. 2556 เป็นต้นไป กับมอบหมายภารกิจด้านการศึกษา โดยเฉพาะความรับผิดชอบในการบริหารจัดการหลักสูตรด้านการศึกษาทุกระดับทั้งระดับปริญญาตรี ปริญญาโท และปริญญาเอก และให้โอนย้ายพนักงานมหาวิทยาลัยพะเยา ทั้งหมดจากวิทยาลัยการศึกษาต่อเนื่องไปสังกัดวิทยาลัยการศึกษา และให้ย้ายสาขาวิชาการศึกษา จากเดิมที่สังกัดคณะศิลปศาสตร์ มาสังกัดกับวิทยาลัยการศึกษาด้วย ทำให้สามารถดำเนินการบริหารจัดการกิจการได้อย่างต่อเนื่องสัญลักษณ์สัญลักษณ์. - สัญลักษณ์ประจำวิทยาลัยการศึกษา เป็นเปลวเทียนรูปดอกบัว ด้านล่างมีชื่อวิทยาลัยการศึกษา สีม่วง และชื่อ ภาษาอังกฤษ SCHOOL OF EDUCATION สีขาว บนพื้นแถบโค้งสีทอง หมายถึง การศึกษาดุจแสงแห่งเปลวเทียน เมื่อความสว่างของเปลวเทียนรวมกัน คือ ความสว่างของชีวิต - สีทอง หมายถึง ความรุ่งเรืองแห่งปัญญา - สีชมพู หมายถึง ความมีพลังและความคิดสร้างสรรค์ - หมายถึง ความมีพลังแห่งความคิดสร้างสรรค์และความรุ่งเรืองแห่งปัญญา - พระพฤหัสบดี เป็นตัวแทนของความเป็นครู ใช้เป็นสัญลักษณ์ของสโมสรนิสิตวิทยาลัยการศึกษา​สาขาวิชา​สาขาวิชา. - สาขาวิชาการศึกษา มีแขน 7 แขนง ได้แก่- แขนงวิชาคณิตศาสตร์ - แขนงวิชาเคมี - แขนงวิชาชีววิทยา - แขนงวิชาพลศึกษา - แขนงวิชาภาษาไทย - แขนงวิชาฟิสิกส์ - แขนงวิชาภาษาอังกฤษ - สาขาวิชาการบริหารการศึกษา - สาขาวิชาหลักสูตรและการสอน - สาขาวิชาเทคโนโลยีทางการศึกษาหลักสูตรการศึกษาทำเนียบคณบดีการรับสมัคร การรับสมัคร. วิทยาลัยการศึกษา มหาวิทยาลัยพะเยา มีโครงการรับนิสิตเข้าทำการศึกษาในหลักสูตรการศึกษาบัณฑิตทั้งสิ้น 4 โครงการ ดังนี้1. โครงการรับตรง 10% ของนักเรียนชั้นมัธยมศึกษาปีที่ 6 เปิดรับสมัครสำหรับนักเรียนจำนวน 10% ในระดับชั้นมัธยมศึกษาปีที่ 6 ของโรงเรียน จากโรงเรียนที่ร่วมโครงการ โดยนักเรียนแจ้งความประสงค์ที่ครูแนะแนว/โรงเรียน ของตนเองเพื่อพิจารณาคัดเลือก 2. โครงการนักเรียนเรียนดี รับสมัครจากนักเรียนหรือนักศึกษาที่กำลังศึกษาในชั้นมัธยมศึกษาปีที่ 6 สายสามัญ ในโครงการจัดการศึกษาปกติ ของโรงเรียนในสังกัดสำนักงานคณะกรรมการการศึกษาขั้นพื้นฐานหรือในสังกัดสำนักงานคณะกรรมการการศึกษาเอกชน หรือเป็นผู้ที่กำลังศึกษาในชั้นเรียนปีการศึกษาสุดท้ายของโรงเรียนพระปริยัติธรรมแผนกสามัญศึกษา ในเขตจังหวัดเชียงใหม่ เชียงราย แพร่ น่าน ลำปาง ลำพูน แม่ฮ่องสอน และพะเยา 3. ระบบรับตรง (โควตาทั่วประเทศ) รับสมัครจากนักเรียนหรือนักศึกษาที่กำลังศึกษาในชั้นมัธยมศึกษาปีที่ 6 สายสามัญ ในโครงการจัดการศึกษาปกติ ของโรงเรียนในสังกัดสำนักงานคณะกรรมการการศึกษาขั้นพื้นฐานหรือในสังกัดสำนักงานคณะกรรมการการศึกษาเอกชน หรือเป็นผู้ที่กำลังศึกษาในชั้นเรียนปีการศึกษาสุดท้ายของโรงเรียนพระปริยัติธรรมแผนกสามัญศึกษาทั่วประเทศ 4. โครงการเพิ่มโอกาสทางการศึกษาสู่มหาวิทยาลัยพะเยา รับสมัครจากนักเรียนหรือนักศึกษาที่กำลังศึกษาในชั้นมัธยมศึกษาปีที่ 6 สายสามัญ ในโครงการจัดการศึกษาปกติ ของโรงเรียนในสังกัดสำนักงานคณะกรรมการการศึกษาขั้นพื้นฐานหรือในสังกัดสำนักงานคณะกรรมการการศึกษาเอกชน หรือเป็นผู้ที่กำลังศึกษาในชั้นเรียนปีการศึกษาสุดท้ายของโรงเรียนพระปริยัติธรรมแผนกสามัญศึกษาทั่วประเทศ 5. การคัดเลือกบุคคลเข้าศึกษาในสถาบันอุดมศึกษาระบบกลาง (Admissions) ในปีการศึกษา 2560 เป็นปีแรกที่มาการรับสมัครผ่านระบบกลาง (Admissions) โดยรับสมัครผ่านสมาคมที่ประชุมอธิการบดีแห่งประเทศไทยกิจกรรม โครงการต่างๆกิจกรรม โครงการต่างๆ. - โครงการนิสิตครูใจอากล้าทำความดี "ค่ายครูสร้างคน คนสร้างค่าย"เป็นกิจกรรมที่มีวัตถุประสงค์เพื่อพัฒนานิสิตของวิทยาลัยการศึกษาสู่การเป็นบัณฑิตที่เป็นคนเก่ง คนดี และมีความสุขพร้อมทั้งมีการส่งเสริมให้นิสิตมีกิจกรรมที่สร้างสรรค์ เป็นประโยชน์ต่อชุมชนและตัวนิสิตเอง ซึ่งจะส่งผลให้นิสิตเมื่อสำเร็จการศึกษาออกไปแล้วมีคุณลักษณะบัณฑิตที่พึงประสงค์ตามที่มหาวิทยาลัยกำหนด คือ มีคุณธรรมจริยธรรม, มีความรู้, มีทักษะทางปัญญา, มีทักษะความสัมพันธ์ระหว่างบุคคลและความรับผิดชอบ, มีทักษะการวิเคราะห์เชิงตัวเลข การสื่อสารและการใช้เทคโนโลยีสารสนเทศ, เป็นผู้มีที่บุคลิกภาพ สุขภาพ และสุนทรียภาพ และเพื่อให้สอดคล้องตามปณิธานของมหาวิทยาลัยที่ว่า “ปัญญาเพื่อความเข้มแข็งของชุมชน” โดยมีกิจกรรมในโครงการ ดังนี้ การสอนเสริมในรายวิชาที่ต้องใช้ในการทดสอบทางการศึกษาระดับชาติขั้นพื้นฐาน (Ordinary National Education Test) หรือการสอบ O-NET, การพัฒนาพื้นที่โรงเรียน, การพัฒนาสุขภาพ, กิจกรรมชุมชนสัมพันธ์ ฯลฯ - การฝึกอบรมผู้บังคับบัญชาลูกเสือ ขั้นความรู้เบื้องต้น (B.T.C. Basic Unit Leader Training Course) เป็นการฝึกอบรมให้กับนิสิตชั้นปีที่ 3 ของวิทยาลัยการศึกษา เพื่อให้นิสิตมีความรู้ความสามารถในการจัดกิจกรรมลูกเสือ ระดับเบื้องในขณะออกฝึกประสบการณ์วิชาชีพครูในสถานศึกษา</doc>
