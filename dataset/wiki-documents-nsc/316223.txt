<doc id="316223" url="https://th.wikipedia.org/wiki?curid=316223" title="สมาคมสร้างคุณค่าสากล">สมาคมสร้างคุณค่าสากล สมาคมสร้างคุณค่าสากล (อังกฤษ : Soka Gakkai International) เป็นองค์กรพุทธศาสนา ที่มีสมาชิกมากกว่า 12 ล้านคนใน 192 ประเทศและเขตปกครอง (ข้อมูลปี ค.ศ. 2008) โดยสมาชิกสมาคมจะปรับใช้หลักพุทธธรรมของพระนิชิเร็นไดโชนินกับการดำเนินชีวิตในแต่ละวันการก่อตั้ง การก่อตั้ง. สมาคมสร้างคุณค่าสากล ก่อตั้งขึ้นโดย ดร.ไดซาขุ อิเคดะ นายกสมาคมโซคา งัคไก ในขณะนั้น ซึ่งได้วางแผนเผยแผ่ธรรมไพศาลไปทั่วโลก ดังนั้นจึงได้เรียกรวมสมาชิกในท้องถิ่นต่าง ๆ 51 ประเทศทั่วโลก มารวมตัวประชุมสันติภาพทั่วโลกครั้งที่ 1 จัดขึ้นที่เกาะกวม เมื่อวันที่ 26 มกราคม พ.ศ. 2518 การประชุมครั้งนี้ ได้มีการก่อตั้งสมาคมโซคา สากล ทำให้รากฐานการสร้างความเจริญก้าวหน้าในการเผยแผ่ธรรมไพศาลทั่วโลก ได้รับการจัดวางอย่างเรียบร้อย ภายหลังจากนั้น วันที่ 26 มกราคม เป็นวันสมาคมสร้างคุณค่าสากลกิจกรรม กิจกรรม. สมาคมสร้างคุณค่าสากลมีการดำเนินกิจกรรมหลักใน 3 ด้าน ดังนี้- ส่งเสริมสันติภาพ วัฒนธรรม และการศึกษาไปสู่ทั่วโลก โดยอยู่บนพื้นฐานของพุทธธรรมของพระนิชิเร็นไดโชนิน - ส่งเสริมให้ทั่วโลกเกิดสันติภาพ โดยการสร้างสายสัมพันธ์ระหว่างประชาชนธรรมดาของประเทศต่าง ๆ ทั่วโลก - ส่งเสริมการศึกษาและปฏิบัติพุทธธรรมของพระนิชิเร็นไดโชนิน ด้วยพื้นฐานที่มุ่งให้ทุกคนเป็นพลเมืองที่ดีตามขนมธรรมเนียมและกฏหมายของแต่ละประเทศเหตุการณ์สำคัญแห่งการเผยแผ่ธรรมไพศาล เหตุการณ์สำคัญแห่งการเผยแผ่ธรรมไพศาล. ในปี พ.ศ. 2538 ได้มีการกำหนด กฎบัตรเอสจีไอ ที่ชูแนวลัทธิมนุษยนิยมของเอสจีไออย่างชัดเจนขึ้นมา และได้ขยายการเคลื่อนไหวเพื่อสร้างสันติภาพ วัฒนธรรม และการศึกษา ที่มีแนวคิดของพุทธธรรมเป็นพื้นฐานอย่างกว้างขวางทั่วโลกนับตั้งแต่ พ.ศ. 2526 เป็นต้นมา ในวันที่ 26 มกราคม ซึ่งเป็นวันเอสจีไอ ของทุกปี อาจารย์อิเคดะก็จะแถลง ข้อเสนอที่ระลึกวันเอสจีไปเพื่อที่จะสร้างสันติภาพขึ้นมาในโลก กระแสคลื่นแห่งลัทธิมนุษยนิยมและลัทธิสันติภาพจึงได้แผ่ขยายไปทั่วโลกกฎบัตรเอสจีไอ กฎบัตรเอสจีไอ. ประกาศเมื่อวันที่ 23 พฤศจิกายน พ.ศ. 2538 ในที่ประชุมหัวหน้าระดับภาคครั้งที่ 93 กฎบัตรนี้ ซึ่งได้บัญญัติเป็นลายลักษณ์อักษรถึงแนวปรัชญาและหลักเกณฑ์ในการเคลื่อนไหวของสมาคมอย่างชัดเจนนั้น ได้ผ่านการพิจารณาจากคณะกรรมการยกร่างกฎบัตรของสมาคมมาหลายครั้ง และบัญญัติขึ้นมาโดยได้รับความเห็นชอบจากประเทศต่าง ๆ ในเครือข่ายของสมาคมสร้างคุณค่า มี 10 ข้อดังนี้- 1.เอสจีไอ จะส่งเสริมการศึกษา วัฒนธรรม และสันติภาพของมวลมนุษยชาติ โดยอยู่บนพื้นฐานของพุทธธรรมที่ให้ความเคารพศักดิ์ศรีของชีวิต - 2.เอสจีไอ ในฐานะ พลเมืองโลก จะปกป้องสิทธิมนุษยชนขั้นพื้นฐาน โดยไม่แบ่งแยกความแตกต่างระหว่างชนชาติ - 3.เอสจีไอ จะเคารพและปกป้อง เสรีภาพในการนับถือศาสนา - 4.เอสจีไอ จะส่งเสริมความเข้าใจในพุทธธรรมของพระนิชิเรนไดโชนิน ให้กว้างขวาง ดวยการพูดคุยแลกเปลี่ยนความคิดเห็นกันในหมู่ประชาชน และทำให้แต่ละคนบรรลุถึงซึ่งความสุขได้ - 5.เอสจีไอ จะส่งเสริมสมาชิกให้เป็น พลเมืองดี และบำเพ็ญคุณประโยชน์ในการสร้างความเจริญรุ่งเรืองในแต่ละสังคม ในแต่ละบ้านเมือง - 6.เอสจีไอ จะเคารพใน เสรีภาพ และ ความเป็นเอกเทศ ของแต่ละองค์กรที่อยู่ในเครือข่าย โดยให้สอดคล้องกับสภาพทั่วไปของแต่ละประเทศ - 7.เอสจีไอ จะให้ความเคารพต่อ ศาสนา อื่น จะพูดคุยสนทนาและแสวงหาความร่วมมือกันในการแก้ไข ปัญหาพื้นฐานเกี่ยวกับมนุษยชาติ โดยอยู่บนพื้นฐานแห่งเจตนารมณ์ เมตตาธรรม ของพุทธศาสนา - 8.เอสจีไอ จะเคารพต่อความหลากหลายของ วัฒนธรรม และส่งเสริมสมาชิกให้มีการแลกเปลี่ยนวัฒนธรรม เพื่อสร้างความเข้าใจซึ่งกันและกัน และเป็นชุมชนสากลที่มีความสมัครสมานสามัคคีกัน - 9.เอสจีไอ จะส่งเสริมและรณรงค์ให้เกิด การปกป้องคุ้มครองธรรมชาติและสิ่งแวดล้อม บน พื้นฐานของพุทธปรัชญาแห่งการอยู่ร่วมกัน - 10.เอสจีไอ จะสนับสนุนการส่งเสริมการศึกษาใน แนวทางแห่งการค้นคว้าหาความจริง พร้อมทั้ง พัฒนาความรู้ และการศึกษา เพื่อทำให้ประชาชนสามารถเสริมสร้างบุคลิกลักษณะของแต่ละคน และนำมาซึ่งชีวิตที่มีความสุขกิจกรรมด้านสิทธิมนุษยชน กิจกรรมด้านสิทธิมนุษยชน. สมาคมได้ทำการเผยแผ่ลัทธิมนุษยนิยม โดยมีพุทธธรรมเป็นพื้นฐานและเป้าหมาย ได้มีการรณรงค์เรื่องสิทธิมนุษยชนโดยตลอด เช่น ความเป็นอิสรภาพของสตรีเพศ ความเท่าเทียมกันของเพศหญิงและเพศชาย การทำแท้ง การเหยียดสีผิวความสำเร็จของสมาคม ความสำเร็จของสมาคม. จากการที่ได้ทุ่มเทพลังทั้งหมดในการเคลื่อนไหว ทำให้กระแสคลื่นแห่งมนุษยนิยมที่มีพุทธธรรมเป็นรากฐานได้แผ่ขยายออกไปในระดับโลก และเป็นเส้นทางการเผยแผ่ธรรมไพศาลทั่วโลกของพุทธธรรมก็ได้ถูกเปิดออกไป และงานที่ยิ่งใหญ่ในประวัติศาสตร์ของพุทธศาสนาก็ได้ปรากฏเป็นจริงขึ้นมาเป็นครั้งแรกปัจจุบันได้เข้าสู่ยุคสมัยที่สมาชิกเอสจีไอได้ทำการเคลื่อนไหว ในการปฏิบัติพุทธธรรมของพระนิชิเรนไดโชนิน อยู่ในท้องถิ่นต่าง ๆ ทั่วโลกกว่า 192 ประเทศเขตแคว้น (ข้อมูลปี ค.ศ. 2008)ผู้บริหารของสมาคมผู้บริหารของสมาคม. - ไดซาขุ อิเคดะ ผู้ก่อตั้งและประธานสมาคมสร้างคุณค่าสากล (นายกกิตติมศักดิ์ของสมาคมสร้างคุณค่า) - ฮิโรมาสะ อิเคดะ รองประธานสมาคมสร้างคุณค่าสากล (รองนายกสมาคมสร้างคุณค่า) - มิโนรุ ฮาราดะ รักษาการประธานสมาคมสร้างคุณค่าสากล (นายกสมาคมสร้างคุณค่า) - โอบะ โยชิทากะ รองผู้อำนวยการสมาคมสร้างคุณค่าสากล</doc>
