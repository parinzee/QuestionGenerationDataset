<doc id="56164" url="https://th.wikipedia.org/wiki?curid=56164" title="ปรีชา ชนะภัย">ปรีชา ชนะภัย ปรีชา ชนะภัย หรือที่รู้จักกันในชื่อ เล็ก คาราบาว เป็นนักแสดง นักร้อง นักดนตรี และมือกีตาร์วงคาราบาว และเป็นนักกีตาร์ฝีมือดีคนหนึ่งของเมืองไทย มีความสามารถในการเล่นกีตาร์โดยไม่ใช้ปิ๊ก มีฝีมือการโซโล่กีตาร์อันดับต้น ๆ ของประเทศ รวมทั้งเล่นเครื่องดนตรีได้หลากหลาย เช่น แบนโจ, คีย์บอร์ด , เปียโน , กลอง , ซอ เป็นต้น บทเพลงที่แสดงถึงความสามารถทางดนตรีของเล็กที่เห็นเด่นชัดคือเพลง ขุนเขายะเยือก ซึ่งเป็นเพลงบรรเลงที่มีการโซโล่กีตาร์ยาวนานถึง 5 นาที ในอัลบั้ม หากหัวใจยังรักควาย ในปี พ.ศ. 2538 ที่สมาชิกวงในยุคคลาสสิกไลน์อัพกลับมารวมตัวกันอีกครั้ง หลังจากที่แยกย้ายกันไปทำอัลบั้มเดี่ยวของแต่ละคนประวัติแรกเริ่ม ประวัติ. แรกเริ่ม. เล็ก คาราบาว เกิดเมื่อวันที่ 18 เมษายน พ.ศ. 2498 ที่กรุงเทพมหานคร เล็กจบการศึกษาระดับมัธยมต้นที่โรงเรียนวัดเขมาภิรตาราม และเข้าเรียนระดับอาชีวศึกษาที่โรงเรียนช่างก่อสร้างอุเทนถวาย รุ่นเดียวกับแอ๊ด - ยืนยง โอภากุลก่อตั้งวงเพรสซิเดนท์และเข้าร่วมวงคาราบาว ก่อตั้งวงเพรสซิเดนท์และเข้าร่วมวงคาราบาว. เล็กเล่นดนตรีครั้งแรกในแนวเพลงคลาสสิก และเข้าร่วมกับวงเพรสซิเดนท์ เล่นตามห้องอาหารในโรงแรมต่าง ๆ ในตำแหน่งมือกีตาร์ เป็นที่เลื่องลือกันในหมู่นักดนตรีว่า เล่นได้ดี จนกระทั่งแอ๊ดกับวงคาราบาวและวงโฮป ซึ่งเป็นวงแบ็คอัพได้มาเล่นดนตรีในโรงแรมเดียวกัน โดยวงเพรสซิเดนท์เริ่มเล่นก่อน และต่อด้วยคาราบาว แต่เมื่อถึงคิวของวงคาราบาว เล็กได้ขอเพลงที่ทำให้วงคาราบาวและวงโฮป ถูกไล่ออกและตกงานคือเพลง ลุงขี้เมา ในอัลบั้ม ขี้เมา ที่วางแผงเมื่อปี พ.ศ. 2524 ซึ่งเป็นเพลงไทย หลังเล็กที่อยู่ในอาการมึนเมาทราบข่าวก็เข้าไปพังทรัพย์สินในโรงแรมจนแอ๊ดต้องเข้าไปช่วย หลังจากนั้นเล็กจึงต้องชดใช้ความผิดด้วยการเข้าร่วมวงคาราบาว และออกอัลบั้มในชุดที่ 2 ของวง ในชุด แป๊ะขายขวด ในปี พ.ศ. 2525โด่งดัง โด่งดัง. เมื่อคาราบาวโด่งดังถึงขีดสุดจากอัลบั้ม เมด อิน ไทยแลนด์ ที่สามารถทำยอดขายได้สูงที่สุดในประเทศไทยถึง 5,000,000 ตลับในปี พ.ศ. 2527 เล็กจึงได้แสดงภาพยนตร์เป็นครั้งแรก ในเรื่อง หยุดหัวใจไว้ที่รัก ซึ่งได้บินไปถ่ายทำไกลถึงประเทศญี่ปุ่น โดยรับบทเป็นพระเอกเอง ประกบคู่กับนางเอก อนุสรา จันทรังษี และหลังจากนั้นก็ได้ขึ้นคอนเสิร์ตทำโดยคนไทยซึ่งเป็นคอนเสิร์ตใหญ่ของวงที่สนามเวโลโดรม หัวหมาก ในต้นปี พ.ศ. 2528 ซึ่งคอนเสิร์ตดังกล่าวมีผู้ชมกว่า 60,000 คน และได้แสดงภาพยนตร์เรื่องเสียงเพลงแห่งเสรีภาพ ที่ออกฉายในปีเดียวกันด้วย โดยสมาชิกวงคาราบาวได้ร่วมแสดงกันทุกคนแยกวง แยกวง. เล็กออกอัลบั้มเดี่ยวของตนชุดแรกในปี พ.ศ. 2532 ในช่วงที่วงคาราบาวพักวง ในชื่อชุด ดนตรีที่มีวิญญาณ มีความโดดเด่นและทันสมัยในแนวดนตรีในแบบโพรเกรสซีฟร็อก จึงทำให้ได้รับรางวัลสีสันอะวอร์ดส์ทั้งสาขาศิลปินชายยอดเยี่ยมและอัลบั้มยอดเยี่ยมในปีนั้นด้วย และมีอัลบั้มเดี่ยวออกมาต่อจากนั้นอีก 3 ชุด คือ 1945 นางาซากิ, ภูผาหมอก, เราคนไทย หลังจากนั้น หมี - ขจรศักดิ์ หุตะวัฒนะ ขอเข้าร่วมวงคาราบาวในตำแหน่งกีตาร์โซโล่ เล็กจึงขอลาออกจากวง หลังจากนั้นเล็กมีอัลบั้มของตนเองตามมาอีกหลายชุด เช่น ล. เล็ก, มีดกรีดใจ, ขอทานเจ้าสำราญ, โลกใบนี้ เป็นต้น ก่อนจะกลับมาร่วมวงคาราบาวอีกครั้งตั้งแต่อัลบั้ม อเมริกันอันธพาล ปี พ.ศ. 2541 จนถึงปัจจุบันชีวิตส่วนตัวและธุรกิจ ชีวิตส่วนตัวและธุรกิจ. ชีวิตส่วนตัว เล็กสมรสกับ ศศิธร ชนะภัย โดยมีบุตรชาย 2 คน ชื่อ ต๊อด และ แฟ้บ (ประกาศิต) โดยบุตรคนแรกเกิดจากภรรยาเก่า และมีกิจการส่วนตัวนอกเหนือจากการเล่นดนตรีคือ ผลิตกีตาร์โปร่งในนามของวงคาราบาว โดยเริ่มผลิตออกมาตั้งแต่ปลายปี พ.ศ. 2547 โดยผลิตออกมา 2 ชุด ใช้ชื่อรุ่นว่า คนเก็บฟืน และ มนต์เพลงคาราบาว และได้ร่วมแสดงภาพยนตร์อีกครั้งในเรื่อง แฟนฉัน ในปี พ.ศ. 2546 ที่โด่งดัง โดยรับบทเป็นพ่อของตัวละครเด็กหญิงในเรื่อง และออกหนังสือที่เกี่ยวกับประสบการณ์การแสดงดนตรีในอเมริกา ในปี พ.ศ. 2545 ชื่อ 135 วัน อเมริกัน อเมริกา และอีกเล่มเกี่ยวกับประสบการณ์การเล่นดนตรีตั้งแต่ยุคแรก ๆ ในปี พ.ศ. 2550 ชื่อ ...เบื้องบนเป็นแผ่นฟ้ากว้าง... เล็ก คาราบาว มีบุคลิกที่ค่อนข้างเงียบขรึม ไว้หนวดยาวเป็นเอกลักษณ์ของตัวเอง โดยไว้มาตั้งแต่ยังหนุ่ม ปัจจุบัน เล่นเครื่องดนตรีไฟฟ้าน้อยลง โดยมีความสนใจอยู่ที่เครื่องดนตรีพื้นเมืองของภูมิภาคเอเชีย เช่น กู่เจิง, ซออู้ เป็นต้น และติดปิ๊กไว้กับเล็บนิ้วชี้มือขวาตัวเองอย่างถาวร มีกิจกรรมอดิเรกที่ชอบทำ คือ การเข้าห้องครัวทำอาหารด้วยตนเองผลงานอัลบั้มเดี่ยวผลงาน. อัลบั้มเดี่ยว. - ดนตรีที่มีวิญญาณ (พ.ศ. 2532) - 1945 นางาซากิ (พ.ศ. 2533) - เราคนไทย (พ.ศ. 2534) - ภูผาหมอก (พ.ศ. 2535) - ไม่ซ้าย ไม่ขวา (พ.ศ. 2537) - ล. เล็ก (พ.ศ. 2538) (มีการเปลี่ยนปกและชื่ออัลบั้มเป็น มีดกรีดใจ (พ.ศ. 2539) พร้อมเพิ่มเพลง มีดกรีดใจ และตัดเพลงทะเลใต้ (บรรเลง) ออกไป) - ขอทานเจ้าสำราญ (พ.ศ. 2539) - ไทย ร้อยเปอร์เซ็นต์ (พ.ศ. 2540) - ร็อคเพื่อชีวิต (พ.ศ. 2542) - ทะเลพลัดพราก (พ.ศ. 2544) - โลกใบนี้ (พ.ศ. 2552) - ไอ้ฟาย 1970 (พ.ศ. 2556)อัลบั้มรวมเพลงอัลบั้มรวมเพลง. - 15 ปี เล็ก คาราบาว - 3 ช่ากีตาร์ควาย - เล็กต้มยำ - เล็กบาวร็อค - โฟล์คบาว (บรรเลง) (พ.ศ. 2548) - โปร่งใส (บรรเลง) (พ.ศ. 2553) - ตัวตน...คนเพื่อชีวิต (พ.ศ. 2554)ผลงานร่วมกับศิลปินอื่นผลงานร่วมกับศิลปินอื่น. - อัลบั้ม เรา...คนไทย (ร่วมกับ ผองเพื่อนศิลปินเพื่อชีวิต) (พ.ศ. 2534) - อัลบั้ม กันและกัน (ร่วมกับ วงอินเดียน) (พ.ศ. 2536) - อัลบั้ม ปลั๊กหลุด (ร่วมกับ พงษ์สิทธิ์ คำภีร์) (พ.ศ. 2536) - อัลบั้ม สองชีวิต หนึ่งศรัทธา (ร่วมกับ พงษ์สิทธิ์ คำภีร์) (พ.ศ. 2547) - อัลบั้ม หวานใจข้าวเหนียว (ร่วมกับ สีเผือก คนด่านเกวียน) (พ.ศ. 2550) - อัลบั้ม รวมพลคนเหงา (ร่วมกับ เทียรี่ เมฆวัฒนา) - อัลบั้ม รวมพลคนมันส์ (ร่วมกับ เทียรี่ เมฆวัฒนา) - ร่วมร้องเพลง พ่อแม่กลับบ้านหน่อย - เสก โลโซ ในอัลบั้มชุด ใหม่ (พ.ศ. 2553) - บันทึกการแสดงสดคอนเสิร์ต ปลั๊กหลุด 2 (สดใส... ไม่อึกทึก) (ร่วมกับ พงษ์สิทธิ์ คำภีร์) (พ.ศ. 2556)ผลงานละคร / ภาพยนตร์ผลงานละคร / ภาพยนตร์. - ภาพยนตร์ ปล. ผมรักคุณ รับเชิญ พร้อมกับวงคาราบาว (พ.ศ. 2527) - ภาพยนตร์ หยุดหัวใจไว้ที่รัก (พ.ศ. 2527) - ภาพยนตร์ เสียงเพลงแห่งเสรีภาพ (พ.ศ. 2528) - ภาพยนตร์ แฟนฉัน (พ.ศ. 2546) - ละคร หมอผีไซเบอร์ รับเชิญ (พ.ศ. 2546) - ภาพยนตร์ เสียงเท่าฟ้าหน้าเท่ากลอง (พ.ศ. 2554 - ภาพยนตร์อิสระ)งานเขียนงานเขียน. - 135 วัน อเมริกัน อเมริกา (พ.ศ. 2545) - เบื้องบนเป็นแผ่นฟ้ากว้าง (พ.ศ. 2550) - เล็ก 'บาว เข้าครัว (พ.ศ. 2552)กีตาร์ที่เล็กใช้อยู่ในปัจจุบันกีตาร์ที่เล็กใช้อยู่ในปัจจุบัน. - กีตาร์ไฟฟ้า Carabao รุ่น Lekplorer - Gibson Explorer - Gibson J-180 - Carabao GW345 - Carabao GW 1290 - Carabao CST-RBW-30Ann-Rainbow Limited - Carabao MP2-SN-N</doc>
