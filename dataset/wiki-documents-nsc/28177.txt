<doc id="28177" url="https://th.wikipedia.org/wiki?curid=28177" title="เฮนรี คาเวนดิช">เฮนรี คาเวนดิช เฮนรี คาเวนดิช () (10 ตุลาคม พ.ศ. 2274–24 กุมภาพันธ์ พ.ศ. 2353) เป็นหลานของดยุคที่สองแห่งเดวอนไชร์ (Second Duke of Devonshire) ได้เข้าศึกษาในมหาวิทยาลัยเคมบริดจ์ แต่ต้องออกกลางคัน เขามีความสนใจในวิทยาศาสตร์เป็นอย่างมาก และงานของเขาส่วนใหญ่ก็มิได้ถูกตีพิมพ์ตอนที่เขายังมีชีวิตอยู่ นอกเหนือจากนี้ เขายังเป็นผู้ค้นพบไฮโดรเจน และการชั่งมวลโลกอีกด้วยการค้นพบไฮโดรเจน การค้นพบไฮโดรเจน. เฮนรี คาเวนดิช ได้ค้นพบแก๊สชนิดนี้ จากการที่เขาได้อธิบายความหนาแน่นของ"แก๊สไวไฟชนิดหนึ่ง ซึ่งถ้าเผาแล้วจะได้น้ำ" ลงในหนังสือชื่อ "On Factitious Airs" ในปี พ.ศ. 2309 ต่อมา อองตวน ลาวัวซิเอ ได้ทดลองซ้ำ และตั้งชื่อแก๊สนี้การชั่งมวลโลก การชั่งมวลโลก. นอกจากนี้ เฮนรี่ คาเวนดิช ได้รู้จักกันดีว่าเป็นผู้ค้นพบค่าคงตัวโน้มถ่วงสากล ค่านั้นคือ 6.67x10¹¹ (G) ซึ่งได้จากการทดลองด้วยเครื่องมือที่สร้างโดยจอห์น มิตเชล ซึ่งถึงแก่กรรมก่อนที่คาเวนดิชจะทดลองเสียอีก เครื่องมือที่ว่านั้นประกอบด้วยตาชั่งแบบบิด สำหรับใช้วัดแรงดึงดูดของลูกกลมตะกั่วสองลูก ทำให้เขาได้ค่าคงตัวโน้มถ่วงสากลตามกฎแรงดึงดูดระหว่างมวลของนิวตัน และเขาได้นำไปคำนวณมวลของโลก ซึ่งค่านี้เป็นที่ยอมรับมาจนถึงช่วงศตวรรษที่ 20 ค่ามวลของโลกที่ยอมรับกันในปัจจุบัน ผิดจากของคาเวนดิชไปเพียง 1% เท่านั้น</doc>
