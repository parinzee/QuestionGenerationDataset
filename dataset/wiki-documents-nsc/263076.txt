<doc id="263076" url="https://th.wikipedia.org/wiki?curid=263076" title="ชาคริต โภชะเรือง">ชาคริต โภชะเรือง ชาคริต โภชะเรือง เป็นนักเขียนจากบ้านดอนประดู่ ตำบลห้วยลึก อำเภอปากพะยูน จังหวัดพัทลุง มีผลงานนวนิยายเล่มแรกในชีวิตที่ชื่อว่า "ประเทศใต้" จากสำนักพิมพ์ก๊วนปาร์ตี้ ผ่านทะลุเข้าสู่รอบสุดท้ายรางวัลซีไรต์ประจำปี พ.ศ. 2552ประวัติ ประวัติ. ชาคริต โภชะเรือง เติบโตในครอบครัวที่รักการอ่าน จบปริญญาตรีจากคณะมัณฑนศิลป์ มหาวิทยาลัยศิลปากร เริ่มสนใจศึกษางานวรรณกรรมอย่างจริงจัง ขณะเขียนบทรายการโทรทัศน์ จนปี พ.ศ. 2535 มีผลงานตีพิมพ์ครั้งแรกในนิตยสารลลนา ในเรื่องสั้นชื่อ “อัปสรา...เทวี” ก่อนจะได้รับการประดับช่อการะเกดในเรื่องสั้นลำดับที่ 2 ชื่อ “บ่วง” จากนั้นมีผลงานบทกวี สารคดี และเรื่องสั้น กระจัดกระจายตามหน้านิตยสารต่างๆ มีรวมเรื่องสั้นเรื่องแรกชื่อ “กาหลอ” โดยแพรวสำนักพิมพ์ ก่อนจะมาสร้างชื่ออีกครั้งในเรื่องสั้น “แมงคาเรือง” โดยได้รับรางวัลเรื่องสั้นดีเด่นประจำปี พ.ศ. 2549 ของสมาคมภาษาและหนังสือแห่งประเทศไทย เคยการทำงานเป็นนักวิจัยของสถาบันวิจัยระบบสุขภาพภาคใต้ มหาวิทยาลัยสงขลานครินทร์ และกำลังศึกษาต่อปริญญาโท ที่สถาบันการจัดการระบบสุขภาพ มหาวิทยาลัยสงขลานครินทร์ ทุกวันนี้ใช้ทักษะทางศิลปะมาทำงานองค์กรพัฒนาเอกชน เป็นผู้จัดการมูลนิธิชุมชนสงขลา และเขียนหนังสือหล่อเลี้ยงจิตวิญญาณผลงานเขียนผลงานเขียน. - พ.ศ. 2535 เรื่องสั้นเรื่องแรก “อัปสรา...เทวี” ตีพิมพ์ในนิตยสารลลนา - พ.ศ. 2538 เรื่องสั้น “บ่วง” ได้รับการประดับช่อการะเกด - พ.ศ. 2542 บทกวีชิ้นแรก “เพลงลา” ตีพิมพ์ในมติชนสุดสัปดาห์ - พ.ศ. 2544 เรื่องสั้นขนาดยาว “หม่อน” ไต้ดินสำนักพิมพ์ - พ.ศ. 2545 รวมเรื่องสั้น “กาหลอ” แพรวสำนักพิมพ์ - พ.ศ. 2546 สารคดี “จะนะในฤดูกาลแห่งลมนอก” เครือข่ายนักวิชาการ 4 ภูมิภาค - พ.ศ. 2548 สารคดี “คนค้นคลอง” มูลนิธิชุมชนไท - พ.ศ. 2548 สารคดี “ชีวิตที่ไม่ได้เลือก : 15 กรณีศึกษาที่ได้รับผลกระทบด้านสุขภาพจากโครงการท่อก๊าซไทย-มาเลย์เซีย” สำนักพิมพ์เมฆขาว - พ.ศ. 2550 เรื่องสั้น “แมงคาเรือง” ได้รับรางวัลเรื่องสั้นดีเด่นประจำปี 2549 ของสมาคมภาษาและหนังสือแห่งประเทศไทย - พ.ศ. 2552 นวนิยาย "ประเทศใต้" สำนักพิมพ์ก๊วนปาร์ตี้ เข้ารอบ 7 เล่มสุดท้ายรางวัลซีไรต์ - พ.ศ. 2554 รวมเรื่องสั้น "เมืองสมมติ สำนักพิมพ์ก๊วนปาร์ตี้ - พ.ศ. 2556 รวมเรื่องสั้น "ชายผู้มีเทวดาประจำตัว (เรื่องเล่าจากอุษาคเนย์)" สำนักพิมพ์ก๊วนปาร์ตี้</doc>
