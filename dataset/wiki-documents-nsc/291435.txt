<doc id="291435" url="https://th.wikipedia.org/wiki?curid=291435" title="แคทเทอรีน แคร์รี เบ็ทติส">แคทเทอรีน แคร์รี เบ็ทติส เจ้าหญิงแคทเทอรีน มกุฎราชกุมารีแห่งยูโกสลาเวียหรือแคทเทอรีน แคร์รี เบ็ทติส(พระราชสมภพที่กรุงเอเธนส์ 13 พฤศจิกายน พ.ศ. 2486)เป็นพระวรชายาองค์ปัจจุบัน ในเจ้าฟ้าชายอเล็กซานเดอร์ มกุฎราชกุมารแห่งยูโกสลาเวีย แคทเทอรีนได้รับการศึกษาในเอเธนส์และโลซาน ประเทศสวิตเซอร์แลนด์ ศึกษาด้านธุรกิจที่มหาวิทยาลัยเดนเวอร์ รัฐโคโลราโดและมหาวิทยาลัยดาลาส รัฐเทกซัส แคทเทอรีนทำงานด้านธุรกิจไม่กี่ปีในสหรัฐอเมริกา ในวันที่ 25 พฤศจิกายน พ.ศ. 2505 แคทเทอรีนทรงพบกับ แจ็ค ดับเบิลยู เอนดริว และได้สมรสกันมีบุตร 2 คนคือ เดวิดและเอลิสัน เอลิสันมีบุตรทั้งหมด 4 คนได้แก่ อแมนดา,สเตฟานี,นิโคลัสและไมเคิล ส่วนเดวิดมีบุตร 1 คนคือ อเล็กซานเดอร์ ปัจจุบันเดวิดและเอลิสันอยู่ที่ประเทศกรีซ แคทเทอรีนได้ท่องเที่ยวหลายๆที่ในโลกและอาศัยอยู่ที่ออสเตรเลีย,แอฟริกาและสหรัฐอเมริกา แคทเทอรีนและแจ็ค แอนดริวได้หย่าขาดกันในวันที่ 7 ธันวาคม พ.ศ. 2527 แคทเทอรีนได้พบกับเจ้าฟ้าชายอเล็กซานเดอร์ มกุฎราชกุมารแห่งยูโกสลาเวียที่วอชิงตัน ดี.ซี. ในปีพ.ศ. 2527 และทั้งคู่ได้อภิเษกสมรสกันที่กรุงลอนดอนในวันที่ 21 กันยายน พ.ศ. 2528 โดยเพื่อนฝ่ายชายคือ สมเด็จพระราชาธิบดีคอนสแตนตินที่ 2 แห่งกรีซและพยานคือ เจ้าชายโทมิสลาฟแห่งยูโกสลาเวีย พระปิตุลาของเจ้าฟ้าชายอเล็กซานเดอร์ เจ้าหญิงแคทเทอรีนทรงพระราชกรณียกิจอุทิศแก่การกุศลตั้งแต่เกิดความขัดแย้งในยูโกสลาเวีย พระนางทรงประกอบพระราชกรณียกิจเพื่อสิทธิมนุษยชน และทรงเป็นผู้อุปถัมภ์องค์การสิทธิมนุษยชน ในปีพ.ศ. 2544 ทรงจัดตั้งเว็ปไซต์เพื่อสิทธิมนุษยชนในเบลเกรดเพื่อขยายเครือข่ายองค์การเพื่อสิทธิมนุษยชนด้วยการเปิดการให้บริจาค ในปีพ.ศ. 2534 เจ้าฟ้าชายอเล็กซานเดอร์ได้เสด็จมายังเบลเกรดพร้อมเจ้าหญิงแคทเทอรีนและพระโอรสของเจ้าฟ้าชายอเล็กซานเดอร์ พระราชวงศ์ได้รับการต้อนรับจากพสกนิกรผู้สนับสนุนราชวงศ์นับแสน และประชาชนทั้งหลายได้ให้การสนับสนุนราชวงศ์คาราดอร์เดวิคและเรียกร้องให้เปลี่ยนการปกครองเป็นระบอบราชาธิปไตยภายใต้รัฐธรรมนูญ ในวันที่ 17 กรกฎาคม พ.ศ. 2544 หลังจากการปฏิวัติประชาธิปไตยในเซอร์เบีย เจ้าฟ้าชายอเล็กซานเดอร์,เจ้าหญิงแคทเทอรีน มกุฎราชกุมารีแห่งยูโกสลาเวียและพระโอรสของเจ้าฟ้าชายอเล็กซานเดอร์ ทรงมีสิทธิในพระราชวังหลวงที่กรุงเบลเกรด</doc>
