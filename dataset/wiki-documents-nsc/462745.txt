<doc id="462745" url="https://th.wikipedia.org/wiki?curid=462745" title="วันรัฐธรรมนูญ (เกาหลีใต้)">วันรัฐธรรมนูญ (เกาหลีใต้) วันรัฐธรรมนูญ (제헌절) ในประเทศเกาหลีใต้ตรงกับวันที่ 17 กรกฎาคมของทุกปี ซึ่งตรงกับวันที่ประกาศใช้รัฐธรรมนูญแห่งสาธารณรัฐเกาหลี ในปี พ.ศ. 2491 และยังตรงกับวันก่อตั้งราชวงศ์โชซ็อนอีกด้วยภูมิหลัง ภูมิหลัง. ถึงแม้ว่าเกาหลีจะเป็นเอกราชจากญี่ปุ่นภายหลังสงครามโลกครั้งที่สองในวันที่ 15 สิงหาคม พ.ศ. 2488 คาบสมุทรเกาหลีก็ตกอยู่ภายใต้ความตึงเครียดของสงครามเย็นระหว่างรัสเซียและสหรัฐอเมริกา ในปี 2491 ก็ได้มีการเลือกตั้งสมาชิกรัฐสภาในฝั่งของเกาหลีใต้เพียงฝั่งเดียว การเลือกตั้งสมาชิกรัฐสภานั้นมีจุดมุ่งหมายเพื่อที่จะสร้างรัฐธรรมนูญและมีการตัดสินใจที่จะใช้ระบบประธานาธิบดีโดยระบบสภาเดี่ยว รัฐธรรมนูญก็ได้มีการลงมติและประกาศใช้โดยประธานาธิบดีอี ซึงมันวันหยุด วันหยุด. วันรัฐธรรมนูญ ได้ประกาศให้เป็นวันหยุดประจำชาติในวันที่ 1 ตุลาคม พ.ศ. 2492 โดยอาศัยอำนาจแห่ง กฎหมายวันหยุดประจำชาติ การเฉลิมฉลองอย่างเป็นทางการจะมีประธานาธิบดี ประธานรัฐสภา ประธานศาลสูงสุด และสมาชิกรัฐสภาเข้าร่วมและประชาชนก็จะแขวนธงชาติไว้เพื่อร่วมในการเฉลิมฉลอง โดยในวันนี้จะมีกิจกรรมพิเศษคือ มาราธอน ที่มักจะจัดขึ้นเป็นประจำ ตั้งแต่ปี 2551 วันรัฐธรรมนูญในประเทศเกาหลีใต้นั้นไม่ถือว่าเป็น"วันที่ไม่มีการทำงาน"ในหยุดนักขัตฤกษ์อีกต่อไป ตามการปรับโครงสร้างของกฎหมายในเรื่องชั่วโมงการทำงานของภาครัฐที่กำหนดการทำงาน 40 ชั่วโมงต่อสัปดาห์ แต่ในวันหยุดประจำชาตินี้ก็ยังคงมีการจัดงานเฉลิมฉลองกันอยู่</doc>
