<doc id="235399" url="https://th.wikipedia.org/wiki?curid=235399" title="สมเด็จพระเจ้าคาโรลที่ 2 แห่งโรมาเนีย">สมเด็จพระเจ้าคาโรลที่ 2 แห่งโรมาเนีย สมเด็จพระราชาธิบดีคาโรลที่ 2 แห่งโรมาเนีย (15 ตุลาคม/16 ตุลาคม พ.ศ. 2436 - 4 เมษายน พ.ศ. 2496) ทรงเป็นสมเด็จพระราชาธิบดีแห่งราขอาณาจักรโรมาเนียตั้งแต่ 8 มิถุนายน พ.ศ. 2473 จนกระทั่ง 6 กันยายน พ.ศ. 2483 เป็นโอรสพระองค์โตใน สมเด็จพระราชาธิบดีเฟอร์ดินานด์ที่ 1 แห่งโรมาเนีย กับพระมเหสี สมเด็จพระราชินีมารีแห่งเอดินบะระ ซึ่งเป็นพระธิดาในเจ้าฟ้าชายอัลเฟรด ดยุคแห่งแซ็กซ์-โคบูร์กและก็อตธา ผู้ซึ่งเป็นพระโอรสพระองค์ที่สองของ สมเด็จพระราชินีนาถวิกตอเรียแห่งสหราชอาณาจักร พระองค์เป็นเชื้อพระวงศ์โรมาเนียพระองค์แรกที่ทรงทำพิธีแบ็ปติสท์ตามแบบอีสเติร์นออร์ทอด็อกซ์ มกุฎราชกุมารคาโรลทรงประสูติที่ปราสาทเปเรส ในเดือนพฤศจิกายน พ.ศ. 2457 ทรงเข้าร่วมสภาสูงแห่งโรมาเนีย ในรัฐธรรมนูญพ.ศ. 2409 ได้รับประกันที่นั่งในสภาแก่พระองค์ด้วยเสียงข้างมาก พระองค์เป็นที่รู้จักกันในเรื่องราวความรักที่โชคร้ายมากกว่าเรื่องความสารถในการเป็นผู้นำของพระองค์ มกุฎราชกุมารคาโรลทรงอภิเษกสมรสครั้งแรกกับ โจแอนนา มารี วาเลนตินา ลามบริโน (ซีซิ ลามบริโน) บุตรีของนายพลโรมาเนียคนหนึ่ง พิธีจัดที่เมืองโอเดสซา ประเทศยูเครน ทรงมีบุตร 1 คนคือ คาโรล ลามบริโน แต่การอภิเษกสมรสต้องเป็นโมฆะเพราะคำตัดสินของศาลยุติธรรมอิลฟอฟในปีพ.ศ. 2492 พระองค์อภิเษกสมรสครั้งที่ 2 ในวันที่ 10 มีนาคม พ.ศ. 2464 กับเจ้าหญิงเฮเลนแห่งกรีซและเดนมาร์ก (ซึ่งเป็นที่รู้จักกันในโรมาเนียว่า มกุฎราชกุมารีอีลีนาแห่งโรมาเนีย) แต่ชีวิตคู่ต้องพังทลายเนื่องจากพระองค์ทรงมีความสัมพันธ์เชิงชู้สาวกับแม็กดา ลูเพสคู ชาวคริสต์โรมันคาทอลิก บุตรีของเภสัชกรชาวยิวกับภริยาชาวคริสต์โรมันคาทอลิก แม็กดา ลูเพสคูเป็นอดีตภริยาของเอียน ทามเพนู นายทหาร ทำให้เป็นเรื่องอื้อฉาวขึ้น พระองค์ทรงละทิ้งความถูกต้องในการสืบราชสมบัติในวันที่ 28 ธันวาคม พ.ศ. 2468 ในการสนับสนุนเจ้าชายไมเคิล พระโอรสของพระองค์โดยเจ้าหญิงเฮเลน ให้ขึ้นเป็นกษัตริย์ในเดือนกรกฎาคม พ.ศ. 2470 เจ้าหญิงเฮเลนทรงหย่าร้างกับมกุฎราชกุมาคาโรลในปี พ.ศ. 2471 พระองค์มีพระโอรสและพระธิดากับนางสนองโอษฐ์ของพระองค์ มาเรีย มาร์ตินี ซึ่งเป็นนักเรียนมัธยมพระราชตระกูล</doc>
