<doc id="45242" url="https://th.wikipedia.org/wiki?curid=45242" title="คามิว (เก็นโซซุยโคเด็น)">คามิว (เก็นโซซุยโคเด็น) คามิว ( ; ) เป็นตัวละครจากเกมเก็นโซซุยโคเด็น ซึ่งปรากฏตัวในภาค II และเก็นโซซุยโคไกเด็น ฉบับที่ 2 คามิวดำรงตำแหน่งเป็นเป็นหัวหน้าของกองทัพอัศวินแดงแห่งมาธิลดาข้อมูลส่วนตัวข้อมูลส่วนตัว. - ชื่อ: คามิว - ดวงดาวประจำตัว: จิคิ (Chiki) - บ้านเกิด: คามาโร (Camaro) - อายุ: 27 ปี - เผ่าพันธุ์: มนุษย์ - รูนที่ถือครอง: รูนไฟระดับสูง (Rage Rune) - ครอบครัว: ไม่ปรากฏ - สถานะ: หัวหน้ากองทัพอัศวินแดงแห่งมาธิลดา (Captain of the red Matilda Knight) - สถานที่อยู่ปัจจุบัน: ไม่ปรากฏ - สงครามที่เข้าร่วม: สงครามรวบรวมแผ่นดินดูนันประวัติ ประวัติ. คามิวเกิดในอาณาจักรอัศวินอิสระแห่งคามาโร (Free Knights of Camaro) เมื่อเติบโตขึ้นก็ได้ถูกฝึกฝนให้กลายเป็นอัศวิน แต่ตามธรรมเนียมปฏิบัติของคามาโร ลูกชายคนโตของตระกูลเท่านั้นจึงจะมีสิทธิ์ในการเข้าเป็นอัศวินแห่งคามาโรได้ ทำให้เขาต้องกลายเป็นอัศวินฝึกหัดตลอดไป ด้วยเหตุผลนั้นเองทำให้คามิวเข้าสมัครเป็นอัศวินแห่งมาธิลดา ในวันสอบเข้ากองอัศวินคามิวพบกับไมโคลทอฟและได้ทำการประลองต่อสู้กันแต่หาผู้ชนะไม่ได้ ทำให้ทั้งคู่ได้เข้าเป็นอัศวินแห่งมาธิลดา ในอีกสิบปีต่อมาคามิวและไมโคลทอฟได้กลายเป็นหัวหน้ากองอัศวิน โดยคามิวได้ตำแหน่งหัวหน้ากองอัศวินแดง และไมโคลทอฟได้รับตำแหน่งกองอัศวินน้ำเงิน คามิวยังได้ถูกจารึกลงในประวัติศาสตร์แห่งมาธิวดาว่าเป็นอัศวินที่มีอายุน้อยที่สุดในกองทัพอีกด้วย คามิสปรากฏตัวในสงครามรวบรวมแผ่นดินดูนัน ไมโคลทอฟไม่พอใจที่โกรูโดหัวหน้ากองทัพอัศวินแห่งมาธิลดาไม่ยอมเอากองทัพอัศวินออกไปช่วยเหลือประชาชนและปล่อยให้ประชาชนถูกกองทัพไฮน์แลนด์ฆ่าตาย ทำให้ไมโคลทอฟถึงกับยอมถอดตราอัศวินออกซึ่งคามิวเองก็เข้าข้างไมโคลทอฟ และในที่สุดก็ได้เข้ามาเป็นพวกเดียวกับริโอ ทำให้กองทัพของริโอมีความแข็งแกร่งมากยิ่งขึ้น ภายหลังจากสิ้นสุดสงครามคามิวและไมโคลทอฟช่วยกันบูรณะกองทัพอัศวินแห่งมาธิลดาขึ้นมาใหม่ (กองทัพเก่าล่มสลายไปพร้อมกับโกรูโด) ก่อนที่จะออกเดินทางไปยังกราสแลนด์ ขณะเดินทางเขาได้ไปยังหมู่บ้านมิลิต ซึ่งเป็นสถานที่ที่ทำให้คามิวได้พบมากิกับเพื่อนสมัยเด็กของเขาอีกครั้ง และได้เข้าไปพัวพันกับเหตุการณ์วีรบุรุษเพลิง (Fire Champion) ตัวปลอม (ซึ่งทราบภายหลังว่าเป็นอดีตอัศวินขาวลูกน้องของโกรูโด) หลังจากเหตุการณ์นี้เขาก็ได้ออกเดินทางต่อไป</doc>
