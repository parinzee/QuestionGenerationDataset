<doc id="195101" url="https://th.wikipedia.org/wiki?curid=195101" title="ไกอากันดั้ม">ไกอากันดั้ม ZGMF-X88S ไกอากันดั้ม (ญี่ปุ่น:ガイアガンダム ;อังกฤษ:Gaia Gundam) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ ไกอากันดั้มเป็นหนึ่งในโมบิลสูทรุ่นเซคันด์สเตจของซาฟท์ เนื่องจากสนธิสัญญายูเนียสได้ห้ามใช้งานนิวตรอนแจมเมอร์แคนเซลเลอร์กับโมบิลสูท โมบิลสูทรุ่นเซคันด์สเตจจึงใช้วิธีชาร์จพลังงานให้แบตเตอรีด้วย ระบบส่งพลังงานลำแสงดิวเทเรียม ของยานมิเนอร์วาแทน เกราะเฟสชิฟท์อาเมอร์ของโมบิลสูทรุ่นเซคันด์สเตจยังได้รับการปรับปรุงเป็นวาริเอเบิลเฟสชิฟท์อาเมอร์ (Variable Phase Shift Armor - VPS)ที่พัฒนาต่อมาจากข้อมูลของเฟสชิฟท์อาเมอร์เปลี่ยนสีได้ของสไตรค์รูจ ซึ่งสามารถปรับค่าพลังงานที่ใช้และพลังป้องกันได้และจะทำให้สีเปลี่ยนไป ที่แตกต่างกันคือวาริเอเบิลเฟสชิฟท์อาเมอร์สามารถเปลี่ยนสีได้ระหว่างการต่อสู้ แต่สไตรค์รูจต้องทำการปรับแต่งก่อนทำการสู้รบจุดเด่น จุดเด่น. ไกอากันดั้มเป็นโมบิลสูทที่ออกแบบมาเน้นการใช้งานบนโลก โดยสามารถแปลงร่างเป็นแบบคล้ายกับ TMF/A-802 บาคูวและ TMF/A-803 ลาโกวซึ่งเป็นโมบิลสูทแบบสัตว์สี่เท้าซึ่งซาฟท์ใช้ในสงครามครั้งแรกได้ ในร่างนี้ไกอาจะสามารถวิ่งไปกับพื้นด้วยความเร็วสูงและสามารถกระโดดได้ไกลกว่าโมบิลสูททั่วๆไป ปีกสองข้างบนหลังของไกอานั้นติดบีมเบลด "กริฟฟอน2" ซึ่งไกอากันดั้มสามารถใช้โจมตีศัตรูขณะพุ่งใส่ด้วยความเร็วได้ ในภาคเสริมกันดั้มซี้ด เดสทินีแอสเทรย์นั้นระบุว่าเดิมทีนั้นมีแผนใช้โครงสร้างแบบคอร์สเปลนเดอร์ของอิมพัลส์กันดั้มกับไกอากันดั้มแต่ถูกยกเลิกไป ซึ่งระหว่างการทดสอบที่แพลนท์ อาเมอรีวัน นั้น ไกอากันดั้มมีรีกะ เชเดอร์เป็นนักบินทดสอบ ซึ่งต่อมาหน่วยแฟนธอมเพนของกลุ่มพันธมิตรโลกได้บุกเข้าไปขโมยโมบิลสูทรุ่นเซคันด์สเตจ โดยสเตลลา ลูเซียร์ได้เป็นผู้ขโมยและใช้งานไกอากันดั้มซึ่งกลุ่มพันธมิตรโลกได้ให้รหัสใหม่เป็น RGX-03 จนกระทั่งสเตลลาได้ใช้ไกอาในการต่อสู้กับอิมพัลส์กันดั้มและเซเวอร์กันดั้มเพียงคนเดียวที่สถานีวิจัยโลโดเนีย ซึ่งสเตลลาถูกจับและมิเนอร์วาสามารถเอาไกอากันดั้มคืนไปได้ แต่ในเวลาต่อมานั้น ไกอากันดั้มกลับไปอยุ่ในการครอบครองของผู้สนับสนุนลักซ์ ไคลน์ โดยแอนดรูว์ วอลท์เฟลด์ได้ใช้ไกอากันดั้มในการป้องกันยานเอเทอนัลจากกองกำลังของซาฟท์ ซึ่งแอนดรูว์ได้ปรับให้เกราะ VPS เป็นโทนสีแดงแทนสีดำของแบบเดิม ในดีไซน์ต้นฉบับ Gundam SEED DESTINY Mobile Suit Variations นั้นยังมี GAT-X399/Q ไวลด์แด็กเกอร์ ซึ่งเป็นแด็กเกอร์ซีรีส์ที่พัฒนามาจากไกอากันดั้ม</doc>
