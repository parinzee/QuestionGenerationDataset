<doc id="469695" url="https://th.wikipedia.org/wiki?curid=469695" title="สกุลแอนดิโนอะคารา">สกุลแอนดิโนอะคารา สกุลแอนดิโนอะคารา เป็นสกุลของปลาน้ำจืดสกุลหนึ่ง ในวงศ์ปลาหมอสี (Cichlidae) ใช้ชื่อสกุลว่า Andinoacara (/แอน-ดิ-โน-อะ-คา-รา/) พบกระจายพันธุ์ตามแหล่งน้ำต่าง ๆ ในทวีปอเมริกาใต้ แถบประเทศเอกวาดอร์และเปรู โดยชื่อสกุลนั้น แปลได้ว่า "Acara from the Andes" หมายถึง "ปลาที่มาจากเทือกเขาแอนดีส" โดยผสมคำว่า "Andio" ซึ่งเป็นยอดเขาที่สูงสุดของเทือกเขาแอนดีสกับคำว่า "Acara" ที่หมายถึง "ปลา" ซึ่งเป็นภาษาทูปิ-กวารานี ที่เป็นภาษาพื้นเมืองของชนเผ่าท้องถิ่นแถบนั้น เป็นปลาที่แยกสกุลออกมาจากสกุล Aequidens พบทั้งหมด 7 ชนิด นิยมเลี้ยงเป็นปลาสวยงาม โดยชนิดที่มีจำหน่ายกันในประเทศไทยมีเพียงแค่ชนิดเดียว- Andinoacara biseriatus - Andinoacara coeruleopunctatus - Andinoacara latifrons - Andinoacara pulcher - Andinoacara rivulatus - Andinoacara sapayensis - Andinoacara stalsbergi</doc>
