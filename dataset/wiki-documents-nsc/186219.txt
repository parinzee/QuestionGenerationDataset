<doc id="186219" url="https://th.wikipedia.org/wiki?curid=186219" title="เจ้าชายลีโอโพลด์ ดยุกแห่งออลบานี">เจ้าชายลีโอโพลด์ ดยุกแห่งออลบานี เจ้าชายลีโอโพลด์ ดยุกแห่งออลบานี หรือพระนามเต็ม เลโอโพลด์ จอร์จ ดันแคน อัลเบิร์ต () ทรงเป็นพระราชโอรสพระองค์สุดท้องในสมเด็จพระราชินีนาถวิกตอเรียกับเจ้าชายอัลเบิร์ต พระราชสวามี ทรงเป็นสมาชิกพระองค์หนึ่งในสมาชิกพระราชวงศ์อังกฤษ พระองค์เป็นดยุกแห่งออลบานี เอิร์ลแห่งคลาเรนซ์และบารอน อาร์คโลว์ พระองค์ทรงเป็นฮีโมฟิเลียโดยสืบจากพระราชมารดาพระชนม์ชีพในวัยเยาว์ พระชนม์ชีพในวัยเยาว์. เจ้าชายลีโอโพลด์ประสูติเมื่อวันที่ 7 เมษายน พ.ศ. 2396 ณ พระราชวังบักกิงแฮม ลอนดอน เป็นพระราชโอรสพระองค์สุดท้องในสมเด็จพระราชินีนาถวิกตอเรียและเจ้าชายอัลเบิร์ต พระราชสวามี ตอนประสูตินั้นได้มีพระนามว่า "เจ้าชายลีโอโพลด์" ตั้งแต่ประสูติ เจ้าชายลีโอโพลด์มีพระนามเดียวกันกับสมเด็จพระราชาธิบดีเลโอโพลด์ที่ 1 แห่งเบลเยียม ทรงเข้าพิธีบัพติศมาในพระราชวังบักกิงแฮมเมื่อวันที่ 28 มิถุนายน พ.ศ. 2396 โดยจอห์น เบิร์ด ซัมเมอร์ อาร์ชบิชอปแห่งแคนเทอร์เบอรี โดยมีพระบิดามารดาทูนหัวคือพระมหากษัตริย์แห่งฮาโนเวอร์ เจ้าหญิงวิลเลียมแห่งปรัสเซีย เจ้าหญิงแมรี อเดเลดแห่งแคมบริดจ์ เจ้าชายแห่งโฮเอ็นโลเออ-ลังเงินบวร์ค</doc>
