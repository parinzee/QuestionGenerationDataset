<doc id="53877" url="https://th.wikipedia.org/wiki?curid=53877" title="ฟุตบอลถ้วยพระราชทาน">ฟุตบอลถ้วยพระราชทาน ฟุตบอลถ้วยพระราชทาน เป็นรายการแข่งขันฟุตบอล ซึ่งเก่าแก่ที่สุดในประเทศไทย จัดขึ้นโดยสมาคมฟุตบอลแห่งประเทศไทย ในพระบรมราชูปถัมภ์ เริ่มก่อตั้งเมื่อปี พ.ศ. 2459ประวัติ ประวัติ. หลังจากที่พระบาทสมเด็จพระมงกุฎเกล้าเจ้าอยู่หัว ทรงพระกรุณาโปรดเกล้าฯ ให้สถาปนาสมาคมฟุตบอลแห่งชาติสยาม ในพระบรมราชูปถัมภ์ขึ้นในปี พ.ศ. 2459 แล้ว ราวปลายปีเดียวกันจึงเริ่มจัดการแข่งขันฟุตบอลชิงถ้วยพระราชทาน พระบาทสมเด็จพระเจ้าอยู่หัว เป็นประจำทุกปี ซึ่งมีชื่อเรียกว่า ถ้วยใหญ่ (ต่อมาเปลี่ยนเป็น ฟุตบอลชิงถ้วยพระราชทานประเภท ก.) โดยสโมสรฟุตบอลกรมมหรสพ ชนะเลิศเป็นทีมแรกสุด และ ถ้วยน้อย (ต่อมาเปลี่ยนเป็น ฟุตบอลชิงถ้วยพระราชทานประเภท ข.) ซึ่งสโมสรฟุตบอลทหารบกราชวัลลภ ชนะเลิศเป็นทีมแรกสุด (ยกเว้นช่วงระหว่าง พ.ศ. 2475-2490 เนื่องจากสงครามโลกครั้งที่สอง) จากนั้นในปี พ.ศ. 2504 สมาคมฯ ก่อตั้งการแข่งขันเพิ่มเติมเป็น ฟุตบอลชิงถ้วยพระราชทานประเภท ค. และ ฟุตบอลชิงถ้วยพระราชทานประเภท ง. เพื่อรองรับระบบการแข่งขันเป็นระดับชั้น (Division) ตามรูปแบบของสมาคมฟุตบอลอังกฤษในขณะนั้น ต่อมาเมื่อปี พ.ศ. 2539 สมาคมฯ เปลี่ยนแปลงระบบการแข่งขันฟุตบอล จากวัตถุประสงค์เพื่อความเป็นเลิศ มาเป็นรูปแบบอาชีพ จึงเริ่มจัดการแข่งขันไทยพรีเมียร์ลีกขึ้นมาและปรับปรุงให้ฟุตบอลถ้วยพระราชทาน ก เป็นการแข่งขันระหว่างทีมชนะเลิศกับรองชนะเลิศของไทยพรีเมียร์ลีก และตั้งแต่ พ.ศ. 2553 ได้เริ่มจัดการแข่งขันไทยเอฟเอคัพ จึงปรับปรุงอีกครั้ง ให้เป็นการแข่งขันก่อนเปิดฤดูกาล ระหว่างทีมชนะเลิศไทยพรีเมียร์ลีก พบกับทีมชนะเลิศไทยเอฟเอคัพ หรือถ้าหากแชมป์ทั้ง 2 รายการเป็นทีมเดียวกันจะแข่งกับรองชนะเลิศของไทยพรีเมียร์ลีกแทน (รูปแบบเดียวกับเอฟเอคอมมูนิตีชีลด์ของอังกฤษ) ส่วนถ้วยพระราชทานประเภท ข., ค. และ ง. เป็นการแข่งขันประจำฤดูกาล ในระดับชั้นรองลงมาของโซนกรุงเทพฯ ตามลำดับ โดยผู้ชนะถ้วยพระราชทานประเภท ข. จะได้เลื่อนชั้นไปแข่งขันลีกภูมิภาค ดิวิชั่น 2 โซนกรุงเทพฯ ต่อมาในปี พ.ศ. 2559 สมาคมฯ ได้ยุบถ้วยพระราชทานประเภท ข., ค. และ ง. โดยรวมกันเป็นลีกภูมิภาค ดิวิชั่น 3 นอกจากนี้ถ้วยรางวัลพระราชทานประเภท ก. ได้โอนไปเป็นถ้วยสำหรับแชมป์ ไทยลีก ถ้วยรางวัลพระราชทานประเภท ข. เป็นถ้วยสำหรับแชมป์ ไทยลีก 2 ถ้วยรางวัลพระราชทานประเภท ค. เป็นถ้วยสำหรับแชมป์ ไทยลีก 4 และถ้วยรางวัลพระราชทานประเภท ง. เป็นถ้วยสำหรับแชมป์ ไทยลีก อเมเจอร์ ทัวร์นาเมนต์รายชื่อทีมชนะเลิศถ้วย ก รายชื่อทีมชนะเลิศ. ถ้วย ก. การพบกันระหว่าง สโมสรชนะเลิศไทยพรีเมียร์ลีกกับสโมสรชนะเลิศไทยเอฟเอคัพ2553 ถึง 2559พ.ศ. 2539 ถึง 2552 2553 ถึง 2559. พ.ศ. 2539 ถึง 2552. การพบกันระหว่าง สโมสรชนะเลิศกับสโมสรรองชนะเลิศในไทยพรีเมียร์ลีก (อาจมีการปรับรูปแบบการแข่งขันในบางฤดูกาล)]ถ้วย ก (เดิม) ถ้วย ก (เดิม). ฟุตบอลถ้วยพระราชทาน ก เป็นฟุตบอลถ้วยภายในประเทศไทยที่ให้สโมสรสมาชิกส่งเข้าร่วมแข่งขันในระดับสูงสุดของประเทศพ.ศ 2505 ถึง 2538ถ้วย ข ถ้วย ข. †</doc>
