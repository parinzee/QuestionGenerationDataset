<doc id="219264" url="https://th.wikipedia.org/wiki?curid=219264" title="ทไวไลท์ (ชุดนวนิยาย)">ทไวไลท์ (ชุดนวนิยาย) ทไวไลท์ () เป็นชุดนวนิยายเขียนโดย สเตฟานี่ เมเยอร์ มีทั้งหมด 4 เล่ม และ 1 เล่มพิเศษ เล่าถึงความรักของแวมไพร์และมนุษย์เนื้อเรื่องแรกรัตติกาล เนื้อเรื่อง. แรกรัตติกาล. เบลล่า สวอนย้ายจากเมืองฟีนิกซ์ ในรัฐแอริโซน่า มาอาศัยอยู่กับพ่อในฟอร์กส รัฐวอชิงตัน ขณะที่แม่ของเธอ เรเน่ ไดเยอร์ ออกท่องเที่ยวกับสามีใหม่ ฟิล ไดเยอร์ ผู้เล่นเบสบอลลีกรอง หลังย้ายมาที่ฟอร์กส เบลล่าพบว่าเธอตกอยู่ในเรื่องลึกลับอย่างไม่ตั้งใจ ซึ่งเรื่องลึกลับนี้ ล้วนแล้วแต่เกี่ยวข้องกับเอ็ดเวิร์ด คัลเลน ในที่สุดเธอก็รู้ว่าเอ็ดเวิร์ดและครอบครัวเป็นแวมไพร์ซึ่งดื่มเลือดของสัตว์แทนเลือดมนุษย์ ทั้งเธอและเขาต่างตกหลุมรักซึ่งกันและกัน จนกระทั่งในวันหนึ่ง เจมส์ แวมไพร์ที่ชั่วร้ายกลุ่มอื่นต้องการดื่มเลือดเบลล่า ทำให้เอ็ดเวิร์ดและครอบครัวต้องปกป้องเธอ เบลล่าได้หนีไปที่ฟีนิกซ์ และติดกับของเจมส์ที่นั่น จนเธอได้รับบาดเจ็บ แต่เอ็ดเวิร์ดและครอบครัวมาช่วยไว้ทัน และพาเธอกลับมาที่ฟอร์กสอีกครั้งนวจันทรา นวจันทรา. วันเกิดปีที่ 18 ของเบลล่า ครอบครัวคัลเล็นได้จัดงานวันเกิดให้ แต่เบลล่าเกิดทำกระดาษของขวัญบาดมือ ทำให้เลือดออก แจสเปอร์ขาดสติจึงจะทำร้ายเบลล่า แต่เอ็ดเวิร์ดช่วยไว้ทัน เอ็ดเวิร์ดรู้สึกเสียใจ เอ็ดเวิร์ดและครอบครัวจึงย้ายออกไปจากฟอร์กส เพราะเขาเชื่อว่าเขาเป็นอันตรายต่อชีวิตของเบลล่า เบลล่าโศกเศร้าเป็นอย่างมาก จนกระทั่งเธอและเจคอบพัฒนาความสัมพันธ์จนกลายเป็นเพื่อนสนิทกัน เจคอบและฝูงหมาป่าของเขาได้พยายามปกป้องเบลล่าจากแวมไพร์วิคตอเรียที่ต้องการแก้แค้นให้กับเจมส์คู่ของเธอ ต่อมาได้เกิดความเข้าใจผิดทำให้เอ็ดเวิร์ดเข้าใจว่าเบลล่าฆ่าตัวตาย เขาจึงตัดสินใจที่จะฆ่าตัวตายที่วอลแตร์รา อิตาลี แต่เบลล่าและอลิซได้หยุดเอ็ดเวิร์ดทันเวลา พวกเขาได้พบกับกลุ่มแวมไพร์ที่ทรงพลัง โวลตูลี พวกโวลตูลียอมปล่อยพวกเขาทั้งหมดแต่มีข้อแม้ว่าเบลล่าต้องกลายเป็นแวมไพร์ในอนาคต เบลล่าและเอ็ดเวิร์ดจึงได้เดินทางกลับฟอร์กสคราสสยุมพร คราสสยุมพร. แวมไพร์วิคตอเรียได้สร้างกองทัพแวมไพร์แรกเกิดเพื่อต่อสู้กับครอบครัวคัลเลนและเพื่อฆ่าเบลล่า ขณะที่เบลล่าถูกบังคับให้เลือกระหว่างความสัมพันธ์กับเอ็ดเวิร์ดและความเป็นเพื่อนกับเจคอบ ครอบครัวคัลเลนได้ร่วมมือกับฝูงหมาป่าแห่งควิลยูตต่อสู้กับกองทัพของวิคตอเรียนและได้รับชัยชนะในที่สุด ในที่สุดเบลล่าได้เลือกความรักของเธอกับเอ็ดเวิร์ดและตกลงใจที่จะแต่งงานกับเขา เจคอบรู้เรื่องที่เบลล่าตกลงแต่งงาน จึงวิ่งหนีออกจากบ้านไปรุ่งอรุโณทัย รุ่งอรุโณทัย. เบลล่าและเอ็ดเวิร์ดได้แต่งงานกัน และเบลล่าพบว่าเธอตั้งท้องอีกทั้งอัตราการเติบโตของเด็กรวดเร็วผิดปกติ ในที่สุดเธอก็ให้กำเนิด เรเนสเม่ ลูกครึ่งมนุษย์ครึ่งแวมไพร์ แต่เธอก็ใกล้ตาย เพื่อรักษาชีวิตเธอไว้ทำให้เอ็ดเวิร์ดต้องเปลี่ยนเธอเป็นแวมไพร์ แวมไพร์กลุ่มอื่นเห็นเรเนสเม่และได้เข้าใจผิดว่าเป็น "เด็กอมตะ" ซึ่งเป็นเรื่องผิดกฎของโวลตูรี จึงได้แจ้งโวลตูรี ครอบครัวคัลเลนได้รวบรวมแวมไพร์ทั่วโลกเพื่อมาเป็นพยานและพิสูจน์กับพวกโวตูลีว่าเรเนสเม่ไม่ใช่เด็กอมตะ หลังจากการเผชิญหน้าอย่างตึงเครียด ครอบครัวคัลเลนได้ทำให้โวตูลีเชื่อได้ว่าเรเนสเม่ไม่เป็นอันตรายต่อความลับของแวมไพร์และไม่เป็นภัยคุกคามต่อแวมไพร์ ทำให้โวตูลีจากไปโดยสันติตัวละครตัวละคร. - เอ็ดเวิร์ด คัลเลน - แวมไพร์หนุ่มผู้เพียบพร้อม มีเสน่ห์ต่อสาวๆ ทุกคน มีความสามารถในการอ่านใจ และสามารถสะกดจิตได้โดยสายตา ครั้งเป็นมนุษย์กำลังจะตายด้วยไข้หวัดใหญ่สเปน คาร์ไลล์จึงช่วยไว้โดยเปลี่ยนเอ็ดเวิร์ดเป็นแวมไพร์ - เบลล่า สวอน - เด็กสาวที่ย้ายมาจากเมืองฟีนิกซ์ รัฐอริโซน่า ไม่ธรรมดาเพราะมีความสามารถในการสกัดใจโดยที่เธอเองก็ไม่รู้ตัว - เจคอบ แบล็ค - มนุษย์หมาป่า เป็นศัตรูกับเผ่าพันธุ์แวมไพร์ หลงรักเบลล่า - โรซาลี ลิลเลี่ยน เฮล คัลเลน - พี่สาว (พี่สะใภ้) เอ็ดเวิร์ด คู่รักเอ็มเม็ตต์ แฝดผมทองแจสเปอร์ - ชาร์ลี สวอน - พ่อของเบลล่า เป็นสารวัตเมืองฟอร์คส - เรเน่ ไดเยอร์ - แม่ของเบลล่า เกลียดอากาศที่หนาวเย็นฝนตกเฉอะแฉะ จึงเลิกกับชาร์ลีไปแต่งงานใหม่ - ฟิล ไดเยอร์ - สามีใหม่เรเน่ - เจมส์ - ศัตรูของเอ็ดเวิร์ด มีความสามารถในเรื่องสามารถตามหาบุคคลที่ต้องการจะเจอได้ - วิคตอเรีย - ศัตรูของเอ็ดเวิร์ด คู่รักของเจมส์ - โลรองต์ - ศัตรูของเอ็ดเวิร์ด พอมีด้านดีอยู่ในตัวบ้าง - เอสเม่ คัลเลน - แม่บุญธรรมของเอ็ดเวิร์ด มีความสามารถที่จะมอบความรักให้แก่บุคคลรอบข้าง - ดร.คาร์ไลล์ คัลเลน - พ่อบุญธรรมของเอ็ดเวิร์ด มีความเมตตา เป็นคนที่ทำให้เอ็ดเวิร์ดกลายเป็นแวมไพร์ - เอ็มเม็ตต์ คัลเลน - พี่ชายเอ็ดเวิร์ด มีพละกำลังมหาศาล - อลิซ คัลเลน - น้องสาวเอ็ดเวิร์ด มีความสามารถในการมองเห็นอนาคต แต่ความสามารถไม่ตายตัว เพราะอนาคตเปลี่ยนแปลงได้เสมอ - แจสเปอร์ เฮล - คู่รักอลิซ แฝดผมทองโรซาลี เพิ่งเลิกดื่มเลือดมนุษย์ มีความรู้ด้านอุปนิสัยของแวมไพร์เกิดใหม่ - บิลลี่ แบล็ค - พ่อของเจคอบ เพื่อนชาร์ลี ไม่ถูกกับพวกคัลเลนเพราะเป็นเผ่าพันธุ์ศัตรู - ไมค์ นิวตัน - เพื่อนเบลล่า แอบชอบเบลล่า เคยชวนเบลล่าไปงานพร็อมแต่เบลล่าปฏิเสธเพราะไม่อยากทำร้ายจิตใจเจสสิก้า - เจสสิก้า แสตนลีย์ - เพื่อนเบลล่า แอบชอบไมค์ นิวตัน - เอริค - เพื่อนเบลล่า - แองเจล่า เวเบอร์ - เพื่อนเบลล่าผลตอบรับ ผลตอบรับ. ผลตอบรับของนิยายชุดทไวไลท์ ซาก้าค่อนข้างดีในหมู่สาว ๆ วัยรุ่น เนื่องจากนิยายมีการเขียนที่ใช้คำสมัยใหม่เหมาะกับวัยรุ่น และมีแนวรักโรแมนติกสมัยใหม่ที่มีกลิ่นอายสมัยก่อนปนกันไป คือเป็นความรักของวัยรุ่นสมัยใหม่แต่ก็เป็นแวมไพร์ในสมัยก่อนจึงทำให้บรรยากาศความโรแมนติกมีปนกันไประหว่างสมัยก่อนและสมัยใหม่ แต่นิยายเรื่องนี้ได้ผลตอบรับที่แย่ในหมู่ผู้ชายวัยรุ่นและผู้ใหญ่ชายหญิง เนื่องจากในหนังสือไม่มีหลักการสอนให้ผู้อ่านทำตามหรือให้คิดได้ มีแต่เรื่องความรักที่รุนแรงและการให้ความสำคัญกับคนรักมากกว่าพ่อแม่หลายเท่าตัว นอกจากนั้นยังกล่าวว่าเมเยอร์ยังเขียนแบบการชุนผ้าที่กล่าวถึงการมีเพศสัมพันธ์แบบอ้อม ๆ และทำให้ผู้อ่านตื่นเต้นว่าทั้งสองจะทำอะไรกันต่อไป นอกจากนั้นตัวหนังสือยังมีการสอดแทรกเรื่องความกระหายทางเพศ การให้ความสำคัญกับคนที่ตนรักมากเกินกว่าสิ่งใด และเรื่องการเอาชนะความตาย ทำให้หนังสือเล่มนี้ตกเป็นที่วิจารณ์ในทางลบอย่างมาก สตีเฟน คิงเป็นหนึ่งในผู้ต่อว่านิยายเล่มนี้อย่างรุนแรง คิงยังกล่าวอีกว่า "เมเยอร์และเจ. เค. โรว์ลิ่งพยายามเขียนหนังสือให้เด็กวัยรุ่นชื่นชอบ แต่ทั้งคู่ต่างกันก็คือโรว์ลิ่งเป็นนักเขียนที่เก่งมาก เธอสามารถแทรกข้อคิดที่ดีไว้อย่างมากมายพร้อมกับความสนุกตื่นเต้น ส่วนเมเยอร์เธอเป็นนักเขียนที่ไม่ได้เรื่องเลย หนังสือของเธอมีการแฝงเรื่องการมีเพศสัมพันธ์ทางอ้อมและมีข้อคิดในทางแย่ ๆ อีกด้วย เช่น การให้ความสำคัญกับคนรักมากกว่าพ่อมากมายหลายเท่าตัว และการเอาชนะความตาย ซึ่งต่างกับโรว์ลิ่งที่พยายามให้รู้จักยอมรับความตาย"สื่อต่างๆ สื่อต่างๆ. ทไวไลท์ได้นำไปดัดแปลงเป็นภาพยนตร์ในชื่อ แวมไพร์ ทไวไลท์ โดยบริษัทค่ายหนังซัมมิต เอนเตอร์เทนเมนต์ได้รายได้กว่า 200 ล้านเหรียญ ทำให้มีการวางแผนที่จะสร้างภาค 2 ต่อ</doc>
