<doc id="393660" url="https://th.wikipedia.org/wiki?curid=393660" title="นลินี ทวีสิน">นลินี ทวีสิน ดร.นลินี ทวีสิน (สกุลเดิม มิสรา, 12 กุมภาพันธ์ พ.ศ. 2503 — ) ผู้แทนการค้าไทย อดีตรัฐมนตรีประจำสำนักนายกรัฐมนตรี อดีตผู้แทนการค้าไทย ในรัฐบาลยิ่งลักษณ์ ชินวัตร และเป็นผู้สมัครสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย และอดีตสมาชิกวุฒิสภา กรุงเทพมหานครประวัติ ประวัติ. ดร.นลินี ทวีสิน ชื่อเล่น จอย เกิดเมื่อวันที่ 12 กุมภาพันธ์ พ.ศ. 2503 เป็นบุตรของเดโอปราภาเดอร์ มิสรา กับสัมพันธ์ สุทธิภาค ซึ่งสกุลมิสราเป็นตระกูลนักธุรกิจเชื้อสายอินเดีย นลินีได้สมรสกับปิตินันท์ ทวีสิน แต่สถานะทางกฎหมายของเธอคือหย่า แต่เธอก็ยังใช้นามสกุล ทวีสิน ของอดีตสามีตามเดิม แต่เธอกลับมีชื่อและนามสกุลที่พ้องกับชื่อพี่สาวของเศรษฐา ทวีสิน กรรมการผู้จัดการบริษัทแสนสิริ จำกัด (มหาชน) ซึ่งเธอมิได้สืบสายเลือดหรือมีความเกี่ยวดองกันแต่อย่างใดการศึกษา การศึกษา. ดร. นลินี สำเร็จการศึกษาจากโรงเรียนเมาต์เฮอร์มอน เมืองดาร์จีลิง ประเทศอินเดีย ระดับปริญญาตรี สาขาเศรษฐศาสตร์ วิทยาลัยเซนต์แมรี รัฐแมริแลนด์ (St. Mary’s College of Maryland) ประเทศสหรัฐอเมริกา ระดับปริญญาโท สาขารัฐประศาสนศาสตร์ จากมหาวิทยาลัยฮาร์วาร์ด ประเทศสหรัฐอเมริกา และปริญญาเอก สาขาการสื่อสาร มหาวิทยาลัยรีเจนต์ (Regent University) รัฐเวอร์จิเนีย ประเทศสหรัฐอเมริกา นอกจากนั้นยังผ่านการศึกษาอบรมในหลักสูตรของวิทยาลัยป้องกันราชอาณาจักร (ปรอ.รุ่น 18) และหลักสูตรพรรคการเมืองกับการปกครองระบอบประชาธิปไตย สำหรับผู้บริหาร จากสถาบันพระปกเกล้าการทำงาน การทำงาน. ดร.นลินี ทวีสิน กรรมการผู้จัดการ สำนักพิมพ์ SuccessMedia (หนังสือคอมพิวเตอร์) ต่อมาได้รับเลือกตั้งเป็นสมาชิกวุฒิสภา กรุงเทพมหานคร ในการเลือกตั้ง พ.ศ. 2549 แต่ต้องถูกยกเลิกเนื่องจากการรัฐประหาร 19 กันยายน ต่อจากนั้นจึงได้ลงสมัครรับเลือกตั้ง ส.ส.กรุงเทพมหานคร สังกัดพรรคพลังประชาชน ในการเลือกตั้ง พ.ศ. 2550 แต่ไม่ได้รับเลือกตั้ง ต่อมาได้รับตำแหน่งที่ปรึกษารัฐมนตรีว่าการกระทรวงพาณิชย์ (มิ่งขวัญ แสงสุวรรณ์) จากนั้นในการเลือกตั้ง พ.ศ. 2554 ได้ลงสมัครรับเลือกตั้งอีกครั้งในแบบบัญชีรายชื่อ สังกัดพรรคเพื่อไทย ลำดับที่ 125 แต่ไม่ได้รับเลือกตั้ง ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เธอได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 99รัฐบาลนางสาวยิ่งลักษณ์ ชินวัตร รัฐบาลนางสาวยิ่งลักษณ์ ชินวัตร. ดร.นลินี ได้รับแต่งตั้งเป็นผู้แทนการค้าไทย ในรัฐบาลของนางสาวยิ่งลักษณ์ ชินวัตร เมื่อเดือนสิงหาคม พ.ศ. 2554 กระทั่งเมื่อวันที่ 18 มกราคม พ.ศ. 2555 ได้รับโปรดเกล้าฯ แต่งตั้งเป็นรัฐมนตรีประจำสำนักนายกรัฐมนตรี กำกับดูแลสำนักงานปลัดสำนักนายกรัฐมนตรีเฉพาะสำนักงานเสริมสร้างเอกลักษณ์ของชาติ สำนักเลขาธิการนายกรัฐมนตรี เฉพาะสำนักโฆษกประจำสำนักนายกรัฐมนตรี ราชบัณฑิตยสถาน สำนักงานคณะกรรมการวิจัยแห่งชาติ สำนักงานสภาที่ปรึกษาเศรษฐกิจและสังคมแห่งชาติ สำนักงานบริหารและพัฒนาองค์ความรู้ (องค์การมหาชน) สำนักงานกองทุนสนับสนุนการวิจัย และ สำนักงานรับรองมาตรฐานและรับรองคุณภาพการศึกษา (องค์การมหาชน) ต่อมาถูกปรับออกจากตำแหน่งในเดือนตุลาคม พ.ศ. 2555 ต่อมาเมื่อวันที่ 20 พฤศจิกายน พ.ศ. 2555 ได้รับแต่งตั้งเป็นผู้แทนการค้าไทย แทนนายวรวีร์ มะกูดี ที่ขอลาออกจากตำแหน่งกรณีติดบัญชีดำของสหรัฐอเมริกา กรณีติดบัญชีดำของสหรัฐอเมริกา. ภายหลังการได้รับแต่งตั้งเป็นรัฐมนตรี มีการเปิดเผยจากสถานเอกอัครราชทูตสหรัฐอเมริกา ประจำประเทศไทย ว่านลินี ทวีสิน มีชื่อติดอยู่ในบัญชีดำของสำนักงานควบคุมทรัพย์สินต่างชาติ กระทรวงการคลังสหรัฐอเมริกา เนื่องจากเป็น 1 ใน 3 นักธุรกิจที่ให้ความช่วยเหลือการทุจริตของรัฐบาลโรเบิร์ต มูกาเบ อดีตประธานาธิบดีซิมบับเว โดยนลินี ได้ทำธุรกิจร่วมกับภรรยาของโรเบิร์ต แต่กรณีดังกล่าวได้รับการปฏิเสธจากนลินี ว่าเป็นเพียงความเข้าใจผิด และขอพิสูจน์ตนเองในโอกาสต่อไปเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
