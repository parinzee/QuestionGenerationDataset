<doc id="137962" url="https://th.wikipedia.org/wiki?curid=137962" title="โดโลเรส อัมบริดจ์">โดโลเรส อัมบริดจ์ โดโลเรส อัมบริดจ์ () เป็นตัวละครที่จำกัดบทเด่นเฉพาะในเล่ม 5 โดยเธอเป็นปลัดอาวุโสขึ้นตรงต่อรัฐมนตรี ต่อมาเป็นอาจารย์วิชาป้องกันตัวจากศาสตร์มืดที่ฮอกวอตส์ หลักสูตรที่เธอสอนเป็นหลักสูตรที่กระทรวงอนุมัติ แต่ทำให้นักเรียนไม่ได้เรียนการป้องกันตัวใด ๆ เลย กลับให้เอาแต่อ่านหนังสือ จากเหตุนี้ ในที่สุด กองทัพดัมเบิลดอร์จึงก่อตั้งขึ้น แต่ต่อมา อัมบริดจ์ได้รับแต่งตั้งเป็นเจ้าพนักงานสอบสวนใหญ่ของฮอกวอตส์ และสุดท้าย หลังกองทัพดัมเบิลดอร์ถูกเปิดโปง และดัมเบิลดอร์หนีไป เธอก็ได้รับการแต่งตั้งเป็นอาจารย์ใหญ่ฮอกวอตส์อย่างไม่ชอบธรรม ห้องอาจารย์ใหญ่จึงปิดไม่ให้อัมบริดจ์ใช้ สุดท้าย เธอก็ถูกกำจัดออกจากฮอกวอตส์ไปโดยแผนลวงของเฮอร์ไมโอนี่ เกรนเจอร์ ที่ล่อลวงอัมบริดจ์เข้าไปในป่าต้องห้าม และอัมบริดจ์ตะโกนด่าเหล่าเซ็นทอร์ จึงถูกทำร้ายและในที่สุด เธอก็ถูกขับออกจากฮอกวอตส์ แต่ถึงกระนั้นอัมบริดจ์ก็ยังได้ทำงานต่อในกระทรวงเวทมนตร์ ในเล่มเจ็ดเธอได้เป็นประธานคณะกรรมาธิการลงทะเบียนผู้ที่เกิดจากมักเกิ้ล และผู้สอบสวนผู้ที่เกิดจากมักเกิ้ล ในเล่มนี้ได้บอกไว้ว่าผู้พิทักษ์ของเธอเป็นแมว</doc>
