<doc id="946260" url="https://th.wikipedia.org/wiki?curid=946260" title="รถไฟรางเบาเยรูซาเลม">รถไฟรางเบาเยรูซาเลม รถไฟรางเบาเยรูซาเลม (, HaRakevet HaKala Birushalayim) เป็นระบบรถไฟฟ้ารางเบาในเยรูซาเลม ประเทศอิสราเอล ปัจจุบันมีให้บริการ 1 เส้นทาง ได้แก่ สายสีแดง โดยเริ่มก่อสร้างในปี ค.ศ. 2002 และเสร็จสมบูรณ์ในปี ค.ศ. 2010 ก่อสร้างโดยสมาคมซิตีพาส ซึ่งมีสัญญาให้บริการ 30 ปี โครงการรถไฟรางเบานี้ยังรวมถึงการก่อสร้างสะพานคอร์ดและการบูรณะตามจุด ๆ ต่างของเยรูซาเลม การเปิดให้บริการล่าช้าออกไปเนื่องจากการค้นพบโบราณวัตถุและปัญหาทางเทคนิค รถไฟรางเบาเริ่มทดลองเดินรถตั้งแต่วันที่ 19 สิงหาคม ค.ศ. 2011 และเปิดให้บริการอย่างเป็นทางการเมื่อวันที่ 1 ธันวาคม ค.ศ. 2011 เส้นทางสายสีแดงมีระยะทาง 13.9 กิโลเมตร ประกอบด้วยจุดจอด 23 แห่ง ปัจจุบันอยู่ระหว่างการก่อสร้างส่วนต่อขยายไปยังย่านชานเมืองเนเวยาคอฟและศูนย์แพทย์ฮาดัสซาห์ เมื่อโครงการทั้งหมดเสร็จสมบูรณ์ในปี ค.ศ. 2018 จะมีระยะทางยาวถึง 22.5 กิโลเมตร การก่อสร้างสายสีแดงส่วนแรกใช้งบประมาณ 3.8 พันล้่านเชเกล (ประมาณ 1.1 พันล้านดอลลาร์สหรัฐ) โครงการเคยถูกวิจารณ์อย่างหนักในด้านงบประมาณและการก่อมลพิษขณะก่อสร้าง สายสีเขียวและสายสีแดงส่วนต่อขยายได้รับการอนุมัติจากนครเยรูซาเลม และปัจจุบันอยู่ในระหว่างการประมูลการก่อสร้าง ส่วนสายสีน้ำเงินอยู่ในขั้นตอนการขออนุมัติ</doc>
