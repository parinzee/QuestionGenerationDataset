<doc id="263766" url="https://th.wikipedia.org/wiki?curid=263766" title="อิเกร์ กาซิยัส">อิเกร์ กาซิยัส อิเกร์ กาซิยัส เฟร์นันเดซ () เกิดเมื่อวันที่ 20 พฤษภาคม ค.ศ. 1981 เป็นนักฟุตบอลชาวสเปน ผู้ซึ่งปัจจุบันเล่นให้กับโปร์ตูของโปรตุเกสในตำแหน่งผู้รักษาประตู ในปี ค.ศ. 2008 กาซิยัสได้เป็นกัปตันฟุตบอลทีมชาติสเปน ซึ่งชนะเลิศฟุตบอลชิงแชมป์แห่งชาติยุโรปเป็นครั้งแรกในรอบ 44 ปี นอกจากนั้นสเปนยังชนะเลิศฟุตบอลโลก และฟุตบอลชิงแชมป์แห่งชาติยุโรป 2012 อิเกร์ กาซิยัส เริ่มต้นการเล่นฟุตบอลกับเรอัลมาดริด สโมสรยักษ์ใหญ่แห่งลาลิกา ของสเปน ด้วยวัยเพียง 16 ปี ในขณะที่ยังเป็นเพียงนักเรียนชั้นมัธยม โดยในเดือนพฤศจิกายน ค.ศ. 1996 ขณะที่นั่งเรียนวิชาเขียนแบบอยู่กับเพื่อน ๆ ในชั้นเรียน กาซิยัสก็ถูกเรียกตัวอย่างกะทันหันให้เดินไปที่นอร์เวย์ เพื่อเป็นผู้รักษาประตูของเรอัลมาดริด ซึ่งขณะนั้นผู้รักษาประตูมือหนึ่งและมือสอง คือ โบโด อิกเนอร์ และซานเตียโก กัญญิซาเรส ได้รับบาดเจ็บ และหลังจากนั้นเพียง 2 ปี กาซิยัสก็สามารถก้าวขึ้นมาเป็นมือหนึ่งของสโมสรได้สำเร็จ กาซิยัสอยู่กับเรอัลมาดริดมาเป็นเวลานานถึง 16 ปี ประสบความสำเร็จมากมาย จนกระทั่งในฟุตบอลโลก 2014 ที่บราซิล สเปนในฐานะแชมป์เก่าพบกับเนเธอร์แลนด์ ในรอบแรก ซึ่งเป็นคู่ชิงชนะเลิศเมื่อครั้งที่แล้ว ปรากฏว่าสเปนเป็นฝ่ายแพ้ไปอย่างขาดลอยถึง 1-5 ประตู โดยกาซิยัสในฐานะผู้รักษาประตูและกัปตันทีมถูกวิจารณ์อย่างมากในครั้งนี้ว่าเล่นผิดพลาด และในที่สุดสเปนก็ต้องตกรอบแรก และนับจากนั้นก็มีข่าวว่า เรอัลมาดริดต้องการตัวดาบิด เด เฆอา ผู้รักษาประตูของแมนเชสเตอร์ยูไนเต็ด มาร่วมสโมสรแทนที่กาซิยัสมาตลอด ในที่สุดเมื่อสิ้นสุดฤดูกาล 2014–2015 กาซิยัสก็ต้องย้ายจากเรอัลมาดริดไปอยู่กับโปร์ตู โดยเจ้าตัวถึงกับแถลงข่าวเปิดใจด้วยสภาพน้ำตานองหน้ารางวัลเกียรติยศเรอัลมาดริดรางวัลเกียรติยศ. เรอัลมาดริด. - ลาลิกา: 2000-01, 2002-03, 2006-07, 2007-08, 2011-2012 - ซูเปร์โกปาเดเอสปัญญา: 2001, 2003, 2008, 2011 - ยูฟ่าแชมเปียนส์ลีก: 1997-98, 1999-2000, 2001-02, 2013-2014 - ยูฟ่าซูเปอร์คัพ: 2002, 2014 - ฟุตบอลชิงแชมป์สโมสรโลก: 2002, 2014สเปน (ระดับเยาวชน)สเปน (ระดับเยาวชน). - UEFA U-15 Championship:1995 - UEFA U-16 Championship: 1997 - UEFA-CAF Meridian Cup: 1999 - ฟุตบอลโลกเยาวชน ยู 20: 1999สเปนสเปน. - ฟุตบอลชิงแชมป์แห่งชาติยุโรป: 2008 - ฟุตบอลโลก: 2010 - ฟุตบอลชิงแชมป์แห่งชาติยุโรป: 2012ประเภทบุคคลประเภทบุคคล. - Bravo Award: 2000 - Don Balón Award มอบให้แก่นักเตะที่พัฒนามากที่สุดแห่งปี: 2000 - ยูฟ่า สุดยอดทีมแห่งปี: 2007, 2008, 2009 - ยูโรเปียนสปอร์ตแมกกาซีน สุดยอดทีมแห่งปี: 2007-08 - Zamora Trophy: 2007-08 - ยูโร 2008 สุดยอดทีมแห่งทัวร์นาเมนต์ - FIFPro World XI: 2007-08, 2008-09 - IFFHS ผู้รักษาประตูยอดเยี่ยม: 2008, 2009 - FIFA.com สุดยอดทีมแห่งปี: 2008-09 - ลาลีกา ผู้รักษาประตูยอดเยี่ยม: 2008-09 - FIFA/Fifpro ผู้รักษาประตูยอดเยี่ยม: 2008-09 - Royal Order Gold Medal for Sports Merit: 2009-10 - ฟุตบอลโลก ถุงมือทอง: 2010 - ฟุตบอลโลก ทีมรวมดารา: 2010</doc>
