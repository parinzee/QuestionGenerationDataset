<doc id="66724" url="https://th.wikipedia.org/wiki?curid=66724" title="สถานีรถไฟชุมทางบ้านภาชี">สถานีรถไฟชุมทางบ้านภาชี สถานีรถไฟชุมทางบ้านภาชี เป็นสถานีรถไฟประจำตำบลภาชี และอำเภอภาชี อยู่ในเส้นทางรถไฟสายเหนือและสายตะวันออกเฉียงเหนือ เป็นสถานีรถไฟระดับ 1มีจำนวนราง 17 ราง เป็นทางหลัก 3 ราง ทางหลีก 14 ราง เป็นรางติดชานชาลา 8 ทาง โดยเป็นสถานีชุมทางแห่งแรกในประเทศไทย ซึ่งเป็น 1 ใน 4 ที่ระดับสถานี 1 ในจังหวัดอยุธยา โดยมีสถานีอยุธยา สถานีบางปะอิน สถานีชุมทางบ้านภาชีและสถานีท่าเรือ ซึ่งสถานนีรถไฟชุมทางบ้านภาชี อยู่ห่างจากสถานีรถไฟกรุงเทพเป็นระยะทาง 89.95 กิโลเมตร ตั้งอยู่ที่ ถนนเทศบาล 5 หมู่5 บ้านตลาด ตำบลภาชี อำเภอภาชี จังหวัดพระนครศรีอยุธยา รหัสไปรษณีย์13140 ทางเหนือของสถานีเป็นทางคู่แยกระหว่างสายเหนือกับสายตะวันออกเฉียงเหนือ โดยเลี้ยวซ้ายเป็นเส้นทางสายเหนือไปสถานีหนองวิวัฒน์ จนถึงสถานีเชียงใหม่กับสถานีสวรรคโลก โดยสุดทางคู่ที่สถานีลพบุรีแล้วใช้ทางเดี่ยวไปตลอดทาง ส่วนทางตรงเป็นเส้นทางสายตะวันออกเฉียงเหนือไปสถานีหนองกวย จนถึงสถานีหนองคายกับสถานีอุบลราชธานี โดยสุดทางคู่ที่สถานีมาบกะเบาแล้วใช้ทางเดี่ยวไปตลอดทาง ส่วนทางใต้ของสถานีเป็นทางสามไปสถานีพระแก้ว จนถึงสถานีรถไฟกรุงเทพ โดยสุดทางสามที่สถานีรังสิตแล้วใช้ทางคู่ไปตลอดทาง และเป็น 1 ใน 16 สถานีชุมทางรถไฟในประเทศไทยในปัจจุบันข้อมูลจำเพาะข้อมูลจำเพาะ. - ประเภทเส้นทาง : ทางรถไฟทางไกลสายเหนือและสายตะวันออกเฉียงเหนือ - รหัส  : 1036 - ชื่อภาษาไทย  : ชุมทางบ้านภาชี - ชื่อภาษาอังกฤษ : Ban Phachi Junction - ชื่อย่อภาษาไทย : ภช. - ชื่อย่อภาษาอังกฤษ : PC. - ชั้นสถานี  : สถานีรถไฟชั้น 1 - ระบบอาณัติสัญญาณ : ไฟฟ้า-คอมพิวเตอร์ ไฟสีสามท่า- พิกัดที่ตั้ง  : บริเวณหน้าตลาดสดภาชีตรงข้ามวัดภาชี - ที่อยู่  : ถนนเทศบาล 5 หมู่5 บ้านตลาด ตำบลภาชี อำเภอภาชี พระนครศรีอยุธยา รหัสไปรษณีย์13140 - ขบวนรถ/วัน : 48 ขบวน รถด่วนดีเซลราง รถด่วน รถเร็ว รถธรรมดา รถชานเมือง (ขบวนรถด่วนพิเศษ และขบวนรถด่วนบางขบวน จะไม่จอดสถานีรถไฟชุมทางบ้านภาชี) - ปริมาณผู้โดยสาร/วัน : ไม่ต่ำกว่า 500 คน - สถานีก่อนหน้า : สถานีรถไฟพระแก้ว - สถานีถัดไปในเส้นทางสายเหนือ : ป้ายหยุดรถดอนหญ้านาง - สถานีถัดไปในเส้นทางสายเหนือ(ที่ไม่ใช่ที่หยุดรถหรือป้ายหยุดรถ) : สถานีรถไฟหนองวิวัฒน์ - สถานีถัดไปในเส้นทางสายตะวันออกเฉียงเหนือ : สถานีรถไฟหนองกวย - ห่างจากสถานีกรุงเทพ : 89.95 กิโลเมตรข้อมูลประวัติการสร้างสถานี รูปแบบสถานีรถไฟชุมทางบ้านภาชีและข้อมูลผู้โดยสาร บุคคลากร ข้อมูลประวัติการสร้างสถานี รูปแบบสถานีรถไฟชุมทางบ้านภาชีและข้อมูลผู้โดยสาร บุคคลากร. สถานีรถไฟชุมทางบ้านภาชี สร้างในสมัยรัชกาลที่ 5 เปิดใช้งานครั้งแรกวันที่ 1 พฤศจิกายน พุทธศักราช 2440 หรือคริสต์ศักราช 1897 ในส่วนต่อขยายเส้นทางจากอยุธยา ผ่านชุมทางบ้านภาชี ถึงสถานีชุมทางแก่งคอย ระยะทาง 53 กิโลเมตร โดยนับตั้งแต่วันเปิดใช้งานครั้งแรกถึงปัจจุบันมีอายุ 120 ปี ต่อมาสถานีชุมทางบ้านภาชีก็ได้ถูกระเบิดพังเสียหายสมัยสงครามโลกครั้งที่ 2 จึงได้มีการสร้างสถานีรถไฟใหม่ขึ้นทดแทนสถานีเก่า ขึ้นเมื่อปีพุทธศักราช 2490 และดำเนินการสร้างแล้วเสร็จในปีพุทธศักราช 2492 หลังจากสร้างเสร็จได้ทำการเปิดใช้งาน เมื่อวันที่ 1 ตุลาคม 2549 โดยมีนายพิเชษฐ์ มีลาภ เป็นนายสถานีรถไฟคนแรกของสถานีรถไฟชุมทางบ้านภาชี อาคารสถานีหลังใหม่(ปัจจุบัน)เป็นอาคารชั้นเดียวหลังคาไม้ถือปูน มีเนื้อที่ ยาว 30 เมตร กว้าง 15 เมตร อายุการใช้งานของอาคารสถานีหลังนี้จนถึงปัจจุบันมีอายุ 69 ปี สถานีรถไฟชุมทางบ้านภาชีได้ทำการสร้างอุโมงค์รถไฟขึ้นก่อนปี พุทธศักราช 2490 โดยทำการ สร้างอุโมงค์พร้อมการสร้างสถานีรถไฟชุมทางบ้านภาชีหลังจากสถานีเก่าได้ถูกระเบิดสมัยสงครามโลกครั้งที่ 2 เป็นอุโมงค์ที่ด้านบนเป็นรางรถไฟเพื่อให้รถไฟแล่นผ่าน ส่วนตัวอุโมงค์เป็นทางเดินและเป็นที่หลบ ภัยจากระเบิดในสงครามโลกครั้งที่ 2 ปัจจุบันอุโมงค์นี้ไม่ได้ใช้งาน นายสถานีรถไฟได้ทำรั้วล้อมรอบไว้ ไม่ให้ชาวบ้านเข้าไปเพราะอาจเป็นอันตรายได้ เนื่องจากภายในอุโมงค์มีน้ำขังและมีปลายอาศัยอยู่เป็น จำนวนมาก สภาพภายนอกมองไม่เห็นล่องลอยของอุโมงค์เลย สะพานข้ามทางรถไฟชุมทางบ้านภาชี สร้างขึ้นหลังสงครามโลกครั้งที่ 2 แทนอุโมงค์รถไฟที่ถูกทำลายจากสงครามโลกครั้งที่ 2 เนื่องจากเสียหายมากยากแก่การบรูรณะ จึงได้สร้างสะพานข้ามทางรถไฟแทน เพื่อความปลอดภัยของประชาชนในบริเวณนั้น เพราะในแต่ละวันจะมีรถไฟผ่านเป็นจำนวนมาก สะพานข้าทางรถไฟข้ามทางรถไฟนี้สร้างด้วยไม้ และเหล็ก ยาวประมาณ 100 เมตร กว้าง 2 เมตร จะมีทางลงหลายทาง ปัจจุบันยังพอใช้การได้แต่มีผู้ใช้งานน้อย เนื่องจากการรถไฟได้สร้างสะพานลอยคอนกรีตเสริมเหล็กมีหลังคาขึ้นมาแทนสะพานเดิม ในขณะเดี่ยวกันยังมีถนนข้ามทางรถไฟ เพื่อให้รถผ่านได้ตรงตลาดภาชีไปยังวัดภาชี ตรงกับอุโมงค์รถไฟและบ้านพักรถไฟ ทำให้คนหันไป ใช้ทางข้ามเป็นส่วนใหญ่ สถานีรถไฟชุมทางบ้านภาชี เป็นชุมทางรถไฟที่แยกไปภาคเหนือ และภาคตะวันออกเฉียงเหนือ มีรถไฟผ่านขาขึ้น-ขาลง วันละประมาณ 140 ขบวน รถไฟที่จอดสถานีนี้มากที่สุดคือรถไฟบรรทุกน้ำมัน มีผู้โดยสารใช้งานในปัจจุบันส่วนมาก เป็นนักเรียน และผู้ที่ทำงาน วันละไม่ต่ำกว่า 500คน ปัจจุบันมีนายนิวัฒน์ สายสุดใจ เป็นนายสถานีรถไฟชุมทางบ้านภาชีคนปัจจุบันรายนามนายสถานีชุมทางบ้านภาชีรายนามนายสถานีชุมทางบ้านภาชี. 1. นายพิเชษฐ มีลาภ ระหว่าง 01 ตุลาคม 2492 - 31 สิงหาคม2495 ระยะเวลา 2 ปี 10 เดือน 2. นายประเทือง พิทักษ์ธรรม ระหว่าง 15 ตุลาคม 2497 - 30 กันยายน 2497 ระยะเวลา 1 ปี 11เดือน 3. นายจันทร์ สุวรรณ์ผ่อง ระหว่าง 15 ตุลาคม 2497 - 25 กันยายน 2499 ระยะเวลา 1 ปี 11 เดือน 4. นายสุดใจ โพธิ์โต ระหว่าง 01 ตุลาคม 2499 - 15 มีนาคม 2503 ระยะเวลา 3 ปี 5 เดือน 5. นายฉัตร กรมเหลี่ยมสาระ ระหว่าง 20 เมษายน 2503 - 01 ตุลาคม 2512 ระยะเวลา 8 ปี 6 เดือน 6. นายสมัย เศตะพราหมณ์ ระหว่าง 26 ตุลาคม 2512 - 15 พฤศจิกายน 2514 ระยะเวลา 1 ปี 10 เดือน 7. นายทองสุข เกิดผล ระหว่าง 16 พฤศจิกายน 2514 - 23 มีนาคม 2516 ระยะเวลา 1 ปี 4 เดือน 8. นายวิศิษฐ ปัญญาสาร ระหว่าง 24 มกราคม 2516 - 06 พฤศจิกายน 2517 ระยะเวลา 1 ปี 9 เดือน 9. นายชุ่ม สุวิภาส ระหว่าง 07 พฤศจิกายน 2517 - 18 กันยายน 2518 ระยะเวลา 0 ปี 10 เดือน 10. นายสุเทพ ชาวสวนเจริญ ระหว่าง 19 กันยายน 2518 - 06 ตุลาคม 2525 ระยะเวลา 7 ปี 0 เดือน 11. นายชูชาติ วัจนะรัตน์ ระหว่าง 07 ตุลาคม 2525 - 29 กันยายน 2527 ระยะเวลา 2 ปี 12 เดือน 12. นายเอก ปิ่นกระจาย ระหว่าง 30 กันยายน 2527 - 13 พฤศจิกายน 2528 ระยะเวลา 1 ปี 2 เดือน 13. นายสมบูรณ์ เหล็กกล้า ระหว่าง 14 พฤศจิกายน 2528 - 29 มีนาคม 2532 ระยะเวลา 3 ปี 4 เดือน 14. นายเสน่ห์ เชื้อเอี่ยมพันธ์ ระหว่าง 13 เมษายน 2532 - 04 มีนาคม 2533 ระยะเวลา 0 ปี 11 เดือน 15. นายผจญ วิทยาบำรุง ระหว่าง 05 มีนาคม 2533 - 20 ตุลาคม 2535 ระยะเวลา 2 ปี 7เดือน 16. นายถวิล มณฑาทอง ระหว่าง 21 ตุลาคม 2535 - 25 เมษายน 2538 ระยะเวลา 2 ปี 6 เดือน 17. นายมนตรี เที่ยงพูนวงค์ ระหว่าง 26 เมษายน 2538 - 05 ธันวาคม 2538 ระยะเวลา 0 ปี 6เดือน 18. นายเฉลิมชาติ อนุศักดิ์พิทยา ระหว่าง 06 ธันวาคม 2538 - 16 ธันวาคม 2541 ระยะเวลา 3 ปี 0 เดือน 19. นายนิยม ประสมทรัพย์ ระหว่าง 17 ธันวาคม 2541 - 27 พฤศจิกายน 2543 ระยะเวลา 1 ปี 12 เดือน 20. นายสมัคร มั่นล้วน ระหว่าง 01 กุมภาพันธ์ 2544 - 31 ตุลาคม 2545 ระยะเวลา 1 ปี 8 เดือน 21. นายบุญเลิศ ประดับรส ระหว่าง 14 มกราคม 2546 - 15 เมษายน 2550 ระยะเวลา 4 ปี 3 เดือน 22. นายวิรัตน์ ไตรเดชา ระหว่าง 18 กันยายน 2550 - 30 กันยายน 2553ระยะเวลา 3 ปี 0 เดือน 23. นายนิวัฒน์ สายสุดใจ ระหว่าง 10 พฤศจิกายน 2553 - ยังดำรงตำแหน่งอยู่ ระยะเวลา ปัจจุบัน 6 ปี 7 เดือนขบวนรถเที่ยวไปเที่ยวกลับไอศกรีมกะทิสดสถานีชุมทางบ้านภาชี ไอศกรีมกะทิสดสถานีชุมทางบ้านภาชี. ไอศกรีมกะทิสด ที่ขายอยู่ที่สถานรถไฟชุมทางบ้านภาชี ขายมานานกว่า 60 ปี ใครที่ขึ้นรถไฟไปสายเหนือและสายตะวันออกเฉียงเหนือ เมื่อถึงสถานีรถไฟชุมทางบ้านภาชีมักจะซื้อไอศกรีมนี้รับประทาน ลักษณะการขายของไอศกรีม สมัยก่อนจะตักใส่ถ้วยและใส่ถาด เมื่อรถไฟจอดก็จะขึ้นไปขายบนรถ แต่ปัจจุบันจะเดินขายรอบ ๆ เพราะว่าการขึ้นไปขายบนรถมักหกเลอะเทอะแก่ผู้โดยสารจึงได้มีการห้ามเอาของ ขึ้นไปขายบนรถเอกลักษณ์ของไอศครีมของชุมทางรถไฟบ้านภาชี คือจะใช้หลอดดูด จะไม่ใช้ช้อนตัก ปัจจุบันขายอยู่ในราคาแก้วละ 5 บาท16 ชุมทางรถไฟ ในประเทศไทยภาคกลาง16 ชุมทางรถไฟ ในประเทศไทย. ภาคกลาง. 1. สถานีรถไฟชุมทางบางซื่อ กรุงเทพมหานคร 2. สถานีรถไฟชุมทางตลิ่งชัน กรุงเทพมหานคร 3. สถานีรถไฟชุมทางบ้านภาชี จังหวัดพระนครศรีอยุธยา 4. สถานีรถไฟชุมทางแก่งคอย จังหวัดสระบุรีภาคเหนือภาคเหนือ. 1. สถานีรถไฟชุมทางบ้านดารา จังหวัดอุตรดิตถ์ภาคตะวันออกเฉียงเหนือภาคตะวันออกเฉียงเหนือ. 1. สถานีรถไฟชุมทางถนนจิระ จังหวัดนครราชสีมา 2. สถานีรถไฟชุมทางบัวใหญ่ จังหวัดนครราชสีมาภาคตะวันออกภาคตะวันออก. 1. สถานีรถไฟชุมทางฉะเชิงเทรา จังหวัดฉะเชิงเทรา 2. สถานีรถไฟชุมทางคลองสิบเก้า จังหวัดฉะเชิงเทรา 3. สถานีรถไฟชุมทางศรีราชา จังหวัดชลบุรี 4. สถานีรถไฟชุมทางเขาชีจรรย์ จังหวัดชลบุรีภาคตะวันตกภาคตะวันตก. 1. สถานีรถไฟชุมทางหนองปลาดุก จังหวัดราชบุรีภาคใต้ภาคใต้. 1. สถานีรถไฟชุมทางบ้านทุ่งโพธิ์ จังหวัดสุราษฎร์ธานี 2. สถานีรถไฟชุมทางทุ่งสง จังหวัดนครศรีธรรมราช 3. สถานีรถไฟชุมทางเขาชุมทอง จังหวัดนครศรีธรรมราช 4. สถานีรถไฟชุมทางหาดใหญ่ จังหวัดสงขลา</doc>
