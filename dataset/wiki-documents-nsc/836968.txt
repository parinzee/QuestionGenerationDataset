<doc id="836968" url="https://th.wikipedia.org/wiki?curid=836968" title="ถนนนครไชยศรี">ถนนนครไชยศรี ถนนนครไชยศรี () เป็นถนนสายหนึ่งในกรุงเทพมหานคร มีความยาวประมาณ 2.7 กิโลเมตร เริ่มต้นจากถนนพระรามที่ 6 (ทางแยกโรงกรองน้ำ) ในพื้นที่แขวงพญาไท เขตพญาไท ไปทางทิศตะวันตก ผ่านถนนกำแพงเพชร 5 ถนนเทอดดำริและถนนสวรรคโลก (ทางแยกสามเสน) ผ่านทางรถไฟสายเหนือเข้าพื้นที่แขวงถนนนครไชยศรี เขตดุสิต ผ่านถนนพระรามที่ 5 (ทางแยกราชวัตร) ถนนพิชัย (ทางแยกพิชัย) ถนนนครราชสีมาและถนนร่วมจิตต์ (ทางแยกร่วมจิตต์) และถนนสามเสน (ทางแยกศรีย่าน) สิ้นสุดที่แม่น้ำเจ้าพระยาบริเวณท่าเรือพายัพประวัติ ประวัติ. ถนนนครไชยศรีเดิมมีชื่อว่า ถนนราชวัตร เป็นถนนที่พระบาทสมเด็จพระจุลจอมเกล้าเจ้าอยู่หัวทรงพระกรุณาโปรดเกล้าฯ ให้สร้างขึ้นเป็นถนนในโครงการถนนอำเภอดุสิต ซึ่งทรงริเริ่มขื้นพร้อม ๆ กับการสร้างพระราชวังสวนดุสิต ในปี พ.ศ. 2441 เพราะที่ตั้งพระราชวังสวนดุสิตได้กีดกั้นทางเดินของประชาชนที่อาศัยอยู่บริเวณนั้น พระองค์จึงโปรดเกล้าฯ ให้ตัดถนนราชวัตรขึ้นเป็นถนนรอบบริเวณพระราชวังสวนดุสิต เพื่อให้ประชาชนเดินทางได้สะดวกและเพื่ออำนวยความสะดวกในการเดินทางระหว่างชานเมืองทางด้านเหนือกับภายในกรุงเทพฯ ระหว่างบริเวณนั้นกับสถานีรถไฟสามเสน และระหว่างบริเวณนั้นไปยังแม่น้ำเจ้าพระยา ต่อมาในวันที่ 16 กุมภาพันธ์ พ.ศ. 2462 พระบาทสมเด็จพระมงกุฎเกล้าเจ้าอยู่หัวทรงพระกรุณาโปรดเกล้าฯ ให้เปลื่ยนชื่อถนนราชวัตรช่วงแต่แต่แม่น้ำเจ้าพระยาถึงถนนประทัดทอง (ถนนพระรามที่ 6) เป็น ถนนนครไชยศรี</doc>
