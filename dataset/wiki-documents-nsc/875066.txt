<doc id="875066" url="https://th.wikipedia.org/wiki?curid=875066" title="เอากุสตาแห่งซัคเซิน-ไวมาร์-ไอเซนัค">เอากุสตาแห่งซัคเซิน-ไวมาร์-ไอเซนัค เอากุสตาแห่งซัคเซิน-ไวมาร์-ไอเซนัค () เป็นเจ้าหญิงเยอรมันจากดัชชีซัคเซิน-ไวมาร์-ไอเซนัค ซึ่งอภิเษกเข้าสู่ราชวงศ์ปรัสเซีย เมื่อพระราชสวามีได้ขึ้นเป็นพระเจ้าวิลเฮล์มที่ 1 แห่งปรัสเซีย ทำให้พระนางมียศเป็นพระราชินีแห่งปรัสเซีย ต่อมาเมื่อพระราชสวามีได้ขึ้นเป็นจักรพรรดิเยอรมัน ทำให้พระนางมียศตามขึ้นเป็นจักรพรรดินีเยอรมัน ในปี 1826 ขณะที่ทรงมีพระชนม์เพียง 14 ชันษา พระนางได้พบกับเจ้าชายวิลเฮล์มแห่งปรัสเซีย ว่าที่พระสวามีซึ่งแก่กว่าถึง 14 ปี เมื่อพบกันครั้งนั้น เจ้าชายวิลเฮล์มทรงดำริว่าเจ้าหญิงเอากุสตาเป็นสตรีที่ยอดเยี่ยม แต่ไม่น่าดึงดูดใจเท่าเจ้าหญิงมารีผู้เป็นพี่สาวของพระนาง ทั้งสองจำยอมต้องหมั้นกันทั้งที่เจ้าชายวิลเฮล์มทรงมีคนรักอยู่ก่อน (เจ้าหญิงเอลิซา รัดซีวีล แห่งโปแลนด์) ทั้งสองอภิเษกสมรสกันในปี ค.ศ. 1829 มีพระราชบุตรด้วยกัน 2 พระองค์อิสริยยศอิสริยยศ. - ค.ศ. 1811 – 1829 เจ้าหญิงเอากุสตาแห่งซัคเซิน-ไวมาร์-ไอเซนัค - ค.ศ. 1829 – 1861 พระชายาในเจ้าชายวิลเฮล์มแห่งปรัสเซีย - ค.ศ. 1861 – 1871 พระราชินีแห่งปรัสเซีย - ค.ศ. 1871 – 1888 จักรพรรดินีเยอรมันและพระราชินีแห่งปรัสเซีย - ค.ศ. 1888 – 1890 พระพันปีหลวงเยอรมันและแห่งปรัสเซีย</doc>
