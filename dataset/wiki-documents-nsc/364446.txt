<doc id="364446" url="https://th.wikipedia.org/wiki?curid=364446" title="เค็ง ทะกะกุระ">เค็ง ทะกะกุระ เค็ง ทะกะกุระ () มีชื่อจริงว่า โกอิชิ โอะดะ () เป็นนักแสดงชาวญี่ปุ่นจากเมืองฟุกุโอะกะ มีชื่อเสียงจากบทบาทยากูซ่า ในภาพยนตร์แกงสเตอร์จำนวนมาก ทะกะกุระจบการศึกษาจากมหาวิทยาลัยเมจิ ในโตเกียว เริ่มเข้าสู่วงการจากการคัดตัวนักแสดงของบริษัทโทเอ โดยเริ่มแสดงภาพยนตร์แกงสเตอร์ตั้งแต่ปี 1956 เริ่มมีชื่อเสียงจากภาพยนตร์เรื่อง Abashiri Bangaichi (A Man from Abashiri Prison) ในปี 1965 ซึ่งเป็นภาพยนตร์ยากูซ่าเรื่องแรกที่มีชื่อเสียงในวงกว้าง และมีการสร้างภาพยนตร์แนวนี้สืบมาอีกหลายสิบเรื่อง เขาแสดงภาพยนตร์ให้กับโตเอ มากกว่า 180 เรื่อง ทะกะกุระเริ่มมีชื่อเสียงในระดับนานาชาติจากการแสดงภาพยนตร์เรื่อง Too Late the Hero (1970) คู่กับไมเคิล เคนและเฮนรี ฟอนดา ภาพยนตร์ที่สร้างชื่อเสียงที่สุด คือเรื่อง The Yakuza ในปี 1975 ของซิดนีย์ พอลแลค คู่กับโรเบิร์ต มิทซัม และ Black Rain ในปี 1989 ของริดลีย์ สกอตต์ คู่กับไมเคิล ดักลาส และแอนดี การ์เซีย ภาพยนตร์เรื่องหนึ่งของทะกะกุระเป็นภาพยนตร์ต้นทุนต่ำของจาง อี้โหมว ในปี ค.ศ. 2005 เรื่อง Riding Alone for Thousands of Miles</doc>
