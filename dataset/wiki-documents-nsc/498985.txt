<doc id="498985" url="https://th.wikipedia.org/wiki?curid=498985" title="จักรพรรดินีจิงงุ">จักรพรรดินีจิงงุ สมเด็จพระจักรพรรดินีนาถจิงงุ () หรือ () เป็นหนึ่งในจักรพรรดิในตำนานของญี่ปุ่น เป็นพระอัครมเหสีในสมเด็จพระจักรพรรดิชูไอ พระบรมราชสวามีของพระองค์เสด็จสวรรคตใน ค.ศ. 201 โดยไม่มีรัชทายาท ทำให้จักรพรรดินีจิงงุซึ่งขณะนั้นกำลังทรงพระครรภ์อยู่ ขึ้นว่าราชการแทนในตำแหน่งผู้สำเร็จราชการแผ่นดินไปจนเสด็จสวรรคตในปี ค.ศ. 269 ในยุคเมจิ ตามกฎมณเฑียรบาล ได้ถือว่า สมเด็จพระจักรพรรดินีจิงงุ ทรงเป็นจักรพรรดิแห่งญี่ปุ่นองค์ที่ 15 แต่จากการตีความทางประวัติศาสตร์จากหลักฐานที่ยังหลงเหลืออยู่ ก็ทำให้ไม่นับพระองค์เป็นจักรพรรดิ และถือว่าพระราชโอรสของพระองค์ จักรพรรดิโอจิง เป็นจักรพรรดิองค์ที่ 15 แทนตำนาน ตำนาน. ไม่มีวันที่อย่างแน่นอนสำหรับวันเสด็จพระราชสมภพ หรือการเริ่ม-สิ้นสุดรัชสมัยของพระองค์ นักประวัติศาสตร์ได้ให้พระองค์ถือเป็น "จักรพรรดิในตำนาน" อย่างแท้จริง แต่ไม่ได้หมายความว่าไม่เคยมีพระองค์ดำรงอยู่ เนื่องด้วยความยากเย็นในการค้นหาและวิเคราะห์ข้อมูลหลักฐาน จากหลักฐานที่พอหลงเหลืออยู่ คาดว่าพระนามของพระองค์ คือ ธิดาโอะกินะงะตะระชิ นอกจากนี้ยังมีข้อมูลว่า ในรัชสมัยของพระองค์ ได้ใช้เวลา 3 ปีในการพิชิตแว่นแคว้นหนึ่ง ซึ่งคาดว่าน่าจะเป็นเกาหลี แม้ว่าจะไม่ทราบที่พำนักสุดท้ายของพระองค์ แต่สุสานที่จัดให้พระองค์ก็เปิดให้ประชาชนเข้าเยี่ยมชม ที่ ตำบลมะซะซะงิ ในนะระ ซึ่งสุสานเป็นสุสานแบบ โคะฟุง ที่มีลักษณะเป็นเกาะที่มีคูน้ำล้อมรอบเป็นรูปรูกุญแจ</doc>
