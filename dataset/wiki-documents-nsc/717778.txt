<doc id="717778" url="https://th.wikipedia.org/wiki?curid=717778" title="ปัญหาสิ่งแวดล้อมในประเทศบราซิล">ปัญหาสิ่งแวดล้อมในประเทศบราซิล ปัญหาสิ่งแวดล้อมในประเทศบราซิล ประกอบด้วย การทำลายป่าของป่าดิบชื้นแอมะซอน, การค้าสัตว์ป่าที่ผิดกฎหมาย, การรุกล้ำที่ผิดกฎหมาย, มลพิษทางอากาศและน้ำ, ความเสื่อมโทรมของดินและมลพิษทางน้ำที่เกิดจากการทำเหมือง, ความเสื่อมโทรมของพื้นที่ชุ่มน้ำและน้ำมันรั่วไหลอย่างรุนแรง และปัญหาอื่น ๆ ในฐานะที่เป็นแหล่งอาศัยประมาณ 13 เปอร์เซ็นต์ของสายพันธุ์ทั้งหมดที่มีอยู่ ประเทศบราซิลจึงเป็นหนึ่งในประเทศที่มีความหลากหลายของพืชและสัตว์มากที่สุดในโลก โดยผลกระทบจากการเกษตรและอุตสาหกรรมในประเทศเป็นภัยคุกคามต่อความหลากหลายทางชีวภาพนี้ ในฐานะที่เป็นประเทศกำลังพัฒนาหรืออุตสาหกรรมใหม่ ประเทศบราซิลมีความโดดเด่นสำหรับการเป็นผู้นำของความคิดริเริ่มด้านเป็นมิตรกับสิ่งแวดล้อม ในด้านการผลิตเชื้อเพลิงชีวภาพ ประเทศบราซิลเป็นผู้ผลิตเอทานอลที่ใหญ่สุดเป็นอันดับสองของโลก นอกจากนี้ยังได้ถือเป็นเมืองที่ยั่งยืน แม้กระนั้น ปัญหาสิ่งแวดล้อมก็ยังคงเป็นความกังวลหลักของประเทศบราซิลการทำลายป่า การทำลายป่า. การทำลายป่าเป็นปัญหาหลัก ซึ่งเป็นประเทศที่เคยมีอัตราสูงสุดของการตัดไม้ทำลายป่าในโลก ข้อเสนอเขื่อนเบโลมอนเดได้เผชิญหน้ากับความขัดแย้ง เนื่องจากผลกระทบที่อาจเกิดขึ้นในความหลากหลายทางชีวภาพและการปล่อยแก๊สเรือนกระจก การก่อสร้างเขื่อนเบโลมอนเดได้รับการวิพากษ์วิจารณ์อย่างรุนแรงจากคนพื้นเมืองและองค์กรด้านสิ่งแวดล้อมเป็นจำนวนมากในประเทศบราซิล เช่นเดียวกับองค์กรและประชาชนทั่วโลก การทำลายป่าเป็นแหล่งที่มาอย่างมีนัยสำคัญของมลพิษ, การสูญเสียความหลากหลายทางชีวภาพ และการปล่อยแก๊สเรือนกระจกที่แผ่ไปทั่วโลก การตัดไม้ทำลายป่าเป็นสาเหตุสำคัญที่สุดของประเทศบราซิล ที่มีต่อความเสื่อมโทรมของสิ่งแวดล้อมและระบบนิเวศ ตั้งแต่ปี ค.ศ. 1970 กว่า 600,000 ตารางกิโลเมตรของป่าดิบชื้นแอมะซอนได้ถูกทำลายและระดับของการตัดไม้ทำลายป่าในเขตป้องกันป่าดิบชื้นแอมะซอนของประเทศบราซิลได้เพิ่มขึ้นกว่าร้อยละ 127 ในช่วงระหว่างปี ค.ศ. 2000 และ 2010 เมื่อไม่นานมานี้ การถูกทำลายต่อไปของป่าดิบชื้นแอมะซอนยังคงได้รับการส่งเสริมต่อไป โดยความต้องการของโลกที่เพิ่มขึ้นสำหรับไม้และถั่วเหลือง</doc>
