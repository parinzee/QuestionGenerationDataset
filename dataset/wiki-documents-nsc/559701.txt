<doc id="559701" url="https://th.wikipedia.org/wiki?curid=559701" title="กองทัพเบลเยียม">กองทัพเบลเยียม กองทัพเบลเยียม (, ) คือกองกำลังทหารของราชอาณาจักรเบลเยียม กองทัพเบลเยียมได้ก่อตั้งขึ้นภายหลังจากการประกาศอิสรภาพในเดือนตุลาคม ค.ศ. 1830 ตั้งแต่นั้นมาได้มีส่วนร่วมสำคัญยิ่งในการรบในสงครามโลกครั้งที่ 1, สงครามโลกครั้งที่ 2, สงครามเย็น (สงครามเกาหลี), วิกฤตการณ์โคโซโว, โซมาเลีย และอัฟกานิสถาน กองพลร่มคอมมานโด (Para Commando) ได้เข้าคุมสถานการณ์ในแอฟริกากลางหลายครั้งเพื่อรักษาความสงบเรียบร้อยและการอพยพชาวเบลเยียมออกจากบริเวณ ในปัจจุบันกองทัพเบลเยียมนั้นยังประจำการเพื่อรักษาความสงบเรียบร้อยในเลบานอน อัฟกานิสถาน และอ่าวอีเดน กองทัพเบลเยียมนั้นแบ่งออกเป็น 4 เหล่าทัพ ได้แก่ กองทัพบก (Land Component), กองทัพอากาศ (Air Component), กองทัพเรือ (Naval Component) และกองทหารแพทย์ (Medical Component)ประวัติสถานะในปัจจุบัน สถานะในปัจจุบัน. ตั้งแต่ปีค.ศ. 2002 โดยพระบรมราชโองการของสมเด็จพระราชาธิบดีอัลแบร์ที่ 2 ให้รวมเหล่าทัพทั้งสามเหล่าที่เคยแยกกันอย่างอิสระให้รวมเป็นโครงสร้างหน่วยเดียว และแบ่งแยกเป็นสี่ทัพย่อย (Components) ซึ่งประกอบด้วยจำนวนทหารทั้งสิ้นที่ยังอยู่ในปฏิบัติการประมาณ 47,000 นาย โดยกองทัพเบลเยียมนั้นถูกแบ่งโครงสร้างดังนี้1. กองทัพบก (Land Component) ในอดีตเคยเรียกว่า "กองทัพบก" (Land Force) (Land Force / Force Terrestre / Landmacht / Heer); 2. กองทัพอากาศ (Air Component) ในอดีตเคยเรียกว่า "กองทัพอากาศ" (Air Force / Force Aérienne / Luchtmacht / Luftmacht); 3. กองทัพเรือ (Marine Component) ในอดีตเคยเรียกว่า "กองทัพเรือ" (Navy Force / Force Navale / Zeemacht / Seemacht), 4. กองทหารแพทย์ (Medical Component) ในอดีตเคยเรียกว่า "กองบริการเสนารักษ์" (Medical Service / Service Médicale / Medische dienst / Sanitätsdienst). งบประมาณทั้งสิ้นกว่า สามพันสี่ร้อยล้านยูโรนั้นถูกแบ่งให้กับเหล่าทัพทั้งสี่โดยแบ่งเป็นอัตราส่วนดังนี้- ร้อยละ 63 เป็นเงินเดือน - ร้อยละ 25 เป็นค่าบำรุงรักษาอาวุธยุทโธปกรณ์ - ร้อยละ 12 เป็นค่าลงทุนต่างๆ ศูนย์กลางการปฏิบัติการของกองทัพแต่ละเหล่านั้น (COMOPSLAND, COMOPSAIR, COMOPSNAV and COMOPSMED) ถือเป็นหน่วยงานขึ้นตรงต่อกรมการพนักงานฝ่ายปฏิบัติการและฝึกอบรม กระทรวงกลาโหม ซึ่งกำกับดูแลโดยผู้ช่วยผู้บัญชาการฝ่ายปฏิบัติการและฝึกอบรม (ACOS Ops & Trg) และผู้บัญชาการทหารสูงสุด (CHOD) อีกสายหนึ่งคือ ผู้ช่วยผู้บัญชาการฝ่ายข่าวกรองและความปลอดภัย (ADIV - SGRS) ซึ่งกำกับดูแลงานด้านข่าวกรองโดยเฉพาะเชิงอรรถ และ อ้างอิง</doc>
