<doc id="945075" url="https://th.wikipedia.org/wiki?curid=945075" title="เพนโทบาร์บิทอล">เพนโทบาร์บิทอล เพนโทบาร์บิทอล ( ใช้โดย INN, AAN, BAN, USAN) หรือ เพนโตบาร์บิโทน ( ชื่อเดิมใช้โดย AAN และ BAN) เป็นบาร์บิเชอริตที่ออกฤทธิ์สั้น เพนโทบาร์บิทอลสามารถอยู่ในรูปแบบของกรดอิสระหรือเกลือของธาติ เช่น โซเดียมและแคลเซียม กรดอิสระละลายเพียงเล็กน้อยในน้ำและเอทานอล เนมบูทอล () เป็นยี่ห้อหนึ่งของยาชนิดนี้ ชื่อตั้งโดย John S. Lundy ผู้เริ่มใช้ใน ค.ศ. 1930 โดยตั้งจากสูตรโครงสร้างของเกลือโซเดียม &mdash; Na (โซเดียม) + ethyl + methyl + butyl + al (ปัจจัยสามัญสำหรับบาร์บิเชอริต) เนมบูทอลถูกจดทะเบียนเครื่องหมายการค้าและผลิตโดยบริษัทเภสัชภัณฑ์ของเดนมาร์กชื่อว่า Lundbeck (ตอนนี้ผลิตโดย Akorn pharmaceuticals) และเป็นเพนโทบาร์บิทอลแบบฉีดชนิดเดียวที่ได้รับอนุญาตให้ขายในสหรัฐอเมริกา ในปริมาณมากเพนโทบาร์บิทอลหยุดการหายใจและทำให้เสียชีวิต ในสหรัฐมีการใช้ยาเพื่อประหารชีวิตนักโทษ ทว่าบริษัทอย่าง Lundbeck (หนึ่งในผู้ผลิต) ไม่อนุญาตให้ขายยาแก่เรือนจำหรือกรมราชทัณฑ์เพื่อการประหารชีวิตการใช้ทางการแพทย์ การใช้. ทางการแพทย์. เพนโทบาร์บิทอลมักถูกใช้เป็นยาระยับประสาท, ยานอนหลับระยะสั้น, ยาก่อนยาสลบ และใช้เพื่อควบคุมอาการชักในสถานการณ์ฉุกเฉิน นอกจากนี้ยังถูกใช้เป็นยาระงับความรู้สึกสำหรับสัตว์ เพนโทบาร์บิทอลยังใช้เพื่อลดแรงกดดันภายในกะโหลกสำหรับคนไข้ที่มีกลุ่มอาการเรย์, อาการบาดเจ็บทางสมอง และทำให้คนไข้ซึ่งมีอาการสมองขาดเลือดเฉพาะที่อยู่ในอาการโคม่า อาการโคม่านำโดยเพนโทบาร์บิทอลถูกใช้กับคนไข้ที่อยู่ในภาวะตับวายเฉียบพลันซึ่งไม่ตอบสนองต่อการรักษาด้วยแมนนิทอลการุณยฆาต การุณยฆาต. เพนโทบาร์บิทอลสามารถทำให้เสียชีวิตหากใช้ในปริมาณมาก จึงมีการใช้ยาเพื่อการุณยฆาตทั้งในมนุษยืและสัตว์ โดยอาจใช้เดี่ยว ๆ หรือใช้ร่วมกับสารอื่น เช่น เฟนิโทอิน ปริมาณยาเพนโทบาร์บิทอลซึ่งใช้ในแพทยานุเคราะหฆาตในสหรัฐรวมทั้งรัฐออริกอน, วอร์ชิงตัน, เวอร์มอนต์ และแคลิฟอร์เนียร์ (ข้อมูล ณ มกราคม พ.ศ. 2559) อยู่ที่ 10 กรัม ในรูปของเหลว เป็นปริมาณที่มากกว่าการใช้เพื่อควบคุมภาวะชักต่อเนื่องการประหารชีวิต การประหารชีวิต. มีการใช้เพนโทบาร์บิทอลเพื่อประหารชีวิตนักโทษในสหรัฐเมื่อยาที่ใช้ปกติขาดตลาด อย่างไรก็ตาม การใช้ยานี้เพื่อประหารชีวิตผิดกฎหมายในประเทศเดนมาร์ก หลังการต่อต้านอย่างรุนแรงโดยสื่อประเทศเดนมาร์ก ทำให้ Lundbeck เจ้าของยา ต้องหยุดการขายให้รัฐในสหรัฐที่มีโทษประหารชีวิต ผู้จัดจำหน่ายยาในสหรัฐถูกสั่งห้ามไม่ให้ขายให้กับลูกค้าที่ปฏิบัติหรือมีส่วนร่วมในการประหารชีวิตมนุษย์</doc>
