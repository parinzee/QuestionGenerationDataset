<doc id="871318" url="https://th.wikipedia.org/wiki?curid=871318" title="วัคซีน MMR">วัคซีน MMR วัคซีน MMR เป็นวัคซีนที่ใช้สำหรับสร้างภูมิคุ้มกันต่อโรคหัด คางทูม และหัดเยอรมัน เป็นวัคซีนผสมจากไวรัสมีชีวิตสายพันธุ์ที่ก่อโรคทั้งสามนี้ที่ถูกทำให้อ่อนกำลังลง ให้ด้วยการฉีดเข้าชั้นกล้ามเนื้อ ผลิตขึ้นครั้งแรกโดย Maurice Hilleman ขณะที่ทำงานที่บริษัท Merck ส่วนใหญ่แล้ววัคซีน MMR จะถูกจัดให้เป็นวัคซีนมาตรฐานสำหรับเสริมภูมิคุ้มกันให้กับเด็กปกติครั้งแรกที่อายุประมาณ 1 ปี และครั้งที่ 2 ช่วงก่อนวัยเรียน (เช่น อายุประมาณ 4-5 ปี) โดยการฉีดครั้งที่ 2 จะช่วยกระตุ้นการเกิดภูมิคุ้มกันในผู้รับวัคซีนประมาณ 2-5% ที่มีภูมิขึ้นไม่มากพอหลังการรับวัคซีนครั้งแรก วัคซีนนี้ใช้แพร่หลายทั่วโลก ประมาณไว้ว่าตั้งแต่ออกใช้ครั้งแรกในช่วงต้นปี 1970s มีการให้วัคซีนนี้ไปแล้วประมาณห้าร้อยล้านครั้งในกว่า 60 ประเทศ</doc>
