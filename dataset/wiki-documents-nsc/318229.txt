<doc id="318229" url="https://th.wikipedia.org/wiki?curid=318229" title="พรเดชา สุขารมณ์">พรเดชา สุขารมณ์ นายแพทย์พรเดชา สุขารมณ์ (ชื่อเดิม อัมพร สุขารมณ์) หรือ แจ๊ค สุขารมณ์ เกิดเมื่อวันที่ 21 พฤศจิกายน พ.ศ. 2515 เป็นผู้อำนวยการโรงพยาบาลเดชาและนักร้อง เป็นบุตรคนกลาง ในจำนวนพี่น้อง 3 คน ของ นาวาโท นายแพทย์ เดชา สุขารมณ์ และนางทิพย์สุดา สุขารมณ์ สมรสกับ วีรินท์ อนันตพัฒนาวงศ์ (เชอรี่) ในปี พ.ศ. 2550 มีธิดาด้วยกัน 1 คน ชื่อ ทาช่า สุขารมณ์ และต่อมามีบุตรกับ รสริน จันทร์เลขา อีก 1 คนโดยมิได้สมรส ชื่อ พลเดชา สุขารมณ์ (มาร์ธา) ด้านการศึกษาจบการศึกษาระดับอุดมศึกษาจากคณะแพทย์ศาสตร์ ศิริราชพยาบาล และวิศวกรรมการแพทย์ จากมหาวิทยาลัยเซาเทิร์นแคลิฟอร์เนีย แจ๊ค สุขารมณ์เคยออกผลงานอัลบั้มเพลงชุด Revolution of Love กับสังกัด เฮ้าส์ ออฟ ฟัน เรคคอร์ด และในปี 2547 ออกอัลบั้ม โซล เซิร์ชชิ่ง สังกัด จีราฟ เรคคอร์ด ในเครือแกรมมี่ ในปี 2552 เคยตกเป็นข่าวหลังถูกสาวลูกจ้างสถาบันเสริมความงาม ร้องมูลนิธิปวีณา ว่าถูกทำร้ายร่างกายจนบอบช้ำไปทั้งตัว หลังโดนหาว่ายักยอกทรัพย์ แต่เขาก็ปฏิเสธทำร้ายร่างกายลูกจ้างสาว อ้างว่าบันดาลโทสะ เพราะเชื่อว่าถูกยักยอกทรัพย์ไป แจ๊ค สุขารมณ์ นอกจากจะเป็นผู้อำนวยการโรงพยาบาลเดชา ยังทำธุรกิจส่วนตัว เอนวี อีสเตติก ศูนย์ปรึกษาปัญหาด้านรูปร่างและผิวพรรณอยู่ที่ เอราวัณแบงค็อกการเสียชีวิต การเสียชีวิต. เมื่อวันที่ 9 พฤษภาคม พ.ศ. 2553 นายแพทย์พรเดชา เสียชีวิตเนื่องจากการตกจากที่สูง ภายหลังได้ถูกนำตัวส่งโรงพยาบาล แต่เสียชีวิตในเวลาต่อมาเนื่องจากทนพิษบาดแผลไม่ไหว ซึ่งเจ้าหน้าที่ได้สืบสวนหาสาเหตุการตายที่แท้จริง ว่าเป็นอุบัติเหตุหรือการฆ่าตัวตายผลงานอัลบั้มเพลงผลงาน. อัลบั้มเพลง. - Revolution Of Love (2541) - Soul Searching (2547)</doc>
