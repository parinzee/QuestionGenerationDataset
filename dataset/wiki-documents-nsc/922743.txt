<doc id="922743" url="https://th.wikipedia.org/wiki?curid=922743" title="องค์บาก หิมาลัยยิม">องค์บาก หิมาลัยยิม องค์บาก หิมาลัยยิม หรือชื่อชกเดิม องค์บาก อ.วัชรพงษ์ และ องค์บาก ศิษย์สารวัตรเสือ เป็นนักมวยไทยจากจังหวัดสมุทรปราการ ซึ่งได้รับการจัดให้เป็นนักมวยระดับคู่เอก แห่งสนามมวยราชดำเนิน และเวทีมวยนานาชาติรังสิตประวัติ ประวัติ. วันที่ 16 มกราคม พ.ศ. 2556 องค์บากเป็นฝ่ายชนะคะแนนหนึ่งสยาม ส.ประสพโชค ในศึกจารุเมือง ที่สนามมวยราชดำเนิน ส่วนในวันที่ 24 พฤศจิกายน ของปีเดียวกัน องค์บากได้ปะทะกับศักดิ์ชัยน้อย เอ็มยุเด็น ในศึกมวยไทย 7 สี ปีถัดมา ในวันที่ 28 มิถุนายน พ.ศ. 2557 องค์บากได้ปะทะกับกำไลหยก ก.ร่มศรีทอง ซึ่งเป็นลูกศิษย์ของสามารถ พยัคฆ์อรุณ ในศึกวันทรงชัยลูกทุ่งไทยต้านภัยยาเสพติด ที่เวทีมวยชั่วคราว ตลาด อตก. วีด้า สุวรรณภูมิ กรุงเทพมหานคร วันที่ 9 เมษายน พ.ศ. 2559 องค์บากเป็นฝ่ายชนะคะแนนนิลสยาม ต.เป้าเปี่ยมทรัพย์แปดริ้ว ในคู่เอกของรายการศึกยอดมวยไทย ไฮลักซ์ รีโว่ ที่เวทีมวยนานาชาติรังสิต และสามารถสร้างผลงานจากการเป็นฝ่ายชนะน็อกก้องดนัย ส.สมหมาย ในศึกราชดำเนินซูเปอร์ไฟต์ ที่สนามมวยราชดำเนิน วันที่ 18 กรกฎาคม พ.ศ. 2559 องค์บากได้ปะทะกับสองคม นายกสัญญา ในศึก ส.สมหมาย ที่สนามมวยราชดำเนิน ส่วนในวันที่ 5 สิงหาคม ของปีเดียวกัน เขาได้ปะทะกับแก้วกังวาล พลิ้ววาโย ในคู่เปิดรายการศึกทรูโฟร์ยูมวยมันส์วันศุกร์ ที่เวทีมวยนานาชาติรังสิต ซึ่งองค์บากเป็นฝ่ายแพ้คะแนน และในวันที่ 26 ธันวาคม องค์บากได้ปะทะกับซุปเปอร์แบล็ค ส.จ.ต้อยแปดริ้ว ในคู่เอกศึกเพชรเจ้าพระยา ที่สนามมวยราชดำเนิน ทว่า ทั้งคู่โดนกรรมการไล่ลงในยกที่ 4 และไม่มีผลการตัดสิน วันที่ 6 กุมภาพันธ์ พ.ศ. 2560 องค์บากเป็นฝ่ายแพ้คะแนนเพชรงาม เกียรติกำพล ในคู่เอกของรายการศึกวันกิ่งทอง ที่สนามมวยราชดำเนิน ซึ่งรายการนี้ สามารถเก็บค่าผ่านประตูได้ 1,002,220 บาท และมีชาวต่างชาติเข้าชม 222 คน จากนั้น ในวันที่ 14 เมษายน องค์บากเป็นฝ่ายแพ้คะแนนฟ้าหลังฝน ภพธีรธรรม ในศึกทรูโฟร์ยูมวยมันส์วันศุกร์ วันที่ 26 พฤษภาคม ของปีเดียวกัน องค์บากเป็นฝ่ายชนะคะแนนเอกมงคล ไก่ย่างห้าดาวยิม ในคู่เอก ของรายการศึกทรูโฟร์ยู มวยมันส์ วันศุกร์ ที่เวทีมวยนานาชาติรังสิต และในวันที่ 21 กรกฎาคม เขาได้ปะทะกับอีที ปตท.ทองทวี ในคู่เอกของรายการศึกทรูโฟร์ยูมวยมันส์วันศุกร์ ที่เวทีมวยนานาชาติรังสิต ซึ่งได้รับการประกบคู่มวยโดยณัฐเดช วชิรรัตนวงศ์ วันที่ 25 สิงหาคม พ.ศ. 2560 เขาเป็นฝ่ายแพ้คะแนนเพชรสองภาค ศิษย์เจริญทรัพย์ ในคู่เอกของรายการศึกมวยมันส์วันศุกร์ ที่เวทีมวยนานาชาติรังสิต และวันที่ 24 กันยายน องค์บากได้ปะทะกับครุฑเทพ ไมอามี่คอนโดบางปู ในคู่เอกของศึกมวยดีวิถีไทย ที่เวทีมวยนานาชาติรังสิต ส่วนในวันที่ 11 ธันวาคม เขาเป็นฝ่ายแพ้คะแนนรุ่งเพชร ว.สังข์ประไพ ในคู่เอกของศึกวันมิตรชัย ที่สนามมวยราชดำเนินกิจกรรมการกุศล กิจกรรมการกุศล. วันที่ 16 ธันวาคม พ.ศ. 2560 องค์บากได้เข้าแข่งขันในคู่เอก ของรายการมวยไทยการกุศล ที่เวทีมวยชั่วคราว วัดเทพอรุโณทัย อำเภอบัวเชด จังหวัดสุรินทร์ โดยการแข่งขันครั้งนี้ ได้จัดเพื่อแสดงศิลปะแม่ไม้มวยไทย เชื่อมความสัมพันธ์ในชุมชน และหารายได้มอบแก่วัดทั้งหมดสถิติการแข่งขัน</doc>
