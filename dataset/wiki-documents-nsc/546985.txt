<doc id="546985" url="https://th.wikipedia.org/wiki?curid=546985" title="วัยโรจน์ พิพิธภักดี">วัยโรจน์ พิพิธภักดี นายวัยโรจน์ พิพิธภักดี (เกิด 1 เมษายน พ.ศ. 2484) อดีตสมาชิกสภาผู้แทนราษฎรจังหวัดปัตตานี 4 สมัยประวัติ ประวัติ. วัยโรจน์ พิพิธภักดี เกิดเมื่อวันที่ 1 เมษายน พ.ศ. 2484 เป็นบุตรของพระพิพิธภักดี (ตนกูมุกดา อับดุลบุตร) กับสวาสดิ์ พิพิธภักดี สำเร็จการศึกษาระดับประกาศนียบัตรชั้นสูง สาขาบริหารธุรกิจ จากสถาบันปีนัง (Penang Institute) รัฐปีนัง ประเทศมาเลเซีย สมรสกับเยาวลักษณ์ พิพิธภักดี มีบุตรสาวคือ กังสดาล พิพิธภักดี (เติงกูซูไบดะห์ บินตีเติงกูนูรุดดีน) อดีตพระวรชายาในสุลต่านมูฮัมหมัดที่ 5 แห่งรัฐกลันตัน ประเทศมาเลเซียงานการเมือง งานการเมือง. วัยโรจน์ เคยประกอบอาชีพเป็นพนักงานธนาคารกรุงเทพ จำกัด สาขาปัตตานี จากนั้นจึงเริ่มต้นชีวิตทางการเมืองด้วยการดำรงตำแหน่งเป็นประธานสภาจังหวัดปัตตานี 4 สมัย ต่อมา ลงรับสมัครเลือกตั้งสมาชิกสภาผู้แทนราษฎรจังหวัดปัตตานี และได้รับเลือกตั้งเป็นครั้งแรก ใน พ.ศ. 2522 สังกัดพรรคกิจสังคม ก่อนที่จะหวนกลับไปสู่เวทีการเมืองในระดับท้องถิ่น และกลับสู่การเมืองระดับชาติอีกครั้ง ใน พ.ศ. 2538 และได้รับเลือกเรื่อยมา จนถึง พ.ศ. 2544 จนกระทั่งในการเลือกตั้ง พ.ศ. 2548 จึงย้ายไปสังกัดพรรคไทยรักไทย แต่พ่ายแพ้ให้กับ นายอันวาร์ สาและ จากพรรคประชาธิปัตย์ ต่อมาได้รับแต่งตั้งเป็นกรรมการบริหารพรรค ซึ่งต่อมาเขาถูกตัดสิทธิ์ทางการเมือง เป็นระยะเวลา 5 ปี ในปี พ.ศ. 2555 เขาพร้อมกับสมาชิกบ้านเลขที่ 111 อีกจำนวนมาก ได้สมัครเข้าร่วมงานกับพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. วัยโรจน์ พิพิธภักดี ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 (เลือกตั้งซ่อม) จังหวัดปัตตานี สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดปัตตานี สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดปัตตานี สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดปัตตานี สังกัดพรรคประชาธิปัตย์เครื่องราชอิสริยาภรณ์</doc>
