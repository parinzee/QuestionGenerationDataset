<doc id="259906" url="https://th.wikipedia.org/wiki?curid=259906" title="ริชาร์ด วูดวิลล์ เอิร์ลริเวิร์สที่ 1">ริชาร์ด วูดวิลล์ เอิร์ลริเวิร์สที่ 1 ริชาร์ด วูดวิลล์ เอิร์ลริเวอร์สที่ 1 () (ค.ศ. 1405 - 12 สิงหาคม ค.ศ. 1469) ริชาร์ด วูดวิลล์เป็นขุนนางชาวอังกฤษผู้มีบทบาทในสงครามดอกกุหลาบของฝ่ายแลงคาสเตอร์เมื่อเริ่มแรก และได้รับพระราชทานบรรดาศักดิ์เป็นบารอนริเวอร์สโดยสมเด็จพระเจ้าเฮนรีที่ 6 ต่อมาก็มาเปลี่ยนข้างไปเข้าข้างฝ่ายยอร์คเมื่อเห็นว่าฝ่ายแลงคาสเตอร์มีทีท่าว่าจะเสียเปรียบ เมื่อลูกสาวเอลิซาเบธ วูดวิลล์เสกสมรสกับสมเด็จพระเจ้าเอ็ดเวิร์ดที่ 4 ริชาร์ดก็ได้รับพระราชทานบรรดาศักดิ์เป็นเอิร์ลริเวอร์ส ซึ่งเป็นการสร้างความไม่พอใจให้แก่กลุ่มขุนนางเก่าโดยเฉพาะริชาร์ด เนวิลล์ เอิร์ลแห่งวอริคที่ 16 เมื่อต้นปี ค.ศ. 1468 อสังหาริมทรัพย์ของเอิร์ลริเวอร์สก็ถูกปล้นทำลายโดยฝ่ายวอริค สงครามที่เกิดขึ้นในปีต่อมาก็เป็นสงครามเพื่อการทำลายตระกูลวูดวิลล์ หลังจากยุทธการเอ็ดจโคทมัวร์เมื่อวันที่ 26 กรกฎาคม ค.ศ. 1469 ริชาร์ดและลูกชายคนที่สองก็ถูกจับ พิจารณาโทษ และประหารชีวิต</doc>
