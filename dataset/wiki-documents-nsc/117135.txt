<doc id="117135" url="https://th.wikipedia.org/wiki?curid=117135" title="อำเภอสากเหล็ก">อำเภอสากเหล็ก อำเภอสากเหล็ก เป็นอำเภอหนึ่งของจังหวัดพิจิตร และเป็นอำเภอที่เล็กที่สุดในจังหวัดพิจิตร โดยมีเนื้อที่เพียง 176 ตารางกิโลเมตร ตั้งอยู่ทางทิศตะวันออกเฉียงเหนือของจังหวัดพิจิตรที่ตั้งและอาณาเขต ที่ตั้งและอาณาเขต. อำเภอสากเหล็กตั้งอยู่ทางทิศตะวันออกเฉียงเหนือของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอบางกระทุ่มและอำเภอวังทอง (จังหวัดพิษณุโลก) - ทิศตะวันออก ติดต่อกับอำเภอเนินมะปราง (จังหวัดพิษณุโลก) - ทิศใต้ ติดต่อกับอำเภอวังทรายพูน - ทิศตะวันตก ติดต่อกับอำเภอเมืองพิจิตรประวัติ ประวัติ. ท้องที่อำเภอสากเหล็กเดิมเป็นส่วนหนึ่งของอำเภอเมืองพิจิตร กระทรวงมหาดไทยได้มีประกาศเมื่อวันที่ 7 กุมภาพันธ์ พ.ศ. 2538 แบ่งพื้นที่การปกครองตำบลสากเหล็ก ตำบลท่าเยี่ยม และตำบลคลองทรายออกมาตั้งเป็น กิ่งอำเภอสากเหล็ก โดยให้มีผลตั้งแต่วันที่ 1 เมษายน ปีเดียวกัน และต่อมาได้มีพระราชกฤษฎีกายกฐานะขึ้นเป็น อำเภอสากเหล็ก ในวันที่ 24 สิงหาคม พ.ศ. 2550 โดยให้มีผลตั้งแต่วันที่ 8 กันยายน ปีเดียวกันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสากเหล็กแบ่งเขตการปกครองย่อยออกเป็น 5 ตำบล 44 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสากเหล็กประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลสากเหล็ก ครอบคลุมพื้นที่บางส่วนของตำบลสากเหล็ก - องค์การบริหารส่วนตำบลสากเหล็ก ครอบคลุมพื้นที่ตำบลสากเหล็ก (นอกเขตเทศบาลตำบลสากเหล็ก) - องค์การบริหารส่วนตำบลท่าเยี่ยม ครอบคลุมพื้นที่ตำบลท่าเยี่ยมทั้งตำบล - องค์การบริหารส่วนตำบลคลองทราย ครอบคลุมพื้นที่ตำบลคลองทรายทั้งตำบล - องค์การบริหารส่วนตำบลหนองหญ้าไทร ครอบคลุมพื้นที่ตำบลหนองหญ้าไทรทั้งตำบล - องค์การบริหารส่วนตำบลวังทับไทร ครอบคลุมพื้นที่ตำบลวังทับไทรทั้งตำบล</doc>
