<doc id="54463" url="https://th.wikipedia.org/wiki?curid=54463" title="ไลโอเนล ลูเธอร์">ไลโอเนล ลูเธอร์ ไลโอเนล ลูเธอร์ เป็นตัวละครดั้งเดิมของ DC Comics ในการ์ตูนเรื่อง "ซูเปอร์แมน" แต่ทว่าในการ์ตูนก็ไม่ได้มีการกำหนดมาก่อนว่าจะต้องให้พ่อของเล็กซ์ ลูเธอร์ชื่อว่า "ไลโอเนล" ชื่อไลโอเนลเป็นชื่อที่ทางทีมงานละคร "สมอลวิลล์" ได้ตั้งขึ้นเพื่อที่จะเป็นชื่อพ่อผู้เลวร้ายของเล็กซ์ ลูเธอร์ ไลโอเนล ลูเธอร์ แสดงโดยจอห์น โกลเวอร์ ซึ่งเป็นนักแสดงเกย์ซึ่งได้รับการยกย่องว่าชำนาญยิ่งในบทบาทของตัวร้ายในตำนานหลากหลายเรื่อง เขาเคยแสดงภาพยนตร์และละครซูเปอร์ฮีโร่มาหลายเรื่องเช่นสตาร์เทร็ก, แบทแมน ฯลฯในการ์ตูน ในการ์ตูน. ในการ์ตูน ไลโอเนล ลูเธอร์เป็นเพียงพ่อธรรมดาผู้ย้ายครอบครัวลูเธอร์มาอยู่ที่สมอลวิลล์ ก่อนที่ลูกของเขา เล็กซ์ ลูเธอร์จะเป็นเพื่อนกับคลาร์ก เค้นท์ และเป็นคนดีด้วย หลังจากที่เล็กซ์กลายเป็นผู้ร้ายไป เขาและภรรยา (อาร์ลีน ลูเธอร์) รวมทั้งลูกสาวคนสุดท้อง (ลีน่า ลูเธอร์) ได้ย้ายออกจากสมอลวิลล์ พร้อมเปลี่ยนนามสกุลของเขาเสียใหม่ว่า "โธรัล"ประวัติตัวละคร ประวัติตัวละคร. ไลโอเนล ลูเธอร์เป็นลูกของลัชแลนและเอลิชา ลูเธอร์ เป็นครอบครัวยากจนในสลัมในเมืองเมโทรโพลิส ไลโอเนลเป็นเพื่อนสนิทกับมอร์แกน เอดจ์ มาเฟียแห่งเมโทรโพลิส และได้ร่วมมือกับมอร์แกน เอดจ์ในการสังหารบุพการีตนเองทิ้งเสีย ไลโอเนลได้พบว่าการพูดคุยกับบรรดาเศรษฐีในอาหารค่ำด้วยการบอกว่าตนเองเป็นเด็กสลัมดูอับอาย เขาจึงถือวิสาสะเขียนประวัติศาสตร์ครอบครัวเขาขึ้นไม่ โดยสมมติให้พ่อและแม่ของตนเองเป็นสมุหบัญชีผู้ทำงานอย่างหนักเพื่อก่อร่างสร้างตัวขึ้นมา และเป็นเชื้อสายขุนนางชาวสกอตแลนด์การสังหารบุพการี การสังหารบุพการี. ไลโอเนล ลูเธอร์ได้ร่วมมือกับมอร์แกน เอดจ์ในการสังหารบุพการีของเขา เพื่อที่จะเอาเงินประกันชีวิตของพ่อแม่เขามาตั้งบริษัทลูเธอร์คอร์ป รวมทั้งปกปิดคดี สร้างตึกใหม่ทับสลัมที่เป็นบ้านของพ่อแม่ของเขาเดิม ภาคที่ 3 ตอนที่ 6 Relic คลาร์ก เค้นท์, โคลอี้ ซัลลิแวน และ ลาน่า แลงก์ ได้ร่วมกันสืบสวนหาผู้ที่ยิงภรรยาของเด็กซ์เตอร์ แม็กคัลลัม ซึ่งเป็นตาของลาน่า และเด็กซ์เตอร์ต้องติดคุกแทน ระหว่างนั้น พวกเขาได้เจอบันทึกคดีเก่าของสมอลวิลล์ ที่พบว่ามีชื่อของแลชลาน ลูเธอร์ซึ่งเคยถูกจับในสมอลวิลล์มาก่อน โคลอี้จึงนำเรื่องนี้ไปถามเล็กซ์และเล็กซ์ก็ลองไปถามไลโอเนล ไลโอเนลได้ตอบว่าพวกเขาเคยอยู่ในสลัมมาก่อน และพ่อแม่เขาเองตายด้วยอุบัติเหตุไฟไหม้บ้าน ที่ไลโอเนลรอดมาได้เพราะว่าเขาไปทำงานในโรงพิมพ์ "เขา (ไลโอเนล) เรียกการระเบิดสองช่วงตึกว่าไฟไหม้" นักสืบเมสัน, ภาคที่ 3 ตอนที่ 6 Relic แต่พอเล็กซ์ไปหานักสืบเมสัน นักสืบที่เคยสืบเรื่องการฆาตกรรมของลูเธอร์มาก่อน เล็กซ์กลับพบว่าที่แท้ปู่กับย่าของเขาตายด้วยระเบิด และพยายามที่จะสืบหาความจริงให้ได้ ซึ่งเป็นสาเหตุที่ทำให้ไลโอเนลลบความจำของเล็กซ์ทิ้ง เป็นสาเหตุที่ทำให้เล็กซ์ร่วมมือกับโคลอี้ในการหาหลักฐานเอาผิดไลโอเนลให้ได้ เพราะว่าทั้งสองคนก็ต่างมีความแค้นต่อไลโอเนลทั้งคู่ความลับของคลาร์ก เค้นท์ ,สายสัมพันธ์กับโคลอี้ และร่างทรงของจอร์เอล ความลับของคลาร์ก เค้นท์ ,สายสัมพันธ์กับโคลอี้ และร่างทรงของจอร์เอล. ไลโอเนล ลูเธอร์ เป็นคนที่สร้างหลักฐานให้โจนาธาน เค้นท์ และมาร์ธ่า เค้นท์สามารถที่จะรับเลี้ยงคลาร์กได้ และก็สงสัยถึงที่มาของคลาร์ก เค้นท์ตั้งแต่วันนั้นเป็นต้นมา เมื่อคลาร์ก เค้นท์และไคล่า วิลโล่ว์บรุค ได้ค้นพบถ้ำคาวัชชี่ ในสมอลวิลล์ภาคที่ 2 ตอนที่ 10 Skinwalker เล็กซ์สนใจในถ้ำนี้มากและสั่งให้ยกเลิกการสร้างห้างสรรพสินค้าทับถ้ำทันที รวมทั้งส่งคนมาวิจัย และไลโอเนลได้จัดการโอนกรรมสิทธิ์ถ้ำไปให้กับลูเธอร์คอร์ป ทำให้เขามีสิทธิ์ที่จะวิจัยถ้ำได้ ไลโอเนลสงสัยในตัวคลาร์ก เค้นท์ จึงให้โคลอี้ ซัลลิแวน ซึ่งเป็นเพื่อนสนิทของคลาร์ก เค้นท์สืบความลับของคลาร์ก โดยแลกกับตำแหน่งนักหนังสือพิมพ์ที่เด็กที่สุดในประวัติศาสตร์ของการก่อตั้งเดลี่แพลเน็ตมาในรอบ 200 ปี แต่เมื่อโคลอี้แตกหักกับไลโอเนล ไลโอเนลจึงจัดการปลดโคลอี้ รวมทั้งปลดพ่อของโคลอี้ออกจากตำแหน่งผู้ควบคุมโรงงานปุ๋ยลูเธอร์คอร์ป ซึ่งนั่นเป็นแรงผลักดันที่ทำให้โคลอี้กล้าลุกขึ้นมาสู้กับไลโอเนล ซึ่งไม่เคยมีใครนอกครอบครัวลูเธอร์ที่กล้าทำมาก่อน โคลอี้ได้ร่วมมือและส่งหลักฐานการเอาผิดไลโอเนล ลูเธอร์ให้กับเล็กซ์ และทำให้ไลโอเนลต้องติดคุกในที่สุด เมื่อไลโอเนลพบตัวคลาร์ก เค้นท์ในถ้ำคาวัชชี่ เขาจึงจัดการวิจัยถ้ำอีกครั้ง โดยพยายามโน้มน้าวกับดอกเตอร์เวอร์จิ้น สวอนน์ซึ่งสัญญากับคลาร์กที่จะปกปิดความลับของเขาให้มาเป็นพวก แต่ก็ไม่สำเร็จ ในภาคที่ 4 ตอนที่ 6 Transference คลาร์กและไลโอเนลสลับร่างกัน ไลโอเนลได้รู้ความลับและความสามารถของคลาร์กทั้งหมด แต่เมื่อคืนร่างกันเหมือนเดิม ไลโอเนลก็ลืมทุกสิ่งทุกอย่างไปหมดสิ้น สิ่งที่เขาสงสัยอย่างเดียวคือทำไมโรคตับอักเสบระยะสุดท้ายของเขาถึงหายไปอย่างฉับพลัน ซึ่งนั่นเป็นผลกระทบจากวิญญาณคลาร์กที่สลับเข้ามาอยู่ร่างไลโอเนลชั่วคราว และวิญญาณของคลาร์กก็คงจะช่วยชำระล้างมลทินในจิตใจและร่างกายของไลโอเนลไปเสีย ในภาคที่ 4 ตอนที่ 22 Commencent ไลโอเนลได้รับพลังจากจอร์เอลในการติดต่อสื่อสารกับคลาร์ก ซึ่งจอร์เอลจะใช้ร่างกายของไลโอเนลในการติดต่อ ทำให้ไลโอเนลได้ทราบถึงต้นกำเนิดที่แท้จริงและพลังของคลาร์ก เค้นท์ที่เขาใฝ่ฝันถึงมายาวนานหลากหลายปี เขายังเป็นผู้ที่ส่งข้อความจากจอร์เอลที่เขาเก็บไว้ในตู้เซฟของเขาเป็นปึก ๆ ให้กับโคลอี้และคลาร์กใช้ไขปริศนา รวมทั้งเขากับโคลอี้ยังพยายามหาวิธีที่จะสกัดเล็กซ์ ลูเธอร์ซึ่งอยู่ในร่างปีศาจซอดด้วย ในภาคที่ 5 และ 6 ไลโอเนลได้รู้ความจริงคลาร์ก พยายามช่วยเขาร่วมกับโคลอี้ ในการไขปริศนาภาษาลึกลับที่จอร์เอลส่งผ่านมายังร่างของไลโอเนลซึ่งตอนหลังเรารู้กันว่าแปลได้ว่า "Zod is coming" รวมทั้งการที่ไลโอเนลกลายเป็นจอร์เอลเพื่อมาคืนชีพคลาร์กในป้อมสันโดษ ล้วนแสดงว่าไลโอเนลได้รู้ความลับของคลาร์กแล้วทั้งสิ้นความรัก ความรัก. ไลโอเนลมีความสัมพันธ์ครั้งแรกกับลิไลแอน ลูเธอร์ มีลูกสองคนคือเล็กซ์และจูเลี่ยน ก่อนที่ลิไลแอนจะสังหารจูเลี่ยนขณะที่เล็กซ์ยังอายุได้เพียงแค่ 5 ขวบเท่านั้น และลิไลแอนก็เสียชีวิตขณะเล็กซ์อายุได้เพียง 13 ขวบ ไลโอเนลมีความสัมพันธ์ครั้งที่สองกับราเชล ดันเลวี่ซึ่งมีลูกหนึ่งคนชื่อลูคัส แต่เธอเสียสติและนึกว่าลูกของเธอคือคลาร์กและเล็กซ์ ส่วนลูคัสก็เป็นลูกผู้เอาแต่ใจ หลังจากร่วมมือกับไลโอเนลในการขับเล็กซ์ออกจากคฤหาสน์ทำให้เล็กซ์ต้องไปอยู่ที่ไร่เค้นท์และช่วยงานจนโจนาธานและมาร์ธ่าซึ่งเป็นพ่อแม่ของคลาร์กพอใจในที่สุด เขาก็หันมาคบกับเล็กซ์อีกครั้งก่อนที่เขาจะหายตัวไปอย่างลึกลับ ปัจจุบันไลโอเนลมีความสัมพันธ์กับมาร์ธ่า เค้นท์ ไลโอเนลเริ่มเข้ามาในชีวิตของเธอและคลาร์กมากขึ้นตั้งแต่โจนาธาน เค้นท์เสียชีวิตจากโรคหัวใจ ให้การสนับสนุนเธอเป็นสมาชิกวุฒิสภาของรัฐคันซัส รวมทั้งให้คำปรึกษาคลาร์กเรื่องเล็กซ์ ซึ่งตอนแรกเขาเข้ามาหมายที่จะรู้เรื่องคลาร์กให้มากขึ้น แต่ทว่าตอนหลังเขาเริ่มมีความสัมพันธ์ที่แนบแน่นกับมาร์ธ่า เค้นท์มากขึ้น</doc>
