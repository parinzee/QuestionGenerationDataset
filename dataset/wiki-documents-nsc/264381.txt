<doc id="264381" url="https://th.wikipedia.org/wiki?curid=264381" title="ตราแผ่นดินของออสเตรีย">ตราแผ่นดินของออสเตรีย ตราแผ่นดินของออสเตรีย รุ่นล่าสุดที่ปราศจากโซ่ที่ขาดออก เดิมถูกใช้โดยสาธารณรัฐออสเตรียที่หนึ่ง ตั้งแต่ปี ค.ศ. 1919 - 1934 และในช่วงภายใต้การปกครองนาซีเยอรมันในปี ค.ศ. 1938 ออสเตรียก็ได้ใช้ตราแผ่นดินในรุ่นที่ต่างออกไปซึ่งมีนกอินทรีสองหัวประกอบอยู่ด้วยและหลังจากการสถาปนาสาธารณรัฐออสเตรียที่สอง ในปี ค.ศ. 1945 ตราแผ่นดินรุ่นเดิมของสาธารณรัฐที่หนึ่งก็ได้มีการนำกลับมาใช้อีกครั้ง ซึ่งได้เพิ่มโซ่เหล็กที่ขาดออกเป็นสองท่อนติดอยู่ที่ปลายของขานกอินทรี อันหมายถึงความเป็นอิสระหลังจากที่ออสเตรียถูกปลดปล่อยจากภายใต้การปกครองของนาซีเยอรมันตลอดช่วงสงครามโลกครั้งที่สองลักษณะโดยทั่วไปนิยาม ลักษณะโดยทั่วไป. นิยาม. นิยามของตราอย่างเป็นทางการ: นอกจากนี้ยังมีความแตกต่างของตราอาร์มคือ รุ่นที่หนึ่งซึ่งเกี่ยวพ้องกับรัฐธรรมนูญแห่งสหพันธรัฐ ซึ่งเหยี่ยวมีขนสีดำแบบหยาบกระด่าง อีกรุ่นที่มีความประณีตทางศิลป์มากกว่าคือรุ่นที่เหยี่ยวมีขนสีดำพร้อมรายละเอียดของขน ซึ่งทั้งสองรุ่นถูกใช้งานเทียบเท่ากันความหมาย ความหมาย. เครื่องหมายและสัญลักษณ์ที่ใช้ในตราอาร์มของออสเตรียมีดังนี้- นกอินทรี: อำนาจอธิปไตยและความเป็นเอกราชของออสเตรีย (ค.ศ. 1919) - โล่: ตราอาร์มของออสเตรีย (ตั้งแต่ปลายยุคกลาง นำกลับมาใช้ใหม่ตั้งแต่ ค.ศ. 1915) - มงกุฎเชิงเทิน: ชนชั้นกลาง (ค.ศ. 1919) - เคียว: การเกษตรกรรม (ค.ศ. 1919) - ค้อน: การอุตสาหกรรม (ค.ศ. 1919) - โซ่ตรวนขาด: ความเป็นอิสระจากนาซีเยอรมัน (ค.ศ. 1945)การใช้ในเงินตรา การใช้ในเงินตรา. ตราแผ่นดินของออสเตรียถูกใช้อย่างกว้างขวางในการทำเหรียญ ซึ่งมีปรากฏอยู่มากมาย โดยส่วนมากจะทำขึ้นในลักษณะของเหรียญสำหรับสะสม ซึ่งหนึ่งในเหรียญเหล่านั้นรุ่นล่าสุดก็คือเหรียญมูลค่า 20 ยูโร ที่ถูกจัดทำขึ้นในวันที่ 17 กันยายน ค.ศ. 2003 ซึ่งมีตราแผ่นดินปรากฏอยู่บนกึ่งกลางของเหรียญขนาบด้วยธงชาติสหภาพยุโรปทางด้านซ้ายและธงชาติออสเตรียทางด้านขวา</doc>
