<doc id="350905" url="https://th.wikipedia.org/wiki?curid=350905" title="ปลากระเบนหางแส้">ปลากระเบนหางแส้ ปลากระเบนหางแส้ ( ) เป็นชื่อสกุลของปลากระเบน ในวงศ์ปลากระเบนธง (Dasyatidae) ใช้ชื่อสกุลว่า Himantura (/ไฮ-แมน-ทู-รา/) ปลากระเบนในสกุลนี้ มีรูปร่างโดยรวมคือ มีปลายจะงอยปากที่แหลมยาว ขอบของด้านหน้าเชิงมน ลำตัวแบนกลมคล้ายใบโพ กลางหลังมีผิวที่ขรุขะและเป็นหนาม ในบางตัวอาจมีตุ่มหนามเล็ก ๆ ไปจรดถึงโคนหางที่เป็นเงี่ยงพิษ 2 ชิ้น มีส่วนหางที่เรียวยาวมาก โดยจะมีความยาวเป็น 2 เท่าของลำตัว มีซี่กรองเหงือกทั้งหมด 5 คู่ อยู่ด้านใต้ของลำตัวซึ่งเป็นสีขาว และสีจางกว่าด้านบนลำตัว ความยาวของลำตัววัดจากรูก้นถึงปลายจะงอยปากสั้นมากกว่าความกว้างลำตัว เป็นปลาที่พบได้ทั้งน้ำจืด, น้ำกร่อย และทะเล พบกระจายพันธุ์ตั้งแต่มหาสมุทรอินเดียจนถึงมหาสมุทรแปซิฟิกตะวันตก ปัจจุบันพบแล้วกว่า 28 ชนิด โดยมีชนิดที่ใหญ่ที่สุด คือ ปลากระเบนราหู (H. polylepis) ที่พบอาศัยในแม่น้ำสายใหญ่ ๆ ของประเทศไทยไปจนถึงตอนเหนือของออสเตรเลีย ที่มีความยาวถึง 5 เมตร และหนักถึงเกือบ 300 กิโลกรัมชนิดชนิด. - Himantura alcockii (ปลากระเบนจุดมุก) - Himantura astra (ปลากระเบนจุดดำ) - Himantura dalyensis, (ปลากระเบนน้ำจืด) - Himantura fai (ปลากระเบนลายดอกไม้) - Himantura gerrardi (ปลากระเบนแมลงวัน) - Himantura granulata (ปลากระเบนป่าชายเลน) - Himantura hortlei (ปลากระเบนฮอร์เทล) - Himantura imbricata (ปลากระเบนปากแหลม) - Himantura javaensis - Himantura jenkinsii (ปลากระเบนหางหนาม) - Himantura kittipongi (ปลากระเบนกิตติพงษ์) - Himantura leoparda (ปลากระเบนเสือดาว) - Himantura lobistoma (ปลากระเบนปากหลอด) - Himantura marginata (ปลากระเบนดำ) - Himantura microphthalma (ปลากระเบนตาเล็ก) - Himantura oxyrhyncha (ปลากระเบนลายหินอ่อน) - Himantura pacifica (ปลากระเบนแปซิฟิก) - Himantura pastinacoides (ปลากระเบนกลม) - Himantura polylepis (ปลากระเบนราหู) - Himantura randalli (ปลากระเบนลายแถบอาหรับ) - Himantura schmardae (ปลากระเบนชูเพรย์) - Himantura signifer (ปลากระเบนขาว) - Himantura toshi (ปลากระเบนสีน้ำตาล) - Himantura tutul (ปลากระเบนเสือดาวลายสวย) - Himantura uarnacoides (ปลากระเบนบัว) - Himantura uarnak (ปลากระเบนลายแมลงวัน) - Himantura undulata (ปลากระเบนเสือดาว) - Himantura walga (ปลากระเบนแคระ)</doc>
