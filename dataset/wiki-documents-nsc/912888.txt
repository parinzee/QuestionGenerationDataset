<doc id="912888" url="https://th.wikipedia.org/wiki?curid=912888" title="นัวร์เซโอธริซิน">นัวร์เซโอธริซิน นัวร์เซโอธริซิน () เป็นยาปฏิชีวนะในกลุ่มย่อยสเตรปโตธริซินของยากลุ่มอะมิโนไกลโคไซด์ เป็นสารที่ละลายน้ำได้ง่ายมาก (~ 1 g/mL) และคงตัวในสารละลายได้นานถึง 2 ปี ที่อุณหภูมิ 4 °C ยานี้ซึ่งแยกได้จากแบคทีเรียสกุลสเตรปโตมัยซิส ทั้งนี้ นัวร์เซโอธริซินเป็นสารที่มีส่วนผสมของสารอื่นสี่ชนิด คือ นัวร์เซโอธริซิน ซี, นัวร์เซโอธริซิน ดี, นัวร์เซโอธริซิน อี, และนัวร์เซโอธริซิน เอฟ โดยนัวร์เซโอธริซินนั้นจะออกฤทธิ์ยับยั้งการสังเคราะห์โปรตีน โดยเหนี่ยวนำให้เกิดการแปรรหัสพันธุกรรมผิดพลาด นอกจากนี้ยังถูกใช้เป็นเครื่องหมายทางพันธุกรรม (Selection marker) สำหรับการคัดเลือกพันธุ์ของจุลชีพหลายชนิด ได้แก่ แบคทีเรีย, ยีสต์, รา, และเซลล์พืช และยานี้ไม่ก่อให้เกิดอาการไม่พึงประสงค์ต่อเซลล์ที่ได้รับคัดเลือก ซึ่งเป็นคุณสมบัติสำคัญอย่างหนึ่งของสารที่จะนำมาใช้ในกระบวนการนี้ นัวร์เซโอธริซินสามารถถูกทำให้หมดฤทธิ์ได้โดยเอนไซม์ nourseothricin N-acetyl transferase (NAT) จากเชื้อแบคทีเรีย Streptomyces noursei โดยเอนไซม์นี้จะก่อให้เกิดปฏิกิริยาอะเซทิเลชันโดยการเติมหมู่บีตา-อะมิโนเข้าไปในส่วนบีตา-ไลซีนของนัวร์เซโอธริซิน นอกจากนี้นัวร์เซโอธริซินยังแสดงคุณสมบัติคล้ายกับยีนที่ดื้อต่อยาปฏิชีวนะได้เช่นกัน</doc>
