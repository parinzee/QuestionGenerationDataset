<doc id="673384" url="https://th.wikipedia.org/wiki?curid=673384" title="สายเชีย วงศ์วิโรจน์">สายเชีย วงศ์วิโรจน์ สายเชีย วงศ์วิโรจน์ เป็นนักร้องและนักแสดงชาวไทย เป็นที่รู้จักในบทตัวประกอบ ซึ่งเป็นที่รู้จักจากโฆษณากันดีจาก โฆษณาชุด จน เครียด กินเหล้า โดย สำนักงานกองทุนสนับสนุนการสร้างเสริมสุขภาพ (สสส.) จนเริ่มมีผลงานภาพยนตร์, ละครโทรทัศน์ และโฆษณาทางโทรทัศน์หลายชิ้น รวมถึงได้เป็นตัวประกอบในภาพยนตร์ระดับโลกหลายเรื่องด้วยอีกด้วย สายเชีย เกิดเมื่อปี พ.ศ. 2518 ที่จังหวัดเชียงราย ก่อนที่จะอพยพไปอยู่ที่จังหวัดกำแพงเพชร โดยชื่อ "สายเชีย" นั้น มาจากถนนสายเอเชีย ที่พ่อเป็นผู้ตั้งให้ อันเนื่องจากเกิดตรงกับปีที่ตัดถนน ฐานะทางบ้านยากจนมาก โดยเป็นครอบครัวเกษตรกร ทำให้เจ้าตัวต้องหาเลี้ยงชีพต่าง ๆ นานาตั้งแต่เด็ก จนกระทั่งในปี พ.ศ. 2528 จึงได้เดินทางเข้ากรุงเทพมหานคร ประกอบอาชีพรับจ้างทั่วไป ทั้งกรรมกรใช้แรงงาน รวมถึงชกมวย ได้ค่าแรงวันละ 80-100 บาท จนกระทั่งได้เจอประกาศในหนังสือพิมพ์รับสมัครสตันท์แมนและตัวประกอบภาพยนตร์เรื่อง Rambo III ที่ให้ค่าแรงถึง 800-1,200 บาท จึงได้ไปสมัคร โดยบทแรกที่ได้รับ คือ ทหารยามเฝ้าหน้าพระราชวัง ในละครโทรทัศน์แนวจักร ๆ วงศ์ ๆ ค่าแรง 150 บาท สายเชียมีผลงานเป็นตัวประกอบมากมาย ทั้ง A Moment of Romance, Rambo IV, Batman Begins, Tomb Riders 2, Rescue Dawn, Only God Forgives, , Lost in Thailand ในขณะที่ผลงานในประเทศไทย เช่น บุปผาราตรี 3.1, บุปผาราตรี 3.2, เทวดาท่าจะเท่ง, โกยเถอะเกย์, อรหันต์ซัมเมอร์, บางกอกกังฟู, เสือสั่งฟ้า เป็นต้น โดยผลงานที่เป็นที่รู้จักกันดีที่สุด คือ โฆษณาชุด จน เครียด กินเหล้า โดย สำนักงานกองทุนสนับสนุนการสร้างเสริมสุขภาพ (สสส.) ที่เจ้าตัวพูดประโยคนี้ซ้ำ ๆ กันหลายครั้งจนกลายเป็นเอกลักษณ์ ซึ่งต่อมาทำให้เจ้าตัวได้ร้องเพลงลูกทุ่งชื่อเดียวกันนี้ด้วย ชีวิตส่วนตัว สมรสแล้วมีบุตร 3 คน โดยบุตรสาวคนหนึ่ง คือ ตลับใจ วงศ์วิโรจน์ เป็นนักกีฬาวอลเลย์บอลเยาวชนทีมชาติไทย และเป็นเจ้าของกิจการบริษัทบันเทิงผลงานผลงานเพลงผลงาน. ผลงานเพลง. - จน เครียด กินเหล้า (พ.ศ. 2557)music.mthai.com/hotissue/198082.html ลองมาฟัง สายเชีย วงศ์วิโรจน์ ตัวประกอบชื่อดัง ร้องเพลง]ผลงานเอ็มวีผลงานเอ็มวี. - คาราบาว - เดอะแมนซิตี้ไลอ้อนละครโทรทัศน์ละครซี่รีย์ละครซิทคอมโฆษณา</doc>
