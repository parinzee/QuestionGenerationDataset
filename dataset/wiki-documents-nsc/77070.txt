<doc id="77070" url="https://th.wikipedia.org/wiki?curid=77070" title="วอร์ลอร์ดตรีเนตร">วอร์ลอร์ดตรีเนตรตรีเนตร ตรีเนตร. วอร์ลอร์ดตรีเนตร เป็นตัวละครจากเรื่อง วอร์ลอร์ด จ้าวนักรบกลียุค นามเดิมว่าปี่เล่อ เดิมเป็นบุตรชายของวอร์ลอร์ดกู่เล่อแห่งชนเผ่าวารีเทพ แต่กลับถือกำเนิดพร้อมดวงตาที่สามบนหน้าผาก บิดามารดาจึงจำใจเย็บปิดดวงตาที่สาม แล้วนำบุตรชายกลายพันธ์ของตนล่องใส่ตระกล้าล่องไปตามลำน้ำตื้น เคราะห์ดีที่มียอดคนผู้หนึ่งคือเสียนจง วอร์ลอร์ดสุดขั้วในขณะนั้นรับไปอุปการะที่ชนเผ่าสุดขั้วและตั้งชื่อให้ว่าเทียนคง ต่อมาได้กลายเป็นหนึ่งในสี่ศิษย์เอกของสำนักสุดขั้วและเป็นหนึ่งในตัวเก็งที่จะได้รับสืบทอดตำแหน่งเจ้าสำนักคนต่อไป แต่ก่อนที่จะได้ตำแหน่งนั้นเทียนคงถูกท้าประลองโดยอุกกาบาต ศิษย์ผู้พี่ ระหว่างการประลอง อุกกาบาตได้ใช้กระบวนท่าต้องห้ามคือสุดขั้วสิ้นสูญโจมตีใส่หน้าผากของเทียนคง ทำให้ดวงตาที่สามปรากฏ ความลับที่เทียนคงเป็นมนุษย์กลายพันธ์ซึ่งจัดเป็นศัตรูกับสำนักสุดขั้วจึงเปิดเผยออกมา เมื่อเสียนจงรู้ความลับนี้จึงจำใจต้องขับเทียนคงออกจากสำนักแต่ได้ถ่ายทอดพลังวัตรครึ่งหนึ่งให้แก่เทียนคงเพื่อใช้ปกป้องตัวเอง อุกกาบาตลอบทำร้ายเทียนคงอีกครั้งหลังจากได้รับถ่ายทอดพลังวัตรจากเสียนจงจนได้รับบาดเจ็บและฝังร่างอยู่ในผาหิน หลังจากนั้นเทียนคงที่บาดเจ็บจากการโจมตีโดยอุกกาบาตก็รักษาตัวอยู่ในผาหินนั้นร่วมครึ่งป ีก่อนจะปล่อยตนเองให้ล่องลอยไปตามลำน้ำตื้นที่เคยพัดพาตนเองมาในวัยเยาว์ ด้วยพลังของเนตรฟ้าที่เบิกออก เทียนคงจึงได้รับรู้จากนิมิตรของเนตรฟ้าถึงความหลังในวัยเด็กของตนและชะตากรรมของพ่อแม่ที่แท้จริงของตนที่ถูกสังหาร เพราะปกป้องชนเผ่าวารีเทพที่ถูกโจมตี เทียนคงได้ก่อตั้งชนเผ่าขึ้นมาใหม่โดยรวบรวมผู้คนจากชนเผ่าวารีเทพเดิมที่กระจัดกระจายกันไป และเปลี่ยนชื่อตนเองเป็น "วอร์ลอร์ดตรีเนตร" เทพนักรบแห่งตรีเนตร เทพนักรบแห่งตรีเนตร.  ต่อมาตรีเนตรได้สอดมือเข้าไปช่วยเหลือแบล๊คจากัวร์ศิษย์น้องที่ถูกอริเล่นงาน (อ่านได้ในส่วนของแบล๊คจากัวร์)จนต้องสูญเสียประชากรของตนไปกว่าห้าแสนคน ในที่สุดแบล๊คจากัวร์ก็สำนึกในความผิดของตนเองจึงล่ามตรวนตัวเองและลดตัวเป็นบ่าวของตรีเนตร ต่อมาทั้งสองได้เข้าไปพัวพันกับไป่หวู่หนานและวอร์ลอร์ดพันทัพ ตรีเนตรและศิษย์พี่น้องอีกคนรุมโจมตีไป่โฉ่วที่เกาะพันทัพแต่กลับพ่ายแพ้อย่างอนาถ จนถูกตรึงกางเขนเตรียมลงทัณฑ์ท่ามกลางธารกำนัล แต่เมื่อเกิดเหตุการณ์ชุลมุนโดยหวู่หนานฉวยโอกาสลักพาตัวเนตรสมุทรหลานสาวของไป่โฉ่วขณะที่ไปโฉ่วกำลังพัวพันกับต้าไห่และดาบใหญ่ ตรีเนตรฉวยโอกาสทำลายที่คุมขังและเล่นงานวอร์ลอร์ดไร้ลักษณ์ลูกผู้น้องของไป่โฉ่ว จากนั้นจึงปลดปล่อยศิษย์พี่ศิษย์น้องทั้งสามของตน และใช้เซียะเฟยคู่ขาของไป่โฉ่วพร้อมบุตรในครรภ์เป็นตัวประกันต่อรองกับไป่โฉ่วให้ละเว้นคนในเผ่าตรีเนตรทั้งหมด ไป่โฉ่วยอมรับปาก ตรีเนตรจึงขอท้าประลองกับไป่โฉ่วเพื่อเรียกศักดิ์ศรีของตัวเองที่เสื่อมเสียเพราะใช้ตัวประกันกลับคืนมา ตรีเนตรได้ใช้กระบวนท่าที่คิดค้นขึ้นเอง "เทพนักรบแห่งตรีเนตร" รุกไล่ไป่โฉ่วจนเสียท่าด้วยพลัง 17 ชั้นบรรยากาศแต่ไป่โฉ่วกลับเปล่งพลัง 25 ชั้นบรรยากาศพลิกเกมในกระบวนท่าเดียวจนตรีเนตรพ่ายแพ้ย่อยยับ ก่อนที่ตรีเนตรจะเสีชีวิตไป่โฉ่วยินยอมให้ตรีเนตรถ่ายทอดวิชาของตนให้แก่แบล๊คจากัวร์ หลังจากถ่ายทอดวิชาทั้งหมดและเนตรฟ้าแก่แบล๊คจากัวร์แล้ว ร่างของตรีเนตรจึงสูญสลายไปเหลือเพียงแต่เนตรฟ้าที่สถิตบนหน้าผากของแบล๊คจากัวร์เท่านั้น </doc>
