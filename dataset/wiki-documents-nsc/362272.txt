<doc id="362272" url="https://th.wikipedia.org/wiki?curid=362272" title="มุขนายกรอง">มุขนายกรอง มุขนายกรอง () ในคริสตจักรโรมันคาทอลิก หรือบิชอปโคแอดจูเตอร์ (bishop coadjutor) ในแองกลิคันคอมมิวเนียน เป็นตำแหน่งผู้ช่วยมุขนายกประจำมุขมณฑลในการบริหารมุขมณฑล คล้ายกับเป็นมุขนายกร่วมกันปกครองมุขมณฑลนั้น มุขนายกรองจึงมีตำแหน่งเป็นอุปมุขนายกประจำมุขมณฑลด้วย (แต่มีอำนาจหน้าที่มากกว่าอุปมุขนายกทั่วไปที่ไม่ได้เป็นมุขนายกรอง) เมื่อมุขนายกประจำมุขมณฑลพ้นจากตำแหน่งไปไม่ว่าด้วยการเกษียณอายุ ถูกถอดจากตำแหน่ง หรือถึงแก่กรรม มุขนายกรองจะสืบตำแหน่งมุขนายกประจำมุขมณฑลต่อทันทีโรมันคาทอลิก โรมันคาทอลิก. ในคริสตจักรโรมันคาทอลิก มุขนายกรองเป็นผู้ร่วมกับมุขนายกประจำมุขมณฑลในปกครองมุขมณฑล จึงมีลักษณะคล้ายกับมุขนายกผู้ช่วย ต่างกันเพียงมุขนายกผู้ช่วยไม่มีสิทธิ์สืบตำแหน่งมุขนายกประจำมุขมณฑลเมื่อมุขนายกนั้นพ้นจากตำแหน่ง แต่มุขนายกรองจะสืบตำแหน่งแทนทันทีที่มุขนายกประจำมุขมณฑลเกษียณตนเอง ถูกถอดจากตำแหน่ง หรือถึงแก่กรรม ในช่วงที่ยังไม่ได้สืบตำแหน่ง มุขนายกรองจะดำรงตำแหน่งอุปมุขนายกประจำมุขมณฑลนั้นไปก่อน ในปัจจุบันการแต่งตั้งมุขนายกรองจะเกิดขึ้นเมื่อมุขนายกประจำมุขมณฑลไม่สามารถปฏิบัติหน้าที่ได้ตามปกติอีกต่อไปเพราะมีปัญหาด้านสุขภาพหรือใกล้จะเกษียณ พระสันตะปาปาจึงแต่งตั้งบาทหลวงองค์หนึ่งขึ้นเป็นมุขนายกรอง เพื่อให้ผู้นั้นปฏิบัติหน้าที่ได้อย่างมุขนายก ให้คุ้นเคยกับงานนั้นก่อนที่จะต้องขึ้นดำรงตำแหน่งอย่างเป็นทางการต่อไป นอกจากนี้ในหลาย ๆ กรณียังใช้การตั้งมุขนายกรองขึ้นมาเพื่อลดอำนาจและบทบาทของมุขนายกประจำมุขมณฑลที่มีส่วนเกี่ยวข้องกับเรื่องอื้อฉาว เช่น กรณีแต่งตั้งโคเซ บูเอโน อี มอนเรอัล เป็นอัครมุขนายกรองแห่งเซบียา ทำหน้าที่บริหารแทนพระคาร์ดินัลเปโดร เซกูรา อี ซาเอนซ์ อาร์ชบิชอปแห่งเซบียาซึ่งมีเรื่องอื้อฉาวจากการออกแจกแผ่นพับโจมตีฝ่ายตรงข้ามรวมทั้งพระสันตะปาปาและเอกอัครสมณทูต</doc>
