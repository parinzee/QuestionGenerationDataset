<doc id="631805" url="https://th.wikipedia.org/wiki?curid=631805" title="อะเทาซันด์ซันส์">อะเทาซันด์ซันส์ อะเทาซันด์ซันส์ () เป็นสตูดิโออัลบั้มที่ 4 ของวงดนตรีร็อกชาวอเมริกัน ลิงคินพาร์ก อัลบั้มนี้ออกจำหน่ายเมื่อวันที่ 8 กันยายน พ.ศ. 2553 โดยวอร์เนอร์บราเธอร์ส เรคคอร์ดส ผลิตโดยนักร้องนำของวง ไมค์ ชิโนดะ และ ริก รูบิน ผู้ที่ได้ร่วมผลิตสตูดิโออัลบั้มที่ 3 ของวง มินิตส์ทูมิดไนต์ (Minutes to Midnight) ใน พ.ศ. 2550 อะเทาซันด์ซันส์ (ตะวันนับพัน) เป็นอัลบั้มที่ได้รวบรวมจากหลากหลายแนวคิด ที่มีความสัมพันธ์ในเรื่องเกี่ยวกับความกลัวของมนุษย์ เช่น สงครามนิวเคลียร์ ลิงคินพาร์กยอมรับว่าอัลบั้มนี้แตกต่างจากอัลบั้มที่ผ่านมาเป็นอย่างมาก ซึ่งเป็นการทดลองเสียงรูปแบบที่แตกต่างจากเดิมและแปลกใหม่สำหรับอัลบั้มอะเทาซันด์ซันส์ ไมค์ ชิโนดะ ให้สัมภาษณ์กับเอ็มทีวีว่าเนื้อหาของเพลงในอัลบั้มนี้กล่าวถึงประเด็นทางสังคมมากมาย ตลอดจนการผสมผสานระหว่างความคิดของมนุษย์กับเทคโนโลยี โดยชื่ออัลบั้มมาจากข้อความที่ว่า "God save us everyone, will we burn inside the fires of a thousand suns" เป็นเนื้อเพลงจากซิงเกิลแรกของอัลบั้ม "The Catalyst" นอกจากนี้ยังมีการกล่าวถึงการทิ้งระเบิดนิวเคลียร์ในประเทศญี่ปุ่นในปี พ.ศ. 2488 ผู้ที่เหลือรอดได้พรรณนาว่าแสงของระเบิดสว่างมาก "สว่างราวกับมีพระอาทิตย์อยู่นับพันดวง"รายชื่อเพลง รายชื่อเพลง. เพลงทั้งหมดแต่งและผลิตโดยลิงคินพาร์ก</doc>
