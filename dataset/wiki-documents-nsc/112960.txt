<doc id="112960" url="https://th.wikipedia.org/wiki?curid=112960" title="ฟาร์มจระเข้และสวนสัตว์สมุทรปราการ">ฟาร์มจระเข้และสวนสัตว์สมุทรปราการ ฟาร์มจระเข้และสวนสัตว์สมุทรปราการ เป็นฟาร์มจระเข้ที่ใหญ่ที่สุดในโลก ตั้งอยู่ในเขตตำบลท้ายบ้าน อำเภอเมืองสมุทรปราการ จังหวัดสมุทรปราการ เปิดดำเนินการมาตั้งแต่ พ.ศ. 2493 ภายในเป็นสถานเพาะเลี้ยงจระเข้กว่า 40,000 ตัว มีการแสดงวิธีจับจระเข้ด้วยมือเปล่า นอกจากจระเข้ ก็มีส่วนที่เป็นสวนสัตว์ที่เปิดให้บริการ มีการแสดงช้างและละครลิงให้แก่นักท่องเที่ยวชม รวมถึงสัตว์ประเภทอื่น เช่น ชะนี, งูเหลือม-งูหลาม, เต่า, นก, อูฐ, ฮิปโปโปเตมัส นอกจากนี้แล้วยังมีพิพิธภัณฑ์ไดโนเสาร์ ซึ่งจัดแสดงกระดูกและหุ่นจำลองไดโนเสาร์ขนาดเท่าตัวจริงกว่า 13 ชนิด พร้อมฉายสไลด์มัลติวิชั่น ว่าด้วยเรื่องของมนุษย์และสัตว์ดึกดำบรรพ์ ฟาร์มจระเข้และสวนสัตว์สมุทรปราการเปิดให้เข้าชมทุกวัน ระหว่างเวลา 07.00-18.00 น.การเดินทางรถประจำทาง การเดินทาง. รถประจำทาง. ฟาร์มจระเข้และสวนสัตว์สมุทรปราการมีท่ารถประจำทาง ขสมก. สาย 142, 508, 511 และ 536 (เข้าไปในบริเวณด้านนอกของฟาร์มจระเข้และสวนสัตว์สมุทรปราการ) มีดังนี้ - สาย 142 : ฟาร์มจระเข้และสวนสัตว์สมุทรปราการ - (ทางด่วน) - อู่แสมดำ - สาย 508 : ฟาร์มจระเข้และสวนสัตว์สมุทรปราการ - ท่าราชวรดิฐ - สาย 508 : ฟาร์มจระเข้และสวนสัตว์สมุทรปราการ - (ทางด่วน) - ท่าราชวรดิฐ - สาย 511 : ฟาร์มจระเข้และสวนสัตว์สมุทรปราการ - สถานีขนส่งผู้โดยสารกรุงเทพ (ถนนบรมราชชนนี) - สาย 511 : ฟาร์มจระเข้และสวนสัตว์สมุทรปราการ - (ทางด่วน) - สถานีขนส่งผู้โดยสารกรุงเทพ (ถนนบรมราชชนนี) - สาย 536 : ฟาร์มจระเข้และสวนสัตว์สมุทรปราการ - (ทางด่วน) - อนุสาวรีย์ชัยสมรภูมิ - สถานีขนส่งผู้โดยสารกรุงเทพ (จตุจักร)</doc>
