<doc id="930997" url="https://th.wikipedia.org/wiki?curid=930997" title="อาดัม เญเม็ตส์">อาดัม เญเม็ตส์ อาดัม เญเม็ตส์ (; เกิดวันที่ 2 กันยายน ค.ศ. 1985) เป็นนักฟุตบอลอาชีพชาวสโลวาเกีย ปัจจุบันลงเล่นในตำแหน่งกองหน้าให้กับดีนามอบูกูเรชต์จากประเทศโรมาเนีย และทีมชาติสโลวาเกีย เขาลงเล่นฟุตบอลใน 6 ประเทศ แต่ลงเล่นในประเทศเยอรมนียาวนานที่สุดสโมสรอาชีพ สโมสรอาชีพ. เขาเริ่มลงเล่นให้กับ MSK Žilina ตั้งแต่ ค.ศ. 2004-2007 และคว้าแชมป์ลีกสโลวาเกียในฤดูกาล 2006–07 ต่อมาในเดือนสิงหาคม ค.ศ. 2007 เขาถูกปล่อยยืมตัวให้กับ Erzgebirge Aue ในซไวเทอบุนเดสลีกา ซึ่งเขาทำได้ 10 ประตู และจ่ายบอลสำเร็จ 7 ครั้งในการลงเล่น 29 นัด วันที่ 11 มิถุนายน ค.ศ. 2008 เญเม็ตส์เซ็นสัญญา 4 ปีกับสโมสร Genk ในประเทศเบลเยียม เขาทำ 4 ประตูจาก 21 นัดที่ลงเล่น ต่อมาในเดือนกรกฎาคม ค.ศ. 2009 เขาตกเป็นข่าวในย้ายไปฮาร์ตออฟมิดโลเธียนในสกอตติชพรีเมียร์ชิป ซึ่งก็ล้มเหลว และในวันที่ 28 กรกฎาคม ค.ศ. 2009 เญเม็ตส์เซ็นสัญญา 3 ปีกับไคเซอร์สเลาเทิร์นในลีกระดับสองของเยอรมนี ในเดือนมิถุนายน ค.ศ. 2011 มีการรายงานว่า เขาตกจากต้นเชอร์รีในสวนของเขา ทำให้กระดูกซี่โครงและไหปลาร้าของเขาบาดเจ็บจนต้องได้รับการผ่าตัด เขาจึงไม่ได้ลงเล่นฟุตบอลเป็นเวลาสามเดือน เขากลับมาฝึกซ้อมอีกครั้งในเดือนกันยายน แต่เขาก็ย้ายออกจากสโมสรในช่วงฤดูกาล เมื่อเดือนมกราคม ค.ศ. 2012 เขาลงเล่น 61 นัด ทำได้ 9 ประตูใน 2 ฤดูกาลครึ่งกับไคเซอร์สเลาเทิร์น และในวันที่ 27 มกราคม ค.ศ. 2012 เญเม็ตส์ย้ายไปอิงโกลสตัดต์จนจบฤดูกาล วันที่ 24 กรกฎาคม ค.ศ. 2012 เขาเซ็นสัญญาสองปีกับยูเนียนเบอร์ลินในลีกระดับสองของเยอรมนีจนถึงเดือนมิถุนายน ค.ศ. 2014 ต่อมาในเดือนธันวาคม ค.ศ. 2013 เขาต่อสัญญาเพิ่มอีกสองปีจนถึง ค.ศ. 2016 แต่ในอีกห้าเดือนถัดมา เขาได้รับอนุญาตให้ย้ายออกจากสโมสรหลังจบฤดูกาลได้ แต่เขาก็ยังอยู่ต่อจนถึง ค.ศ. 2015 เขาได้ลงเล่น 5 นัดในครึ่งฤดูกาลแรก ก็ถูกปล่อยตัวจากเบอร์ลิน วันที่ 25 มกราคม ค.ศ. 2015 เขาเซ็นสัญญากับนิวยอร์กซิตีในเมเจอร์ลีกซอกเกอร์ แต่ในช่วงต้นฤดูกาล เขาแทบไม่ได้ลงเล่นเพราะมีผลงานที่ย่ำแย่ โดยเฉพาะใน 9 นัดแรกที่เขาเล่นได้อย่างน่าผิดหวัง ตลอด 594 นาที เขาไม่สามารถทำประตูหรือจ่ายบอลได้เลย และในวันที่ 31 สิงหาคม ค.ศ. 2015 เญเม็ตส์กับสโมสรนิวยอร์กก็ตกลงแยกทางกัน และเขาก็ย้ายไปสโมสร Willem II ในเอเรอดีวีซีของประเทศเนเธอร์แลนด์ ก่อนที่ตลาดซื้อ-ขายจะปิดเพียง 15 นาที วันที่ 6 กันยายน ค.ศ. 2016 เญเม็ตส์เซ็นสัญญา 2 ปีกับดีนาโม บูคูเรสตี สโมสรจากประเทศโรมาเนียการทำประตูในนามทีมชาติสถิติอาชีพทีมชาติเกียรติประวัติสโมสรเกียรติประวัติ. สโมสร. - Žilina - สโลวักซูเปอร์ลีกา: 2006–07- Genk - เบลเจียนคัพ: 2008–09- ไคเซอร์สเลาเทิร์น - ซไวเทอบุนเดสลีกา: 2009–10- ดีนาโม บูคูเรสตี - Cupa Ligii: 2016–17</doc>
