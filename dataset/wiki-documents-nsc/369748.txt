<doc id="369748" url="https://th.wikipedia.org/wiki?curid=369748" title="ไส้กรอกเวียนนา">ไส้กรอกเวียนนา ไส้กรอกเวียนนา (; ; ) เป็นไส้กรอกแดง (hot dog) ประเภทหนึ่ง ในประเทศทางยุโรป ไส้กรอกเวียนนาเป็นไส้กรอกสำเร็จรูป มักรมควัน และหาซื้อได้ตามร้านค้าทั่วไป มีลักษณ์และรสคล้ายคลึงกับไส้กรอกแดงทั่วไปเป็นอันมาก ภาษาปากจึงมักเรียกรวมกันว่าไส้กรอกแดง แต่ไส้กรอกเวียนนายาวและบางกว่า กับทั้งยังบรรจุใน "กรอก" (casing) ที่เบากว่าและรับประทานได้ด้วย เมื่อจะกิน มักจัดให้ร้อน ๆ ทั้งดุ้นยาว ๆ นั้น พร้อมเครื่องปรุงรส ยิ่งทำให้มีรูปลักษณ์คล้ายไส้กรอกแดงทั่วไปไปใหญ่ ส่วนในทางอเมริกาเหนือ ไส้กรอกเวียนนาจะหมายถึงไส้กรอกที่เล็กและสั้นกว่าไส้กรอกแดงทั่วไป ซึ่งมักรมควันและบรรจุกระป๋อง โดยจะทำจากเนื้อสัตว์ เช่น ไก่, วัว, ไก่งวง และหมู หรือเนื้อพวกนี้ประสมกัน บดอย่างดีจนเป็นเนื้อเดียวกัน ปรุงด้วยเกลือและพริก นิยมใส่มัสตาร์ดด้วย ก่อนจะใส่ลงไปใน "กรอก" ยาว บางทีก็รมควัน แต่ต้องปรุงอย่างดีเมื่อจะกินเสมอ แต่ "กรอก" ในอเมริกาเหนือกินไม่ได้เหมือนในยุโรป เวลากินจึงต้องนำออกทุกครั้ง นอกจากนี้ ยังนิยมหั่นดุ้นไส้กรอกยาวนั้นให้สั้น เพื่อให้บรรจุกระป๋องและใช้ประกอบอาหารง่าย ที่วางขายเป็นถุงพร้อมซอสพริกหรือซอสบาร์บีคิวก็มี</doc>
