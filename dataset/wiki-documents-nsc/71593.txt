<doc id="71593" url="https://th.wikipedia.org/wiki?curid=71593" title="วัดโคโตะกุ">วัดโคโตะกุ วัดโคโตะกุ หรือ โคโตะกุอิง () (แปลว่าที่พักอันมีความดีอันสูงส่ง) เป็นวัดพุทธในเมืองคะมะกุระ จังหวัดคานางาวะ ประเทศญี่ปุ่น วัดนี้เป็นที่รู้จักจากพระพุทธรูปไดบุสึ ซึ่งเป็นพระพุทธรูปอมิตาภะองค์ใหญ่หล่อจากบรอนซ์ตั้งอยู่กลางแจ้ง เป็นสัญลักษณ์ที่มีชื่อเสียงที่สุดอย่างหนึ่งของญี่ปุ่น พระพุทธรูปองค์นี้สูง 13.35 เมตร หนักประมาณ 93 ตัน เป็นพระพุทธรูปที่ใหญ่เป็นอันดับสองในญี่ปุ่น รองจากพระพุทธรูปในวัดโทได จังหวัดนะระ ประวัติของพระพุทธรูปอาจย้อนหลังไปถึงเมื่อปี พ.ศ. 1795(ค.ศ. 1252) ในสมัยคะมะกุระ โดยบันทึกของทางวัดมีการบันทึกไว้ว่ามีการสร้างพระพุทธรูปบรอนซ์ขึ้น แต่ไม่เป็นที่แน่ชัดว่าจะเป็นพระพุทธรูปองค์ที่เห็นอยู่ในปัจจุบันนี้หรือไม่ ตามบันทึกนั้น พระพุทธรูปถูกสร้างขึ้นในโบสถ์ไม้ แต่อาคารโบสถ์ได้พังทลายลงเนื่องจากถูกคลื่นสึนามิซัด ซึ่งน่าจะเกิดขึ้นในช่วงเวลาหนึ่งในสมัยมุโระมะจิ ปลายศตววรษที่ 15 แต่พระพุทธรูปยังคงอยู่พระพุทธรูปไดบุทสึ พระพุทธรูปไดบุทสึ. เชื่อกันว่า พระพุทธรูปนี้สร้างขึ้นเมื่อปี พ.ศ. 1795(ค.ศ. 1252) ตามประสงค์ของพระโจโค ซึ่งเป็นผู้รวบรวมเงินบริจาคเพื่อการก่อสร้าง ส่วนช่างแกะสลักคือ โอะเนะ โกะโระเอะมอง และทันจิ ฮิซะโตะโมะ หลังจากที่โบสถ์พังทลายลงจากคลื่นสึนามิ พระพุทธรูปนี้ก็ตั้งอยู่กลางแจ้งมาตั้งแต่นั้น และในปี 1960-1961 ได้มีการบูรณะพระพุทธรูปให้มีความคงทนมากขึ้นเพื่อป้องกันไม่ให้พังทลายจากเหตุแผ่นดินไหวรายละเอียดรายละเอียด. - น้ำหนัก; 93 ตัน - ความสูงทั้งองค์; 13.35 เมตร - ความสูงของพระพักตร์; 2.35 เมตร - ความยาวของพระเนตร; 1.0 เมตร - ความยาวของพระโอษฐ์; 0.82 เมตร - ความยาวของพระกรรณ; 1.90 เมตร - ความกว้างหน้าตัก; 9.10 เมตร</doc>
