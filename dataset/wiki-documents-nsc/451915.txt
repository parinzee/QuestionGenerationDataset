<doc id="451915" url="https://th.wikipedia.org/wiki?curid=451915" title="โรงเรียนมารีย์อนุสรณ์">โรงเรียนมารีย์อนุสรณ์ โรงเรียนมารีย์อนุสรณ์ เป็นโรงเรียนเอกชนในตำบลชุมเห็ด อำเภอเมืองบุรีรัมย์ จังหวัดบุรีรัมย์ เปิดทำการสอนตั้งแต่ พ.ศ. 2525 จนถึงปัจจุบัน และเป็นโรงเรียนขนาดใหญ่สังกัดสำนักบริหารงานคณะกรรมการส่งเสริมการศึกษาเอกชน กระทรวงศึกษาธิการ สอนตั้งแต่ระดับเตรียมอนุบาล–มัธยมศึกษาตอนต้น โดยจัดกิจกรรมการเรียนการสอนเป็นไปตามแนวนโยบายของการจัดการศึกษาแห่งชาติ ตามจุดหมาย หลักการ และโครงสร้างของหลักสูตรที่กระทรวงศึกษาธิการกำหนดประวัติ ประวัติ. ในปี พ.ศ. 2524 มุขนายกยออากิม พเยาว์ มณีทรัพย์ มุขนายกแห่งมิสซังโรมันคาทอลิกนครราชสีมา เป็นผู้ก่อตั้งโรงเรียนมารีย์อนุสรณ์ และบาทหลวงวิโรจน์ สมหมาย เป็นผู้รับผิดชอบโครงการจัดตั้งโรงเรียนในเขตจังหวัดบุรีรัมย์ ได้ซื้อที่ดินเนื้อที่ 6,300 ตารางเมตร ทำการก่อสร้างอาคารต่าง ๆ โดยตั้งชื่อว่า โรงเรียนอนุบาลมารีย์อนุสรณ์ และได้รับอนุญาตให้เปิดทำการสอนเมื่อวันที่ 12 กุมภาพันธ์ พ.ศ. 2525 และในปี พ.ศ. 2526 ได้เปลี่ยนชื่อเป็น โรงเรียนมารีย์อนุสรณ์ การบริหารงานและการดำเนินงานการศึกษาของโรงเรียนมารีย์อนุสรณ์ มีการพัฒนาอย่างต่อเนื่องทำให้มีจำนวนนักเรียนเพิ่มขึ้นในปีต่อมาสถานที่ภายในโรงเรียนอาคารเรียนสถานที่ภายในโรงเรียน. อาคารเรียน. - ยออากิม (Yoakim): เป็นอาคารเรียนสูง 5 ชั้น สร้างในปี พ.ศ. 2544 เปิดใช้งานเมื่อวันที่ 29 มีนาคม พ.ศ. 2545 เป็นที่ตั้งของโรงอาหารยออากิม - โจเซฟ (Joseph): ตั้งชื่อตามนักบุญโยเซฟ สูง 4 ชั้น สร้างขึ้นในปี พ.ศ. 2526 เปิดใช้งานในปี พ.ศ. 2527 อาคารนี้มีรูปร่างเป็นรูปตัวที ภายในมีโรงอาหารคริสตีนา - เบเนดิก (Benedik): ภายในอาคารเป็นศูนย์ปฏิบัติการห้อง ICEP สร้างเสร็จเมื่อในปี พ.ศ. 2551 พร้อมกับโรงอาหารคริสตีน่า โดยชั้นล่างสุดเป็นห้องสมุด - ดอมินิก (Dominik): อาคารเรียน 2 ชั้น ตั้งอยู่หลังแมรีโดม - นิโคลาส (Nicholas): เคยเป็นอาคารปฏิบัติการเก่า - จอห์นปอห์น (Johnpohn): อาคารสำหรับชั้นเรียนอนุบาล เปิดใช้งานในปี พ.ศ. 2539 - อาคารเรียนเตรียมอนุบาล: สร้างเสร็จในปี พ.ศ. 2554 ใช้รองรับนักเรียนเตรียมอนุบาล ก่อนเข้าชั้นอนุบาล 1 - 3สถานที่อื่น ๆสถานที่อื่น ๆ. - แมรีโดม: เคยเป็นสนามกลางแจ้ง ปัจจุบันมีการสร้างหลังคาโค้งคลุม และปูพื้นใหม่ เป็นสถานที่จัดกิจกรรมหน้าเสาธง ประกอบไปด้วยห้องน้ำผู้ปกครอง ร้านค้า ห้องดนตรี เวที เริ่มสร้างในปี พ.ศ. 2553 และเปิดใช้งานเมื่อกลางปี พ.ศ. 2554 - โบสถ์แม่พระแห่งสายประคำศักดิ์สิทธิ์: เปิดใช้งานในเดือนตุลาคม พ.ศ. 2548 สร้างแทนโบสถ์หลังเก่าที่มีขนาดเล็ก เพื่อใช้เป็นศูนย์กลางคริสต์ศาสนิกชนที่สำคัญของโรงเรียน - สระว่ายน้ำ: เปิดใช้งานในปี พ.ศ. 2550 ยาว 15 เมตร ทำพิธีเปิดโดยสมชัย พงศ์ศิริพัฒน์ ตั้งอยู่ในพื้นที่ของนักเรียนอนุบาล - โรงอาหาร: โรงอาหารหลักมีทั้งหมดสามแห่ง ดังนี้- ยออากิม: อยู่ใต้อาคารยออากิม - คริสตีนา (Chritina): สร้างเสร็จในปี พ.ศ. 2551 อยู่ด้านหลังอาคารโจเซฟ - วันทามารีย์: เคยเป็นหอประชุมขนาดใหญ่และห้องพระราชทาน - สนามฟุตบอล: ตั้งอยู่ข้างโบสถ์ ใช้จัดกิจกรรมทางการกีฬา - สนามบาสเกตบอล: ปัจจุบันตั้งอยู่บนถนนข้างแมรีโดม ซึ่งถูกใช้เป็นที่จอดรถในงานสำคัญ - รูปปั้นมารีย์และนักบุญ: สร้างขึ้นเพื่อเป็นสัญลักษณ์ของศาสนาคริสต์</doc>
