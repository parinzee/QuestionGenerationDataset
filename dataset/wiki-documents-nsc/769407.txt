<doc id="769407" url="https://th.wikipedia.org/wiki?curid=769407" title="เจด (เพลง)">เจด (เพลง) "เจด" () เป็นเพลงของวงดนตรีเฮฟวีเมทัลชาวญี่ปุ่น เอกซ์เจแปน ออกจำหน่ายในยุโรป อเมริกาเหนือและใต้ เมื่อวันที่ 28 มิถุนายน พ.ศ. 2554 และออกจำหน่ายในญี่ปุ่น และเอเชียตะวันออกเฉียงใต้ เมื่อวันที่ 13 กรกฎาคม เป็นซิงเกิลที่ 3 ของวงนับตั้งแต่ที่เอกซ์เจแปนกลับมารวมวงอีกครั้งในปี พ.ศ. 2550 และเป็นซิงเกิลที่ 2 ที่มีสมาชิกใหม่ชื่อ สึกิโซะ มาเป็นมือกีตาร์ และยังเป็นซิงเกิลแรกที่ออกจำหน่ายทั่วโลกอีกด้วยเบื้องหลังและการออกจำหน่าย เบื้องหลังและการออกจำหน่าย. ในเพลง "เจด" โยะชิกิต้องการที่จะทำเพลงที่แสดงให้เห็นว่าเอกซ์เจแปนมีการพัฒนา และยังคงมีเมโลดีที่สวยงามและความดุดัน เขากล่าวว่าขณะที่แต่งเพลงเขารู้สึกกดดันมาก ทางวงก็รู้ดีว่าพวกเขาเองต้องการขยายผลงานออกนอกญี่ปุ่นสู่ตลาดตะวันตก เนื้อเพลงจึงเป็นภาษาอังกฤษทั้งหมด ยกเว้นบรรทัดเดียวที่เป็นภาษาญี่ปุ่น เพลงนี้เขาต้องการที่จะอธิบายความเจ็บปวดที่เขาและเอกซ์เจแปนเคยได้รับมาในอดีต เขากล่าวว่า "คุณก็ต้องยอมรับมันและมองมันในแง่บวก" เดิมมีกำหนดในการออกจำหน่ายเมื่อวันที่ 15 มีนาคม พ.ศ. 2554 แต่ทางวงได้ตัดสินใจการปล่อยซิงเกิล "เจด" ออกไป เนื่องจากเกิดแผ่นดินไหวและคลื่นสึนามิในโทโฮะกุในวันที่ 11 มีนาคม เพลง "เจด" เข้าถึงอันดับ 1 ของไอทูนส์สเปน สวีเดน และญี่ปุ่น และเข้าไปอยู่ในอันดับ 19 ในชาร์ตเจแปนฮอต 100 ของบิลบอร์ดมิวสิกวิดีโอ มิวสิกวิดีโอ. มิวสิกวิดีโอถ่ายทำเมื่อเดือนมกราคม พ.ศ. 2553 และปรากฏอยู่ในดีวีดี เอกซ์เจแปนโชว์เคสอิน แอล.เอ. พรีเมียมโพรโทไทป์ (X Japan Showcase in L.A. Premium Prototype) กำกับโดย ดีน คาร์ () เป็นการถ่ายทำขณะที่วงกำลังทำการแสดงอยู่ที่บนโคดักเทียเตอร์ () ในฮอลลีวูด รัฐแคลิฟอร์เนีย และเพิ่มเสียงผู้ชมให้กับออดิโอ</doc>
