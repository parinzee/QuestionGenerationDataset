<doc id="819247" url="https://th.wikipedia.org/wiki?curid=819247" title="คูลฟาเรนไฮต์ 93">คูลฟาเรนไฮต์ 93 คูลฟาเรนไฮต์ 93 () เป็นสถานีวิทยุในเครือคูลลิซึ่ม ของ อาร์เอส มีรูปแบบให้การนำเสนอเพลงเพราะไทยสากล ตลอด 24 ชั่วโมงประวัติ ประวัติ. คูลฟาเรนไฮต์ 93 (COOLfahrenheit 93) ออกอากาศครั้งแรก เดิมชื่อ คูลเอฟเอ็ม ของบริษัท สกายไฮ เน็ตเวิร์ค จำกัด ทางสถานีวิทยุกระจายเสียงกองทัพบก กองพลที่ 1 รักษาพระองค์ เอฟเอ็ม 98.0 เมกะเฮิร์ตซ์ เมื่อปี พ.ศ. 2543 ต่อมาย้ายไปออกอากาศทางสถานีวิทยุกระจายเสียงเสียงจากทหารเรือ ส.ทร.วังนันทอุทยาน เอฟเอ็ม 93.0 เมกะเฮิร์ตซ์ ตั้งแต่ปี พ.ศ. 2547 กระทั่งเปลี่ยนชื่อมาเป็น คูล 93 ฟาเรนไฮต์ เมื่อปี พ.ศ. 2549 โดยนำเสนอเพลงเพราะสำหรับคนทำงาน ตลอด 24 ชั่วโมง และคลื่นนี้ กลายมาเป็นวิทยุเรตติ้งอันดับ 1 ต่อเนื่องยาวนานที่สุดตั้งแต่ปีพ.ศ. 2547 จนถึงปัจจุบัน การออกอากาศครอบคลุมในพื้นที่ กรุงเทพและปริมณฑล นอกจากนี้ยังส่งสัญญาณรับฟัง คูลฟาเรนไฮต์ ไปยังอีก 1 จังหวัด ทางสถานีวิทยุกระจายเสียงเสียงจากทหารเรือ ส.ทร.11 เชียงใหม่ เอฟเอ็ม 88.0 เมกะเฮิร์ตซ์ ในชื่อ คูลฟาเรนไฮต์ 88 เชียงใหม่ ออกอากาศครั้งแรกเมื่อปี พ.ศ. 2555 และยุติออกอากาศเมื่อส่งท้ายปี พ.ศ. 2556 อนึ่งเมื่อปี พ.ศ. 2556 ภายหลัง บริษัท สกายไฮ เน็ตเวิร์ค จำกัด ได้เปลี่ยนชื่อบริษัทใหม่เป็น บริษัท คูลลิซึ่ม จำกัด คลื่นวิทยุ คูล 93 ฟาเรนไฮต์ จะเปลี่ยนชื่อเป็น คูลฟาเรนไฮต์ 93 จากสภาวะการเปลี่ยนแปลงพฤติกรรมของผู้ฟังที่ย้ายแพลตฟอร์มมารับฟังผ่านช่องทางออนไลน์มากขึ้น ในเดือนกรกฎาคม พ.ศ. 2560 คูลฟาเรนไฮต์ 93 จึงได้รับการรีแบรนด์อีกครั้งในชื่อ คูลฟาเรนไฮต์ (COOLfahrenheit) โดยไม่ระบุความถี่เพื่อเปิดเกมส์รุกช่วงชิงผู้ฟังในช่องทางออนไลน์อย่างเต็มตัว ทั้งเว็บไซต์ www.COOLISM.net และโมบายแอปพลิเคชัน COOLISM ทั้งระบบ iOS และ Android จากการสำรวจเรตติ้งโดยนีลเส็น มีเดีย เมื่อธันวาคม 2560 คูลฟาเรนไฮต์ เข้าถึงผู้ฟังจากช่องทางเอฟเอ็ม 93.0 สัปดาห์ละ 1.3 ล้านคน และช่องทางออนไลน์กว่าเดือนละ 500,000คน โดยมีมาร์เกตแชร์ผู้ฟังในตลาดเพลงไทยสากลมากกว่า 50%กรรมการผู้จัดการกรรมการผู้จัดการ. - นายสุระชาติ ตั้งตระกูล - นายคมสันต์ เชษฐโชติศักดิ์ - นายสุธี ฉัตรรัตนกุล - นายปริญญ์ หมื่นสุกแสง (ปัจจุบัน)นักจัดรายการคูลฟาเรนไฮต์และตารางจัดรายการนักจัดรายการคูลฟาเรนไฮต์และตารางจัดรายการ. - นักจัดรายการคูลฟาเรนไฮต์ในปัจจุบัน - 06.00-09.00 น. วันจันทร์-วันศุกร์ คูลเจตั้ม ภัทรวุฒิ สิงหเสนี - 09.00-12.00 น. วันจันทร์-วันศุกร์ คูลเจซีเจ ซีเจ เจริญชุษณะ - 12.30-15.00 น. วันจันทร์-วันศุกร์ คูลเจขวัญ วรงค์พร วิชัยดิษฐ์ - 15.00-18.00 น. วันจันทร์-วันศุกร์ คูลเจอาร์ม พิพัฒน์ วิทยาปัญญานนท์ - 18.00-21.00 น. วันจันทร์-ศุกร์ คูลเจนิค ถิรภัทร ชัยจรรยา และ คูลเจแนน กัญดา ศรีธรรมูปถัมภ์ - 21.00-23.00 น. วันจันทร์-ศุกร์ คูลเจไปป์ ปวร กิจเจริญการกุล - 23.00-02.00 น. วันจันทร์-ศุกร์ คูลเจกัญ รังรอง วัณรถ - 02.00-06.00 น. วันเสาร์-อาทิตย์ Music Freeze Your Mind on Weekend เพลงเพราะต่อเนื่อง 48 ชั่วโมง</doc>
