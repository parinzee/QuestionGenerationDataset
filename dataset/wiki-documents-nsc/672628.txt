<doc id="672628" url="https://th.wikipedia.org/wiki?curid=672628" title="จอร์ดาโน บรูโน">จอร์ดาโน บรูโน จอร์ดาโน บรูโน (; ค.ศ. 1548 – 17 กุมภาพันธ์ ค.ศ. 1600) เป็นไฟรเออร์, นักคณิตศาสตร์ และนักปรัชญาชาวอิตาลี ผลงานที่เป็นที่รู้จักดี คือ แนวคิดที่ว่า "จักรวาลนั้นไม่มีที่สิ้นสุด" และ "อาจจะมีดาวเคราะห์แบบโลกอีกหลายดวงในจักรวาล และแต่ละดวงอาจจะมีสิ่งมีชีวิตเช่นมนุษย์"ประวัติ ประวัติ. จอร์ดาโน บรูโนมีชื่อเกิดว่า ฟีลิปโป บรูโน เกิดที่เมืองโนลา ราชอาณาจักรเนเปิลส์ เขาถูกส่งไปเรียนที่เนเปิลส์ ที่นั่นเขาได้เข้าสู่คณะดอมินิกันและเปลี่ยนมาใช้ชื่อ จอร์ดาโน ตามชื่อของอาจารย์ เมื่อถึงปี ค.ศ 1572 จอร์ดาโนก็บวชเป็นบาทหลวง ในตอนนั้น จอร์ดาโนเป็นที่รู้จักว่าเป็นคนที่มีความจำเป็นเลิศและชอบการคิดนอกกรอบ แต่นั่นก็ทำให้เขาต้องเดินทางไปทั่ว เพราะความคิดของเขามักขัดแย้งกับผู้ที่มีความเชื่อแบบเก่า จอร์ดาโนออกเดินทางไปหลายเมืองที่สำคัญ เช่น เวนิส, ปาโดวา, เจนีวา, ปารีส และเดินทางไปอังกฤษ ในฐานะแขกของทูตฝรั่งเศส ต่อมาในปี ค.ศ. 1585 จอร์ดาโนก็เดินทางกลับปารีส และเดินทางต่อไปยังเยอรมนีและสาธารณรัฐเช็ก แต่เขากลับถูกขับออกจากศาสนา จนต้องเดินทางอีกครั้ง เขาจึงกลับไปปาโดวา เพื่อตำแหน่งศาสตราจารย์ด้านคณิตศาสตร์ที่มหาวิทยาลัยปาโดวา (1 ปี หลังจากนั้น ตำแหน่งนี้ก็ตกเป็นของกาลิเลโอ กาลิเลอี) ต่อมาเขาย้ายมาอยู่เวนิส และถูกจับตัวที่นั่นในปี ค.ศ. 1592 จอร์ดาโนถูกส่งไปขึ้นไต่สวนที่กรุงโรมนานกว่า 7 ปี จนในที่สุด เขาก็ถูกตัดสินว่าเป็นบุคคลนอกรีต ในวันที่ 17 กุมภาพันธ์ ค.ศ. 1600 จอร์ดาโน บรูโน ก็ถูกมัดกับเสาและเผาทั้งเป็น เถ้ากระดูกของเขาถูกนำไปทิ้งที่แม่น้ำไทเบอร์</doc>
