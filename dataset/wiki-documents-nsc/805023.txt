<doc id="805023" url="https://th.wikipedia.org/wiki?curid=805023" title="วัคซีนไข้สมองอักเสบจากเห็บ">วัคซีนไข้สมองอักเสบจากเห็บ วัคซีนไข้สมองอักเสบจากเห็บ (Tick-borne encephalitis) เป็นวัคซีนที่ใช้เพื่อป้องกันโรคไข้สมองอักเสบที่มีเห็บเป็นพาหะ (TBE) โรคนี้เป็นโรคที่พบได้ทั่วไปในยุโรปตอนกลางและยุโรปตะวันออก และตอนเหนือของเอเชีย ผู้ที่ได้รับวัคซีนจำนวนมากกว่า 87% สามารถสร้างภูมิคุ้มกันโรคได้ วัคซีนนี้ไม่มีประโยชน์ถ้าให้หลังจากถูกเห็บที่ติดเชื้อกัด วิธีในการให้วัคซีนนี้คือการฉีดเข้ากล้ามเนื้อ องค์การอนามัยโลก (WHO) ได้แนะนำให้มีการสร้างภูมิคุ้มกันให้กับประชากรทุกคนในพื้นที่ที่พบโรคนี้ได้ทั่วไป หรือไม่ก็ให้วัคซีนนี้แก่ผู้ที่มีความเสี่ยงสูง ปริมาณที่แนะนำคือ 3 ขนาดยาตามด้วยขนาดยาพิเศษทุกสามถึงห้าปี วัคซีนนี้สามารถใช้กับคนที่มีอายุมากกว่าหนึ่งหรือสามปีทั้งนี้ขึ้นอยู่กับสูตรกำหนดของวัคซีน ผลข้างเคียงขั้นร้ายแรงนั้นพบได้น้อยมาก ผลข้างเคียงเล็กน้อยอาจรวมถึง มีไข้และรอยแดง และความเจ็บปวดบริเวณที่ฉีดยา โดยทั่วไปสูตรกำหนดเดิมของวัคซีนนั้นเกี่ยวข้องกับผลข้างเคียงมากกว่า วัคซีนนี้ดูเหมือนจะปลอดภัยสำหรับการใช้ในระหว่างการตั้งครรภ์ วัคซีนป้องกัน TBE ตัวแรกถูกพัฒนาขึ้นในปี 2516 วัคซีนนี้อยู่ในรายชื่อทะเบียนยาที่จำเป็นขององค์การอนามัยโลก (World Health Organization's List of Essential Medicines) ซึ่งเป็นยารักษาโรคสำคัญที่สุดที่แนะนำให้ใช้สำหรับระบบสุขภาพขั้นพื้นฐาน ราคาของวัคซีนนี้อยู่ที่ระหว่าง 50 ถึง 70 ปอนด์สเตอริง ปัจจุบันไม่มีการใช้วัคซีนนี้ในสหรัฐอเมริกา</doc>
