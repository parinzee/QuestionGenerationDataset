<doc id="40708" url="https://th.wikipedia.org/wiki?curid=40708" title="ฮอนด้า เลเจนด์">ฮอนด้า เลเจนด์ ฮอนด้า เลเจนด์ (Honda Legend) เป็นรถยนต์นั่งประเภทหรูหราขนาดกลาง (Mid-size Luxury car) และเป็นรถธงของฮอนด้า เปิดตัวเมื่อปี พ.ศ. 2528 โดยในขณะนั้นเปิดตัวเฉพาะในประเทศญี่ปุ่น สหรัฐอเมริกา และยุโรปเท่านั้น การสร้างเลเจนด์รุ่นแรกนั้นได้มีการร่วมมือกับบริษัท เอ็มจี โรเวอร์ (มอร์แกน โรเวอร์) สหราชอาณาจักร ภายใต้ชื่อโครงการ Project XX โดยใช้แพลทฟอร์มเดียวกันกับ โรเวอร์ 800 ซึ่งมี โตโยต้า คราวน์ เป็นคู่แข่งสำคัญ และคู่แข่งอื่นๆ เช่น นิสสัน เซดริค ,นิสสัน ฟูกา ,นิสสัน ซิมา ,มาสด้า ลูเช่ ,มาสด้า เซ็นเทีย ,มิตซูบิชิ พราวเดีย และมิตซูบิชิ ดิกนิตี เป็นต้น อันที่จริง โตโยต้า คราวน์ กับ ฮอนด้า เลเจนด์ เป็นรถคนละเกรดกับ โดยโตโยต้า คราวน์ เป็นรถขนาดใหญ่แบบธรรมดา (Full-size Car) ขณะที่เลเจนด์เป็นรถยนต์ขนาดกลางแบบหรูหรา (Mid-size Luxury Car) แต่ในรุ่นที่เคยทำตลาดประเทศไทย สองรุ่นนี้มีภาพลักษณ์คล้ายกัน จนกลายเป็นคู่แข่งทางธุรกิจGeneration ที่ 1 (พ.ศ. 2528-2533) Generation ที่ 1 (พ.ศ. 2528-2533). รุ่นแรก ใช้ออกแบบพื้นฐานจากฮอนด้า แอคคอร์ด โฉมที่ 2 แต่จะมีขนาดใหญ่กว่าและหรูหรากว่าแอคคอร์ด มีตัวถัง 2 แบบคือซีดานกับคูเป้ ใช้เครื่องยนต์ วี6 2.5L รหัส C25A 151 แรงม้า กับ 2.7L รหัส C27A 161 แรงม้า PGM-FI ขับเคลื่อนล้อหน้า รหัสประจำตัวรถรุ่นนี้คือ KA3 มีในสหรัฐอเมริกา ญี่ปุ่น และทวีปยุโรปเท่านั้น และใช้ชื่อเลเจนด์ในแบรนด์แอคิวราด้วย (แอคิวรา เลเจนด์)Generation ที่ 2 (พ.ศ. 2533-2539) Generation ที่ 2 (พ.ศ. 2533-2539). รุ่นที่สอง มีตัวถัง 2 แบบคือซีดานกับคูเป้ ใช้เครื่องยนต์ 200 แรงม้า วี6 3.2L FF-MIDSHIP PGM-FI รหัส C32A วางตามยาวแบบขับเคลื่อนล้อหน้า รหัสประจำตัวรถรุ่นนี้คือ KA5 เป็นเลเจนด์รุ่นแรกที่ทำตลาดในประเทศไทย โดยในขณะนั้นมีคู่แข่งที่มาในช่วงเวลาเดียวกัน คือ มาสด้า 929 แต่ขายไม่ค่อยดี มีคนบางกลุ่มเท่านั้นที่ซื้อ เพราะคู่แข่งทางการค้าเป็นรถยุโรปหรูที่ได้รับความนิยมมากกว่า เช่น เมอร์เซเดส-เบนซ์ บีเอ็มดับเบิลยู เป็นต้น อะไหล่ค่อนข้างราคาสูง รุ่นนี้เป็นเลเจนด์รุ่นที่มีในท้องตลาดมากที่สุด และเป็นเลเจนด์รุ่นแรกที่มีระบบนำร่องดาวเทียมคันแรกของฮอนด้า และได้ส่งออกไปขายในประเทศเกาหลีใต้ในชื่อ แดวู อาคาเดีย () ในญี่ปุ่น เลเจนด์เกียร์ธรรมดาถูกยกเลิก จะคงเหลือระบบเกียร์ธรรมดาในเลเจนด์ที่ส่งออกGeneration ที่ 3 (พ.ศ. 2539-2547) Generation ที่ 3 (พ.ศ. 2539-2547). รุ่นที่สาม มีตัวถังแบบเดียวคือซีดานเท่านั้น ใช้เครื่องยนต์ 215-240 แรงม้า วี6 3.5L (C35A) ทำตลาดในประเทศไทย แอคิวรา แอคิวรา เลเจนด์ ได้ถูกเปลี่ยนชื่อเป็นแอคิวรา อาร์แอล โดยรุ่นนี้จะมีด้วยกันสองโฉม คือ E-KA9 (1996-1998) และ LA-KA9 (late 1998-2004) ซึ่งใช้ตัวถังเดียวกัน แต่หน้าตาจะต่างกันพอสมควรGeneration ที่ 4 (KB1/KB2, พ.ศ. 2547-พ.ศ. 2555) Generation ที่ 4 (KB1/KB2, พ.ศ. 2547-พ.ศ. 2555). รุ่นที่สี่ มีตัวถังแบบเดียวคือซีดานเท่านั้น ใช้เครื่องยนต์ 290 แรงม้า วีเทค วี6 3.5L และในการโฆษณาได้ชูจุดขายที่ระบบขับเคลื่อนสี่ล้อแบบ SH-AWD ย่อมาจาก Super Handing All Wheel Drive รหัสประจำตัวรถรุ่นนี้คือ DBA-KB1-KB2 รุ่นนี้มีทําตลาดเฉพาะประเทศไทย ญี่ปุ่น สหรัฐอเมริกา และทวีปยุโรปเท่านั้น ราคานั้นแพงเทียบเท่ากับเมอร์เซเดส-เบนซ์ อีคลาสในรุ่นท็อป และมีอุปกรณ์ต่าง ๆ ใกล้เคียงกัน และในปัจจุบัน เลเจนด์รุ่นที่ 4 ได้เลิกทำตลาดแล้วในประเทศญี่ปุ่น เนื่องจากความนิยมรถขนาดใหญ่เริ่มลดลง เหลือเพียงแต่โตโยต้าและนิสสันเท่านั้นที่ยังเป็นผู้ผลิตรถยนต์ขนาดใหญ่ในญี่ปุ่น ยากที่จะสามารถแทรกตัวได้เหมือนในยุค 1990 จึงทำให้ต้องยุติการทำตลาดGeneration ที่ 5 (KC1/KC2, พ.ศ. 2557–ปัจจุบัน) Generation ที่ 5 (KC1/KC2, พ.ศ. 2557–ปัจจุบัน). 2015 Honda Legend ฮอนด้า (Honda) จับอาคูร่า อาร์แอลเอ็กซ์ สปอร์ต ไฮบริด (Acura RLX Sport Hybrid) สเปกที่จำหน่ายในสหรัฐอเมริกามาปรับเปลี่ยนโฉมให้เป็น 2015 ฮอนด้า เลเจนด์ (2015 Honda Legend) ออกทำตลาดญี่ปุ่น รถซีดานอาคูร่าสุดหรูออกจำหน่ายในแดนมะกันเมื่อไม่นานมานี้ ขณะที่ฮอนด้า เลเจนด์จะเริ่มทำตลาดแดนปลาดิบตั้งแต่วันที่ 22 มกราคมเป็นต้นไป นอกจากการเปลี่ยนโลโก้และการย้ายพวงมาลัยมาอยู่ฝั่งขวาแล้ว รถทั้งสองคันมีรูปร่างหน้าตาเหมือนกันทุกประการ โดยมีราคาจำหน่ายเริ่มต้นที่ 6.8 ล้านเยน เครื่องยนต์เป็นบล็อก V6 ความจุกระบอกสูบ 3.5 ลิตรทำงานร่วมกับมอเตอร์ไฟฟ้าสามตัว (สองตัวที่ด้านหลังและหนึ่งตัวที่ด้านหน้า) ใช้กำลังไฟฟ้าจากแบตเตอรี่ลิเธียม-ไอออนขนาด 260 โวลต์ ส่งกำลังด้วยเกียร์อัตโนมัติ DCT แบบ 7 สปีด ซึ่งประกอบกันเป็นระบบขับเคลื่อน Super Handling All-Wheel Drive (SH-AWD) พละกำลังของเลเจนด์โฉมใหม่อยู่ที่ 382 แรงม้า แรงบิด 461 นิวตันเมตร ทางฮอนด้าการันตีว่ามีอัตราเร่งเหนือชั้นกว่าเครื่องยนต์ V8 แต่มีอัตราบริโภคน้ำมันประหยัดเทียบเท่าขุมพลัง 4 สูบ เลเจนด์มาพร้อมกับกรอบไฟหน้า LED รูปแบบใหม่ที่เรียกว่า “Jewel Eye” ติดตั้งอุปกรณ์อำนวยความสะดวกอย่างการแสดงผล head-up display มาตรวัดดิจิตอล ที่พักแขนที่เบาะหลังและระบบเครื่องเสียงของแบรนด์เครล อินดัสตรีส์ (Krell Industries) พร้อมลำโพงถึง 14 ตัว</doc>
