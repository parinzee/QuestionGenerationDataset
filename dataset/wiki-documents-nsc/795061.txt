<doc id="795061" url="https://th.wikipedia.org/wiki?curid=795061" title="ศิษย์มหัศจรรย์กับอาจารย์พันธุ์อสูร">ศิษย์มหัศจรรย์กับอาจารย์พันธุ์อสูร ศิษย์มหัศจรรย์กับอาจารย์พันธุ์อสูร () เป็นภาพยนตร์อะนิเมะของญี่ปุ่นในปีพ.ศ. 2558 เขียนบทและกำกับโดย มะโมะรุ โฮะโซะดะ ได้รับรางวัลเป็นอนิเมะแห่งปี 2015 ในงานประกาศผลรางวัลเจแปนอะแคเดมีครั้งที่ 37เนื่อเรื่องย่อ เนื่อเรื่องย่อ. โลกมนุษย์นั้นแท้จริงแล้วมีโลกเหมือนอยู่อีกโลกหนึ่งคือ จูเต็น (渋天 สวรรค์ของสัตว์) อันเป็นที่อยู่ของสัตว์ทรงปัญญา โลกทั้งสองใบนี้เปรียบเสมือนกระจกสะท้อนกันและกันและเชื่อมต่อกันอยู่ ประมุขของแคว้นๆหนึ่งในจูเต็นต้องการที่จะเกษียณตนเองและลงมาจุติใหม่เป็นเทพเจ้า แต่ยังไม่ได้ตันสินใจว่าจะเป็นเทพอะไร ระหว่างที่ตัดสินใจไมได้นี้จึงประกาศจะยกตำแหน่งประมุขให้ผู้สืบทอดที่แข็งแกร่ง ซึ่งมีตัวเต็งอยู่สองคน คือ อิโอเซ็น (猪王山) ผู้สุภาพบุรุษ และ คุมะเทะสึ (熊徹) จอมอันธพาล อิโอเซ็นนั้นมีลูกศิษย์ลูกหามากมาย แต่คุมะเตะสึกลับไม่มีลูกศิษย์เลย ประมุขจึงบอกให้เขาหาลูกศิษย์ไว้บ้าง ในขณะที่คุมะเตะสึไปยังโลกมนุษย์ที่โตเกียวนั้นเองก็ไปพบกับเด็กหนุ่มชื่อเร็นเข้า ซึ่งเป็นเด็กหนุ่มที่พึ่งสูญเสียมารดาไปและหนีออกจากบ้านมา คุมะเตะสึชวนเร็นให้มาเป็นศิษย์แต่เร็นกำลังตกใจที่เห็นอสูรครั้งแรก และคุมะเตะสึก็เดินจากไป เร็นแอบตามคุมะเตะสึจนผ่านประตูเข้าไปในโลกจูเต็นโดยไม่ได้ตั้งใจ เนื่องจากหาทางกลับไม่ได้จึงตัดสินใจอยู่กับคุมะเทะสึในฐานะศิษย์และเรียนวิชาการต่อสู้</doc>
