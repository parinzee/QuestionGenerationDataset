<doc id="234121" url="https://th.wikipedia.org/wiki?curid=234121" title="โรงเรียนท่าวังผาพิทยาคม">โรงเรียนท่าวังผาพิทยาคม โรงเรียนท่าวังผาพิทยาคม เป็นโรงเรียนมัธยมศึกษาของรัฐประจำอำเภอท่าวังผา จังหวัดน่าน เปิดการเรียนการสอนแบบสหศึกษาตั้งแต่ชั้นมัธยมศึกษาปีที่ 1 ถึงปีที่ 6ประวัติ ประวัติ. โรงเรียนท่าวังผาพิทยาคมก่อตั้งขึ้นเมื่อวันที่ 20 พฤษภาคม พ.ศ. 2513 ในที่ดินสาธารณะของตำบลริมริมฝั่งแม่น้ำน่าน ติดกับสถานีตรวจอากาศอำเภอท่าวังผา ในพื้นที่ 23 ไร่ 2 งาน 20 ตารางวา เริ่มแรกมีนักเรียนชาย 31 คน นักเรียนหญิง 16 คน โดยมีนายพิษณุ รัตนสุพร เป็นผู้บริหารโรงเรียน ตั้งแต่วันที่ 12 พฤษภาคม พ.ศ. 2513 ถึงวันที่ 10 กันยายน พ.ศ. 2517 ต่อมาโรงเรียนได้พิจารณาเห็นว่าที่ดินของโรงเรียนไม่สามารถขยายได้อีก จึงติดต่อหาที่ตั้งโรงเรียนใหม่โดยขออนุญาตจากอำเภอและจังหวัด เพื่อใช้ที่สาธารณประโยชน์แห่งใหม่ของหมู่บ้านอาฮาม อำเภอท่าวังผา จังหวัดน่าน ซึ่งมีเนื้อที่ 79 ไร่ แต่ที่ดินดังกล่าวต้องผ่านสนามบินตำรวจตะเวณชายแดน 509 ทำให้ไม่สะดวก จึงขอสับเปลี่ยนกับที่ดินซึ่งมีเนื้อที่ประมาณ 64 ไร่ 2 งาน 17 ตารางวา และได้ขออนุมัติจากกรมสามัญศึกษาย้ายไปที่ตั้งแห่งใหม่เมื่อวันที่ 1 พฤษภาคม พ.ศ. 2516 ซึ่งเป็นที่ตั้งของของโรงเรียนท่าวังผาพิทยาคมในปัจจุบัน</doc>
