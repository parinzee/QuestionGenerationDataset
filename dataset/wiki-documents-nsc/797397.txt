<doc id="797397" url="https://th.wikipedia.org/wiki?curid=797397" title="มอแรก">มอแรก มอแรก (; เกลิก: Mòrag) เป็นสิ่งมีชีวิตลึกลับขนาดใหญ่ที่เชื่อว่าอาศัยอยู่ในทะเลสาบมอราร์ ในที่ราบสูงตอนเหนือของสกอตแลนด์ เหมือนกับสัตว์ประหลาดล็อกเนสส์ หรือเนสซี ที่อาศัยอยู่ในทะเลสาบเนสส์ที่อยู่ใกล้เคียงกัน เป็นหนึ่งในสัตว์ประหลาดหรือสิ่งที่ปรากฏเป็นตำนานหรือสิ่งที่โด่งดังเป็นเอกลักษณ์ของสกอตแลนด์ โดยคำว่า "มอแรก" เป็นชื่อของหญิงสาวชาวสกอต เป็นการเล่นคำจากชื่อของทะเลสาบ พบรายงานครั้งแรกเมื่อปี ค.ศ. 1887 รวมทั้งหมด 34 เหตุการณ์จนกระทั่งถึงปี ค.ศ. 1981 พยานสิบหกคนต่างมีส่วนร่วมในเหตุการณ์ การเผชิญหน้าที่เป็นที่รู้จักกันดีที่สุด คือในปี ค.ศ. 1969 เมื่อชายท้องถิ่นสองคน คือ ดันแคน แมกโดนัลด์ และวิลเลียม ซิมป์สัน ได้นั่งเรือล่องไปในทะเลสาบ พวกเขาอ้างว่าได้เผชิญหน้ากับสัตว์ประหลาดที่จะจู่โจมพวกเขา แมกโดนัลด์จึงต้องป้องกันตัวด้วยไม้พาย และซิมป์สันได้ใช้ปืนไรเฟิลยิงใส่ จากนั้นมันก็จมหายไปอย่างช้า ๆ ผ่านพ้นสายตา เขาอธิบายว่า มันมีสีน้ำตาล, ความยาว 25–30 ฟุต (9 เมตร), ผิวหนังหยาบ, มีโหนกหลังสามอันสูง 18 นิ้ว (460 มิลลิเมตร) เหนือผิวน้ำของทะเลสาบ คณะสำรวจทะเลสาบเนสส์ได้ทำการสำรวจทั้งทะเลสาบเนสส์และขยายไปถึงทะเลสาบมอราร์ด้วย ในเดือนกุมภาพันธ์ ค.ศ. 1970 เพื่อที่จะพิสูจน์ว่าสัตว์ประหลาดมีจริงหรือไม่หรือเป็นเรื่องแต่ง แต่ไม่พบหลักฐานว่ามีสิ่งมทีชีวิตขนาดใหญ่จนกระทั่งถึงปี ค.ศ. 2015</doc>
