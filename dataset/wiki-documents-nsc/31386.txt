<doc id="31386" url="https://th.wikipedia.org/wiki?curid=31386" title="อำเภอธัญบุรี">อำเภอธัญบุรี ธัญบุรี [ทัน-ยะ-บุ-รี] เป็นอำเภอหนึ่งของจังหวัดปทุมธานี มีลักษณะเป็นแนวยาวขนานไปกับคลองรังสิตประยูรศักดิ์ไปจนสุดเขตจังหวัด เป็นพื้นที่ที่มีความเจริญมากกว่าอำเภอเมืองปทุมธานี เนื่องจากเป็นทางผ่านของการคนนาคมไปภาคเหนือและภาคตะวันออกเฉียงเหนือ โดยมีเขตเทศบาลนคร 1 แห่ง เขตเทศบาลเมือง 2 แห่ง และเขตเทศบาลตำบลอีก 1 แห่งในพื้นที่ที่ตั้งและอาณาเขต ที่ตั้งและอาณาเขต. อำเภอธัญบุรีตั้งอยู่ทางทิศตะวันออกของจังหวัด มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับอำเภอคลองหลวงและอำเภอหนองเสือ มีแนวลำรางสาธารณะห่างจากคลองรังสิตประยูรศักดิ์ 1.6 กิโลเมตร เป็นเส้นแบ่งเขต - ทิศตะวันออก ติดต่อกับอำเภอองครักษ์ (จังหวัดนครนายก) มีคลองสิบสี่เป็นเส้นแบ่งเขต - ทิศใต้ ติดต่อกับอำเภอลำลูกกา มีแนวเส้นขนานคลองรังสิตประยูรศักดิ์ไปทางทิศใต้ 1.6 กิโลเมตร เป็นเส้นแบ่งเขต - ทิศตะวันตก ติดต่อกับอำเภอเมืองปทุมธานี มีทางรถไฟสายเหนือเป็นเส้นแบ่งเขตประวัติศาสตร์ ประวัติศาสตร์. อำเภอธัญบุรีเดิมอยู่ในบริเวณที่เรียกว่า "ทุ่งหลวง" ของมณฑลกรุงเทพ พระบาทสมเด็จพระจุลจอมเกล้าเจ้าอยู่หัวมีพระราชปณิธานอันแน่วแน่ที่จะพัฒนาที่ดินในทุ่งหลวงให้เกิดประโยชน์แก่ประชาราษฎรด้วยการที่จะมีคลองขึ้นในบริเวณทุ่งนี้ จึงโปรดเกล้าฯ ให้ดำเนินการขุดคลองตั้งแต่ปี พ.ศ. 2433 เป็นต้นมาและได้พระราชทานนามว่า "คลองรังสิตประยูรศักดิ์" ต่อมาได้มีพระบรมราชโองการให้สถาปนา เมืองธัญญบูรี ขึ้น ประกอบด้วย 4 อำเภอ ได้แก่ อำเภอเมือง อำเภอคลองหลวง อำเภอหนองเสือ และอำเภอลำลูกกา พระองค์ได้เสด็จพระราชดำเนินเปิดที่ทำการเมืองด้วยพระองค์เองเมื่อวันที่ 13 มีนาคม พ.ศ. 2445 ธัญญบูรีมีฐานะเป็นเมืองจนกระทั่งถึงปี พ.ศ. 2475 จึงถูกลดฐานะลงเป็นอำเภอหนึ่งในจังหวัดปทุมธานี โดยคำว่า "ธัญญบูรี" หมายถึง "เมืองแห่งข้าว" เป็นพระนามพระราชทาน เพื่อให้สอดคล้องกับ เมืองมีนบุรี (เขตมีนบุรี ในปัจจุบัน) ที่หมายถึง "เมืองแห่งปลา" ต่อมาเมื่อวันที่ 1 มิถุนายน พ.ศ. 2510 ราชบัณฑิตยสถานได้เปลี่ยนการใช้ตัวสะกดใหม่ จึงเป็น "ธัญบุรี" มาจนถึงปัจจุบัน ส่วนนี้ตั้งแต่ พ.ศ. 2498 ถึง ปัจจุบัน (เรียงตามปี)- วันที่ 31 สิงหาคม 2498 จัดตั้งสุขาภิบาลประชาธิปัตย์ ในพื้นที่บางส่วนของตำบลประชาธิปัตย์ - วันที่ 24 กันยายน 2499 จัดตั้งสุขาภิบาลธัญบุรี ในพื้นที่บางส่วนของตำบลรังสิต และ บางส่วนของตำบลลำผักกูด - วันที่ 5 มีนาคม 2506 เปลี่ยนแปลงเขต สุขาภิบาลประชาธิปัตย์ ให้ครอบคลุมทั้งหมดของ ตำบลประชาธิปัตย์ - วันที่ 10 สิงหาคม 2508 เปลี่ยนแปลงเขต สุขาภิบาลธัญบุรี ให้ครอบคลุมทั้งหมดของ ตำบลรังสิต และ ตำบลลำผักกูด - วันที่ 24 ธันวาคม 2519 จัดตั้งสุขาภิบาลสนั่นรักษ์ ในพื้นที่ตำบลบึงสนั่น และ ตำบลบึงน้ำรักษ์ - วันที่ 2 ธันวาคม 2537 จัดตั้งเทศบาลตำบลประชาธิปัตย์ โดยยกฐานะจากสุขาภิบาลประชาธิปัตย์ - วันที่ 25 พฤษภาคม 2542 ยกฐานะจากสุขาภิบาลธัญบุรี และ สุขาภิบาลสนั่นรักษ์ เป็น เทศบาลตำบลธัญบุรี และ เทศบาลตำบลสนั่นรักษ์ - วันที่ 2 พฤษภาคม 2546 ยกฐานะจากเทศบาลตำบลประชาธิปัตย์ เป็น เทศบาลเมืองรังสิต - วันที่ 8 มีนาคม 2547 ยกฐานะจากเทศบาลตำบลสนั่นรักษ์ เป็น เทศบาลเมืองสนั่นรักษ์ - วันที่ 29 เมษายน 2554 ยกฐานะจากเทศบาลเมืองรังสิต เป็น เทศบาลนครรังสิต - วันที่ 25 พฤศจิกายน 2554 ยกฐานะจากเทศบาลตำบลบึงยี่โถ เป็น เทศบาลเมืองบึงยี่โถการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. พื้นที่อำเภอธัญบุรีแบ่งเขตการปกครองย่อย เป็น 6 ตำบล แต่ละตำบลแบ่งออกเป็น หมู่บ้าน รวม 12 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. อำเภอธัญบุรีประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลนครรังสิต ครอบคลุมพื้นที่ตำบลประชาธิปัตย์ทั้งตำบล (ทางรถไฟสายเหนือ-คลองสาม) - เทศบาลเมืองบึงยี่โถ ครอบคลุมพื้นที่ตำบลบึงยี่โถทั้งตำบล (คลองสาม-คลองห้า) - เทศบาลเมืองสนั่นรักษ์ ครอบคลุมพื้นที่ตำบลบึงสนั่นและตำบลบึงน้ำรักษ์ทั้งตำบล (คลองเก้า-คลองสิบสี่) - เทศบาลตำบลธัญบุรี ครอบคลุมพื้นที่ตำบลรังสิตและตำบลลำผักกูดทั้งตำบล (คลองห้า-คลองเก้า)การคมนาคม การคมนาคม. ถนนสายหลักของอำเภอธัญบุรี ได้แก่- ถนนพหลโยธิน (ทางหลวงแผ่นดินหมายเลข 1) - ถนนกาญจนาภิเษก (ทางหลวงพิเศษหมายเลข 9) - ถนนรังสิต-นครนายก (ทางหลวงแผ่นดินหมายเลข 305) ถนนสายรองของอำเภอธัญบุรี ได้แก่- ถนนรังสิต-ปทุมธานี (ทางหลวงแผ่นดินหมายเลข 346) - ถนนลำลูกกา-วังน้อย (ทางหลวงแผ่นดินหมายเลข 352) - ทางหลวงแผ่นดินหมายเลข 3261 (ถนนเลียบคลองสิบ,ถนนคลองสิบ-หนองแค,ถนนปทุมธานี-สระบุรี)สถานที่สำคัญสถานที่สำคัญ. - สถาบันการพลศึกษา วิทยาเขตกรุงเทพ - ศาลจังหวัดธัญบุรี - วัดมูลจินดาราม - ศูนย์วิทยาศาสตร์เพื่อการศึกษารังสิต - บางกอกกล๊าส - ดรีมเวิลด์ - วัดเขียนเขต - ศาลจังหวัดธัญบุรี - วิทยาลัยการปกครอง - มหาวิทยาลัยนอรธ์กรุงเทพ - มหาวิทยาลัยเทคโนโลยีราชมงคลธัญบุรี - องค์การเภสัชกรรม - โรงพยาบาลมหาวชิราลงกรณ์ ธัญบุรี</doc>
