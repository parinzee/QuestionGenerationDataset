<doc id="426985" url="https://th.wikipedia.org/wiki?curid=426985" title="ธเนศ เครือรัตน์">ธเนศ เครือรัตน์ นายธเนศ เครือรัตน์ อดีตสมาชิกสภาผู้แทนราษฎรจังหวัดศรีสะเกษ สังกัดพรรคเพื่อไทย และประธานคณะกรรมาธิการการท่องเที่ยว สภาผู้แทนราษฎรไทย ชุดที่ 24ประวัติ ประวัติ. ธเนศ เครือรัตน์ เกิดเมื่อวันที่ 4 พฤศจิกายน พ.ศ. 2507 เป็นบุตรของนายไพโรจน์ เครือรัตน์ อดีตรัฐมนตรีช่วยว่าการกระทรวงศึกษาธิการ (ครม.48) สำเร็จการศึกษาระดับปริญญาโท สาขา Communication Arts จากมหาวิทยาลัยฟลอริดา ประเทศสหรัฐอเมริกาการทำงาน การทำงาน. ธเนศ เครือรัตน์ ประกอบอาชีพธุรกิจสถานบริการน้ำมันเชื้อเพลิงในจังหวัดศรีสะเกษ เคยทำงานการเมืองท้องถิ่น โดยได้รับเลือกตั้งเป็นสมาชิกสภาองค์การบริหารส่วนจังหวัดศรีสะเกษ (เขตอำเภอเมืองศรีสะเกษ) เป็นรองนายกองค์การบริหารส่วนจังหวัดศรีสะเกษ ต่อมาได้เข้าสู่งานการเมืองระดับชาติโดยเข้ามารับหน้าที่ประจำสำนักนายกรัฐมนตรี จากนั้นได้ลงสู่สนามเลือกตั้งเป็นสมาชิกสภาผู้แทนราษฎร จังหวัดศรีสะเกษ สังกัดพรรคไทยรักไทย ในการเลือกตั้งซ่อมแทน นายบุญชง วีสมหมาย เมื่อปี พ.ศ. 2546 โดยสามารถเอาชนะ นายมานะ มหาสุวีระชัย อดีต ส.ส. จากพรรคประชาธิปัตย์ได้ ต่อมาได้รับเลือกตั้งอีกสมัยในสังกัดพรรคพลังประชาชน ในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร จังหวัดศรีสะเกษ เขต 1 (อำเภอเมืองศรีสะเกษ และอำเภอวังหิน) สังกัดพรรคเพื่อไทย และได้รับแต่งตั้งเป็นประธานคณะกรรมาธิการการท่องเที่ยว สภาผู้แทนราษฎรเครื่องราชอิสริยาภรณ์เครื่องราชอิสริยาภรณ์. - มหาวชิรมงกุฎ (ม.ว.ม.) - มหาปรมาภรณ์ช้างเผือก (ม.ป.ช.)</doc>
