<doc id="71224" url="https://th.wikipedia.org/wiki?curid=71224" title="พิชิตพงษ์ เฉยฉิว">พิชิตพงษ์ เฉยฉิว พิชิตพงษ์ เฉยฉิว (เกิด 28 สิงหาคม พ.ศ. 2525) นักฟุตบอลทีมชาติไทย ของ สโมสรฟุตบอลเชียงราย ยูไนเต็ด ในตำแหน่งกองกลาง มีชื่อเล่นว่าโต้ง แต่เพื่อนๆชอบเรียกว่า แป๊ะชีวิตส่วนตัว ชีวิตส่วนตัว. พิชิตพงษ์ เฉยฉิว เกิดวันที่ 28 สิงหาคม พ.ศ. 2525 ที่ตำบลบุ่งค้า อำเภอเลิงนกทา จังหวัดยโสธร มีน้องชาย 1 คน เข้ารับการศึกษาชั้นประถมที่โรงเรียนชุมชนบ้านนากอกหนองบก และศึกษาต่อในชั้นมัธยมที่โรงเรียนกีฬาจังหวัดสุพรรณบุรีจนจบ ม.6 เคยศึกษาระดับอุดมศึกษาที่คณะรัฐศาสตร์ มหาวิทยาลัยธรรมศาสตร์แต่ภายหลังได้ลาออกตอนอยู่ชั้นปีที่ 5 ปัจจุบันศึกษาที่ คณะรัฐศาสตร์ มหาวิทยาลัยรามคำแหง ปลายปี 2550 พิชิตพงษ์ เฉยฉิวเข้าพิธีแต่งงานกับนริศรา มหาวันที่ จังหวัดเชียงราย และทั้งคู่อาศัยอยู่ด้วยกันที่จังหวัดปทุมธานี โดยมีบุตรสาว 1 คน คือน้องสตางค์ ด.ญ.เตชิตา เฉยฉิวการเล่นฟุตบอลธนาคารกรุงไทย การเล่นฟุตบอล. ธนาคารกรุงไทย. พิชิตพงษ์ เซ็นสัญญาเข้าร่วมทีมเยาวชนของสโมสรธนาคารกรุงไทยเมื่อจบชั้นม.4 และลงแข่งขันเยาวชนควีนส์คัพโดยได้รองแชมป์ 2 สมัย จากนั้นได้เลื่อนขึ้นมาเล่นให้ทีมชุดใหญ่จนประสบความสำเร็จได้แชมป์ไทยพรีเมียร์ลีก 2 สมัยติดต่อกันในเวลาต่อมา หลังจากที่เคยคว้าแชมป์กับทีมนักเรียนไทยมาแล้ว พิชิตพงษ์ เฉยฉิวก็ก้าวไปติดทีมชาติชุดซีเกมส์ ครั้งที่ 21 ที่มาเลเซียพร้อมกับคว้าเหรียญทองมาครองได้สำเร็จก่อนจะป้องกันแชมป์ได้ในซีเกมส์ ครั้งที่ 22 ที่เวียดนาม และซีเกมส์ ครั้งที่ 23 ที่ฟิลิปปินส์ซึ่งทำให้ได้แชมป์ซีเกมส์3สมัยติดต่อกันของตัวเขาเอง จนได้เล่นให้ทีมชาติชุดใหญ่อย่างสม่ำเสมอในที่สุด พิชิตพงษ์ เฉยฉิวติดทีมชาติชุดใหญ่เป็นครั้งแรกในการแข่งขันคิงส์คัพ ปี 2544 แต่ทำได้แค่คว้าอันดับ3 จากนั้นก็ติดทีมชาติชุดใหญ่เป็นระยะๆแต่ก็เป็นเพียงตัวสำรองเสียส่วนมาก จนมาถึงยุคของปีเตอร์ รีดจึงได้ลงเล่นเป็นตัวจริงค่อนข้างสม่ำเสมอเมืองทอง ยูไนเต็ด เมืองทอง ยูไนเต็ด. หลังจบไทยพรีเมียร์ลีกฤดูกาล 2551 สโมสรธนาคารกรุงไทยที่เพิ่งคว้าอันดับ6ในลีก ประสบกับปัญหาการไม่สามารถจดทะเบียนเป็นนิติบุคคลได้ ตามข้อกำหนดของเอเอฟซี จึงได้ทำการยุบทีม พิชิตพงษ์ เฉยฉิวจึงย้ายมาเล่นให้กับเมืองทอง ยูไนเต็ดในฤดูกาล 2552 และลงสนามในไทยพรีเมียร์ลีกนัดแรกให้ต้นสังกัดใหม่ในวันที่ 8 มีนาคม 2552 ในเกมส์ที่เปิดบ้านเอาชนะการท่าเรือไทยไป 3-0 ซึ่งเขาไปคนเปิดบอลให้ซูมาโฮโร่ ยาย่ากองหน้าของทีมโหม่งประตูที่สาม และเขายิงประตูแรกให้สโมสรได้ในวันที่ 15 มีนาคม 2552 ซึ่งเป็นการพบกับทีมราชนาวี-ระยองในเกมส์ไทยพรีเมียร์ลีกที่สนามธันเดอร์โดม โดยเป็นการยิงจุดโทษให้ทีมขึ้นนำ 1-0 ก่อนจะชนะไป 2-1 โดยทั้งฤดูกาลเขายิงประตูในลีกได้ทั้งสิ้น 3ประตู และพาทีมคว้าแชมป์ไทยพรีเมียร์ลีกได้ในที่สุด โดยการคว้าแชมป์ลีกครั้งนี้เป็นแชมป์ลีกครั้งแรกของสโมสรต้นสังกัดและเป็นแชมป์ลีกครั้งที่ 3 ของตัวเขาเอง. ใน ไทยพรีเมียร์ลีก 2555 พิชิตพงษ์สามารถทำประตูแรกในฤดูกาล 2555 ได้นัดที่เมืองทองชนะสโมสรการท่าเรือไทย 5-1. ประตูที่สองคือในนัดที่เมืองทองไปเยือนโอสถสภาเอ็ม 150 สระบุรี ซึ่งเมืองทองบุกไปชนะ 2-1 จากประตูของ มารีโอ ยูโรฟสกี และ ลูกยิงของพิชิตพงษ์.ประตูที่สามเกิดขึ้นในนัดที่เมืองทองเปิดบ้านเอาชนะสโมสรฟุตบอลชลบุรีไปสกอร์ 2-0.ประตูที่สี่คือในนัดที่เมืองทองบุกไปชนะ สโมสรฟุตบอลอินทรีเพื่อนตำรวจได้ 2-1.แล้วประตูที่ 5 ก็ยิงติดต่อจากนัดที่ผ่านมาคือนัดที่เมืองทองแซงเอาชนะสโมสรฟุตบอลพัทยา ยูไนเต็ดไปได้ 3-2 ซึ่งเป็นประตูสุดท้ายของเขาในฤดูกาล 2555 แล้วเขาก็ได้แชมป์ ไทยพรีเมียร์ลีก สมัยที่ 3 กับเมืองทอง และเป็นแชมป์ลีกสมัยที่ 5 ในการเล่นฟุตบอลสโมสรของเขา ต่อมาใน ฤดูกาล 2556 พิชิตพงษ์ทำประตูได้ใน โตโยต้า ลีกคัพ 2556 ในรอบ 64 ทีมสุดท้ายโดยเมืองทองบุกไปชนะสโมสร กรุงธนบุรี เอฟซี 1-0 จากประตูชัยของเขาเกียรติประวัติสโมสรเกียรติประวัติ. สโมสร. - ธนาคารกรุงไทย - ไทยพรีเมียร์ลีก แชมป์: ฤดูกาล 2546, 2547 - ไทยพรีเมียร์ลีก รองแชมป์: ฤดูกาล 2550- เมืองทองฯ ยูไนต็ด - ไทยพรีเมียร์ลีก แชมป์: ฤดูกาล 2552, 2553, 2555ทีมชาติทีมชาติ. - ทีมชาติไทย - ชุดซีเกมส์ แชมป์: ปี 2001, 2003 , 2005 - ซูซูกิ คัพ (อาเซียนฟุตบอลแชมเปียนชิพเดิม) รองแชมป์: 2008 2012เครื่องราชอิสริยาภรณ์เครื่องราชอิสริยาภรณ์. - พ.ศ. 2548- เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์</doc>
