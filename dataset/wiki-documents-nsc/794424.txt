<doc id="794424" url="https://th.wikipedia.org/wiki?curid=794424" title="สภาสันติภาพตุรกี">สภาสันติภาพตุรกี สภาสันติภาพตุรกี ( , ) เป็นคณะนายทหารที่ดำเนินการรัฐประหาร เมื่อวันที่ 15 กรกฎาคม พ.ศ. 2559 นำโดยพันเอก มูฮาร์เร็ม โคซี สภาสันติภาพตุรกีได้ทำการปิดล้อมท่าอากาศยาน ที่ทำการพรรครัฐบาล มีการจับนายทหารระดับสูงเป็นตัวประกัน รวมถึงเข้าบุกยึดบรรษัทกิจการการกระจายเสียงและโทรทัศน์แห่งชาติตุรกี (TRT) และสั่งงดรายการประจำของสถานีฯและถ่ายทอดการแถลงการณ์ของสภาสันติภาพฯ และประกาศใช้ กฎอัยการศึก มีการออกคำสั่งห้ามออกนอกเคหะสถานและสั่งปิดท่าอากาศยาน พร้อมกับนำรถถังเข้าไปยึดอาคารรัฐสภา และช่องแคบบอสฟอรัส รวมถึงประชาชนตุรกีทำการถอนเงินผ่านตู้ถอนเงินอัตโนมัติ เมื่อทราบว่าจะมีการทำรัฐประหาร ด้านนายเรเจป ไตยิป แอร์โดอัน ประธานาธิบดีตุรกี ได้แถลงการณ์สดผ่านแอพลิเคชันเฟซไทม์ ถ่ายทอดสดผ่านทีอาร์ที ตอบโต้สภาสันติภาพตุรกี และระดมประชาชนให้ออกมาต่อต้าน จนกระทั่ง เมื่อเวลา 00:40 น. ตามเวลาท้องถิ่นของกรุงอังการา สัญญาณออกอากาศของทีอาร์ทีได้ถูกตัดลงไป แต่บัญชีทวิตเตอร์ของทีอาร์ทีเวิลด์ โทรทัศน์ภาคบริการโลกของทีอาร์ที ยังคงรายงานข่าวจากฝ่ายของประธานาธิบดีแอร์โดอัน รวมถึงมีการจับกุมนายทหารที่พยายามจะช่วยเหลือสภาสันติภาพตุรกีโดยตำรวจฝ่ายของแอร์โดอัน</doc>
