<doc id="524589" url="https://th.wikipedia.org/wiki?curid=524589" title="เกีย ริโอ">เกีย ริโอ เกีย ริโอ () เป็นรถยนต์นั่งขนาดเล็กมาก (Subcompact Car) ที่ผลิตโดยเกีย ผู้ผลิตรถยนต์อันดับ 2 ของเกาหลีใต้ เริ่มผลิตในปี พ.ศ. 2543 เพื่อมาทดแทนรุ่นเก่า ซึ่งก็คือ เกีย ไพรด์ และเกีย อเวลลา ซึ่งทั้ง 2 รุ่นนี้เป็นรถที่ใช้แพลตฟอร์มร่วมกับ ฟอร์ด เฟสติวา ปัจจุบันมีวิวัฒนาการตามช่วงเวลาได้ 3 Generation (รุ่น) ดังนี้รุ่นที่ 1 (พ.ศ. 2543-2548) รุ่นที่ 1 (พ.ศ. 2543-2548). เกีย ริโอ รุ่นที่ 1 เริ่มผลิตเมื่อปี พ.ศ. 2543 ใช้รหัสว่า DC รุ่นนี้มีตัวถัง 2 แบบคือซีดาน 4 ประตูและแฮทช์แบค 5 ประตู ออกแบบโดยสถาบัน I.DE.A Institute รุ่นนี้เป็นรุ่นแรกและรุ่นเดียวที่ใช้เครื่องยนต์ร่วมกับมาสด้า โดยมีเครื่องยนต์เบนซิน 1.3 ,1.5 และ 1.6 ลิตร ใช้เกียร์ธรรมดา 5 สปีดและเกียร์อัตโนมัติ 4 สปีด ระยะฐานล้อ 2,410 มม. ความยาว 4,215-4,240 มม. ความกว้าง 1,675-1,680 ความสูง 1,440 มม. มีฐานการประกอบอยู่ที่ประเทศเกาหลีใต้ ,เอกวาดอร์และอิหร่าน มีชื่อในการส่งออกในแต่ละประเทศแตกต่างกัน เช่น Rio Cinco Rio RX-V Rio SF และ Rio Stylus เป็นต้น แต่รุ่นนี้ยังไม่มีการส่งออกมายังประเทศไทยรุ่นที่ 2 (พ.ศ. 2548-2554) รุ่นที่ 2 (พ.ศ. 2548-2554). เกีย ริโอ รุ่นที่ 2 เริ่มผลิตเมื่อปี พ.ศ. 2548 ใช้รหัส JB ไรโอรุ่นนี้เป็นรุ่นแรกที่ใช้แพลตฟอร์มร่วมกับฮุนได แอคเซนท์ มีตัวถังเช่นเดียวกับรุ่นที่ 1 คือซีดาน 4 ประตูและแฮทช์แบค 5 ประตู ใช้เครื่องยนต์แบบเดียวกับฮุนได มีเครื่องยนต์เบนซิน 1.4 และ 1.6 ลิตร และเครื่องยนต์ดีเซล 1.5 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 4 สปีด ระยะฐานล้อ 2,500 มม. ความยาว 3,990-4,250 มม. ความกว้าง 1,695 มม. ความสูง 1,470 มม. มีฐานการประกอบอยู่ที่ประเทศเกาหลีใต้ ,จีน ,เอกวาดอร์ ,อินโดนีเซียและฟิลิปปินส์ ในประเทศไทย ยนตรกิจเคยนำริโอรุ่นที่ 2 มาเผยโฉมในปี พ.ศ. 2549 แต่ไม่มีการนำเข้ามาจำหน่ายในประเทศไทยแต่อย่างใดรุ่นที่ 3 (พ.ศ. 2554-ปัจจุบัน) รุ่นที่ 3 (พ.ศ. 2554-ปัจจุบัน). เกีย ริโอ รุ่นที่ 3 เริ่มผลิตเมื่อปี พ.ศ. 2554 ใช้รหัส UB ยังคงใช้แพลตฟอร์มร่วมกับฮุนได แอคเซนท์ ในบางประเทศจะใช้ชื่อริโอรุ่นนี้ว่า K2 มีตัวถังแฮทช์แบค 3 ประตู ซีดาน 4 ประตู และแฮทช์แบค 5 ประตู มีเครื่องยนต์เบนซิน 1.2 ,1.4 และ 1.6 ลิตร และเครื่องยนต์ดีเซล 1.1 และ 1.4 ลิตร ระบบเกียร์เป็นเกียร์ธรรมดา 6 สปีด และเกียร์อัตโนมัติ 4 และ 6 สปีด ระยะฐานล้อ 2,570 มม. ความยาว 4,046-4,366 มม. ความกว้าง 1,720 มม. ความสูง 1,455 มม. น้ำหนัก 1,093-1,141 กก. มีฐานการประกอบอยู่ที่ประเทศเกาหลีใต้ ,จีน ,เอกวาดอร์ ,อินโดนีเซีย ,ฟิลิปปินส์ ,รัสเซียและไทย ในประเทศไทย เกีย ริโอ เปิดตัวเมื่อปี พ.ศ. 2555 โดยบริษัท ยนตรกิจ คอร์เปอเรชั่น จำกัด เป็นรถประกอบในประเทศ ใช้เครื่องยนต์ 1.4 ลิตร 4 สูบ 107 แรงม้า DOHC 16 วาล์ว มีตัวถัง 2 แบบคือซีดาน 4 ประตูและแฮทช์แบค 5 ประตู โดยเปิดตัวรุ่นแฮทช์แบค 5 ประตูก่อน รุ่นซีดาน 4 ประตูจึงเปิดตัวตามหลัง โดยรุ่นซีดานนั้นเปิดตัวในปี พ.ศ. 2556 และจากการที่มีเครื่องยนต์ไม่เกิน 1.5 ลิตร และประกอบในประเทศ ทำให้สามารถเข้าร่วมโครงการรถคันแรกของรัฐบาลไทยได้</doc>
