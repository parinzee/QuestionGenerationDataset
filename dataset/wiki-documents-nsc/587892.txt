<doc id="587892" url="https://th.wikipedia.org/wiki?curid=587892" title="พระเจ้าบรมวงศ์เธอ พระองค์เจ้าพวงแก้ว">พระเจ้าบรมวงศ์เธอ พระองค์เจ้าพวงแก้ว พระเจ้าบรมวงศ์เธอ พระองค์เจ้าพวงแก้ว (พ.ศ. 2364 - พ.ศ. 2392) เป็นพระราชธิดาพระองค์ที่ 33 ในพระบาทสมเด็จพระนั่งเกล้าเจ้าอยู่หัว ประสูติแต่เจ้าจอมมารดายี่สุ่นพระประวัติ พระประวัติ. พระเจ้าบรมวงศ์เธอ พระองค์เจ้าพวงแก้ว ประสูติเมื่อพ.ศ. 2364 เป็นพระราชโอรสในพระบาทสมเด็จพระนั่งเกล้าเจ้าอยู่หัวประสูติแต่เจ้าจอมมารดายี่สุ่น มีพระเชษฐภคินีร่วมเจ้าจอมมารดา 1 พระองค์คือ พระเจ้าบรมวงศ์เธอ พระองค์เจ้าเงินยวง พ.ศ. 2392 เกิดไข้ป่วงหรืออหิวาตกโรคระบาดอย่างหนักไปทั่วทุกหนทุกแห่งในสยาม ชาวกรุงเทพล้มตายเป็นอันมาก พระองค์เจ้าพวงแก้ว ทรงประชวรและสิ้นพระชนม์ด้วยโรคอหิวาในเหตุการณ์ครั้งนั้น ปรากฏใน พระราชพงศาวดารกรุงรัตนโกสินทร์ รัชกาลที่ 3 ว่า "ฝ่ายที่กรุงเทพมหานคร เมื่อเดือน ๗ แรม ๑ ค่ำ เกิดความไข้ป่วงทั้งแผ่นดิน ไข้นั้นเป็นมาแต่ประเทศฝ่ายทะเล เป็นมาแต่เมืองฝ่ายตะวันตกขึ้นมาก่อน ไข้นั้นเป็นขึ้นมาถึงกรุงเทพมหานคร เป็นขึ้นไปจนถึงเมืองฝ่ายเหนือ เสียพระเจ้าลูกยาเธอ พระองค์เจ้าเฉลิมวงศ์องค์ ๑ พระองค์เจ้าจินดาองค์ ๑ พระราชธิดา พระองค์เจ้าพวงแก้วองค์ ๑ เสนาบดี เจ้าพระยาบดินทรเดชา ๑..." พระเจ้าบรมวงศ์เธอ พระองค์เจ้าพวงแก้วสิ้นพระชนม์ในรัชกาลที่ 3 เมื่อพ.ศ. 2392 พระชันษา 29 ปี พระราชทานเพลิงพระศพ ณ พระเมรุวัดสระเกศ พ.ศ. 2393พระอิสริยยศพระอิสริยยศ. - หม่อมเจ้าพวงแก้ว (พ.ศ. 2364 - 21 กรกฎาคม พ.ศ. 2367) - พระเจ้าลูกเธอ พระองค์เจ้าพวงแก้ว (21 กรกฎาคม พ.ศ. 2367 - พ.ศ. 2392) - พระเจ้าราชวรวงศ์เธอ พระองค์เจ้าพวงแก้ว (พระนามหลังการสิ้นพระชนม์สถาปนาในรัชกาลที่ 4) - พระเจ้าบรมวงศ์เธอ พระองค์เจ้าพวงแก้ว (พระนามหลังการสิ้นพระชนม์สถาปนาในรัชกาลที่ 6)</doc>
