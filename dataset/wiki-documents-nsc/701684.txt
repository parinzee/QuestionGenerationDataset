<doc id="701684" url="https://th.wikipedia.org/wiki?curid=701684" title="อันเดร์ เอร์เรรา">อันเดร์ เอร์เรรา อันเดร์ เอร์เรรา อากูเอรา () เกิดเมื่อวันที่ 28 เมษายน ค.ศ. 1989 เป็นนักฟุตบอลชาวสเปน ปัจจุบันเล่นให้กับแมนเชสเตอร์ยูไนเต็ดในตำแหน่งกองกลางอาชีพเรอัลซาราโกซา อาชีพ. เรอัลซาราโกซา. ชีวิตการค้าแข้งในวงการฟุตบอลสเปนของเอร์เรรา เริ่มต้นจากเรอัลซาราโกซา โดยเขาลงสนามให้ทีมชุดใหญ่ไป 41 นัด และช่วยให้ทีมเลื่อนชั้นขึ้นสู่ลาลีกา ในปี 2009แอทเลติกบิลบาโอ แอทเลติกบิลบาโอ. สองปีต่อมาเอร์เรราย้ายไปค้าแข้งให้กับแอทเลติกบิลบาโอ ซึ่งเป็นเมืองบ้านเกิดด้วยค่าตัวตามการรายงานอยู่ที่ 6.6 ล้านปอนด์ กับสามประสานในแดนกลางที่ทรงประสิทธิภาพประกอบด้วยโอสการ์ เด มาร์โกส และอันเดร์ อิตูร์รัสเป เอร์เรรากลายเป็นกุญแจสำคัญของทีม และสร้างชื่อในวงการฟุตบอลสเปนกับยุโรปอย่างรวดเร็ว อันที่จริงแล้ว ในฤดูกาลแรกของเขากับบิลบาโอ (2011/2012) ภายใต้ผลงานอันยอดเยี่ยมของมาร์เซโล บิเอลซา ที่เป็นผู้จัดการทีม ต้นสังกัดของเขาคว้ารองแชมป์ยูโรปาลีกและโกปาเดลเรย์ไปครอบครอง แอทเลติกบิลบาโอโค่นแมนเชสเตอร์ยูไนเต็ดตกรอบในเส้นทางการเข้าถึงรอบชิงชนะเลิศการแข่งขันยูโรปาลีก โดยเอาชนะได้ทั้งเกมเหย้าและเยือนเมื่อเดือนมีนาคม ค.ศ. 2012 เอร์เรราเป็นดาวเด่นที่สนามโอลด์แทรฟฟอร์ด ให้กับทีมที่ทรงพลังของบิเอลซ่า ซึ่งลงเล่นทั้งหมด 86 นาที พร้อมแอสซิสต์ให้เด มาร์โกสยิงหนึ่งลูก หลังได้ประจักษ์ความพ่ายแพ้ครั้งที่สองในการแข่งขันที่ซานมาเมส จนอเล็กซ์ เฟอร์กูสัน กุนซือแมนเชสเตอร์ในเวลานั้นต้องออกมายอมรับว่า แอทเลติกบิลบาโอเป็นทีมที่ขยันแข็งแกร่งกว่าทุก ๆ ทีมที่เคยเห็นในยุโรปแมนเชสเตอร์ยูไนเต็ด แมนเชสเตอร์ยูไนเต็ด. ในปี ค.ศ. 2014 สโมสรฟุตบอลแมนเชสเตอร์ยูไนเต็ดได้ซื้อเอร์เรรามาด้วยค่าตัว 29 ล้านปอนด์จากแอทเลติกบิลบาโอ เขาได้ลงสนามให้แมนเชสเตอร์ยูไนเต็ดบ้างและต้องตกเป็นตัวสำรองบ้าง แต่หลังจากที่เอร์เรราจับจังหวะการเล่นได้ในช่วงปีใหม่ เขาก็ไม่เคยมองย้อนกลับหลังอีกเลย กองกลางผู้เปี่ยมไปด้วยพลังงาน เอร์เรรามีจุดเด่นในเรื่องความคิดอันรวดเร็ว ซึ่งช่วยให้เขาสามารถเคลื่อนไหวได้อย่างชาญฉลาด เช่นเดียวกับการจ่ายบอล เขายังคงเป็นสินทรัพย์ล้ำค่าในเกมรับ โดยกล้าที่จะเข้าปะทะ แต่ก็ฉลาดมากพอสำหรับการดักบอลในจังหวะสำคัญ การขึ้นเกมรุกคือสิ่งที่น่าประทับใจของเอร์เรราในฤดูกาลแรก โดยยิงไป 8 ประตู รวมถึงลูกวอลเลย์ตามน้ำในเกมเอฟเอคัพกับโยวิล เขาได้ลงสนามตลอดช่วงสามเดือนหลังสุดของฤดูกาล และเป็นกำลังสำคัญช่วยให้ทัพปีศาจแดงจบอันดับสี่ คว้าตั๋วไปเล่นแชมเปียนส์ลีกในซีซั่น 2015/2016 เขายังเป็นคนยิงประตูในเกมนัดสุดท้ายของฤดูกาลซึ่งเสมอกับอาร์เซนอล 1-1 ถือเป็นฟันเฟืองเครื่องจักรยูไนเต็ดอย่างแท้จริง ในฤดูกาลที่สองกับสโมสรแมนเชสเตอร์ยูไนเต็ด เอร์เรราแสดงให้เห็นสัญญาณการเป็นนักฟุตบอลที่สมบูรณ์แบบมากยิ่งขึ้น และปรับตัวเข้ากับรูปแบบการเล่นที่เน้นใช้ร่างกาย ซึ่งถือเป็นปัจจัยสำคัญต่อการเล่นที่ประเทศอังกฤษ แม้เขาจะได้ลงสนามอย่างไม่ต่อเนื่อง แต่เขาก็ยังสามารถออกเริ่มต้น 27 นัด ในทุก ๆ รายการการแข่งขัน บวกกับตัวสำรองอีก 14 เกม เขายิงไป 5 ประตู รวมทั้งหนึ่งในเกมที่ทำผลงานได้ดีที่สุดของฤดูกาล ซึ่งบุกเอาชนะเอฟเวอร์ตันเมื่อเดือนตุลาคม นอกจากการยิงประตูที่สองให้กับทัพปีศาจแดง ณ สนามกูดิสันพาร์กแล้วเขายังผ่านบอลให้เวย์น รูนีย์ยิงลูกที่สาม และคู่ควรกับรางวัลผู้เล่นยอดเยี่ยมประจำนัดทุกประการ อีกหนึ่งเรื่องที่น่าจดจำของกองกลางชาวสเปนคือการแข่งขันที่น่าตื่นเต้น ซึ่งยูไนเต็ดคว้าชัยเหนืออาร์เซนอล 3-2 ที่โอลด์แทรฟฟอร์ด โดยเขาเป็นผู้ยิงประตูชัยจากนอกกรอบเขตโทษ เอร์เรราใส่สกอร์ในเกมชนะลิเวอร์พูล (3-1, ในบ้าน), กลึบบรึคเคอ กาเฟ ในแชมเปียนส์ลีกรอบคัดเลือก (4-0, เยือน) และมิดยึลลันในยูโรปาลีก (5-1, ในบ้าน) นอกจากนี้เอร์เรรายังได้แอสซิสต์อีก 2 ประตูสุดสำคัญในการแข่งขันฟุตบอลเอฟเอคัพ แมนเชสเตอร์ยูไนเต็ดกำลังตามหลังเวสต์แฮมยูไนเต็ด 1-0 ในรอบก่อนรองชนะเลิศ จนกระทั่งได้ประตูตีเสมอจากอ็องตอนี มาร์ซียาล การประสานงานของคู่ขาสเปน-ฝรั่งเศส ได้ผลอีกครั้งในรอบรองชนะเลิศกับเอฟเวอร์ตัน แม้เขาจะเป็นตัวสำรองที่ไม่ถูกส่งลงสนามในรอบชิงชนะเลิศ เขายังได้รับเหรียญรางวัลและให้สัมภาษณ์เผยว่ "นี่คือความสำเร็จที่ยิ่งใหญ่ที่สุดซึ่งเคยเกิดขึ้นในอาชีพการค้าแข้งของผม" อย่างไรก็แล้วแต่ ฤดูกาลที่สามของกองกลางเลือดกระทิงดุกับแมนเชสเตอร์ยูไนเต็ด ซึ่งก็คือฤดูกาล 2016/2017 ถือเป็นช่วงเวลาที่ดีที่สุดจนถึงปัจจุบัน เขาได้รับการลงคะแนนให้เป็นผู้เล่นยอดเยี่ยมแห่งปี เซอร์แมตต์ บัสบี โดยลงประจำการในตำแหน่งกองกลางตัวพักบอลเป็นส่วนใหญ่ ฟอร์มที่โดดเด่นที่สุดเกิดขึ้นในการแข่งขันกับทีมว่าที่ผู้ชนะเลิศอย่างเชลซี จากการตามประกบเอแดน อาซาร์อยู่หมัด แอสซิสต์ให้มาร์คัส แรชฟอร์ดหลุดไปยิง และเป็นคนทำประตูลูกที่สอง หากจะกล่าวถึงเรื่องการถูกเรียกติดไปรับใช้ทีมชาติ ก็ไม่ต้องสงสัยเลยว่ากราฟชีวิตของเอร์เรรานั้นกำลังรุ่งสถิติสโมสร</doc>
