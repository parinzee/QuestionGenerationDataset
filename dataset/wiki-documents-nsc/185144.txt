<doc id="185144" url="https://th.wikipedia.org/wiki?curid=185144" title="ปักกิ่งร่ายรำ">ปักกิ่งร่ายรำ ปักกิ่งร่ายรำ () เป็นชื่อเรียกตราสัญลักษณ์ประจำการแข่งขัน กีฬาโอลิมปิกฤดูร้อน ครั้งที่ 29 ประจำปี ค.ศ. 2008(พ.ศ. 2551) ที่กรุงปักกิ่ง สาธารณรัฐประชาชนจีน เป็นเจ้าภาพจัดการแข่งขันฯ ตราสัญลักษณ์ดังกล่าว จำลองรูปแบบจากตราประทับจีนโบราณ มีส่วนพื้นเป็นสีแดง ส่วนช่องว่างที่เกิดจากการแกะสลักตราประทับ เป็นตัวอักษรจีนที่อ่านว่า จิง (京) ซึ่งอยู่ในคำว่า เป่ยจิง (ปักกิ่ง) อีกทั้งมีลักษณะคล้ายตัวอักษร เหวิน ซึ่งหมายถึงอารยธรรมที่สืบทอดมายาวนานของชนชาติจีน นอกจากนั้น ตัวอักษรที่ปรากฏ ยังมีลักษณะท่าทางของมนุษย์ที่วิ่งไปข้างหน้า ขณะกำลังยินดีที่ได้รับชัยชนะ ด้านล่างตราประทับ เป็นอักษรภาษาอังกฤษ Beijing 2008 ที่เขียนจากพู่กันจีน ถัดลงไปเป็นตราสัญลักษณ์โอลิมปิก คือรูป 5 ห่วงวงกลมคล้องกัน ภายหลังการเปิดตัวตราสัญลักษณ์ดังกล่าว บรรดาผู้ผลิตสินค้าที่ระลึก ต่างนำตราสัญลักษณ์ดังกล่าว มาประทับลงบนผลิตภัณฑ์ต่างๆ มากมาย เช่น เสื้อยืด หมวก แสตมป์ พวงกุญแจ และเหรียญที่ระลึก เป็นต้น ปัจจุบันสินค้าดังกล่าว กลายเป็นสินค้าที่ชาวปักกิ่ง และชาวจีน พากันหาซื้อเป็นเจ้าของ เนื่องจากสินค้าเหล่านี้ มีจำหน่ายเฉพาะในกรุงปักกิ่งเพียงแห่งเดียวเท่านั้น</doc>
