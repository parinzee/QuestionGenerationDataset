<doc id="710423" url="https://th.wikipedia.org/wiki?curid=710423" title="พระอุปยุวราช">พระอุปยุวราช พระอุปยุวราช เป็นพระราชโอรสของพระเจ้าวรวงศาธรรมิกราชซึ่งพระยาเมืองจัน (เวียง) ให้การสนับสนุน พระองค์เป็นเครื่องมือของพระยาเมืองจันในการก่อกบฏยึดอำนาจจากพระเจ้าวรวงศาธรรมิกราช พระราชบิดาของพระองค์ พระยาเมืองจัน (เวียง) ตีเมืองเวียงจันทน์แตกเมื่อ พ.ศ. 2165 และตามไปสังหารพระเจ้าวรวงศาธรรมิกราชที่เสด็จหนีออกไปได้แล้ว ได้ยกพระอุปยุวราชขึ้นครองราชย์เป็นกษัตริย์ โดยพระยาเมืองจัน (เวียง) ขึ้นเป็นพระยาแสนหลวง (เวียง) และเป็นผู้สำเร็จราชการแทนพระองค์ พระอุปยุวราชครองราชย์ได้เพียง 9 เดือนก็สิ้นพระชนม์ใน พ.ศ. 2166 เสนาอำมาตย์ในเวียงจันทน์ได้ไปเชิญพระยานครหลวงพิชิต เจ้าเมืองมรุกขนคร ขึ้นครองราชย์ต่อมา บ้างว่าพระองค์มีพระโอรส 2 องค์คือเจ้าวิไชยและเจ้าต่อนคำ</doc>
