<doc id="216153" url="https://th.wikipedia.org/wiki?curid=216153" title="อภิวันท์ วิริยะชัย">อภิวันท์ วิริยะชัย พันเอก อภิวันท์ วิริยะชัย อดีตรองประธานสภาผู้แทนราษฎรคนที่สอง สมาชิกสภาผู้แทนราษฎรบัญชีรายชื่อ พรรคเพื่อไทย และอดีตที่ปรึกษารัฐมนตรีหลายกระทรวงประวัติ ประวัติ. พันเอก อภิวันท์ วิริยะชัย หรือ พันเอก ดร.อภิวันท์ วิริยะชัย มีชื่อเล่นว่า "เปีย" เกิดเมื่อวันที่ 8 สิงหาคม พ.ศ. 2492 ที่จังหวัดนนทบุรี เป็นบุตรคนที่ 3 ของนายฟูม กับนางซิวหง วิริยะชัย มีพี่น้อง 3 คน และเป็นวิศวกรออกแบบและควบคุมการก่อสร้าง อาคารสมเด็จย่า ๙๐ โรงพยาบาลพระมงกุฎเกล้า กรุงเทพมหานคร ในด้านการเมือง เป็น ส.ส.จังหวัดนนทบุรีครั้งแรก เมื่อ พ.ศ. 2544 ในนามพรรคไทยรักไทย และเป็นอดีตคนสนิทของ เสนาะ เทียนทอง เมื่อครั้งดำรงตำแหน่งประธานที่ปรึกษาพรรคไทยรักไทย หลังจากนายเสนาะลาออกจากพรรคจึงเข้าร่วมกับกลุ่มคนสนิทของ พ.ต.ท. ทักษิณ ชินวัตร อดีตนายกรัฐมนตรีและหัวหน้าพรรค พ.อ.ดร.อภิวันท์ เริ่มเป็นที่รู้จักในสังคมจากการเข้าร่วมเป็นแกนนำแนวร่วมประชาธิปไตยขับไล่เผด็จการ (นปก.) ซึ่งเป็น 1 ใน 9 ผู้ถูกจับกุมจากการไปร่วมปราศรัยหน้าบ้านสี่เสาเทเวศร์ ที่พลเอก เปรม ติณสูลานนท์ พักอาศัยอยู่ เมื่อวันที่ 22 กรกฎาคม พ.ศ. 2550 และยังเป็นผู้ตั้งฉายาบ้านพักสี่เสาฯ ว่าเป็น วิมานสีม่วง ต่อมาเมื่อช่วงต้น พ.ศ. 2551 เป็นรองประธานสภาผู้แทนราษฎรคนที่สองโดยการสนับสนุนจากแกนนำ นปช.หลายคนในพรรคพลังประชาชนขณะนั้น ต่อมา พ.อ.ดร.อภิวันท์ ได้ย้ายมาสังกัดพรรคเพื่อไทย หลังจากศาลรัฐธรรมนูญมีมติให้ยุบพรรคพลังประชาชน ต่อมาในเดือนกรกฎาคม พ.ศ. 2557 ศาลอาญาได้อนุมัติออกหมายจับ ในความผิดตามประมวลกฎหมายอาญามาตรา 112 จากกรณีขึ้นปราศรัยเวที นปช.กล่าวพาดพิงสถาบันพระมหากษัตริย์ ในท้องที่ สน.ชนะสงครามประวัติการศึกษาประวัติการศึกษา. - โรงเรียนวัดนวลนรดิศ มัธยมศึกษา - โรงเรียนเตรียมทหาร รุ่นที่ 8 - โรงเรียนนายร้อยพระจุลจอมเกล้า รุ่นที่ 19 ปริญญาตรีวิทยาศาสตร์บัณฑิต (วทบ.) ทบ. (พ.ศ. 2515) - สถาบันเทคโนโลยีแห่งอิลลินอยส์ (ILLINNOIS INSTITUTE OF TECHNOLOGY; IIT.) เมืองชิคาโก รัฐอิลลินอยส์ สหรัฐอเมริกา ในสาขาวิศวกรรมโยธา โดยใช้ทุนของกองทัพบก ในระดับปริญญาโท (พ.ศ. 2519-พ.ศ. 2521) และใช้ทุนของทางมหาวิทยาลัย ในระดับปริญญาเอก (พ.ศ. 2521-พ.ศ. 2524) - โรงเรียนเสนาธิการทหารบก หลักสูตรหลักประจำ ชุดที่ 64ครอบครัว ครอบครัว. ด้านครอบครัวสมรสกับ นางรัชนี วิริยะชัย (สกุลเดิม:อยู่ญาติวงศ์) มีบุตร 1 คนประสบการณ์ทางการเมืองประสบการณ์ทางการเมือง. - สมาชิกสภาผู้แทนราษฎร แบบบัญชีรายชื่อ พรรคเพื่อไทย - รองประธานสภาผู้แทนราษฎร คนที่ 2 (พ.ศ. 2551-พ.ศ. 2554) - รองประธานคณะกรรมาธิการการคมนาคมคนที่หนึ่ง - สมาชิกสภาผู้แทนราษฎร จังหวัดนนทบุรี (พ.ศ. 2539, พ.ศ. 2544, พ.ศ. 2548, พ.ศ. 2551) - ที่ปรึกษารัฐมนตรีว่าการกระทรวงศึกษาธิการ - ที่ปรึกษารัฐมนตรีว่าการกระทรวงคมนาคม (พ.ศ. 2538-พ.ศ. 2539) - เลขานุการรัฐมนตรีว่าการกระทรวงกลาโหม - ที่ปรึกษารัฐมนตรีช่วยว่าการกระทรวงมหาดไทย - ที่ปรึกษารัฐมนตรีช่วยว่าการกระทรวงการคลัง (พ.ศ. 2540-พ.ศ. 2541) (นายธวัชวงศ์ ณ เชียงใหม่) - ที่ปรึกษารัฐมนตรีช่วยว่าการกระทรวงอุตสาหกรรม (พ.ศ. 2536) - ข้าราชการการเมือง ประจำสำนักเลขาธิการนายกรัฐมนตรี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 23ถึงแก่อนิจกรรม ถึงแก่อนิจกรรม. พ.อ.ดร.อภิวันท์ วิริยะชัย ได้เข้ารับการรักษาจากอาการป่วยจากโรคปอด และเบาหวาน ก่อนจะเสียชีวิตเนื่องจากภาวะปอดติดเชื้อ เมื่อเวลา 22.00 น. วันที่ 6 ตุลาคม พ.ศ. 2557  ที่ประเทศฟิลิปปินส์ ญาติดำเนินการนำศพกลับมายังไทย โดยนำศพตั้งบำเพ็ญกุศล ที่วัดบางไผ่ อำเภอบางบัวทอง จังหวัดนนทบุรีเครื่องราชอิสริยาภรณ์</doc>
