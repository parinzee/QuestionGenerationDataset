<doc id="611643" url="https://th.wikipedia.org/wiki?curid=611643" title="รังไก่">รังไก่ รังไก่ เป็นพืชในวงศ์ปาล์ม ภาคใต้เรียกว่ารังกับ เป็นปาล์มต้นเดี่ยว ออกดอกแล้วตาย ใบประกอบแบบขนนก ใบย่อย 6-12 ใบ ขอบใบเป็นรอยแหว่ง ดอกช่อ ช่อดอกเพศผู้เหมือนช่อดอกตัวเมีย ไม่มีก้านดอกย่อย ผลกลม สุกแล้วเป็นสีเขียวแกมดำ เป็นไม้พื้นเมืองในไทย เวียดนาม และคาบสมุทรมลายู เป็นพืชที่สะสมแป้งในลำต้นปริมาณมาก เพื่อเปลี่ยนเป็นน้ำตาลส่งไปยังก้านช่อดอก สามารถปาดช่อดอกเพื่อเก็บน้ำหวานมาผลิตน้ำตาลได้ โดยปาดช่อดอกตัวผู้ ยอดอ่อนรับประทานได้ ใบใช้มุงหลังคา ทำเครื่องจักสาน ผลเป็นพิษ เปลือกผลมีแคลเซียมออกซาเลต ใช้ปลูกเป็นไม้ประดับได้</doc>
