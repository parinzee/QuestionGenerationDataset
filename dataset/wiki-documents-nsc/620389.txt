<doc id="620389" url="https://th.wikipedia.org/wiki?curid=620389" title="โรงพยาบาลเด็ก">โรงพยาบาลเด็ก โรงพยาบาลเด็ก () เป็นโรงพยาบาลที่ให้บริการแก่เด็กโดยเฉพาะ (ซึ่งรวมถึงวัยรุ่น) โรงพยาบาลเด็กสามารถให้บริการเด็กตั้งแต่แรกเกิดจนถึงอายุ 18 ปี หรือในบางกรณี แพทย์โรงพยาบาลเด็กอาจรักษาเด็กจนกว่าพวกเขาจะเรียนจบระดับชั้นมัธยม จำนวนของโรงพยาบาลเด็กได้ขยายออกในช่วงศตวรรษที่ 20 แพทย์กุมารเวชศาสตร์และผู้เชี่ยวชาญการผ่าตัดจะแยกส่วนออกจากอายุรศาสตร์และการผ่าตัดพิเศษสำหรับผู้ใหญ่ โรงพยาบาลเด็กมีความโดดเด่นด้านความสนใจมากขึ้นในการสนับสนุนด้านจิตวิทยาของเด็กและครอบครัวของพวกเขา นอกจากการสนับสนุนด้านจิตวิทยา โรงพยาบาลเด็กยังได้มีสิทธิประโยชน์เพิ่มเติมของพนักงานให้บริการ โดยผู้เชี่ยวชาญที่ได้รับการฝึกฝนในการรักษาเด็ก ในขณะที่โรงพยาบาลตามปกติจำนวนมากสามารถรักษาเด็กได้อย่างพอหอมปากหอมคอ แต่หากเป็นผู้เชี่ยวชาญด้านเด็กอาจจะเป็นทางเลือกที่ดีเมื่อมันมาถึงการรักษาโรคที่หายาก ที่อาจพิสูจน์ได้ว่าร้ายแรงหรือเป็นอันตรายค่อนข้างมากสำหรับเด็กเล็ก หรือในบางกรณีก่อนที่เด็กจะถือกำเนิด นอกจากนี้ โรงพยาบาลเด็กหลายแห่งจะยังคงดูแลเด็กที่เป็นโรคหายากต่อไปจนเข้าสู่วัยฉกรรจ์ เพื่อให้เกิดการดูแลอย่างต่อเนื่องการจัดอันดับ การจัดอันดับ. ทุกปี นิตยสารยูเอสนิวส์แอนด์เวิลด์รีพอร์ต ได้มีการจัดอันดับของโรงพยาบาลเด็กและศูนย์ชำนาญด้านกุมารเวชศาสตร์ชั้นนำในสหรัฐอเมริกา สำหรับปี ค.ศ. 2010-2011 โรงพยาบาลแปดแห่งได้รับการจัดอันดับจากศูนย์ชำนาญด้านกุมารเวชศาสตร์ที่มีอยู่ทั้งหมด 10 แห่ง โดยระบบการจัดอันดับที่ใช้โดยนิตยสารยูเอสนิวส์แอนด์เวิลด์รีพอร์ตขึ้นอยู่กับปัจจัยหลายประการ ในปีที่ผ่านมา (ค.ศ. 2007 ซึ่งเป็นปีที่ 18 ของการจัดอันดับในด้านกุมารเวชศาสตร์) การจัดอันดับของโรงพยาบาลได้พิจารณาบนฐานของชื่อเสียงเพียงอย่างเดียว โดยการประเมินจากการสุ่มตัวอย่างและการสำรวจของกุมารแพทย์และผู้เชี่ยวชาญด้านกุมารเวชศาสตร์ทั่วประเทศ ซึ่งระบบการจัดอันดับที่ใช้อยู่ในขณะนี้อยู่ในระหว่างการพิจารณาใหม่</doc>
