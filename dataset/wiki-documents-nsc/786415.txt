<doc id="786415" url="https://th.wikipedia.org/wiki?curid=786415" title="มาย ไลฟ์ แอส อะลิ โทมัส">มาย ไลฟ์ แอส อะลิ โทมัส มาย ไลฟ์ แอส อะลิ โทมัส ( ตัวย่อ: MLAAT) วงดนตรีสัญชาติไทยจากค่ายเพลง "Warner Music Thailand" เป็นวงดนตรีที่สร้างชื่อจากการแสดงสดตามงานเทศกาลดนตรีต่างๆ ลักษณะดนตรีเป็นแนวโฟล์คอินดี้ มีการแต่งทำนอง เนื้อร้อง เรียบเรียงดนตรีเอง และการขับร้องเพลงภาษาอังกฤษ ถือว่าเป็นเอกลักษณ์เฉพาะตัวของวงนี้ประวัติของวง ประวัติของวง. My Life as Ali Thomas ก่อตั้งในปี พ.ศ. 2556 โดยชื่ออ้างอิงมาจากความหมายของรากศัพท์กรีกโบราณ คำว่า Ali Thomas แปลว่า Another Twin มีความหมายที่ต้องการสื่อถึงความมีตัวตนในอีกมิติหนึ่งที่ตรงกันข้ามกับชีวิตจริง จุดเริ่มต้นมาจาก "พาย" กัญญภัค วุธรา ผู้ทำหน้าที่ร้องนำและเล่นกีต้าร์ นอกจากนี้ยังเขียนเนื้อเพลงและแต่งทำนองเพลงทุกเพลงด้วยตนเอง จากการร้องเพลงและเล่นกีต้าร์ภายในห้องนอน เนื้อเพลงจะเกี่ยวกับสิ่งที่เกิดขึ้นจริงในชีวิต ด้านอารมณ์ ความรู้สึก ความรัก และความต้องการในเบื้องลึกของตน ซึ่งจะใช้ความหมายเชิงสัญลักษณ์ในการเขียนเพลงเป็นส่วนใหญ่ เพราะเป็นความถนัดเฉพาะตัวและรู้สึกว่าง่ายกว่าการสื่อสารออกไปแบบตรงๆ พายเริ่มเขียนเพลงตั้งแต่เรียนไฮสคูลที่ Presbyterian Ladies' College โรงเรียนประจำในประเทศออสเตรเลีย การร้องเพลงและเล่นกีต้าร์ไปด้วย ทำให้เธอชอบดนตรีมากขึ้น เธอมีโอกาสได้เล่นดนตรีร่วมกับเพื่อนๆเมื่อครั้งศึกษาอยู่ที่จุฬาลงกรณ์มหาวิทยาลัย ก่อนจะไปศึกษาด้านวารสารศาสตร์ที่ University of Oregon สหรัฐอเมริกา จากนั้นเธอได้รับการแนะนำให้รู้จักกับ "แร็ก" วิภาต เลิศปัญญา มือกีต้าร์ของวงในปัจจุบัน จนทั้งคู่ได้รู้จักมักคุ้นและเล่นดนตรีร่วมกันที่ร้าน "Cosmic Cafe" ต่อมาได้มีสมาชิกเป็นมือกลองและเบสเพิ่มเข้ามา 2 คน คือ "เจ" ธเนศ กมลธรรมกุล และ "โอ๊ก" โชติวัฒน์ ภูริพันธุ์ เซ็นสัญญาเป็นศิลปินกับค่ายเพลง "Tigger Twins" เริ่มมีผลงานและเป็นที่รู้จักในปี พ.ศ. 2557 ด้วยเพลง "Lover to Lover" และ "All My Inventions" ในรูปแบบ Live Session กับอัลบั้มที่มีชื่อว่า "พยัคฆ์ LIVE 001" ร่วมกับวง Young Man & The Sea ในปี พ.ศ. 2558 เซ็นสัญญาเป็นศิลปินใหม่กับค่ายเพลง "Warner Music Thailand" พร้อมกับเปิดตัวสมาชิกใหม่ "ตาว" วรรณพงศ์ แจงบำรุง มือกลองที่เข้ามาแทนคนเก่า เป็นที่รู้จักและมีชื่อเสียงมากขึ้นจากเพลง "Daughter and Son" เพลงที่เขียนขึ้นในปี พ.ศ. 2557 เริ่มแรกเพลงนี้มีลักษณะเป็น Acoustic Arrangement หลังจากนั้นได้ถูกเรียบเรียงดนตรีใหม่ และด้วยความชัดเจนด้านอารมณ์ของเพลง รวมถึงลักษณะการเรียบเรียงดนตรี ทำให้เพลง "Daughter and Son" ถูกเลือกเป็นเพลงแรกในอัลบั้ม ในปี พ.ศ. 2559 ช่วงปลายเดือนมกราคม เปิดตัวเพลงที่ 2 คือ "Winter’s Love" เพลงเศร้าที่นำเรื่องราวจากคนรอบตัวมาร้อยเรียง ถ่ายทอดออกมาในด้านอารมณ์ของความรัก ความหวัง ความสิ้นหวัง หรือการรอคอย ขึ้นอยู่กับการตีความของคนฟังที่แตกต่างกันออกไป ต้นเดือนสิงหาคมปีเดียวกัน เปิดตัวเพลงที่ 3 คือ "Cordelia" เพลงที่ใช้จินตนาการเขียนบนพื้นฐานของความรู้สึกของมนุษย์ที่จมอยู่กับความคิด การพิจารณาตัวเอง การมองคนรอบข้างด้วยมุมมองแบบบุคคลที่สาม เนื้อร้องและดนตรีสามารถเข้ากันได้อย่างลงตัว โดยเฉพาะดนตรีที่มีความเคลื่อนไหวที่หลากหลาย แทนความคิดและอารมณ์ของตัวละครในเพลง เป็นเพลงที่สามารถสื่อสารและรวมไปถึงการแทนความรู้สึกของผู้ฟังได้เป็นอย่างดี วันที่ 23 กันยายน พ.ศ. 2559 ผลงานเพลงชุดแรกของวง My Life as Ali Thomas ออกจำหน่ายเป็นครั้งแรกในรูปแบบดาวน์โหลด และวันที่ 30 กันยายน พ.ศ. 2559 วางจำหน่ายในรูปแบบซีดี โดยใช้ชื่ออัลบั้มว่า "Paper" ต่อมาช่วงปลายเดือนพฤศจิกายน เปิดตัวเพลงที่ 4 คือ "Lover to Lover" เพลงที่เปรียบความรักเป็นความหวานขม หมายถึงความรักที่ตายไปแล้ว เป็นเพลงที่เคยเปิดตัวเมื่อปี พ.ศ. 2557 ในรูปแบบ Live Session นำมาขับร้องและเรียบเรียงดนตรีใหม่ พร้อมกับการเปลี่ยนแปลงสมาชิกของวงที่เหลือเพียง 3 คน หลังจากที่มือเบส คือ "โอ๊ก" โชติวัฒน์ ภูริพันธุ์ ได้ลาออกไปทำธุรกิจส่วนตัว ในปี พ.ศ. 2560 ขับร้องเพลงประกอบภาพยนตร์เรื่อง "รักของเรา (The moment)" ชื่อเพลง "Only Reason" พูดถึงความรักที่เกิดขึ้นได้ตลอดเวลา บางครั้งความรู้สึกกับความคิดมีความขัดแย้งกัน เราจึงเลือกทำตามความรู้สึก โดยไม่ได้ฟังความคิดตัวเองหรือเหตุผลอื่น แต่งเนื้อร้องโดย "พาย" กัญญภัค วุธรา เรียบเรียงดนตรีโดย "แร็ก" วิภาต เลิศปัญญา และ "ตาว" วรรณพงศ์ แจงบำรุง นอกจากนี้ยังได้สมาชิกใหม่ คือ "เบนซ์" ชญานนท์ นวลประเสริฐสุข มือเบสที่เข้ามาแทน "โอ๊ก" โชติวัฒน์ ภูริพันธุ์ ที่ลาออกไป ช่วงกลางเดือนเมษายนปีเดียวกัน เปิดตัวเพลง "Kiss" เพลงรักที่มีกลิ่นอายของดนตรีโฟล์ค เป็นการนำเสียงสังเคราะห์เข้ามาผสมผสานกับเพลงและดนตรีสมาชิกสมาชิก. - "พาย" กัญญภัค วุธรา เกิดเมื่อ 3 ตุลาคม พ.ศ. 2531 สำเร็จการศึกษาระดับไฮสคูลจาก Presbyterian Ladies' College (PLC) โรงเรียนประจำหญิงล้วนในประเทศออสเตรเลีย เข้าศึกษาที่คณะวิศวกรรมศาสตร์ จุฬาลงกรณ์มหาวิทยาลัยได้ระยะหนึ่ง จากนั้นจึงย้ายไปศึกษาจนสำเร็จการศึกษาระดับปริญญาตรีจาก School of Journalism and Communication (SOJC) University of Oregon สหรัฐอเมริกา และศึกษาต่อด้านดนตรี สาขา Electronic Music Production (EMP) ที่ SAE Institute Bangkok เคยเป็นช่างภาพให้กับนิตยสาร LIPS คอลัมน์ Lazy Day | Lookbook Oct 15 ปักษ์หลังเดือนมีนาคม พ.ศ. 2559 เป็นนางแบบให้กับกระเป๋า "ISAWAN" และเสื้อผ้า "Greyhound" เป็นหนึ่งในนักแสดงภาพยนตร์เรื่อง "Die Tomorrow (พรุ่งนี้ตาย)" กำกับโดย นวพล ธำรงรัตนฤทธิ์ - "แร็ก" วิภาต เลิศปัญญา เกิดเมื่อ 4 สิงหาคม พ.ศ. 2519 สำเร็จการศึกษาจากคณะศิลปกรรม ภาควิชาออกแบบนิเทศศิลป์ มหาวิทยาลัยรังสิต และเป็น Art Director เกี่ยวกับงานโฆษณา - "ตาว" วรรณพงศ์ แจงบำรุง เกิดเมื่อ 17 ธันวาคม พ.ศ. 2530 สำเร็จการศึกษาจากวิทยาลัยดุริยางคศิลป์ สาขาวิชาดนตรีแจ๊ส มหาวิทยาลัยมหิดล เคยเป็นมือกลองให้กับวง August และ Present Perfectอัลบั้มอัลบั้ม. - พยัคฆ์ LIVE 001 (จำหน่าย 6 ตุลาคม พ.ศ. 2557) รูปแบบ : ดาวน์โหลด ค่ายเพลง : Tigger Twins1. Lover to Lover 2. All My Inventions- Paper (จำหน่าย 23 กันยายน พ.ศ. 2559) รูปแบบ : ดาวน์โหลด/ซีดี/แผ่นเสียง ค่ายเพลง : Warner Music Thailand1. All My Inventions 2. Daughter and Son 3. Winter's Love 4. Cordelia 5. Ellephant 6. Kiss 7. Lover to Lover 8. Felt 9. Paper 10. Forget Youซิงเกิ้ลเพลงผลงานอื่นผลงานอื่น. - "พาย" กัญญภัค วุธรา เคยเป็นนักร้องร่วมให้กับเพลง "หักหลัง (Betrayed)" ของวง Retrospect ยังได้ขับร้องและแต่งเนื้อร้องภาษาอังกฤษให้กับเพลง "แมวอ้วน" สำหรับงานเทศกาลดนตรี "Cat Radio" จัดขึ้นในปี พ.ศ. 2557 ร่วมกับศิลปินจากค่ายเพลง "Tigger Twins" - ระหว่างปี พ.ศ. 2556 - พ.ศ. 2557 พายแต่งเพลงและขับร้องเป็นภาษาอังกฤษเผยแพร่ในสื่อสังคมที่มีชื่อว่า "SoundCloud" ได้แก่ Lover to Lover, Ellephant, Train Song (to Paris), Seagarette, Friday Untitled และมีเพลงที่เผยแพร่ลงใน YouTube คือ "Signs and Notes" - My Life as Ali Thomas ได้นำเพลงของวงดนตรีร็อคสัญชาติญี่ปุ่นที่มีชื่อว่า One Ok Rock มาขับร้องใหม่ เนื่องจาก One Ok Rock เข้ามาแสดงคอนเสิร์ตในประเทศไทย ได้แก่ "Good Goodbye" และอีก 1 เพลง คือ "Last Dance" ขับร้องร่วมกับ "พีช" ปณิชา เมธาวิชิตชัย นักร้องนำวง The 38 Years Ago - พายแต่งและขับร้องเพลงประกอบโฆษณาปากกา "Quantum" ภายใต้สโลแกน "คุณก็เขียนชีวิตให้ตัวเองได้ เพราะชีวิตเป็นของคุณ" โดยมี "เมญ่า" นนธวรรณ ฌรรวนธร เป็นนางแบบโฆษณา - My Life as Ali Thomas และวง Roof ร่วมกันขับร้องบรรเลงเพลง "Echo" เพลงพระราชนิพนธ์ลำดับที่ 41 พระบาทสมเด็จพระปรมินทรมหาภูมิพลอดุลยเดชทรงพระราชนิพนธ์ทำนองและคำร้องในปี พ.ศ. 2508 และเป็นนักร้องร่วมให้กับเพลง "Father Bhumibol" ของยืนยง โอภากุล หรือแอ๊ด คาราบาว นอกจากนี้ "พาย" กัญญภัค วุธรา ได้เป็นส่วนหนึ่งในการขับร้องเพลง "แผ่นดินของเรา" เพลงพระราชนิพนธ์ลำดับที่ 34 ร่วมกับศิลปินจากค่ายเพลง "Wayfer Records" และ "Warner Music Thailand"ข้อมูลเพิ่มเติมข้อมูลเพิ่มเติม. - Eagles, Jeff Buckley, Andrew Bird, Marilyn Manson และ Jenny Lewis นักร้องนำแห่งวง Rilo Kiley เป็นศิลปินที่มีอิทธิพลสำคัญต่อการสร้างตัวตนในการเป็นนักร้องและนักแต่งเพลงของ "พาย" กัญญภัค วุธรา - My Life as Ali Thomas เป็น 1 ใน 2 วงดนตรีของไทยที่ได้รับเชิญให้เข้าร่วมเทศกาลดนตรี "Music Matters Festival" ที่ประเทศสิงคโปร์ ร่วมกับวง Slot Machine และวงดนตรีอื่นๆจากทั่วโลก จัดขึ้นระหว่างวันที่ 12-15 กันยายน พ.ศ. 2559 นอกจากนี้ยังได้รับเชิญให้เข้าร่วมแสดงในงาน "Taichung International Cuisines Festival" ที่ประเทศไต้หวัน ร่วมกับวงดนตรีของไทย คือ Ebola ระหว่างวันที่ 24-25 กันยายน พ.ศ. 2559 - My Life as Ali Thomas เป็นหนึ่งในวงดนตรีที่ทำการแสดงเปิดคอนเสิร์ต Soundbox : Tattoo Colour x Polycat เมื่อวันที่ 20 พฤษภาคม พ.ศ. 2560 จัดขึ้นที่เมืองไทย จีเอ็มเอ็มไลฟ์เฮาส์ เซ็นทรัลเวิลด์ กรุงเทพมหานคร - My Life as Ali Thomas ได้รับเชิญให้แสดงดนตรีและเข้าร่วมงาน "Golden Melody Awards & Festival 2017" เมื่อวันที่ 22 มิถุนายน พ.ศ. 2560 ที่ประเทศไต้หวัน</doc>
