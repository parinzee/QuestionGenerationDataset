<doc id="163282" url="https://th.wikipedia.org/wiki?curid=163282" title="เกิลส์เจเนอเรชัน">เกิลส์เจเนอเรชัน เกิลส์เจเนอเรชัน ( Sonyeo Shidae; ) หรือเป็นที่รู้จักในชื่อ เอสเอ็นเอสดี หรือ โซชิ (소시) ซึ่งย่อมาจากชื่อของกลุ่มในภาษาเกาหลี เป็นกลุ่มนักร้องหญิงของประเทศเกาหลีใต้ สังกัดค่ายเอสเอ็มเอนเตอร์เทนเมนต์ในปี ค.ศ. 2007 ประกอบไปด้วยสมาชิกจำนวนแปดคนคือ แทย็อน, ซันนี, ทิฟฟานี, ฮโยย็อน, ยูรี, ซูย็อง, ยุนอา และซอฮย็อน (ในอดีตมีสมาชิกเก้าคน อีกหนึ่งคนคือ เจสสิกา ออกจากกลุ่มในเดือนกันยายน ค.ศ. 2014) ในเบื้องแรก เกิลส์เจเนอเรชันได้รับความสนใจระดับหนึ่งจากผลงานเพลงบางเพลง เช่น "อินทูเดอะนิวเวิลด์" และ "คิสซิงยู" จนกระทั่งในปี ค.ศ. 2009 พวกเธอได้รับความนิยมอย่างมีนัยสำคัญเมื่อเพลง "จี" ติดตลาดและได้รับการขนานนามว่าเป็น "เพลงแห่งทศวรรษ" ประจำเกาหลีใต้ กลุ่มเกิลส์เจเนอเรชันมีสถานะมั่นคงในอุตสาหกรรมดนตรีเกาหลีใต้มากขึ้นเมื่อเผยแพร่เพลงถัด ๆ มาในช่วงปี ค.ศ. 2010–2011 คือ "เทลมียัวร์วิช", "โอ!", "รันเดวิลรัน" และ "ฮูต" ต่อมาในปี ค.ศ. 2011 กลุ่มได้เริ่มดำเนินการตลาดในประเทศญี่ปุ่นอยู่ระยะหนึ่งจึงกลับไปบ้านเกิดเมืองนอนแล้วเผยแพร่เพลง "เดอะบอยส์" ซึ่งได้รับการปล่อยตัวถึงสามภาษาคือ เกาหลี ญี่ปุ่น และอังกฤษ ซึ่งนับเป็นเพลงภาษาอังกฤษเพลงแรกของกลุ่มอีกด้วย ในช่วงห้าปีที่ผ่านมากลุ่มมียอดขายรวม 4.4 ล้านอัลบั้ม และ 30 ล้านซิงเกิล จากความนิยมที่พุ่งสูงขึ้นในเกาหลีใต้เป็นเหตุให้กลุ่มอยู่ในรายชื่อ "นักร้องประจำชาติ" และ "กลุ่มนักร้องหญิงแห่งชาติ" โพลซีซา ยังจัดให้กลุ่มอยู่ในรายชื่อ "ผู้สร้างความบันเทิงที่มีอิทธิพลมากที่สุด" ประจำปี ค.ศ. 2011 และ 2012 ซึ่งสร้างประวัติศาสตร์เป็นกลุ่มนักร้องหญิงกลุ่มแรกที่อยู่ในรายชื่ออีกด้วยเอเชียทูเดย์ ยังจัดให้กลุ่มอยู่อันดับที่ 44 จาก 50 ในรายชื่อ "ผู้ทรงอิทธิพลในเกาหลี" ประจำปี ค.ศ. 2011 นิตยสาร ฟอบส์ ยังกล่าวถึงเกิลส์เจเนอเรชันว่าเป็น "ผู้สร้างความบันเทิงที่มีประสิทธิภาพมากที่สุดในเกาหลีใต้" ในปี ค.ศ. 2011 เกิลส์เจเนอเรชัน ได้เดบิวต์ที่ญี่ปุ่นในปี ค.ศ. 2010 ภายใต้การดูแลของค่ายนะยุตะเวฟ โดยการปล่อยเวอร์ชันญี่ปุ่นจากเพลงฮิตของพวกเธออย่าง "เทลมียัวร์วิช" และ "จี" อัลบั้มชุดแรกในญี่ปุ่นของพวกเธอ เกิลส์เจเนอเรชัน ออกจำหน่ายในเดือนมิถุนายน ค.ศ. 2011 ซึ่งกลายเป็นอัลบั้มโดยกลุ่มนักร้องเกาหลีที่มียอดขายมากที่สุดในประวัติศาสตร์บนชาร์ตออริคอนอีกด้วย ในเดือนเมษายน ค.ศ. 2012 เกิลส์เจเนอเรชันได้ขยายอุตสาหกรรมโดยตั้งกลุ่มย่อยชื่อ "เกิลส์เจเนอเรชันทีทีเอส" หรือเรียกโดยย่อว่า "แททิซอ" (TaeTiSeo) มีสมาชิกคือ แทย็อน ทิฟฟานี และซอฮย็อน เปิดตัวด้วยอัลบั้ม ทวิงเกิล สามารถขึ้นสูงสุดเป็นอันดับที่ 126 บนบิลบอร์ด 200 ซึ่งเป็นอันดับที่สูงที่สุดเท่าที่เคยมีมาในอัลบั้มเคป๊อปขณะนั้น ในเดือนมกราคม ค.ศ. 2013 กลุ่มกลับคืนสู่วงการเพลงเกาหลีด้วยการออกสตูดิโออัลบั้มชุดที่สี่ของพวกเธอ ไอก็อตอะบอย ซึ่งกลายเป็นเพลงฮิตอย่างรวดเร็วทั้งในประเทศและทั่วโลก เปิดตัวอันดับหนึ่งบนชาร์ต บิลบอร์ด "เวิลด์อัลบั้ม" ตามมาด้วยการแสดงสดและทัวร์คอนเสิร์ต ในเดือนกุมภาพันธ์ ค.ศ. 2012ที่มาของชื่อ ที่มาของชื่อ. ชื่อของกลุ่มในภาษาเกาหลีคือ โซนยอชิแด () ซึ่งเป็นคำรากศัพท์ แปลเป็นภาษาเกาหลีว่า "ยุคของหญิงสาว" พวกเธอยังเป็นที่รู้จักในชื่อ โซชิ (소시) หรือ เอสเอ็นเอสดี ซึ่งชื่อทั้งสองถูกเรียกแบบย่อมาจากชื่อของกลุ่มในภาษาเกาหลี และเนื่องจากชื่อของกลุ่มมีคำยืมจากภาษาจีน ทำให้ชื่อของกลุ่มในจีนและญี่ปุ่นคล้ายคลึงกัน ในญี่ปุ่นชื่อของกลุ่มออกเสียงว่า โชโจจิได (ญี่ปุ่น; 少女時代) ส่วนในภาษาจีนกลางออกเสียงว่า เช่านฺหวี่ฉือไต้ (จีน: 少女时代)ประวัติ2000–08: การรวมกลุ่มและเปิดตัว ประวัติ. 2000–08: การรวมกลุ่มและเปิดตัว. ในช่วงเวลาก่อนการเปิดตัว สมาชิกบางกลุ่มได้เกี่ยวข้องกับวงการบันเทิงเรียบร้อยแล้วเช่น ยุนอา ผ่านการออดิชันสำหรับ มิวสิกวิดีโอ, ละคร และภาพยนตร์ มากกว่า 200 รายการ ก่อนจะกลายมาเป็นนักร้องสมาชิกเกิลส์เจเนอเรชัน ซูย็อง เคยเปิดตัวในฐานะศิลปินดูโอชื่อ Route θ ที่ญี่ปุ่น ก่อนที่วงจะถูกยุบหนึ่งปีภายหลังจากการเปิดตัวในปี ค.ศ. 2002 สมาชิกคนแรกของกลุ่มมาจากการฝึกฝนเป็นศิลปินฝึกหัดของค่ายเอสเอ็มเอนเตอร์เทนเมนต์ ซึ่งก็คือเจสสิกา ในปี ค.ศ. 2000 หลังจากที่เธอและน้องสาวของเธอ คริสตัล ช็อง ถูกพบโดยแมวมองในห้างสรรพสินค้า ขณะกำลังพักผ่อนในเกาหลี ตามมาด้วยซูย็อง และฮโยย็อน ที่ได้เข้าสู่ค่ายเอสเอ็มจากการออดิชันในปี ค.ศ. 2000 ซึ่งก่อนหน้านี้ฮโยย็อนเคยเรียนเต้นสำหรับการออดิชัน ยูรีคือสมาชิกคนถัดมาที่ได้เข้าสู่ค่ายเป็นศิลปินฝึกหัดของเอสเอ็ม จากการประกวดเต้น เอสเอ็มเบสท์แดนเซอร์ ปี ค.ศ. 2001 ยุนอาเข้ามาในปี ค.ศ. 2002 จากการออดิชันโดยการร้องและเต้นเพลงของนักร้องที่เธอชื่นชอบคือ โบอา และบริตนีย์ สเปียส์ ซอฮย็อน คือสมาชิกกลุ่มที่อายุน้อยที่สุด ถูกพบโดยแมวมองของเอสเอ็มที่สถานีรถไฟใต้ดิน หลังจากนั้นเธอได้ออดิชันในปี ค.ศ. 2003 ด้วยการร้องเพลงเด็ก แทย็อน ผู้นำกลุ่มซึ่งเข้ามาในปี ค.ศ. 2004 หลังจากชนะเลิศการประกวดร้องเพลงในรายการ เอสเอ็มยูทซิงงิงคอมเพติชัน ในปีเดียวกัน ทิฟฟานี ได้เข้าร่วมออดิชัน หลังถูกทาบทามโดยเอสเอ็มที่ลอสแอนเจลิส และร่วมงานกับบริษัทในเดือนตุลาคม ค.ศ. 2004. สมาชิกคนสุดท้ายคือ ซันนี ซึ่งเป็นศิลปินฝึกหัดของเอสเอ็มตั้งแต่ปี ค.ศ. 1998 และฝึกฝนเป็นเวลา 5 ปี ก่อนที่จะย้ายไปบริษัทสตาร์เวิลด์ ที่ซึ่งเธอได้ฝึกฝนเป็นศิลปินดูเอ็ตที่ชื่อว่า ชูการ์ แต่ในท้ายที่สุดก็ไม่ได้เปิดตัว จนในปี ค.ศ. 2007 ซันนีย้ายกลับมาอยู่เอสเอ็มเอนเตอร์เทนเมนต์ จากคำแนะนำของอะยุมิ ฮะมะซะกิ และกลายเป็นสมาชิกเกิลส์เจเนอเรชันในเวลาต่อมา ในเดือนกรกฎาคม ค.ศ. 2007 เกิลส์เจเนอเรชันได้เปิดตัวเป็นครั้งแรกอย่างไม่เป็นทางการในรายการ เอ็มเน็ต สคูลออฟร็อก โดยเพลงที่ใช้แสดงคือซิงเกิลชุดแรกของพวกเธอที่ชื่อ "อินทูเดอะนิวเวิลด์" (). เกิลส์เจเนอเรชันเปิดตัวอย่างเป็นทางการครั้งแรกในวันที่ 5 สิงหาคม ค.ศ. 2007 ในรายการอินกีกาโย ทางช่องเอสบีเอส หลังจากนั้นไม่นาน เกิลส์เจเนอเรชันปล่อยสตูดิโออัลบั้มชุดแรกโดยตั้งชื่อกลุ่มให้เป็นชื่ออัลบั้ม ในเดือนพฤศจิกายน ค.ศ. 2007 โดยมีเพลง "เกิลส์เจเนอเรชัน" () ซึ่งรีเมกมาจากเพลงของอี ซึง-ช็อล ปี ค.ศ. 1989 และ "คิสซิงยู" เกิลส์เจเนอเรชัน จึงเป็นอัลบั้มที่ 12 ที่ขายดีที่สุดในปี ค.ศ. 2007 ของเกาหลีใต้ ด้วยยอดขาย 56,804 ชุด และขายได้มากกว่า 120,000 ชุดในปี ค.ศ. 2009 ในเดือนมีนาคม ค.ศ. 2008 เกิลส์เจเนอเรชันออกซิงเกิลที่สี่ เบบีเบบี เป็นซิงเกิลหลักของอัลบั้มรีแพคเกจในชื่อเดียวกัน, ซึ่งจัดจำหน่ายบนเว็บไซต์เพลงดิจิทัล เมื่อวันที่ 17 มีนาคม ค.ศ. 20082009–10: ประสบความสำเร็จและการเปิดตัวในญี่ปุ่น2011–12: ประสบความสำหรับในญี่ปุ่น, เดอะบอยส์ และการขยายตัวระหว่างประเทศ2012–14:ไอก็อตอะบอย, ได้รับการยอมรับจากทั่วโลก และเจสสิกาออกจากการเป็นสมาชิก 2012–14:ไอก็อตอะบอย, ได้รับการยอมรับจากทั่วโลก และเจสสิกาออกจากการเป็นสมาชิก. ในเดือนธันวาคม ค.ศ. 2012 เกิลส์เจเนอเรชันเปิดตัวเพลง "แดนซิงควีน" ซึ่งเป็นเพลงหลักของซิงเกิลใหม่ในปี ค.ศ. 2013 โดยเป็นการปรับปรุงใหม่จากเพลง "เมอร์ซีย์" ของดัฟฟี ที่จำหน่ายในปี ค.ศ. 2008 ในวันขึ้นปีใหม่ของปี ค.ศ. 2013 เกิลส์เจเนอเรชันได้ทำการเปิดตัวอัลบั้มชุดที่สี่คือ ไอก็อตอะบอย ในวันเดียวกันก็ได้ออกโทรทัศน์ในรายการพิเศษ เกิลส์เจเนอเรชันโรแมนติกแฟนตาซี ของช่องเอ็มบีซี อัลบั้มชุดดังกล่าวประสบความสำเร็จอย่างมากในเกาหลีใต้ โดยอยู่ในอันดับบนสุดของแกออนอัลบั้มชาร์ต อีกทั้งยังขึ้นอันดับหนึ่งของ บิลบอดส์อัลบั้มชาร์ตทั่วโลก ซึ่งเพลง "ไอก็อตอะบอย" ก็ได้ขึ้นสู่อันดับหนึ่งของบิลบอดส์โคเรียเคป็อปฮ็อต 100 และแกออนดิจิทัลชาร์ต กลายเป็นซิงเกิลที่ 11 ที่ขายดีที่สุดในเกาหลีใต้ โดยขายได้ทั้งหมด 1,354,672 ยูนิต อีกทั้งมิวสิกวิดีโอยังได้รับรางวัลวิดีโอแห่งปีของยูทูบมิวสิกอะวอดส์ ในปี ค.ศ. 2013 เอาชนะไซ และจัสติน บีเบอร์ ที่ได้รับความนิยมเช่นเดียวกัน ซึ่งได้รับความสนใจจากสื่อตะวันตกว่าเป็นกลุ่มที่รู้จักกันน้อยเมื่อเทียบกับผู้เข้าชิงคนอื่น ๆ ในเวลานั้น ในเดือนกุมภาพันธ์ ค.ศ. 2013 เกิลส์เจเนอเรชันได้เริ่มทัวร์ใน จัดขึ้นรอบแรกที่เมืองโคเบะ เมื่อวันที่ 9 กุมภาพันธ์ ประกอบกับดีวีดีได้ออกจำหน่ายในเดือนกันยายน ค.ศ. 2013 และติดอยู่บนอันดับสูงสุดของออริคอนดีวีดีชาร์ต สามารถขายได้ 53,256 ชุด ในสัปดาห์แรกของการจำหน่าย เวิลด์ทัวร์ครั้งแรกของกลุ่มเกิลส์เจเนอเรชันเวิลด์ทัวร์ เกิลส์แอนด์พีซได้ดำเนินมาตั้งแต่เดือนมิถุนายน ค.ศ. 2013 จนถึงเดือนกุมภาพันธ์ ค.ศ. 2014 ประกอบด้วยสิบคอนเสิร์ตใน 7 ประเทศจากทวีปเอเชีย เกิลส์เจเนอเรชันได้ออกจำหน่าย Best Selection Non Stop Mix ซึ่งเป็นอัลบั้มรีมิกซ์ครั้งแรก ในเดือนมีนาคม และอัลบั้มบันทึกการแสดงสด เกิลส์เจเนอเรชันทัวร์ 2011 ในเดือนเมษายน ค.ศ. 2013. ติดอันดับ 6 ในออริคอนอัลบั้มชาร์ต ในขณะที่ได้ขึ้นสู่อันดับหนึ่งในแกออนชาร์ตระยะหลัง เกิลส์เจเนอเรชันได้ออกจำหน่ายอัลบั้มญี่ปุ่นชุดที่ 3 Love & Peace และวางจำหน่ายในเดือน ธันวาคม ค.ศ. 2013 เมื่อเปิดตัวอัลบั้มได้เพียงสัปดาห์ ก็สามารถขึ้นสู่อันดับหนึ่งในออริคอนอัลบั้มชาร์ต และขายได้มากกว่า 129,000 ชุดในสัปดาห์แรก สองซิงเกิลในอัลบั้ม "เลิฟ & เกิลส์" และ "แกแล็กซีซูเปอร์โนวา" ติดอันดับที่สี่และที่สามบนออริคอนชาร์ตตามลำดับ เกิลส์เจเนอเรชันได้ออกจำหน่ายอีพีที่ 4 Mr.Mr และวางจำหน่ายในเดือนกุมภาพันธ์ 2014 ต่อมาได้ขึ้นสู่อันดับหนึ่งบนแกออนอัลบั้มชาร์ตหลังจากการจำหน่าย อีพีดังกล่าวเป็นอีพีที่ 4 ที่มียอดขายที่สูงสุดของเกาหลีใต้ในปี ค.ศ. 2014 ซึ่งขายได้ทั้งหมด 163,209 ชุด ในสหรัฐอเมริกา อีพีนี้เปิดตัวด้วยอันดับที่ 110 บนบิลบอร์ด 200 และขายได้ 3,000 ชุดในสัปดาห์แรก ซึ่ง "Mr.Mr." สามารถขึ้นสู่อันดับสูงสุดบน แกออนดิจิทัลชาร์ต และขายได้ 906,962 ชุด ในปี ค.ศ. 2014 กลายเป็นดิจิทัลอัลบั้มที่ 46 ที่ขายดีที่สุดในเกาหลีใต้ ในเดือนกรกฎาคม ค.ศ. 2014 ได้ออกจำหน่าย เดอะเบสต์ เป็นอัลบั้มยอดฮิตของญี่ปุ่นครั้งแรก ซึ่งประกอบด้วยซิงเกิลที่แล้วของกลุ่มและเพลงใหม่ 4 เพลง คือ "Indestructible", "Divine", "Show Girls", และ "Chain Reaction" ติดอันดับสูงสุดบนออริคอนอัลบั้มชาร์ต 2 สัปดาห์ติดต่อกัน และขายได้มากกว่า 175,000 ชุดในญี่ปุ่น ด้วยอัลบั้ม ไThe Best ติดอันดับสูงสุดบน ออริคอนอัลบั้มชาร์ต เกิลส์เจเนอเรชันจึงกลายเป็นกลุ่มศิลปินหญิงนอกญี่ปุ่นในเอเชียกลุ่มแรกที่ติดอันดับสูงสุดบน 3 อัลบั้มชาร์ต และได้ทำการแสดงคอนเสิร์ตที่ 3 ในญี่ปุ่นคือ เลิฟ & พีซ ในเดือนเดียวกัน ซึ่งริเริ่มที่ฟุกุโอะกะ ในเดือนเมษายน ค.ศ. 2014 โดยเกิลส์เจเนอเรชันได้ทำการแสดงทั้งหมด 17 ครั้ง ใน 7 เมืองของญี่ปุ่น รวมถึง โอซะกะ, นะโงะยะ และ โตเกียว ใน 3 ทัวร์คอนเสิร์ตตั้งแต่ปี ค.ศ. 2011 เกิลส์เจเนอเรชันสามารถดึงดูดผู้ชมได้เรื่อย ๆ รวม 550,000 คน สร้างสถิติใหม่สำหรับเกิร์ลกรุปแนวเคป็อป เมื่อวันที่ 29 กันยายน ค.ศ. 2014 เจสสิกาประกาศว่าเธอได้ถูกถอดออกจากวง ภายหลังเอสเอ็มเอนเตอร์เทนเมนต์ได้ออกมายืนยันเรื่องดังกล่าวและระบุว่าเจสสิกาได้พ้นสภาพการเป็นสมาชิกเกิลส์เจเนอเรชัน เนื่องจากความขัดแย้งระหว่างเธอกับตารางงานของกลุ่ม โดยเกิลส์เจเนอเรชันยังคงดำเนินต่อด้วยสมาชิกที่เหลือเพียง 8 คนหลังจากนี้ สมาชิกแปดคนที่เหลืออยู่ยังคงดำเนินกิจกรรมของกลุ่มต่อ โดยจัดคอนเสิร์ตที่ โตเกียวโดม เมื่อวันที่ 9 ธันวาคม ค.ศ. 2014 และขายตั๋วออกทั้งหมด 50,000 ใบ ส่วนบันทึกการแสดงได้จัดจำหน่ายรูปแบบดีวีดี ในเดือนเมษายน ค.ศ. 2015 ซึ่งได้ติดอันดับสูงสุดทั้งในออริคอนดีวีดี และบลูเรย์ชาร์ตพร้อมกัน2015–2016: ไลออนฮาร์ต 2015–2016: ไลออนฮาร์ต. ในเดือนมีนาคม ค.ศ. 2015 เกิลส์เจเนอเรชันประกาศปล่อยซิงเกิล "แคชมีอิฟยูแคน" ซึ่งเป็นซิงเกิลแรกที่มีสมาชิกเพียงแปดคน โดยได้บันทึกเสียงทั้งในภาษาเกาหลีและญี่ปุ่น; รูปแบบเกาหลีได้จำหน่ายทั่วโลก เมื่อวันที่ 10 เมษายน ขณะที่รูปแบบญี่ปุ่นจำหน่ายเมื่อวันที่ 22 เมษายน ค.ศ. 2015 ติดอันดับที่ 19 ในแกออนดิจิทัลชาร์ต และอันดับที่ 8 ในออริคอนซิงเกิลส์ชาร์ต เกิลส์เจเนอเรชันได้เผยแพร่ภาพปกของอัลบั้ม ไลออนฮาร์ต เมื่อวันที่ 12 กันยายน ค.ศ. 2015 และออกจำหน่ายในเวลาต่อมาเมื่อวันที่ 19 สิงหาคม ค.ศ. 2015 อัลบั้มดังกล่าวสามารถขึ้นสู่อันดับสูงสุดบนแกออนอัลบั้มชาร์ต และอันดับที่ 11 บนออรีคอนอัลบั้มชาร์ต ตามมาด้วยแกออนมิวสิกชาร์ต ไลออนฮาตส์ กลายเป็นอัลบั้มที่ 13 ที่ขายดีที่สุดในเกาหลีใต้ของปี ค.ศ. 2015 ด้วยยอดขาย 145,044 ชุด "ปาร์ตี" ได้ออกจำหน่ายเป็นซิงเกิลนำจากอัลบั้ม ไลออนฮาตส์ เมื่อเดือนกรกฎาคม ค.ศ. 2015 ยอดขายขึ้นสู่อันดับสูงสุดบนแกออนดิจิทัลชาร์ต, อันดับ 10 บน เจแปนฮ็อต 100, และอันดับที่ 4 บน บิลบอร์ดเวิลด์ดิจิทัลซองส์ หลังจากที่ได้ปล่อยซิงเกิล "ปาร์ตี" ก็สามารถขึ้นไปอยู่อันดับที่ 44 บนบิลบอร์ด โซเชียล 50 เมื่อวันที่ 1 สิงหาคม ค.ศ. 2015 อาทิตย์ถัดมาก็ขึ้นสู่อันดับที่ 22 บนชาร์ตโรส ซิงเกิลต่อมา "ไลออนฮาร์ต" และ "ยูทิงก์" ได้วางจำหน่ายพร้อมกับอัลบั้มรวม มียอดขายเป็นอันดับที่ 4 และ 30 บนแกออนดิจิทัลชาร์ตตามลำดับ. เกิลส์เจเนอเรชันได้เริ่มทำรายการโทรทัศน์ในชื่อ แชแนลเกิลส์เจเนอเรชัน ในการโปรโมตอัลบั้ม ต่อมาได้ลงมือจัดคอนเสิร์ตที่ 4 เกิลส์เจเนอเรชันแฟนเทเชีย เริ่มตั้งแต่วันที่ 21 พฤศจิกายน ค.ศ. 2015 ในโซล ทำให้เกิลส์เจเนอเรชันกลายเป็นกลุ่มศิลปินหญิงกลุ่มแรกที่จัดทัวร์คอนเสิร์ตถึง 4 ครั้ง และได้จัดคอนเสิร์ต เจแปนทัวร์ ครั้งที่ 4 เริ่มเมื่อวันที่ 12 ธันนวาคม ค.ศ. 2015 ที่นาโงะยะ ในเดือนธันวาคม ค.ศ. 2015 แกออนมิวสิกชาร์ตได้ประกาศว่าเกิลส์เจเนอเรชันเป็นเกิร์ลกรุปที่ประสบความสำเร็จมากที่สุดในเกาหลีใต้ โดยมียอดขายมากกว่า 398,000 อัลบั้ม ในเดือนสิงหาคม ค.ศ. 2016 ได้วางจำหน่ายซิงเกิล "Sailing (8025)" ในการฉลองปีที่ 9 ของกลุ่มนับตั้งแต่เปิดตัวมา เนื้อเพลงแต่งโดยซูย็อง โดยเป็นการพูดถึงความสัมพันธ์ระหว่างกลุ่มกับแฟนเพลง2017–ปัจจุบัน: ฮอลิเดย์ไนต์ 2017–ปัจจุบัน: ฮอลิเดย์ไนต์. ในเดือนกรกฎาคม ค.ศ. 2017 เกิลส์เจเนอเรชันประกาศอย่างเป็นทางการว่าอัลบั้มภาษาเกาหลีชุดที่หกจะวางจำหน่ายในเดือนสิงหาคม ค.ศ. 2017 เพื่อเฉลิมฉลองที่กลุ่มมีอายุครบรอบ 10 ปี นับตั้งแต่เปิดตัว อัลบั้มชื่อ ฮอลิเดย์ไนต์ วางจำหน่ายวันที่ 4 สิงหาคม ค.ศ. 2017 เพื่อเป็นการส่งเสริมอัลบั้ม เกิลส์เจเนอเรชันได้จัดคอนเสิร์ต "ฮอลิเดย์รีเมมเบอร์" ในวันที่ 5 สิงหาคม ค.ศ. 2017 ที่อุทยานโอลิมปิกโซล หลังจากอัลบั้มออกมา อัลบั้มทำลายสถิติยอดขายเปิดตัวสูงที่สุดของกลุ่มซึ่งมากกว่าอัลบั้ม เดอะบอยส์ ที่ทำสถิติไว้ในปี ค.ศ. 2011 อัลบั้มของพวกเธอเปิดตัวสูงสุดบน บิลบอร์ด เวิลด์อัลบั้มชาร์ต และอันดับที่ 2 บนแกออนอัลบั้มชาร์ตในเกาหลีใต้ ในเดือนตุลาคม ค.ศ. 2017 เอสเอ็มเอนเตอร์เทนเมนต์ประกาศว่า ทิฟฟานี, ซูย็อง และซอฮย็อน ตัดสินใจไม่ต่อสัญญากับต้นสังกัด เพื่อมุ่งเน้นทางด้านงานแสดงของพวกเธอ อย่างไรก็ตาม การทำกิจกรรมของเกิลส์เจเนอเรชันยังคงดำเนินต่อไปด้วยสมาชิก 8 คนนั้นยังมีการพูดคุยกันอยู่ โดยยังไม่แน่ชัดว่ากลุ่มจะยังคงดำเนินต่อด้วยสมาชิก 8 คน หรือเปลี่ยนสถานะกลุ่มเป็น 5 คนงานดนตรีแนวดนตรีเนื้อเพลงและรูปแบบเพลงภาพลักษณ์สมาชิกสมาชิกปัจจุบันอดีตสมาชิกกลุ่มย่อย กลุ่มย่อย. ในเดือนเมษายน ค.ศ. 2012 เอสเอ็มเอนเตอร์เทนเมนต์ประกาศว่าเกิลส์เจเนอเรชันจะเปิดตัวกลุ่มย่อยอย่างเป็นทางการในชื่อ เกิลส์เจเนอเรชัน-ทีทีเอส ประกอบด้วย แทย็อน, ทิฟฟานี และซอฮย็อน เปิดตัวด้วยด้วยอีพีแรกชื่อ ทวิงเกิล เมื่อวันที่ 29 เมษายน ค.ศ. 2012 โดยเอสเอ็มเอนเตอร์เทนเมนต์แถลงว่า "กลุ่มย่อยจะพยายามดึงดูดความสนใจจากแฟนในทั้งด้านดนตรี การแสดง และแฟชัน"ผลงานผลงาน. - อัลบั้มเกาหลี - เกิลส์เจเนอเรชัน (2007) - โอ! (2010) - เดอะบอยส์ (2011) - ไอก็อตอะบอย (2013) - ไลออนฮาตส์ (2015) - ฮอลิเดย์ไนต์ (2017) - อัลบั้มญี่ปุ่น - เกิลส์เจเนอเรชัน (2011) - เกิร์ล & พีซ (2012) - เลิฟ & พีซ (2013)ทัวร์คอนเสิร์ตของตัวเองเอเชียทัวร์ทัวร์. คอนเสิร์ตของตัวเอง. เอเชียทัวร์. - อินทูเดอะนิวเวิลด์ (2009–2010) - เกิลส์เจเนอเรชันทัวร์ (2011–2012) - เกิลส์เจเนอเรชันเวิลด์ทัวร์ เกิลส์แอนด์พีซ (2013–2014) - เกิลส์เจเนอเรชันแฟนเทเชีย (2015–2016)เจแปนทัวร์เจแปนทัวร์. - เดอะเฟิร์สเจแปนอารีนาทัวร์ (2011) - (2013) - เลิฟแอนด์พีซเธิร์ดเจแปนทัวร์ (2014)คอนเสิร์ตรอบพิเศษคอนเสิร์ตรอบพิเศษ. - เกิลส์เจเนอเรชันเวิลด์ทัวร์ "เดอะเบสท์ไลฟ์" ที่โตเกียวโดมคอนเสิร์ตร่วมกับศิลปินอื่นคอนเสิร์ตร่วมกับศิลปินอื่น. - เอสเอ็มทาวน์ไลฟ์ '08 (2008–2009) - เอสเอ็มทาวน์ไลฟ์ '10 เวิลด์ทัวร์ (2010–2011) - เอสเอ็มทาวน์ไลฟ์เวิลด์ทัวร์ที่ 3 (2012–2013) - เอสเอ็มทาวน์วีก (2013) - เอสเอ็มทาวน์ไลฟ์เวิลด์ทัวร์ที่ 4 (2014–2015) - เอสเอ็มทาวน์ไลฟ์เวิลด์ทัวร์ที่ 5 (2016)รางวัล</doc>
