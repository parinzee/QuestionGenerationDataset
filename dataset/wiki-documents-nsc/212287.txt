<doc id="212287" url="https://th.wikipedia.org/wiki?curid=212287" title="โรงเรียนวิสุทธรังษี">โรงเรียนวิสุทธรังษี โรงเรียนวิสุทธรังษี () (อักษรย่อ: ว.ส.) เป็นโรงเรียนรัฐบาลแห่งแรกของจังหวัดกาญจนบุรี เป็นโรงเรียนมัธยมศึกษาขนาดใหญ่พิเศษและเป็นโรงเรียนประจำจังหวัดกาญจนบุรี สังกัด สำนักงานเขตพื้นที่การศึกษามัธยมศึกษา เขต 8 (ราชบุรี-กาญจนบุรี) สำนักงานคณะกรรมการการศึกษาขั้นพื้นฐาน กระทรวงศึกษาธิการ ก่อตั้งขึ้นอย่างเป็นทางการเมื่อวันที่ 1 มิถุนายน พ.ศ. 2447 โดย พระวิสุทธิรังษี หรือ หลวงปู่เปลี่ยน อินฺทสโร เจ้าอาวาสวัดไชยชุมพลชนะสงคราม ครบรอบการก่อตั้ง 100 ปี เมื่อวันที่ 1 มิถุนายน พ.ศ. 2547 ปัจจุบันมีอายุ ปี ปัจจุบัน โรงเรียนวิสุทธรังษี จังหวัดกาญจนบุรี เปิดทำการเรียนการสอนตั้งแต่ชั้นมัธยมศึกษาตอนต้น (ชายล้วน ยกเว้นแผนการเรียน Education Hub Classroom/Enrichment Science Classroom/Intensive Program/English Program/โครงการส่งเสริมศักยภาพฯ) ถึงตอนปลายสายสามัญ (ชาย - หญิง ทุกแผนการเรียน) ปัจจุบันมีนักเรียนมากกว่า 4,000 คนข้อมูลทั่วไปของโรงเรียน ข้อมูลทั่วไปของโรงเรียน. โรงเรียนวิสุทธรังษี จังหวัดกาญจนบุรี ตั้งอยู่เลขที่ 32 ถนนแสงชูโต อำเภอท่าม่วง จังหวัดกาญจนบุรี บนพื้นที่ทั้งหมด 63 ไร่ บริเวณโรงเรียนส่วนใหญ่เป็นพื้นคอนกรีต และเป็นถนน มีประตูรั้ว 2 ประตูคือ ประตูรั้วทางเข้า - ออกบริเวณอาคารศูนย์ศึกษาศาลาศิลปวัฒนธรรม และประตูรั้วทางเข้า - ออกหลักบริเวณแฟล็ตป้อมยาม โรงเรียนวิสุทธรังษี มีอาณาเขตติดต่อดังต่อไปนี้- ทิศเหนือ (หลังโรงเรียน) : ติดกับพื้นที่การเกษตร (ถนนพัฒนากาญจน์)- ทิศใต้ (หน้าโรงเรียน) : ติดถนนแสงชูโต ทางหลวงแผ่นดินหมายเลข 323- ทิศตะวันออก (ประตู 2 อาคารศูนย์ศึกษาศาสนาและศิลปวัฒนธรรม) : มีอาณาเขตติดกับซอยร่วมใจ- ทิศตะวันตก (ประตู 1) : มีอาณาเขตติดกับซอยแสงชูโต ซอย 2ก่อกำเนิดสถาบัน ก่อกำเนิดสถาบัน. ในรัชสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 แห่งราชวงศ์จักรี พระองค์ทรงพระกรุณาโปรดเกล้าฯ ให้ขยายการศึกษาออกไปตามหัวเมืองต่าง ๆ โดยในชั้นต้นให้ใช้วัดเป็นสถานที่เล่าเรียน โดยมีพระภิกษุเป็นครูผู้สอน ตามประกาศพระกระแสพระบรมราชโองการ"จัดการเล่าเรียนในหัวเมือง" เมื่อวันที่ 11 พฤศจิกายน พ.ศ. 2441 โดยทรงอาราธนาสมเด็จพระมหาสมณเจ้า กรมพระยาวชิรญาณวโรรส (ขณะนั้นยังทรงดำรงพระอิสริยยศ พระเจ้าน้องยาเธอ พระองค์เจ้ามนุษยนาคมานพ กรมหมื่นวชิรญาณวโรรส) รับเป็นภาระจัดพระเถระผู้ใหญ่ที่สมควรเป็นผู้อำนวยการศึกษาตามมณฑลต่าง ๆ ซึ่งจังหวัดกาญจนบุรีในขณะนั้นขึ้นสังกัดมณฑลราชบุรี โดยมีพระอมรโมลี (ชม สุสมาจาโร) แห่งวัดบวรนิเวศวิหารราชวรวิหาร เจ้าคณะมณฑลราชบุรีขณะนั้นเป็นผู้อำนวยการการศึกษา วัดไชยชุมพลชนะสงครามเป็นวัดหนึ่งซึ่งได้รับการยกย่องว่าควรเป็นโรงเรียนได้ ปรากฏในรายงานตรวจการศึกษามณฑลราชบุรี ในราชกิจจานุเบกษาเล่มที่ ๑๖ แผ่นที่ ๕๒ รัตนโกสินทรศก ๑๑๘ (พ.ศ. 2442) ตอนหนึ่งว่ายุคที่ 1 โรงเรียนตัวอย่างประจำจังหวัด (พ.ศ. 2447 - พ.ศ. 2498) ยุคที่ 1 โรงเรียนตัวอย่างประจำจังหวัด (พ.ศ. 2447 - พ.ศ. 2498). 1 มิถุนายน พ.ศ. 2447 ได้ประกาศตั้งโรงเรียนขึ้น ณ วัดไชยชุมพลชนะสงคราม (วัดใต้) เปิดสอน 2 ขั้น คือขั้นเบื้องแรก เป็นชั้นมูลศึกษา กับขั้นเบื้องต้น เป็นชั้นประถมศึกษา โดยใช้ศาลาการเปรียญของวัดไชยชุมพลชนะสงคราม (วัดใต้) เป็นสถานที่สอน โดยนักเรียนปีแรกมีนักเรียนทั้งหมด 54 คน มีครูผู้สอน 1 คน คือ พระภิกษุเจียม สิทธิสร เป็นครูใหญ่และครูผู้สอน ต่อมาในวันที่ 7 ตุลาคม พ.ศ. 2449 พระภิกษุเจียม สิทธิสร ได้ลาออก พระวิสุทธิรังษี (เปลี่ยน อินฺทสโร) เจ้าอาวาสวัดไชยชุมพลชนะสงคราม (วัดใต้) จึงได้แต่งตั้งให้พระก้าน นาคะพันธ์ (ต่อมาได้เลื่อนเป็นเจ้าคุณ พระครูวัตตสารโสภณ) เป็นครูใหญ่และครูผู้สอนแทนพระภิกษุเจียม สิทธิสร ในคราวที่พระบาทสมเด็จพระจุลจอมเกล้าเจ้าอยู่หัว (รัชกาลที่ 5) เสด็จประพาสไทรโยค จังหวัดกาญจนบุรีเป็นครั้งที่ 3 เมื่อวันที่ 7 กันยายน พ.ศ. 2452 ได้เสด็จพระราชดำเนินเยี่ยมโรงเรียนแห่งนี้ โดยมีพระก้าน นาคะพันธ์ ได้นำนักเรียนทั้งโรงเรียน ซึ่งในปีการศึกษานั้นมีทั้งสิ้น 66 คน เข้าเฝ้ารับเสด็จที่หน้าวัดไชยชุมพลฯ โดยพระบาทสมเด็จพระจุลจอมเกล้าเจ้าอยู่หัวได้พระราชทานเงินให้แก่นักเรียนทุกคน คนละหนึ่งสลึง โรงเรียนวัดไชยชุมพลชนะสงคราม ได้ดำเนินการเรียนการสอน ก้าวหน้าด้วยดีเป็นลำดับ จึงได้ประกาศเป็นโรงเรียนรัฐบาลแห่งแรกของจังหวัดกาญจนบุรี มีชื่อว่า โรงเรียนตัวอย่างประจำจังหวัด คงใช้ศาลาวัดและกุฏิพระเป็นสถานที่สอน พระวิสุทธิรังษี (เปลี่ยน อินฺทสโร) ได้พิจารณาเห็นว่าเจ้าพระยาธรรมศักดิ์มนตรี (สนั่น เทพหัสดิน ณ อยุธยา) เสนาบดีกระทรวงธรรมการได้ประกาศใช้พระราชบัญญัติประถมศึกษา พ.ศ. 2464 มีผลบังคับใช้ในวันที่ 1 ตุลาคม พ.ศ. 2464 ให้เด็กทุกคนที่มีอายุย่างปีที่ 8 ถึงปีที่ 15 เข้าเรียนโดยไม่เสียค่าเล่าเรียน พระวิสุทธิรังษี (เปลี่ยน อินฺทสโร) เห็นว่าศาลาวัดที่ใช้เป็นสถานศึกษาเป็นที่คับแคบ ไม่เหมาะสม จึงได้ร่วมกับกรรมการศึกษาและชาวบ้าน สร้างอาคารเรียนถาวรขึ้นที่วัด 1 หลัง 7 ห้องเรียน ตัวอาคารเป็นตึกชั้นเดียวใต้ถุนสูง ฝาผนังก่ออิฐถือปูน เครื่องบนไม้จริง หลังคามุงกระเบื้อง ส่วนค่าก่อสร้างไม่ได้ใช้เงินงบประมาณ ล้วนแต่ได้รับการบริจาคจากผู้มีศรัทธาทั้งสิ้น งานก่อสร้างเริ่มขึ้นตั้งแต่ พ.ศ. 2464 แล้วเสร็จเมื่อ พ.ศ. 2466 จึงได้ย้ายสถานที่เรียนจากกุฏิและศาลาวัดไปเรียนอาคารหลังใหม่แทน ทางราชการจึงได้ขนานนามโรงเรียนแห่งนี้ว่า โรงเรียนประจำจังหวัดกาญจนบุรี วิสุทธิรังษี เพื่อเป็นเกียรติประวัติแด่ท่านเจ้าคุณวิสุทธิรังษีฯ(เปลี่ยน) แต่ชื่อปัจจุบันนี้ชื่อโรงเรียนคำว่า วิสุทธิรังษี "ธิ" สระอิหายไปโดยไม่ทราบสาเหตุ ชื่อปัจจุบันจึงเหลือเพียง วิสุทธรังษี เท่านั้น แต่นั้นมาโรงเรียนได้เปิดสอนขั้นเบื้องกลางถึงชั้นมัธยมศึกษาปีที่ 6 พ.ศ. 2478 ทางราชการได้ทำการจัดตั้งโรงเรียนประชาบาลขึ้นอีกแห่งหนึ่ง ณ วัดไชยชุมพลชนะสงคราม (วัดใต้) ดังนั้นทาง โรงเรียนประจำจังหวัดกาญจนบุรี วิสุทธรังษี ซึ่งขณะนั้นเปิดสอนชั้นประถมศึกษาด้วย จึงได้ลดชั้นประถมศึกษาให้เรียนที่โรงเรียนประชาบาลที่เปิดสอนใหม่แทน และตั้งแต่ปีพ.ศ. 2482 เป็นต้นมาโรงเรียนวิสุทธรังษีจึงเปิดการเรียนการสอนในระดับมัธยมศึกษาเท่านั้น พ.ศ. 2480 พระวิสุทธิรังษี เห็นว่าผู้ปกครองนิยมส่งบุตรหลานเข้าเรียนระดับมัธยมศึกษามากขึ้น อาคารเรียนหลังเดิมเห็นจะไม่เพียงพอ จึงได้ร่วมมือกับคณะกรรมการสถานศึกษาและชาวบ้านช่วยกันสร้างอาคารเรียนหลังใหม่ขึ้นอีกหนึ่งหลัง ใกล้กับบริเวณตึกหลังเก่า เป็นตึกคอนกรีตเสริมเหล็ก 2 ชั้น 12 ห้องเรียน มีมุขด้านหน้า รัฐบาลของพันเอกพระยาพหลพลพยุหเสนาสนับสนุนงบประมาณให้ 6,000 บาท นอกนั้นเป็นเงินที่ได้รับบริจาคโดยมีพระวิสุทธิรังษีเป็นกำลังสำคัญช่วยเหลือจัดหาทุนสมทบเพิ่มเติมจนสำเร็จเรียบร้อย งานก่อสร้างเสร็จเรียบร้อยใช้เป็นสถานที่เรียนได้เมื่อปี พ.ศ. 2482ยุคที่ 2 ย้ายสถานที่ใหม่ (พ.ศ. 2498 - ปัจจุบัน) ยุคที่ 2 ย้ายสถานที่ใหม่ (พ.ศ. 2498 - ปัจจุบัน). พ.ศ. 2490 เมื่อเจ้าหน้าที่ชั้นผู้ใหญ่ในกระทรวงศึกษาธิการ ได้มาตรวจเยี่ยม มีความเห็นว่าโรงเรียนประจำจังหวัดตั้งอยู่ในเขตวัด บริเวณคับแคบไม่เหมาะสมจึงควรขยายทันกับความเจริญ กระทรวงศึกษาธิการและคณะกรรมการโรงเรียน จึงได้ทำการติดต่อเจรจาเรื่องที่ดินกับบริษัท กาญจนบุรีพานิชจังหวัด จำกัด ซึ่งได้รับความร่วมมืออย่างดี ทางบริษัทได้มอบที่ดินจำนวน 63 ไร่ 2 งาน ที่ตำบลท่าล้อ อำเภอท่าม่วง จังหวัดกาญจนบุรี ให้เมื่อวันที่ 4 กุมภาพันธ์ พ.ศ. 2496 นายวิรัช บุญญาลัย ผู้แทนบริษัทเป็นผู้มอบ นายทวี สุนทรวิภาค ผู้แทนกระทรวงศึกษาธิการเป็นผู้รับมอบ ณ ที่ว่าการอำเภอท่าม่วง จังหวัดกาญจนบุรี สมัยนาย ป อินทรัมพรรย์ เป็นนายอำเภอท่าม่วง จังหวัดกาญจนบุรี 28 ตุลาคม พ.ศ. 2498 โรงเรียนได้ย้ายจากวัดไชยชุมพลชนะสงคราม ไปยังสถานที่ใหม่ที่บริษัท กาญจนบุรีพานิชจังหวัด จำกัด ยกให้ โรงเรียนได้งบประมาณจากรัฐบาลสร้างอาคารแบบ 218 เป็นอาคารไม้ 2 ชั้น 28 ห้องเรียน หลังคามุงด้วยกระเบื้อง ค่าก่อสร้างทั้งสิ้น 1,400,000 บาท งานก่อสร้างเริ่มตั้งแต่ปี พ.ศ. 2495 แล้วเสร็จในปี พ.ศ. 2497 อาคารกว้าง 88.51 เมตร ยาว 106 เมตร และได้เปลี่ยนชื่อเป็น โรงเรียนวิสุทธรังษี จังหวัดกาญจนบุรี ส่วนอาคารหลังเดิมในวัดไชยชุมพลชนะสงคราม ทางโรงเรียนวิสุทธรังษี จังหวัดกาญจนบุรีได้มอบให้เป็นโรงเรียนประถมศึกษา พ.ศ. 2500 เปิดสอนถึงชั้นเตรียมอุดมศึกษา ในสมัยนั้นจึงมีชื่อเรียกโรงเรียนวิสุทธรังษีเพิ่มขึ้นมาอีกชื่อหนึ่งคือ โรงเรียนเตรียมอุดมศึกษากาญจนบุรี พ.ศ. 2513 โรงเรียนเข้าโครงการปรับปรุงโรงเรียนมัธยมในส่วนภูมิภาค (คมภ 2) พ.ศ. 2509 ได้งบประมาณสร้างอาคารแบบ 212 เป็นอาคารคอนกรีตเสริมเหล็ก 2 ชั้น 12 ห้องเรียนงบประมาณ 1,000,000 บาทเสร็จเรียบร้อยในปี พ.ศ. 2511 (ปัจจุบันคืออาคาร 2) พ.ศ. 2514 ได้งบประมาณสร้างอาคารแบบ 318 เป็นอาคารคอนกรีตเสริมเหล็ก 3 ชั้น 18 ห้องเรียน ค่าก่อสร้าง 2,000,000 บาท แล้วเสร็จเมื่อปีพ.ศ. 2515 โดยมีศาสตราจารย์ ดร.ก่อ สวัสดิ์พาณิชย์ซึ่งเป็นอธิบดีกรมสามัญศึกษา กระทรวงศึกษาธิการอยู่ในขณะนั้น ได้มาเป็นประธานในพิธีเปิดอาคารเรียนหลังนี้เมื่อปีพ.ศ. 2515 (ปัจจุบันคืออาคาร 3) ในช่วงปี พ.ศ. 2509 – พ.ศ. 2517 โรงเรียนวิสุทธรังษี จังหวัดกาญจนบุรี ได้รับงบประมาณจากราชการเพื่อก่อสร้างอาคาร และพัฒนาบริเวณสถานที่ เป็นเงินรวมทั้งสิ้น 19,125,000 บาท และได้รับความอุปถัมภ์จากพระเดชพระคุณพระธรรมคุณาภรณ์ (ไพบูลย์ กตปุญโญ) (ขณะนั้นเป็นพระเทพปัญญาสุธี) เจ้าอาวาสวัดไชยชุมพลชนะสงคราม ได้สร้างอาคารคหกรรมคิดเป็นเงิน 200,000 บาท ประชาชนและหน่วยงานราชการได้ช่วยกันพัฒนาร่วมด้วย อาคารสถานที่คิดเป็นเงินรวมทั้งสิ้น 400,000 บาท พ.ศ. 2522 ได้งบประมาณสร้างอาคารแบบ ค424 เป็นอาคารเรียน 4 ชั้น 24 ห้องเรียน (ปัจจุบันคืออาคาร 4) พ.ศ. 2528 เนื่องด้วยอาคารแบบ 218 เป็นอาคารไม้ 2 ชั้น 28 ห้องเรียน ซึ่งเป็นอาคารเรียนที่ใช้ทำการเรียนการสอนมาตั้งแต่ปีพ.ศ. 2498 ได้มีการทรุดโทรมของไม้ไปตามสภาพ จึงได้มีการรื้อถอนอาคารเรียนหลังนี้ ต่อมาจึงได้สร้างอาคารแบบ ค418 โดยได้รับงบประมาณสร้างอาคารเรียน 4 ชั้น 25 ห้องเรียน เป็นเงินการก่อสร้าง 5,700,000 บาท (ปัจจุบันคืออาคาร 1) พ.ศ. 2531 อาคารศูนย์ศึกษาศาสนาและศิลปวัฒนธรรม ด้วยเงินบริจาคประมาณ 750,000 บาท พ.ศ. 2534 อาคารหอประชุม 3,443,000 บาท พ.ศ. 2536 อาคารศูนย์กีฬา 14,559,988 บาท พ.ศ. 2537 ได้มีการปรับปรุงสนามกีฬาฟุตบอลของโรงเรียนเนื่องในโอกาสครบรอบวันสถาปนาโรงเรียนวิสุทธรังษีครบ 90 ปี โดยมีพิธีเปิด สนาม 90 ปีวิสุทธรังษี ในวันที่1 มิถุนายน พ.ศ. 2537 โดยสนาม 90 ปีวิสุทธรังษีได้รับงบประมาณการปรับปรุงจากสมาคมนักเรียนเก่าวิสุทธรังษี สมาคมผู้ปกครองและครูฯ และผู้มีจิตศรัทธารวมเป็นเงินงบประมาณทั้งสิ้น 1,400,000 บาท พ.ศ. 2542 โรงเรียนได้รับงบประมาณก่อสร้างอาคารเรียน 7 ชั้น ด้วยงบประมาณ 37,500,000 บาท (ปัจจุบันคืออาคาร 5) พ.ศ. 2547 เนื่องในโอกาสที่โรงเรียนวิสุทธรังษีมีอายุครบ 100 ปี เพื่อเฉลิมฉลองวาระครบรอบวันสถาปนาโรงเรียน 100 ปี วิสุทธรังษี คณะกรรมการสมาคมนักเรียนเก่าฯ สมาคมผู้ปกครองและครูโรงเรียนวิสุทธรังษี และ ผู้มีจิตศรัทธา ผู้ปกครองนักเรียน คณะครูและนักเรียนโรงเรียนวิสุทธรังษี ได้ร่วมกันบริจาคเงินเพื่อก่อสร้าง อาคาร ๑๐๐ ปี วิสุทธรังษี ด้วยวงเงินงบประมาณ 26,500,500 บาท โดยทำพิธีวางศิลาฤกษ์เมื่อวันที่ 1 มิถุนายน พ.ศ. 2547 ในการนี้มีศาสตราจารย์เกียรติคุณ นายแพทย์ประเวศ วะสี ศิษย์เก่าโรงเรียนวิสุทธรังษีเป็นประธานในพิธีวางศิลาฤกษ์ และต่อมาได้ทำพิธียกเสาเอกเมื่อวันที่ 9 มีนาคม พ.ศ. 2550 อาคารแล้วเสร็จเมื่อปีพ.ศ. 2556 มีพิธีเปิดอาคารอย่างป็นทางการในงาน ๑๐๙ ปีวิสุทธรังษี เมื่อวันที่ 19 กรกฎาคม พ.ศ. 2556 พ.ศ. 2558 โรงเรียนวิสุทธรังษี ได้รับการคัดเลือกเป็นโรงเรียนนำร่องระดับภาคกลางโครงการห้องเรียนวิทยาศาสตร์-คณิตศาสตร์ ภาคภาษาอังกฤษ (Education Hub Classroom) และมีการรับนักเรียนเพิ่มขึ้น จึงไทำการจัดสร้างอาคารเรียน 4 ชั้น ห้องเรียนปรับอากาศ และดำเนินการสร้างโรงอาหารหลังที่ 2 ขึ้น โดยมี 2 ชั้น ประกอบไปด้วยว ชั้นที่ 1 เป็นอาคารใต้ถุนโล่งเป็นโรงอาหาร ชั้นที่ 2 เป็นห้องประชุมปรับอากาศ และอาคารแห่งนี้เป็น 1 ใน อาคารที่รองรับการเสด็จของ ทูลกระหม่อมหญิงอุบลรัตนราชกัญญา สิริวัฒนาพรรณวดี เมื่อวันที่ 23 กันยายน พ.ศ. 2559โรงเรียนสาขา โรงเรียนสาขา. เมื่อวันที่ 5 ตุลาคม พ.ศ. 2472 ได้มีการจัดตั้งโรงเรียนสตรีกาญจนานุเคราะห์ หรือปัจจุบันรู้จักกันในนามโรงเรียนกาญจนานุเคราะห์ เพื่อเปิดโอกาสให้นักเรียนสตรีได้มีโอกาสเล่าเรียนเทียบเท่ากับนักเรียนชาย ทางราชการจึงได้ให้มีการแยกสาขาจากโรงเรียนประจำจังหวัดกาญจนบุรี วิสุทธิรังษี และให้มีการก่อตั้งโรงเรียนสตรีขึ้นโดยเป็นสาขาหนึ่งของโรงเรียนชายประจำจังหวัดกาญจนบุรี โดยมีนายฮั้ว เวชวงษ์ เป็นผู้รักษาการแทนครูใหญ่ในขณะนั้น จนถึงปลายปี พ.ศ. 2472 ทางกระทรวงธรรมการ (ปัจจุบันคือ กระทรวงศึกษาธิการ) ได้แต่งตั้งหม่อมหลวงเชื้อ พรหมเดชเป็นครูใหญ่แทน จึงได้ย้ายสถานที่ไปอาศัยเรียนบนชั้นสองของตึกสโมสรข้าราชการจังหวัดกาญจนบุรี (ปัจจุบันคือบริเวณหน้าสวนสาธารณะพระบรมราชานุสาวรีย์ พระบาทสมเด็จพระนั่งเกล้าเจ้าอยู่หัว) ในการแยกสาขาโรงเรียนนี้พระเจ้าบรมวงศ์เธอ พระองค์เจ้าอรประพันธ์รำไพ กับ พระเจ้าบรมวงศ์เธอ พระองค์เจ้าอดิศัยสุริยาภา พระราชธิดาในพระบาทสมเด็จพระจุลจอมเกล้าเจ้าอยู่หัวได้ประทานเงินสมทบในการก่อสร้างโรงเรียนสตรีประจำจังหวัดกาญจนบุรี องค์ละ ๒๐๐ บาท และเจ้าจอมสมบูรณ์ ในพระบาทสมเด็จพระจุลจอมเกล้าเจ้าอยู่หัว บริจาค ๕๐ บาท รวมเป็นเงิน ๔๕๐ บาท เมื่อวันที่ 17 กุมภาพันธ์ พ.ศ. 2517 กรมสามัญศึกษาได้ส่งหนังสือแจ้งไปยังอำเภอทองผาภูมิตามหนังสือของจังหวัด ที่ กจ.23/1021 เพื่ออนุญาตให้อำเภอทองผาภูมิก่อตั้งโรงเรียนมัธยมศึกษาประจำอำเภอขึ้น โดยเปิดชั้น ม.ศ. 1 เป็นสหศึกษา ในสาขาที่ 2 ของโรงเรียนวิสุทธรังษี จังหวัดกาญจนบุรีและให้คณะครูอาจารย์ดูแลกิจการของโรงเรียนแห่งนี้ด้วย โดยใช้ชื่อโรงเรียนว่า "โรงเรียนวิสุทธรังษี สาขาทองผาภูมิ" โดยมีนายนพเกียรติ กองเกตุใหญ่รักษาการในตำแหน่งครูใหญ่ ต่อมาเมื่อ พ.ศ. 2518 ทางโรงเรียนได้เปลี่ยนชื่อเป็น "โรงเรียนทองผาภูมิวิทยา" แทนชื่อเดิมความหมายและที่มาของชื่อโรงเรียนวิสุทธรังษี ความหมายและที่มาของชื่อโรงเรียนวิสุทธรังษี. เดิมโรงเรียนมีชื่อตามสถานที่ตั้งว่า โรงเรียนไชยชุมพลชนะสงคราม ต่อมาทางราชการได้ขนานนามโรงเรียนที่จัดตั้งขึ้นที่วัดไชยชุมพลชนะสงครามว่า โรงเรียนตัวอย่างประจำจังหวัด และ โรงเรียนประจำจังหวัดกาญจนบุรี วิสุทธิรังษี ตามลำดับ โดยนำชื่อพระสมณศักดิ์ วิสุทธิรังษี มาตั้งเป็นชื่อโรงเรียนเพื่อเป็นเกียรติประวัติแด่ท่านเจ้าคุณพระวิสุทธิรังษี(เปลี่ยน) โดยหลวงปู่เปลี่ยนได้รับพระราชทานตั้งพระสมณศักดิ์ที่ พระวิสุทธิรังษี ชินศาสนโสภี สังฆปาโมกข์ ดำรงพระสมณศักดิ์เป็นพระราชาคณะชั้นสามัญ เมื่อ พ.ศ. 2460 โดยได้รับพระราชทานจากพระบาทสมเด็จพระมงกุฎเกล้าเจ้าอยู่หัว แต่เนื่องเหตุใดไม่ปรากฏสระอิของคำว่า ธิ ได้หายไป ชื่อโรงเรียนจึงเหลือเพียงคำว่าวิสุทธรังษีเท่านั้น ปัจจุบันโรงเรียนมีชื่ออย่างเป็นทางการว่า โรงเรียนวิสุทธรังษี จังหวัดกาญจนบุรี โดยชื่อปัจจุบันนี้ใช้อย่างเป็นทางการในวันที่ 28 ตุลาคม พ.ศ. 2498 ส่วนคำว่าวิสุทธรังษีจากหลักฐานในราชกิจจานุเบกษา ประกาศสภากรรมการกลางจัดการลูกเสือแห่งสยาม เปลี่ยนนามกองลูกเสือ มณฑลราชบุรีที่ ๒ และที่ ๔ เล่มที่ ๔๑ หน้าที่ ๒๑๖๑ ประกาศเมื่อวันที่ 6 ตุลาคม พ.ศ. 2467 โดยประกาศราชกิจจานุเบกษาฉบับนี้ได้ระบุถึงการเปลี่ยนชื่อโรงเรียนจากโรงเรียนไชยชุมพลชะนะสงคราม มาเป็น โรงเรียนวิสุทธรังษี ดังนั้นจึงปรากฏคำว่าวิสุทธรังษีมาตั้งแต่สมัยรัชกาลพระบาทสมเด็จพระมงกุฎเกล้าเจ้าอยู่หัวแล้ว "วิสุทธรังษี" อ่านว่า วิ - สุด - ทะ - รัง - สี สามารถแยกออกได้ดังนี้- วิสุทธ หมายถึง ความบริสุทธิ์ ผุดผ่อง ความผ่องใส ความสะอาดไร้มลทิล - รังษี หมายถึง รังสี แสงสว่าง "วิสุทธรังษี" จึงมีความหมายว่า "รังสีแห่งความบริสุทธิ์ผุดผ่อง"สัญลักษณ์ของโรงเรียนวิสุทธรังษีสัญลักษณ์ของโรงเรียนวิสุทธรังษี. - คติพจน์ : "สุขา สงฺฆสฺส สามคฺคี" อ่านว่า "สุขา สังฆัสสะ สามัคคี" แปลว่า ""ความพร้อมเพรียงของหมู่คณะทำให้เกิดสุข" - คติประจำใจ : "พ่อกูชื่อเปลี่ยน เลือดกูฟ้า - เหลือง ลูกหลานเต็มเมือง วิสุทธรังษี" เดิมคติพจน์นี้ได้ปรากฏไว้ที่ด้านหลังอาคาร 1 (อาคาร 3 ชั้นด้านหน้า) แต่ปัจจุบันได้ถูกทำการลบออกไป - สีประจำโรงเรียน : "ฟ้า - เหลือง"- สีฟ้า แสดงถึง ความสดใส เจริญรุ่งเรือง - สีเหลือง แสดงถึง ความเจริญรุ่งเรือง - ตราประจำโรงเรียน : คันกระสุน เป็นคันกระสุนของหลวงปู่เปลี่ยน ซึ่งท่านได้ใช้คันกระสุนทำโทษกับนักเรียนที่หนีเรียน คันกระสุนมีความหมายว่า "มุ่งตรงไปข้างหน้าสู่เป้าหมาย"" - ต้นไม้ประจำโรงเรียน : ต้นโพธิ์ เป็นต้นไม้เก่าแก่อายุเกือบ 100 ปีที่อยู่บนที่ดินของโรงเรียนมาตั้งแต่ก่อนที่จะมีการสร้างอาคารสถานที่ของโรงเรียนวิสุทธรังษี (ตำบลท่าล้อ) ปัจจุบันเป็นต้นไม้ขนาดใหญ่ แผ่กิ่งก้านสาขา ผลัดใบทุก ๆ ปลายฤดูหนาว(มีนาคม) บ่งบอกเป็นสัญญาณว่าลูกศิษย์วิสุทธรังษีจำนวนหนึ่งจะมีการสำเร็จการศึกษาออกไปจากโรงเรียนวิสุทธรังษีแห่งนี้ และจะมีการผลิใบสีเขียวขจีเต็มต้นเมื่อเข้าสู่ฤดูฝน(เดือนพฤษภาคม) เป็นสัญญาณบ่งบอกว่ามีนักเรียนใหม่อีกรุ่นหนึ่งที่จะได้เข้ามาเป็นลูกศิษย์ของหลวงปู่เปลี่ยน - เนื่องในโอกาสวันครบรอบ 100 ปี การก่อตั้งโรงเรียนวิสุทธรังษี คุณเนาวรัตน์ พงษ์ไพบูลย์ ศิลปินแห่งชาติ สาขาวรรณศิลป์ สาขาย่อยกวีนิพนธ์ จากสำนักงานคณะกรรมการวัฒนธรรมแห่งชาติ เจ้าของผลงาน เพียงความเคลื่อนไหว รางวัลกวีนิพนธ์รางวัลซีไรต์ พ.ศ. 2523 ศิษย์เก่าวิสุทธรังษีที่มีชื่อเสียงระดับชาติได้ประพันธ์บทกลอนแก่โรงเรียนไว้ว่าทำเนียบผู้บริหารโรงเรียนวิสุทธรังษี จังหวัดกาญจนบุรี ทำเนียบผู้บริหารโรงเรียนวิสุทธรังษี จังหวัดกาญจนบุรี. ตารางแสดงทำเนียบผู้บริหารโรงเรียนวิสุทธรังษี จังหวัดกาญจนบุรีอาคารและสถานที่ภายในโรงเรียนอาคารและสถานที่ภายในโรงเรียน. - อาคาร 1 (อาคารเรียนตึก 4 ชั้น ด้านหน้า)- กลุ่มสาระการเรียนรู้ภาษาไทย - ห้องพักครูกลุ่มสาระการเรียนรู้ภาษาไทย - ห้องธุรการ วิชาการ - ห้องแผนงานและสารสนเทศโรงเรียน - ห้องทะเบียนและวัดผลนักเรียน - ห้องกลุ่มบริหารงานทั่วไป - ห้องประชุมวิชาการ- อาคาร 2 (อาคารเรียนตึก 2 ชั้น)- กลุ่มสาระการเรียนรู้สังคมศึกษา ศาสนาและวัฒนธรรม - ห้องพระพุทธศาสนา - ห้องแนะแนว - ห้องโสตทัศนศึกษา - ห้องพักครูกลุ่มสาระการเรียนรู้สังคมศึกษา ศาสนาและวัฒนธรรม - ห้องสมุดกลุ่มสาระการเรียนรู้สังคมศึกษา ศาสนาและวัฒนธรรม - ห้องเรียนทั่วไป - ศูนย์เพื่อนใจ TO BE NUMBER ONE โรงเรียนวิสุทธรังษี จังหวัดกาญจนบุรี - อาคาร 3 (อาคารเรียนตึก 3 ชั้น)- กลุ่มสาระการเรียนรู้คณิตศาสตร์ - ห้องนาฏศิลป์ และทัศนศิลป์ - กลุ่มสาระการเรียนรู้ศิลปะ - ห้องพักครูกลุ่มสาระการเรียนรู้คณิตศาสตร์ - ห้องพักครูกลุ่มสาระการเรียนรู้ศิลปะ - ห้องวงโยธวาทิตโรงเรียนวิสุทธรังษี - ห้องเรียนทั่วไป - อาคาร 4 (อาคารเรียนตึก 4 ชั้น ด้านข้างศูนย์กีฬา)- กลุ่มสาระการเรียนรู้วิทยาศาสตร์ - ห้องปฏิบัติการชีววิทยา - ห้องปฏิบัติการเคมี - ห้องปฏิบัติการฟิสิกส์ - ห้องปฏิบัติการวิทยาศาสตร์ - ศูนย์คอมพิวเตอร์ พระธรรมคุณาภรณ์ (ไพบูลย์ กตปุญโญ) - ห้องปฏิบัติการคอมพิวเตอร์ - ห้องเรียนทั่วไป - ห้องสมุดกลุ่มสาระการเรียนรู้วิทยาศาสตร์ - ห้องพักครูกลุ่มสาระการเรียนรู้วิทยาศาสตร์ - ห้องพักครูกลุ่มสาระการเรียนรู้การงานอาชีพและเทคโนโลยี สาขาคอมพิวเตอร์ - อาคาร 5 (อาคารเรียนตึก 7 ชั้น)- กลุ่มสาระการเรียนรู้ภาษาต่างประเทศ - ศูนย์โรงเรียนสองภาษา English Program - ห้องโสตทัศนศึกษา - ห้องเซียร์ S.E.A.R (Self-English Access Room) - ห้องอีริค E.R.I.C (English Room Intensive Care) - ห้อง I.C.T. (Information and Communication Technology) - ห้องพักครูกลุ่มสาระการเรียนรู้ต่างประเทศ - ห้องสมุดเฉลิมพระเกียรติกาญจนาภิเษก โรงเรียนวิสุทธรังษี - ห้องสมุดสารสนเทศและห้องค้นคว้าด้วยตัวเอง (ชั้น 2) - ห้องเรียนทั่วไป - ลิฟท์ 2 ตำแหน่ง- อาคาร 6 (อาคารเรียนตึก 4 ชั้น เปิดใช้งานเมื่อภาคเรียนที่ 2/2559)- กลุ่มสาระการเรียนรู้ภาษาต่างประเทศ - กลุ่มสาระการเรียนสังคมศึกษา ศาสนา และวัฒนธรรม - อาคารโครงการห้องเรียน Education Hub- อาคารศูนย์ศึกษาศาลาศิลปวัฒนธรรม- อาคาร 100 ปี โรงเรียนวิสุทธรังษี พ.ศ. ๒๕๔๗- ห้องประดิษฐานรูปหล่อพระวิสุทธิรังษี (หลวงปู่เปลี่ยน อินฺทสโร) - ห้องประชุมอัจฉริยะเจ้าคุณปัญญาฯ (พระราชวิสุทธิเมธี) - หอประวัติโรงเรียนวิสุทธรังษี จังหวัดกาญจนบุรี - ห้องศึกษาเอเชียตะวันออกเฉียงใต้ (อาเซียนศึกษา) - สำนักงานสมาคมนักเรียนเก่าวิสุทธรังษี - ห้องเรียนพิเศษวิทยาศาสตร์ E.S.C (Enrichment Science Classroom) - ห้องเรียนส่งเสริมความสามารถวิทยาศาสตร์ – คณิตศาสตร์ I.P. (Intensive Program) - ห้องเรียนส่งเสริมความสามารถวิทยาศาสตร์ – เทคโนโลยี I.P. (Intensive Program)- อาคารศูนย์กีฬา- กลุ่มสาระการเรียนรู้สุขศึกษาและพลศึกษา - ห้องพักครูกลุ่มสาระการเรียนรู้สุขศึกษาและพลศึกษา - สนามอเนกประสงค์ ชั้น G - สนามฟุตซอล - เวทีมวย - ร้านบริการถ่ายเอกสาร ชั้น G - ร้านค้าสวัสดิการ - อาคารประกอบ- อาคารเรือนดนตรีไทยเจ้าคุณไพบูลย์อนุสรณ์ ๗๒ ปี - อาคารคหกรรม (กลุ่มสาระการเรียนรู้การงานอาชีพและเทคโนโลยี) - โรงอาหารโรงเรียนวิสุทธรังษี จังหวัดกาญจนบุรี หลังที่ 1 (หน้าห้องพยาบาล) - โรงอาหารโรงเรียนวิสุทธรังษี จังหวัดกาญจนบุรี หลังที่ 2 - ศาลาร่วมใจ 49 - ศาลาธารน้ำใจ - เรือนพยาบาล - ลานธรรมะ (ลานโพธิ์/ลานกว้างใต้ต้นโพธิ์) - ศาลาประดิษฐานรูปหล่อพระวิสุทธิรังษี (หลวงปู่เปลี่ยน อินฺทสโร)โครงการส่งเสริมความสามารถพิเศษ และแผนการเรียนที่ทำการเปิดสอนโครงการส่งเสริมความสามารถพิเศษ และแผนการเรียนที่ทำการเปิดสอน. - โครงการส่งเสริมความสามารถพิเศษ (ระดับชั้น ม. 1 - 3)- โครงการห้องเรียนพิเศษวิทยาศาสตร์ E.S.C. (Enrichment Science Classroom) - โครงการห้องเรียนวิทยาศาสตร์-คณิตศาสตร์ ภาคภาษาอังกฤษ (Education Hub Classroom) เป็นโครงการที่จะมีการเริ่ม ดำเนินการสอนในปีการศึกษา 2560 โดยโครงเรียนวิสุทธงษี จังหวัดกาญจนบุรี ได้รับการคัดเลือกจาก สพฐ.ให้เป็น- โครงการส่งเสริมความสามารถวิทยาศาสตร์ – คณิตศาสตร์ I.P. (Intensive Program) - โครงการพัฒนาศักยภาพวิทยาศาสตร์ คณิตศาสตร์ และภาษาอังกฤษ - โครงการโรงเรียนสองภาษา ระดับชั้นมัธยมศึกษาตอนต้น E.P. (English Program) หมายเหตุ: ทุกแผนการเรียนโครงการส่งเสริมความสามารถพิเศษ เป็นนักเรียนชาย-หญิง (เฉพาะชั้น ม. 1 - 3)- แผนการเรียนที่ทำการเปิดสอน (ระดับชั้น ม. 4 - 6)- แผนการเรียนวิทยาศาสตร์ – คณิตศาสตร์- โครงการห้องเรียนพิเศษวิทยาศาสตร์ E.S.C (Enrichment Science Classroom) - โครงการพัฒนาศักยภาพวิทยาศาสตร์ คณิตศาสตร์ และภาษาอังกฤษ - โครงการห้องเรียนวิทยาศาสตร์-คณิตศาสตร์ ภาคภาษาอังกฤษ (Education Hub Classroom) เป็นโครงการที่จะมี การเริ่มดำเนินการสอนในปีการศึกษา 2560 โดยโครงเรียนวิสุทธงษี จังหวัดกาญจนบุรี ได้รับการคัดเลือกจาก- แผนการเรียนคณิตศาสตร์ – ภาษาอังกฤษ (ศิลป์ - คำนวณ) - โครงการโรงเรียนสองภาษา ระดับชั้นมัธยมศึกษาปลาย E.P. (English Program) - แผนการเรียนภาษาต่างประเทศ (ศิลป์ - ภาษา)- ภาษาอังกฤษ – ภาษาจีน - ภาษาอังกฤษ – ภาษาญี่ปุ่น - ภาษาอังกฤษ – ภาษาฝรั่งเศส (ปิดแผนการเรียน พ.ศ. 2551) - แผนการเรียนภาษาไทย – สังคมศึกษา - แผนการเรียนสังคมศาสตร์ – มนุษยศาสตร์ - แผนการเรียนภาษาไทย – นิเทศ (ปิดแผนการเรียน พ.ศ. 2557) - แผนการเรียน การจัดการธุรกิจ (ปิดแผนการเรียน พ.ศ. 2557)หน่วยงานภายในโรงเรียนหน่วยงานภายในโรงเรียน. - สมาคมนักเรียนเก่าโรงเรียนวิสุทธรังษี จังหวัดกาญจนบุรี - สมาคมผู้ปกครองและครูฯ เครือข่ายผู้ปกครอง โรงเรียนวิสุทธรังษี จังหวัดกาญจนบุรี - องค์การบริหารส่วนนักเรียน โรงเรียนวิสุทธรังษี (อบน.วส.) - ศูนย์เพื่อนใจ TO BE NUMBER ONE โรงเรียนวิสุทธรังษี จังหวัดกาญจนบุรีวันสำคัญของโรงเรียนวันสำคัญของโรงเรียน. - 5 เมษายน – วันวิสุทธฯ (วันคล้ายวันเกิดพระวิสุทธรังษี ผู้สถาปนาโรงเรียน) - 1 มิถุนายน – วันสถาปนาโรงเรียนวิสุทธรังษี จังหวัดกาญจนบุรีรายนามศิษย์เก่าที่มีชื่อเสียงรายนามศิษย์เก่าที่มีชื่อเสียง. - พล.ท.รวมศักดิ์ ไชยโกมินทร์ - อดีตพลโทแม่ทัพภาคที่ 3 จังหวัดพิษณุโลก (พ.ศ. 2528 - 2529) กองทัพบัญชาการทหารบกภาคที่ 3 กระทรวงกลาโหม - พ.ท.บุญผ่อง สิริเวชชะพันธ์ - อดีตนายกเทศมนตรีเมืองกาญจนบุรี / วีรบุรุษสงครามของทางรถไฟสายมรณะ (A War Hero Named Boonpong of Deathrailway) - เนาวรัตน์ พงษ์ไพบูลย์ - ศิลปินแห่งชาติ สาขาวรรณศิลป์ / กวีรางวัลวรรณกรรมสร้างสรรค์ยอดเยี่ยมแห่งอาเซียน(รางวัลซีไรต์) / สมาชิกสภาปฏิรูปแห่งชาติ - ศาสตราจารย์เกียรติคุณ นพ.ประเวศ วะสี - ราชบัณฑิตกิตติมศักดิ์ / ราษฎรอาวุโส / นักเรียนทุนมูลนิธิอานันทมหิดล และ นักวิทยาศาสตร์ดีเด่น ปี พ.ศ. 2526 - ศาสตราจารย์เกียรติคุณ นพ.นที รักษ์พลเมือง - อดีตคณบดีคณะแพทยศาสตร์ศิริราชพยาบาล มหาวิทยาลัยมหิดล / อดีตนายกสภามหาวิทยาลัยมหิดล - ศาสตราจารย์เกียรติคุณ นพ.บุญเจือ ธรณินทร์ - อดีตศาสตราจารย์หัวหน้าภาควิชาเภสัชวิทยา คณะแพทยศาสตร์ศิริราชพยาบาล มหาวิทยาลัยมหิดล - ศาสตราจารย์ นพ.มนตรี มงคลสมัย - อดีตศาสตราจารย์หัวหน้าภาควิชากุมารเวชศาสตร์คนแรกของ คณะแพทยศาสตร์ จุฬาลงกรณ์มหาวิทยาลัย - ศาสตราจารย์กิตติคุณ ทพ.เสงี่ยม ลิมพะสุต - อดีตศาสตราจารย์หัวหน้าภาควิชากายวิภาคศาสตร์ คณะทันตแพทยศาสตร์ จุฬาลงกรณ์มหาวิทยาลัย - ศาสตราจารย์กิตติคุณ นพ.อำนวย คัจฉวารี - อดีตศาสตราจารย์หัวหน้าภาควิชาโสต ศอ นาสิกวิทยา คณะแพทยศาสตร์ จุฬาลงกรณ์มหาวิทยาลัย - ศาสตราจารย์ นพ.โชติ บูรณกาล - อดีตศาสตราจารย์หัวหน้าภาควิชาวิทยาศาสตร์อนามัยสิ่งแวดล้อม คณะสาธารณสุขศาสตร์ มหาวิทยาลัยมหิดล - รองศาสตราจารย์ นพ.เฉนียน เรืองเศรษฐกิจ - รองศาสตราจารย์ประจำภาควิชาศัลยศาสตร์ คณะแพทยศาสตร์ศิริราชพยาบาล มหาวิทยาลัยมหิดล - รองศาสตราจารย์ ดร.ณรงค์ อยู่ถนอม - รองอธิการบดีมหาวิทยาลัยศรีปทุม / อดีตคณบดีคณะวิศวกรรมศาสตร์ จุฬาลงกรณ์มหาวิทยาลัย / นักเรียนทุนมูลนิธิอานันทมหิดล - ผู้ช่วยศาสตราจารย์ ดร.นพดล อินนา - รองอธิการบดีมหาวิทยาลัยธรรมศาสตร์ / รองคณบดีคณะวิศวกรรมศาสตร์ มหาวิทยาลัยธรรมศาสตร์ / รองเลขาธิการนายกรัฐมนตรี - พล.ต.ท.จำรัส มังคลารัตน์ - อดีตรัฐมนตรีว่าการกระทรวงยุติธรรม / รัฐมนตรีประจำสำนักนายกรัฐมนตรี / สมาชิกสภาผู้แทนราษฎรจังหวัดกาญจนบุรี 3 สมัย - แผน สิริเวชชะพันธ์ - อดีตรัฐมนตรีช่วยว่าการกระทรวงเกษตรและสหกรณ์ / รัฐมนตรีช่วยว่าการกระทรวงมหาดไทย / รัฐมนตรีช่วยว่าการกระทรวงอุตสาหกรรม - ดร.พนม พงษ์ไพบูลย์ - อดีตปลัดกระทรวงศึกษาธิการ / อธิบดีกรมสามัญศึกษา / อธิบดีกรมวิชาการ / อธิบดีกรมการศาสนา / เลขาธิการคณะกรรมการการศึกษาแห่งชาติ - ดร.ทิม พรรณศิริ - อดีตเลขาธิการมหาวิทยาลัยเกษตรศาสตร์ / อดีตอธิบดีกรมปศุสัตว์ กระทรวงเกษตรและสหกรณ์ / ผอ.องค์การส่งเสริมกิจการโคนมแห่งประเทศไทย - ดร.ประกอบ กาญจนศูนย์ - อดีตรองปลัดกระทรวงเกษตรและสหกรณ์ / อดีตอธิบดีกรมวิชาการเกษตร กระทรวงเกษตรและสหกรณ์ - ดร.กิจจา ใจเย็น - อุปนายกสภามหาวิทยาลัยเทคโนโลยีราชมงคลตะวันออก / ผู้ทรงคุณวุฒิสภามหาวิทยาลัยเทคโนโลยีราชมงคลพระนคร / รองอธิบดีกรมประมง - ดร.อำนาจ สุนทรธรรม - อดีตเลขาธิการคุรุสภา สำนักงานเลขาธิการคุรุสภา กระทรวงศึกษาธิการ / อดีตที่ปรึกษารัฐมนตรีช่วยว่าการกระทรวงศึกษาธิการ - ดำรง ใคร่ครวญ - รองปลัดกระทรวงการต่างประเทศ / อดีตเอกอัครราชทูตไทยประจำประเทศมาเลเซีย / อดีตอธิบดีกรมเอเชียตะวันออก กระทรวงการต่างประเทศ - วินัย ทองลงยา - อดีตผู้พิพากษาหัวหน้าคณะในศาลฎีกา กระทรวงยุติธรรม / อดีตสมาชิกวุฒิสภา - พระราชภาวนาจารย์ (เผด็จ ทตฺตชีโว) - รองเจ้าอาวาสวัดพระธรรมกาย จังหวัดปทุมธานี - พล.อ.ประสงค์ หวลประไพ - ผู้อำนวยการกองกิจการพลเรือน กองทัพภาคที่ 2 / ที่ปรึกษารัฐมนตรีว่าการกระทรวงมหาดไทย / ราชองครักษ์พิเศษ - พล.อ.สุชาติ หนองบัว - ผู้ทรงคุณวุฒิพิเศษกองทัพบก / สมาชิกสภานิติบัญญัติแห่งชาติ / รองหัวหน้าฝ่ายกิจกรรมพิเศษคณะรักษาความสงบแห่งชาติ (คสช.) - พล.อ.สหชัย ชวนไชยสิทธิ์ - อดีตผู้อำนวยการสถานีวิทยุโทรทัศน์กองทัพบกช่อง 5 / อดีตผู้บัญชาการกองพลทหารม้าที่ 2 รักษาพระองค์ - พล.อ.สมชาย วิษณุวงศ์ - สมาชิกสภาผู้แทนราษฎรจังหวัดกาญจนบุรี / อดีตประธานคณะกรรมาธิการการทหาร สภาผู้แทนราษฎร - พล.ท.พรเทพ พัชราพันธุ์ - ผู้ทรงคุณวุฒิพิเศษกองทัพบก / อดีตรองผู้บัญชาการกองพลทหารราบที่ 9 (พล.ร.9) ค่ายสุรสีห์ - พล.ต.ประชุม พิบูลภานุวัธน์ - อดีตผู้บัญชาการกองพลทหารราบที่ 2 รักษาพระองค์ / สมาชิกวุฒิสภา - พ.อ.วันชนะ สวัสดี - นักแสดงนำภาพยนตร์ตำนานสมเด็จพระนเรศวรมหาราช / รองโฆษกกองทัพบก - พล.ต.อ.สมชาย มิลินทางกูร - อดีตรองผู้บัญชาการสำนักงานตำรวจแห่งชาติ / อดีตผู้บังคับการตำรวจทางหลวง - พล.ต.ท.มนตรี จำรูญ - อดีตผู้บัญชาการกองบัญชาการตำรวจสอบสวนกลาง สำนักงานตำรวจแห่งชาติ (ผบช.ก.) / อดีตผู้บัญชาการตำรวจภูธร ภาค 1 - พล.ต.ต.กมลสันติ กลั่นบุศย์ - อดีตผู้บังคับการตำรวจภูธรจังหวัดกาญจนบุรี / นายกสมาคมนักเรียนเก่าวิสุทธรังษี - จำลอง ธนะโสภณ - อดีตประธานคณะกรรมการการรถไฟแห่งประเทศไทย / สมาชิกสภาผู้แทนราษฎรจังหวัดกาญจนบุรี - โยธิน ทองคำ - อดีตรองปลัดกรุงเทพมหานคร / อดีตผู้อำนวยการสำนักนโยบายและแผนกรุงเทพมหานคร - สุรนันท์ วงศ์วิทยกำจร - กรรมการบริหารบริษัท ทีโอที จำกัด (มหาชน) / อดีตเลขาธิการคณะกรรมการกิจการโทรคมนาคมแห่งชาติ - สายัณห์ ถิ่นสำราญ - อดีตรองกรรมการผู้จัดการใหญ่และที่ปรึกษาอาวุโสบริษัท ทีโอที จำกัด (มหาชน) - ภาวุธ พงษ์วิทยภานุ - ผู้ก่อตั้งเว็บไซต์และกรรมการผู้จัดการตลาด.คอม / นายกสมาคมผู้ประกอบการพาณิชย์อิเล็กทรอนิกส์ไทย / นักธุรกิจE-Commerce - สันติ มณีกาญจน์ - อดีตผู้ว่าราชการจังหวัดเลย และอดีตผู้ว่าราชการจังหวัดหนองคาย - พิทยา สุนทรวิภาต - อดีตรองผู้ว่าราชการจังหวัดสุราษฎร์ธานี,จังหวัดร้อยเอ็ด,จังหวัดสกลนคร,จังหวัดอุดรธานี - พ.ต.หลวงพิชญายุทธกิจ (อิน มุสิกบุตร) - นักเรียนโรงเรียนนายร้อยพระจุลจอมเกล้าคนแรกของจังหวัดกาญจนบุรี - นายดาบเกียรติ ทองลงยา - สมาชิกสภาผู้แทนราษฎรคนแรกของจังหวัดกาญจนบุรี - น.พ.มานิตย์ สมประสงค์ - นักเรียนแพทย์มหาวิทยาลัยแพทยศาสตร์คนแรกของจังหวัดกาญจนบุรี - ขุนหิรัญประศาสน์ (กลม พัฒนมาศ) - นายกเทศมนตรีคนแรกของเทศบาลเมืองกาญจนบุรี - ไพบูลย์ พิมพ์พิสิฐถาวร - อดีตเลขานุการรัฐมนตรีว่าการกระทรวงการคลัง,รัฐมนตรีว่าการกระทรวงสาธารณสุข / สมาชิกสภาผู้แทนราษฎรจังหวัดกาญจนบุรี - ธงชาติ รักษากุล - อดีตอธิบดีกรมส่งเสริมการเกษตร กระทรวงเกษตรและสหกรณ์ / อดีตสมาชิกวุฒิสภาจังหวัดกาญจนบุรี / - ศรีชัย โรจนกุล - อดีตเสมียนตรามหาดไทย กรมมหาดไทย กระทรวงมหาดไทย / อดีตนายอำเภอทองผาภูมิ จังหวัดกาญจนบุรี - วสันต์ ภูษิตกาญจนา - อดีตรองนายกองค์การบริหารส่วนจังหวัดกาญจนบุรี / นายกสมาคมผู้ปกครองและครูโรงเรียนวิสุทธรังษี - ฉัตรพันธ์ เดชกิจสุนทร - อดีตสมาชิกสภาผู้แทนราษฎรจังหวัดกาญจนบุรี - ศตวรรษ เศรษฐกร - ดารา / นักร้อง / นักแสดง - ธนวัฒน์ ประสิทธิสมพร (นุ้ย EFM) - นักจัดรายการวิทยุ / นักแสดง / นักพากย์ - กิติพัทธ์ ชลารักษ์ - พิธีกรรายการ เทยเที่ยวไทย - เวฬุรีย์ ดิษยบุตร - มิสยูนิเวิร์สไทยแลนด์ 2557 / นักแสดง / พิธีกรรายการสตรอเบอรี่ชีสเค้ก - นันทิกานต์ สิงหา - นักแสดง / พิธีกรรายการ สตรอเบอรี่ชีสเค้ก - ศุภกิตต์ พึ่งพระเดช - นักแสดง / นักเต้น - กังสดาล วงษ์ดุษฎีกุล - มิสทิฟฟานี่ยูนิเวิร์ส 2551 - ไทธัญญ์ นีระพล (DJ ข้าว Seed 97.5 Fm) - นักจัดรายการวิทยุSeed 97.5 Fm - ศักดิ์ดา แก้วบัวดี - นักแสดงภาพยนตร์รางวัลปาล์มทองคำ จากงานเทศกาลภาพยนตร์เมืองคานส์ครั้งที่ 63 ณ ประเทศฝรั่งเศส - ด.ต.ปราโมทย์ ธีระวิวัฒน์ - อดีตนักแบตมินตันชายคู่มือวางอันดับ 2 ของโลก / เหรียญทองซีเกมส์ 1999 และ 2 เหรียญเงินเอเชียนเกมส์ - ร.ต.อ.สมพร ใจสิงหล - นักกีฬาเซปักตะกร้อ ทีมชาติไทย / เหรียญทองเอเชียนเกมส์ 2006,เอเชียนเกมส์ 2014 / เหรียญทองซีเกมส์ 2013,ซีเกมส์ 2015,ซีเกมส์ 2017 - ร.ต.อ.วันสว่าง สวัสดี - นักกีฬากรีฑา ทีมชาติไทย / เหรียญทองซีเกมส์ 2007 / เหรียญเงินซีเกมส์ 2003,ซีเกมส์ 2005 / เหรียญทองแดงซีเกมส์ 2009 - อนันต์ คงเจริญ - นักกีฬาฟุตบอล ทีมชาติไทย / เหรียญทองกีฬาแหลมทอง 1965 - เดชา พิศมัย - นักกีฬาคาราเต้ ทีมชาติไทย / เหรียญทองแดงซีเกมส์ 2007 - น.ท.วันแรม ไชยโกมินทร์ - นักกีฬารักบี้ ทีมชาติไทย - ปฏิภาณ เพ็ชรพูล - นักกีฬาฟุตบอล ทีมชาติไทย</doc>
