<doc id="838224" url="https://th.wikipedia.org/wiki?curid=838224" title="องค์การบริหารส่วนตำบลเปือยใหญ่">องค์การบริหารส่วนตำบลเปือยใหญ่ องค์การบริหารส่วนตำบลเปือยใหญ่ เป็นองค์กรปกครองส่วนท้องถิ่นแห่งหนึ่งในอำเภอโนนศิลา จังหวัดขอนแก่น มีลักษณะพื้นที่ราบสูงสลับกับที่ลุ่มเป็นบางแห่ง พื้นที่ส่วนใหญ่เป็นที่ดอน ส่วนที่ราบดินส่วนใหญ่มีปัญหาคือดินจืด ดินเค็ม ดินมีกรวดทราย ไม่มีแม่น้ำสายสำคัญไหลผ่าน  แต่มีหนองน้ำขนาดใหญ่ไว้เก็บกักน้ำเพื่อใช้ในการเกษตร คือ หนองนาฮี ซึ่งตั้งอยู่ที่หมู่ที่ 5 บ้านชาติข้อมูลทั้วไป ข้อมูลทั้วไป. ประวัติ ตำบลเปือยใหญ่ สาเหตุที่ชื่อ "เปือยใหญ่" เพราะมีบ้านเปือยใหญ่เป็นจุดศูนย์กลางของตำบล โดยมีชุมชนอยู่อย่างหนาแน่นและมีต้นเปือยใหญ่เป็นสัญลักษณ์ประจำหมู่บ้าน โดยเชื่อว่าบ้านเปือยใหญ่ นั้นมีมานานเมื่อครั้งในสมัยเมืองชลบถวิบูลย์ เพราะชุมชนแถบนี้ตามหลักฐานตำบลเปือยใหญ่ มีมานานก่อนตำบลข้างเคียง แต่เมื่ออำเภอชนบท ถูกทางราชยุบรวมเข้ากับอำเภอบ้านไผ่ จึงเริ่มปรากฏหลักฐานชัดเจน ตำบลที่แยกออกจากตำบลเปือยใหญ่ คือ ตำบลโนนศิลา ตำบลหนองปลาหมอ ตำบลโนนแดง(แยกออกจากตำบลโนนศิลาอีกที) โดยมีประกาศเมื่อวันที่ 5 กรกฎาคม พ.ศ. 2516 ให้จัดตั้งเป็น สภาตำบลเปือยใหญ่ ต่อมาเมื่อปี พ.ศ. 2539 ทางกระทรวงมหาดไทยได้ประกาศจัดตั้ง กิ่งอำเภอโนนศิลา อำเภอบ้านไผ่ ตำบลเปือยใหญ่จึงได้โอนมารวมอยู่ในการปกครองของกิ่งอำเภอโนนศิลา และเป็น อำเภอโนนศิลา ในปัจจุบัน จนกระทั่งเมื่อวันที่ 16 ธันวาคม พ.ศ. 2539 สภาตำบลเปือยใหญ่ ได้รับประกาศจากกระทรวงมหาดไทยให้เปลี่ยกฐานะจากสภาตำบลเป็นองค์การบริหารส่วนตำบล โดยจัดเป็นองค์การบริหารส่วนตำบลขนาดกลาง (ชั้น 3) จนปัจจุบัน  ที่ตั้งและอาณาเขต องค์การบริหารส่วนตำบลเปือยใหญ่ ตั้งอยู่ทางทิศตะวันตกเฉียงเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดกับเขต องค์การบริหารส่วนตำบลเมืองเพีย (อำเภอบ้านไผ่) , เทศบาลตำบลชลบถวิบูลย์ (อำเภอชนบท) - ทิศตะวันออก ติดกับเขต องค์การบริหารส่วนตำบลโนนแดง - ทิศใต้ ติดกับเขต องค์การบริหารส่วนตำบลหนองปลาหมอ - ทิศตะวันตก ติดกับเขต องค์การบริหารส่วนตำบลกุดเพียขอม (อำเภอชนบท)การเมืองการปกครองเขตปกครอง การเมืองการปกครอง. เขตปกครอง. องค์การบริหารส่วนตำบลเปือยใหญ่ ปกครองครอบคุมพื้นที่ตำบลเปือยใหญ่ทั้งตำบลการเมือง การเมือง. คณะผู้บริหาร- นายกองค์การบริหารส่วนตำบลเปือยใหญ่ 1 คน - รองนายกองค์การบริหารส่วนตำบลเปือยใหญ่ 2 คน - เลขานุการนายกองค์การบริหารส่วนตำบลเปือยใหญ่ 1 คน ดังนี้ สมากชิกสภา- สภาองค์การบริหารส่วนตำบลเปือยใหญ่การศึกษา การศึกษา. องค์การบริหารส่วนตำบลเปือยใหญ่ จัดการศึกษา ดังนี้- ศูนย์พัฒนาเด็กเล็ก องค์การบริหารส่วนตำบลเปือยใหญ่ผลิตภัณฑ์ชุมชน ผลิตภัณฑ์ชุมชน. องค์การบริหารส่วนตำบลเปือยใหญ่ มีกลุ่มอาชีพ ดังนี้- ทอผ้าไหม หมู่ 5 บ้านชาติ กลุ่มสตรีทอผ้าไหม หมู่ 5 บ้านชาติ จำนวนสมาชิก 20 คน โดยเป็นการรวมกลุ่มของสตรีในหมู่บ้าน เมื่อปี พ.ศ. 2539 เพื่อดำเนินกิจกรรมที่เป็นประโยชน์ และส่งเสริมอาชีพสตรีภายในหมู่บ้าน ต่อมาได้ระดมทุนโดยการออกหุ้น ๆ ละ 100 บาท เพื่อรวมกันจัดตั้เนกลุ่มสตรีทอผ้าไหมขึ้น- หมี่ลายนกยูงและลายผักแว่น หมู่ 1 บ้านเปือยใหญ่ เป็นกลุ่มสตรีในหมู่บ้านที่เป็นแม่บ้านใช้เวลาว่างจากการประกอบอาชีพ รวมกันผลิตผ้าไหมเพื่อพัฒนาฝีมือในการผลิตให้ได้มาตรฐาน อาชีพหลัก ทำนา อาชีพเสริม ทำหัตถกรรม- ผ้าฝ้ายมัดหมี่ หมู่ 2 บ้านเปือยใหญ่ - ทอผ้าฝ้าย หมู่ 2 บ้านเปือยใหญ่</doc>
