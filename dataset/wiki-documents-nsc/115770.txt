<doc id="115770" url="https://th.wikipedia.org/wiki?curid=115770" title="เคต ฮัดสัน">เคต ฮัดสัน เคต แกรี ฮัดสัน () เกิดเมื่อวันที่ 19 เมษายน ค.ศ. 1979 เป็นนักแสดงชาวอเมริกัน ได้รับการเสนอชื่อเข้าชิงรางวัลออสการ์ จากภาพยนตร์เรื่อง Almost Famous ในปี 2000ประวัติ ประวัติ. เคท ฮัดสัน เกิดเมื่อวันที่ 19 เมษายน ค.ศ. 1979 ในลอสแอนเจลิส เป็น บุตรสาวของนักแสดงสาว โกลดี้ ฮอว์น และนักแสดงตลกทางทีวีในช่วงปี 1970 บิล ฮัดสัน ซึ่งต่อมาพ่อและแม่ของเธอได้หย่าร้างกัน เมื่อเธออายุได้เพียง 18 เดือน และเติบโตมาด้วยการเลี้ยงดูของแม่และเพื่อนนักแสดงหญิงด้วยกัน คือ เคิร์ท รัสเซล ฮัดสันได้ตัดสินใจที่จะดำเนินอาชีพทางด้านการแสดงด้วยตัวของเธอเอง เธอจัดตั้งบริษัทขึ้นมาบริษัทหนึ่ง และเป็นแขกรับเชิญในภาพยนตร์ดราม่าทางทีวีเรื่อง Party of Five ในปี 1996 เธอได้เข้าศึกษาในโรงเรียน โรงเรียนศิลปะทิสช์แห่งมหาวิทยาลัยนิวยอร์กได้ แต่ก็พักการเรียนไปหนึ่งปี เพื่อหันไปเน้นด้านการแสดงโดยเฉพาะ และในปี 1998 เธอได้ปรากฏตัวในภาพยนตร์ฟอร์มเล็กเรื่อง Desert Blue แสดงร่วมกับ คริสติน่า ริชซี่ และ เคซี่ แอฟเฟล็ก และในปี 1999 ได้รับบทเด่นในภาพยนตร์เรื่อง 200 Cigarettes ซึ่งเป็นภาพยนตร์คอเมดี้ที่ได้รับเสียงวิพากย์วิจารณ์ไม่ดีเลย ในปี 2000 เธอรับงานเป็นนักแสดงสมทบ เป็นนักศึกษาสาวบริสุทธิ์ในมหาวิทยาลัย ในภาพยนตร์สยองขวัญวัยรุ่น เรื่อง Gossip เป็นภาพยนตร์ที่ไม่ประสบความสำเร็เท่าไหร่ แต่ในช่วงสิ้นปี 2000 เธอได้รับเสียงวิจารณ์ในทางที่ดี กับภาพยนตร์เรื่อง Almost Famous ที่ถือว่าเป็นการแสดงที่เรียกว่าสร้างชื่อที่สุด ในบทของ เพนนี เลน ผู้นำกลุ่ม Band-Aids ซึ่งเป็นเรื่องจริงของผู้กำกับและนักเขียนบท คาเมรอน โคร์ว จากภาพยนตร์เรื่องนี้เองทำให้เคตได้รับรางวัลลูกโลกทองคำ และยังได้รับการเสนอชื่อเข้าชิงรางวัลออสการ์ สาขานักแสดงสมทบหญิงดีเด่น อีกด้วย ในปีเดียวกัน ฮัดสันมีผลงานอีกครั้งของผู้กำกับ โรเบิร์ต อัลท์แมน ในเรื่อง Dr. T and the Women ภาพยนตร์เรื่องนี้ได้แสดงร่วมกับ ริชาร์ด เกียร์ ฟาร์ร่าห์ ฟอว์เซ็ต และลีฟ ไทเลอร์ และในปี 2002 เธอก็มีผลงานในเรื่อง Four Feathers ภาพยนตร์แนวชีวิตในช่วงที่เกิดสงคราม ที่เธอเล่นประกบคู่กับ ฮีธ เลดเจอร์ และในปี 2003 เธอได้รับเสียงตอบรับจากคนดูดีมาก ถึงแม้ว่าในตัวนักวิจารณ์เองจะไม่ใช่ก็ตาม ในภาพยนตร์แนวโรแมนติก ปนคอเมดี้เรื่อง How To Lose A Guy in 10 Days ที่ประกบคู่กับ แม็คธิว แม็คคอนาฮีย์ ฮัดสันได้แต่งงานกับคริส โรบินสัน นักร้องนำวงร็อก เดอะ แบล็ก โคร์วส เมื่อปี 2000 ที่ฟาร์มปศุสัตว์ในโคโลราโด มีลูกชายด้วยกันชื่อ ไรเดอร์ รัสเซลล์ โรบินสัน เมื่อวันที่ 7 มกราคม ค.ศ. 2004 แต่แล้วทั้งคู่ประกาศแยกทางกันเมื่อวันที่ 18 พฤศจิกายน ค.ศ. 2006</doc>
