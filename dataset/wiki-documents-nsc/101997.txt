<doc id="101997" url="https://th.wikipedia.org/wiki?curid=101997" title="แอร์บัส เอ320">แอร์บัส เอ320 แอร์บัส เอ 320 (Airbus A320 Family) เป็นอากาศยานประเภทลำตัวแคบที่มีพิสัยบินระยะใกล้ถึงปานกลาง ผลิตโดยแอร์บัส เอส.เอ.เอส. เริ่มให้บริการครั้งแรกเมื่อปีพ.ศ. 2531 โดยแอร์ฟรานซ์ และยังคงได้รับความนิยมจนถึงปัจจุบัน รุ่นของ เอ 320 รวมถึง A318, A319, A320 และ A321 ในปัจจุบันเรียกถึงด้วยชื่อว่า A320ceo (current engine option) อันสืบเนื่องจากการเปิดตัวรุ่นใหม่ ได้แก่ A320neo โรงงานประกอบสุดท้ายอยู่ที่ตูลูส ประเทศฝรั่งเศส และ ฮัมบวร์ก ประเทศเยอรมนี และยังมีที่ เทียนจิน ที่เปิดใช้ในปีค.ศ. 2009 เพื่อผลิตเครื่องบินให้กับสายการบินของประเทศจีน แอร์บัส ตระกูล เอ 320 นี้สามารถจุผู้โดยสารได้ถึง 220 คน และมีพิสัยการบินตั้งแต่ 3,100 ถึง 12,000 กิโลเมตร โดยขึ้นอยู่กับรุ่นผลิต สมาชิกรุ่นแรกของแอร์บัส ตระกูล เอ 320 คือ A320 ซึ่งเปิดตัวเมื่อเดือนมีนาคม ค.ศ. 1984 และขึ้นบินครั้งแรกในวันที่ 22 กรกฎาคม ค.ศ. 1987 และจากนั้นไม่นานก็มีรุ่นใหม่อื่นๆ ออกมา ได้แก่ A321 (ส่งมอบในปีค.ศ. 1994) A319 (ค.ศ. 1996) และ A318 (ค.ศ. 2003) โดยเครื่องบินในรุ่นของ เอ 320 นั้นเป็นเครื่องบินรุ่นแรกที่เริ่มใช้ระบบบังคับการบินแบบ fly-by-wire และยังเริ่มใช้การควบคุมโดยสติ๊กด้านข้าง ซึ่งนับเป็นครั้งแรกสำหรับเครื่องบินพาณิชย์ และนอกจากนี้ยังมีการพัฒนาอื่นๆ อีกมากมายตั้งแต่เปิดตัวเครื่องบินรุ่นนี้ขึ้น ณ วันที่ 31 กรกฎาคม ค.ศ. 2015 แอร์บัสมียอดส่งมอบเครื่องบินตระกูล เอ 320 ถึง 6,668 ลำ และนอกจากนี้ยังมีคำสั่งซื้ออีก 5,161 ลำ ทำให้ เอ 320 เป็นเครื่องบินพาณิชย์ที่มีการยอดจำหน่ายสูงสุดในระหว่างปีค.ศ. 2005 ถึง 2007 และยังเป็นเครื่องบินรุ่นเดียวที่มียอดขายสูงสุดเป็นอันดับหนึ่ง เครื่องบินแอร์บัส เอ 320 นั้นเป็นเครื่องบินยอดนิยมในหมู่สายการบินต่างๆ รวมถึงสายการบินต้นทุนต่ำ เช่น อีซี่ย์เจ็ต ซึ่งได้ซื้อรุ่น A319 และ A320 เพื่อแทนที่โบอิง 737 โดยมีลูกค้าที่ใช้ประจำการมากที่สุด คือ ยูเอสแอร์เวย์ (276 ลำ)รุ่นเอ 320/เอ 321 neo รุ่น. เอ 320/เอ 321 neo. เอ320นีโอ และเอ321นีโอ จะลดการใช้เชื้อเพลิงลงถึงร้อยละ 15 ของเครื่องยนต์แบบปรกติที่ใช้กับแอร์บัส เอ320 เอ321 ในปัจจุบัน โดยขนาดเครื่องยนต์ของ เอ320นีโอ เอ321นีโอ จะมีขนาด 81 นิ้ว จากเดิมที่มีขนาด 68 นิ้วในปัจจุบัน (a320ceo - Current Engine Option) ซึ่งจะทำให้เครื่องยนต์มีประสิทธิภาพมากขึ้นเอ 320/เอ 321 Sharklet เอ 320/เอ 321 Sharklet. Sharklet เป็นอุปกรณ์ปลายปีก (wing tip) ที่แอร์บัส บริษัทผู้ผลิตเครื่องบินของยุโรป ได้ออกแบบใหม่สำหรับเครื่องบินรุ่น เอ320/เอ321 ที่จะช่วยลดการไหลเวียนของอากาศที่มีแรงดันสูงใต้ปีกไปยังพื้นที่เหนือปีกที่อากาศมีแรงดันตํ่ากว่า และยังช่วยลดแรงดึงที่ปลายปีกของเครื่องบิน ซึ่งจะช่วยให้ประหยัดการใช้เชื้อเพลิงลงถึงร้อยละ 4 จาก wing tip แบบเดิม หรือทำให้เครื่องบินมีพิสัยบินได้ไกลขึ้นราว 100 ไมล์ทะเลหรือบรรทุกน้ำหนักได้มากขึ้นอีก 450 กิโลกรัมเอ 320 เอ 320. แอร์บัสออก เอ 320-100 และ เอ 320-200 มีพิสัยบินประมาณ 5,400 กิโลเมตร (2,900 ไมล์ทะเล) สามารถจุผู้โดยสารได้ 150 คน โดยรุ่น -200 จะได้รับความนิยมมากกว่าเนื่องจากวิงเฟนซ์ ที่ทำให้เพิ่มประสิทธิภาพในการบิน และบินได้ไกลกว่ารุ่น -100 ซึ่งมีการผลิตออกมาเพียง 21 ลำเท่านั้น คู่แข่งสำคัญคือ โบอิง 737-800เอ 319 เอ 319. ปรับปรุงจาก 320 โดยเปลี่ยนความยาวลำตัวเครื่องให้สั้นลง แต่ใช้ปริมาณเชื้อเพลิงเท่ากับ 320-200 ทำให้บรรทุกผู้โดยสารได้ 124 คน และมีพิสัยบินประมาณ 7,200 กิโลเมตร (3,900 ไมล์ทะเล) โดยทั้ง 320 และ 319 ต่างก็ได้รับความนิยมมากกว่ารุ่นอื่นๆในตระกูล 320 โดยมีลูกค้าสำคัญอย่างอีซี่ย์เจ็ตสายการบินตุ้นทุนต่ำ ซึ่งจัดที่นั่งใหม่เป็น 156 ที่นั่ง ในการจัดแบบชั้นประหยัดอย่างเดียว ให้บริการอยู่กว่า 120 ลำ คู่แข่งสำคัญคือ โบอิง 737-700เอ 319CJ เอ 319CJ. เป็นการปรับเปลี่ยนให้เป็นเครื่องบินส่วนตัว และเพิ่มถังเชื้อเพลิงแทนที่ห้องสินค้าทำให้เพิ่มพิสัยบินเป็น 12,000 กิโลเมตร (6,500 ไมล์ทะเล) และแม้ต้องการจะปรับมาใช้เป็นเครื่องบินโดยสารก็สามารถปรับเปลี่ยนมาเป็น เอ 319 แบบมาตรฐานได้ดังเดิม ในบางครั้งเครื่องบินรุ่นนี้จะถูกเรียกว่า ACJ หรือ แอร์บัส คอร์ปอเรต เจ็ต คู่แข่งสำคัญคือ โบอิงบิซิเนสเจ็ต ที่ใช้เครื่องของ737-700, กัลฟ์สตรีม วี และบอมบาร์เดียร์ โกลบอล เอกซ์เพรสเอ 319LR เอ 319LR. โดยรุ่นนี้จะจัดที่นั่งเป็นชั่นธุรกิจทั้งหมด ประมาณ 48 ที่นั่ง มีพิสัยบินประมาณ 8,300 กิโลเมตร (4,500 ไมล์ทะเล) โดยมีรุ่นที่คล้ายกันอย่าง 737-700ER เป็นคู่แข่งสำคัญเอ 321 เอ 321. ปรับปรุงจาก 320 โดยเพิ่มความยาวลำตัวเครื่อง และเพิ่มขนาดพื้นที่ของปีก เพื่อแข่งขันกับ 737-900/-900ER และ757 เพียงแต่ 321 มีพิสัยไม่เพียงพอสำคัญเที่ยวบินข้ามมหาสมุทรแอตแลนติกอย่าง 757 321-100 สามารถจุผู้โดยสารได้ 186 ที่นั่ง มีพิสัยบิน 4,300 กิโลเมตร (2,300 ไมล์ทะเล) 321-200 สามารถจุผู้โดยสารได้ 186 ที่นั่ง แต่เพิ่มความจุเชื้อเพลิง ทำให้มีพิสัยบินไกลมากขึ้นเป็น 5,500 กิโลเมตร (3,000 ไมล์ทะเล)เอ 318 เอ 318. รู้จักกันในชื่อ มินิแอร์บัส เนื่องจากเป็นรุ่นที่มีขนาดเล็กที่สุดของตระกูล 320 โดยมีความยาวสั้นกว่า 319 อยู่ 6 เมตร และหนักน้อยกว่าอยู่ 14 ตัน ทำให้สามารถจุผู้โดยสาร 109 ที่นั่ง ในการจัดแบบ 2 ชั้นบิน มีพิสัยบินประมาณ 2,750 ถึง 6,000 กิโลเมตร โดยสามารถแข่งขันได้กับ 737-600 และดักลาส ดีซี-9 และโบอิงก็ได้พัฒนารุ่น โบอิง 717 มาแข่งเช่นกันเอ 318 อีลีท เอ 318 อีลีท. ในวันที่ 10 พฤศจิกายน พ.ศ. 2548 แอร์บัสได้เปิดตัวเครื่องบินส่วนตัว เอ 318 อีลีท เพื่อแข่งขันในตลาดพิสัยบินปานกลาง จุผู้โดยสารประมาณ 14 - 18 ที่นั่งข้อมูลจำเพาะการจำหน่ายยอดการส่งมอบ การจำหน่าย. ยอดการส่งมอบ. ข้อมูล ณ เมษายน พ.ศ. 2550เครื่องบินที่ใกล้เคียงกันเครื่องบินที่คล้ายกันเครื่องบินที่ใกล้เคียงกัน. เครื่องบินที่คล้ายกัน. - โบอิง 737 - โบอิง 757-200 - แมคดอนแนลล์ดักลาสเอ็มดี-80 - ตูโปเลฟ ตู-204 - โบอิง 727</doc>
