<doc id="296109" url="https://th.wikipedia.org/wiki?curid=296109" title="ศันสนีย์ นาคพงศ์">ศันสนีย์ นาคพงศ์ ศันสนีย์ นาคพงศ์ ที่ปรึกษารัฐมนตรีว่าการกระทรวงการคลัง อดีตรัฐมนตรีประจำสำนักนายกรัฐมนตรี และโฆษกประจำสำนักนายกรัฐมนตรี ในรัฐบาลยิ่งลักษณ์ ชินวัตร อดีตรองโฆษกประจำสำนักนายกรัฐมนตรี ในรัฐบาล พันตำรวจโท ทักษิณ ชินวัตร, อดีตสมาชิกสภาผู้แทนราษฎร พรรคพลังธรรม, อดีตกรรมการบริหารพรรคไทยรักไทย, อดีตผู้ประกาศข่าว สถานีโทรทัศน์สีกองทัพบกช่อง 7 ซึ่งมีชื่อเสียงคู่กับจักรพันธุ์ ยมจินดา และเอกชัย นพจินดาประวัติ ประวัติ. ศันสนีย์มีชื่อเล่นว่า "ติ๋ว" เกิดเมื่อวันที่ 4 มีนาคม พ.ศ. 2502 ที่ตำบลคุ้งสำเภา อำเภอมโนรมย์ จังหวัดชัยนาท สำเร็จการศึกษาระดับอนุปริญญานิติศาสตร์ จากมหาวิทยาลัยธรรมศาสตร์ และปริญญาตรีสาขารัฐศาสตร์ จากมหาวิทยาลัยรามคำแหง มีชื่อเสียงจากการเป็นนักแสดงภาพยนตร์ไทย และนักร้องที่มีชื่อเสียง ผลงานที่สร้างชื่ออาทิ เพลงสาวเชียงราย ที่แต่งโดย ว.วัชญาณ์ และเพลง คนเก่งคนดี ซึ่งประกอบละครโทรทัศน์เรื่อง ทางช้างเผือก ต่อมาศันสนีย์เข้าสู่วงการโทรทัศน์ เริ่มจากการเป็นผู้ประกาศรายการ และผู้ประกาศข่าวเด็ดเจ็ดสีภาคค่ำ, พิธีกรรายเกมโชว์ นาทีทอง คู่กับ ธรรมรัตน์ นาคสุริยะ และ พลากร สมสุวรรณ, บรรยายสารคดีโทรทัศน์ต่างๆ ผลงานที่สร้างชื่อคือรายการ จดหมายเหตุกรุงศรี ซึ่งช่อง 7 สีผลิตให้แก่ธนาคารกรุงศรีอยุธยา ออกอากาศในช่วงข่าวภาคค่ำ, ควบคุมการผลิตละครเช่น พ่อม่ายทีเด็ด กระท่อมโสมจันทร์ น้ำตาลใกล้มด ผู้ชายก็ท้องได้ มัจจุราชสีน้ำผึ้ง เป็นต้น, ควบคุมการผลิตรายการสารคดี 1 ในเมืองไทย โดยเธอทำงานอยู่ในวงการนี้ประมาณ 20 ปีงานการเมือง งานการเมือง. ศันสนีย์ได้รับเลือกตั้งเป็นสมาชิกสภาผู้แทนราษฎร ในปี พ.ศ. 2538-2539 สังกัดพรรคพลังธรรม ต่อมาดำรงตำแหน่งรองโฆษกประจำสำนักนายกรัฐมนตรี ในรัฐบาล พันตำรวจโท ทักษิณ ชินวัตร สองสมัย แต่เมื่อวันที่ 30 พฤษภาคม พ.ศ. 2550 คณะตุลาการรัฐธรรมนูญวินิจฉัยให้ยุบพรรคไทยรักไทย โดยเพิกถอนสิทธิทางการเมืองเป็นเวลา 5 ปี เนื่องจากเป็นหนึ่งในกรรมการบริหารพรรค 111 คน ต่อมาหลังจากพ้นกำหนด 5 ปี วันที่ 5 มิถุนายน พ.ศ. 2555 เข้ารับตำแหน่งโฆษกประจำสำนักนายกรัฐมนตรี ในรัฐบาลยิ่งลักษณ์ ชินวัตร สืบต่อจากอนุสรณ์ เอี่ยมสะอาด รองโฆษกประจำสำนักนายกรัฐมนตรี รักษาการโฆษกฯ ต่อมาได้รับแต่งตั้งเป็นรัฐมนตรีประจำสำนักนายกรัฐมนตรี ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3) และถูกปรับออกจากตำแหน่งในเดือนมิถุนายน พ.ศ. 2556 ต่อมาได้รับแต่งตั้งเป็นที่ปรึกษารัฐมนตรีว่าการกระทรวงการคลัง (กิตติรัตน์ ณ ระนอง)เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม)</doc>
