<doc id="615771" url="https://th.wikipedia.org/wiki?curid=615771" title="หม่อมเจ้าลักษณากร เกษมสันต์">หม่อมเจ้าลักษณากร เกษมสันต์ หม่อมเจ้าลักษณากร เกษมสันต์ (9 เมษายน พ.ศ. 2445 - 18 กุมภาพันธ์ พ.ศ. 2520) เป็นพระโอรสในพระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์ และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าลักษณากร เกษมสันต์ ประสูติเมื่อ 9 เมษายน พ.ศ. 2445 จบชั้นมัธยม 8 จากโรงเรียนสวนกุหลาบวิทยาลัยในปี พ.ศ. 2461 ต่อมาในปี พ.ศ. 2463 ได้รับทุนไปศึกษาต่อที่ประเทศอังกฤษในพระอนุเคราะห์ของพระเจ้าบรมวงศ์เธอ กรมพระจันทบุรีนฤนาถ เสนาบดีกระทรวงการคลังและกระทรวงเกษตรพาณิชย์คมนาคม ณ มหาวิทยาลัยเคมบริดจ์ ในสาขาวิชาพฤกษอนุกรมวิธาน ได้มีโอกาสฝึกงานที่สวนพฤกษชาติคิว และฝึกงานกับศาสตราจารย์แห่งมหาวิทยาลัยอะเบอร์ดีน หม่อมเจ้าลักษณากร เกษมสันต์ รับราชการในปลายสมัยรัชกาลที่ 6 ถึงต้นรัชกาลปัจจุบัน เคยดำรงตำแหน่งหัวหน้ากองพืชพรรณ กระทรวงเกษตรและสหกรณ์ ทรงเป็นนักสำรวจพรรณไม้ที่สำคัญของไทย ทรงเก็บรวบรวมพรรณไม้ในภาคกลาง ภาคตะวันออกเฉียงเหนือ และภาคใต้ ไว้ที่พิพิธภัณฑ์พืช กรมวิชาการเกษตร ภายหลังได้รับพระมหากรุณาธิคุณโปรดเกล้าแต่งตั้งให้เป็นราชบัณฑิตประเภทวิทยาศาสตร์ชีวภาพ สาขาเกษตรศาสตร์ เมื่อวันที่ 30 กันยายน พ.ศ. 2485 หม่อมเจ้าลักษณากร เสกสมรสกับหม่อมเจ้าศรีสอางค์นฤมล วรวรรณ พระธิดาในพระเจ้าบรมวงศ์เธอ พระองค์เจ้าวรวรรณากร กรมพระนราธิปประพันธ์พงศ์ มีโอรส-ธิดา 5 ท่าน พระองค์สิ้นชีพิตักษัยเมื่อ 18 กุมภาพันธ์ พ.ศ. 2520เครื่องราชอิสริยาภรณ์</doc>
