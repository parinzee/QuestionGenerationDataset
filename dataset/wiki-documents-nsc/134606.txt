<doc id="134606" url="https://th.wikipedia.org/wiki?curid=134606" title="ธนพล อินทฤทธิ์">ธนพล อินทฤทธิ์ ธนพล อินทฤทธิ์ เกิดเมื่อวันที่ 18 พฤศจิกายน พ.ศ. 2507 ที่จังหวัดกาฬสินธุ์ เป็นนักร้อง, นักดนตรี และนักแต่งเพลงชาวไทยประวัติ ประวัติ. เสือ จบการศึกษาจากสถาบันเทคโนโลยีราชมงคล วิทยาเขตภาคตะวันออกเฉียงเหนือ และมหาวิทยาลัยรามคำแหง เข้าสู่วงการเพลงด้วยการตั้งวงดนตรีของตนเองร่วมกับเพื่อน ๆ และญาติ ๆ ในชื่อ เฉียงเหนือ เป็นวงแบ็กอัพรวมถึงร่วมเล่นกับวงอื่นตระเวนเล่นทั่วไปตามพื้นที่ภาคตะวันออกเฉียงเหนือ จากนั้นก็ได้เข้าทำงานในสังกัด บริษัท อาร์เอส โปรโมชั่น (ปัจจุบัน ใช้ชื่อว่า บริษัท อาร์เอส จำกัด (มหาชน)) ในฐานะฝ่ายศิลป์และคอสตูม โดยเป็นผู้ออกแบบปกอัลบั้มชุดที่ 6 ให้กับฟรุตตี้ และแต่งเพลงให้กับศิลปินหลายรายในค่าย เช่น ฟรุตตี้ และที่ประสบความสำเร็จเป็นที่รู้จักกันเป็นอย่างดี คือ เก็บตะวัน ซึ่งเป็นเพลงเปิดตัวของอิทธิ พลางกูร และเพลงนี้ก็ได้กลายมาเป็นเอกลักษณ์ประจำตัวของอิทธิและได้รับความนิยมมาปัจจุบัน รวมถึงแต่งให้กับศิลปินต่างค่ายด้วย เช่น เบิร์ด–ธงไชย แมคอินไตย์, เทียรี่ เมฆวัฒนา จากนั้นจึงเริ่มทำงานเบื้องหลังให้แก่ศิลปินรายต่าง ๆ ของอาร์เอส โดยเป็นโปรดิวเซอร์ แต่งเพลง ทำนอง รวมทั้งเป็นแมวมองด้วย ด้วยการขอโอกาสจากผู้บริหารค่าย ซึ่งศิลปินที่เข้าสู่วงการด้วยการชักชวนของเสือ ได้แก่ ไฮ-ร็อก, เอาท์ไซเดอร์, แร็พเตอร์ เป็นต้น เสือได้เป็นที่รู้จักอย่างกว้างขวางในปี พ.ศ. 2537 เมื่อได้ออกอัลบั้มชุดแรกในชีวิตกับทางอาร์เอส ในชื่อชุด ทีของเสือ มีเพลงที่ได้รับความนิยม เช่น รักคงยังไม่พอ, กระดาษห่อไฟ, ชีวิตหนี้, เรือลำหนึ่ง, 18 ฝน เป็นต้น และได้เล่นคอนเสิร์ตช็อต ชาร์จ ช็อค ร็อก คอนเสิร์ต ครั้งที่ 2 ในชื่อ เสืออำพัน ในเดือนสิงหาคม ปีเดียวกัน ที่สนามกีฬากองทัพบก ร่วมกับเป้–สุรัช ทับวัง และเจี๊ยบ–พิสุทธิ์ ทรัพย์วิจิตร ด้วย ในปี พ.ศ. 2541 เสือได้ย้ายสังกัดไปเซ็นสัญญากับค่ายเมกเกอร์เฮดในเครือแกรมมี่ เอ็นเตอร์เทนเมนท์ (ปัจจุบันคือ จีเอ็มเอ็ม แกรมมี่) และได้ออกอัลบั้มชุดที่สอง ชื่อ ใจดีสู้เสือ มีเพลงที่ได้รับความนิยม คือ เศษ, ใจดีสู้เสือ, ดูโง่โง่, มีอะไรยั่งยืน เป็นต้น รวมถึงแต่งเพลงให้ศิลปินในสังกัดแกรมมี่ทั้งไบรโอนี่, ธงไชย แมคอินไตย์ ในปี พ.ศ. 2546 เสือ ได้ขึ้นเป็นผู้บริหารค่ายมิวสิก อาร์มี่ ในเครือ จีเอ็มเอ็ม แกรมมี่ จากนั้น ได้ทำงานเบื้องหลังควบคู่ไปกับการออกอัลบั้มต่อไป โดยมี จิตติพล บัวเนียม เป็นโปรดิวเซอร์ในการออกอัลบั้มเพลง บทเพลงของเสือเกือบทุกเพลงจะเขียนเองโดยตลอด มักมีกลิ่นอายของเพลงเพื่อชีวิตเจือปน มีภาษาและเนื้อหาเป็นเอกลักษณ์ของตน สะท้อนถึงปัญหาการใช้ชีวิตในสังคม และมุมมองการใช้ชีวิตด้วย แม้จะไม่มีใครจัดว่าเสือเป็นศิลปินนักดนตรีเพื่อชีวิตก็ตาม แต่ผลงานเพลงคุณภาพแต่ละอัลบั้มที่เสือทำ ล้วนแล้วมาจากความตั้งใจจริง ด้านชีวิตครอบครัว เสือมีลูกชายและลูกสาวทั้งหมด 3 คน คือ เพลง–ธนิสสา, เพื่อน–เมธิสสา และภูมิ–ภูมิธฤทธิ์ ซึ่งคนโต (เพลง–ธนิสสา อินทฤทธิ์) เป็น 1 ในสมาชิกวงเกิร์ลกรุป ไกอาผลงานสตูดิโออัลบั้มผลงาน. สตูดิโออัลบั้ม. - ทีของเสือ (2537) - ใจดี...สู้เสือ (2541) - คนใช้ชีวิต (2543) - ช่องว่างในหัวใจ (2546) - รักคนไทย (2548) - ทวีคูณ (2551)อัลบั้มรวมเพลงและอัลบั้มพิเศษอัลบั้มรวมเพลงและอัลบั้มพิเศษ. - อัลบั้มที่ผลิตโดยในสังกัดอาร์เอส - รวมฮิตตำนานเสือ (2540) - รวมเพลง เสือคำราม - เสือ ธนพล - RS Best Collection - ROCK LEGEND - เสือ ธนพล - อัลบั้มที่ผลิตโดยในสังกัดจีเอ็มเอ็ม แกรมมี่ - THE VERY BEST OF เสือ ธนพล (2543) - หัวใจเสือ (2547) - เสือ 12 ปี หัวใจเดียวกัน The Acoustic Collection (2549) - Forever Love Hits By เสือ ธนพล (2553) - Best of เสือ ธนพล (2557)อัลบั้มที่มีส่วนร่วมอัลบั้มที่มีส่วนร่วม. - 2 ทศวรรษ สลา คุณวุฒิ ชุด 1 ด้วยรักจากพี่น้อง (2546)- ต้องมีสักวัน - วันฟ้าใหม่ (2548)- ยังรักยังรอเพลงประกอบละครเพลงประกอบละคร. - แก้วตาดวงใจ (เพลงประกอบละคร แก้วตาดวงใจ) (2534) - คดีแดง (เพลงประกอบละคร คดีแดง) (2534) - เสียคน (เพลงประกอบละคร น้ำพุ) (2544) - ต้นทุน (เพลงประกอบละคร สามหัวใจเสริมใยเหล็ก) (2557)ผลงานการแต่งเพลงผลงานการแต่งเพลง. - อิทธิ พลางกูร- เก็บตะวัน - นับหนึ่ง - ดินทราย - กาลเวลา - เราสามคน - แผลเป็น - รอยร้าว - สิ้นสุดกันที - ทัช ณ ตะกั่วทุ่ง- กลัวเบื่อ - ฝันกับจริง - เท้าไฟ - มาเพื่อลา - มือเปล่า - สอนมวย - เกิดแต่ตม - หน้าเนื้อใจเสือ - อย่ารำคาญ - กิ๊กเลย - นิดนึง - ขอบใจ - สารภาพ - พิสุทธิ์ ทรัพย์วิจิตร- ไม่ต่างกัน - สยามพาเหรด - รักไปช้ำไป - Mr.กันชน - สุดสายหมอก - โกรธไม่ลง - ขาวสะอาด - ไฮ-ร็อก- พันธุ์ร็อก - กระจกร้าว - ลองแล้วลองอีก - ซวย - คนจนตรอก - กว่าจะรู้สึก - ลืมเถิดเพื่อน - หมายเหตุพันธุ์ร็อก - นางฟ้าหรือปีศาจ - คือเพื่อน - สุดดินสุดฟ้า - ดาบสองคม - อันตราย - อย่ากลับมา - เจ็บกว่านี้มีอีกไหม - สิ่งนั้น - หัวชนฝา - ยอมรับ - ฝืนเกินไป - ไม่มีวันตาย - แร็พเตอร์- คำว่าเพื่อน - ห้ามจัง - ไม่แคร์ - ไบรโอนี่- ลัดวงจร - ได้ไหม? - คงไม่ยากเกินไป (ได้ไหม? Version 2) - SORRY - โลกใบเล็ก - ผู้หญิง - ธงไชย แมคอินไตย์- ถ่านไฟเก่า - หนามยกอก - คนไม่มีแฟน</doc>
