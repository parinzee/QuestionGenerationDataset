<doc id="106858" url="https://th.wikipedia.org/wiki?curid=106858" title="ร็อคเคสตร้า">ร็อคเคสตร้า ร็อคเคสตร้า เป็นวงดนตรีร็อคและฮาร์ดร็อค ของไทยที่มีผลงานในช่วงปี พ.ศ. 2525 ถึง 2530 มีนักร้องนำคือ ชัชชัย สุขขาวดี หรือ หรั่ง ร็อคเคสตร้า ช่วงที่ทางวงมีชื่อเสียงที่สุด คือ ในปี พ.ศ. 2527 กับผลงานชุดที่สอง ชุด เทคโนโลยี วงร็อคเคสตร้า ตั้งโดย ชัชชัย สุขขาวดี หลังจากลาออกจากวง M7 ของสุนทร สุจริตฉันท์ วงดนตรีใหม่ของชัชชัย มีนักดนตรีประกอบด้วย ร่วมกับภาสกร หุตวณิช ธรรมนูญ หะยีสาและ และฟาโรห์ ตอยยีบี เล่นดนตรีแนวป็อป-ร็อค เล่นเพลงของวง ควีน ดิ อลัน พาร์สันส์ โปรเจกต์ และ Styx เล่นประจำอยู่ที่กรุงเทพ ต่อมาย้ายไปเล่นที่หาดใหญ่ และได้บันทึกเสียงอัลบั้มแรกกับค่ายนิธิทัศน์ ชื่อ Medley Tophits เมื่อ พ.ศ. 2525 นำเพลงสากลของศิลปินต่างประเทศมาเล่นใหม่แบบเมดเลย์ ต่อมา ทางวงเลิกเล่นดนตรีประจำตามคลับ หันมาทำงานบันทึกเสียง ออกผลงานชุดที่สอง ชื่อ เทคโนโลยี กับ นิธิทัศน์ และออนป้า เมื่อ พ.ศ. 2527 นักดนตรีที่ร่วมงานในตอนนี้ประกอบด้วย- ชัชชัย สุขขาวดี (หรั่ง) - ร้องนำ - กฤษดา ตันติเวชกุล (เปี๊ยก) - คีย์บอร์ด - ภาสกร หุตวณิช (อ้อ) - คีย์บอร์ด, แซกโซโฟน, ฟลูท - สมโชค เล้าเปี่ยมทอง (เกี๊ยก) - กีตาร์เบส - ชัคกี้ ธัญญรัตน์ (บุ๋ม) - กีตาร์ - ธรรมนูญ หะยีสาและ (นุ) - กลอง อัลบั้ม เทคโนโลยี ประสบความสำเร็จสูงสุด เนื่องจากแนวดนตรี เทคนิคการเล่นดนตรีและการนำเสนอ ฉีกแนวไปจากผลงานของศิลปินอื่นๆ ในขณะนั้น ทำให้ผลงานชุดนี้ค่อนข้างโดดเด่น และได้รับความนิยม ผลงานเพลงในอัลบั้มนี้ ทุกเพลงมีชื่อพยางค์เดียว หรือคำเดียวทั้งหมด ได้แก่ "เทคโนโลยี", "โลง", "เงา", "คิด", "เพลง", "หวย", "กรรม", "มนุษย์", "อดีต", "รัก" และ "เหงา" วงร็อคเคสตร้า มีผลงานออกมาอีกสี่ชุด คือเพลงสากลชุด Special One ชุด วิทยาศาสตร์ ชุด เปลี่ยนทุกวัน และชุดสุดท้าย เที่ยวเมืองไทย ซึ่งเปลี่ยนแนวดนตรีและไม่ประสบความสำเร็จ จากนั้นจึงแยกย้ายกันไปทำงานอิสระ ปัจจุบัน ชัชชัย สุขาวดี ได้ฟอร์มวงร็อคเคสตร้าขึ้นมาใหม่ โดยมีสมาชิกส่วนใหญ่มาจากวงดนตรีแบ็คอัพของตนในคอนเสิร์ตช็อตชาร์จช็อคครั้งแรกผลงาน ผลงาน. Medley Tophits (พ.ศ. 2525) เทคโนโลยี (พ.ศ. 2527)1. เทคโนโลยี 2. โลง 3. เงา 4. คิด 5. เพลง 6. หวย 7. กรรม 8. มนุษย์ 9. อดีต 10. รัก 11. เหงา Special One (พ.ศ. 2528) วิทยาศาสตร์ (พ.ศ. 2528)1. วิทยาศาสตร์ 2. บ้านใหม่ 3. แมงมุม 4. เรื่องจริง 5. ดวงแดด 6. ตังเก 7. เวลา 8. ฟ้าดำ 9. หยิ่งนัก 10. แสงเทียน เปลี่ยนทุกวัน (พ.ศ. 2529) เที่ยวเมืองไทย (พ.ศ. 2530)1. คิดถึงบ้านนา 2. เที่ยวเมืองไทย 3. นางแอ่น 4. เสือติดจั่น 5. นายคนใหม่ 6. รักระทม 7. ครู 8. คนเมือง 9. ฟ้าลิขิต 10. ดอกไม้ช่อนี้ 11. รอยอดีต</doc>
