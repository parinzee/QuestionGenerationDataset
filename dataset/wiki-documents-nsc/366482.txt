<doc id="366482" url="https://th.wikipedia.org/wiki?curid=366482" title="การลงประชามติว่าด้วยสถานภาพของมายอต พ.ศ. 2552">การลงประชามติว่าด้วยสถานภาพของมายอต พ.ศ. 2552 การลงประชามติว่าด้วยการเลื่อนฐานะเป็นจังหวัดโพ้นทะเลของฝรั่งเศส ได้จัดขึ้นในมายอต เมื่อวันที่ 29 มีนาคม พ.ศ. 2552 มายอตได้เป็นอาณานิคมโพ้นทะเลของประเทศฝรั่งเศสตั้งแต่ พ.ศ. 2546 ข้อแตกต่างกับอีกสี่แคว้นที่คล้ายกัน (กัวเดอลุป มาร์ตีนิก เรอูว์นียง และเฟรนช์เกียนา) มายอตจะไม่เปลี่ยนสถานภาพไปเป็นจังหวัดโพ้นทะเลและแคว้นโพ้นทะเล แต่จะมีสภานิติบัญญัติเดียว ส่วนอีกสี่แคว้นนั้นจะมีทางเลือกว่าจะเปลี่ยนสถานภาพมาเป็นแบบนี้ด้วยเช่นกัน มายอตกลายมาเป็นจังหวัดที่ 101 ของประเทศฝรั่งเศส และเป็นจังหวัดแรกที่มีประชากรชาวมุสลิมมากถึงร้อยละ 95 ในปี พ.ศ. 2554 ตามผลของการลงประชามติเห็นชอบ การเคลื่อนไหวดังกล่าวได้รับการคัดค้านโดยสหภาพแอฟริกาและคอโมโรส ผู้ซึ่งระบุว่ามันเป็น "การยึดครองโดยต่างชาติ" และมีการประท้วงเกิดขึ้นหลายครั้งในโมโรนี เมืองหลวงของคอโมโรส ทางรองประธานาธิบดีของคอโมโรสระบุว่า การลงประชามติดังกล่าวเป็น "การประกาศสงคราม"เบื้องหลัง เบื้องหลัง. เชื่อกันว่าหนึ่งในสามของประชากรมายอตเป็นผู้เข้าเมืองผิดกฎหมาย ซึ่งส่วนใหญ่มาจากประเทศเพื่อนบ้านที่ยากจน หมู่เกาะคอโมโรส การรวมกลุ่มเป็นสหภาพการเมืองกับฝรั่งเศสทำให้มายอตยังค่อนข้างมั่งคั่งอยู่ อย่างน้อยก็เมื่อเปรียบกับมาตรฐานในภูมิภาค เมื่อเปรียบเทียบกับคอโมโรสที่เป็นเอกราช คอโมโรสประสบกับความไร้เสถียรภาพทางเศรษฐกิจและการเมืองนับตั้งแต่ได้รับเอกราช และยังคงอ้างสิทธิ์เหนือมายอตว่าเป็นดินแดนส่วนหนึ่งของตน ประธานาธิบดีฝรั่งเศส นีกอลา ซาร์กอซี สัญญาว่าจะจัดการลงประชามติกำหนดสถานภาพในอนาคตของมายอตระหว่างการเลือกตั้งประธานาธิบดีฝรั่งเศส ค.ศ. 2007 ชาวมายอตจำนวนมากหวังที่จะได้รับประโยชน์ทางเศรษฐกิจในอนาคตจากการลงมติเห็นชอบในการเลื่อนฐานะดังกล่าว อัตราการว่างงานในมายอตอยู่ที่มากกว่า 25% ในเวลาที่มีการลงประชามติ พ.ศ. 2552 ดังกล่าวผล ผล. การสำรวจความคิดเห็นล่วงหน้าระบุว่า มีผู้ลงคะแนนเสียง "เห็นชอบ" อย่างน้อยร้อยละ 95.2 ของผู้มาใช้สิทธิ์ทั้งหมด มีผู้มาใช้สิทธิ์เพียง 4.8% เท่านั้นที่คัดค้าน อัตราการลงคะแนนเลือกตั้งที่ประมาณการไว้คือ ชาวมายอตที่อ่านออกเขียนได้สูงถึงร้อยละ 61</doc>
