<doc id="310582" url="https://th.wikipedia.org/wiki?curid=310582" title="ธีรยุทธ ปรัชญาบำรุง">ธีรยุทธ ปรัชญาบำรุง ธีรยุทธ ปรัชญาบำรุง (ชื่อเล่น: ตี๋) นักแสดงชาวไทยในบทสมทบ เกิดเมื่อวันที่ 5 พฤศจิกายน พ.ศ. 2500 สนใจการแสดงตั้งแต่เด็ก ๆ ชอบร้องเต้นและรำตั้งแต่สมัยเป็นนักเรียนอยู่โรงเรียนวัดสุทธิวราราม เคยชนะเลิศการอ่านทำนองเสนาะแห่งประเทศไทยครั้งที่ 5 ณ โรงละครแห่งชาติ จนกระทั่งในปี พ.ศ. 2520 ได้เข้าอบรมการแสดงที่ มหาวิทยาลัยธรรมศาสตร์ทำให้ได้ร่วมแสดงในภาพยนตร์เรื่อง เทพธิดาบาร์ 21 ในปี พ.ศ. 2521 ในบทของนักเต้นหลังจากนั้นได้ยึดอาชีพนักเต้นให้กับรายการ มิวสิกแสควร์ และ all star varity show ทางช่อง 3 นับเป็นนักเต้นอาชีพยุคแรก ๆ ของไทย ด้วยประสบการณ์การเต้นรำทำให้ได้เป็นผู้ออกแบบท่าเต้นให้กับงานอีเวนท์ต่าง ๆ รวมถึงรายการโทรทัศน์ต่าง ๆ เช่น ดาวล้านดวง, แฟนซีเกมส์, บุพเพอาละวาด และด้วยความรักการแสดงทำให้หาเวลาไปอบรมการแสดงกับคณะละครต่าง ๆ เช่น คณะละคร 28, พระจันทร์เสี้ยว เป็นต้น จนในที่สุดในปี พ.ศ. 2543 ได้รับเลือกให้แสดงในบทหลวงพ่อธรรมโชติใน บางระจัน จากการกำกับของ ธนิตย์ จิตต์นุกูล จึงทำให้เป็นที่รู้จักและติดตามผู้ชมขึ้นมา จากนั้นจึงทำให้ได้รับบทใกล้เคียงกันนี้ตามมาจากภาพยนตร์และละครโทรทัศน์อีกหลายเรื่องผลงานภาพยนตร์ละครโทรทัศน์ผลงานละครชุดรายการโทรทัศน์มิวสิควีดีโอ</doc>
