<doc id="801349" url="https://th.wikipedia.org/wiki?curid=801349" title="บัณทิตวิทยาลัย มหาวิทยาลัยสงขลานครินทร์">บัณทิตวิทยาลัย มหาวิทยาลัยสงขลานครินทร์ มหาวิทยาลัยสงขลานครินทร์เปิดสอนหลักสูตรบัณฑิตศึกษาในระดับปริญญาโท หลักสูตรวิทยาศาสตรมหาบัณฑิต สาขาวิชาเคมีศึกษา จัดการเรียนการสอนโดยคณะวิทยาศาสตร์ เป็นหลักสูตรแรก ในปีการศึกษา 2522 (มิถุนายน พ.ศ.2522) ต่อมาได้มีพระราชกฤษฎีกาจัดตั้งบัณฑิตวิทยาลัยอย่างเป็นทางการในวันที่ 11 มิถุนายน 2523 เพื่อดำเนินการให้การศึกษาขั้นสูงกว่าระดับปริญญาตรี ในสาขาวิชาที่เป็นความต้องการของท้องถิ่นและของประเทศ ซึ่งบัณฑิตวิทยาลัยมีพัฒนาการมาอย่างต่อเนื่อง ปัจจุบันมีหลักสูตรในระดับบัณฑิตศึกษา 4 ระดับ (ประกาศนียบัตรบัณฑิต มหาบัณฑิต ประกาศนียบัตรวิชาชีพชั้นสูง ดุษฎีบัณฑิต)โดยเปิดสอนที่วิทยาเขตหาดใหญ่ ปัตตานี สุราษฎร์ธานี และภูเก็ต รวมทั้งสิ้น 168 หลักสูตร ตราสัญลักษณ์- มหาพิชัยมงกุฏ คือ ศิราภรณ์ ซึ่งเป็นสัญลักษณ์สำคัญแสดงว่าทรงเป็นพระมหากษัตริย์ - จักรกับตรีศูล คือ ตราเครื่องหมายประจำราชวงศ์จักรี - ม.อ. คือ อักษรย่อพระนามเดิมสมเด็จพระบรมราชชนก เจ้าฟ้ามหิดลอดุลยเดช - สงขลานครินทร์ คือ พระอิสริยยศที่พระบาทสมเด็จพระจุลจอมเกล้าเจ้าอยู่หัวฯ โปรดเกล้าฯสถาปนา สมเด็จพระเจ้าลูกยาเธอ เจ้าฟ้ามหิดลอดุลยเดช เป็นเจ้าฟ้าต่างกรมในพระนามสมเด็จพระเจ้าลูกยาเธอเจ้าฟ้ามหิดลอดุลยเดช กรมขุนสงขลานครินทร์ เพื่อเป็นเกียรติแก่เมืองสงขลา เสมือนทรงเป็นเจ้าแห่งนครสงขลา เมื่อ พ.ศ.2446 ดอกไม้ประจำมหาวิทยาลัย คือ ดอกศรีตรัง (Jacaranda filicifolia (Anders) D.Don) สีประจำมหาวิทยาลัย คือ สีน้ำเงิน (blue)บัณฑิตวิทยาลัย มหาวิทยาลัยสงขลานครินทร์ บัณฑิตวิทยาลัย มหาวิทยาลัยสงขลานครินทร์. บัณฑิตวิทยาลัย มหาวิทยาลัยสงขลานครินทร์ มีฐานะเป็นคณะหนึ่งในมหาวิทยาลัยสงขลานครินทร์ ทำหน้าที่เป็นหน่วยประสานงาน ส่งเสริมสนับสนุนการจัดการเรียนการสอนบัณฑิตศึกษา และกำกับดูแลมาตรฐานหลักสูตรและคุณภาพบัณฑิตในระดับบัณฑิตศึกษา โดยมีคณะ/ภาควิชา/สถาบัน/วิทยาเขตต่างๆ เป็นคู่ความร่วมมือจัดกิจกรรมการเรียนการสอนและการวิจัยระดับบัณฑิตศึกษา  อยู่ภายใต้การบริหารงานของคณบดีบัณฑิตวิทยาลัย โดยมีคณะกรรมการประจำบัณฑิตวิทยาลัย และบุคลากรสายสนับสนุนขับเคลื่อนและดำเนินการ วิสัยทัศน์ : การจัดการบัณฑิตศึกษาให้ได้มาตรฐานสากล พันธกิจ :1. กำหนด กำกับ ดูแลมาตรฐานและการประกันคุณภาพหลักสูตรให้ได้มาตรฐานสากล 2. ผลิตบัณฑิตระดับบัณฑิตศึกษาให้ได้มาตรฐานสากล ค่านิยม : บริการด้วยใจ ห่วงใยคุณภาพ วัฒนธรรมองค์กร : การทำงานเป็นทีม สมรรถนะหลัก : การบริหารจัดการคุณภาพผ่านฐานข้อมูล</doc>
