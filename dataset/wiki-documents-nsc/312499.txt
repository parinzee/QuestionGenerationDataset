<doc id="312499" url="https://th.wikipedia.org/wiki?curid=312499" title="เทศบาลนครสมุทรปราการ">เทศบาลนครสมุทรปราการ เทศบาลนครสมุทรปราการ เป็นองค์กรปกครองส่วนท้องถิ่นประเภทเทศบาลนคร ตั้งอยู่ในเขตตำบลปากน้ำ อำเภอเมืองสมุทรปราการ จังหวัดสมุทรปราการ จัดตั้งเป็นเทศบาลนครเมื่อปี พ.ศ. 2542 ตราเครื่องหมายประจำเทศบาลนครสมุทรปราการ คือ องค์พระสมุทรเจดีย์กลางน้ำ ซึ่งเป็นปูชนียสถานในวัดพระสมุทรเจดีย์ประวัติ ประวัติ. เทศบาลนครสมุทรปราการจัดตั้งขึ้นเป็น สุขาภิบาลเมืองสมุทรปราการ ในปี พ.ศ. 2460 ต่อมาได้รับการยกฐานะเป็น เทศบาลเมืองสมุทรปราการ ในปี พ.ศ. 2478 โดยมีพื้นที่ 1.48 ตารางกิโลเมตร ในปี พ.ศ. 2505 ได้มีขยายเขตเทศบาลออกไปยังตำบลปากน้ำ รวมพื้นที่ทั้งหมด 7.33 ตารางกิโลเมตร ในปี พ.ศ. 2542 ได้ยกฐานะเป็นเทศบาลนครสมุทรปราการ ตามประกาศในราชกิจจานุเบกษา เล่ม 166 ตอนที่ 19ก ลงวันที่ 23 มีนาคม พ.ศ. 2542ที่ตั้งและอาณาเขต ที่ตั้งและอาณาเขต. เทศบาลนครสมุทรปราการ ตั้งอยู่ในตำบลปากน้ำ อำเภอเมืองสมุทรปราการ จังหวัดสมุทรปราการ มีพื้นที่ 7.332 ตารางกิโลเมตร มีระยะทางห่างจากกรุงเทพมหานคร ประมาณ 29 กิโลเมตร มีอาณาเขตติดต่อ ดังนี้- ทิศเหนือ ติดต่อกับเทศบาลตำบลสำโรงเหนือ และเทศบาลตำบลบางเมือง - ทิศตะวันออก ติดต่อกับเทศบาลเมืองปากน้ำสมุทรปราการ และเทศบาลตำบลบางปู - ทิศใต้ ติดต่อกับเทศบาลตำบลบางปู - ทิศตะวันตก ติดต่อกับแม่น้ำเจ้าพระยาการขนส่งการขนส่ง. - ทางหลวงแผ่นดินภายในเขตเทศบาล ได้แก่ ทางหลวงแผ่นดินหมายเลข 3 (ถนนสุขุมวิท) และทางหลวงแผ่นดินหมายเลข 3344 (ถนนศรีนครินทร์) - รถไฟฟ้าบีทีเอส สายสุขุมวิท ส่วนต่อขยายสายสมุทรปราการภาพ</doc>
