<doc id="42909" url="https://th.wikipedia.org/wiki?curid=42909" title="โรงเรียนเซนต์ฟรังซีสซาเวียร์คอนแวนต์">โรงเรียนเซนต์ฟรังซีสซาเวียร์คอนแวนต์ โรงเรียนเซนต์ฟรังซีสซาเวียร์คอนแวนต์ ก่อตั้งขึ้นเมื่อ พ.ศ. 2468 ตั้งอยู่เลขที่ 92 ซอยมิตรคาม ถนนสามเสน เขตดุสิต กรุงเทพมหานคร เป็นโรงเรียนประเภทสามัญศึกษา เปิดสอนตั้งแต่อนุบาล 1 ถึงมัธยมศึกษาตอนปลาย รับเฉพาะนักเรียนหญิง ดำเนินกิจการในรูปแบบของมูลนิธิส่งเสริมการศึกษา คณะภคินีเซนต์ปอล เดอ ชาร์ต แห่งประเทศไทย โรงเรียนเซนต์ฟรังซีสซาเวียร์คอนแวนต์ ตั้งอยู่เลขที่ 92 ซอยมิตรคาม ถนนสามเสน แขวงวชิรพยาบาล เขตดุสิต กรุงเทพมหานคร บนเนื้อที่ทั้งหมด 5 ไร่ 59 ตารางวา โรงเรียนเซนต์ฟรังฯเป็นโรงเรียนสตรีล้วน เปิดทำการสอนตั้งแต่ระดับชั้นอนุบาล 1 - มัธยมศึกษาปีที่ 6 (แต่เมื่อ พ.ศ. 2554 ได้เปิดสอนในระดับชั้นอนุบาล 1 เป็นครั้งแรก) โดยระดับมัธยมปลายนั้นแบ่งออกเป็น 3 แผนก คือ- แผนการเรียนคณิต - อังกฤษ (สายศิลป์คำนวณ) - แผนการเรียนคณิต - วิทย์ (สายวิทย์) - แผนการเรียนอังกฤษ - ฝรั่งเศส (สายศิลป์ภาษา) - แผนการเรียนอังกฤษ - จีน (สายศิลป์ภาษา)ประวัติโรงเรียน ประวัติโรงเรียน. โรงเรียนเซนต์ฟรังซีสซาเวียร์ คอนแวนต์เป็นโรงเรียนแห่งแรกที่สอนภาษาไทยและภาษาต่างประเทศในตำบลบ้านญวน อำเภอสามเสน จังหวัดพระนคร ก่อตั้งขึ้นเมื่อวันที่ 14 กุมภาพันธ์ พ.ศ. 2468 เดิมตั้งอยู่เลขที่ 525 ถนนราชวิถี มุขนายกเรอเน แปร์รอส ได้ยกที่ดินและอาคารสองชั้น ให้เป็นโรงเรียนชั่วคราว ตามความประสงค์ของบาทหลวงบรัวซาต์ (Broizat) อธิการโบสถ์บ้านญวน สามเสน ที่จะให้คณะภคินีเซนต์ปอล เดอ ชาร์ตร เข้ามาจัดการศึกษาให้เด็กหญิง ในชุมชนเขตวัดสามเสน และชุมชนใกล้เคียง โดยมีซิสเตอร์เดซิเร ดำรงตำแหน่งอธิการิณี และนักบวชอีก 4 คน เป็นผู้รับรองหนังสือ ในปีแรกที่เปิดสอนมีนักเรียน 59 คน ปัจจุบันตั้งอยู่เลขที่ 92 ซอยมิตรคาม ถนนสามเสน แขวงวชิรพยาบาล เขตดุสิต กรุงเทพมหานคร บนเนื้อที่ 5 ไร่ 59 ตารางวา หลักสูตรที่เปิดสอนครั้งแรกเป็นหลักสูตรภาษาอังกฤษ และภาษาฝรั่งเศส ซึ่งมีคณะภคินีเซนต์ปอล เดอ ชาร์ตร เป็นผู้จัด โดยที่นักเรียนสามารถเลือกเรียนได้ตามความถนัดและความสนใจ วิชาบังคับคือ วิชา ภาษาไทย ดนตรี วาดเขียน และงานเย็บปักถักร้อย นอกจากการจัดการศึกษาดังกล่าว คณะภคินีเซนต์ปอล เดอ ชาร์ต ยังให้การอบรมด้านศีลธรรม จริยธรรม และการดำเนินชีวิตแก่นักเรียนทุกคนที่เข้ารับการศึกษาในโรงเรียน เพื่อให้เป็นไปตามเจตนารมณ์ที่เน้นเรื่องความซื่อสัตย์ ความเรียบง่าย และการทำงาน การสอนแบ่งออกเป็นชั้นมูล ชั้นเตรียม ชั้นประถมปีที่หนึ่งถึงชั้นประถมปีที่สี่ ชั้นมัธยมปีที่หนึ่งถึงชั้นมัธยมปีที่หก ซึ่งเป็นชั้นสูงสุดของโรงเรียน ในปีการศึกษา พ.ศ. 2473 นักเรียนที่จบชั้นมัธยมศึกษาปีที่หกรุ่นแรกต้องสอบข้อสอบของกระทรวงธรรมการ ปี พ.ศ. 2470 โรงเรียนได้ปรับโครงสร้างหลักสูตรให้เป็นแนวเดียวกับโครงสร้างหลักสูตรที่กระทรวงศึกษาธิการกำหนด และได้รับการรับรองวิทยฐานะในปี พ.ศ. 2489 สมเด็จพระนางเจ้าสิริกิติ์ พระบรมราชินีนาถ เสด็จมาทรงเปิดตึกมิตราคมเมื่อวันที่ 9 กุมภาพันธ์ พ.ศ. 2516 ทรงเปิดงานฉลองครบ 50 ปีของโรงเรียนเมื่อวันที่ 22 พฤศจิกายน พ.ศ. 2518 และทรงเปิดอาคารอุดมวิทย์เมื่อวันที่ 31 กรกฎาคม พ.ศ. 2522 ปัจจุบันโรงเรียนเซนต์ฟรังซีสซาเวียร์ เป็นโรงเรียนประเภทสามัญศึกษาสังกัดสำนักงานคณะกรรมการศึกษาเอกชน เปิดสอนตั้งแต่ระดับก่อนประถมศึกษา ถึงระดับมัธยมศึกษาตอนปลาย รับเฉพาะนักเรียนหญิง ดำเนินกิจการในรูปแบบมูลนิธิ ส่งเสริมการศึกษาคณะภคินีเซนต์ปอล เดอ ชาร์ตแห่งประเทศไทย โดยมีซิสเตอร์ดอมินิก กิจเจริญ เป็นผู้รับใบอนุญาต ซิสเตอร์มารีโนเอล ผิวเกลี้ยง เป็นผู้จัดการ/อาจารย์ใหญ่ มีบุคลากรครู 160 คน ปฏิบัติการสอน 139 คน สนับสนุนการสอน 21 คน ปฏิบัติการสอนและช่วยงานบริหาร 25 คน นักการภารโรง 30 คน นักเรียนทั้งหมด 3,021 คนศิษย์เก่าที่มีชื่อเสียงศิษย์เก่าที่มีชื่อเสียง. - สมเด็จพระนางเจ้าสิริกิติ์ พระบรมราชินีนาถ- จุลนภ สนิทวงศ์ ณ อยุธยา องคมนตรี - พล.อ.สุรยุทธ์ จุลานนท์ องคมนตรี/นายกรัฐมนตรี- ท่านผู้หญิงกรัณฑ์ สนิทวงศ์ - ท่านผู้หญิงถวิกา สารสิน - ท่านผู้หญิงนวลผ่อง เสนาณรงค์ - ท่านผู้หญิงนภกานต์ สุวรรณจินดา - ท่านผู้หญิงมัณฑนา ราชวัลลภานุสิษฐ์ - ท่านผู้หญิงวิยะดา กฤดากร ณ อยุธยา - พล.อ.หญิง ท่านผู้หญิงอภิรดี ยิ่งเจริญ- ม.ร.ว.กิติวัฒนา ปกมนตรี - คุณหญิงณฐนนท ทวีสิน - คุณหญิงทิพาวดี เมฆสวรรค์ - ม.ร.ว.ปรียางค์ศรี วัฒนคุณ - คุณหญิงปัทมา ลีสวัสดิ์ตระกูล‎ - คุณหญิงสุรัตน์ สุนทรเวช - คุณหญิงอรพรรณ ประกาศเภสัช- พันธุ์ทิพย์ กาญจนะจิตรา สายสุนทร - สุเมธ ชุมสาย ณ อยุธยา - อาจอง ชุมสาย ณ อยุธยา- ดวงตา ตุงคะมณี นักแสดง - ธัญญา วชิรบรรจง นักแสดง - นันทิดา แก้วบัวสาย นักร้อง - สุภัสสรา ธนชาติ นักแสดง - อภันตรี ประยุทธเสนีย์ นางสาวไทย พ.ศ.2510 - สุจิรา อรุณพิพัฒน์ นางสาวไทย พ.ศ.2544 - ชาลิสา บุญครองทรัพย์ นางสาวไทย พ.ศ.2546 - นิชา ปาลวัฒน์วิไชย นักแสดง</doc>
