<doc id="96849" url="https://th.wikipedia.org/wiki?curid=96849" title="เซ็ปติมัส ฮีป">เซ็ปติมัส ฮีป เซ็ปติมัส ฮีป () เป็นวรรณกรรมเยาวชนเขียนโดยแองจี้ เสจซึ่งมีทั้งหมด 7 ตอน ปัจจุบันได้ตีพิมพ์ฉบับภาษาอังกฤษไปแล้วทั้งหมด 7 เล่ม โดย แต่ละเล่มใช้ชื่อตอนว่า ทายาทราชินี (อังกฤษ: Magyk) มนตรามหาภัย (อังกฤษ: Flyte) จอมขมังเวช (อังกฤษ: Physik) ภารกิจดับชะตา (อังกฤษ: Queste) หมู่เกาะอาถรรพ์ (อังกฤษ: Syren) ผจญศาสตร์มืด (อังกฤษ: Darke) และ ไฟ (อังกฤษ: Fyre) ในส่วนของประเทศไทยนั้น ฉบับแรกจัดพิมพ์โดยสำนักพิมพ์นานมีบุ๊ค แปลโดยวัลลภ คล่องพิทยาพงษ์ พิมพ์ครั้งแรกเมื่อ มีนาคม พ.ศ. 2550 และได้ตีพิมพ์จำหน่ายไปแล้ว 7 เล่ม และมีเล่มพิเศษอีก 1 เล่ม คือ The Darke Toadเนื้อเรื่องทายาทราชินี เนื้อเรื่อง. ทายาทราชินี. ทายาทราชินี เป็นหนังสือเล่มแรกในชุดนี้ เนื้อเรื่องเกี่ยวกับคนในตระกูลฮีป มีหัวหน้าครอบครัวชื่อ ซิลาส และภรรยาของเขาชื่อ ซาราห์ ทั้งคู่มีลูกชายทั้งหมด 7 คน ไซมอนเป็นลูกชายคนโตซึ่งหวังจะเป็นผู้วิเศษวิสามัญ และลูกชายคนอื่นเรียงตามอายุได้แก่ แซม คู่แฝดเอริกกับเอดด์ โจโจ้ นิกโก้ และเจ็นนา เด็กทารกที่ซิลาสพบท่ามกลางหิมะในคืนที่ลูกชายคนเล็กของเขาเกิดซึ่งก็คือ เซ็ปติมัส ฮีป ลูกชายคนที่เจ็ดของลูกชายคนที่เจ็ด ได้รับคำทำนายว่าจะมีพลังอำนาจเหนือกว่าผู้วิเศษคนใดในโลก แต่เหตุการณ์พลิกผัน เมื่อแม่หมอตำแยประกาศว่าเซ็ปติมัส “ตาย” ตั้งแต่แรกคลอด แล้วเด็กหญิงคนใหม่ที่พ่อเก็บมาเลี้ยงแทนจะช่วยให้คำทำนายเป็นจริงได้หรือ เรื่องในเล่มนี้พูดถึงเจ็นนาเด็กทารกที่ซิลาสพบท่ามกลางหิมะ เจ้าหญิงที่ถูกครอบครัวฮีปเลี้ยงดูเหมือนลูกแท้ๆ ของตน ในคืนวันที่เธออายุครบ 10 ขวบ เธอจึงได้รู้ความจริงว่าเธอเป็นเจ้าหญิง และถูกตามล่าโดยจอมพรานผู้ซึ่งรับคำสั่งมาจาก ดอมแดเนียลอดีตผู้วิเศษวิสามัญ เรื่องราวได้คลี่คลายด้วยทหารเยาวชน ที่ใครๆ เรียกเขาว่า เด็กชาย 412 (เป็นชื่อเรียกของกองทับทหารเยาวชน)ซึ่งต่อมาได้เป็นศิษย์เอกของผู้วิเศษวิสามัญ และในตอนสุดท้ายทุกคนจึงทราบความจริงว่าเขาคือเซ็ปติมัส ฮีปที่หายไปมนตรามหาภัย มนตรามหาภัย. มนตรามาหาภัย เป็นหนังสือเล่มที่สองในชุดนี้ มนตราฝ่ายมืดอันร้ายกาจยังไม่ถูกทำลาย และมันกำลังคุกคามปราสาทอีกครั้ง! องค์หญิงน้อยถูกลักพาตัว โดยบุคคลที่ไม่มีใครคาดคิด ไซมอน ในฐานะศิษย์เอกของผู้วิเศษวิสามัญประจำปราสาท เซ็ปติมัส ฮีป มีหน้าที่ติดตามช่วยเหลือองค์หญิง...ด้วยพลังมนตราที่มีอยู่ เซ็ปติมัสจะเอาชนะมนตราบทเก่าแก่ที่ฝ่ายมืดนำมาใช้ได้หรือไม่ ไซมอนผู้ที่ทำงานให้ดอมแดเนียล ได้ลักพาตัวเจ้าหญิงเจนนาและกักขังเธอไว้ที่หอคอย แต่เธอได้หลบหนีไปยังท่าเรือ เซ็ปติมัสและนิกโก้ได้ออกตามหาเธอตามคำทำนายของแม่มด เมื่อพวกเขาไปยังท่าเรือก็ได้พบกับเจนนา เรื่องราวในเล่มนี้จบลงเมื่อไซมอนยอมรับเซ็ปติมัสเป็นน้องชายของเขา เจ็นนาจอมขมังเวช จอมขมังเวช. จอมขมังเวช เป็นหนังสือเล่มที่สามในชุดนี้ เรื่องเริ่มจากซิลาสและกรินจ์ ยามเฝ้าประตูได้พบห้องลับที่ปิดผนึกวิญญาณของราชินีชั่วร้ายเมื่อ 500 ปีก่อน พระนางนามว่า เอเทลเดรดดา เซ็ปติมัสได้ถูกดูดเข้าไปในกระจกข้ามเวลาและเป็นผู้ช่วยของ มาร์เซลลัส ไพย์ ผู้รอบรู้ทุกสิ่งเกี่ยวกับ จอมขมังเวช เจ็นนาพยายามช่วยเซ็ปติมัสจนสำเร็จ แต่ทำให้พ่อค้าทางเหนือชื่อว่า สนอร์ริ และนิกโก้ถูกดูดไปยังอดีตกาลเมื่อ 500 ปีก่อนภารกิจดับชะตา ภารกิจดับชะตา. ภารกิจดับชะตา เป็นหนังสือเล่มที่สี่ในชุดนี้ เซ็ปติมัส ฮีป ซึ่งเพิ่งเรียนมนตราได้แค่ 3 ปี ถูกบังคับให้เข้าร่วมพิธีกรรม "จับหินภารกิจ" ซึ่งศิษย์เอกผู้วิเศษวิสามัญทุกคน ต้องทำเมื่อเรียนจบ ศิษย์เอกที่จับหินได้ ต้องเดินทางไปทำภารกิจ และไม่เคยมีใครได้กลับมา แต่พิธีกรรมเก่าแก่ครั้งนี้มาถึงเร็วเกินไป เซ็ปติมัส สังหรณ์ว่า อาจมีแผนร้ายบางอย่างซ่อนอยู่หมู่เกาะอาถรรพ์ หมู่เกาะอาถรรพ์. "หมู่เกาะอาถรรพ์" เป็นหนังสือเล่มที่ห้าในชุดนี้ เซ็ปติมัส ฮีปขี่มังกรอยู่บนฟากฟ้าเหนือท้องทะเลลึกเมื่อจู่ๆเขาก็ได้ยินเสียงคนเรียก...ดังมาจากเกาะเบื้องล่าง การผจญภัยเริ่มขึ้นอีกครั้ง เมื่อเซ็ปติมัสและเพื่อนๆต้องไปติดเกาะประหลาดนั้นโดยไม่คาดคิด ความงามของเกาะซุกซ่อนมนตราโบราณที่ร้ายกาจ โยงใยไปถึงแผนการอันตรายที่เซ็ปติมัสต้องหยุดให้ได้!ผจญศาสตร์มืด ผจญศาสตร์มืด. "ผจญศาสตร์มืด" เป็นหนังสือเล่มที่หกในชุดนี้ "จงระวังศาสตร์มืดให้ดี" นั่นคือคำเตือนที่เซ็ปติมัส ฮีปได้รับจากชายที่เขาถือว่าเป็นศัตรูตัวฉกาจขณะที่วันเกิดอายูครบสิบสี่ปีใกล้เข้ามา เซ็ปติมัสต้องเตรียมตัวทำภารกิจพิเศษซึ่งเกี่ยวข้องกับศาสตร์มืดเต็มๆ นี่คือการต่อสู้ครั้งอันตรายที่สุดและเซ็ปติมัสต้องลงมือตามลำพังในฐานะศิษย์เอกอาวุโสของผู้วิเศษวิสามัญ</doc>
