<doc id="81129" url="https://th.wikipedia.org/wiki?curid=81129" title="โกะมัตโต">โกะมัตโต โกะมัตโต (ญี่ปุ่น: ごまっとう / โรมะจิ: Gomattou) คือ อดีตกลุ่มนักร้องหญิงญี่ปุ่นของสังกัดเฮลโล! โปรเจกต์ ได้รับการก่อตั้งขึ้นมาครั้งแรกในเดือนตุลาคม พ.ศ. 2545 โดยมีแนวเพลงหลักเป็นแนวอาร์แอนด์บี ที่ผสมผสานไปกับลีลาการเต้นของสมาชิกในกลุ่มทั้ง 3 คน ได้แก่ มากิ โกะโต (หัวหน้ากลุ่ม), อายะ มัตสึอูระ และมิกิ ฟูจิโมโตะ ผลงานชิ้นเดียวที่กลุ่มนี้ได้ฝากเอาไว้ก็คือ เพลงซิงเกิลที่ชื่อ แชลวีเลิฟว์? เปิดตัวครั้งแรกในวันพุธที่ 20 พฤศจิกายน พ.ศ. 2545 ซึ่งต่อมา สมาชิกทั้งสามในกลุ่มก็ได้หยิบเอาเพลงดังกล่าวมาร้องเดี่ยวในรูปแบบการเรียบเรียงที่แตกต่างกันไป โดยในเวอร์ชันของมิกิ ฟูจิโมโตะ นั้น จะมีจังหวะที่ช้าลง และมีกลิ่นไอของเพลงแนวโซลผสมอยู่ ส่วนเวอร์ชันของมากิ โกะโต และอายะมัตสึอูระ นั้น จะมีความใกล้เคียงกับเวอร์ชันเดิม แต่ได้มีการผสมผสานแนวเพลงของเควิน บริกก์ส (Kevin "She'kspere" Briggs, โปรดิวเซอร์ดนตรีเชื้อสายแอฟริกันอเมริกัน) เอาไว้ด้วย ในเวลาต่อมา สมาชิกทั้งสามของกลุ่มนักร้องกลุ่มนี้ก็เริ่มที่จะสลายตัวจากโกะมัตโต เพื่อไปสร้างผลงานเพลงกับกลุ่มอื่น ๆ โดยทางโกะโตและมัตสึอูระนั้น ได้ไปตั้งกลุ่ม นัตสึมิ โนจิอูระ ร่วมกับนัตสึมิ อาเบะ ซึ่งต่อมากลุ่มนี้ก็ได้เปลี่ยนชื่อเป็น DEF.DIVA หลังจากที่รับเอาริกะ อิชิกาวะ จากกลุ่มบิยูเด็งมาร่วมด้วยอีกคน ส่วนทางฟูจิโมโตะนั้น เธอได้ไปเข้าร่วมกับกลุ่ม มอร์นิงมุซุเมะ และเป็นสมาชิกเสริมให้กับกลุ่ม คันทรีมุซุเมะ และเมื่อเดือนกันยายน พ.ศ. 2549 เธอและมัตสึอูระก็ได้กลับมาร่วมงานกันอีกครั้งหนึ่ง ในนามของกลุ่ม GAM (เกียมุ)ชื่อกลุ่ม ชื่อกลุ่ม. ชื่อกลุ่ม โกะมัตโต หรือ โกะมัตโต นี้ เกิดมาจากการนำพยางค์แรกในชื่อสมาชิกของทั้งสามคนมารวมเข้าไว้ด้วยกัน โดยคำว่า "โก" หรือ "โกะ" () นั้น มาจากชื่อ "โกะโต" () ของมากิ โกะโต ส่วนคำว่า "มัต" () นั้น ก็มาจากชื่อ "มัตสึอูระ" () ของอายะ มัตสึอูระ และคำว่า "โต" () นั้นก็มาจากชื่อ "ฟูจิโมโตะ" () * ของมิกิ ฟูจิโมโตะ นั่นเองอดีตสมาชิกอดีตสมาชิก. - มากิ โกะโต () – หัวหน้ากลุ่ม - อายะ มัตสึอูระ () - มิกิ ฟูจิโมโตะ ()ผลงานเพลงซิงเกิล</doc>
