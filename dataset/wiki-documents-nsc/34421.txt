<doc id="34421" url="https://th.wikipedia.org/wiki?curid=34421" title="ซอยสุรเสนา">ซอยสุรเสนา ซอยสุรเสนา หรือ ซอยสีลม 5 เป็นถนนซอยอยู่บนถนนสีลม ข้างธนาคารกรุงเทพ สำนักงานใหญ่ แขวงสีลม เขตบางรัก กรุงเทพมหานคร มีร้านขายเสื้อผ้า เครื่องหนัง เครื่องประดับ สินค้าแบรนด์เนม และของรับประทานหลากหลาย ของคนวัยทำงานหลายร้าน เป็นที่นิยมจับจ่ายของพนักงานบริษัทในย่านนั้นระหว่างช่วงพักกลางวัน โดยเฉพาะตั้งแต่เวลา 11.00–14.00 น. ในวันธรรมดา หยุดในวันเสาร์–อาทิตย์ และวันหยุดนักขัตฤกษ์ โดยหยุดตามบริษัทห้างร้านแถวนั้น เนื่องจากเป็นลูกค้าหลัก จึงชื่อเรียกเล่น ๆ อันเป็นที่รู้จักกันดีว่า "ซอยละลายทรัพย์" โดยซอยละลายทรัพย์เริ่มต้นการค้าขายขึ้นในปี พ.ศ. 2526 จนกระทั่งในปี พ.ศ. 2527 ก็มีผู้ค้าขายจับจองพื้นที่จนเต็ม</doc>
