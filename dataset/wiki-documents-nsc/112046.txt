<doc id="112046" url="https://th.wikipedia.org/wiki?curid=112046" title="เซเลอร์มูน (ละครโทรทัศน์)">เซเลอร์มูน (ละครโทรทัศน์) เซเลอร์มูน ฉบับละครโทรทัศน์ เป็นละครโทรทัศน์ที่สร้างขึ้นในปี พ.ศ. 2546 โดยอ้างอิงเนื้อเรื่องจากหนังสือการ์ตูน เซเลอร์มูน ซึ่งเป็นผลงานของ นาโอโกะ ทาเคอุจิ ออกอากาศทุกเช้าวันเสาร์ เวลา 7.30-8.00 น. ตั้งแต่วันที่ 4 ตุลาคม พ.ศ. 2546 ถึง 25 กันยายน พ.ศ. 2547 ทางสถานี CBC-TBS มีความยาวทั้งสิ้น 49 ตอน เพลงที่ใช้เปิดเรื่องคือ "Kirari*Sailor Dream!" โดย ซาเอะ โครงเรื่องโดยรวมจะคล้ายกับในฉบับหนังสือการ์ตูน แต่ก็มีส่วนที่แตกต่างจากเดิมไปมากพอสมควร เช่น มินาโกะ ไอโนะ หรือ เซเลอร์วีนัส เป็นนักร้องชื่อดัง (ในต้นฉบับเป็นเพียงเด็กสาวที่ฝันอยากเป็นนักร้องเท่านั้น) นอกจากนี้ยังมีตัวละครใหม่ๆ และท่าไม้ตายบางท่าของอัศวินเซเลอร์ ที่ถูกเพิ่มเติมเข้ามาสำหรับภาคละครโทรทัศน์โดยเฉพาะด้วย ซึ่งนักแสดงหลักทั้ง 5 ที่ได้รับคัดเลือกจากเด็กสาวที่มาสมัครคัดตัวทั้งหมด 1,125 คน อนึ่ง เซเลอร์มูนฉบับละครโทรทัศน์ มีชื่อเรื่องภาษาอังกฤษว่า Pretty Guardian Sailor Moon ซึ่งต่างจากภาคอนิเมที่ใช้ชื่อว่า Pretty Soldier Sailor Moonจุดสังเกตจุดสังเกต. - ชุดเซเลอร์ที่ปรากฏในฉบับละครโทรทัศน์ มาจากชุดในฉบับมังงะ - ร่างสุดยอดของเซเลอร์มูน ฉบับละครโทรทัศน์ มีชื่อว่า พรินเซส เซเลอร์มูน ซึ่งเป็นการนำชุดซูเปอร์เซเลอร์มูน และ ชุดอีเทอนัลเซเลอร์มูน มาผสมรวมกัน - ลูน่า ในฉบับละครโทรทัศน์ เป็นเพียงแค่ตุ๊กตาแมวขนสีน้ำเงินดำ ไม่ใช่ แมว และมีร่างเซเลอร์ โดยใช้ชื่อว่า เซเลอร์ลูน่า - สึคิโนะ อิคุโกะ ในละครโทรทัศน์ มีนิสัยและพฤติกรรมที่ถอดแบบมาจากกับ ทาเคอุจิ อิคุโกะ (คุณแม่ของอาจารย์นาโอโกะ) ได้ใกล้เคียงที่สุด ต่างจากฉบับมังงะและอะนิเมะ - ในละครโทรทัศน์ ไม่มีการปรากฏตัวของ สึคิโนะ เคนจิ (คุณพ่อของอุซางิ) แต่อย่างใด - มิซุโนะ อามิ ในละครโทรทัศน์ มีนิสัยเก็บตัวและอ่อนแอมากกว่าฉบับมังงะและอะนิเมะ และยังสะท้อนปัญหาของเด็กเรียนได้มากกว่ามังงะและอะนิเมะ - สีผมหลังจากแปลงร่างของเมอร์คิวรี่ มีการเปลี่ยนแปลงสีผมไปจากเดิม โดยแบบเดิมเป็นผมสีน้ำเงินเข้ม กลายเป็นสีฟ้าอ่อน ในละครโทรทัศน์ - ชุดของเซเลอร์มูนที่ปรากฏในละครโทรทัศน์ นั้นมาจากภาคแรกของมังงะและอะนิเมะ แต่มีการเปลี่ยนแปลงในรายละเอียดเล็กน้อย โดยในแบบมังงะ เข็มกลัดเป็นรูปวงกลม แต่ในละครโทรทัศน์เป็นเข็มกลัดจากภาค S ของ อะนิเมะ แทน</doc>
