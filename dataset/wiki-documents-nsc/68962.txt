<doc id="68962" url="https://th.wikipedia.org/wiki?curid=68962" title="มะรุโนะอุชิ">มะรุโนะอุชิ มะรุโนะอุชิ () เป็นย่านธุรกิจสำคัญ ตั้งอยู่ระหว่างสถานีรถไฟโตเกียว (東京駅 Tōkyō-eki) และพระราชวังอิมพีเรียล (皇居 Kōkyo) อยู่ในเขตชิโยะดะ (千代田区 Chiyoda-ku) หนึ่งในเขตปกครองพิเศษ กรุงโตเกียว ประเทศญี่ปุ่น ชื่อ "มะรุโนะอุชิ" แปลว่าด้านในวงกลม ได้มาจากการที่ย่านนี้อยู่ในวงคูน้ำชั้นนอกของพระราชวัง ปัจจุบัน ย่านนี้เป็นย่านศูนย์กลางเศรษฐกิจและการเงินของโตเกียว เต็มไปด้วยอาคารสูงเสียดฟ้ามากมาย นอกจากนี้ ยังเป็นที่ตั้งของสำนักงานใหญ่ของธนาคารที่ใหญ่ที่สุดในญี่ปุ่น 3 ธนาคารด้วยข้อมูลทางประวัติศาสตร์ ข้อมูลทางประวัติศาสตร์. ปี พ.ศ. 2133 ก่อนที่โทะกุงะวะ อิเอะยะซุ จะเข้าพำนักในปราสาทเอโดะ บริเวณที่เป็นย่านมารุโนอุจิในปัจจุบันเป็นเวิ้งเล็กๆ ริมอ่าวเอโดะ (หรืออ่าวโตเกียวในปัจจุบัน) มีชื่อเรียกว่า ฮิบิยะ ต่อมามีการขยายอาณาเขตของปราสาท จึงเริ่มมีการถมพื้นที่บริเวณนี้ตั้งแต่ปี 1592 มีการขุดคูชั้นนอกขึ้นใหม่ และคูสายเดิมก็กลายเป็นคูชั้นใน บริเวณนี้ถูกเรียกว่า โอคุรุวะอุจิ (บริเวณที่ถูกปิดล้อม) เหล่าไดเมียวหรือขุนนางได้สร้างที่พำนักขึ้นในบริเวณนี้ จึงมีชื่อเรียกอีกชื่อหนึ่งว่า ไดเมียวโคจิ (ย่านของไดเมียว) หลังจากการปฏิวัติยุคเมจิ มารุโนอุจิตกอยู่ภายใต้การควบคุมของรัฐบาลแห่งชาติ มีการสร้างค่ายทหารและลานสวนสนามสำหรับกองทัพขึ้น ต่อมาในปี พ.ศ. 2433 อิวาซากิ ยาโนสุเกะ น้องชายของผู้ก่อตั้งบริษัทมิตซูบิชิ ได้ซื้อที่ดินบริเวณนี้ในราคา 1.5 ล้านเยน แล้วสร้างบริษัทขึ้น จนปัจจุบันนี้ พื้นที่หลายส่วนในมารุโนอุจิยังเป็นของบริษัทมิตซูบิชิ และมีสำนักงานใหญ่ของบริษัทในเครือมิตซูบิชิตั้งอยู่มากมาย ปี พ.ศ. 2437 ฝ่ายบริหารกรุงโตเกียวได้สร้างสำนักงานขึ้นในพื้นที่ของโคจิฮัน ต่อมาในปี พ.ศ. 2534 ได้ย้ายสำนักงานไปยังที่ตั้งปัจจุบันในเขตชินจูกุ ในย่านมารุโนอุจินี้ ยังมีสถานีรถไฟโตเกียว ซึ่งเปิดในปี พ.ศ. 2457 และตึกมารุโนอุจิ เปิดในปี พ.ศ. 2466สถานที่สำคัญสถานที่สำคัญ. - ตึกมารุโนอุจิ กล่าวกันว่าตั้งอยู่บนพื้นที่ที่มีราคาสูงที่สุดในญี่ปุ่น คือ 21 ล้านเยนต่อตารางเมตร - สำนักงานไปรษณีย์กลาง กรุงโตเกียว - สถานีรถไฟโตเกียว หัวใจหลักของรถไฟระหว่างเมือง</doc>
