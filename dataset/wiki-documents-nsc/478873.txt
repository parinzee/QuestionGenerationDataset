<doc id="478873" url="https://th.wikipedia.org/wiki?curid=478873" title="สากล อินแก้ว">สากล อินแก้ว สากล อินแก้ว เกิดวันที่ 16 ธันวาคม พ.ศ. 2519 เป็นนักกีฬายิงธนูคนพิการชาวไทย ซึ่งได้รับการจัดอยู่ในอันดับ 3 ของรายการชิงแชมป์โลก และได้รับโควตาเข้าแข่งขันในพาราลิมปิกฤดูร้อน 2012 ที่ประเทศอังกฤษ ตลอดจนเป็นแชมป์กีฬายิงธนูในร่มระยะ 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ประจำปี 2555 ประเภทคันธนูโค้งกลับ คนพิการยืนยิงประวัติ ประวัติ. สากล อินแก้ว เคยเข้าแข่งขันพาราลิมปิกฤดูร้อน 2008 ที่ประเทศจีน ซึ่งเขาเป็นฝ่ายชนะ วิสาร์ด โอเลจนิค จากโปแลนด์ในรอบ 16 คนสุดท้ายที่คะแนน 102-89 จากคะแนนเต็ม 120 คะแนน และสามารถเข้าสู่รอบ 8 คนสุดท้ายโดยพบกับ คิมัสสะ โอเดระ ซึ่งเป็นนักยิงธนูจากญี่ปุ่น ในวันที่ 11 กันยายน พ.ศ. 2551 นอกจากนี้ ในวันที่ 16 ธันวาคม พ.ศ. 2553 สากลซึ่งเป็นเจ้าของเหรียญทองประเภททีมในเฟสปิก 2006 ได้เข้าแข่งขันเอเชียนพาราเกมส์ 2010 ในประเภทยืนยิงวิถีโค้ง โดยได้พบกับนักยิงธนูจากประเทศจีน ในรอบชิงชนะเลิศ ซึ่งในสามเกมแรก สากลทำคะแนนตามหลังอยู่ 2 ต่อ 4 และในเกมสุดท้าย ทางกรรมการได้ให้สัญญาณผิด ทีมชาติไทยจึงทำการประท้วงโดยไม่ยอมยิงต่อ จึงส่งผลให้เป็นฝ่ายแพ้ที่คะแนน 2 ต่อ 6 และได้รับรางวัลเหรียญเงิน วันที่ 16 พฤษภาคม พ.ศ. 2554 สากล อินแก้ว เข้าแข่งขันรายการ เฟิร์สเอพีซี อาร์เชอรี่คัพ แชมเปี้ยนชิพส์ 2011 ที่สนามราชมังคลากีฬาสถาน กรุงเทพมหานคร ประเภทยืนยิง ที่ซึ่งเขาได้รับรางวัลเหรียญทอง โดยเป็นฝ่ายชนะ ดัมบาดอนดอก บาอาทายาฟ จากมองโกเลีย วันที่ 18 พฤษภาคม พ.ศ. 2554 เขาเข้าแข่งขันรายการยิงธนูคนพิการชิงแชมป์เอเชีย ที่สนามราชมังคลากีฬาสถาน ร่วมกับเสถียร พิมพ์ทอง และสมศักดิ์ รวมทรัพย์ ที่ซึ่งทีมชาติไทยได้รับรางวัลเหรียญเงิน โดยเป็นฝ่ายแพ้ต่อทีมมาเลเซีย 192 ต่อ 203 และในวันที่ 16 มีนาคม พ.ศ. 2555 สากลได้เข้าแข่งขันรายการ พาราเวิลด์แรงกิ้ง 2012 ที่สนามยิงธนูการกีฬาแห่งประเทศไทย ในประเภททีมผสมคู่กับ วาสนา คูทวีทรัพย์ และได้รับรางวัลเหรียญทองโดยเป็นฝ่ายชนะทีมรัสเซียที่คะแนน 128-125 รวมทั้ง สากลยังเข้าแข่งขันในประเภทคันธนูโค้งกลับทีมชาย และได้รับรางวัลเหรียญทองจากการชนะทีมมาเลเซียด้วยคะแนน 197-196 ในเดือนมีนาคม พ.ศ. 2555 สากลเข้าแข่งขันกีฬาคนพิการแห่งชาติครั้งที่ 30 หรือ นครขอนแก่นเกมส์ ในสังกัดสมาคมกีฬาจังหวัดปทุมธานี และในวันที่ 2 มิถุนายน พ.ศ. 2555 สากล อินแก้ว เป็นแชมป์การแข่งขันประเภทคันธนูโค้งกลับ คนพิการยืนยิง ในรายการธนูในร่ม 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 6 ประจำปี 2555 โดยยิงได้ 279 คะแนน นอกจากนี้ สากล อินแก้ว ยังเป็นผู้ได้รับโควตาเข้าแข่งขันพาราลิมปิกฤดูร้อน 2012 ที่ประเทศอังกฤษ ที่จัดขึ้นในเดือนกันยายน ของปีเดียวกันนี้ ที่ซึ่งเขาทำได้ 602 คะแนนในรอบคัดเลือกของประเภทธนูโค้งกลับชาย โดยเป็นอันดับที่ 12 และสามารถเข้าสู่รอบ 16 คนสุดท้ายที่ซึ่งเขาได้พบกับ อิมริช ลีออคซา จากประเทศรัสเซีย ในวันที่ 1 กันยายนเกียรติประวัติเกียรติประวัติ. - เหรียญทอง ประเภททีม เฟสปิก 2006 ที่กัวลาลัมเปอร์ ประเทศมาเลเซีย - เหรียญเงิน ประเภทยืนยิงวิถีโค้ง เอเชียนพาราเกมส์ 2010 ที่กว่างโจว ประเทศจีน - เหรียญทองแดง ประเภทคู่ผสม ชิงแชมป์โลก ประจำปี 2554 - เหรียญทอง ประเภทยืนยิง รายการ เฟิร์สเอพีซี อาร์เชอรี่คัพ แชมเปี้ยนชิพส์ 2011 ที่สนามราชมังคลากีฬาสถาน กรุงเทพมหานคร - เหรียญเงิน ประเภททีม รายการยิงธนูคนพิการชิงแชมป์เอเชีย ที่สนามราชมังคลากีฬาสถาน - อันดับสอง รางวัลนักกีฬาดีเด่นฝ่ายชาย วันกีฬาแห่งชาติ ประจำปี 2554 - เหรียญทอง ประเภททีมผสม พาราเวิลด์แรงกิ้ง 2012 ที่สนามยิงธนูการกีฬาแห่งประเทศไทย - เหรียญทอง คันธนูโค้งกลับทีมชาย พาราเวิลด์แรงกิ้ง 2012 ที่สนามยิงธนูการกีฬาแห่งประเทศไทย - เหรียญทอง คันธนูโค้งกลับ คนพิการยืนยิง การแข่งขันยิงธนูในร่ม 18 เมตร ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ครั้งที่ 6 ประจำปี 2555เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
