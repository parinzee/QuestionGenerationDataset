<doc id="845979" url="https://th.wikipedia.org/wiki?curid=845979" title="เลกดิสตริกต์">เลกดิสตริกต์ เลกดิสตริกต์ () หรือรู้จักกันในชื่อ เลกแลนด์ (Lakeland) เป็นพื้นที่ที่มีภูมิประเทศแบบภูเขาในภาคตะวันตกเฉียงเหนือของอังกฤษ เป็นสถานที่ท่องเที่ยวยอดนิยมในวันหยุด มีทะเลสาบ, ภูเขา และป่าที่มีชื่อเสียง นอกจากนี้ยังเป็นที่ตั้งของอุทยานแห่งชาติเลกดิสตริกต์ ซึ่งครอบคลุมพื้นที่เกือบทุกส่วนของเลกดิสตริกต์อีกด้วย ซึ่งในแต่ละปีจะมีผู้เยี่ยมชมอุทยานนี้กว่า 15 ล้านคน ถือเป็นอุทยานแห่งชาติที่มีผู้เยี่ยมชมมากที่สุดในสหราชอาณาจักร เลกดิสตริกต์ตั้งอยู่ในเทศมณฑลคัมเบรีย ในอุทยานแห่งนี้ยังเป็นที่ตั้งของสกอเฟลล์ไพก์ (Scafell Pike) ยอดเขาที่สูงที่สุดในอังกฤษซึ่งมีความสูง 978 เมตร นอกจากนี้ยังเป็นที่ตั้งของจุดที่ลึกที่สุดในอังกฤษ คือทะเลสาบวอสต์วอเทอร์ (Wastwater) และวินเดอร์เมียร์ (Windermere) อุณหภูมิในหน้าร้อนอยู่ระหว่าง 9.0 ถึง 20°ซ และอุณหภูมิในหน้าหนาวอยู่ระหว่าง 1.4 ถึง 9.7°ซ</doc>
