<doc id="892303" url="https://th.wikipedia.org/wiki?curid=892303" title="เชอร์ลีย์ แม็กเลน">เชอร์ลีย์ แม็กเลน เชอร์ลีย์ แม็กเลน (; เกิด 24 เมษายน ค.ศ. 1934) หรือชื่อเกิด เชอร์ลีย์ แม็กลีน บีตตี () เป็นนักแสดง นักร้อง นักเต้น นักกิจกรรม และนักเขียนชาวอเมริกัน ผู้ชนะเลิศรางวัลออสการ์, รางวัลแบฟตา และรางวัลลูกโลกทองคำ เธอยังได้รับรางวัลความสำเร็จในชีวิตจากสถาบันภาพยนตร์อเมริกันเป็นคนที่ 40 ในปี ค.ศ. 2012 และรางวัลความสำเร็จสูงสุดจากเคนเนดีเซ็นเตอร์ออเนอส์สาขาศิลปะการแสดงในปี ค.ศ. 2013 แม็กเลนเป็นที่รู้จักจากการที่เธอมีความเชื่อสมัยใหม่และมีความสนใจในเรื่องจิตวิญญาณและการกลับชาติมาเกิด เธอได้เขียนอัตชีวประวัติเพื่อถ่ายทอดความเชื่อเหล่านี้ ระหว่างที่เธอเดินทางไปทั่วโลกและเล่าถึงชีวิตการทำงานของเธอในฮอลลีวูด แม็กเลนได้รับการเสนอชื่อเข้าชิงรางวัลออสการ์ 6 ครั้ง เธอยังได้เข้าชิงในสาขาภาพยนตร์สารคดียอดเยี่ยม จากภาพยนตร์เรื่อง และสาขานักแสดงนำหญิงยอดเยี่ยม จากภาพยนตร์เรื่อง ซัมเคมรันนิง (1958), ดิ อพาร์ตเมนต์ (1960), เออร์ม่าผู้น่ารัก (1963) และ เดอะเทิร์นนิงพอยต์ (1977) ก่อนที่จะได้รับรางวัลนักแสดงนำหญิงยอดเยี่ยม จากภาพยนตร์เรื่อง ค่าแห่งความรัก (1983) เธอยังได้รับรางวัลแบฟตา สาขานักแสดงนำหญิงต่างประเทศยอดเยี่ยม 2 ครั้ง จากเรื่อง อาสก์เอนีเกิร์ล (1959) และ ดิ อพาร์ตเมนต์ (1960) และได้รับรางวัลลูกโลกทองคำมากถึง 5 ครั้ง รวมถึงรางวัลเกียรติยศ เซซิล บี. เดอมิลล์ เมื่อปี ค.ศ. 1998</doc>
