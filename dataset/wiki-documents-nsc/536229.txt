<doc id="536229" url="https://th.wikipedia.org/wiki?curid=536229" title="เท็มปูระ">เท็มปูระ เท็มปูระ () เป็นอาหารญี่ปุ่นที่เป็นที่รู้จักมากอย่างหนึ่ง ทำจากของทะเลและผักที่นำไปชุบแป้งที่ปรุงแบบญี่ปุ่นแล้วนำไปทอดที่มา ที่มา. มิชชันนารีโปรตุเกสนำสูตรการทำเท็มปูระนำเข้ามายังญี่ปุ่นที่เมืองนางาซากิ คณะเยซูอิต เมื่อ ค.ศ. 1549 ซึ่งเป็นยุคเดียวกับที่อาหารญี่ปุ่นเช่น ปังโกะ หรือ ทงกัตสึ ได้รับการคิดค้นโดยชาวโปรตุเกส นอกจากนี้ยังเป็นที่กล่าวว่า โทกูงาวะ อิเอยาซุ โชกุนคนแรกแห่งเอโดะ โปรดปรานเท็มปูระเป็นอย่างมาก แต่เดิม ตั้งแต่ยุคเซ็งโงกุ เท็มปูระเป็นอาหารที่นิยมรับประทานในหมู่ผู้สัญจรริมถนนที่เรียกว่า "ยาไต" (屋台) แต่ในปัจจุบันเท็มปูระเป็นอาหารยอดนิยมที่หารับประทานได้ทั่วไปไม้ว่าจะในร้านอาหารตามข้างทางหรือภัตตาคารบนห้างสรรพสินค้าศัพทมูล ศัพทมูล. คำว่า "เท็มปูระ" หมายถึง วิธีการในการนำปลาหรือผักจุ่มลงไปในแป้งแล้วจึงนำไปทอด ซึ่งมาจากคำว่า "tempora" (แต็มปอรา) ในภาษาละติน ที่มีความหมายว่า "เวลา", "ช่วงเวลา", "มหาพรต (ช่วงถือศีลอดของชาวคริสต์นิกายโรมันคาทอลิก)" เป็นคำที่ใช้โดยมิชชันนารีสเปนและโปรตุเกสเพื่ออ้างถึงช่วงถือบวช หรือที่เรียกกันว่าวันเอ็มเบอร์ วันศุกร์และวันสำคัญทางศาสนาต่าง ๆ ซึ่งในวันเหล่านี้คริสต์ศาสนิกชนจะละเว้นการรับประทานเนื้อแดงและหันมารับประทานปลาหรือผักแทนการจัดเตรียมวัตถุดิบที่ใช้ การจัดเตรียม. วัตถุดิบที่ใช้. เท็มปูระแบบดั้งเดิม มักจะทำจากวัตถุดิบดังนี้:- กุ้งนาง - กุ้ง - หมึกกล้วย - หอยเชลล์ - อานาโงะ (ปลาไหลคองเกอร์)- ปลาอายุ - ปู - ปลา - พริกหยวก - คาโบชะ (ฟักประเภทหนึ่ง) - มะเขือยาว- แคร์รอต - โกโบะ - ถั่วเขียว - มันเทศ - มันฝรั่ง - เร็นกง (รากบัว)- เห็ดหอม - ฟักทอง - เห็ดต่าง ๆ - หน่อไม้ - กระเจี๊ยบ</doc>
