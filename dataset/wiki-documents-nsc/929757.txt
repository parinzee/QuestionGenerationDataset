<doc id="929757" url="https://th.wikipedia.org/wiki?curid=929757" title="ยู จุน-ซู">ยู จุน-ซู ยู จุน-ซู (เกิดวันที่ 8 พฤษภาคม ค.ศ. 1988) เป็นนักฟุตบอลชาวเกาหลีใต้ ปัจจุบันลงเล่นให้กับสโมสรฟุตบอลบุรีรัมย์ ยูไนเต็ด ในตำแหน่งกองกลาง ก่อนหน้านี้เขาเคยลงเล่นให้กับอินชอนยูไนเต็ดในเคลีก และคย็องจู KHNP ในโคเรียเนชันแนลลีกสโมสรอาชีพ สโมสรอาชีพ. ยูได้รับการคัดเลือกโดยอินชอนยูไนเต็ดในการแข่งขันเคลีก ฤดูกาล 2011 เขาลงเล่นในฐานะตัวสำรองในนัดเปิดสนามที่แพ้ซังจูซังมู โดยลงมาแทนที่ผู้เล่นสัญชาติบราซิล ลุยซิญญู เขาได้ลงเล่นหลายนัดในเคลีกและลีกคัพ ต่อมาเขาสามารถทำประตูได้ในการแข่งขันเอฟเอคัพ นัดที่ชนะมหาวิทยาลัยย็อนเซย์ 2-1 เมื่อวันที่ 18 พฤษภาคม ค.ศ. 2011 ผ่านเข้าสู่ 16 ทีมสุดท้ายได้สำเร็จ ในฤดูกาล 2013 ยูย้ายไปเข้าร่วมสโมสรคย็องจู KHNP เขาทำได้ 7 ประตูในฤดูกาลนั้น ต่อมาเขาเซ็นสัญญาเข้าร่วมอุลซันฮุนไดในปี ค.ศ. 2014 ในเดือนมกราคม ค.ศ. 2018 ยูย้ายไปร่วมทีมบุรีรัมย์ ยูไนเต็ด ในไทยลีก ต่อมาในวันที่ 31 มีนาคม ค.ศ. 2018 เขาทำประตูแรกให้กับสโมสรในนัดที่บุรีรัมย์เปิดบ้านเอาชนะชลบุรี 2-1 ต่อมาวันที่ 3 เมษายน การแข่งขันเอเอฟซีแชมเปียนส์ลีก รอบแบ่งกลุ่ม เขาทำประตูช่วยให้บุรีรัมย์เปิดบ้านเสมอกว่างโจวเอเวอร์แกรนด์ 1-1</doc>
