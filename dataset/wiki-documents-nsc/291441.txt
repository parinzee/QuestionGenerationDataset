<doc id="291441" url="https://th.wikipedia.org/wiki?curid=291441" title="เจ้าชายปีเตอร์ รัชทายาทแห่งเซอร์เบีย">เจ้าชายปีเตอร์ รัชทายาทแห่งเซอร์เบีย เจ้าชายปีเตอร์ เจ้าชายรัชทายาทแห่งเซอร์เบียหรือเจ้าชายปีเตอร์ เจ้าชายรัชทายาทแห่งยูโกสลาเวีย(ปีเตอร์ คาราดอร์เดวิค)(ภาษาเซอร์เบีย:Petar Karađorđević,อักษรซีริลลิก:Петар Карађорђевић;5 กุมภาพันธ์ พ.ศ. 2523) พระราชสมภพที่เมืองชิคาโก,รัฐอิลลินอยส์,ประเทศสหรัฐอเมริกา พระองค์เป็นพระโอรสพระองค์แรกในเจ้าฟ้าชายอเล็กซานเดอร์ มกุฎราชกุมารแห่งยูโกสลาเวียกับเจ้าหญิงมาเรีย เดอ กลอเรีย ดัสเชสแห่งซาโกรบ อดีตพระวรชายา เจ้าชายปีเตอร์เป็นพระราชนัดดาในสมเด็จพระราชาธิบดีปีเตอร์ที่ 2 แห่งยูโกสลาเวีย พระบิดาอุปถัมถ์พระองค์คือ เจ้าชายอเล็กซานเดอร์แห่งยูโกสลาเวีย(ประสูติ พ.ศ. 2456)พระโอรสในเจ้าชายพอลแห่งยูโกสลาเวียผู้สำเร็จราชการ เจ้าชายปีเตอร์ทรงพำนักในชิคาโก จนกระทั่งจบปีพ.ศ. 2524 เมื่อต้องทรงย้ายตามพระบิดาและพระมารดาไปยังรัฐเวอร์จิเนีย ในปีพ.ศ. 2526 ทรงเข้าศึกษาที่ไทซัน คอร์เนอร์ และในปีพ.ศ. 2527 ทรงเข้าศึกษาในโรงเรียน ในปีพ.ศ. 2531 เมื่อมีพระชนมายุได้ 8 พรรษา ทรงเข้าศึกษาในโรงเรียนเตรียมความพร้อม ในเดือนมิถุนายน พ.ศ. 2541 ทรงเข้ารับการศึกษาที่โรงเรียนเดอะคิงส์ที่เคนเตอร์บิวรี ประเทศอังกฤษ ทรงได้รับการศึกษาในศิลปะ,ภาษาสเปนและภาษาฝรั่งเศส ในปีพ.ศ. 2542 ทรงเข้าศึกษาศิลปะในกรุงลอนดอน ที่วิทยาลัยศิลปะแคมเบิลเวล ในเดือนพฤษภาคม พ.ศ. 2543 ทรงจบแผนการภาควิชาศิลปะภาคพื้นทวีปยุโรปในบาร์เซโลนาและเซบียา เจ้าชายปีเตอร์ทรงใช้เวลา 1 ปีที่โรงเรียนดีไซน์โรดไอแลนด์ ปัจจุบันพระองค์ทรงทำงานด้านการออกแบบกราฟิกและเทคโนโลยี คอมพิวเตอร์ เจ้าชายปีเตอร์ทรงสามารถตรัสภาษาอังกฤษ,ภาษาสเปนและภาษาฝรั่งเศส ปัจจุบันกำลังศึกษาภาษาเซอร์เบีย เจ้าชายปีเตอร์ได้เดินทางมาที่เซอร์เบียในปีพ.ศ. 2534และในเดือนกรกฎาคม พ.ศ. 2543 ในวันที่ 17 กรกฎาคม พ.ศ. 2544 พระราชวงศ์ได้รับสิทธิ์ในพระราชวังหลวงเบลี ดีวอร์ที่กรุงเบลเกรด พระองค์ได้เดินทางในยุโรป,สหรัฐอเมริกา,ตะวันออกกลาง,เอเชียตะวันออกเฉียงใต้,อเมริกากลางและอเมริกาใต้ ปัจจุบันเจ้าชายปีเตอร์ทรงอยู่ในลำดับการสืบราชบัลลังก์อังกฤษ ทางพระมารดาพระองค์ทรงเป็นเชื้อสายรุ่นที่ 10 ในมาเรีย เลสไชน์สกาแห่งโปแลนด์ สมเด็จพระราชินีแห่งฝรั่งเศสและทรงเป็นเชื้อพระวงศ์สายตรงในราชวงศ์บูร์บง พระองค์สืบเชื้อสายมาจากราชวงศ์เนมานจิคแห่งบอลข่านในยุคกลาง เจ้าชายปีเตอร์เป็นพระราชนัดดาในอเล็กซานดราแห่งกรีซ สมเด็จพระราชินีแห่งยูโกสลาเวียผู้เป็นพระราชธิดาในสมเด็จพระราชาธิบดีอเล็กซานเดอร์ที่ 1 แห่งกรีซกับเจ้าหญิงแอสปาเชีย มานอส พระวรราชชายาแห่งกรีซ สายบิดาสืบเชื้อสายจากพระเจ้าจอร์จที่ 1 แห่งกรีซทางราชวงศ์โคเมนอสและทางมารดาจากโอลกา คอนสแตนตินอฟนาแห่งรัสเซีย สมเด็จพระราชินีแห่งกรีซทางราชวงศ์โรมานอฟ พระองค์มีพระอนุชาอยู่ 2 พระองค์คือ- เจ้าชายฟิลิปแห่งเซอร์เบีย ทรงเป็นฝาแฝดกับเจ้าชายอเล็กซานเดอร์ - เจ้าชายอเล็กซานเดอร์แห่งเซอร์เบีย ทรงเป็นฝาแฝดกับเจ้าฟ้าชายฟิลิป ถ้าเจ้าชายปีเตอร์ทรงครองราชสมบัติจะมีพระอิสริยยศเป็น สมเด็จพระราชาธิบดีปีเตอร์ที่ 3 แห่งยูโกสลาเวีย</doc>
