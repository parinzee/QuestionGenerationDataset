<doc id="359243" url="https://th.wikipedia.org/wiki?curid=359243" title="เบบีบูมหลังสงครามโลกครั้งที่สอง">เบบีบูมหลังสงครามโลกครั้งที่สอง เบบีบูมหลังสงครามโลกครั้งที่สอง หมายถึง ช่วงเบบีบูมที่เกิดขึ้นหลังสงครามโลกครั้งที่สองในหลายประเทศ โดยเฉพาะอย่างยิ่งในประเทศตะวันตก ยังไม่เป็นที่ตกลงกันว่าช่วงเบบีบูมดังกล่าวเริ่มต้นขึ้นและสิ้นสุดลงอย่างชัดเจนเมื่อใด แต่ส่วนใหญ่เห็นพ้องกันว่าช่วงเบบีบูมนี้เริ่มต้นขึ้นทันทีหลังสงครามโลกครั้งที่สองยุติ และสิ้นสุดลงในอีกมากกว่าหนึ่งทศวรรษถัดมา อัตราการเกิดในสหรัฐอเมริกาเริ่มลดลงใน ค.ศ. 1957 ซิลเวีย พอร์เตอร์ คอลัมนิสต์ของนิวยอร์กโพสต์ เป็นบุคคลแรกที่ใช้คำว่า "บูม" เพื่อหมายถึงปรากฏการณ์การเพิ่มอัตราการเกิดในสหรัฐอเมริกาหลังสงคราม เฉพาะในสหรัฐอเมริกาประเทศเดียว มีการประมาณการว่ามีทารกเกิดมากกว่า 77.3 ล้านคน ซึ่งปัจจุบันนี้ บุคคลที่เกิดในช่วงนี้มีอายุอยู่ในช่วงวัยกลางคนและเริ่มเข้าสู่วัยสูงอายุ ในทางเศรษฐกิจ บุคคลที่เกิดในช่วงนี้จำนวนมากกำลังปลดเกษียณและออกจากกำลังแรงงาน ในช่วงหลังสงคราม คู่รักที่ไม่สามารถหาเงินเลี้ยงดูครอบครัวในได้ช่วงภาวะเศรษฐกิจตกต่ำครั้งใหญ่ได้ชดเชยช่วงเวลาที่เสียไป ความรู้สึกในเวลานี้คือการมองโลกในแง่ดี ระหว่างสงคราม ภาวะการว่างงานได้สิ้นสุดลงและเศรษฐกิจมีการขยายตัวอย่างมาก หลังจากนั้น ประเทศได้ประสบกับการเติบโตทางเศรษฐกิจอย่างคึกคักจนกระทั่งคริสต์ทศวรรษ 1970</doc>
