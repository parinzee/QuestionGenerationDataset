<doc id="83052" url="https://th.wikipedia.org/wiki?curid=83052" title="พ.ศ. 2560">พ.ศ. 2560 พุทธศักราช 2560 ตรงกับปีคริสต์ศักราช 2017 เป็นปีปกติสุรทินที่วันแรกเป็นวันอาทิตย์ (ลิงก์ไปยังปฏิทิน) ตามปฏิทินเกรกอเรียน และเป็น- ปีระกา นพศก จุลศักราช 1379 (วันที่ 16 เมษายน เป็นวันเถลิงศก) - สมัชชาใหญ่แห่งสหประชาชาติประกาศให้เป็นปีแห่งการท่องเที่ยวเพื่อการพัฒนาอย่างยั่งยืนสากลผู้นำประเทศไทยผู้นำประเทศไทย. - พระมหากษัตริย์: สมเด็จพระเจ้าอยู่หัวมหาวชิราลงกรณ บดินทรเทพยวรางกูร (13 ตุลาคม พ.ศ. 2559 – ปัจจุบัน) - นายกรัฐมนตรี: พลเอก ประยุทธ์ จันทร์โอชา (24 สิงหาคม พ.ศ. 2557–ปัจจุบัน)เหตุการณ์มกราคมเหตุการณ์. มกราคม. - 1 มกราคม- เกิดเหตุกราดยิงที่ไนต์คลับในกรุงอิสตันบูล ประเทศตุรกี มีผู้เสียชีวิตอย่างน้อย 39 คน และบาดเจ็บอย่างน้อย 69 คน - อังตอนีอู กูแตรึช ดำรงตำแหน่งเลขาธิการสหประชาชาติลำดับที่ 9 ต่อจากพัน กี-มุน- 19 มกราคม – กองกำลังทหารของประชาคมเศรษฐกิจแห่งรัฐแอฟริกันตะวันตก (ECOWAS) จากประเทศเซเนกัล กานา และไนจีเรีย เข้าคลี่คลายวิกฤตการณ์ทางการเมืองในประเทศแกมเบีย ด้วยการบังคับให้ประธานาธิบดียาห์ยา จัมเมห์ สละตำแหน่ง หลังพ่ายแพ้การเลือกตั้งให้กับอาดามา บาร์โรว์ เมื่อเดือนธันวาคม 2559 แต่จัมเมห์ไม่ยอมรับผลการเลือกตั้งดังกล่าว - 21 มกราคม – กลุ่มสตรีหลายล้านคนในสหรัฐและหลายประเทศ เข้าร่วมการชุมนุมในนาม "การเดินขบวนของผู้หญิง" (Women's March) เพื่อประท้วงประธานาธิบดีดอนัลด์ ทรัมป์ ในประเด็นการคุกคามสิทธิสตรี โดยการชุมนุมครั้งนี้ถือเป็นการชุมนุมแบบวันเดียวที่ใหญ่ที่สุดในประวัติศาสตร์สหรัฐ - 26 มกราคม – คณะนักวิทยาศาสตร์ประจำมหาวิทยาลัยฮาวาร์ด สหรัฐ ออกประกาศว่า สามารถสร้างไฮโดรเจนโลหะในห้องปฏิบัติการทางวิทยาศาสตร์ได้เป็นครั้งแรกของโลก - 27 มกราคม – ดอนัลด์ ทรัมป์ ประธานาธิบดีสหรัฐ ออกคำสั่งของฝ่ายบริหารที่ 13769 ให้จำกัดการอพยพและการเดินทางเข้าสหรัฐของพลเมืองจากประเทศที่ประชากรส่วนใหญ่เป็นมุสลิม 7 ประเทศ ได้แก่ อิรัก อิหร่าน ลิเบีย โซมาเลีย ซูดาน ซีเรีย และเยเมนกุมภาพันธ์กุมภาพันธ์. - 11 กุมภาพันธ์ – รัฐบาลเกาหลีเหนือทดสอบยิงขีปนาวุธทิ้งตัวข้ามเขตทะเลญี่ปุ่น ส่งผลให้นานาชาติประณามการกระทำดังกล่าวมีนาคมมีนาคม. - 10 มีนาคม- ศาลรัฐธรรมนูญแห่งสาธารณรัฐเกาหลีมีมติถอดถอนพัก กึน-ฮเย ออกจากตำแหน่งประธานาธิบดี - สหประชาชาติประกาศเตือนว่า โลกกำลังเผชิญหน้ากับวิกฤตการณ์ด้านมนุษยธรรมครั้งใหญ่ที่สุดนับตั้งแต่สงครามโลกครั้งที่สอง โดยอ้างอิงจากเหตุการณ์ที่ผู้คนกว่า 20 ล้านคนในประเทศเยเมน โซมาเลีย ซูดานใต้ และไนจีเรีย กำลังเสี่ยงต่อภาวะอดอยากและขาดอาหาร - 29 มีนาคม – เทเรซา เมย์ นายกรัฐมนตรีแห่งสหราชอาณาจักร เริ่มใช้มาตรา 50 ของสนธิสัญญาลิสบอน เพื่อเริ่มต้นกระบวนการแยกสหราชอาณาจักรออกจากสหภาพยุโรปอย่างเป็นทางการเมษายนเมษายน. - 4 เมษายน – กองทัพสหรัฐยิงขีปนาวุธโทมาฮอว์ก 59 ลูกใส่ฐานทัพอากาศแห่งหนึ่งในประเทศซีเรีย เพื่อตอบโต้การโจมตีเคมีต่อเมืองที่ฝ่ายกบฏควบคุม รัฐบาลรัสเซียประณามสหรัฐว่าแสดงพฤติกรรม "ก้าวร้าว" และทำลายความสัมพันธ์ระหว่างสหรัฐกับรัสเซียพฤษภาคมพฤษภาคม. - 12 พฤษภาคม – เกิดเหตุโจมตีทางไซเบอร์ด้วยมัลแวร์เรียกค่าไถ่ชื่อ "วอนนาคราย" ต่อระบบคอมพิวเตอร์ในอย่างน้อย 150 ประเทศทั่วโลกมิถุนายนมิถุนายน. - 1 มิถุนายน – ดอนัลด์ ทรัมป์ ประธานาธิบดีสหรัฐ ประกาศถอนสหรัฐออกจากความตกลงปารีส - 5 มิถุนายน- ประเทศมอนเตเนโกรเข้าร่วมองค์การสนธิสัญญาแอตแลนติกเหนือในฐานะสมาชิกลำดับที่ 29 - ประเทศอาหรับ 6 ประเทศ ได้แก่ ซาอุดีอาระเบีย อียิปต์ บาห์เรน เยเมน ลิเบีย และสหรัฐอาหรับเอมิเรตส์ ประกาศตัดความสัมพันธ์ทางการทูตกับประเทศกาตาร์ ด้วยข้อกล่าวหาว่าเป็นประเทศที่สนับสนุนกลุ่มรัฐอิสลามอิรักและลิแวนต์- 25 มิถุนายน – องค์การอนามัยโลกประมาณการว่า มีผู้ป่วยอหิวาตกโรคในประเทศเยเมนมากกว่า 2 แสนรายกรกฎาคมกรกฎาคม. - 4 กรกฎาคม – รัฐบาลรัสเซียและจีนขอให้ประเทศเกาหลีเหนือยุติโครงการขีปนาวุธและอาวุธนิวเคลียร์ หลังจากรัฐบาลเกาหลีเหนือทดสอบการยิงขีปนาวุธทิ้งตัวข้ามทวีปได้สำเร็จเป็นครั้งแรก - 6 กรกฎาคม – สหภาพยุโรปบรรลุข้อตกลงการค้าเสรีกับประเทศญี่ปุ่น ณ กรุงบรัสเซลส์ ประเทศเบลเยียม - 7 กรกฎาคม – สมาชิกสหประชาชาติ 122 ประเทศ ออกเสียงสนับสนุนสนธิสัญญาห้ามอาวุธนิวเคลียร์ - 12 กรกฎาคม – ภูเขาน้ำแข็ง เอ-68ซึ่งมีขนาดกว่า 5,800 ตารางกิโลเมตร แตกตัวออกจากหิ้งน้ำแข็งลาร์เซนซีในทวีปแอนตาร์กติกาสิงหาคมสิงหาคม. - 2 สิงหาคม – คณะมนตรีความมั่นคงแห่งสหประชาชาติมีมติเอกฉันท์คว่ำบาตรประเทศเกาหลีเหนือเพิ่มเติมในด้านการค้าและการลงทุน หลังจากรัฐบาลเกาหลีเหนือยังคงดำเนินโครงการทดสอบขีปนาวุธ - 21 สิงหาคม – เกิดสุริยุปราคาเต็มดวงครั้งแรกที่สามารถมองเห็นได้ในสหรัฐแผ่นดินใหญ่นับตั้งแต่ปี 2522กันยายนกันยายน. - 1 กันยายน – วลาดีมีร์ ปูติน ประธานาธิบดีรัสเซีย ขับไล่เจ้าหน้าที่การทูตสหรัฐ 755 คนออกจากประเทศรัสเซีย เพื่อตอบโต้มาตรการคว่ำบาตรของสหรัฐ - 3 กันยายน – ประเทศเกาหลีเหนือทดลองอาวุธนิวเคลียร์เป็นครั้งที่ 6 - 13 กันยายน – คณะกรรมการโอลิมปิกสากลประกาศผลเมืองที่จะได้เป็นเจ้าภาพกีฬาโอลิมปิกฤดูร้อน 2024 คือ กรุงปารีส ประเทศฝรั่งเศส และโอลิมปิกฤดูร้อน 2028 คือ นครลอสแอนเจลิส สหรัฐ - 15 กันยายน – ยานอวกาศแคสซีนี–ไฮเกนส์ ซึ่งเป็นยานอวกาศที่ใช้สำรวจดาวเสาร์มาเป็นเวลากว่า 13 ปี ได้ถูกปลดระวางโดยการปล่อยลงสู่ชั้นบรรยากาศของดาวเสาร์ - 19 กันยายน - เกิดแผ่นดินไหวขนาด 7.1 ในตอนกลางของประเทศเม็กซิโก ทำให้มีผู้คนเสียชีวิตกว่า 200 คนตุลาคมตุลาคม. - 14 ตุลาคม – เกิดเหตุระเบิด 2 ครั้ง ในกรุงโมกาดิชู ประเทศโซมาเลีย ทำให้มีผู้เสียชีวิตมากกว่า 320 คน - 28 ตุลาคม – กาตาลุญญาประกาศเอกราชจากสเปนธันวาคมธันวาคม. - 6 ธันวาคม - ดอนัลด์ ทรัมป์ ประธานาธิบดีสหรัฐ ประกาศรับรอง กรุงเยรูซาเล็มให้เป็นเมืองหลวงของประเทศอิสราเอลอย่างเป็นทางการวันเกิดวันเกิด. - 31 สิงหาคม - เจ้าชายกาเบรียล ดยุกแห่งดาลาร์นาวันถึงแก่กรรมมกราคมวันถึงแก่กรรม. มกราคม. - 4 มกราคม – เอซีโอ ปัสกุตตี นักฟุตบอลชาวอิตาลี (เกิด 1 มกราคม พ.ศ. 2480) - 7 มกราคม – มารีอู ซูอารึช ประธานาธิบดีโปรตุเกส (เกิด 7 ธันวาคม พ.ศ. 2467) - 9 มกราคม – โรเบร์โต กาบัญญัส นักฟุตบอลชาวปารากวัย (เกิด 11 เมษายน พ.ศ. 2504) - 10 มกราคม – โรมาน แฮร์ซอก ประธานาธิบดีเยอรมนี (เกิด 5 เมษายน พ.ศ. 2477) - 15 มกราคม – จิมมี สนูกกา นักมวยปล้ำอาชีพชาวอเมริกันเชื้อสายฟิจิ (เกิด 18 พฤษภาคม พ.ศ. 2486) - 16 มกราคม – ยูจีน เซอร์นัน นักบินอวกาศชาวอเมริกัน (เกิด 14 มีนาคม พ.ศ. 2477) - 26 มกราคม – ไมก์ คอนเนอส์ นักแสดงชาวอเมริกัน (เกิด 15 สิงหาคม พ.ศ. 2468) - 27 มกราคม – แอมานุแอล รีวา นักแสดงชาวฝรั่งเศส (เกิด 24 กุมภาพันธ์ พ.ศ. 2470)กุมภาพันธ์กุมภาพันธ์. - 12 กุมภาพันธ์ – อัล จาร์โร นักร้องชาวอเมริกัน (เกิด 12 มีนาคม พ.ศ. 2483) - 13 กุมภาพันธ์ – คิม จ็อง-นัม พี่ชายต่างมารดาของคิม จ็อง-อึน ผู้นำประเทศเกาหลีเหนือ (เกิด 10 พฤษภาคม พ.ศ. 2514) - 18 กุมภาพันธ์ – อีแวน โคลอฟฟ์ นักมวยปล้ำอาชีพชาวแคนาดา (เกิด 25 สิงหาคม พ.ศ. 2485) - 19 กุมภาพันธ์ – สมเด็จพระราชินีฮาลาเอวาลู มาตาอาโฮ อาโฮเมเอ พระบรมราชชนีแห่งตองงา (พระราชสมภพ 29 พฤษภาคม พ.ศ. 2470) - 21 กุมภาพันธ์ – เคนเนธ แอร์โรว์ นักเศรษฐศาสตร์ชาวอเมริกัน (เกิด 23 สิงหาคม พ.ศ. 2464) - 25 กุมภาพันธ์ – บิลล์ แพกซ์ตัน นักแสดงชาวอเมริกัน (เกิด 17 พฤษภาคม พ.ศ. 2498)มีนาคมมีนาคม. - 18 มีนาคม – ชัค เบอร์รี นักร้องและนักดนตรีชาวอเมริกัน (เกิด 18 ตุลาคม พ.ศ. 2469)เมษายนเมษายน. - 2 เมษายน – หม่อมหลวงอัศนี ปราโมช อดีตองคมนตรี และศิลปินแห่งชาติ (เกิด 1 กรกฎาคม พ.ศ. 2477)พฤษภาคมพฤษภาคม. - 19 พฤษภาคม - สตานิสลาฟ เปตรอฟ นาวาอากาศโทแห่งกองกำลังป้องกันทางอากาศโซเวียต (เกิด 7 กันยายน พ.ศ. 2482) - 23 พฤษภาคม – โรเจอร์ มัวร์ นักแสดงชาวอังกฤษ (เกิด 14 ตุลาคม พ.ศ. 2470)มิถุนายนมิถุนายน. - 16 มิถุนายน – เฮลมุท โคล นักการเมืองชาวเยอรมนี อดีตนายกรัฐมนตรี (เกิด 3 เมษายน พ.ศ. 2473)กรกฎาคมกรกฎาคม. - 7 กรกฎาคม – ฐิติมา สุตสุนทร นักร้องและนักแสดงชาวไทย (เกิด 4 กันยายน พ.ศ. 2504) - 13 กรกฎาคม – หลิว เสี่ยวโป นักเคลื่อนไหวด้านสิทธิมนุษยชนและผู้ได้รับรางวัลโนเบลชาวจีน (เกิด 28 ธันวาคม พ.ศ. 2498) - 16 กรกฎาคม – จอร์จ เอ. โรเมโร ผู้กำกับภาพยนตร์ชาวอเมริกัน-แคนาดา (เกิด 4 กุมภาพันธ์ พ.ศ. 2483) - 20 กรกฎาคม – เชสเตอร์ เบนนิงตัน นักตนตรีชาวอเมริกัน (เกิด 20 มีนาคม พ.ศ. 2519)สิงหาคมสิงหาคม. - 20 สิงหาคม – มาร์กอต ฮีเอิลเชอร์ นักร้องและนักแสดงชาวเยอรมัน (เกิด 29 กันยายน พ.ศ. 2462) - 24 สิงหาคม – เจย์ โทมัส นักแสดงชาวอเมริกัน (เกิด 12 กรกฎาคม พ.ศ. 2491) - 28 สิงหาคม – สึโตะมุ ฮะตะ นายกรัฐมนตรีคนที่ 51 แห่งประเทศญี่ปุ่น (เกิด 24 สิงหาคม พ.ศ. 2478)กันยายนกันยายน. - 11 กันยายน – สมเด็จพระราชาธิบดีสุลต่านตวนกู อับดุล ฮาลิม มูอัซซัม ชาห์ (พระราชสมภพ 28 พฤศจิกายน พ.ศ. 2470) - 17 กันยายน – บ็อบบี ฮีแนน นักมวยปล้ำอาชีพชาวอเมริกัน (เกิด 1 พฤศจิกายน พ.ศ. 2487) - 27 กันยายน – ฮิวจ์ เฮฟเนอร์ ผู้จัดจำหน่ายนิตยสารชาวอเมริกัน (เกิด 9 เมษายน พ.ศ. 2469)ตุลาคมพฤศจิกายนพฤศจิกายน. - 7 พฤศจิกายน – ฮันส์ เชเฟอร์ นักฟุตบอลชาวเยอรมัน (เกิด 19 ตุลาคม พ.ศ. 2470) - 16 พฤศจิกายน – ฮิโรมิ สึรุ นักแสดงและนักพากย์ชาวญี่ปุ่น (เกิด 29 มีนาคม พ.ศ. 2503) - 19 พฤศจิกายน – ชาร์ล แมนสัน อาชญากรและผู้นำลัทธิชาวอเมริกัน (เกิด 12 พฤศจิกายน พ.ศ. 2477) - 30 พฤศจิกายน – สุรินทร์ พิศสุวรรณ นักการเมืองและนักการทูตชาวไทย อดีตเลขาธิการอาเซียน (เกิด 28 ตุลาคม พ.ศ. 2492)ธันวาคมธันวาคม. - 4 ธันวาคม – อาลี อับดุลเลาะห์ ซาเลห์ อดีตประธานาธิบดีเยเมน (เกิด 21 มีนาคม พ.ศ. 2485) - 5 ธันวาคม – สมเด็จพระราชาธิบดีมีไฮที่ 1 แห่งโรมาเนีย (พระราชสมภพ 25 ตุลาคม พ.ศ. 2464) - 18 ธันวาคม – คิม จง-ฮย็อน นักร้องชาวเกาหลีใต้ (เกิด 8 เมษายน พ.ศ. 2533)รางวัลโนเบลรางวัลโนเบล. - สาขาเคมี – ฌัก ดูบอเชต์, โยอาคิม ฟรังค์ และ ริชาร์ด เฮนเดอร์สัน - สาขาวรรณกรรม – คะซึโอะ อิชิงุโระ - สาขาสันติภาพ – คณะกรรมการรณรงค์เพื่อยกเลิกอาวุธนิวเคลียร์ระหว่างประเทศ - สาขาฟิสิกส์ – เรเนอร์ ไวส์, แบร์รี แบริช และ คิป ธอร์น - สาขาสรีรวิทยาหรือการแพทย์ – เจฟฟรีย์ ซี ฮอลล์, ไมเคิล รอสแบช และ ไมเคิล ดับเบิลยู ยัง - สาขาเศรษฐศาสตร์ – ริชาร์ด เอช เธเลอร์บันเทิงคดีที่อ้างอิงถึงปีนี้การ์ตูนบันเทิงคดีที่อ้างอิงถึงปีนี้. การ์ตูน. - อะนิเมะเรื่อง โค้ด กีอัส ภาคการปฏิวัติของลูลูช ดำเนินเหตุการณ์ตามปีนี้ภาพยนตร์ภาพยนตร์. - ภาพยนตร์เรื่อง เทอร์มิเนเตอร์ ได้บอกว่าสกายเน็ตจะถูกเปิดใช้ในเดือนตุลาคม 2017 (ตามเนื้อเรื่อง)</doc>
