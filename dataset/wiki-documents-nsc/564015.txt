<doc id="564015" url="https://th.wikipedia.org/wiki?curid=564015" title="ธีระศักดิ์ รัตนโชติ">ธีระศักดิ์ รัตนโชติ สิบโทธีระศักดิ์ รัตนโชติ เป็นนักกีฬาฮอกกี้น้ำแข็งชายทีมชาติไทยผู้ซึ่งทำหน้าที่ในตำแหน่งกองหน้า รวมทั้งเป็นผู้ฝึกสอน และเคยได้รับเลือกให้เป็นผู้เล่นระดับเอ็มวีพีจากการแข่งขันไอ​ไอ​เอช​เอฟชาลเลนจ์คัพออฟเอเชีย 2009ประวัติ ประวัติ. ธีระศักดิ์ รัตนโชติ เป็นบุตรของพันโทเลื่อน และชวลี รัตนโชติ สำเร็จการศึกษาระดับชั้นมัธยมต้นจากโรงเรียนเซนต์คาเบรียล ระดับมัธยมปลายจากโรงเรียนเซนต์จอห์น และระดับปริญญาตรีจากคณะนิเทศศาสตร์ มหาวิทยาลัยธุรกิจบัณฑิตย์ และเริ่มเล่นให้แก่ทีมชาติไทยครั้งแรกใน พ.ศ. 2550 วันที่ 26 เมษายน พ.ศ. 2554 ธีระศักดิ์เป็นหนึ่งในผู้ทำประตูให้แก่ทีมชาติไทยร่วมกับชาญเชี่ยว ศุภดิลกรัตน์ และเทวินทร์ ชาติสุวรรณ ในช่วงเวลา 20 นาทีแรก เมื่อครั้งที่พบกับทีมชาติฮ่องกง ในการแข่งขันไอ​ไอ​เอช​เอฟชาลเลนจ์คัพออฟเอเชีย 2011 วันที่ 21 มีนาคม พ.ศ. 2556 ธีรศักดิ์เป็นหนึ่งในผู้ช่วยให้ทีมชาติไทยเป็นฝ่ายชนะทีมชาติสหรัฐอาหรับเอมิเรตส์ซึ่งเป็นแชมป์เก่า จากการแข่งขันไอ​ไอ​เอช​เอฟชาลเลนจ์คัพออฟเอเชีย 2013 ที่จัดขึ้น ณ เซ็นทรัลพลาซา แกรนด์ พระราม 9</doc>
