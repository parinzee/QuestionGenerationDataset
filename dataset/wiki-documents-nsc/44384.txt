<doc id="44384" url="https://th.wikipedia.org/wiki?curid=44384" title="ซิด">ซิด ซิด () () คือ ตัวละครในเกมชุด ไฟนอลแฟนตาซี ที่ปรากฏแทบทุกภาค และมักจะมีเนื้อเรื่องเกี่ยวกับเรือเหาะและมีสัมพันธ์อันดีกับผู้หญิงชื่อฮิลด้า แต่ถึงจะชื่อเหมือนกัน ก็ไม่ใช่คนเดียวกัน แต่ละภาคจะมีบทแตกต่างกันดังนี้บทบาทภาคหลักบทบาท. ภาคหลัก. - ไฟนอลแฟนตาซี : ไม่ได้ปรากฏตัวอย่างเป็นทางการ แต่มีกล่าวถึงชื่อนี้ในเมืองลูเฟเนีย ในฐานะผู้คิดค้นและประดิษฐ์เรือเหาะ นอกจากนั้นยังไปปรากฏตัวในเกม ในฐานะผู้บรรยาย - ไฟนอลแฟนตาซี II : ซิด เป็นคนขับเรือเหาะในเมืองพอฟท์ ซึ่งผู้เล่นต้องใช้บริการของซิดในการเดินทาง - ไฟนอลแฟนตาซี III : ซิด เฮซ (Cid Haze) เป็นตัวละครที่สร้างเรือเหาะ แต่ติดกับกับดักของจินน์ในหมู่บ้าน ทำให้กลายเป็นมนุษย์ล่องหน และได้เสนอให้นักรบแห่งแสงทั้งสี่ยืมเรือเหาะเพื่อไปปราบจินน์ เมื่อภารกิจสำเร็จซิดได้เดินทางกลับหมู่บ้านคานาน - ไฟนอลแฟนตาซี IV : ซิด โพลเลนดีน (Cid Pollendin) เป็นครั้งแรกที่เขาได้มาเป็นพรรคพวกในกลุ่ม เป็นผู้คิดค้นเรือเหาะของอาณาจักรบารอน เขาเป็นเพื่อนกับเซซิลและโรซ่า ในช่วงกลางของเกมเขายอมผูกตัวเองกับระเบิดเพื่อปิดกั้นกองกำลังของโกลเบซไม่ให้เข้ามาในอาณาจักรคนแคระ แต่ก็รอดชีวิตมาได้ ซึ่งเขาจะพักอยู่ในปราสาทคนแคระ และในภาคแอดวานซ์ ผู้เล่นสามารถนำเขากลับมาร่วมทีมได้อีกครั้ง - ไฟนอลแฟนตาซี V : ซิด เพรเวีย (Cid Previa) ซิดเป็นผู้อาวุโสในกลุ่มนักประดิษฐ์ที่คิดค้นเครื่องจักรในการดึงพลังงานมาจากคริสตัลแห่งไฟ เป็นครั้งแรกที่ซิดมีญาติซึ่งก็คือมิดหลานชายของเขา เขาจะมีบทบาทสำคัญในการประดิษฐ์สิ่งต่าง ๆ ให้กับพวกตัวเอก - ไฟนอลแฟนตาซี VI : ซิด เดล นอร์ท มาร์เกซ (Cid del Norte Marguez) เป็นหัวหน้ากลุ่มนักวิจัยของอาณาจักรแห่งหนึ่ง ในการคิดค้นพลังเวทมนตร์จากสัตว์อสูร เป็นคนสนิทของเซรีส - ไฟนอลแฟนตาซี VII : ซิด ไฮวินด์ (Cid Highwind) เป็นพรรคพวกในกลุ่ม และเป็นนักขับเครื่องบิน จึงมีหน้าที่ขับเรือเหาะที่เขาเป็นคนสร้างเองชื่อว่า ไฮวินด์ ต่อมาในภาค แอดเวนต์ชิลเดรน ซิดได้นำยานเหาะลำใหม่ชื่อ "เซียร่า" (ชื่อผู้ช่วยและคนรักของซิด) มาใช้ในการสู้ที่เมืองมิดการ์ด - ไฟนอลแฟนตาซี VIII : ซิด คราเมอร์ (Cid Kramer) เป็นอาจารย์ใหญ่ของบาลัมการ์เด้น ซึ่งเป็นโรงเรียนของ สควอลล์ ตัวเอก และเป็นสามีของ อีเดีย แม่มดที่ปรากฏในภาคนี้ด้วย - ไฟนอลแฟนตาซี IX : ซิด ฟาบูล (Cid Fabool) เป็นอุปราชของมหานครลินบลัม - ไฟนอลแฟนตาซี X และ X-2 : เป็นพ่อของตัวละครหลัก ริกคุ และเป็นคนขับเรือบิน - ไฟนอลแฟนตาซี XI : เป็นตัวละครของเผ่ามนุษย์ อาศัยอยู่ในเมือง Bastok - ไฟนอลแฟนตาซี XII : ดอกเตอร์ ซิดดอลฟัส เดเมน บุนานซา (Doctor Cidolfus Demen Bunansa) เป็นผู้อำนวยการสถานวิจัยดราคลอร์ และเป็นบิดาของบัลเทียร์ หนึ่งในกลุ่มตัวละครหลัก (เป็นครั้งแรกที่ซิดอยู่ฝ่ายผู้ร้าย) - ไฟนอลแฟนตาซี XIII : พลจัตวาซิด เรนส์ () , () ผู้บัญชาการทหารอากาศโคคูน แม้ว่าเขาจะเป็นนายทหารที่มีผู้นับถือมากมาย แต่ในใจลึก ๆ เขาก็ไม่พอใจต่อวิถีทางของรัฐบาลโคคูนเท่าใดนัก ในช่วงหลังของเกมซิดได้เปิดเผยตัวเองว่าเป็นลูซีย์ผู้ช่วยเหลือลูซิของพัลส์และได้เข้าสู้กับตัวเอก เมื่อซิดพ่ายแพ้ ตัวเอกมีพลังเพิ่มขึ้น ภารกิจของเขาก็สิ้นสุดลง เขาจึงกลายเป็นคริสตัลแล้วสลายไปตามความต้องการที่อยากเป็นอิสระไม่ขึ้นต่อใคร หลังจากนั้นการานธ์ได้บอกกับกลุ่มตัวเอกว่าเขาเป็นผู้สั่งการภารกิจใหม่ให้ซิด แม้ซิดจะฟื้นคืนชีพได้อีกครั้ง แต่ก็ไม่ใช่ซิดคนเดิมแล้ว สุดท้ายซิดก็ถูกริกดี้ อดีตทหารคนสนิทยิงตายที่มหานครเอเดนตามแผนของการานธ์ (ซิดในภาคนี้ไม่ได้มีลักษณะเป็นคนสูงอายุเหมือนภาคที่ผ่าน ๆ มา) - ไฟนอลแฟนตาซี XIV : ซิด นัน กาลอง (Cid nan Garlond) หัวหน้าอู่เหล็กการ์ลอง - ไฟนอลแฟนตาซี XV : ซิด โซฟีอา (Cid Sophiar) เป็นหัวหน้าช่างของบริษัทแฮมเมอร์เฮดซึ่งดูแลเรกัลเลีย รถของน็อคติสและเพื่อน ในวัยหนุ่มเขาเคยร่วมสู้กับกษัตริย์รีจิส บิดาของน็อคติส โดยซินดี ออรัม หลานสาวของเขาก็มีความรู้ด้านช่างเช่นกันภาคเสริมและอื่น ๆภาคเสริมและอื่น ๆ. - ไฟนอลแฟนตาซี แท็กติกส์ : ซิดดอลฟาส ออร์ลันดู (Cidolfas Orlandu) เป็นนายพลของไอวาลิซและเจ้าของดาบในตำนานเอกซ์คาลิเบอร์ - ไฟนอลแฟนตาซี แทกติกส์ แอดวานซ์ : ซิด แรนดัลล์ (Cid Randall) ในโลกแห่งความเป็นจริงเขาเป็นพ่อของมิวท์และเป็นคนติดเหล้า แต่ในโลกไอวาลิซเขาเป็นพระราชาผู้ปกครองโลกและเป็นหัวหน้าของเหล่าจัดจ์ทั้งหมด ภรรยาของเขาคือเรเมดี้ ผู้เล่นสามารถนำเขามาเล่นได้ ถ้าเคลียร์ภารกิจทั้ง 300 ภารกิจได้ครบ - ไฟนอลแฟนตาซี แทกติกส์ A2 ฟูเคทสิโนะกริมอร์ : ซิดจะเป็นคนของชนเผ่าเอลฟ์ มีผิวสีดำ - โจโคโบะโตะมาโฮะโนะเอฮอน : ซิดจะมีบทบาทเป็นพี่ใหญ่ของฟาร์มโจโคโบะ เขาปรากฏตัวมาพร้อมกับเรือเหาะมาช่วยพวกตัวเอก - ไฟนอลแฟนตาซี เดอะ สปิริต วิธอิน : ดร.ซิด (Dr.Sid) เขาเป็นอาจารย์ของ อากิ รอส และเป็นผู้ค้นพบ "แฟนธอม" พลังงานในตัวมนุษย์ ชื่อของเขาใช้ตัว S แทนตัว C - : ซิด เป็นตัวละครตัวหนึ่งของเรื่อง เขาเป็นนักประดิษฐ์ที่มักชอบตั้งชื่อให้กับเครื่องจักรเป็นชื่อผู้หญิงและมักอาลัยกับเครื่องจักรเหล่านั้นเมื่อมันเสียหายไป เขาแตกต่างจากซิดคนอื่น ๆ ตรงที่เขาค่อนข้างเป็นคนหนุ่มมาก - ไฟนอลแฟนตาซี ไทป์-0 : จอมพลซิด โอลด์สไตน์ ผู้ปกครองจักรวรรดิ์มิลลิเทส เขาได้ฝ่าฝืนสนธิสัญญาสันติภาพด้วยการรุกรานอาณาจักรอื่น ๆ ในโลกออเรียนซ์ เพื่อครอบครองคริสตัลอันเป็นขุมพลังอำนาจสำคัญ ในช่วงท้ายเกมซิดรับรู้ความจริงจากฟัลซิกาล่าว่าต้องทำหน้าที่เป็นผู้พิพากษาว่าโลกจะสูญสิ้นหรือไม่ เขาไม่ต้องการเป็นหุ่นเชิดของเหล่าเทพจึงฆ่าตัวตาย ต่อมากาล่าได้ควบคุมร่างของเขาเพื่อเป็น "ผู้พิพากษาแห่งรูร์ซัส" บอสตัวสุดท้ายของเกม</doc>
