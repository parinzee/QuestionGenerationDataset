<doc id="145540" url="https://th.wikipedia.org/wiki?curid=145540" title="ริดลีย์ สก็อตต์">ริดลีย์ สก็อตต์ เซอร์ริดลีย์ สก็อตต์ () เกิดเมื่อวันที่ 30 พฤศจิกายน พ.ศ. 2480 ในประเทศอังกฤษ เป็นผู้กำกับภาพยนตร์ ริดลีย์ สก็อตต์ เรียนจบด้านออกแบบกราฟิก เริ่มต้นด้วยการเป็นฝ่ายออกแบบฉากที่บีบีซี และมาทำละครซีรีส์ หลังจากนั้นลาออกมากำกับโฆษณาและข้ามมาอเมริกา โดยกำกับภาพยนตร์เรื่องแรกคือเรื่อง The Duellists หลังจากนั้นก็มีผลงานอยาง Alien, Blade Runner, Legend, Black Rain, Thelma & Louise, Gladiator, Black Hawk Down, Matchstick Men, Kingdom of Heaven และ American Gangster ริดลีย์ สก็อตต์เป็นพี่ชายของโทนี่ สก็อตต์ ผู้กำกับภาพยนตร์ และในปี พ.ศ. 2538 ได้ร่วมกันก่อตั้งบริษัท Scott Free Productions ซึ่งอำนวยการสร้างภาพยนตร์และละครชุดทางโทรทัศน์ ริดลีย์ สก็อตต์ ได้รับพระราชทานบรรดาศักดิ์อัศวิน (Knighthood) จากสมเด็จพระราชินี ณ พระราชวังบักกิงแฮม เมื่อวันที่ 8 กรกฎาคม พ.ศ. 2546 โดยเปลี่ยนคำนำหน้าชื่อเป็น เซอร์ (Sir) จากคุณูปการที่มีแก่อุตสาหกรรมภาพยนตร์ของอังกฤษ ขณะมีอายุ 65 ปี ในฐานะผู้กำกับภาพยนตร์ ริดลีย์ สก็อตต์ เคยเข้าชิงรางวัลออสการ์ 3 ครั้งในสาขาผู้กำกับภาพยนตร์ยอดเยี่ยม จากภาพยนตร์เรื่อง Thelma & Louise ในปี พ.ศ. 2535 เรื่อง Gladiator ในปี พ.ศ. 2543 และเรื่อง Black Hawk Down ในปี พ.ศ. 2544 และเข้าชิงรางวัลลูกโลกทองคำ 2 ครั้งในสาขาผู้กำกับภาพยนตร์ยอดเยี่ยม จากภาพยนตร์เรื่อง Gladiator ในปี พ.ศ. 2543 และเรื่อง American Gangster ในปี พ.ศ. 2551ผลงานด้านภาพยนตร์ผลงานด้านภาพยนตร์. - The Duellists (1977) - Alien (1979) - Blade Runner (1982) - Legend (1985) - Someone to Watch Over Me (1987) - Black Rain (1989) - Thelma & Louise (1991) - (1992) - White Squall (1996) - G.I. Jane (1997) - Gladiator (2000) - Hannibal (2001) - Black Hawk Down (2001) - Matchstick Men (2003) - Kingdom of Heaven (2005) - A Good Year (2006) - American Gangster (2007) - Body of Lies (2008) - Robin Hood (2010) - Prometheus (2012) - The Counselor (2013) - (2014) - The Martian (2015) - (2017) - All the Money in the World (2017)</doc>
