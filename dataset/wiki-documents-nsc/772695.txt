<doc id="772695" url="https://th.wikipedia.org/wiki?curid=772695" title="กริ่งไฟฟ้า">กริ่งไฟฟ้า กริ่งไฟฟ้า หรือกระดิ่งไฟฟ้า () เป็นอุปกรณ์ไฟฟ้าสำหรับการส่งเสียงเตือน ประกอบด้วยกระดิ่งโลหะพร้อมกลไกการเคาะแบบแม่เหล็กไฟฟ้า ซึ่งจะส่งเสียงดังเมื่อจ่ายกระแสไฟฟ้าให้, นิยมใช้เป็นกริ่งในโทรศัพท์บ้าน, กริ่งประตู, สัญญาณเตือนหมดคาบเรียน, สัญญาณเตือนไฟไหม้, และสัญญาณกันขโมย เนื่องจากกริ่งไฟฟ้าจะส่งเสียงที่ดังและได้ยินชัดเจนเป็นบริเวณกว้างหลักการทำงาน หลักการทำงาน. ภายในกริ่งไฟฟ้าจะมีส่วนประกอบหลักเป็นกระดิ่งโลหะ, แม่เหล็กไฟฟ้า, กับก้านเคาะซึ่งทำหน้าที่เคาะกระดิ่งและเป็นหน้าสัมผัสตัดต่อวงจร โดยในสภาพปกติจะต่อวงจรแม่เหล็กไฟฟ้าเอาไว้, เมื่อมีการจ่ายไฟให้กระดิ่ง แม่เหล็กไฟฟ้าจะทำงานและดูดก้านเคาะให้เคาะไปที่กระดิ่ง เกิดเป็นเสียงดังขึ้น แต่ในขณะเดียวกันก็ทำให้หน้าสัมผัสแยกออกจากกัน ตัดวงจรแม่เหล็กไฟฟ้า ทำให้ก้านเคาะดีดกลับเข้าที่ด้วยแรงสปริง จนหน้าสัมผัสต่อวงจรให้แม่เหล็กไฟฟ้าทำงานอีกครั้ง, วนซ้ำไปเรื่อยๆ เกิดเป็นเสียง "กริ่ง" ที่ดังต่อเนื่อง</doc>
