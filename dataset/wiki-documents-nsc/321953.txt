<doc id="321953" url="https://th.wikipedia.org/wiki?curid=321953" title="พานาโซนิค">พานาโซนิค พานาโซนิค คอร์ปอเรชั่น () เป็นบริษัทผู้ผลิตสินค้าเครื่องใช้ไฟฟ้าและอิเล็กทรอนิกส์ที่ใหญ่ที่สุดของญี่ปุ่น เดิมมีชื่อว่า มัตสึชิตะ อีเล็กทริก อินดัสเตรียล () ก่อตั้งขึ้นในปี ค.ศ. 1918 โดยนายโคะโนะซุเกะ มัตสึชิตะ มีสำนักงานใหญ่อยู่ที่เมืองคะโดมะ จังหวัดโอซะกะ เป็นเจ้าของผลิตภัณฑ์ เนชั่นแนล, พานาโซนิค, เทคนิคส์ และเป็นบริษัทแม่ของซันโย ปัจจุบันได้รับการจัดอันดับโดยนิตยสารฟอร์บส ติดอันดับบริษัทขนาดใหญ่อันดับที่ 89 ของโลกประเทศไทย ประเทศไทย. ในประเทศไทย ผลิตภัณฑ์ของบริษัทเข้ามาจำหน่ายตั้งแต่ พ.ศ. 2513 โดยบริษัทตัวแทนจำหน่ายชื่อ บริษัท ซิว-เนชั่นแนล เซลส์ แอนด์ เซอร์วิส จำกัด ต่อมาได้เปลี่ยนชื่อเป็น บริษัท ซิว เนชั่นแนล จำกัด และปัจจุบันใช้ชื่อว่า บริษัท พานาโซนิค ซิว เซลส์ (ประเทศไทย) จำกัด ตั้งแต่ พ.ศ. 2546 เป็นต้นมา</doc>
