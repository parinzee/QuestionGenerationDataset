<doc id="391311" url="https://th.wikipedia.org/wiki?curid=391311" title="ซีตา¹ แมงป่อง">ซีตา¹ แมงป่อง ซีตา¹ แมงป่อง () เป็นดาวไฮเปอร์ไจแอนท์ประเภทบีตาในกลุ่มดาวแมงป่อง มีค่าแมกนิจูดปรากฏแปรผันระหว่าง 4.66 และ 4.86 เป็นหนึ่งในดาวฤกษ์มวลมากที่สุดในกาแล็คซี โดยมีมวลประเมินไว้อย่างน้อย 60 เท่าของมวลดวงอาทิตย์ และเป็นสมาชิกของชุมนุมดาวฤกษ์แมงป่อง โอบี1 และกระจุกดาวเปิด เอ็นจีซี 6231 ซึ่งรู้จักกันในชื่อ กระจุกดาว "ตลับเพชรเหนือ" (northern jewel box) นอกจากนี้ ยังเป็นหนึ่งในดาวที่สว่างที่สุดเท่าที่รู้จักกันในกาแล็คซี โดยประเมินว่ากำลังส่องสว่างอยู่ที่อย่างน้อย 1.7 ล้านเท่าของกำลังส่องสว่างดวงอาทิตย์ ซีตา-1 แมงป่อง มองเห็นด้วยตาเปล่าเป็นดาวคู่กับซีตา-2 แมงป่อง แต่ดาวฤกษ์ทั้งสองดวงเพียงอยู่ใกล้กันในแนวการมองเห็นจากโลกเท่านั้น ซีตา-2 อยู่ห่างออกไป 155 ปีแสงและมีความสว่างน้อยกว่ามาก ซีตา-1 แมงป่องสามารถแยกแยะออกจากซีตา-2 ได้จากสีออกส้มของซีตา-2 โดยเฉพาะอย่างยิ่งในภาพถ่ายเปิดรับแสงเป็นเวลานาน</doc>
