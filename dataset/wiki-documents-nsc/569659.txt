<doc id="569659" url="https://th.wikipedia.org/wiki?curid=569659" title="เลอโนโว เค900">เลอโนโว เค900 เลอโนโว เค900 () เป็นสมาร์ตโฟนของบริษัทผลิตแล็ปท็อปยักษ์ใหญ่ของประเทศจีน "เลอโนโว" ใช้ระบบปฏิบัติการแอนดรอยด์ เจลลี่ บีน 4.2 ตัวเครื่องมีบาง 6.9 มิลลิเมตร และน้ำหนัก 162 กรัม ประมวลผลด้วย Intel Atom Z2580 ความเร็ว 2.0 GHz หน้าจอแสดงผลแบบ IPS ขนาดกว้าง 5.5 นิ้ว ความละเอียด 1920 x 1080 พิกเซล (400PPI และ Full HD) ช่วยให้การแสดงผลแอปพลิเคชันมีความคมชัดสูงสุด พร้อมกับกระจก Corning Gorilla Glass 2 เพื่อป้องกันรอยขีดข่วน กล้องด้านหลังมีเซ็นเซอร์ Sony Exmor BSI ความละเอียด 13 ล้านพิกเซล ส่วนกล้องหน้ามีความลละเอียด 2 ล้านพิเซล ตัวเครื่องผลิตจากสแตนเลสอัลลอยและโพลีคาร์บอเนต ที่ช่วยทำให้ตัวเครื่องแข็งแรงทนทานคุณสมบัติดีไซน์ คุณสมบัติ. ดีไซน์. เลอโนโว เค900 ผลิตจากสแตนเลสอัลลอยและโพลีคาร์บอเนต ส่วนด้านหน้าใช้กระจก Corning Gorilla Glass 2 ทำให้มันแข็งแรงทนทานและป้องกันรอยขีดขวน และด้วยความหนา 6.9 มิลลิเมตร และหนัก 162 กรัม เพื่อให้สามารถสอดเข้ากระเป๋าเสื้อได้ เลอโนโวได้เปิดตัวเค900ที่มีสีสันออกมาในงาน CES ด้วยสีเงิน (Brush Steel) สีทองเหลือง (Dark Gold) สีเงินที่กลึงเพชรที่ด้านหลัง (Silver with Diamond) และสี gunmetal น้ำตาล (Brown Gunmetal) ด้านหลังโชว์น็อตไว้ฃทั้ง 4 มุม เพื่อทำให้ความหรูหราลดลง แต่ทำให้ดูดิบ แข็งแรงทนทาน และเหมาะกับวัยทำงาน นอกจากนี้ยังออกแบบไว้ให้หน้าจอใหญ่ประมาณ 5.5 นิ้ว ไอคอน และตัวหนังสือก็มีขนาดใหญ่ตามด้วยหลังการวางขายการโฆษณา หลังการวางขาย. การโฆษณา. เลอโนโวทำการโฆษณาเลอโนโว เค900 โดยนำ โคบี ไบรอันต์ นักบาสเกตบอลจากเอ็นบีเอ มาเป็นพรีเซนเตอร์สมาร์ทโฟนรุ่นนี้ในโทรทัศน์ และสื่อโฆษณาสิ่งพิมพ์ รวมถึงบนเว็บไซต์สื่อสังคมออนไลน์ ทั้งในประเทศจีนและเอเชียตะวันออกเฉียงใต้ เลอโนโวจะสะท้อนสไตล์อันเป็นเอกลักษณ์ของนักกีฬาผู้นี้ที่ได้รับการยอมรับอย่างกว้างขวาง และคาดว่าจะช่วยเพิ่มการรับรู้เกี่ยวกับสมาร์ทโฟนของเลอโนโวในหมู่ผู้บริโภคในตลาดหลายประเทศ ซึ่งผู้อำนวยการฝ่าย Mobile Business Unit ของเลอโนโว กล่าวถึงการเลือกโคบีเป็นพรีเซ็นเตอร์ในครั้งนี้ ว่า "โคบี ไบรอันต์ รู้ว่าการทำงานเป็นทีมเป็นสิ่งสำคัญสำหรับการก้าวสู่ความสำเร็จ ที่เลอโนโวก็เช่นเดียวกัน การทำงานเป็นทีมเป็นหลักชี้นำกระบวนการทั้งหมดในพัฒนาสมาร์ทโฟนใหม่ๆ ออกสู่ตลาด นับตั้งแต่การวิจัยและพัฒนาและการผลิตไปจนถึงการตลาดและการขาย เราได้ออกแบบสมาร์ทโฟนเลอโนโวรุ่นใหม่ๆ ให้เป็นทีมของผู้ชนะ ด้วยโทรศัพท์ที่มีคุณสมบัติแตกต่างกันและเล่นกันคนละบทบาท"</doc>
