<doc id="177558" url="https://th.wikipedia.org/wiki?curid=177558" title="ก้อย สุวรรณเกต">ก้อย สุวรรณเกต ก้อย สุวรรณเกต () มีชื่อจริงว่า นันทิรัตน์ สุวรรณเกต ชื่อเล่นว่า ก้อย นักออกแบบเสื้อผ้าที่มีชื่อเสียงในสหรัฐอเมริกา เป็นเจ้าของห้องเสื้อ Koi Design Studio อยู่ที่ลอสแอนเจลิส และมีโชว์รูมอยู่ในนิวยอร์ก ตัดเย็บเสื้อผ้าสตรียี่ห้อ Koi ก้อย เกิดและเติบโตในประเทศไทย ก่อนจะไปทำงานเป็นดีไซเนอร์ในสหรัฐอเมริกา จบการศึกษาจาก มหาวิทยาลัยศิลปากร คณะมัณฑณศิลป์ และ The Fashion Institute of Design & Merchandising (FIDM) เวสต์แวลลีย์คอลเลจ เมืองซาราโตกา รัฐแคลิฟอร์เนีย เธอได้รับการยกย่องจากนิตยสารโว้กฉบับอเมริกัน ให้เป็นหนึ่งในสิบดีไซเนอร์รุ่นใหม่ที่น่าจับตามองมากที่สุดในสหรัฐ และได้รับทุนสนับสนุนการทำผลงานจากสมาคมแฟชั่นของสหรัฐฯและนิตยสาร Vogue สหรัฐฯ (CFDA/Vogue Fashion Fund Award) คอลเล็กชันที่เธอออกแบบ มักใช้ผ้าแคชเมียร์ในการตัดเย็บ เป็นที่ชื่นชอบของนักแสดงฮอลลีวูด หรือบุคคลที่มีชื่อเสียง เช่น นิโคล คิดแมน เดมี มัวร์ เคอร์สเตน ดันสต์ โอปราห์ วินฟรีย์ นาตาลี พอร์ตแมน และคริสตินา ริชชี ผลงานของเธอได้ร่วมจัดแสดงเป็นส่วนหนึ่งของ นิวยอร์กแฟชั่นวีค 2008 เมื่อวันที่ 6 กุมภาพันธ์ พ.ศ. 2551 เป็นครั้งแรก</doc>
