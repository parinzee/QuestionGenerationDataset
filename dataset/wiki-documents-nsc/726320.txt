<doc id="726320" url="https://th.wikipedia.org/wiki?curid=726320" title="เบลนเดอร์ (นิตยสาร)">เบลนเดอร์ (นิตยสาร) เบลนเดอร์ () เป็นนิตยสารดนตรีของอเมริกันที่เรียกตนเองว่าเป็น "หนังสือที่แนะนำเรื่องดนตรีและอื่น ๆ ได้มากที่สุด" (the ultimate guide to music and more) แรกเริ่มเป็นที่รู้จักว่าเป็นนิตยสารรวมภาพของคนดังตามยุคสมัย นิตยสารรวบรวมรายการอัลบั้มเพลง ศิลปิน และเพลง ทั้ง "ดีที่สุด" และ "แย่ที่สุด" ในแต่ละฉบับจะมีบทวิจารณ์งานเพลงของศิลปินคนหนึ่ง ๆ โดยวิเคราะห์อัลบั้มเพลงแต่ละอัลบั้มของศิลปิน เบลนเดอร์ ตีพิมพ์โดยบริษัทเดนนิสพับบลิชชิง นิตยสารเริ่มออกจำหน่ายใน ค.ศ. 1994 ในรูปซีดีรอมครั้งแรก ริเริ่มโดยเจสัน เพียร์สัน เดวิด เชร์รี และเรจินา โจเซฟ ผ่านเฟลิกซ์เดนนิส หรือเดนนิสพับบลิชชิง สหราชอาณาจักร ตีพิมพ์นิตยสารซีดี 15 ฉบับ และเผยแพร่ผ่านเว็บไซต์ใน ค.ศ. 1997 นิตยสารตีพิมพ์ในรูปหนังสืออีกครั้งใน ค.ศ. 1999 จนถึงปัจจุบัน ซีดีรอมของเบลนเดอร์แสดงให้เห็นรูปแบบสิ่งพิมพ์ในรูปดิจิตอลยุคแรก รวมถึงการโฆษณาในรูปดิจิตอลครั้งแรกเช่นกัน</doc>
