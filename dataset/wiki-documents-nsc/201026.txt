<doc id="201026" url="https://th.wikipedia.org/wiki?curid=201026" title="โครงการรถไฟฟ้าลาวาลิน">โครงการรถไฟฟ้าลาวาลิน โครงการรถไฟฟ้าลาวาลิน () เป็นโครงการก่อสร้างรถไฟฟ้ายกระดับในกรุงเทพมหานคร ซึ่งมีการศึกษามาตั้งแต่ พ.ศ. 2527 ในรัฐบาลพลเอกเปรม ติณสูลานนท์ ดำเนินการโดยบริษัท ลาวาลิน (SNC-Lavalin) จากประเทศแคนาดา ซึ่งชนะการประมูลเหนือคู่แข่ง คือ บริษัทร่วมค้า เอเชีย-ยูโร คอนซอร์เตียม (AEC) เมื่อเดือนพฤษภาคม พ.ศ. 2533 ลงนามในสัญญาสัมปทาน ที่ศูนย์การประชุมแห่งชาติสิริกิติ์ ในรัฐบาลพลเอกชาติชาย ชุณหะวัณ ระยะเวลาสัมปทาน 30 ปี มูลค่าก่อสร้าง 55,000 ล้านบาท โครงการก่อสร้างรถไฟฟ้าลาวาลิน มีการศึกษาแผนแม่บทมาตั้งแต่ พ.ศ. 2522 โดยความช่วยเหลือจากรัฐบาลญี่ปุ่น ในระยะแรกประกอบด้วย 3 เส้นทาง คือ- สายพระราม 4 จากพระโขนง-หัวลำโพง-หมอชิต ระยะทาง 25 กิโลเมตร - สายสาธร จากวงเวียนใหญ่-สาทร-ลาดพร้าว ระยะทาง 20 กิโลเมตร โดยมีการเตรียมโครงสร้างสำหรับรถไฟฟ้า ที่ตอม่อของสะพานสาทร (ปัจจุบัน คือ สะพานสมเด็จพระเจ้าตากสิน) - สายสะพานพุทธ จากดาวคะนอง-สะพานพุทธ-มักกะสัน ระยะทาง 16 กิโลเมตร โดยมีการก่อสร้างสะพานข้ามแม่น้ำเจ้าพระยา ไปพร้อมกับการก่อสร้างสะพานพระปกเกล้า อยู่กึ่งกลางระหว่างผิวจราจรทั้งสองฝั่ง โดยมีสถานีร่วม 4 แห่ง ได้แก่- สะพานขาว (สายพระราม 4-สายสะพานพุทธ) - ลุมพินี (สายพระราม 4-สายสาธร) - ตากสิน (สายสาธร-สายสะพานพุทธ) - มักกะสัน (สายสาธร-สายสะพานพุทธ) และมีศูนย์ซ่อมบำรุงที่ห้วยขวาง ซึ่งเป็นศูนย์ซ่อมบำรุงรถไฟฟ้าของการรถไฟฟ้าขนส่งมวลชนแห่งประเทศไทยในปัจจุบัน โครงการรถไฟฟ้าลาวาลินสิ้นสุดลงในรัฐบาลนายอานันท์ ปันยารชุน หลังประสบปัญหาโครงสร้างทางการเงิน ที่กำหนดเงื่อนไขให้รัฐบาลไทยต้องค้ำประกันเงินกู้ไม่มีดอกเบี้ย (ซอฟท์โลน) จากรัฐบาลแคนาดา และต้นทุนในการก่อสร้างสูงขึ้น เนื่องจากความผิดพลาดในการคำนวณค่าใช้จ่ายในการโยกย้ายระบบสาธารณูปโภคโครงการระบบขนส่งมวลชนในปัจจุบันตามแนวเส้นทางรถไฟฟ้าลาวาลินโครงการระบบขนส่งมวลชนในปัจจุบันตามแนวเส้นทางรถไฟฟ้าลาวาลิน. - สายพระราม 4 : รถไฟฟ้าบีทีเอส สายสุขุมวิท ช่วงพระโขนง-อ่อนนุช, รถไฟฟ้ามหานคร สายเฉลิมรัชมงคล ช่วงหัวลำโพง-คลองเตย และช่วงสวนจตุจักร-บางซื่อ, รถไฟฟ้ามหานคร สายสีม่วง ช่วงหอสมุดแห่งชาติ-สามเสน-บางซื่อ- สายพระราม 4 ส่วนต่อขยาย ด้านเหนือ : รถไฟฟ้าบีทีเอส สายสุขุมวิท ช่วงหมอชิต-รัชโยธิน - สายพระราม 4 ส่วนต่อขยาย ด้านตะวันตกเฉียงเหนือ : รถไฟฟ้ามหานคร สายสีม่วง ช่วงเตาปูน-กระทรวงสาธารณสุข และรถไฟฟ้าสายสีชมพู ช่วงแคราย-ปากเกร็ด - สายพระราม 4 ส่วนต่อขยาย ด้านใต้ : รถไฟฟ้าบีทีเอส สายสุขุมวิท ช่วงอ่อนนุช-สำโรง - สายสาธร : รถไฟฟ้าบีทีเอส สายสีลม ช่วงศึกษาวิทยา-วงเวียนใหญ่-โพธินิมิตร, รถไฟฟ้ามหานคร สายเฉลิมรัชมงคล ช่วงพระราม 9-ลาดพร้าว- สายสาธร ส่วนต่อขยายด้านเหนือ : รถไฟฟ้าบีทีเอส สายสุขุมวิท ช่วงรัชโยธิน-สะพานใหม่ - สายสาธร ส่วนต่อขยายด้านตะวันตก : รถไฟฟ้าบีทีเอส สายสีลม ช่วงโพธินิมิตร-บางหว้า, รถไฟฟ้ามหานคร สายสีน้ำเงิน ช่วงบางหว้า-บางแค - สายสะพานพุทธ : รถไฟฟ้ามหานคร สายสีม่วง ช่วงดาวคะนอง-ประชาธิปก- สายสะพานพุทธ ส่วนต่อขยายด้านตะวันออก : รถไฟฟ้ามหานคร สายสีส้ม ช่วงรามคำแหง-บางกะปิ - สายสะพานพุทธ ส่วนต่อขยายด้านใต้ : รถไฟฟ้ามหานคร สายสีม่วง ช่วงดาวคะนอง-ราษฎร์บูรณะ</doc>
