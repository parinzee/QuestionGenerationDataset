<doc id="222152" url="https://th.wikipedia.org/wiki?curid=222152" title="โมเดิร์นไนน์การ์ตูน">โมเดิร์นไนน์การ์ตูน ช่อง 9 การ์ตูน (เดิมใช้ชื่อว่า โมเดิร์นไนน์การ์ตูน) เป็นรายการโทรทัศน์การ์ตูนเช้าวันหยุดสำหรับเด็กที่ออกอากาศทาง ช่อง 9 เอ็มคอตเอชดี ทุกวันเสาร์ตั้งแต่เวลา 08.30-10.30 น. และวันอาทิตย์ ตั้งแต่เวลา 08.00-10.30 น. โดยเริ่มออกอากาศเมื่อปี พ.ศ. 2523 จนถึงปัจจุบันประวัติ ประวัติ. โมเดิร์นไนน์การ์ตูน หรือ ช่อง 9 การ์ตูน ออกอากาศครั้งแรกเมื่อประมาณปี พ.ศ. 2523 โดยแรกมีนักพากย์เพียง 4 คน ได้แก่ นิรันดร์ บุญยรัตพันธุ์, ฉันทนา ธาราจันทร์, ศันสนีย์ วัฒนานุกูล และเรวัติ ศิริสรรพ (เสียชีวิต) โดยสร้างชื่อจากการพากย์การ์ตูนคือ น้าต๋อยเซมเบ้ มาตั้งแต่ปี พ.ศ. 2524 ต่อมาเมื่อวันเสาร์ที่ 6 มิถุนายน พ.ศ. 2558 โมเดิร์นไนน์การ์ตูนได้เปลี่ยนรูปแบบเป็นรายการสดที่ดำเนินรายการโดย พัทโตะ พัทธ์และเพียว กิติพัฒน์ (สลับกัน) มีการปรับเปลี่ยนโดยจะมีช่วงตอบคำถามและแนะนำการ์ตูนก่อนเข้าเรื่อง โดยในปัจจุบันได้ออกอากาศพร้อมกันถึง 2 ช่องทาง ประกอบไปด้วยช่อง สถานีโทรทัศน์โมเดิร์นไนน์ (ระบบแอนาล็อกเดิม), MCOT HD ช่อง 30 โดยให้สายงานธุรกิจ ไนน์เอ็นเตอร์เทน เป็นผู้ผลิตรายการการจัดระดับ การจัดระดับ. ในรายการจะเรียงลำดับการ์ตูนตามอายุของผู้ชม ตั้งแต่การ์ตูนที่มีเนื้อหาไม่รุนแรง สามารถรับชมได้ทุกวัย จนถึงเรื่องสุดท้ายที่มีเนื้อหาค่อนข้างรุนแรง มีการฆาตกรรม ซึ่งในเรื่องสุดท้ายบางตอนทางโมเดิร์นไนน์ได้ทำภาพเบลอ หรือตัดบางส่วนที่รุนแรงออกไป เช่น เรื่องยอดนักสืบจิ๋ว โคนันที่มีฉากการฆาตกรรม หรือเรื่องโชเน็นองเมียวจิ ที่มีฉากการไล่ล่าของภูต และการใช้อาคมของปีศาจ จนเป็นที่วิพากษ์วิจารณ์ในแง่ลบอย่างรุนแรงตั้งแต่การทำภาพเบลอหรือเซ็นเซอร์ จนถึงการตัดภาพบางส่วนออกไปและทำให้เนื้อหาของเรื่องเสียอรรถรสมากยิ่งขึ้นรายการการ์ตูนปัจจุบัน รายการการ์ตูนปัจจุบัน. ช่วงการ์ตูนอื่นๆ ช่วงการ์ตูนอื่นๆ. รายการการ์ตูนอดีต</doc>
