<doc id="69457" url="https://th.wikipedia.org/wiki?curid=69457" title="คอปติกออร์ทอดอกซ์">คอปติกออร์ทอดอกซ์ คริสตจักรคอปติกออร์ทอดอกซ์แห่งอะเล็กซานเดรีย (คอปติก: Ϯⲉⲕ̀ⲕⲗⲏⲥⲓⲁ ̀ⲛⲣⲉⲙ̀ⲛⲭⲏⲙⲓ ̀ⲛⲟⲣⲑⲟⲇⲟⲝⲟⲥ ti.eklyseya en.remenkimi en.orthodoxos ente alexandhrias; ) เป็นคริสตจักรที่ใหญ่ที่สุดในประเทศอียิปต์และภูมิภาคตะวันออกกลาง เป็นส่วนหนึ่งของนิกายออเรียนทัลออร์ทอดอกซ์ซึ่งแยกออกมาจากนิกายอีสเทิร์นออร์ทอดอกซ์หลังการสังคายนาแห่งแคลซีดันในปี ค.ศ. 451 เพราะความขัดแย้งกันเรื่องคริสตวิทยา ประเด็นที่ทำให้เกิดศาสนเภทนี้ยังเป็นที่ถกเถียงกันอยู่ว่ามาจากประเด็นใดแน่ แต่โดยทั่วไปเกี่ยวกับเรื่องธรรมชาติของพระคริสต์ แม้คริสตจักรนี้จะมีศูนย์กลางอยู่ที่ประเทศอียิปต์ แต่ก็มีศาสนิกชนอยู่ทั่วโลก เชื่อกันว่านักบุญมาระโกผู้นิพนธ์พระวรสารและอัครทูตเป็นผู้ก่อตั้งคริสตจักรนี้ราวกลางคริสต์ศตวรรษที่ 1 (ประมาณ ค.ศ. 45) ประมุของค์ปัจจุบันของคริสตจักรมีสมณศักดิ์เป็น "พระสันตะปาปาแห่งอะเล็กซานเดรียและอัครบิดรแห่งแอฟริกาทั้งปวง ณ สันตะสำนักแห่งนักบุญมาระโก" ในปี ค.ศ. 2012 มีชาวอียิปต์ถึงร้อยละ 10 นับถือนิกายนี้ และนิกายนี้ยังเป้นนิกายเดียวที่ยังคงใช้ภาษาอียิปต์เป็นภาษาทางศาสนาในประเทศไทย ในประเทศไทย. สำหรับในประเทศไทย ทางคริสตจักรคอปติกออร์ทอดอกซ์แห่งอเล็กซานเดรียได้เข้ามาเผยแผ่ศาสนาในไทยตั้งแต่ ค.ศ.2004 ภายใต้การกำกับของบิชอปแดเนียลแห่งมุขมณฑลซิดนี่ย์และพื้นที่ในสังกัด (Diocese of Sydney & Affiliated Regions) ประเทศออสเตรเลีย มีโบสถ์ 2 แห่ง ได้แก่1. โบสถ์นักบุญมาระโกและนักบุญจอร์จ (บางกะปิ,กรุงเทพฯ) 2. โบสถ์นักบุญยากอบอัครสาวก (สังขละบุรี,กาญจนบุรี) ซึ่งได้เปิดเป็นสถานรับเลี้ยงเด็กกำพร้าอีกด้วย</doc>
