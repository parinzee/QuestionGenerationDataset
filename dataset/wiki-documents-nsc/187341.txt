<doc id="187341" url="https://th.wikipedia.org/wiki?curid=187341" title="เบนเฮอร์">เบนเฮอร์ เบนเฮอร์ เป็นภาพยนตร์สุดคลาสสิกในปี พ.ศ. 2502(ค.ศ. 1959) นำแสดงโดยพระเอกขวัญใจคนทั่วโลก ชาร์ลตัน เฮสตัน ในภาพยนตร์เรื่องนี้ ปัจจุบันจำหน่ายอยู่ตามท้องตลาด ในรูปแบบ วีซีดี (ในรูปแบบพากย์ไทยและบรรยายไทยเสียงอังกฤษ) ดีวีดี (ในรูปแบบพากย์ไทยและบรรยายไทยเสียงอังกฤษ) และบลูเรย์ (บรรยายไทยเสียงอังกฤษ) โดยส่วนใหญ่แล้วจะเป็นบรรยายไทยเสียงอังกฤษ อีกอย่าง แบบพากย์ไทยในปัจจุบันหายากแล้ว แต่ในปัจจุบัน ในเวอร์ชันดีวีดีและบลูเรย์ ได้มีการปรับภาพคมชัดให้มากกว่าต้นฉบับเดิม แต่เป็นในรูปแบบบรรยายไทยเสียงอังกฤษ ทั้งดีวีดี วีซีดี และบลูเรย์ จัดจำหน่ายโดย แคททาลิสท์ โดยมาจัดจำหน่ายแทน ซีวีดีอินเตอร์เนชั่นเนล ซึ่งเคยผลิตภาพยนตร์เรื่องนี้ในรูปแบบวิดีโอและวีซีดีเรื่องย่อ เรื่องย่อ. จูดา เบนเฮอร์ ต้องผจญกับทุกข์ยากแสนสาหัสเมื่อ เมซซาล่า เพื่อนในวัยเด็กเติบโตขึ้นมาเป็นทหารของโรมันสั่งให้มาปกครองเมืองจูเดียของเยรูซาเร็ม ซึ่งในขณะนั้นเป็นเมืองที่มีความขัดแย้งกับโรมันในด้านศาสนา เพราะชาวยิวเชื่อว่าจะมีพระบุตรของพระเจ้ามาปลดปล่อยพวกเขาให้เป็นอิสระ ในขณะที่โรมันเชื่อว่าพระเจ้าคือซีซาร์ เมซซาล่าต้องการให้จูดาร์ เบนเฮอร์เข้ามาช่วยเขาปกครองชาวยิว แต่เบนเฮอร์ไม่ยอมทรยศต่อยิว ทำให้ทั้งสองกลายเป็นปรปักษ์กัน เมื่อแม่ทัพคนใหม่ถูกส่งเข้ามาปกครองเยรูซาเร็ม และได้ยกขบวนเข้าเมือง น้องสาวของเบนเฮอร์ได้ทำกระเบื้องหล่นใส่แม่ทัพโดยไม่ตั้งใจ เมซซาร่าถือโอกาสจับครอบครัวเบนเฮอร์เข้าไปขังคุก และส่งเบนเฮอร์เพื่อนเก่าของเขาไปเป็นทาสในกองทัพเรือ ตลอดเวลากว่า 5 ปีที่อยู่ในเรื่อ เบนเฮอร์ต้องทำงานอย่างหนัก แต่โชคชะตาก็พลิกผันเมื่อเบนเฮอร์ได้ช่วยแม่ทัพเรือไว้ และแม่ทัพผู้นั้นได้รับเบนเฮอร์เป็นบุตรบุญธรรม หลังจากนั้น เบนเฮอร์ได้สร้างชื่อเสียงเป็นอย่างมากในฐานะของนักแข่งรถม้าผู้ไม่เคยแพ้ใคร แม้จะมีฐานะและเกียรติยศมากมาย แต่เบนเฮอร์ก็ยังมีความทุกข์ตรมเนื่องจาก แม่และน้องสาวยังถูกขังคุกอย่างไม่รู้ชะตากรรม ในที่สุดเบนเฮอร์ก็ลาจากแม่ทัพเรือและกลับมายังเยรูซาเร็มอีกครั้ง เพื่อช่วยเหลือแม่และน้องสาวของเขา การเผชิญหน้ากับเมซซาร่าครั้งนี้ ทั้งคู่ได้ร่วมแข่งขันรถม้าอีกครั้ง โดยมีเดิมพันที่ยิ่งใหญ่ สิ่งที่เขาต้องการคือให้เมซซาร่า ชดใช้ทั้งหมด ที่สหายในวัยเด็กได้ทำกับครอบครัวของเขา... ในภาพยนตร์เรื่องนี้ มีเนื้อหาเกี่ยวกับการถูกตรึงไม้กางเขนของพระเยซูคริสต์ ซึ่งเมื่อท่านถูกตรึงไม้กางเขนจนสิ้นพระชนม์ เลือดก็ไหลมายังพื้นดิน ฝนก็ตก และ แม่และน้องสาว ได้หายจากโรคเรื้อนเป็นปลิดทิ้ง สร้างความฮือฮาให้กับคนดูอีกด้วยรางวัลที่ได้รับ รางวัลที่ได้รับ. ภาพยตร์เรื่องนี้ ได้รับรางวัลออสการ์ ถึง 11 รางวัล ซึ่งเท่ากับจำนวนรางวัลออสการ์ของภาพยนตร์เรื่อง ไททานิก และ (และในประวัติศาสตร์วงการภาพยนตร์ยังไม่เคยมีภาพยนตร์เรื่องใดได้รางวัลออสการ์มากกว่า 11 รางวัล) โดยได้รับรางวัลออสการ์ดังนี้- รางวัลออสการ์ สาขาภาพยนตร์ยอดเยี่ยม - รางวัลออสการ์ สาขาผู้กำกับภาพยนตร์ยอดเยี่ยม (วิลเลียม วายเลอร์) - รางวัลออสการ์ สาขานักแสดงนำชายยอดเยี่ยม (ชาร์ลตัน เฮสตัน) - รางวัลออสการ์ สาขานักแสดงสมทบชายยอดเยี่ยม (ฮิวจ์ กริฟฟิธ) - รางวัลออสการ์ สาขากำกับศิลป์ยอดเยี่ยม - รางวัลออสการ์ สาขาถ่ายภาพยอดเยี่ยม - รางวัลออสการ์ สาขาออกแบบเครื่องแต่งกายยอดเยี่ยม - รางวัลออสการ์ สาขาเทคนิคพิเศษยอดเยี่ยม - รางวัลออสการ์ สาขาลำดับภาพยอดเยี่ยม - รางวัลออสการ์ สาขาดนตรีประกอบภาพยนตร์ยอดเยี่ยม - รางวัลออสการ์ สาขาบันทึกเสียงยอดเยี่ยม</doc>
