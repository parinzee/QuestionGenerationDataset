<doc id="305469" url="https://th.wikipedia.org/wiki?curid=305469" title="หม่อมหลวงปิยาภัสร์ ภิรมย์ภักดี">หม่อมหลวงปิยาภัสร์ ภิรมย์ภักดี หม่อมหลวงปิยาภัสร์ ภิรมย์ภักดี (ราชสกุลเดิม: กฤดากร; พ.ศ. 2505) นางสนองพระโอษฐ์และนักธุรกิจชาวไทย ที่เป็นผู้รับบทเป็นสมเด็จพระสุริโยไทย ในภาพยนตร์เรื่อง สุริโยไท ซึ่งกำกับโดยหม่อมเจ้าชาตรีเฉลิม ยุคลประวัติ ประวัติ. หม่อมหลวงปิยาภัสร์ ภิรมย์ภักดี หรือ คุณต้น เป็นบุตรีของหม่อมราชวงศ์ยงสวาสดิ์ กฤดากร อดีตรองผู้อำนวยการสำนักงานทรัพย์สินส่วนพระมหากษัตริย์ กับท่านผู้หญิงวิยะฎา กฤดากร ณ อยุธยา มีน้องชายหนึ่งคน คือ หม่อมหลวงชโยทิต กฤดากร บิดาเป็นโอรสของหม่อมเจ้าเสริมสวาสดิ์ กฤดากร กับหม่อมหลวงแส กฤดากร (สกุลเดิม: สนิทวงศ์; เป็นพี่สาวต่างมารดาของหม่อมหลวงบัว กิติยากร) ส่วนมารดานางสนองพระโอษฐ์ในสมเด็จพระนางเจ้าสิริกิติ์ พระบรมราชินีนาถ ที่เสียชีวิตจากอุบัติเหตุเฮลิคอปเตอร์ผู้ตามเสด็จตกที่จังหวัดนราธิวาส เธอสำเร็จการศึกษาจากโรงเรียนสาธิตจุฬาลงกรณ์มหาวิทยาลัย, โรงเรียนจิตรลดา และปริญญาตรี เอกประวัติศาสตร์ คณะครุศาสตร์ จุฬาลงกรณ์มหาวิทยาลัย หม่อมหลวงปิยาภัสร์ สมรสกับ จุตินันท์ ภิรมย์ภักดี กรรมการสภาสถาบันผู้ทรงคุณวุฒิ สถาบันการพลศึกษา บุตรของจำนงค์ ภิรมย์ภักดี กับคุณหญิงสุภัจฉรี ภิรมย์ภักดี มีบุตร 3 คน คือ1. จิตภัสร์ กฤดากร 2. นันทญา ภิรมย์ภักดี 3. ณัยณพ ภิรมย์ภักดีการแสดง การแสดง. หม่อมหลวงปิยาภัสร์ ภิรมย์ภักดี เป็นที่รู้จักโดยทั่วไปจากการรับบทเป็นสมเด็จพระสุริโยทัย ในภาพยนตร์เรื่อง สุริโยไท ของ หม่อมเจ้าชาตรีเฉลิม ยุคลการทำงานการทำงาน. - ปัจจุบันเป็นเจ้าของบริษัท LIDEE DESIGN GROUP โรงงานทำซิลก์สกรีนเสื้อยืด - ร้านขายของโมเดิร์น คลาสสิก, ร้านขายเสื้อผ้าเครื่องประดับมือสอง “เซ้คเกิน ชันซ์” - ช่วยดูแลร้านอาหารสไตล์แม็กซิกัน “แอ็ชแท็ค” หลังการเสียชีวิตของท่านผู้หญิงวิยะฎาผู้เป็นมารดา เธอได้เข้าถวายงานบางส่วนในสมเด็จพระนางเจ้าฯ พระบรมราชินีนาถ เช่น การตามเสด็จ และถวายงานเกี่ยวกับฉลองพระองค์ และสิ่งของต่าง ๆ ที่ต้องประสงค์ รวมทั้งจะเป็นผู้หนึ่งที่เดินแบบถวาย เมื่อครั้งสมเด็จพระนางเจ้าฯ นำแฟชั่นโชว์ผ้าไหมไทย ไปแสดงในประเทศต่าง ๆ ด้วยเครื่องราชอิสริยาภรณ์รางวัลรางวัล. - ได้รับคัดเลือกให้เป็น 1 ใน 8 บุคคลที่เป็นสุดยอดสไตล์แห่งปี 2003 จากนิตยสารแอล ประเทศไทยลำดับสาแหรก</doc>
