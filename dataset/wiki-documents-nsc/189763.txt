<doc id="189763" url="https://th.wikipedia.org/wiki?curid=189763" title="เจสซี เมตคาล์ฟ">เจสซี เมตคาล์ฟ เจสซี อีเดน เมตคาล์ฟ () เกิดเมื่อวันที่ 9 ธันวาคม ค.ศ. 1978 เป็นนักแสดงชาวอเมริกัน เป็นที่รู้จักในผลงานซีรีส์เรื่อง Desperate Housewives ในบทจอห์น โรว์แลนด์ เขาเกิดในแคลิฟอร์เนีย เป็นบุตรของ สก็อต เมตคาล์ฟ และแนนซี เดอไมโอ พ่อเขามีเชื้อสายฝรั่งเศส อิตาลี แม่ของเขามีเชื้อสายโปรตุเกสและอิตาลี เมื่อตอนเด็กเจสซีเล่นให้กับลีคบาสเกตบอลอยู่หลายที่ เขาสำเร็จการศึกษาจากโรงเรียนวิลเลียมส์ ในนิวลอนดอน เขาเข้าเรียนที่ New York University's Tisch School of the Arts แต่ก็เลิกไปเพื่อหันมาเอาดีทางด้านนักเขียน/ผู้กำกับ เขาย้ายมาลอสแอนเจลิส และได้เข้าทดสอบบทในละครน้ำเน่าของเอ็นบีซี เรื่อง Passions เขารับบทเป็น Miguel Lopez-Fitzgerald รายการมีตั้งแต่เดือนกรกฎาคม 1999-กรกฎาคม 2004 เขาตัดสินใจออกจากรายการ ปลายปี 2003 และต้นปี 2004 เขาเป็นแขกรับเชิญในซีรีส์ Smallville จากนั้นเขากลับมาอีกครั้งกับบทนักแต่งสวนวัยรุ่นที่ชื่อ จอห์น โรว์แลนด์ ในซีรีส์อันโด่งดังทางช่อง เอบีซีที่ชื่อ Desperate Housewives ที่เขามีสัมพันธ์ลับกับแม่บ้าน Gabrielle Solis รับบทโดย อีวา ลองโกเรีย เขายังเป็นหนึ่งในรายการแกล้งดาราทางช่องเอ็มทีวี รายการที่ชื่อว่า พังก์'ด มากกว่า 1 ครั้ง และเขายังได้แสดงในมิวสิกวิดีโอของวง 3 Doors Down ที่ชื่อ "Let Me Go" ต่อมาเขามีผลงานภาพยนตร์เรื่องแรกใน John Tucker Must Die</doc>
