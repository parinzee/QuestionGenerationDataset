<doc id="438727" url="https://th.wikipedia.org/wiki?curid=438727" title="ไรต์อะพริซันเนอร์">ไรต์อะพริซันเนอร์ ไรต์อะพริซันเนอร์ (WriteAPrisoner.com) เป็นเว็บไซต์ที่ตั้งอยู่ในสหรัฐอเมริกาเพื่อให้นักโทษที่ถูกจองจำทั้งในและนอกสหรัฐอเมริกาสามารถสร้างหน้าประวัติส่วนตัวเพื่อหาเพื่อนทางจดหมาย ขอรับความช่วยเหลือทางกฎหมาย โอกาสทางด้านการศึกษา และการหาที่พักอาศัย เว็บไซต์นี้ได้ถูกเรียกว่าเป็นเฟซบุ๊กของนักโทษประวัติ ประวัติ. อะดัม เลิฟเวลล์ (Adam Lovell) เป็นผู้ริเริ่มและสร้างเครือข่ายสังคมนี้เมื่อเดือนกันยายน พ.ศ. 2543 ก่อนที่เครือข่ายทางสังคมต่าง ๆ จะเป็นที่นิยมทางอินเทอร์เน็ต เขาได้กล่าวว่าเขาได้ก่อตั้งพื้นที่นี้ขึ้นมาเพื่อให้การบริการหาเพื่อนทางจดหมายและบริการให้คำแนะนำต่อนักโทษ ในปัจจุบันนี้ทางเครือข่ายได้นำเสนอมากกว่าการบริการหาเพื่อน แต่ยังรวมถึงการช่วยนักโทษหางาน หาสถานที่พัก หลังจากถูกปล่อยตัว โอกาสทางการศีกษา และวิธีการตั้งตัวเมื่อพ้นโทษ เว็บไซต์มีพื้นที่สำหรับผู้เข้าชมได้แลกเปลี่ยนความคิดเห็นสำหรับปัญหาต่าง ๆ ในเรือนจำ และได้จัดตั้งโครงการ หนังสือหลังห้องขัง เพื่อช่วยเป็นประโยชน์ด้านการศึกษาในเรือนจำ ซึ่งโครงการนี้ได้ถูกนำไปลงตีพิมพ์ในนิตยสาร Oprah Winfrey</doc>
