<doc id="845283" url="https://th.wikipedia.org/wiki?curid=845283" title="กีฬาแห่งชาติ ครั้งที่ 45">กีฬาแห่งชาติ ครั้งที่ 45 กีฬาแห่งชาติ ครั้งที่ 45 (), หรือ กีฬาแห่งชาติ 2560 () หรือเป็นที่รู้จักในชื่อ สงขลาเกมส์ เป็นมหกรรมกีฬาระดับชาติสำหรับประชาชนทั่วไป ควบคุมโดยการกีฬาแห่งประเทศไทย ซึ่งจัด ณ จังหวัดสงขลา จัดขึ้นระหว่างวันที่ 20 ถึง 30 มิถุนายน พ.ศ. 2560 ในครั้งนี้มีนักกีฬาเข้าร่วมแข่งขันมากกว่า 12,000 คน จาก 77 จังหวัด มีการชิงชัยทั้งหมด 691 เหรียญทอง ใน 45 ชนิดกีฬา ประกอบด้วย กีฬาบังคับ จำนวน 2 กีฬา, กีฬาสากล จำนวน 42 กีฬา และกีฬาอนุรักษ์ 1 กีฬา นอกจากนี้ยังได้บรรจุปัญจกีฬาเป็นกีฬาสาธิตเป็นครั้งแรก ซึ่งครั้งนี้ได้จัดการแข่งขันภายใน 34 สนาม ในจังหวัดสงขลา และ 1 สนามในกรุงเทพมหานคร จังหวัดสงขลาได้รับเกียรติเป็นเจ้าภาพกีฬาแห่งชาติ ครั้งที่ 45 ในปี พ.ศ. 2559 เมื่อวันที่ 2 พฤษภาคม พ.ศ. 2557 ในการประชุมคณะกรรมการการกีฬาแห่งประเทศไทย ครั้งที่ 5/2557 ซึ่งนับเป็นครั้งที่สามที่จังหวัดสงขลาได้เป็นเจ้าภาพกีฬาแห่งชาติ หลังจากที่เคยเป็นเจ้าภาพในครั้งที่ 3 (พ.ศ. 2516) และครั้งที่ 22 (พ.ศ. 2535) รวมถึงเป็นครั้งแรกที่กีฬาแห่งชาติได้จัดในภาคใต้ในรอบ 8 ปี แต่ได้เลื่อนจัดการแข่งขันในปี พ.ศ. 2560 เนื่องจากอยู่ในช่วงปรับปรุงสถานที่การคัดเลือกเจ้าภาพ การคัดเลือกเจ้าภาพ. ในการประชุมคณะกรรมการการกีฬาแห่งประเทศไทย ครั้งที่ 5/2557 เมื่อวันที่ 2 พฤษภาคม พ.ศ. 2557 การกีฬาแห่งประเทศไทย ได้มีมติให้จังหวัดสงขลา เป็นเจ้าภาพกีฬาแห่งชาติ ครั้งที่ 45 นอกจากนี้ยังมีมติให้ จังหวัดสุพรรณบุรี เป็นเจ้าภาพกีฬาเยาวชนแห่งชาติ ครั้งที่ 32, จังหวัดชุมพร และจังหวัดระนอง เป็นเจ้าภาพกีฬาเยาวชนแห่งชาติ ครั้งที่ 33, จังหวัดน่าน เป็นเจ้าภาพกีฬาเยาวชนแห่งชาติ ครั้งที่ 34, จังหวัดเชียงราย เป็นเจ้าภาพกีฬาแห่งชาติ ครั้งที่ 46 และจังหวัดศรีสะเกษ เป็นเจ้าภาพกีฬาแห่งชาติ ครั้งที่ 47สถานที่และโครงสร้างพื้นฐานที่พักนักกีฬา สถานที่และโครงสร้างพื้นฐาน. ที่พักนักกีฬา. สำหรับที่พักนักกีฬาและเจ้าหน้าที่ในการแข่งขันครั้งนี้จะแบ่งที่พักเป็น 2 แห่งได้แก่หอพักนักศึกษาของมหาวิทยาลัยทักษิณ และหอพักนักศึกษาของมหาวิทยาลัยสงขลานครินทร์ โดยจะใช้หอพักของมหาวิทยาลัยสงขลานครินทร์เป็นหลักสนามกีฬาการตลาดสัญลักษณ์ การตลาด. สัญลักษณ์. ในวันที่ 28 เมษายน พ.ศ. 2559 นายทรงพล สวาสดิ์ธรรม ผู้ว่าราชการจังหวัดสงขลา มอบเงินรางวัลแก่ผู้ชนะเลิศการประกวดการออกแบบตราสัญลักษณ์และสัญลักษณ์นำโชค ของการแข่งขันกีฬาแห่งชาติ ครั้งที่ 45 และกีฬาคนพิการแห่งชาติ ครั้งที่ 35 โดยสำหรับผลการประกวด ตราสัญลักษณ์ การแข่งขันกีฬาแห่งชาติ ครั้งที่ 45 ผู้ชนะเลิศได้แก่ นายบำรุง อิศรกุล ได้เงินรางวัล 25,000 บาท เป็นรูปลักษณะของรูปคน สื่อถึง นักกีฬา การพัฒนาศักยภาพนักกีฬา ความมีน้ำใจนักกีฬา ลักษณะของไฟคบเพลิง แสดงถึง การแข่งขันกีฬาแห่งชาติ นักกีฬาความมีสปิริต คลี่คลายจากลักษณะของตัวเลขคลี่คลายจากนางเงือกและทะเล สัญลักษณ์แหล่งท่องเที่ยวของจังหวัดสงขลา และคลี่คลายจากลักษณะของหอยสังข์สัญลักษณ์นำโชค สัญลักษณ์นำโชค. ในวันที่ 28 เมษายน พ.ศ. 2559 นายทรงพล สวาสดิ์ธรรม ผู้ว่าราชการจังหวัดสงขลา มอบเงินรางวัลแก่ผู้ชนะเลิศการประกวดการออกแบบตราสัญลักษณ์และสัญลักษณ์นำโชค ของการแข่งขันกีฬาแห่งชาติ ครั้งที่ 45 และกีฬาคนพิการแห่งชาติ ครั้งที่ 35 โดยสำหรับผลการประกวด สัญลักษณ์นำโชค การแข่งขันกีฬาแห่งชาติ ครั้งที่ 45 ผู้ชนะเลิศได้แก่ นายอนิรุทธิ์ เอมอิ่ม ได้รับเงินรางวัล 25,000 บาท แนวคิด ออกแบบรูปแมว และหนู โดยแมวชื่อ สิงหลา หนูชื่อ สิงขร ถือคบเพลิงเปลวไฟเป็นเลข 45 หนูถือลูกแก้วศักดิ์สิทธิ์ มีสัญลักษณ์การแข่งขันกีฬาแห่งชาติ สื่อลูกแก้วที่สร้างสุขภาพแข็งแรง มีวินัย มีน้ำใจนักกีฬา สวมเสื้อสีขาวแทนความบริสุทธิ์ยุติธรรมในการแข่งขันกีฬาเพลงประจำการแข่งขัน เพลงประจำการแข่งขัน. เพลง "สงขลาเกมส์" ซึ่งแต่งและขับร้องโดยศิลปินมาลีฮวนน่า ซึ่งเป็นชาวสงขลา ที่มีเป้าหมายเพื่อรวมพลังชาวสงขลาในการร่วมกันเป็นเจ้าบ้านที่ดีในการต้อนรับนักกีฬาและกองเชียร์จากทั่วประเทศ ซึ่งการเป็นเจ้าภาพในการจัดการแข่งขันกีฬาครั้งนี้จะส่งผลดีหลายด้านแก่จังหวัดสงขลา ทั้งการสร้างความรัก ความสามัคคี ภาคภูมิใจของชาวสงขลา ตลอดจนการสร้างภาพลักษณ์ที่ดีแก่จังหวัดผู้ให้การสนับสนุนการแข่งขันพิธีเปิด การแข่งขัน. พิธีเปิด. พิธีเปิดอย่างเป็นทางการได้เริ่มต้นเมื่อเวลา 18:00 นาฬิกา ในวันที่ 20 มิถุนายน พ.ศ. 2560 ณ สนามกีฬาติณสูลานนท์ ซึ่งมีนางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา เป็นประธาน ซึ่งเจ้าภาพได้จัดพิธีเปิดด้วยการแสดง 6 ชุด เริ่มด้วยการแสดงชุดที่ 1 "เกียรติยศการกีฬา...เกริกไกร" จากนั้นขบวนพาเหรดนักกีฬา และเจ้าหน้าที่จาก 77 จังหวัด ต่อด้วยพิธีการเชิญธงชาติไทยขึ้นสู่ยอดเสา หลังจากนั้นด้านนายสกล วรรณพงษ์ ผู้ว่าการกีฬาแห่งประเทศไทย และ นายทรงพล สวาสดิ์ธรรม ผู้ว่าราชการจังหวัดสงขลา กล่าวรายงาน จากนั้นประธานในพิธีกล่าวเปิดการแข่งขัน ตามด้วยพิธีเชิญธงการแข่งขันกีฬาแห่งชาติ ธงจังหวัดสงขลา และการกล่าวคำปฏิญาณตน จากนั้นเป็นการแสดงชุดที่ 2 "แสงไฟ...รุ่งโรจน์เรืองรอง" ตามด้วยการวิ่งคบเพลิงจุดไฟพระฤกษ์ โดยมีนักวิ่งคบเพลิงทั้งหมด 6 คน ดังนี้ 1. ณิชกานต์ จินุพันธุ์ (นักกีฬาอินไลน์สเกต) 2. นิย์รดี กลายสุวรรณ (นักกีฬาอินไลน์สเกต) 3. ลภัสภร ถาวรเจริญ (นักกีฬากรีฑา, เหรียญทองเอเชียนเกมส์) 4. มานิตย์ เกียรติไพบูลย์ (นักกีฬาปันจักสีลัต, เหรียญทองซีเกมส์) 4. อรพิน เพ็ชร์เล็ก (นักกีฬาขี่ม้า) 5. ฐิตาภา ภักดีเศรษฐกุล (นักกีฬากอล์ฟ) ต่อมาเป็นการแสดงชุดที่ 3 “แผ่นดินทอง...เมืองสงขลา” บอกเล่าเรื่องราวตำนานเมืองสงขลา ผ่านการเล่าเรื่องของ อ.สถาพร ศรีสัจจัง ศิลปินแห่งชาติ และประกอบเสียงปี่ของ ครูควน ทวนยก ศิลปินแห่งชาติ และการแสดงของเหล่านักแสดง, ชุดที่ 4 “ใต้ร่มฟ้า...จักรีวงศ์” สำนึกในพระมหากรุณาธิคุณแห่งพระบรมราชจักรีวงศ์ ผ่านการแสดงโนราห์ เทิดพระเกียรติจากโนราห์นับร้อยชีวิต นำโดย อ.ธรรมนิตย์ นิคมรัตน์ ศิลปินดีเด่นจังหวัดสงขลา, ชุดที่ 5 “สงขลามหาสนุก...สุขทั้งปีที่สงขลา” สืบสานปณิธานเกิดมาต้องตอบแทนบุญคุณแผ่นดิน ของประธานองคมนตรีของชาวสงขลา นำสู่การพัฒนาเมืองสร้างสงขลาเป็นเมืองแห่งการท่องเที่ยว ภายใต้แนวคิด “สงขลามหาสนุก สุขทั้งปีที่สงขลา” ถ่ายทอดโดยการนำเสนอของ น.ส.ฐปณีย์ เอียดศรีไชย นักข่าวชื่อดัง และชุดที่ 6 “มหานครแห่งความภูมิใจ” เฉลิมฉลองวันดีดีแห่งการกีฬา โดยนายหนังตะลุง ศิลปินแห่งชาติ และศิลปินพื้นบ้าน และบทเพลงประจำการแข่งขัน “สงขลาเกมส์” โดยอาจารย์ไข่ มาลีฮวนน่า และกวีซีไรต์ มนตรี ศรียงค์ ที่สร้างความประทับใจให้ผู้ชมเป็นอย่างมากพิธีปิดชนิดกีฬาที่แข่งขัน ชนิดกีฬาที่แข่งขัน. กีฬาแห่งชาติ ครั้งที่ 45 ได้จัดการแข่งขันทั้งสิ้น 691 รายการ ใน 45 ชนิดกีฬาจังหวัดที่เข้าร่วมการแข่งขันปฏิทินกำหนดการแข่งขันสรุปเหรียญการแข่งขัน สรุปเหรียญการแข่งขัน. ตารางด้านล้างนี้คือตารางสรุปเหรียญรางวัลตามสังกัดจังหวัดที่เข้าร่วมแข่งขัน</doc>
