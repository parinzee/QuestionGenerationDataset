<doc id="838865" url="https://th.wikipedia.org/wiki?curid=838865" title="รายชื่อรหัสอัจฉริยะใน เกมจารชน คู่หูอันตราย">รายชื่อรหัสอัจฉริยะใน เกมจารชน คู่หูอันตราย ในรายการเกมจารชน คู่หูอันตราย ที่ออกอากาศตั้งแต่ปี พ.ศ. 2559 ผู้แข่งขันที่ผ่านเข้ารอบ จะต้องไขรหัสอัจฉริยะ โดยคะแนนของผู้แข่งขันที่สะสมได้จะกลายเป็นจำนวนสิทธิ์ที่สามารถใช้ไขรหัสเปิดตู้เซฟที่ถูกล็อกด้วยรหัส 4 หลักของตัวเอง โดยจะมีคำใบ้รหัสอัจฉริยะซึ่งจะคล้ายกับ รหัสลับอัจฉริยะ ที่ถูกใช้ในรายการ อัจฉริยะข้ามคืน, อัจฉริยะยกบ้าน และ วิทยสัประยุทธ์ ผู้แข่งขันจะต้องไขรหัสให้เป็นตัวเลขออกมาภายในเวลา 3 นาที (เวลาจะหยุดชั่วคราวทุกครั้งที่ผู้เข้าแข่งขันท่านใดท่านหนึ่งพยายามไขตู้เซฟ) ซึ่งเมื่อผู้เข้าแข่งขันท่านใดลองไขรหัสออกมาแล้วยังไม่ใช่รหัสที่ถูกต้อง สิทธิ์ในการไขรหัสตู้เซฟของตัวเองจะถูกใช้ไปทีละ 1 ครั้ง แต่ถ้าผู้แข่งขันท่านใดที่สามารถไขรหัสออกมาแล้วเป็นรหัสที่ถูกต้องได้เป็นคนแรก ผู้เข้าแข่งขันท่านนั้นก็จะเป็นผู้ชนะ และได้รับตำแหน่งสุดยอดจารชนประจำสัปดาห์ทันที ส่วนผู้แข่งขันที่เหลือจะถูกลงโทษโดยการละเลงแป้งจากด้านบนและจะมีสัตว์ประหลาดที่น่ากลัวละเลงแถมมาด้วย แต่ถ้าไม่มีใครสามารถถอดรหัสอัจฉริยะได้ภายในเวลา 3 นาทีหรือภายในจำนวนสิทธิ์ที่มีอยู่ ผู้เข้าแข่งขันที่เข้ารอบทั้งหมดก็จะถูกทางรายการลงโทษและไม่มีสุดยอดจารชนในสัปดาห์นั้นรายชื่อรหัสอัจฉริยะ</doc>
