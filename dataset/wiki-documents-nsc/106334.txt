<doc id="106334" url="https://th.wikipedia.org/wiki?curid=106334" title="2 หมาหน้าซื่อ">2 หมาหน้าซื่อ 2 หมาหน้าซื่อ (2 Stupid Dogs) เป็นการ์ตูนทีวีแอนิเมชันจากประเทศสหรัฐอเมริกา สร้างโดย Donovan Cook ผลิตโดยแฮนน่า บาร์บีรา (Hanna Barbera) ออกอากาศในประเทศสหรัฐอเมริกาตั้งแต่วันที่ 18 กันยายน พ.ศ. 2536 จนถึง 21 มกราคม พ.ศ. 2538 ทางสถานี TBS Superstation หลังจากถูกยกเลิกแล้วจึงถูกกลับมาฉายซ้ำทางช่องการ์ตูนเน็ตเวิร์ค จนถึงวันที่ 14 มิถุนายน พ.ศ. 2546 ปัจจุบันฉายในช่อง บูมเมอแรง โครงเรื่องของ 2 หมาหน้าซื่อ เป็นเรื่องราวของสุนัขที่ไม่มีชื่อสองตัว ผจญภัยเรื่องราวไร้สาระต่างๆ (เช่น การพยายามผ่านประตูอัตโนมัติ, การออกตามหาต้นกำเนิดคอร์นเฟลก)ในรูปแบบการ์ตูนตลกแบบจบในตอน โดยแต่ละตอนไม่มีความเกี่ยวเนื่องกัน นอกจากนั้นในเรื่องยังได้มีการ์ตูนแทรกเรื่องสายลับกระรอก (Secret Squirrel) โดยเป็นการนำสายลับกระรอกต้นฉบับมาเปลี่ยนแปลงลายเส้น, ตัวละครและโครงเรื่องใหม่ทั้งหมดตัวละครตัวละคร. - สุนัขตัวเล็ก - ให้เสียงพากย์โดย Mark Schiff เป็นสุขนัตตัวเล็กสีน้ำตาล ชอบวิ่งไล่งับลูกบอล กลัวแมวมาก - สุนัขตัวใหญ่ - ให้เสียงพากย์โดย Brad Garrett เป็นสุนัขเลี้ยงแกะตัวสีเทา มีผมปิดลูกตาไว้เสมอ ในบางตอนเขาจะถูกเรียกชื่อ (เช่น จอห์นนี่) - คุณ H (ลงชื่อตอนท้ายว่า Mr.Hollywood) - ผู้ชายร่างใหญ่ มักปรากฏตัวในหลายรูปแบบและหลายบทบาท (คล้ายคลึงกับคนตัวแดงในเรื่องง้องแง้งกับเงอะงะ) มีมุขประจำตัวคือเมื่อเห็นสิ่งที่ผิดมักจะพูดว่า "นั่นน่ารักน่ะ แต่มันผิดดดดดดดด!! (แล้วมักตามด้วยเสียงแตร) - เร้ด (หนูน้อยหมวกแดง) - ให้เสียงพากย์โดย Candi Milo เด็กหญิงตัวเล็กสวมชุดหนูน้อยหมวกแดงแต่สายตาสั้นมากๆ เธอมองสุนัขตัวใหญ่เป็นคุณยายของเธอ เธอมีของกินติดตัวและบอกว่าต้องไปกินที่บ้านคุณยายทำให้สุนัขทั้งสองยอมตามเธอไป - เคนนี่ ฟาวเลอร์ - เด็กแว่นหน้าตาเป๋อเหลอที่หลงรักเด็กผู้หญิงห้องเดียวกันที่ชื่อบัฟฟี่ เป็นคนซุ่มซ่ามและมักถูกอันธพาลประจำห้องชื่อบัซแกล้งตลอดเวลา - แมว - แมวที่มักปรากฏตัวออกมาในหลายๆที่ เมื่อสุนัขตัวเล็กเห็นจะตะโกน แมวววว!! แล้ววิ่งหนีไป สุนัขตัวใหญ่จะเข้ามาเห่าโฮ่ง แมวจะร้องกรี๊ดแล้วตัวแข็งแล้วตกลงมาตามด้วยเสียงแก้วแตกมุขตลกประจำมุขตลกประจำ. - ในบางครั้งสุนัขตัวใหญ่จะคายฝักข้าวโพดออกมา หรือบางครั้งฝักข้าวโพดก็จะปรากฏในเรื่องเป็นบางครั้ง - เมื่อสุนัขตัวเล็กตื่นเต้น เขาจะเต้นและเพลงประจำตัวของเขาจะดังขึ้นมา - เมื่อสุนัขตัวเล็กพบแมว เขาจะตะโกน แมวววว!! แล้ววิ่งหนีไป สุนัขตัวใหญ่จะเข้ามาเห่าโฮ่ง แมวจะร้องกรี๊ดแล้วตัวแข็งแล้วตกลงมาตามด้วยเสียงแก้วแตก - คุณ H มักจะพูดคำว่า "นั่นน่ารักน่ะ แต่มันผิดดดดดดดด!! (แล้วมักตามด้วยเสียงแตร) เมื่อพบเห็นสิ่งที่ไม่ถูกต้อง - สุนัขตัวใหญ่มักจะพูดว่า "ฉันไม่รู้" หรือ "อาหารอยู่ไหน" - บางครั้งเวลาถามอะไรก็ตามสุนัขตัวเล็กจะตอบว่า "ลูกบอล" สุนัขตัวใหญ่จะตอบว่า "อาหาร"รายชื่อตอนฤดูกาลที่ 1รายชื่อตอน. ฤดูกาลที่ 1. 1. Red 2. Home Is Where Your Head Is 3. Cornflakes 4. Spit Soup 5. Hollywood's Ark 6. At the Drive-In 7. Pie in the Sky 8. Let's Make a Right Price 9. Return of Red 10. Sheep Dogs 11. Hobo Hounds 12. Show and Tell 13. Red Strikes Back 14. Bathroom Humor 15. Spooks a Poppin' 16. Jerk 17. Substitute Teacher 18. Las Pelotas! 19. A Quarter 20. Loveฤดูกาลที่ 2ฤดูกาลที่ 2. 1. Stunt Dogs 2. Post Office 3. Love Doctors 4. Far-Out Friday 5. Seeing Eye Dogs 6. Cat! 7. Love in the Park 8. Day Dream 9. Trash Day 10. Vegas Buffet 11. Where's The Bone? 12. Door Jam 13. Cookies, Ookies, Blookies 14. Family Values 15. Cartoon Canines 16. Inside Out 17. Fun! 18. The Rise and Fall of the Big Dog 19. Space Dogsตอนของสายลับกระรอกตอนของสายลับกระรอก. 1. One Ton 2. Scirrocco Mole 3. Hot Rodney 4. Greg 5. Quark 6. Platypus 7. Egg 8. Voodoo Goat 9. Chamleon 10. Agent Penny 11. Goldflipper</doc>
