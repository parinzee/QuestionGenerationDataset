<doc id="549006" url="https://th.wikipedia.org/wiki?curid=549006" title="หวน มุตตาหารัช">หวน มุตตาหารัช ร้อยตำรวจเอกหวน มุตตาหารัช (8 เมษายน พ.ศ. 2446 - 13 กุมภาพันธ์ พ.ศ. 2530) อดีตสมาชิกสภาผู้แทนราษฎรจังหวัดสงขลา และ อดีตที่ปรึกษาพรรคประชาธิปัตย์ประวัติ ประวัติ. ร้อยตำรวจเอกหวน มุตตาหารัช เกิดเมื่อวันที่ 8 เมษายน พ.ศ. 2446 เป็นบุตรของนายช่วย และ นางเพรา มุตตาหารัช สำเร็จการศึกษาปริญญาตรี จาก โรงเรียนนายร้อยพระจุลจอมเกล้า และ นิติศาสตรบัณฑิต จาก มหาวิทยาลัยธรรมศาสตร์ ร้อยตำรวจเอกหวน มุตตาหารัช เสียชีวิต เมื่อวันที่ 13 กุมภาพันธ์ พ.ศ. 2530 สิริอายุ 83 ปีการทำงาน การทำงาน. พ.ศ. 2476-2482 ดำรงตำแหน่งอักษรเลข ทำหน้าที่เลขานุการของผู้ว่าราชการจังหวัดสงขลา หลังจากนั้นมาเป็นปลัดอำเภอเมือง ต่อมาทางราชการโอนไปเป็นตำรวจ เพราะก่อนนั้นมีหน้าที่จับกุม ไม่ได้สอบสวน หน้าที่สอบสวนเป็นของอำเภอ ซึ่งส่วนใหญ่จบมาทางกฎหมาย เมื่อโอนไปเป็นตำรวจได้ยศ ร.ต.ต. ทำหน้าที่สอบสวน คดีต่างๆ ประจำสถานีตำรวจแหลมทราย สงขลา จนกระทั่งเมื่อเกิดสงครามมหาเอเชียบูรพาเมื่อ พ.ศ. 2484 ย้ายไปประจำการที่สถานีตำรวจอำเภอเบตง เมื่อถึงสมัย สงครามโลกครั้งที่ 2 ร้อยตำรวจเอกหวน จึงเข้าสู่สมรภูมิสงครามมหาเอเชีย บูรพาอย่างเต็มตัว นำกำลังเข้าต่อต้านกองทัพอังกฤษบริเวณชายแดนอำเภอเบตง กระทั่งได้รับสมญาว่าเป็น “วีรบุรุษเบตง” เพราะติดอยู่บนภูเขาหลายวัน จนทางราชการจำหน่ายชื่อสาบสูญ แต่ต่อมาก็กลับมาได้ ต่อมา ก็ได้ย้ายไปรับตำแหน่งรองผู้กำกับ ได้ยศร้อยตำรวจเอกที่ จังหวัดยะลา ต่อมาไม่นานก็ได้รับคำสั่งให้ไปเป็นนายตำรวจประจำรัฐตรังกานู พ.ศ. 2486 กลับไปเป็นนายอำเภอแว้ง จังหวัดนราธิวาส ต่อมา ย้ายมาเป็นนายอำเภอสะเดา พ.ศ. 2490 เมื่อถูกย้ายมาดำรงตำแหน่งนายอำเภอระโนด จึงได้ขอลาออกจากราชการในวันที่ 10 ธันวาคม 2490งานการเมือง งานการเมือง. ร้อยตำรวจเอกหวน ลงเลือกตั้งสมาชิกสภาผู้แทนราษฎร ครั้งแรกใน พ.ศ. 2491 และได้รับเลือกตั้งเพียงครั้งเดียวสมาชิกสภาผู้แทนราษฎร สมาชิกสภาผู้แทนราษฎร. ร้อยตำรวจเอกหวน มุตตาหารัช ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2491 จังหวัดสงขลา</doc>
