<doc id="951755" url="https://th.wikipedia.org/wiki?curid=951755" title="สแควร์อัป (อีพี)">สแควร์อัป (อีพี) สแควร์อัป (, มักเขียน SQUARE UP) เป็นอีพีเปิดตัวภาษาเกาหลีของวงเกิร์ลกรุปเกาหลีใต้ แบล็กพิงก์ ออกจำหน่ายเมื่อวันที่ 15 มิถุนายน ค.ศ. 2018 โดยค่ายวายจีเอนเตอร์เทนเมนต์ มีซิงเกิลนำคือ "ตู-ดู ตู-ดู" (; ) อัลบั้มชื่อ สแควร์อัป แปลว่า "เตรียมต่อสู้" อีกนัยหนึ่งหมายถึง "การยืนหยัดอย่างมั่นใจ" ประกอบด้วยเพลงทั้งหมดสี่แทร็ก ตามจำนวนด้านทั้งสี่ของรูปสี่เหลี่ยมที่เป็นแนวคิดอัลบั้มเบื้องหลังและการวางจำหน่าย เบื้องหลังและการวางจำหน่าย. ในวันที่ 24 เมษายน ค.ศ. 2018 ยัง ฮย็อน-ซ็อก ผู้บริหารของวายจีเอนเตอร์เทนเมนต์ ได้โพสข้อความลงในเอสเอ็นเอสของเขาว่า ภายในสิ้นปีนี้ แบล็กพิงก์จะกลับมาพร้อมกับเพลงใหม่ในเร็ว ๆ นี้ ต่อมาในวันที่ 17 พฤษภาคม เขาเปิดเผยว่าในเดือนมิถุนายนนี้จะเป็นเดือนของแบล็กพิงก์ จนกระทั่งวันที่ 25 พฤษภาคม ทางวายจียืนยันว่าแบล็กพิงก์จะกลับมาในวันที่ 15 มิถุนายน พร้อมกับอัลบั้มในรูปแบบอีพี ซึ่งเป็นการกลับมาในรอบเกือบหนึ่งปีของกลุ่ม นับตั้งแต่ "แอสอิฟอิตส์ยัวร์ลาสต์" ที่ปล่อยออกมาในวันที่ 22 มิถุนายน ค.ศ. 2017 ในวันที่ 1 มิถุนายน โปสเตอร์ของอัลบั้มถูกเปิดเผยออกมา ตามมาด้วยรายชื่อแทร็กทั้งหมดในวันที่ 5 มิถุนายน และโปสเตอร์เคลื่อนไหวของสมาชิกแต่ละคนในวันที่ 6-9 มิถุนายน ต่อจากนั้นได้ปล่อยโปสเตอร์ทีเซอร์ของอัลบั้มในวันที่ 12-14 มิถุนายน ในวันที่ 14 มิถุนายน ทีเซอร์ของมิวสิกวิดีโอเพลง "ตู-ดู ตู-ดู" ถูกเผยแพร่ทางช่องอย่างเป็นทางการของแบล็กพิงก์ ในยูทูบ และทางช่องวีไลฟ์แชนแนลของกลุ่ม ต่อมา "แบล็กพิงก์แอเรีย" ซึ่งเป็นร้านค้าที่จัดแสดงและจำหน่ายสินค้าของกลุ่ม ได้เปิดให้แฟน ๆ เข้ามารับชมในวันที่ 16 ถึงวันที่ 24 มิถุนายน โดยจัดขึ้นที่ แบล็กพิงก์เฮาส์ สถานที่เดียวกับที่ใช้ถ่ายทำรายการเรียลลิตีโชว์ของกลุ่ม ในวันที่ 15 มิถุนายน อีพีถูกปล่อยออกมาพร้อมกับมิวสิกวิดีโอเพลง "ตู-ดู ตู-ดู" ในเวลา 18.00 น. ตามเวลามาตรฐานเกาหลี มิวสิกวิดีโอกำกับโดยซอ ฮย็อน-ซึงการส่งเสริม การส่งเสริม. ในช่วงบ่ายของวันที่ 15 มิถุนายน แบล็กพิงก์ได้จัดงานแถลงข่าวการเปิดตัว สแควร์อัป ที่เอ็ม-คิวบ์ ในแขวงชินซา โซล ในวันเดียวกันนั้น มีการถ่ายทอดสดพิเศษเพื่อนับถอยหลังผ่านทางช่องวีไลฟ์ของกลุ่ม โดยสมาชิกทั้งสี่ได้พูดคุยเกี่ยวกับเพลงใหม่ที่กำลังจะปล่อยในอีกหนึ่งชั่วโมงข้างหน้า เพื่อเป็นการส่งเสริมอีพี แบล็กพิงก์ได้ปรากฏตัวในรายการ ไอดอลรูม ทางช่องเจทีบีซี ในฐานะแขกรับเชิญด้วย แบล็กพิงก์ได้แสดงคัมแบ็กสเตจในรายการ มิวสิกคอร์ ทางช่องเอ็มบีซี ในวันที่ 16 มิถุนายน และใน อินกีกาโย ทางช่องเอสบีเอส ในวันที่ 17 มิถุนายน โดยมีการแสดงทั้งหมดสองเพลงคือ "ตู-ดู ตู-ดู" และ "ฟอร์เอเวอร์ยัง"รายชื่อแทร็กการออกจำหน่าย</doc>
