<doc id="624265" url="https://th.wikipedia.org/wiki?curid=624265" title="เผือกทอดสอดไส้">เผือกทอดสอดไส้ เผือกทอดหรือเผือกทอดสอดไส้ เป็นอาหารว่างของจีนประเภทติ่มซำยอดนิยมชนิดหนึ่ง ทำจากแป้งตังหมิ่นผสมกับเผือกนึ่งบด ห่อไส้ที่ทำจากหมูสับ ไก่ กุ้ง เป็นติ่มซำมาตรฐานในภัตตาคารในฮ่องกง ตัวแป้งจะผสมแอมโมเนียลงไปด้วย เพื่อให้เกิดการแตกตัวเวลานำไปทอดในอุญหภูมิที่พอเหมาะ โรงแรมในไทยนิยมเสิร์ฟคู่กับน้ำจิ้มบ๊วยหวาน ในไทยมีอาหารอีกชนิดหนึ่งเรียกเผือกทอดเช่นกันซึ่งจะหั่นเผือกเป็นชิ้นใหญ่แล้วชุบแป้งทอดแบบเดียวกับกล้วยทอดหรือจำปาดะทอดซึ่งไม่ใช่ติ่มซำ</doc>
