<doc id="535814" url="https://th.wikipedia.org/wiki?curid=535814" title="ประกอบ สังข์โต">ประกอบ สังข์โต นายประกอบ สังข์โต เป็นอดีตรัฐมนตรีช่วยว่าการกระทรวงแรงงานและสวัสดิการสังคม ในรัฐบาลนายชวน หลีกภัย (ครม.53) และเป็นอดีตสมาชิกสภาผู้แทนราษฎรจังหวัดนนทบุรี สังกัดพรรคประชากรไทย (กลุ่มงูเห่า)ประวัติ ประวัติ. นายประกอบ สังข์โต เกิดเมื่อวันที่ 3 มิถุนายน พ.ศ. 2485 ที่จังหวัดนนทบุรี เป็นบุตรของนายปรุง กับนางทองเจือ สังข์โต สำเร็จการศึกษาอนุปริญญาจากวิทยาลัยเทคนิคกรุงเทพ และปริญญาตรีรัฐศาสตร์ จากมหาวิทยาลัยรามคำแหง นายประกอบ เสียชีวิตเมื่อปี พ.ศ. 2560 จากโรคมะเร็งการทำงาน การทำงาน. นายประกอบ สังข์โต ได้รับเลือกตั้งเป็นสมาชิกสภาผู้แทนราษฎรจังหวัดนนทบุรี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 สังกัดพรรคประชากรไทย ต่อมาในการเลือกตั้ง พ.ศ. 2535 ซึ่งมีการเลือกตั้ง 2 ครั้ง ไม่ได้รับเลือกตั้ง กระทั่งได้รับเลือกอีกครั้งในปี พ.ศ. 2538 และ พ.ศ. 2539 และในการเลือกตั้ง พ.ศ. 2544 นายประกอบลงสมัคร ส.ส.ในสังกัดพรรคชาติพัฒนา แต่ไม่ได้รับเลือกตั้ง โดยแพ้ให้กับนายนิทัศน์ ศรีนนท์ จากพรรคไทยรักไทย ในการเลือกตั้ง พ.ศ. 2554 นายประกอบ ได้ลงสมัครรับเลือกตั้งในระบบบัญชีรายชื่อ สังกัดพรรคประชาธิปัตย์ ลำดับที่ 67 แต่ไม่ได้รับเลือกตั้ง นายประกอบ เคยได้รับแต่งตั้งเป็นรัฐมนตรีช่วยว่าการกระทรวงแรงงานและสวัสดิการสังคม ในรัฐบาลนายชวน หลีกภัย โดยเป็นนักการเมืองสังกัดกลุ่มงูเห่า หรือกลุ่มนักการเมืองพรรคประชากรไทยที่เปลี่ยนขั้วการเมืองมาสนับสนุนนายชวนให้เป็นนายกรัฐมนตรีสมาชิกสภาผู้แทนราษฎร สมาชิกสภาผู้แทนราษฎร. ประกอบ ได้รับการเลือกตั้งเป็นสมาชิกสภาผู้แทนราษฎร 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดนนทบุรี สังกัดพรรคประชากรไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดนนทบุรี สังกัดพรรคประชากรไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดนนทบุรี สังกัดพรรคประชากรไทยเครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญราชการชายแดน - เหรียญกาชาดสมนาคุณ ชั้นที่1</doc>
