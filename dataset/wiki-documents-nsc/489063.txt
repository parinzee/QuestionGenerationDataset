<doc id="489063" url="https://th.wikipedia.org/wiki?curid=489063" title="สตีม (ซอฟต์แวร์)">สตีม (ซอฟต์แวร์) สตีม () เป็นซอฟต์แวร์จำหน่ายดิจิทัลพัฒนาโดยวาล์วคอร์ปอเรชัน ที่เสนอมีการจัดการสิทธิดิจิทัล วิดีโอเกมหลายผู้เล่น และเครือข่ายสังคม สตีมจัดหาตัวติดตั้งและตัวอัปเดตเกมอัตโนมัติให้ในคอมพิวเตอร์หลายเครื่อง และคุณสมบัติชุมชน เช่น รายชื่อเพื่อนและกลุ่ม การเก็บข้อมูลในคลาวด์ และระบบเสียงพูดในเกมและห้องแชต ซอฟต์แวร์ยังจัดหาเอพีไอ ที่เรียกว่า สตีมเวิกส์ (Steamworks) ซึ่งนักพัฒนาสามารถรวมการทำงานของสตีมไว้ในผลิตภัณฑ์ของตน เช่น ระบบเครือข่าย และระบบแม่สื่อ เป้าหมายในเกม ไมโครเพย์เมนต์ และระบบสนับสนุนสำหรับเนื้อหาที่ผู้ใช้สร้างขึ้นด้วยสตีมเวิร์กช็อป แม้ว่าเดิมจะพัฒนาให้ใช้บนระบบปฏิบัติการไมโครซอฟท์ วินโดวส์ รุ่นสำหรับโอเอสเทน และลินุกซ์ ก็ออกจำหน่ายในเวลาต่อมา การแชตและการซื้อของผ่านแอปพลิเคชันบนอุปกรณ์มือถือระบบปฏิบัติการไอโอเอส และแอนดรอยด์ เว็บไซต์สตีมทำจำลองหน้าร้านค้า และคุณสมบัติเครือข่ายสังคมต่าง ๆ ของแอปพลิเคชันอิสระ นับถึงเดือนกันยายน ค.ศ. 2015 สตีมมีเกมขายมากกว่า 6,400 เกม รวมถึงเกมของโอเอสเทนมากกว่า 2,300 คน และบนลินุกซ์ 1,500 เกม บริการดังกล่าวมีผู้ใช้มากกว่า 125 ล้านคน สตีมเคยมีผู้ใช้เข้าใช้พร้อมกัน 10 ล้านเมื่อเดือนมิถุนายน ค.ศ. 2015 สตีมถือว่าเป็นแพลตฟอร์มจำหน่ายดิจิทัลที่ใหญ่ที่สุดสำหรับเกมคอมพิวเตอร์ส่วนบุคคล ในเดือนพฤศจิกายน ค.ศ. 2009 บริษัทสตาร์ด็อกประเมินไว้ที่ 70% และหลังจากนั้นในเดือนตุลาคม ค.ศ. 2013 บริษัทสกรีนไดเจสต์ประเมินว่าเกม 75% ถูกดาวน์โหลดผ่านสตีม ความสำเร็จของสตีทนำไปสู่การพัฒนาสายของคอนโซลสตีมแมชีน และคอมพิวเตอร์ส่วนบุคคลที่มีข้อมูลจำเพาะขั้นต่ำ และสตีมโอเอส ระบบปฏิบัติการที่มีฐานเป็นลินุกซ์ผลิตขึ้นสำหรับลูกค้าสตีม</doc>
