<doc id="140513" url="https://th.wikipedia.org/wiki?curid=140513" title="เชย์ กิฟเวน">เชย์ กิฟเวน เชย์มัส จอห์น เจมส์ กิฟเวน หรือ เชย์ กิฟเวน (, เกิด 20 เมษายน ค.ศ. 1976) เป็นนักฟุตบอลชาวไอริชตำแหน่งผู้รักษาประตู เชย์ กิฟเวน เป็นหนึ่งในนักฟุตบอลที่ลงสนามให้กับทีมชาติมากเกินกว่า 100 นัด โดยเขาเป็นผู้รักษาประตูที่ได้ลงเล่นให้กับฟุตบอลทีมชาติสาธารณรัฐไอร์แลนด์มากที่สุดเป็นอันดับหนึ่งในบรรดาผู้รักษาประตูทั้งหมดของทีมชาติสาธารณรัฐไอร์แลนด์ และเป็นผู้เล่นที่ได้ลงสนามมากที่สุดเป็นอันดับสองในทีมชาติรองจากร็อบบี คีน โดยกิฟเวน ได้เป็นผู้รักษาประตูตัวจริงของทีมชาติในทัวร์นาเมนต์สำคัญอย่างฟุตบอลโลก 2002 ที่ประเทศญี่ปุ่น และฟุตบอลชิงแชมป์แห่งชาติยุโรป 2012 ที่ประเทศโปแลนด์ รวมทั้งเป็นผู้รักษาประตูตัวสำรองในฟุตบอลชิงแชมป์แห่งชาติยุโรป 2016 ที่ประเทศฝรั่งเศสประวัติ ประวัติ. เชย์ กิฟเวน เกิดเมื่อวันที่ 20 เมษายน ค.ศ. 1976 ที่ลิปฟอร์ดในสาธารณรัฐไอร์แลนด์ เป็นผู้รักษาประตูที่เป็นนักเตะฝึกหัดของเซลติกในระหว่างปีที่เล่นให้กับเซลติก (ค.ศ. 1993 - ค.ศ. 1994) เขาไม่ได้รับโอกาสมากนัก เนื่องจากอายุยังน้อย เขาจึงย้ายไปร่วมทีมแบล็กเบิร์นในที่สุด หลังจากยังทีมเขาก็ยังมีโอกาสไม่มาก เขาจึงเซ็นสัญญากับ สวินดอนทาวน์ และ ซันเดอร์แลนด์ ด้วยสัญญายืมตัว และได้ลงเล่นมากขึ้น หลังจากนั้นกิฟเวนก็เซ็นสัญญาย้ายไปร่วมทีมนิวคาสเซิล ในฟุตบอลโลก 2002 กิฟเวนได้รับความไว้วางใจให้เป็นผู้รักษาประตูมือหนึ่งของทีมชาติไอร์แลนด์ และสร้างผลงานได้อย่างยอดเยี่ยม แต่ก็พ่ายแพ้ด้วยการดวลจุดโทษกับทีมชาติสเปน ทำให้ทีมชาติไอร์แลนด์ตกรอบอย่างน่าเสียดาย กิฟเวนมีชื่อเป็นนักเตะยอดเยี่ยมของ พีเอฟเอ ในปี 2002 และ 2006 ด้วย วันที่ 1 กุมภาพันธ์ ค.ศ. 2009 กิฟเวนผ่านการตรวจร่างกายกับแมนเชสเตอร์ ซิตี และเซ็นสัญญาเป็นเวลา 4 ปีครึ่ง ด้วยค่าตัว 7 ล้านปอนด์ โดยกิฟเวนได้สวมเสื้อหมายเลข 37 แต่ปัจจุบันได้เปลี่ยนเป็นหมายเลข 1 แล้ว กิฟเว่นเป็นผู้เล่นที่ลงสนามให้ทีมชาติไอร์แลนด์มากทีสุดถึง 125 นัด โดยค่าจ้างทั้งหมดที่เขาได้รับจากการลงสนามในการแข่งขันระดับชาติเขาได้มอบให้กับองค์กรเพื่อการกุศล วันที่ 13 สิงหาคม ค.ศ. 2012 กิฟเว่นได้ประกาศผ่านทวิตเตอร์ส่วนตัวของเขาเกี่ยวกับการแขวนถุงมือให้กับทีมชาติว่า "การได้รับใช้ชาติเป็นประสบการณ์อันล้ำค่าที่มิอาจลืมเลือน"สถิติ สถิติ. 0||0||0||0||0||0||0||0||0||0 379||0||34||0||14||0||64||0||491||0 379||0||34||0||14||0||64||0||491||0</doc>
