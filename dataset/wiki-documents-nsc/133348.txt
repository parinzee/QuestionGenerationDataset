<doc id="133348" url="https://th.wikipedia.org/wiki?curid=133348" title="การลงประชามติว่าด้วยรัฐธรรมนูญแห่งฝรั่งเศส พ.ศ. 2543">การลงประชามติว่าด้วยรัฐธรรมนูญแห่งฝรั่งเศส พ.ศ. 2543 การลงประชามติวาระการดำรงตำแหน่ง 5 ปี (Référendum sur le quinquennat présidentiel) จัดขึ้นเมื่อวันที่ 24 กันยายน พ.ศ. 2543 เป็นการลงประชามติเห็นชอบหรือไม่เห็นชอบในการลดวาระการดำรงตำแหน่งของประธานาธิบดีแห่งสาธารณรัฐฝรั่งเศสจาก 7 ปี ลงเหลือ 5 ปี เหมือนกับประเทศอื่นๆ ในทวีปยุโรป การลงประชามติครั้งนี้เป็นอีกครั้งหนึ่งที่มีการงดออกเสียงเป็นจำนวนมาก กว่า 69.81% ของผู้มีสิทธิเลือกตั้งทั้งหมดงดใช้สิทธิลงประชามติ จุดประสงค์ของ "วาระการอยู่ในตำแหน่งเป็นเวลา 5 ปี" (Quinquennat) ก็เพราะต้องการที่จะให้มีการเลือกตั้งสมาชิกสภาผู้แทนราษฎรหลังจากการเลือกตั้งประธานาธิบดีฝรั่งเศสในทันที และผลการเลือกตั้งก็จะออกมาในแนวเดียวกัน และยังเป็นการหลีกเลี่ยงการบริหารร่วมกันภายในรัฐบาลอีกด้วย</doc>
