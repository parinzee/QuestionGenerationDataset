<doc id="157546" url="https://th.wikipedia.org/wiki?curid=157546" title="เดอะลิฟต์">เดอะลิฟต์ เดอะลิฟต์ () เป็นสตูดิโออัลบั้มที่ 2 ของศิลปินกรู๊ฟไรเดอร์ส วางจำหน่ายเมื่อ วันที่ 8 พฤศจิกายน พ.ศ. 2550 ภายใต้สังกัดสไปซีดิสก์ข้อมูลอัลบั้ม ข้อมูลอัลบั้ม. เดอะลิฟต์สตูดิโออัลบั้มที่ 2 ของกรู๊ฟไรเดอร์ส ที่ทิ้งระยะเวลาจากอัลบั้มแรกนานถึง 6 ปี ชื่ออัลบั้ม "The Lift" ให้ความหมายเปรียบเทียบพวกเขาเป็นยานพาหนะ พาผู้ฟังไปสู่งานใหม่ที่มีการพัฒนาดนตรีอย่างไม่หยุดนิ่ง นอกจากแนวดิสโก้ ฟังก์ โซล ดนตรีแนวถนัดของ กรู๊ฟไรเดอร์ส แล้ว พวกเขายังได้นำเครื่องสายของวงออร์เคสตราจากฝีมือของนักดนตรีที่ส่วนใหญ่เล่นอยู่ในวง Bangkok Symphony Orchestra มาใส่ผสมเข้าไปในหลายๆ เพลง พร้อมทั้งการบันทึกเสียงแบบสดๆ ในห้องอัด เพื่อเพิ่มความไพเราะและสีสันให้กับเพลง อัลบั้มนี้บันทึกเสียงที่เมืองไทย แต่นำไปมิกซ์และมาสเตอร์ต่อที่อเมริกา โดยมือมิกซ์อย่าง Eric Ferguson แห่ง Bluecupmusic (Hollywood, CA) และมาสเตอร์โดย Dave Collins (Los Angeles, CA) ซึ่งทั้งสองคนล้วนมีผลงานร่วมกับศิลปินชื่อดังของโลกมาแล้วทั้งนั้น อัลบั้มนี้มีศิลปินรับเชิญมาร่วมงานด้วยมากมาย อาทิ บอย โกสิยพงษ์, ตรัย ภูมิรัตน และ คงเดช จาตุรันต์รัศมี ที่มาร่วมเขียนเนื้อร้องให้ นภ พรชำนิ มาช่วยร้องประสานในเพลง "น้องคะ" จักรธร ขจรไชยกูล มาช่วยร้องประสานในเพลง "Lift" และยังได้ เอกพงศ์ เชิดธรรม มือกลองจาก เครสเชนโด้ (Crescendo) มาเล่นเพอร์คัสชั่นให้ในเพลง "น้องคะ", "She's Hot" อีกด้วยรายชื่อเพลงรายชื่อเพลง. 1. Going Up 2. Lift (ณฐพล ศรีจอมขวัญ / ณฐพล ศรีจอมขวัญ) 3. Superstar (ณฐพล ศรีจอมขวัญ / ณฐพล ศรีจอมขวัญ) 4. Disco พาเพลิน Feat. คงเดช จาตุรันต์รัศมี (คงเดช จาตุรันต์รัศมี / ณฐพล ศรีจอมขวัญ) 5. รักไม่ได้ (Zentrady / ณฐพล ศรีจอมขวัญ) 6. "น้องคะ" (บอย โกสิยพงษ์ / บอย โกสิยพงษ์, มาตรชัย มะกรูดทอง, ณฐพล ศรีจอมขวัญ) 7. น้องคะ...อีกที 8. She's Hot (Zentrady / อดิศักดิ์ หัตถกุลโกวิท, ณฐพล ศรีจอมขวัญ) 9. เธอทั้งนั้น (บอย โกสิยพงษ์ / ณฐพล ศรีจอมขวัญ) 10. ถ้าปล่อยให้เธอเดินผ่าน (บอย โกสิยพงษ์ / บอย โกสิยพงษ์, ณฐพล ศรีจอมขวัญ)</doc>
