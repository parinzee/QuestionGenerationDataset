<doc id="325256" url="https://th.wikipedia.org/wiki?curid=325256" title="อิสระพงศ์ หนุนภักดี">อิสระพงศ์ หนุนภักดี พลเอก พลตำรวจเอก อิสระพงศ์ หนุนภักดี หรือที่รู้จักกันดีในชื่อ บิ๊กตุ๋ย (20 พฤศจิกายน พ.ศ. 2476 – 17 กุมภาพันธ์ พ.ศ. 2560) อดีตผู้บัญชาการทหารบกและอดีตรัฐมนตรีว่าการกระทรวงมหาดไทยประวัติ ประวัติ. พล.อ.อิสระพงศ์ เป็นบุตรชายของ พลตำรวจโทฉัตร อดีตผู้บัญชาการตำรวจภูธร และ นางประยง หนุนภักดี จบการศึกษาระดับชั้นมัธยมศึกษาปีที่ 6 จากโรงเรียนอำนวยศิลป์, โรงเรียนนายร้อยพระจุลจอมเกล้า รุ่นที่ 5 (จปร.5), หลักสูตรทหารร่มและการรบพิเศษ รุ่นที่ 12, โรงเรียนเสนาธิการทหารบกและวิทยาลัยป้องกันราชอาณาจักร รุ่นที่ 29 รับราชการครั้งแรกในปี พ.ศ. 2501 ในตำแหน่งผู้บังคับหมวดปืนเล็ก กองพันที่ 3 กรมทหารราบที่ 1 มหาดเล็กรักษาพระองค์ จากนั้นได้เจริญก้าวหน้าในหน้าที่เป็นลำดับ จนได้รับแต่งตั้งเป็นรองผู้ช่วยทูตทหารบก ประจำสถานเอกอัครราชทูตไทย ณ กรุงลอนดอน  ในปี พ.ศ. 2515, ผู้บังคับกรมทหารราบที่ 11 รักษาพระองค์ ในปี พ.ศ. 2522,ผู้บัญชาการกองพลที่ ๑ รักษาพระองค์ พ.ศ. 2527แม่ทัพภาคที่ 2 ในปี พ.ศ. 2529, รองผู้บัญชาการทหารบก ในปี พ.ศ. 2533 ในการรัฐประหาร พ.ศ. 2534 พล.อ.อิสระพงศ์นับเป็นหนึ่งในบุคคลที่มีบทบาทสำคัญ ด้วยการเป็นรองผู้บัญชาการทหารบก และมีตำแหน่งเป็นเลขาธิการคณะรักษาความสงบเรียบร้อยแห่งชาติ (รสช.) อันมี พล.อ.สุนทร คงสมพงษ์ ผู้บัญชาการทหารสูงสุดเป็นประธานด้วย ซึ่งหลังจากนี้ พล.อ.อิสระพงศ์ได้รับแต่งตั้งให้ดำรงตำแหน่งรัฐมนตรีว่าการกระทรวงมหาดไทยในรัฐบาลที่มีนายอานันท์ ปันยารชุน เป็นนายกรัฐมนตรี (และได้รับพระราชทานยศเป็น พลตำรวจเอก เป็นกรณีพิเศษอีกด้วยเมื่อวันที่ 10 กรกฎาคม พ.ศ. 2534 ) จากนั้นจึงได้รับตำแหน่งผู้บัญชาการทหารบก ต่อจาก พล.อ.สุจินดา คราประยูร ที่ได้รับโปรดเกล้าฯให้ดำรงตำแหน่งนายกรัฐมนตรี จึงถูกมองว่าทั้งหมดนี้เป็นการสืบทอดอำนาจของคณะ รสช. ทั้งนี้เนื่องจากความสัมพันธ์ส่วนตัวของ พล.อ.อิสระพงศ์ กับ พล.อ.สุจินดา ถือว่าสนิทสนมกันมาก เพราะเป็นนายทหารที่จบการศึกษาในรุ่นเดียวกัน อีกทั้งคุณหญิงวรรณี คราประยูร  ภริยาของ พล.อ.สุจินดา ก็เป็นน้องสาวแท้ ๆ ของ พล.อ.อิสระพงศ์ และลูกพี่ลูกน้อง ของ พล.อ.อิสระพงศ์ คือ พล.ท.ชัยณรงค์ หนุนภักดี (ยศในขณะนั้น) เองก็ได้รับแต่งตั้งให้ดำรงตำแหน่งแม่ทัพภาคที่ 1 ที่มีบทบาทสำคัญในการรักษาความมั่นคงด้วย อีกทั้ง พล.ต.ทวีศักดิ์ หนุนภักดี (ยศในขณะนั้น)ได้รับตำแหน่งผู้บัญชาการหน่วยข่าวกรองทางทหาร (น้องชายของ พล.อ.ชัยณรงค์) มาคุมหน่วยข่าวทหารทั้งหมด ซึ่งทั้งหมดนี้ต่อมาก็ได้บานปลายมาเป็นเหตุการณ์พฤษภาทมิฬ ในปี พ.ศ. 2535 ในที่สุดเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีศักดิ์รามาธิบดี ชั้นที่ 4 (อัศวิน) - เหรียญรัตนาภรณ์ รัชกาลที่ 9 ชั้นที่ 3ชีวิตหลังการเมือง ชีวิตหลังการเมือง. หลังเหตุการณ์พฤษภาทมิฬ พล.อ.อิสระพงศ์ก็ได้ยุติบทบาททางราชการและบทบาททางการเมืองทั้งหมด โดยมิได้ยุ่งเกี่ยวอีกเลย เหมือนเช่นนายทหารในคณะ รสช.คนอื่น ๆ จนกระทั่งถึงแก่อนิจกรรมด้วยโรคประจำตัวเมื่อวันที่ 17 กุมภาพันธ์ พ.ศ. 2560 เวลา 12.00 น. ที่ โรงพยาบาลพระมงกุฎเกล้า ขณะมีอายุได้ 83 ปี</doc>
