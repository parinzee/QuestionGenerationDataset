<doc id="50804" url="https://th.wikipedia.org/wiki?curid=50804" title="สครับบ์">สครับบ์ สครับบ์ () เป็นศิลปินคู่หูดูโอสัญชาติไทย จากสังกัดค่าย บีอีซี-เทโร มิวสิค อันประกอบด้วย บอล - ต่อพงศ์ จันทบุบผา และ เมื่อย - ธวัชพนธ์ วงศ์บุญศิริประวัติ ประวัติ. สครับบ์เกิดจากการรวมตัวของนักศึกษามหาวิทยาลัยศิลปากร วิทยาเขตพระราชวังสนามจันทร์ (ทับแก้ว) อันประกอบไปด้วย บอล - ต่อพงศ์ จันทบุบผา เป็นคนนครปฐม ผูกพันกับดนตรีและรั้วศิลปากรมาตั้งแต่เด็ก เพราะบ้านอยู่ใกล้ศิลปากร และเมื่อย - ธวัชพนธ์ วงศ์บุญศิริ เป็นคนกรุงเทพ ใฝ่ฝันอยากเล่นดนตรี แต่พ่อห้าม ด้วยความดันทุรัง พ่อยอมรับในสิ่งที่เมื่อยรัก ตอนเมื่อยอยู่ปี 1 ได้เติมความฝันด้วยการเข้าชมรมดนตรีสากลและเจอบอล เป็นประธานชมรมปี 4 เมื่อยยังแต่งเพลงและเล่นกีตาร์ได้ และทำให้บอลจึงชวนเมื่อยเล่นดนตรีกัน หลังจากบอลเรียนจบได้กลับมาช่วยเมื่อยในเส้นทางดนตรี หลังเมื่อยเรียนจบได้หาประสบการณ์ดนตรี และบอลเคยตั้งวงและออกกำลังอัลบั้มแต่เพื่อนร่วมวงตัดสินใจเปลี่ยนเลยทำให้ต้องหาสมาชิกใหม่มาขับเคลื่อนความฝันต่อ บอลชวนเมื่อยมาร่วมวง Eye ทั้งคู่เจอโปรดิวเซอร์ ฟั่น-โกมล บุญเพียรผล และออกอัลบั้มโปรเจกต์ Intro 2000 กับสังกัด จีนี่เรคอร์ดส ในเครือ แกรมมี่ ในปี พ.ศ. 2542 มีเพลงที่เป็นที่รู้จัก วันนี้ดีจัง โดยบอลเป็นคนร้องนำ โดยเป็นเพลงที่ประสบความสำเร็จสุดในอัลบั้มดังกล่าว ซึ่งอัลบั้มโปรเจกต์นั้นมี พลพล พลกองเส็ง , แซตเทอร์เดย์เซย์โกะ , พาราด็อกซ์ , วีนัส ยกเว้นแค่วง Eye เพราะติดขัดในการนำเสนอเดโมทางค่ายไม่ผ่าน ปี พ.ศ. 2543 ทั้งคู่ตัดสินใจเดินตามเส้นทางที่ชอบโดยการออกอัลบั้มใต้ดินร่วมกับวงซาวนด์อเบาท์ในนาม scrubb & soundabout ที่มาของชื่อสครับบ์ ได้มาจากครีมกวนอิมสครับบ์ เมื่อยตั้งใจที่จะใช้ชื่อสครับบ์ พอลงทะเบียนอัปโหลดเพลงเพื่อเผยแผร่ใน www.mp3.com แล้วชื่อซ้ำ จึงจำเป็นต้องเติม b เพิ่ม ทำให้ชื่อดูมีเอกลักษณ์ขึ้นมา ส่วนอัลบั้มเป็นเทปแยกหน้าเอหน้าบี หน้าเอจะเป็นของสครับบ์ ส่วนหน้าบีเป็นของซาวนด์อเบาท์ แล้วเผยแผร่เพลงตามเว็ปไซต์ดนตรีต่าง ๆ และทั้งคู่ได้ฝากอัลบั้มให้กับร้านเทปชั้นนำจำนวนมาก อีกทั้งทั้งคู่ได้ตัดสินใจเผยแพร่ผลงานให้กับ VFM (ปัจจุบันคือ Cat Radio) แล้วปล่อยเพลง ชูบีดูบีดั้บ จนติดอันดับที่ 12 ในชาร์ต หลังจากออกอัลบั้มใต้ดินเสร็จ ทั้งคู่แยกย้ายไปทำงาน หลังจากนั้นตลาดเพลงอินดี้กลับมาบูมอีกครั้งหนึ่ง ปี พ.ศ. 2545 นิตรสารอะเดย์นิตรสารขวัญใจวัยรุ่น มีโปรเจกต์อัลบั้มในนาม อะเดย์เรดคอร์ด โดยทั้งคู่ส่งเดโม่เพลง โรงเรียน (โรงเลียน) และออกอัลบั้มในโปรเจกต์นั้นด้วย เมื่อยได้ไปเทศกาลดนตรีแฟตเฟลติวัลและประทับใจมาก และเป็นแรงผลักดันให้กับวงสครับบ์ได้ไปแสดงแฟตเฟสติวัลครั้งที่ 2 แฟนเพลงให้ความสนใจอย่างคับคั่ง หลังจากนั้นทั้งคู่ก็ได้เพิ่มเพลง ทุกอย่าง แล้วขายที่งาน live in a day จนกระทั่งค่าย แบล๊กชีพ ในเครือของโซนี่ มิวสิค สนใจผลงานของสครับบ์ เพราะต้องการวงที่ทำเพลงเอง ทำให้เมื่อยเดินทางเส้นทางดนตรี หลังจากความตั้งใจที่จะทำงานที่ภูเก็ต ฟั่น ได้มาเป็นโปรดิวเซอร์ของสครับบ์ แล้วทั้งคู่ก็ได้ออกซิงเกิ้ลแรกของวง ทุกอย่าง ในอัลบั้ม แบล็กชีพโปรเจกต์ จนติดชาร์ตอันดับ 1 ของแฟต เรดิโอ 2 สัปดาห์ซ้อน ปีถัดมา พ.ศ. 2546 สครับบ์ออกอัลบั้มชุดที่ 1 sssss.! มีเพลงฮิตอย่าง เธอ, ทุกอย่าง , กลัว , Art bar , เก็บมันเอาไว้ , และนำเพลงโรงเรียน (โรงเลียน) และชูบีดูบีดั๊บ เพลงใต้ดินรวมอยู่ในอัลบั้มดังกล่าวด้วย อีกทั้งอัลบั้มนี้ยังเปลี่ยนปกอัลบั้มบ่อยด้วย และประสบความสำเร็จอย่างมาก จนได้รับรางวัลศิลปินหน้าใหม่ยอดเยี่ยม Fat Award ครั้งที่ 2 และรางวัลอินดี้ยอดเยี่ยม Hamburger Award 2003 2 ปีถัดมา พ.ศ. 2548 สครับบ์ออกอัลบั้มชุดที่ 2 club เพลงฮิตอย่าง เพลง , เวลา , ใกล้ , คู่กัน , see scape และเพลงพิเศษ รักกันหนอ ซึ่งเป็นเพลงเก่าจากวง ดิอิมพอสซิเบิ้ล อีกทั้งเพลง คู่กัน เป็นเพลงประกอบภาพยนตร์ ก็เคยสัญญา ปี พ.ศ. 2549 สครับบ์ออกซิงเกิ้ล กอดหมอน และนำเพลงเก่าจากวงพอส มาขับร้องในอัลบั้ม Dedicated To Pause หนึ่งปีถัดมา ปี พ.ศ. 2550 สครับบ์ออกอัลบั้มอีพีชุดที่ 3 mood มีเพลงฮิตอย่าง เข้ากันดี , ย้อนเวลา , เก็บไว้กับเธอ อัลบั้มนี้มีจำนวน 5 เพลง และเพลง Inchan Tree (ต้นอินจัน) ได้ชื่อจากรีสอร์ทแห่งหนึ่งในจังหวัดกาญจนบุรี นอกจากนี้ได้ออกซิงเกิ้ล ยังอยากรู้ ร้องโดยบอล และเอิ้น พียะระดา และ นอกหน้าต่าง ร้องโดยเมื่อยและ Funny Wah Wah ซึ่งเป็นแนวเพลงอิเล็กทรอนิกส์ในอัลบั้มโปรเจกต์แฟตโครต 2 และอัลบั้มรวมฮิต scrubb box set ประกอบด้วยเพลงจากอัลบั้ม sssss..! Club เพลงพิเศษ และมิวสิควิดิโอเพลงอื่น ๆ พ.ศ. 2551 ออกอัลบั้มชุดที่ 4 ชุดเล็ก อัลบั้มพิเศษที่เอาเพลงดังของวง เฉลียง เธอหมุนรอบฉัน ฉันหมุนรอบเธอ มาขับร้องใหม่และประสบความสำเร็จอย่างมาก รวมทั้งมีเพลงใหม่ 2 เพลงอย่าง เพลงของเรา , ให้เธอ และนำพลงดังของสครับบ์มาเรียบเรียงในสไตล์สบาย ๆ อัลบั้มชุดนี้ประสบความสำเร็จ จนได้รางวัลศิลปินคู่แห่งปี Seed Award 2008 ปีถัดมา สครับบ์ได้ออกซิงเกิ้ล สุหครับ ร่วมกับ สุหฤทธิ์ สยามวาลา ในแนวเพลงอิเล็กทรอนิกส์ และ scrubb you voice เป็นอัลบั้มรวมฮิตของ scrubb ในรูปแบบของคาราโอเกะ และพวกเขาก็ได้ออกอัลบั้มชุดที่ 5 Kid มีเพลงฮิตอย่าง คำตอบ , คนนี้ , รอยต่อ , คิด , พร้อม ทั้งคู่ได้รางวัลนักร้องดูโอหรือกลุ่มยอดเยี่ยมและอัลบั้มยอดเยี่ยมจากงานประกาศรางวัล Fat Radio 2010 นอกจากนี้ได้ออกซิงเกิ้ล สุดสัปดาห์ และ รักที่ผ่านพ้นไป เพลงเก่าของกรู๊ฟไรเดอร์ส มาเรียบเรียงในสไตล์บอสซ่า ในอัลบั้ม Bossa In Loveสมาชิกสมาชิก. - ธวัชพนธ์ วงศ์บุญศิริ (เมื่อย) ร้องนำ ยังทำงานด้านจัดอีเวนท์ภายใต้ชื่อ dood - ต่อพงศ์ จันทบุบผา (บอล) กีต้าร์ ปัจจุบันเป็นผู้อำนวยการฝ่ายคัดสรรและพัฒนาศิลปินของค่ายเพลง What The Duckผลงานสตูดิโออัลบั้มอีพีอัลบั้มรวมเพลงซิงเกิลในฐานะศิลปินร้องนำในฐานะศิลปินรับเชิญรางวัลรางวัล. - ศิลปินหน้าใหม่ยอดเยี่ยม - Fat Awards 2003 - อัลบั้มอินดี้ยอดเยี่ยม (‘scrubb’) – Hamburger Awards 2003 - ศิลปินคู่แห่งปี – seed Awards 2008 - DUO OR GROUP ARTIST - Fat Awards 2010 - ALBUM OF THE YEAR : KID - Fat Awards 2010</doc>
