<doc id="206461" url="https://th.wikipedia.org/wiki?curid=206461" title="โรงเรียนตะพานหิน">โรงเรียนตะพานหิน โรงเรียนตะพานหิน เป็นโรงเรียนประจำอำเภอตะพานหิน จังหวัดพิจิตร ในปัจจุบัน เปิดสอนในระดับชั้น ม.1- ม.6ประวัติ ประวัติ. โรงเรียนตะพานหิน ก่อตั้งเมื่อวันที่ 1 มิถุนายน 2494 สังกัดกรมสามัญศึกษา กระทรวงศึกษาธิการ ในสมัยนั้นเปิดสอนในขั้นมัธยมศึกษาปีที่ 1 (ม.1) จำนวน 1 ห้องเรียน มีนักเรียน 25 คน ครู 2 คน ใช้อักษรย่อ พ.จ.6 และมีสีกรมท่า – ชมพู เป็นสีและสัญลักษณ์ประจำโรงเรียน มีนายเดชา เดชาติวงศ์ ณ อยุธยา เป็นครูใหญ่ นายสุ่ม หงษ์หิหิรัญ เป็นครูประจำชั้น เดิมได้อาศัยฝากเรียนที่ โรงเรียนเทศบาล “ตะพานหินวิทยาคาร ” พ.ศ. 2494 กระทรวงศึกษาธิการได้อนุมัติเงิน จำนวน 150,000 บาท (หนึ่งแสนห้าหมื่นบาทถ้วน) เป็นค่าที่ดินก่อสร้างอาคารเรียน แต่เงินจำนวนนี้ไม่เพียงพอที่จะดำเนินการตามแบบแปลนที่ได้รับการอนุมัติ หลวงพ่อชื่น พิจิตรานนท์ เจ้าอาวาสวัดหนองพยอม ได้อนุญาตให้ใช้ที่ของวัดจำนวน 19 ไร่ 89 ตารางวา รวมทั้งข้าราชการ พ่อค้า ประชาชนชาวตะพานหิน ร่วมสมทบทุนบริจาคเงินด้วยอีกจำนวนหนึ่ง เป็นเงิน 200,000 บาท (สองแสนบาทถ้วน) โดยมอบให้โรงเรียนการช่างพิจิตรเป็นผู้รับเหมาก่อสร้าง อาคารเรียน ไม้ชั้นเดียวใต้ถุนสูงขนาด 5 ห้องเรียน ใช้เป็นสถานที่เรียนได้</doc>
