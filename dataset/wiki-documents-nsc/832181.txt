<doc id="832181" url="https://th.wikipedia.org/wiki?curid=832181" title="เยียส์แอนด์เยียส์">เยียส์แอนด์เยียส์ เยียส์แอนด์เยียส์ () เป็นวงดนตรีแนวซินธ์ป็อปจากสหราชอาณาจักร สมาชิกประกอบด้วยออลลี อเล็กซานเดอร์ (ร้องนำ, คีย์บอร์ด), ไมกี โกลส์เวอร์ธี (กีตาร์เบส, คีย์บอร์ด) และเอ็มเร เติร์กเมน (กีตาร์, คีย์บอร์ด) วงก่อตั้งในปี ค.ศ. 2010 หลังโกลส์เวอร์ธีย้ายจากออสเตรเลียมาอยู่ที่ลอนดอนและพบกับเติร์กเมน ต่อมาโกลส์เวอร์ธีชวนอเล็กซานเดอร์มาเป็นนักร้องนำหลังเขาได้ยินเสียงร้องของอเล็กซานเดอร์ เดิมเยียส์แอนด์เยียส์เป็นวงดนตรี 5 ชิ้น แต่ภายหลังสมาชิกสองคน โนล ลีแมนและโอลิวีเยร์ ซูเบรียลาออกไปในปี ค.ศ. 2013 ซิงเกิลแรกของวง "ไอวิชไอนิว" เผยแพร่ในเดือนกรกฎาคม ค.ศ. 2012 กับค่ายกู๊ดเบต ปีต่อมาวงเซ็นสัญญากับค่ายคิตซูเนและออกซิงเกิล "แทร็ปส์" ในปี ค.ศ. 2014 วงเซ็นสัญญากับค่ายโพลีดอร์และออกซิงเกิล "เทกเชลเตอร์" ซึ่งขึ้นถึงอันดับที่ 1 ของชาร์ตซิงเกิลเพลงอิเล็กทรอนิกส์ของสหราชอาณาจักร ต่อมาวงออกซิงเกิล "ดีไซร์" ซึ่งขึ้นถึงอันดับที่ 22 ของชาร์ตซิงเกิลแห่งสหราชอาณาจักร ในปี ค.ศ. 2015 เยียส์แอนด์เยียส์ออกอัลบั้มแรก คอมมิวเนียน ซึ่งเปิดตัวเป็นอันดับที่ 1 ในชาร์ตอัลบั้มแห่งสหราชอาณาจักร ต่อมาในปี ค.ศ. 2016 วงเผยแพร่ซิงเกิล "ดีไซร์" ใหม่โดยร่วมกับทูเว ลู นักร้องชาวสวีเดน ในปีเดียวกัน วงออกซิงเกิล "เมทีโอไรต์" เพื่อประกอบภาพยนตร์ บริดเจ็ท โจนส์ เบบี้ ต่อมาในปี ค.ศ. 2018 วงเผยแพร่ซิงเกิล "แซงก์ติฟาย" ก่อนจะประกาศว่าอัลบั้มที่สองของพวกเขา พาโลซานโต จะออกจำหน่ายในวันที่ 6 กรกฎาคม ปีเดียวกันสมาชิกสมาชิก. - ออลลี อเล็กซานเดอร์ – ร้องนำ, คีย์บอร์ด, ซินธิไซเซอร์ - ไมกี โกลส์เวอร์ธี – กีตาร์เบส, ซินธิไซเซอร์, คีย์บอร์ด - เอ็มเร เติร์กเมน – กีตาร์, ซินธิไซเซอร์, คีย์บอร์ด, แซมเพลอร์, ซีเควนเซอร์สมาชิกแสดงสดสมาชิกแสดงสด. - ดีแลน เบลล์ – กลองอัลบั้มอัลบั้ม. - คอมมิวเนียน (2015) - พาโลซานโต (2018)</doc>
