<doc id="60424" url="https://th.wikipedia.org/wiki?curid=60424" title="อำเภอบางปะกง">อำเภอบางปะกง อำเภอบางปะกง คืออำเภอหนึ่งในจังหวัดฉะเชิงเทรา ถือเป็นประตูเข้าเขตภาคตะวันออกที่มาของชื่อ ที่มาของชื่อ. คำว่า "บางปะกง" เพี้ยนมาจากคำว่า "บางมังกง" ซึ่งได้ชื่อมาจากปลามังกงหรือปลาอีกงที่พบชุกชุมในถิ่นนี้ที่ตั้งและอาณาเขต ที่ตั้งและอาณาเขต. อำเภอบางปะกงตั้งอยู่ทางทิศตะวันตกใต้ของจังหวัดฉะเชิงเทรา บริเวณปากแม่น้ำบางปะกง ห่างจากตัวจังหวัดไปประมาณ 22 กิโลเมตร และอยู่ห่างจากกรุงเทพมหานครประมาณ 45 กิโลเมตร มีอาณาเขตติดต่อกับพื้นที่ข้างเคียงดังต่อไปนี้- ทิศเหนือ ติดต่อกับอำเภอบ้านโพธิ์ - ทิศตะวันออก ติดต่อกับอำเภอบ้านโพธิ์ และอำเภอพานทอง (จังหวัดชลบุรี) - ทิศใต้ ติดต่อกับอำเภอเมืองชลบุรี (จังหวัดชลบุรี) และอ่าวไทย - ทิศตะวันตก ติดต่อกับอำเภอบางบ่อ (จังหวัดสมุทรปราการ)ลักษณะภูมิประเทศ ลักษณะภูมิประเทศ. อำเภอบางปะกงมีลักษณะภูมิประเทศเป็นที่ราบลุ่มแม่น้ำสูงกว่าระดับน้ำทะเล 1-2 เมตร พื้นที่บางส่วนอยู่ติดทะเล มีสภาพเป็นป่าชายเลน สภาพน้ำในแม่น้ำบางปะกง น้ำจะจืดอยู่ประมาณ 6 เดือน และมีน้ำเค็มประมาณ 6 เดือน พื้นที่ส่วนใหญ่ใช้ประกอบการเกษตร เช่น เลี้ยงกุ้ง เลี้ยงปลาการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบางปะกงแบ่งออกเป็น 12 ตำบล 107 หมู่บ้าน ได้แก่จำนวนประชากรการปกครองส่วนท้องถิ่น การปกครองส่วนท้องถิ่น. ท้องที่อำเภอบางปะกงประกอบด้วยองค์กรปกครองส่วนท้องถิ่น 16 แห่ง ได้แก่- เทศบาลตำบลท่าข้าม ครอบคลุมพื้นที่ตำบลท่าข้ามทั้งตำบล - เทศบาลตำบลพิมพา ครอบคลุมพื้นที่ตำบลพิมพาทั้งตำบล - เทศบาลตำบลท่าสะอ้าน ครอบคลุมพื้นที่บางส่วนของตำบลท่าสะอ้าน - เทศบาลตำบลหอมศีล ครอบคลุมพื้นที่หมู่ที่ 1 (บางส่วน), 2 (บางส่วน), 3 (บางส่วน) ตำบลหอมศีล - เทศบาลตำบลบางปะกง ครอบคลุมพื้นที่หมูที่ 1 (บางส่วน), 2 - 10, 11 (บางส่วน), 18 (บางส่วน), 19 (บางส่วน) ตำบลบางปะกง - เทศบาลตำบลบางวัว ครอบคลุมพื้นที่หมู่ที่ 1 (บางส่วน), 7 (บางส่วน), 12 (บางส่วน), 14 (บางส่สวน) ตำบลบางวัว หมู่ที่ 2 (บางส่วน), 3 (บางส่วน) ตำบลบางสมัคร และหมู่ที่ 1 (บางส่วน) ตำบลบางเกลือ - เทศบาลตำบลบางวัวคณารักษ์ ครอบคลุมพื้นที่หมู่ที่ 1 (บางส่วน), 2 - 6, 7 (บางส่วน), 8 - 11, 12 (บางส่วน), 13, 14 (บางส่วน) ตำบลบางวัว (นอกเขตเทศบาลตำบลบางวัว) - เทศบาลตำบลบางผึ้ง ครอบคลุมพื้นที่ตำบลบางผึ้งทั้งตำบล - เทศบาลตำบลบางปะกงพรหมเทพรังสรรค์ ครอบคลุมพื้นที่หมู่ที่ 1 (บางส่วน), 11 (บางส่วน), 12 - 17, 18 (บางส่วน), 19 (บางส่วน) ตำบลบางปะกง (เฉพาะนอกเขตเทศบาลตำบลบางปะกง) - เทศบาลตำบลบางสมัคร ครอบคลุมพื้นที่หมู่ที่ 1, 2 (บางส่วน), 3 (บางส่วน), 4 - 9 ตำบลบางสมัคร (นอกเขตเทศบาลตำบลบางวัว) - องค์การบริหารส่วนตำบลท่าสะอ้าน ครอบคลุมพื้นที่ตำบลท่าสะอ้าน (เฉพาะนอกเขตเทศบาลตำบลท่าสะอ้าน) - องค์การบริหารส่วนตำบลบางเกลือ ครอบคลุมพื้นที่ตำบลบางเกลือ (เฉพาะนอกเขตเทศบาลตำบลบางวัว) - องค์การบริหารส่วนตำบลสองคลอง ครอบคลุมพื้นที่ตำบลสองคลองทั้งตำบล - องค์การบริหารส่วนตำบลหนองจอก ครอบคลุมพื้นที่ตำบลหนองจอกทั้งตำบล - องค์การบริหารส่วนตำบลหอมศีล ครอบคลุมพื้นที่หมู่ที่ 1 (บางส่วน), 2 (บางส่วน), 3 (บางส่วน), 4 - 6 ตำบลหอมศีล (นอกเขตเทศบาลตำบลหอมศีล) - องค์การบริหารส่วนตำบลเขาดิน ครอบคลุมพื้นที่ตำบลเขาดินทั้งตำบล</doc>
