<doc id="531721" url="https://th.wikipedia.org/wiki?curid=531721" title="วีรชัย พลาศรัย">วีรชัย พลาศรัย ดร.วีรชัย พลาศรัย เอกอัครราชทูตวิสามัญ ผู้มีอำนาจเต็มประจำสหรัฐอเมริกา อดีตเอกอัครราชทูต คณะผู้แทนถาวรไทย ประจำสหประชาชาติ ณ นครนิวยอร์ก ประเทศสหรัฐอเมริกา อดีตเอกอัครราชทูตไทยประจำกรุงเฮก ประเทศเนเธอร์แลนด์ อดีตอธิบดีกรมสนธิสัญญาและกฎหมาย กระทรวงการต่างประเทศ อดีตเอกอัครราชทูตประจำกระทรวง (เจ้าหน้าที่การทูต ๑๐) สำนักงานปลัดกระทรวง มีชื่อเสียงในฐานะเป็นหัวหน้าคณะทนายกฎหมายระหว่างประเทศในคดีปราสาทพระวิหาร เขาได้รับพระราชทานพระบรมราชานุญาตให้ประดับเครื่องราชอิสริยาภรณ์ต่างประเทศ เครื่องราชอิสริยาภรณ์ “The Order of the Orange - Nassau” ชั้นตรา “Knight Grand Cross” ซึ่งได้รับพระราชทานจากสมเด็จพระราชาธิบดี วิลเลม - อเล็กซานเดอร์ แห่งราชอาณาจักรเนเธอร์แลนด์เมื่อวันที่ 16 ธันวาคม พ.ศ. 2557ประวัติ ประวัติ. ดร.วีรชัย เกิดเมื่อวันที่ 9 มิถุนายน พ.ศ. 2503 เป็นที่รู้จักในฐานะหัวหน้าคณะต่อสู้คดีปราสาทพระวิหารการชี้แจงต่อศาลโลกกรณีคดีปราสาทพระวิหาร สมรสกับนางอลิซเบธ พลาศรัยประวัติการศึกษาประวัติการศึกษา. - ระดับมัธยมศึกษา โรงเรียนสาธิตจุฬาลงกรณ์มหาวิทยาลัย (รุ่น12) - เคยเข้าศึกษาที่ คณะนิติศาสตร์ จุฬาลงกรณ์มหาวิทยาลัย เป็นระยะเวลาประมาณ 3 เดือน ก่อนที่จะไปศึกษาต่อ - ระดับปริญญาตรี และปริญญาโท มหาวิทยาลัยปารีส (นองแตร์) - ระดับปริญญาเอก จากมหาวิทยาลัยซอร์บอนน์ ฝรั่งเศส - ระดับประกาศนียบัตร หลักสูตรป้องกันราชอาณาจักรภาครัฐร่วมเอกชนประวัติการทำงานประวัติการทำงาน. - เลขานุการตรี กองแอฟริกา และกลุ่มอาหรับ - 1 เมษายน พ.ศ. 2547 รองอธิบดีกรมเศรษฐกิจ - 3 มีนาคม พ.ศ. 2549 อธิบดีกรมเศรษฐกิจระหว่างประเทศ - 15 กันยายน พ.ศ. 2550 อธิบดีกรมสนธิสัญญาและกฎหมาย - 28 พฤษภาคม พ.ศ. 2551 เอกอัครราชทูตประจำกระทรวง (เจ้าหน้าที่การทูต 10) สำนักงานปลัดกระทรวง - 19 สิงหาคม พ.ศ. 2551 อธิบดีกรมสนธิสัญญาและกฎหมาย (นักบริหาร 10) - 19 สิงหาคม พ.ศ. 2551 กรรมการสำนักงานป้องกันและปราบปรามการฟอกเงิน - 6 พฤษภาคม พ.ศ. 2552 เอกอัครราชทูตวิสามัญผู้มีอำนาจเต็มประจำราชอาณาจักรเนเธอร์แลนด์ (กรุงเฮก) - 1 กุมภาพันธ์ พ.ศ. 2558 เอกอัครราชทูต คณะผู้แทนถาวรไทย ประจำสหประชาชาติ ณ นครนิวยอร์ก ประเทศสหรัฐอเมริกาประวัติการเป็นคณะกรรมการประวัติการเป็นคณะกรรมการ. - 14 กุมภาพันธ์ พ.ศ. 2550 กรรมการและเลขานุการคณะกรรมการประสานงานและกระชับความสัมพันธ์ด้านเศรษฐกิจระหว่างประเทศ - พ.ศ. 2553-13 กันยายน พ.ศ. 2554 ที่ปรึกษาด้านกฎหมาย ของคณะกรรมาธิการเขตแดนร่วมไทยกัมพูชา (เจบีซี)รางวัลรางวัล. - รางวัลครุฑทองคำเครื่องราชอิสริยาภรณ์เครื่องราชอิสริยาภรณ์. - พ.ศ. 2558 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2553 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรพรรดิมาลา (ร.จ.พ.)</doc>
