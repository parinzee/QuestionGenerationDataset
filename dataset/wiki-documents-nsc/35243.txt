<doc id="35243" url="https://th.wikipedia.org/wiki?curid=35243" title="กวม">กวม กวม (; ชามอร์โร: ) หรือชื่อทางการว่า ดินแดนกวมของสหรัฐอเมริกา () เป็นเกาะหนึ่งในมหาสมุทรแปซิฟิก และเป็นดินแดนที่ยังไม่ได้ปกครองตนเองของสหรัฐอเมริกา ประชากรส่วนใหญ่เป็นชาวชามอร์โรซึ่งอพยพมาอยู่ที่เกาะเป็นครั้งแรกเมื่อ 3,500 ปีมาแล้ว กวมเป็นเกาะที่ใหญ่ที่สุดและอยู่ทางใต้สุดของหมู่เกาะมาเรียนา มีเมืองหลวงคือ ฮากัตญา (Hagåtña) เดิมเรียกว่า "อากาญา" (Agana) รายได้หลักของเกาะมาจากการท่องเที่ยว (โดยเฉพาะจากญี่ปุ่น) และจากการเป็นฐานทัพเรือสหรัฐอเมริกา สหประชาชาติจัดให้กวมอยู่ในรายชื่อดินแดนที่ไม่ได้ปกครองตนเองและมีประชากรทั้งเกาะประมาณ 173,000คนภูมิศาสตร์ ภูมิศาสตร์. กวมมีพื้นที่ 549 ตารางกิโลเมตร (212 ตารางไมล์) ส่วนเหนือของเกาะเป็นที่ราบหินปูนปะการัง ในขณะที่ทางส่วนใต้มียอดภูเขาไฟ และมีพืดหินปะการังล้อมรอบพื้นที่ส่วนใหญ่ของเกาะ กวมเป็นเกาะที่อยู่ทางทิศใต้สุดของแนวลูกโซ่มาเรียนาและเป็นเกาะที่ใหญ่ที่สุดในไมโครนีเซีย ตั้งอยู่ใกล้ร่องลึกก้นสมุทรมาเรียนา ซึ่งเป็นเขตมุดตัวบริเวณขอบของแผ่นธรณีภาคแปซิฟิก แชลเลนเจอร์ดีปเป็นจุดที่ลึกที่สุดของโลก ตั้งอยู่ทางทิศตะวันตกเฉียงใต้ของกวม มีความลึก 10,911 เมตร (35,797 ฟุต) เกาะกวมประสบกับภัยแผ่นดินไหวเป็นบางครั้ง ในช่วงไม่กี่ปีที่ผ่านมานี้ เกิดแผ่นดินไหวซึ่งมีจุดศูนย์กลางอยู่ใกล้กับเกาะ มีระดับความสั่นสะเทือน (magnitudes) ตั้งแต่ 7.0 ถึง 8.2การแบ่งเขตการปกครอง การแบ่งเขตการปกครอง. กวมแบ่งออกเป็น 19 หมู่บ้าน ได้แก่- อากาญาไฮตส์ (Agana Heights) - อากัต (Agat) - อาซัน (Asan) - บาร์ริกาดา (Barrigada) - ชาลันปาโก-ออร์ดอต (Chalan Pago-Ordot) - เดเดโด (Dededo) - อากาญา (Hagatna) - อินาราจัน (Inarajan) - มังกิเลา (Mangilao) - เมริโซ (Merizo) - โมโนมอง-โตโต-ไมเต (Monomong-Toto-Maite) - ปิตี (Piti) - ซันตาริตา (Santa Rita) - ซินาจานา (Sinajana) - ตาลาโฟโฟ (Talafofo) - ตามูนิง (Tamuning) - อูมาตัก (Umatac) - ยิโก (Yigo) - โยนา (Yona)</doc>
