<doc id="924737" url="https://th.wikipedia.org/wiki?curid=924737" title="ดอกเตอร์ฟอสฟอรัส">ดอกเตอร์ฟอสฟอรัส ดอกเตอร์ฟอสฟอรัส () เป็นตัวละครของดีซีคอมิกส์ สร้างสรรค์โดยสตีฟ เองเกิลฮาร์ต ปรากฏตัวครั้งแรกในหนังสือการ์ตูน ดีเทกทีฟคอมิกส์ เล่มที่ 469 (พฤษภาคม 1977) ดอกเตอร์ฟอสฟอรัสมีความสามารถในการควบคุมการแผ่รังสีและปล่อยควันพิษ รวมถึงมีผิวหนังที่ก่อให้เกิดการไหม้ประวัติ ประวัติ. ดอกเตอร์ฟอสฟอรัสมีชื่อจริงคือ ดร. อเล็กซานเดอร์ เจมส์ ซาร์โทเรียส (Dr. Alexander James Sartorius) เป็นนักวิทยาศาสตร์ผู้ประสบอุบัติเหตุทำให้ร่างกายเรืองแสงและกลายเป็นไฟ ดอกเตอร์ฟอสฟอรัสตามล่าคนที่ทำให้ตนตกอยู่ในสภาพนี้ ทำให้มีโอกาสได้ปะทะกับแบทแมนในบางครั้ง ในเนื้อเรื่อง อันเดอร์เวิลด์อันลีชด์ ดอกเตอร์ฟอสฟอรัสเป็นหนึ่งในผู้ที่ขายวิญญาณให้เนรอน ทำให้มีพลังมากขึ้นและควบคุมพลังได้ดีขึ้น ดอกเตอร์ฟอสฟอรัสถูกสตาร์แมนฆ่าตายในหนังสือการ์ตูน สตาร์แมน ของเจมส์ โรบินสัน แต่กลับมาอีกครั้งใน ดีเทกทีฟคอมิกส์ เล่มที่ 825 เมื่อเขาถูกจับเข้าโครงการแคดมัส หลังหลบหนีออกมาได้ เขาตามล่าทุกคนในโครงการก่อนจะถูกแบทแมนจับตัวเข้าอาร์คัมอะไซลัม แต่ดอกเตอร์ฟอสฟอรัสหนีออกมาได้หลังจากแบทแมนหายสาบสูญไปใน ใน เดอะนิว 52 ซึ่งเป็นการเริ่มต้นใหม่ของจักรวาลดีซี ดอกเตอร์ฟอสฟอรัสเข้าเป็นสมาชิกของซีเคร็ตโซไซตีออฟซูเปอร์วิลเลนส์</doc>
