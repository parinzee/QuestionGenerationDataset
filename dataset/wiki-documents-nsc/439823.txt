<doc id="439823" url="https://th.wikipedia.org/wiki?curid=439823" title="เอาะหลาม">เอาะหลาม เอาะหลาม () เป็นอาหารลาวประเภทต้มที่มีน้ำน้อย นิยมใช้เนื้อควายแดเห้ง ต้มกับน้ำปลาร้า หนังควายแห้งหรือหนังปอง และผักเช่น พริก มะเขือ สะค้าน ตำลึง ยอดพริก เรียกว่าเอาะหลามเนื้อควาย นิยมรับประทานกับส้มหมูหรือส้มปลาแกง เอาะหลามอีกแบบหนึ่ง ใส่เนื้อสัตว์ ผัก และเห็ดได้ทุกอย่าง สุดแท้แต่ว่าจะมีสิ่งใด เรียกเอาะโฮะ อาหารลาวประเภทต้มอีกชนิดหนึ่ง ใส่น้ำมาก ตักน้ำซดได้ เรียกเอาะซด เอาะหลามเป็นอาหารที่มีชื่อเสียงของหลวงพระบาง การปรุงดั้งเดิมใช้การหลาม คือใส่เครื่องปรุงลงในกระบอกไม้ไผ่แล้วนำไปเผาไฟ น้ำน้อยและข้นเพราะใส่ข้าวเหนียวจี่โขลกและมะเขือเปราะต้มสุกโขลกลงไป ส่วนผสมสำคัญของเอาะหลามที่ทำให้มีกลิ่นเฉพาะตัวคือสะค้านหรือจะค้าน</doc>
