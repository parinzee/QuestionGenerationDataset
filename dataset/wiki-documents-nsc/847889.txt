<doc id="847889" url="https://th.wikipedia.org/wiki?curid=847889" title="กู๋หว่าไจ๋ 3 ใหญ่ครองเมือง">กู๋หว่าไจ๋ 3 ใหญ่ครองเมือง กู๋หว่าไจ๋ 3 ใหญ่ครองเมือง ( ) เป็นภาพยนตร์ฮ่องกง ที่ออกฉายในปี ค.ศ. 1996 กำกับโดย หลิว เหว่ยเฉียง ภาพยนตร์เรื่องนี้เป็นภาพยนตร์ลำดับที่ 3 ของ ภาพยนตร์ชุด กู๋หว่าไจ๋ ตั้งแต่ภาพยนตร์เรื่องนี้เป็นต้นไป จัดจำหน่ายโดย โกลเดนฮาร์เวสต์เนื้อเรื่องย่อ เนื้อเรื่องย่อ. ตงซิ่ง เป็นกลุ่มอิทธิพล ที่มี "ลู่ปิงหยง" นักเลงหัวเก่าเป็นลูกพี่ใหญ่ แม้นักเลงรุ่นใหญ่คนนี้จะไม่ได้มีอะไรบาดหมางกับ คุณเจียง หรือ หงซิ่ง แต่สมุนคู่ใจมือซ้าย,ขวากลับไม่คิดเช่นนั้น และกำลังวางแผนลับ ๆ เพื่อนำ ตงซิง เปิดศึกชนกับ หงซิ่ง ที่จะทำให้เกิดความสูญเสียมากมาย โดยเฉพาะห้าวหนาน ที่ต้องสูญเสียคนรักไปอย่างน่าเศร้านักแสดงนำนักแสดงนำ. - เจิ้ง อี้เจี้ยน รับบท เฉิน ห้าวหนาม - เฉิน เสี่ยวชุน รับบท ไก่ป่า - กี้กี้ หลาย รับบท สมาร์ทตี้ - คาเรน ม็อก - ชุค ฟ่าน / วาซาบิ - เจอร์รี่ แลมป์ รับบท เบาเป่ย - ไมเคิล เซียะ รับบท ได ทินยี่ - เหริน ต๋าหัว รับบท เจียง ทินสุงงานสร้างภาพยนตร์ งานสร้างภาพยนตร์. กู๋หว่าไจ๋ 3 กลับเข้าโรงในปีเดียวกับภาค 2 นั่นเอง แต่งานสร้างและการถ่ายทำถือว่าเหนือกว่ากันอยู่ก้าวนึง แต่ที่สำคัญกว่าก็คือ หนังภาคนี้ยังเพิ่มอารมณ์อันรุนแรงเกรี้ยวกราดขึ้นไป กับเรื่องราวแห่งความสูญเสีย, ความตายของตัวละครสำคัญ และความเหี้ยมเกรียมที่เพิ่มขึ้นอย่างมาอย่างเห็นได้ชัด ตัวละครนักเลงหนุ่มก็เติบโตขึ้น พบกับบททดสอบของชีวิตอันหนักหน่วงจริงจังกว่าเดิม หลังความสำเร็จของหนัง 2 ภาคแรก ผู้กำกับ แอนดริว เลา และ แมนเฟรด หว่อง ที่รับหน้าที่เขียนบท แสดงออกถึงความทะเยอทะยานมากที่สุดในหนังภาคนี้ แม้หนังจะดำเนินไปด้วยรูปแบบเดิม ๆ เป็นความบันเทิงประเภทครบรส ผสมทั้งเรื่องหักเหลี่ยมเฉือนคม, มีบทรักโรแมนติก และการบีบคั้นอารมณ์ แต่ กู๋หว่าไจ๋ 3 ก็ได้ชื่อว่าสามารถดีเด่นได้ด้วยกรอบเดิม ๆ ถึงขั้นที่มีการยกย่องว่า หนังภาค 3 ก็คือ กู๋หว่าไจ๋ ที่เข้มข้นที่สุด, ตึงเครียดที่สุด และดีที่สุด ใน "ภาคหลัก" ของเรื่องราวนักเลงหนุ่มแห่ง "หงซิ่ง" ชุดนี้</doc>
