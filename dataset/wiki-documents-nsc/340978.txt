<doc id="340978" url="https://th.wikipedia.org/wiki?curid=340978" title="พระเจ้าคยองแค">พระเจ้าคยองแค พระเจ้าคยองแคแห่งซิลลา (ครองราชย์ ค.ศ. 924 - ค.ศ. 927) กษัตริย์ลำดับที่ 55 แห่งอาณาจักรซิลลา พระเจ้าคยองแค เป็นพระราชโอรสของพระเจ้าซินด็อกกับพระมเหสีอึยซองและเป็นพระอนุชาของพระเจ้าคยองมยอง พระองค์ได้ขึ้นเป็นกษัตริย์เนื่องจากพระเจ้าคยองมยองไม่มีรัชทายาทสืบราชบัลลังก์ พระเจ้าคยองแคเสด็จขึ้นครองราชบัลลังก์ท่ามกลางการสู้รบของสามอาณาจักรคือ อาณาจักรซิลลา อาณาจักรฮูแพกเจและอาณาจักรแทบงรัชสมัยของพระองค์ พระเจ้าคยอน ฮวอน นำทัพเข้ายึดภาคใต้ของ อาณาจักรซิลลาได้สำเร็จทำให้พระเจ้าคยองแคไม่สามารถบริหารราชกิจได้เกิดความวุ่นวายทั่วอาณาจักร ในปี ค.ศ. 927 กองทัพของพระเจ้าคยอน ฮวอน แห่งอาณาจักรฮูแพกเจได้ทำการโจมตีเมืองคยองจูซึ่งเป็นเมืองหลวงของอาณาจักรซิลลาและในเวลาไม่นานก็สามารถยึดพระราชวังเมืองคยองจูและอาณาจักรซิลลาได้สำเร็จ พระเจ้าคยอน ฮวอน ให้พระเจ้าคยองแคมาพบที่ตำหนักโพซอกจอง โดยมีรับสั่งให้พระเจ้าคยองแคยอมจำนนต่ออาณาจักรฮูแพกเจโดยให้เป็นเมืองขึ้น แต่พระเจ้าคยองแคปลิดชีพพระองค์เองแทนที่จะยอมแพ้ต่อพระเจ้าคยอน ฮวอน พระเจ้าคยอน ฮวอนได้แต่งตั้งพระเจ้าคยองซุนขึ้นเป็นกษัตริย์พระองค์ใหม่แห่งซิลลา และกลับไปยังเมืองจอลลาเมืองหลวงของอาณาจักรฮูแพกเจ หลังจากพระเจ้าคยองแคสิ้นพระชนม์นั้น พระศพของพระองค์ถูกนำไปฝั่งที่นัมซาน หลุมพระศพของพระองค์ถูกเรียกว่า แฮมงนยอง</doc>
