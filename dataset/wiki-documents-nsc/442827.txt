<doc id="442827" url="https://th.wikipedia.org/wiki?curid=442827" title="จอห์น เทมเปิลตัน">จอห์น เทมเปิลตัน เซอร์จอห์น มาร์ค เทมเปิลตัน (; 29 พฤศจิกายน ค.ศ. 1912 — 8 กรกฎาคม ค.ศ. 2008) เกิดที่สหรัฐอเมริกา เป็นทั้งนักลงทุน, นักธุรกิจ และ นักการกุศลชาวอังกฤษประวัติ ประวัติ. จอห์น มาร์ค เทมเปิลตัน เป็นทั้งนักลงทุนและผู้จัดตั้งกองทุนรวม เขาเกิดในเมืองวินเชสเตอร์ รัฐเทนเนสซี และได้เข้าเรียนที่มหาวิทยาลัยเยล รวมถึงได้รับเลือกเป็นสมาชิกสมาคมคมอีลิฮู เขาหาเงินทุนในส่วนค่าเล่าเรียนของเขาจากการเล่นไพ่โป๊กเกอร์ ซึ่งเป็นเกมที่เขามีความชำนาญ เขาสำเร็จการศึกษาใน ค.ศ. 1934 ด้วยผลการเรียนใกล้อันดับต้นๆของชั้น เขาเข้าเรียนที่มหาวิทยาลัยอ็อกซ์ฟอร์ด ในฐานะนักเรียนทุนโรเดส และได้รับศิลปศาสตรมหาบัณฑิตทางกฎหมาย เทมเปิลตันแต่งงานกับ จูดิธ โฟล์ค ใน ค.ศ. 1937 และทั้งคู่มีลูกสามคน ซึ่งได้แก่ จอห์นจูเนียร์, แอนน์ และ คริสโตเฟอร์ ทั้งนี้ จูดิธได้เสียชีวิตใน ค.ศ. 1951 เนื่องด้วยอุบัติเหตุทางมอเตอร์ไซค์ และเขาได้แต่งงานอีกครั้งกับ ไอรีน เรโนลส์ บัตเลอร์ ใน ค.ศ. 1958 ซึ่งเธอได้เสียชีวิตใน ค.ศ. 1993 เขาเป็นสมาชิกตลอดชีวิตของคริสตจักรเพรสไบที และทำหน้าที่เป็นผู้อาวุโสแห่งคริสตจักรเพรสบิเทียเรียนแรกแห่งอิงเกิิลวูด (NJ) เขาเป็นผู้จัดการมรดกในวิทยาลัยศาสนศาสตร์พรินซ์ตัน ซึ่งเป็นวิทยาลัยเพรสไบทีที่ใหญ่ที่สุด เป็นระยะเวลา 42 ปี และทำหน้าที่เป็นประธานร่วม 12 ปี เทมเปิลตันได้กลายเป็นมหาเศรษฐี โดยเป็นผู้บุกเบิกกองทุนรวมที่มีความหลากหลายทั่วโลก เทมเปิลตันโกรธลิมิเต็ดซึ่งเป็นกองทุนรวมเพื่อการลงทุนของเขา ซึ่งก่อตั้งขึ้นใน ค.ศ. 1954 และเป็นหนึ่งในบุคคลแรกๆที่ลงทุนในประเทศญี่ปุ่นในช่วงกลางทศวรรษ 1960 เขาได้รับการสังเกตว่าทำการซื้อ 100 หุ้นของแต่ละบริษัทด้วยจำนวนเงินที่น้อยกว่า 1 ดอลลาร์สหรัฐ (หรือ 17 ดอลลาร์สหรัฐในปัจจุบัน) ต่อหุ้นและทำเงินกลับคืนมาหลายต่อหลายครั้งในช่วงระยะเวลา 4 ปี ใน ค.ศ. 2006 เขาได้รับการจัดอันดับ 7 ประสบการณ์ เป็นอันดับที่ 129 ในรายชื่อคนรวยของนิตยสารซันเดย์ไทม์ส เขาได้ปฏิเสธการวิเคราะห์ปัจจัยทางเทคนิคสำหรับการซื้อขายหุ้น หากแต่มีความพึงพอใจกับการวิเคราะห์ปัจจัยพื้นฐานมากกว่า นิตยสาร มันนี่ ใน ค.ศ. 1999 เรียกเขาว่า "ผู้สืบเสาะหุ้นระดับโลกที่ยิ่งใหญ่ที่สุดแห่งศตวรรษ" เทมเปิลตันได้ประกาศสละสัญชาติสหรัฐของเขาใน ค.ศ. 1964 ด้วยเหตุนี้ ทำให้เขาสามารถหลีกเลี่ยงภาษีเงินได้มากกว่า 100 ล้านดอลลาร์สหรัฐเมื่อทำการขายกองทุนรวมต่างประเทศของเขาออกไป เขาเป็นผู้ถือสองสัญชาติ คือ บาฮามาสกับอังกฤษ และอาศัยอยู่ในประเทศบาฮามาสการเสียชีวิต การเสียชีวิต. วันที่ 8 กรกฎาคม ค.ศ. 2008 เทมเปิลตันเสียชีวิตที่โรงพยาบาลด็อกเตอร์ส ในแนสซอ ประเทศบาฮามาส เนื่องด้วยปอดบวม ตามเวลาท้องถิ่น 12:20 น. ขณะที่เขามีอายุได้ 95 ปี</doc>
