<doc id="93446" url="https://th.wikipedia.org/wiki?curid=93446" title="กลุ่มนักร้องผสมของเฮลโล! พรอเจกต์">กลุ่มนักร้องผสมของเฮลโล! พรอเจกต์ กลุ่มนักร้องผสมของเฮลโล! พรอเจกต์ (: ) คือ ประเพณีการตั้งกลุ่มนักร้องพิเศษในสังกัดเพลง "เฮลโล! พรอเจกต์" ของประเทศญี่ปุ่น ที่เกิดขึ้นเป็นประจำทุกปี โดยจะตั้งปีละ 3 กลุ่ม เริ่มตั้งแต่ปี พ.ศ. 2543 เป็นต้นมา จนถึงปี พ.ศ. 2548 แนวคิดหลักในการก่อตั้งกลุ่มผสมนี้คือการนำเอาสมาชิกปัจจุบันที่อยู่ในสังกัดทั้งเดี่ยวและกลุ่ม (เช่น มอร์นิงมุซุเมะ, คันทรีมุซุเมะ, อายะ มัตสึอูระ, เมลอนคิเน็มบิ ฯลฯ) มาคละจำนวนกันและนำไปบรรจุไว้ในแต่ละกลุ่ม โดยสมาชิกทั้ง 3 กลุ่มนี้จะต้องทำงานร่วมกันเป็นเวลา 1 ฤดูกาล เพื่อแข่งขันกันว่ากลุ่มใดจะสามารถสร้างยอดขายตลอดทั้งฤดูกาลนั้นได้มากที่สุด ในแต่ละปีจะมีการตั้งหัวข้อหลักเอาไว้เพื่อใช้เป็นแนวทางในการสร้างกลุ่มทั้ง 3 กลุ่ม เช่น ในปี พ.ศ. 2543 หัวข้อหลักคือ สี กลุ่มผสมทั้ง 3 กลุ่มที่ตั้งขึ้นมาในปีนั้นก็จะตั้งชื่อให้เกี่ยวข้องกับสีต่าง ๆ ได้แก่ "อากางูมิ 4" (อากางูมิ แปลว่า สีแดง), "คีโระ 5" (คีโระ แปลว่า สีเหลือง) และ "อาโออิโระ 7" (อาโออิโระ แปลว่า สีน้ำเงิน) เป็นต้น งานอัลบั้มเพลงในแต่ละกลุ่มจะแบ่งเป็น 2 หน้า คือหน้าเอและหน้าบี โดยเพลงหน้าบี จะเป็นเพลงที่ทั้ง 3 กลุ่มร้องเหมือนกันหมด ส่วนเพลงในหน้าเอ จะเป็นเพลงที่ร้องเฉพาะแต่ละกลุ่ม ซึ่งจะมีแนวเพลงที่แตกต่างกันออกไป ปัจจุบัน ปี พ.ศ. 2548 ถือเป็นปีสุดท้ายที่มีการสร้างกลุ่มนักร้องผสมขึ้น เนื่องจากว่าในปีถัดมา (พ.ศ. 2549) ทางเฮลโล! พรอเจกต์ ก็ไม่ได้สร้างกลุ่มนักร้องประเภทนี้ขึ้นมาอีกพ.ศ. 2543: กลุ่มแห่งสีสันพ.ศ. 2543: กลุ่มแห่งสีสัน. - หัวข้อหลัก: สี - กลุ่มนักร้อง:- อากางูมิ 4 - คีโระ 5 - อาโออิโระ 7 - เพลงหน้าบี/แนวเพลง: เฮลโล! โนะ ธีม (Hello!のテーマ) / ป็อป - วันที่วางจำหน่าย: 8 มีนาคม - กลุ่มชนะเลิศ: อากางูมิ 4 - บันทึกที่เกี่ยวข้อง: หลังจากที่เปิดตัวกลุ่มนักร้องผสมชุดนี้ได้ไม่นาน กลุ่มนักร้อง "ที & ซี บอมเบอร์" ก็ถูกยุบกลุ่มไป และศิลปินบางคนที่เป็นสมาชิกของกลุ่มนักร้องผสมชุดนี้ก็สำเร็จการศึกษาออกไปด้วย ทำให้ต้องนำเอาสมาชิกรุ่นที่ 4 ของกลุ่มมอร์นิงมุซุเมะ ซึ่งได้แก่ ริกะ อิชิกาวะ, ฮิโตมิ โยชิซาวะ, ไอ คาโงะ และโนโซมิ สึจิ และศิลปินเดี่ยวอย่างยูกิ มาเอดะ มาแทนที่สมาชิกเหล่านั้นเพื่อใช้ในการแสดงคอนเสิร์ตและแสดงอื่น ๆพ.ศ. 2544: กลุ่มแห่งเทศกาลฤดูร้อนพ.ศ. 2544: กลุ่มแห่งเทศกาลฤดูร้อน. - หัวข้อหลัก: เทศกาลฤดูร้อน - กลุ่มนักร้อง:- 3-นิงมัตสึริ - 7-นิงมัตสึริ - 10-นิงมัตสึริ - เพลงหน้าบี/แนวเพลง: เฮลโล! มาตะอาโอวเนะ / เพลงรอบกองไฟ - วันที่วางจำหน่าย: 4 กรกฎาคม - กลุ่มชนะเลิศ: 3-นิงมัตสึริพ.ศ. 2545: กลุ่มแห่งความสุขพ.ศ. 2545: กลุ่มแห่งความสุข. - หัวข้อหลัก: ความสุข - กลุ่มนักร้อง:- แฮปปี 7 - เซ็กซี 8 - โอโดรุ 11 - เพลงหน้าบี/แนวเพลง: โยกุอารุโอยาโกะโนะ เซเรเนด / บัลลาด - วันที่วางจำหน่าย: 3 กรกฎาคม - กลุ่มชนะเลิศ: เซ็กซี 8พ.ศ. 2546: กลุ่มแห่งธาตุพ.ศ. 2546: กลุ่มแห่งธาตุ. - หัวข้อหลัก: แร่ธาตุ - กลุ่มนักร้อง:- ซอลท์5 - 7แอร์ - 11วอเตอร์ - เพลงหน้าบี/แนวเพลง: โอ้! บีมายเฟรนด์ / ป็อป - วันที่วางจำหน่าย: 9 กรกฎาคม - กลุ่มชนะเลิศ: ไม่มี เนื่องจากเพลงของทั้ง 3 กลุ่มได้รับการบันทึกเอาไว้ในอัลบั้มชุดเดียวกัน ทำให้ไม่สามารถแยกได้ว่ายอดขายของกลุ่มใดดีกว่า - บันทึกที่เกี่ยวข้อง:- เพลงหน้าบีประจำกลุ่มผสมชุดนี้ ร่วมกันร้องโดยสมาชิกของทั้ง 3 กลุ่ม - ในช่วงฤดูกาลนี้ ยอดขายของสังกัดมีอัตราลดลง จึงเป็นเหตุให้ต้องนำผลงานของทั้ง 3 กลุ่ม มาบันทึกไว้ในอัลบั้มชุดเดียวกันเพื่อที่จะลดต้นทุนการผลิตพ.ศ. 2547: กลุ่มสำนักเดียวพ.ศ. 2547: กลุ่มสำนักเดียว. - หัวข้อหลัก: สำนักเดียว (one school) - กลุ่มนักร้อง: เอช.พี. ออลสตาร์ส - เพลงหน้าบี/แนวเพลง:- ซังกากุคันเก (三角関係) ร้องโดยอัตสึโกะ อินาบะ, มาซาเอะ โอตานิ, อายูมิ ชิบาตะ และอายะ มัตสึอูระ - ซูกินินัคไจเกไนฮิโตะ (好きになっちゃいけない人) ร้องโดยเรนะ ทานากะ, เมงูมิ มูรากามิ และไอริ ซูซูกิ - วันที่วางจำหน่าย: 10 ธันวาคม - กลุ่มชนะเลิศ: ไม่มี เนื่องจากกลุ่มผสมประจำปีนี้มีเพียงกลุ่มเดียว - บันทึกที่เกี่ยวข้อง: เพื่อเป็นการฉลองครบรอบ 7 ปีของสังกัดเฮลโล! พรอเจกต์ กลุ่มผสมประจำฤดูกาลนี้จึงตั้งขึ้นมาเพียงกลุ่มเดียว โดยนำเอานักร้องในสังกัดทั้งหมด 46 คนเข้าเป็นสมาชิกพ.ศ. 2548: กลุ่มแห่งความงดงามพ.ศ. 2548: กลุ่มแห่งความงดงาม. - หัวข้อหลัก: ความเซ็กซี/ความสง่างาม/ความงดงาม - กลุ่มนักร้อง:- เอเลจีส์ - เซ็กซีโอโตนาจัง - พูริพูริพิงค์ - เพลงหน้าบี/แนวเพลง: ไม่มี - วันที่วางจำหน่าย: 22 มิถุนายน - กลุ่มชนะเลิศ:- ไม่มี เนื่องจากเพลงของทั้ง 3 กลุ่มได้รับการบันทึกเอาไว้ในอัลบั้มเดียวกัน ทำให้ไม่สามารถแยกได้ว่ายอดขายของกลุ่มใดดีกว่า - กลุ่มผสมในฤดูกาลนี้มีจำนวน 11 คน ซึ่งถือว่าน้อยที่สุดเท่าที่เคยจัดมาเพลงของกลุ่มนักร้องผสมฯ ที่นำกลับมาร้องใหม่ เพลงของกลุ่มนักร้องผสมฯ ที่นำกลับมาร้องใหม่. ถึงแม้ว่ากลุ่มนักร้องผสมของเฮลโล! พรอเจกต์ จะมีอายุของกลุ่มที่สั้น แต่เพลงหลาย ๆ เพลงของกลุ่มเหล่านั้นก็ยังคงมีศิลปินในสังกัดเดียวกันนำมาร้องใหม่ในแนวของตนเองอยู่หลายต่อหลายครั้ง ทั้งในการแสดงคอนเสิร์ตและบันทึกลงอัลบั้มของตัวเอง ตารางนี้จะกล่าวถึงเพลงของกลุ่มนักร้องผสมฯ ต่าง ๆ ทั้งหมดที่ถูกนำกลับมาร้องใหม่</doc>
