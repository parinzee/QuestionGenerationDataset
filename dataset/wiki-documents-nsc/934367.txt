<doc id="934367" url="https://th.wikipedia.org/wiki?curid=934367" title="เติ้ง ยฺหวี่">เติ้ง ยฺหวี่ เติ้ง ยฺหวี่ (鄧禹; ค.ศ. 2–58) ชื่อรองว่า จ้งหฺวา (仲華) เป็นขุนนางและขุนพลแห่งราชวงศ์ฮั่นผู้มีส่วนสำคัญในการทัพของจักรพรรดิฮั่นกวังอู่ (汉光武帝) เพื่อรื้อฟื้นราชวงศ์ฮั่น เขาเป็นที่รู้จักดีในประวัติศาสตร์เพราะมีผลงานมาตั้งแต่ยังเยาว์ แต่ชื่อเสียงหลักของเขาอยู่ที่ความสามารถในการเลือกใช้คนได้ถูกกับงานมากกว่าจะเป็นความสามารถทางทหาร หลังจักรพรรดิฮั่นกวังอู่สวรรคตใน ค.ศ. 57 เติ้ง ยฺหวี่ ซึ่งเป็นที่นับถือในฐานะผู้นำของหมู่ผู้เคยถวายความช่วยเหลือแก่ฮั่นกวังอู่ในการรื้อฟื้นราชวงศ์ฮั่นได้รับตำแหน่งกิตติมศักดิ์จากจักรพรรดิฮั่นหมิง (漢明帝) โอรสของฮั่นกวังอู่ โดยได้เป็นราชครู (太傅; "ครูใหญ่") เติ้ง ยฺหวี่ ยังเป็นพระอัยกาของเติ้ง ซุย (鄧綏) มเหสีของจักรพรรดิฮั่นเหอ (漢和帝)</doc>
