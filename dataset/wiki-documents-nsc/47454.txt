<doc id="47454" url="https://th.wikipedia.org/wiki?curid=47454" title="นิวพลอต">นิวพลอต นิวพลอต (gnuplot) เป็นซอฟต์แวร์ฟรีที่ใช้ในการวาดกราฟ โดยรับคำสั่งจากหน้าจอใช้แบบข้อความ หรือจากคอมมานด์ไลน์ ผู้ใช้สามารถพิมพ์ฟังก์ชันคณิตศาสตร์ลงไปและโปรแกรมจะแสดงกราฟให้ทันที และยังมีลูกเล่นในการจัดปรับเปลี่ยนรูปกราฟได้อีกมาก โปรแกรมดังกล่าวใช้ได้บนคอมพิวเตอร์และระบบปฏิบัติการส่วนใหญ่ (ลีนุกซ์, ยูนิกซ์, ไมโครซอฟท์วินโดวส์, แมคโอเอสเท็น) นิวพลอตสามารถวาดผลลัพธ์ออกหน้าจอได้ทันที หรือวาดลงแฟ้มกราฟิกหลายชนิด ซึ่งรวมถึง PNG, EPS, SVG, JPEG และอีกมาก มันสามารถสร้างโค้ด LaTeX สำหรับใช้ในโปรแกรมจัดหน้าเอกสาร LaTeX ได้ทันทีอีกด้วย gnuplot ถูกใช้เป็นโปรแกรมพลอตสำหรับโปรแกรม GNU Octave, แม็กซิมา และ gretl และเราสามารถใช้มันได้จากภาษาสคริปต์ต่าง ๆ เช่น ภาษาเพิร์ล (ผ่าน CPAN) , ภาษาไพทอน (ผ่าน Gnuplot-py และ SAGE) , ภาษารูบี (ผ่าน rgnuplot) และ Smalltalk (Squeak และ GNU Smalltalk). นิวพลอตเขียนด้วยภาษาซีตัวอย่างคำสั่ง ตัวอย่างคำสั่ง. ในกรณีวาดกราฟ formula_1 นั้นจะใช้คำสั่ง: codice_1สัญญาอนุญาต สัญญาอนุญาต. ชื่อของโปรแกรมนิวพลอต (gnuplot) แม้จะสะกดคล้ายกับโครงการกนู แต่นิวพลอตก็ไม่ได้เกี่ยวข้องกับโครงการกนูแต่อย่างใด รวมทั้งไม่ได้ใช้สัญญาอนุญาตสาธารณะทั่วไปของกนูอีกด้วย อย่างไรก็ตามโปรแกรมของโครงการกนูบางตัวนั้นใช้งานนิวพลอต เพื่อแสดงความแตกต่างให้ชัดเจนออกจากโปรแกรมในโครงกนู ชื่อนิวพลอตจึงเลือกใช้ตัวอักษรพิมพ์เล็ก (gnuplot) ชื่อของโปรแกรมนี้ในตอนแรกถูกเลือกเพื่อให้แตกต่างจากโปรแกรมที่ชื่อ “newplot” และเป็นการพบกันครึ่งทางระหว่างชื่อ “llamaplot” และ “nplot” โปรแกรมดังกล่าวแจกจ่ายภายใต้สัญญาอนุญาตที่อนุญาตให้ทำสำเนาและแก้ไขซอร์สโค้ดได้ อย่างไรก็ตามการแจกจ่ายรุ่นที่ถูกแก้ไขนั้น อนุญาตให้แจกจ่ายได้ในรูปแบบของแพตช์เท่านั้น (ไม่อนุญาตให้แจกจ่ายโปรแกรมที่ถูกแก้ไขตัวเต็ม)</doc>
