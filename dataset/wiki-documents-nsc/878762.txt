<doc id="878762" url="https://th.wikipedia.org/wiki?curid=878762" title="ตลาดกลางคืนซื่อหลิน">ตลาดกลางคืนซื่อหลิน ตลาดกลางคืนซื่อหลิน () เป็นตลาดกลางคืนในอำเภอซื่อหลิน ไทเป ประเทศไต้หวัน มักถูกมองว่าเป็นตลาดกลางคืนที่ใหญ่และมีชื่อเสียงที่สุดในเมืองภาพรวม ภาพรวม. ตลาดกลางคืนแห่งนี้ประกอบด้วยสองส่วนที่ผสมผสานเข้าด้วยกัน ส่วนแรกเป็นส่วนที่เคยตั้งอยู่ในอาคารตลาดซื่อหลินเก่า ซึ่งประกอบด้วยร้านอาหารขนาดเล็กเป็นส่วนใหญ่ และอีกส่วนหนึ่งจะเป็นธุรกิจร้านค้าและร้านค้าที่ขายสินค้าอื่น ๆ ที่ไม่ใช่อาหารอื่น ศูนย์อาหารภายในตลาดใช้พื้นที่ 539 แผงและชั้นสองเป็นที่จอดรถสำหรับรถยนต์ 400 คัน นอกเหนือไปจากศูนย์อาหารแล้ว ถนนด้านข้างและตรอกซอกซอยยังเรียงรายไปด้วยร้านค้าต่าง ๆ ที่ตั้งอยู่บริเวณหน้าร้านและบริเวณริมถนน โดยพื้นที่นั้นจะมีโรงภาพยนตร์ ร้านวิดีโอ รวมถึงคาราโอเกะบาร์อย่างแพร่หลาย โดยธุรกิจและร้านค้าต่าง ๆ จะเริ่มเปิดบริการประมาณ 16.00 น. เช่นเดียวกับตลาดกลางคืนหลาย ๆ แห่งในไต้หวัน โดยในช่วง 20.00 - 23.00 น. จะเป็นช่วงที่มีผู้คนมากที่สุด เนื่องจากเหล่านักเรียนนักศึกษาต่างพากันกลับบ้าน และปิดบริการประมาณ 01.00 - 02.00 น. จำนวนนักท่องเที่ยวเพิ่มขึ้นในไม่กี่ปีที่ผ่านมาเนื่องจากมีการเปิดใช้ระบบรถไฟใต้ดินไทเป โดยตลาดกลางคืนแห่งนี้ตั้งอยู่ใกล้กับสถานีเจี้ยนถานทางสายสีแดง รวมทั้งตลาดสามารถมองเห็นได้จากบนชานชาลาของสถานีด้วยประวัติการพัฒนา ประวัติการพัฒนา. ตลาดกลางคืนแห่งนี้ตั้งอยู่ใกล้กับตำแหน่งเดิมของท่าเรือบริเวณแม่น้ำจีหลง โดยมักจะนำผลผลิตทางการเกษตรจากฟาร์มในซื่อหลินที่ถูกส่งไปยังท่าเรืออื่น ๆ เช่น ว่านหัว และต้าเต้าเฉิง มาขายในพื้นที่นี้ โดยตลาดนัดกลางคืนซื่อหลินแห่งนี้เริ่มสร้างตั้งแต่ปี พ.ศ. 2452 และเปิดบริการอย่างเป็นทางการในปี พ.ศ. 2456 ด้วยลูกค้าที่หลั่งไหลเข้ามา ก็เริ่มมีร้านค้าและร้านอาหารใหม่ ๆ มาเปิดบริการในบริเวณนี้ และได้กลายเป็นตลาดกลางคืนซื่อหลินในเวลาต่อมา ตลาดกลางคืนแห่งนี้ได้กลายเป็นตลาดกลางคืนที่มีขนาดใหญ่ที่สุดและรุ้จักกันมากที่สุดในไต้หวัน โดยเฉพาะในเรื่องของอาหารการกิน และเป็นสถานบันเทิงยามกลางคืนที่น่าสนใจสำหรับทั้งคนท้องถิ่นและผู้มาเยือน โครงสร้างเดิมของตลาดซื่อหลินถูกรื้อถอนเมื่อเดือนตุลาคม พ.ศ. 2545 โดยเทศบาลนครไทเป ด้วยเหตุผลด้านความปลอดภัย สุขาภิบาล และความกังวลเกี่ยวกับการเกิดไฟไหม้ โดยร้านอาหารและร้านค้าต่าง ๆ ที่เดิมตั้งอยู่ในโครงสร้างแห่งเก่าได้ถูกย้ายไปโครงสร้างแห่งใหม่ชั่วคราวที่อยู่ห่างออกไปประมาณไม่กี่ร้อยเมตร ซึ่งติดกับรถไฟใต้ดินไทเปสถานีเจี้ยนถาน แผนการปรับปรุงพื้นที่เริ่มขึ้นเมื่อปี พ.ศ. 2542 และเริ่มทำการปรับปรุงในปี พ.ศ. 2549 และกลับมาเปิดใหม่อีกครั้งในปี พ.ศ. 2554การเดินทาง การเดินทาง. ตลาดกลางคืนซื่อหลินสามารถเข้าถึงได้ผ่านรถไฟใต้ดินไทเปสายสีแดง สถานีเจี้ยนถาน และรถโดยสารประจำทางบางสายที่มีบริการหยุดรถที่สถานีเจี้ยนถานอาหารยอดนิยมอาหารยอดนิยม. - ชานมไข่มุก (珍珠奶茶) - ขนมปังปิ้ง (生煎包) - ไก่ทอด (炸雞排) - มะนาววุ้นอ้ายอฺวี้ (檸檬愛玉) - หอยทอด (蚵仔煎) - บะหมี่หอย (蚵仔麵線) - ลูกอมถั่ว (花生糖) - แซนด์วิชเนยถั่วและวุ้น (花生奶油和果凍三明治) - ไส้กรอกใหญ่สอดไส้ไส้กรอกเล็ก (大腸包小腸) - เต้าหู้เหม็น (臭豆腐) - เท็มปุระแบบไต้หวัน (甜不辣)</doc>
