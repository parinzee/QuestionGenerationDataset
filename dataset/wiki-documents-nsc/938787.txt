<doc id="938787" url="https://th.wikipedia.org/wiki?curid=938787" title="ไมเคิล ฟาลเคสการ์ด">ไมเคิล ฟาลเคสการ์ด ไมเคิล ฟาลเคสการ์ด (เกิดวันที่ 9 เมษายน ค.ศ. 1991) เป็นนักฟุตบอลชาวเดนมาร์กเชื้อสายฟิลิปปินส์ ปัจจุบันลงเล่นในตำแหน่งผู้รักษาประตูให้กับสโมสรฟุตบอลทรูแบงค็อก ยูไนเต็ด ในไทยลีก และยังลงเล่นให้กับทีมชาติฟิลิปปินส์ โดยก่อนหน้านี้ เคยลงเล่นให้กับทีมชาติชุดเยาวชนของเดนมาร์กชีวิตช่วงเริ่มต้น ชีวิตช่วงเริ่มต้น. ฟาลเคสการ์ดเกิดที่ประเทศเดนมาร์ก บิดาเป็นชาวเดนมาร์ก ส่วนมารดาเป็นชาวฟิลิปปีโน เขาได้รับอิทธิพลด้านฟุตบอลจากบิดาและพี่ชายของเขา เมื่อเขาอายุ 5 ขวบ ได้เข้าร่วมสโมสรเยาวชน Kastrup Boldklub เขามีความฝันอยากเป็นผู้รักษาประตูอาชีพดั่งปีเตอร์ ชไมเคิลสโมสรอาชีพสโมสรในเดนมาร์ก สโมสรอาชีพ. สโมสรในเดนมาร์ก. ฟาลเคสการ์ดเริ่มต้นอาชีพกับสโมสร Brøndby IF ในปี ค.ศ. 2010 และย้ายไปสโมสร Odense Boldklub ในปี ค.ศ. 2015 โดยเขาได้รับเลือกให้เป็นผู้รักษาประตูมือหนึ่ง แต่ต่อมาเขาได้รับบาดเจ็บจนต้องเข้าผ่าตัด และเมื่อหายเจ็บ เขาก็ย้ายไปมิดทิลแลนด์แบงค็อก ยูไนเต็ด แบงค็อก ยูไนเต็ด. ในเดือนมกราคม ค.ศ. 2018 เขาย้ายไปเข้าร่วมแบงค็อก ยูไนเต็ด ในไทยลีก หลังจากที่ไม่ได้ลงเล่นให้กับมิดทิลแลนด์เลย เขาถูกซื้อตัวมาในฐานะโควตาอาเซียน เนื่องจากเขามีเชื้อสายฟิลิปปินส์ด้วย ฟาลเคสการ์ดลงเล่นนัดแรกให้กับสโมสร ฤดูกาล 2018 เมื่อวันที่ 12 กุมภาพันธ์ ค.ศ. 2018 นัดที่แบงค็อกเปิดบ้านแพ้เอสซีจี เมืองทองฯ 2-3 และเก็บคลีนชีตส์นัดแรกของฤดูกาล ในนัดที่ทีมของเขาบุกไปชนะการท่าเรือที่แพตสเตเดียม 3-0 เมื่อวันที่ 7 เมษายนทีมชาติเดนมาร์ก ทีมชาติ. เดนมาร์ก. ฟาลเคสการ์ดลงเล่นให้กับทีมชาติเดนมาร์ก รุ่นอายุไม่เกิน 18 ถึง 20 ปีฟิลิปปินส์ ฟิลิปปินส์. เขามีเชื้อสายฟิลิปปินส์ จึงย้ายไปเล่นให้กับทีมชาติฟิลิปปินส์แทน โดยทางสหพันธ์ฟุตบอลฟิลิปปินส์ ได้ทราบถึงความสามารถของเขา ผ่านทางเดนนิส คาการา และเจอร์รี ลูเซนา เพื่อนร่วมทีมชาติของเขา ในเดือนมีนาคม ค.ศ. 2018 ฟาลเคสการ์ดถูกเรียกตัวติดทีมชาติเป็นครั้งแรก และอยู่ในชุดผู้เล่นนัดกระชับมิตรพบกับฟีจี เมื่อวันที่ 22 มีนาคม เขาลงเล่นในครึ่งแรกโดยไม่เสียประตู ส่วนในครึ่งหลัง Nick O'Donnell ลงเล่นแทน การแข่งขันนัดนั้นจบลงด้วยชัยชนะ 3-2 ของทีมชาติฟิลิปปินส์</doc>
