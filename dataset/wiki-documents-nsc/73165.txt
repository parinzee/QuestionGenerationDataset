<doc id="73165" url="https://th.wikipedia.org/wiki?curid=73165" title="ปืนกลหนัก">ปืนกลหนัก ปืนกลหนัก () เป็นปืนกลชนิดหนึ่งที่มีลักษณะต่างจากปืนกลเบา คือ มีขนาดและน้ำหนักของตัวปืนที่ใหญ่กว่ามาก มีอัตราการยิงสูง ส่วนใหญ่นิยมใช้สายกระสุน (Ammunition Belt) ในการบรรจุ บางรุ่นจำเป็นต้องมีขาหยั่งเพื่อติดตั้งปืนก่อนยิงเนื่องจากน้ำหนักของตัวปืนมีมาก ทำให้ไม่สามารถเคลื่อนย้ายไปไหนได้สะดวกนัก เช่น ปืนกล 93 หรือปืนกล Browning M2HB ที่จำเป็นต้องติดตั้งบนขาหยั่ง M3 ก่อนทำการยิง สำหรับปืนกลหนักที่ใช้ในสมัยสงครามโลกครั้งที่ 2และในปัจจุบัน เช่น ปืนกล 93 ปืนกลหนัก 66 จำเป็นต้องมีระบบระบายความร้อนที่ดีและมีลำกล้องสำรอง เนื่องจากตัวปืนเมื่อทำการยิงไปนานๆ ลำกล้องปืนจะขยายตัวจนยิงทำกลุ่มกระสุนได้ไม่ดีนักและเกลียวลำกล้องรวมถึงชิ้นส่วนต่างๆจะสึกหรอเร็วมากจากความร้อนและการเสียดสี จึงต้องมีการพักปืนเป็นระยะหลังทำการยิงเพื่อระบายความร้อนออกไปก่อน ที่สำคัญหากทำการยิงต่อเนื่องไปเรื่อยๆจะมีการสะสมความร้อนในรังเพลิง จนอาจทำให้เกิดการ Cock Off หรือการจุดระเบิดเองของกระสุนในรังเพลิง ซึ่งจะเป็นอันตรายต่อพลยิงและสร้างความเสียหายแก่ตัวปืนได้</doc>
