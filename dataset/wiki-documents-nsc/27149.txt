<doc id="27149" url="https://th.wikipedia.org/wiki?curid=27149" title="เรน (นักร้อง)">เรน (นักร้อง) เรน หรือ พี () (เกิด : 25 มิถุนายน พ.ศ. 2525) นักร้องแนวอาร์แอนด์บีและป็อป และนักแสดงชาวเกาหลี จากละครเรื่อง ฟูลเฮาส์ หรือ สะดุดรัก...ที่พักใจ พีมีชื่อแต่เกิดว่า ช็อง-จี-ฮุน และใช้ชื่อภาษาอังกฤษว่า เรน (Rain) โดยนำความหมายของชื่อ พี ในภาษาเกาหลี ซึ่งหมายถึง "ฝน" มาตั้งชื่อเป็นภาษาอังกฤษ เรนถูกจัดอันดับให้เป็น 1 ใน 100 ของผู้ทรงอิทธิพลโดยนิตยสารไทม์ เป็นเวลาถึง 2 ปีซ้อน รวมถึงยังถูกจัดอันดับให้เป็น 1 ใน 50 คนที่หน้าตาดีที่สุดในโลกโดยนิตยสารฉบับเดียวกันประวัติ ประวัติ. เรนเริ่มสนใจในเพลงแนวอาร์แอนด์บีและฮิปฮอปตั้งแต่ตอนเกรด 6 (ป.6) เขาเป็นสมาชิกวงบอยแบนด์ที่ชื่อว่า แฟนคลับ เรนได้เข้าไปออดิชันกับ JYP เอนเตอร์เทนเมนต์ ซีอีโอ บริษัท JYP ปาร์ค จิน ยอง เริ่มสนใจในตัวเขา เรนได้ฝึกการเต้นและได้เป็นแบ็คอัพให้ศิลปินอย่างปาร์ค จิ ยูน และ ปาร์ค จิน ยอง ในที่สุดปี 2545 เขาได้ออกอัลบั้มแรก "Rain" ซิงเกิ้ลแรก "Bad Guy" ก็กลายเป็นเพลงฮิต และเขาได้มีโอกาสเล่นหนังซีรียส์เรื่อง "Sang Doo! Let's Go To School" ทำให้เขาได้รับรางวัลในฐานะนักแสดง หน้าใหม่ยอดเยี่ยม จากสถานีโทรทัศน์ KBS ของเกาหลี หลังจากนั้นไม่นานเรนก็ออกอัลบั้มที่ 2 "Ways To Avoid The Sun" ซึ่งมีเพลงฮิตชื่อเดียวกับอัลบั้มคือ "Ways To Avoid The Sun" ในปี พ.ศ. 2547 เขาได้แสดงซีรีส์เรื่องฟูลเฮาส์ ของ “ ลียองเจ” ที่เป็นละครที่มีเรทติ้งสูงที่สุดในเกาหลี และดังทั่วในทวีปเอเชีย ทำให้เขาได้รับรางวัลนักแสดงดีเด่นจาก KBS Acting Awardsไปครองถึง 3 รางวัล คือ Popularity Award, Excellence Award และ Best Couple Award (กับซอง เฮ เคียว) อัลบั้มที่ 3 "It's Raining" ขายได้มากกว่า 1 ล้านทั่วทั้งเอเชีย ในปี 2005 เรนได้รับรางวัลจากเอ็มทีวี เอเชีย อวอร์ดส สาขา ศิลปินยอดนิยมเกาหลี นอกจากนั้นยังได้รับรางวัล MTV Video Music Awards Japan, MTV China Awards และ Channel[V] Thailand Music Video Awards อีกด้วย หลังจากนั้นเรนก็ได้ทัวร์โดยใช้ชื่อทัวร์ว่า RAINY DAY 2005 Tour โดยเริ่มต้นที่โซล บัตรขายหมดทุกรอบ โดยในเดือนกุมภาพันธ์ 2006 เรนได้เปิดคอนเสิร์ตที่เมดิสัน สแควร์ การ์เด้น ที่นิวยอร์ก บัตรขายหมดตั้งแต่วันแรก โดยตัวโชว์มีการแสดงเปิดโดย Lim Jeong Hee และมีศิลปินรับเชิญอย่างโจโจ้ , โอมาเรียน และ พี ดิดดี้ เรนกลับมากับอัลบั้มที่ 4 "Rain's World" โดยมีซิงเกิ้ลแรกคือ "I'm Coming" ตามด้วยซิงเกิ้ลที่ 2 "In My Bed" เรนกลับพร้อมอัลบัมที่ 5 "Rainism" โดยมีซิงเกิ้ลเปิดตัวคือ " Rainism " และในปี 2009 เขาก็ได้เป็นโปรดิวเซอร์ให้กับวงบอยแบนด์ เอ็มแบล็ค ภายใต้สังกัด J. Tune Entertainment ด้านชีวิตส่วนตัวเขาคบหาดูใจกับนักแสดงสาวชาวเกาหลีใต้ คิม แท-ฮี สมรสกันแล้ว วันที่ 19 มกราคม ค.ศ. 2017 ปัจจุบันมีลูกสาวด้วยกัน 1 คนอัลบั้มอัลบั้ม. - Bad Guy - Way's To Avoid The Sun - It's Raining - Rain's World - RAINISM - Back to the basic (2000) - Rain effect (2014)ละครซีรีส์ละครซีรีส์. - พ.ศ. 2545 Orange (오렌지) - พ.ศ. 2546 Sang Doo! Let's Go To School (상두야 학교가자!) - พ.ศ. 2547 Full House (풀하우스) - พ.ศ. 2548 A Love To Kill (이 죽일놈의 사랑) - พ.ศ. 2553 The Fugitive: Plan B (도망자) - พ.ศ. 2557 My Lovely Girl (내겐 너무 사랑스러운 그녀) - พ.ศ. 2559 Please Come Back, Mister (돌아와요 아저씨)ภาพยนตร์ภาพยนตร์. - พ.ศ. 2549 "I'm a Cyborg, but It's Okay" - กำกับโดย Park Chan-wook - พ.ศ. 2551 Speed Racer : สปีดเรซเซอร์ ไอ้หนุ่มสปีดเขย่าฟ้า - พ.ศ. 2552 Ninja assasin : แค้นสังหารเทพบุตรนินจามหากาฬ - พ.ศ. 2555 ยุทธการโฉบเหนือฟ้า รับบทเป็น เรืออากาศเอกจอง แทฮุน - พ.ศ. 2557 The Prince (คนอึดแค้นเกินพิกัด) รับบทเป็น MARK(มาร์ค)คอนเสิร์ตคอนเสิร์ต. - ดัชมิลล์ พรีเซ้นท์ส เรนส์ คัมมิ่ง เวิลด์ ทัวร์ อิน แบงค็อก 2007 - อิมแพค อารีน่า เมืองทองธานีรางวัลที่ได้รับ</doc>
