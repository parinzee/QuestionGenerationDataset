<doc id="56147" url="https://th.wikipedia.org/wiki?curid=56147" title="เดอะซิมส์ 3">เดอะซิมส์ 3 เดอะซิมส์ 3 () เป็นเกมจำลองวางแผนการใช้ชีวิต ในเกมชุด เดอะซิมส์ โดยแต่เดิมพัฒนาโดย แม็กซิส วางจำหน่ายสำหรับเครื่อง ไมโครซอฟท์ วินโดวส์ และ แมคอินทอช วันที่ 2 มิถุนายน 2009 ในอเมริกาเหนือ , 4 มิถุนายน 2009 ในออสเตรเลีย, และ 5 มิถุนายน 2009 ในยุโรป และเดอะซิมส์ 3 เวอร์ชันคอนโซล ได้แก่เครื่องเล่น เพลย์สเตชัน 3, เอกซ์บอกซ์ 360, นินเทนโด วี และ นินเทนโด ดีเอส ซึ่งจะวางจำหน่ายในวันที่ 26 ตุลาคม 2010 และ นินเทนโด ทรีดีเอส วางจำหน่ายเมื่อวันที่ 27 มีนาคม พ.ศ. 2554 ซึ่งเกมจะแสดงผลเป็นภาพ 3Dประวัติการพัฒนา ประวัติการพัฒนา. หลังจากที่ประสบความสำเร็จในการจำหน่ายและการพัฒนาเกมจำลองสภาพชีวิตของมนุษย์ของ โปรเจกต์ซิมส์ นั้นได้มีการพัฒนาเอนจินในการพัฒนาที่มากขึ้นจากการใช้โพลีกอร์นธรรมดา ออกมาในรูปแบบ สามมิติเต็มรูปแบบ โดยเกมสามารถทำยอดจำหน่ายในภาคต่อมาได้มากถึง หนึ่งล้านชุด โดยการนำทีมของ วิล ไรท์ โดยในภาค The Sims 3 นั้นวิล เองไม่ได้มีส่วนในการออกไอเดียแต่ย้ายไปทำในส่วนของ สปอร์ โดยทำการจัดแผนกของ The Sims ขึ้นมาโดยเฉพาะในตัวของ ซี่รี่เกมนั้นได้มีการต่อยอดออกไปทั้งเกม คอนโซล และเครื่องเล่นเกมพกพา และมีการวางแผนไปถึงส่วนของ ไอพอตและไอโฟนอีกด้วยการเปิดตัวอย่างเป็นทางการ การเปิดตัวอย่างเป็นทางการ. อีเอได้ทำการเปิดตัวเกม "เดอะ ซิมส์ 3" (The Sims3) โดยมีการพัฒนาห่างจาก เดอะซิมส์ 2 ใช้เวลาพัฒนามากถึง 3 ปีรูปแบบการพัฒนานั้นมีแนวคิดดังนี้- แผนที่แบบเปิดกว้างไม่ต้องโหลดเกมเป็นส่วนๆ - รูปแบบการปรับเปลี่ยนคุณลักษณะทางกายภาพของซิมส์ดีขึ้น- สามารถมีปฏิสัมพันธ์กับตัวละครอื่นภายนอกได้อย่างอิสระ - รองรับการเล่นในรูปแบบการเปลี่ยนแปลงสภาพสังคม และความสัมพันธ์กับผู้อื่น - สิ่งของภายในสามารถปรับเปลี่ยนรูปแบบสี การวางได้หลากหลาย โดยใช้ระบบการประกอบชิ้นส่วนของระบบใหม่ๆ โดยหนึ่งในทีมงานผู้พัฒนา "ร็อด ฮัมเบิล" กล่าวว่า เดอะซิมส์ไม่ใช่เกมที่ให้คุณกำหนดแนวดำเนินชีวิตให้กับสิ่งมีชีวิตที่สามารถดูแลตัวเองได้หรอก แต่ให้คุณเป็นพยาบาลคอยดูแลเด็กที่ไม่สามารถขับถ่ายเองได้อย่างเหมาะสมต่างหาก เป้าหมายอย่างแรกคือการสร้างส่วนที่น่าสนใจของเกม ซึ่งหลักๆ คือ “การกำหนดแนวทางชีวิตให้ชาวซิมส์ตั้งแต่เกิดจนตาย” ให้น่าสนใจมากขึ้นรายละเอียดของรูปแบบเกมสภาพแวดล้อมที่เปิดกว้าง รายละเอียดของรูปแบบเกม. สภาพแวดล้อมที่เปิดกว้าง. ในการพัฒนา สิ่งแวดล้อม สถาปัตยกรรมภายในเกม จะไม่มีเส้นแบ่งเขต โดยเป็นแผนที่เดียวเปิดโล่ง โดยมีสถานที่หลายแบบ เช่นศาลากลางเมืองหรือสวนสาธารณะ ดาวน์ทาวน์ แบบการวางโครงานสร้างผังเมืองและต้นไม้ ธรรมชาติมีรูปแบบที่ลงตัวและเหมาะสมตามสถานที่นั้นๆ ทำให้ชาวซิมส์ของเราเดินทางไปยังที่ต่างๆได้อย่างอิสระ ไปพบกับบุคคลอันเป็นที่รัก เพื่อนฝูงและผู้คนใหม่ๆ ไปพบกับชาวซิมส์และครอบครัวอื่น โดยมีการใช้ปฏิสัมพันธ์กับตัวละครอื่นๆ ตัวละครซิมส์สามารถไปยังสถานที่ใหม่ๆอย่างเช่นศาลากลางเมืองหรือสวนสาธารณะซึ่งมันจะสร้างวิถีชีวิตแบบใหม่ให้กับชาวซิมส์ ระบบทางเลือกต่างๆของเนื้อเรื่องที่อยู่ในตัวเกมอย่างเช่นชาวซิมส์เดินทอดน่องอย่างสบายใจไปยังดาวน์ทาวน์ พบและทำความคุ้นเคยกับผู้คนใหม่ๆ จากนั้นก็ข้ามไปยังอีกฝั่งของเมืองเพื่อทานอาหารกลางวัน หรือแอบสอดส่องเพื่อนบ้านเพื่อสร้างความคาดหวังเล็กๆน้อยๆลักษณะทางกายภาพซิมส์ ลักษณะทางกายภาพซิมส์. การสร้างชาวซิมส์ใหม่ๆยังใช้ระบบการสร้างที่มีอินเตอร์เฟสแบบใช้งานง่ายและยังใช้สร้างชาวซิมส์ได้แบบสมจริงกว่าที่ผ่านๆมา ปรับแต่งทุกอย่างได้อย่างอิสระอย่างที่จินตนาการไว้ ตั้งแต่นิ้วมือจนถึงกล้ามเนื้อ ระหว่างแบบปกติและแบบพิเศษ ผู้เล่นสามารถปรับขนาดของร่างกายและส่วนต่างๆของร่างกาย สามารถปรับแต่งส่วนต่างๆของหน้าตาได้เป็นอย่างดี ปรับแต่งทรงผมและผิวหนัง จากตัวเลือกจำนวนมาก ด้วยหัวข้อและตัวเลือกต่างๆ ทำให้เกิดความสนุกสนานในการที่จะสร้างตัวละครที่เหมือนกับตัวเราหรือเหมือนกับคนที่เราอยากจะเป็นหรือเหมือนกับคนดังๆที่ได้รับความนิยม โดยระบบการปรับแต่งลักษณะภายนอกของชาวซิมส์ก็ได้รับการปรับปรุงเช่นกัน ด้วยการคลิกปุ่มที่ไม่ซับซ้อนเพียงสองสามครั้งคุณก็สามารถที่จะกำหนดน้ำหนักให้กับชาวซิมส์ของคุณตั้งแต่แบบอ้วน ตุตะไปจนถึงผอมแบบหนังหุ้มกระดูก ลักษณะ รายละเอียดบนใบหน้าที่ให้คุณปรับเปลี่ยนได้ก็พัฒนาขึ้น, ผิวหนังดูสมจริงขึ้น, ส่วนทรงผมก็สามารถพลิ้วไสวเหมือนที่คุณได้เห็นจากโฆษณายาสระผมทั้งหลายความเป็นส่วนตัวที่แตกต่าง ความเป็นส่วนตัวที่แตกต่าง. ตัวเกมจะมีระบบการเปลี่ยนแปลงลักษณะนิสัยแบบสมจริงในเดอะซิมส์ 3 ทำให้สามารถสร้างลักษณะประจำตัวของตัวละครด้วยนิสัยส่วนตัว (หรืออุปนิสัย) ที่มีให้เลือกแตกต่างอย่างมากมายเป็นโหลๆ ช่วยในการกำหนดขอบเขตของการมีปฏิสัมพันธ์กับสภาพแวดล้อมและชาวซิมส์คนอื่นๆ ระบบนี้จะช่วยให้สร้างชาวซิมส์ที่มีลักษณะนิสัยพิเศษแบบเฉพาะอย่างนิสัยชอบสอดรู้สอดเห็นเรื่องของคนอื่น คนที่ทำตัวไม่ถูกกาลเทศะ หรือพวกที่ชอบหยิบของคนอื่นไปโดยไม่บอก อาจจะเป็นคุณย่าที่ชอบไปยุ่งกับธุระของคนอื่นๆเสมอหรือหัวพังก์ขาร็อกที่มีนิสัยแบบห่ามๆ หรือพวกชอบทำตัวเป็นเด็กเรียกคะแนนสงสารเวลาออกเดท ในเดอะซิมส์ 3 ชาวซิมส์จะมีความต้องการที่เป็นแบบเฉพาะตัวที่แตกต่างกันในแต่ละวันมีเป้าหมายต่างๆในแบบระยะสั้นและแบบระยะยาว ด้วยตัวเลือกของลักษณะนิสัยที่กว้างซึ่งสามารถเอามาปรับแต่งหรือเอามารวมกันได้มากว่า700ล้านแบบของชาวซิมส์ เราไม่มีทางรู้เลยว่าเราจะได้เจอกับใครในเดอะซิมส์ 3การปรับแต่งสิ่งของได้ไม่จำกัด การปรับแต่งสิ่งของได้ไม่จำกัด. เครื่องมือสร้างสรรค์แบบใหม่ในเดอะซิมส์ 3ทำให้ง่ายสำหรับใครก็ตามที่ต้องการจะปรับแต่งทุกสิ่งทุกอย่าง ปรับได้ทุกๆที่ จากดอกไม้ไปจนถึง แฟชั่นแบบต่างๆ หรือจะเป็นโซฟาในบ้าน วอลเปเปอร์ติดฝนัง ที่บังแดดของหน้าต่าง เดอะซิมส์ 3 ให้ทางเลือกที่เหมาะเจาะในการสร้างบ้านในฝัน ค้นหาความสามารถในการตกแต่งภายในไปจนประกอบกันเป็นบ้านที่ยอดเยี่ยม สามารถสร้างแมนชันสุดหรู๋ บ้านชายโสดสุดแจ่ม บ้านในฝันของครอบครัวหรือกระท่อมน้อยที่น่าหลงใหล มีทางเลือกหลากหลายในเดอะซิมส์ 3 เอนจินใหม่และเทคโนโลยีใหม่ในเดอะซิมส์ 3 นั้นทางอีเอระบุว่าใช้เวลาพัฒนามาเกือบ 3 ปี ถูกดีไซน์มาเพื่อปลดปล่อยจินตนาการของผู้เล่นด้วยชาวซิมส์ที่เหมือนจริง มีลักษณะนิสัยที่แตกต่างอย่างชัดเจน สภาพแวดล้อมที่เต็มไปด้วยชีวิตชีวาซึ่งพวกเขาจะได้ไปค้นพบ "เบน เบลล์" โปรดิวเซอร์ฝ่ายบริหารของเดอะซิมส์ 3 กล่าวว่า ผู้เล่นจะต้องตื่นเต้นกับความเหมือนจริงต่างๆในเกมเดอะซิมส์ 3 ปัจจุบันเกมในซีรีส์เดอะซิมส์ ถูกจำหน่ายไปแล้ว 98ล้านชุดทั่วโลกหลังจากที่เกมเดอะซิมส์ได้ออกจำหน่ายในเดือนกุมภาพันธ์ ปีค.ศ. 2000 และถูกแปลแตกต่างกันถึง 22 ภาษา เดอะซิมส์ซีรีส์ได้รับความนิยมทั่วโลกอย่างรวดเร็ว และเดอะซิมส์ 3 ก็ถูกมองว่าเป็นเกมที่ออกแบบมาเพื่อเป็นยุคใหม่ของเกมในซีรีส์เดอะซิมส์สร้างโลกใบใหม่หรือปรับแต่งเมืองได้ตามใจ สร้างโลกใบใหม่หรือปรับแต่งเมืองได้ตามใจ. เมื่อวันที่ 29 ตุลาคม พ.ศ. 2552 อิเล็กทรอนิกส์ อาร์ต ได้ประกาศเปิดตัวโปรแกรม "Create-A-World (CAW)" หรือที่เรียกว่าโปรแกรมสร้างโลก ซึ่งผู้เล่นสามารถสร้างโลกใบใหม่ได้หรือจะปรับแต่งเมืองต่างๆได้ตามใจ โดยโปรแกรมปรับแต่งเนื้อหาดังกล่าวผู้เล่นจะต้องเข้าไปดาวน์โหลดเอง มีเนื้อที่โดยประมาณ 156MB และปล่อยให้ดาวน์โหลดเวอร์ชันเบต้าเมื่อวันที่ 16 ธันวาคม พ.ศ. 2552 โดยทาง EA จะให้การสนับสนุนทางเทคนิคและการปรับปรุง และผู้เล่นสามารถที่จะแบ่งปันโลกที่ผู้เล่นสร้างให้กับผู้เล่นคนอื่นๆทั่วโลกได้ระบบการเล่น ระบบการเล่น. ในรูปแบบการพัฒนาเกมนั้นถูกกำหนดขึ้นมาให้กลุ่มคนจำนวน 3 กลุ่มเล่นโดยมีการสำรวจตลาดจากเกมภาคก่อน และมีการเพิ่มระบบการซื้อสินค้าในเกมเข้ามาเล่นด้วย โดยตัดสัญญาทางการพัฒนาเกมบ้างส่วนออกเพื่อที่จะเปิดโอกาสให้ผู้เล่นทั้ง 3 กลุ่มมีโอกาสในการเล่นได้เต็มที่ กลุ่มผู้เล่นมีดังนี้- ผู้เล่นอิสระ - ผู้เล่นมีเป้าหมาย - ผู้เล่นบังคับชีวิตวิธีการเล่น วิธีการเล่น. ในระบบใหม่นั้นได้เพิ่มร้านค้า จำหน่ายอุปกรณ์ในเกมเพื่อทำให้เกมนั้นมีความสมบูรณ์มากขึ้นและมีระบบการเปิดแผนที่ใหม่เพื่อขายพื้นที่เมืองเดิมออกมาที่เมืองใหม่ โดยมีการเพิ่มการให้ความสำคัญกับผู้เล่นหลายแบบทั้งอัปโหลดภาพและวิดีโอและอื่นๆเพื่อรองรับผู้เล่นหลายๆความต้องการการวางจำหน่าย การวางจำหน่าย. เดอะซิมส์ 3 วางจำหน่ายในวันที่ 2 มิถุนายน 2009 จะจำหน่ายใน 5 แพลตฟอร์ม ได้แก่ ไมโครซอฟท์ วินโดวส์, แมคโอเอสเท็น, ไอแพด, ไอโฟน, ไอพอดทัช, แอนดรอยด์ (ระบบปฏิบัติการ) และ โทรศัพท์มือถือ และจำหน่ายใน 2 รูปแบบ ได้แก่ เดอะซิมส์ 3 และ เดอะซิมส์ 3: คอลเล็คเตอร์ เอดิชัน ที่มาพร้อมกับ Plumbob USB drive ความจุ 2 GB- ในประเทศไทยไม่มีตัวแทนอย่างเป็นทางการของอีเอแล้วจึงมีผู้แทนจำหน่าย โดยมีการวางจำหน่ายเป็นรูปแบบภาษาอังกฤษเท่านั้น โดยผู้แทนจำหน่ายคือ ซาลูซี่ชุดที่จัดจำหน่ายภาคเสริม (Expansion packs) ชุดที่จัดจำหน่าย. ภาคเสริม (Expansion packs). ภาคเสริมของเดอะซิมส์ 3 นั้นมีการเพิ่มคุณสมบัติและสิ่งของต่างๆมากมาย โดยเหมือนกับภาคเสริมของเดอะซิมส์ และ เดอะซิมส์ 2ชุดไอเท็มเสริม (Stuff packs) ชุดไอเท็มเสริม (Stuff packs). ชุดไอเท็มเสริม คือส่วนเสริมที่จะไปเพิ่มไอเท็มใหม่ๆ สำหรับเกมเดอะซิมส์ 3 (ส่วนใหญ่จะมีไอเท็ม 60 ชิ้น) โดยเหมือนกับชุดไอเท็มเสริมของ เดอะซิมส์ 2เดอะซิมส์ 3 สโตร์ เดอะซิมส์ 3 สโตร์. เดอะซิมส์ 3 สโตร์ (The Sims 3 Store) เป็นร้านค้าออนไลน์ที่ทำให้ผู้ที่เล่นเกมเดอะซิมส์ 3 สามารถซื้อของและดาวน์โหลดเนื้อหาเสริมที่สามารถใช้ในเกมได้ ซึ่งแตกต่างจาก เดอะซิมส์ 2 สโตร์ และสิ่งของ, เสื้อผ้า, สีผิว, ทรงผม และไอเท็มพิเศษ จะมีให้เห็นและซื้อได้เฉพาะใน เดอะซิมส์ 3 สโตร์ เท่านั้น ซึ่งจะไม่สามารถพบเห็นได้ทั่วไป เวลาซื้อของที่เดอะซิมส์ 3 สโตร์ จะต้องใช้ ซิมส์พอยต์ ที่ซื้อมาจากร้านค้าออนไลน์หรือแถมมาให้กับตัวเกมและภาคเสริมเกมเดอะซิมส์ 3 ของแท้เท่านั้น โดยในการสั่งซื้อ simpoing จะต้องใช้บัตรเครดิตหรือใช้จ่ายผ่านระบบการชำระเงินออนไลน์อื่นๆได้ เปิดตัวเมื่อวันที่ 4 มิถุนายน พ.ศ. 2552 หลังจากการเปิดตัวเกมเดอะซิมส์ 3 เพียงสองวัน ผู้เล่นสามารถใช้ Game Launcher เพื่อดาวน์โหลดไอเท็มเมื่อคุณสั่งซื้อด้วยเงิน ซิมส์พอยต์ โดยชุดที่มีขายในอยู่ในขณะนี้คือ "Tiki", "Storybook", "Hewnsman", และ "Bayside"การตอบรับ การตอบรับ. EA รายงานว่ายอดขายในสัปดาห์แรก เดอะซิมส์ 3 มียอดขายจำนวน 1.4 ล้านชุด ซึ่งเป็นเกมที่ประสบความสำเร็จที่สุดของ EA สำหรับยอดขายในออสเตรเลีย เดอะซิมส์ 3 เป็นเกมที่มียอดขายสูงสุดจนถึงวันที่ 21 มิถุนายน Critical response was generally favorable, with Metacritic calculating a metascore of 86% based on 75 reviews.</doc>
