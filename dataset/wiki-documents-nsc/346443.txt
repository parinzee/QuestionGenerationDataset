<doc id="346443" url="https://th.wikipedia.org/wiki?curid=346443" title="รายชื่อตัวละครในตำนานชีวิตดาร์เรน แชน">รายชื่อตัวละครในตำนานชีวิตดาร์เรน แชน นี่คือ รายชื่อตัวละครในตำนานชีวิตดาร์เรน แชนผีดูดเลือดลาร์เทน เครปสลีย์ ผีดูดเลือด. ลาร์เทน เครปสลีย์. ลาร์เทน เครปสลีย์ หรือชื่อเก่าคือ เวอร์ ฮอร์สตัน เป็นผีดูดเลือดที่ถ่ายเลือดให้ดาร์เรน แชน เคยเป็นผู้ตรวจการผีดูดเลือดแต่ลาออกในภายหลัง เคยเป็นคู่ของแอรา เซลส์ ผีดูดเลือดหญิงซึ่งมีไม่กี่คนในโลกผีดูดเลือด คุณเครปสลีย์เป็นนักแสดงในคณะซีร์ก ดู ฟรีก ซึ่งมีเจ้าของคือ ไฮเบอร์เนียส ทอลล์ ในเล่มเก้า พันธมิตรแห่งรัตติกาล คุณเครปสลีย์ยอมเสียชีวิตเพื่อแลกกับการที่ดาร์เรน แวนชา เด็บบี อลิซ และฮาร์แคตรอดพ้นจากปีศาจดูดเลือดเคอร์ดา สมอลต์ เคอร์ดา สมอลต์. เคอร์ดา สมอลต์เป็นผีดูดเลือดรักสันติ ไม่ชอบการต่อสู้ เขาเคยเป็นเพื่อนของดาร์เรน แชน จนกระทั่งดาร์เรนเห็นเขาฆ่าแกฟเนอร์ เพิร์ล และเป็นคนนำปีศาจดูดเลือดมาโจมตีผีดูดเลือด ดาร์เรนหนีการไล่ล่าของเหล่าปีศาจดูดเลือดโดยการกระโดดลงลำธารไหลเชี่ยว และกลับมาเปิดโปงเคอร์ดาในวันสถาปนาเจ้าชายผีดูดเลือด เคอร์ดาจึงกลายเป็นคนทรยศและถูกประหารในเวลาต่อมา เมื่อเคอร์ดาเสียชีวิตเขาได้ไปอยู่ในทะเลสาบวิญญาณซึ่งเป็นที่กักขังดวงวิญญาณที่ไม่ได้ไปเกิด เดสมอนด์ ไทนีช่วยให้เคอร์ดาไปเกิดเป็นคนตัวจิ๋วชื่อ ฮาร์แคต มัลดส์ มีหน้าที่คอยอยู่กับดาร์เรน ซึ่งถ้าสลับตัวอักษรในชื่อ KURDA SMAHLT จะได้เป็น HARKAT MULDSแกฟเนอร์ เพิร์ล แกฟเนอร์ เพิร์ล. แกฟเนอร์ เพิร์ล เป็นเพื่อนสนิทของคุณเครปสลีย์และเป็นผู้ตรวจการผีดูดเลือด เป็นผู้บอกเรื่องที่ปีศาจดูดเลือดเมอร์ล็อกมาคุกคามที่เมืองบ้านเกิดของคุณเครปสลีย์ ภายหลังเสียชีวิตเพราะถูกฆ่าโดยเคอร์ดา สมอลต์ เพื่อไม่ให้ความลับเรื่องแผนการทรยศของเคอร์ดาไปถึงหูของเจ้าชายผีดูดเลือดแอรา เซลส์ แอรา เซลส์. แอรา เซลส์เป็นผีดูดเลือดหญิงจากจำนวนไม่กี่คน เธอเป็นนักสู้ที่เก่งกาจไม่แพ้ผู้ชาย และจะไม่ยอมจับมือกับคนที่ไม่ใช่นักสู้เด็ดขาด แอรา เซลส์เคยเป็นคู่ครองของคุณเครปสลีย์ และเสียชีวิตเพราะปีศาจดูดเลือดที่ชื่อกลอลดาในการต่อสู้ครั้งหนึ่งปีศาจดูดเลือดสตีฟ เลพเพิด ปีศาจดูดเลือด. สตีฟ เลพเพิด. สตีฟ เลพเพิด หรือชื่อจริง สตีฟ เลนเนิด เป็นเพื่อนเก่าของดาร์เรน แชน สตีฟเป็นคนหัวรุนแรงและโกรธฝังใจได้นาน ความใฝ่ฝันของสตีฟคือการได้เป็นผีดูดเลือด แต่ดาร์เรนกลับได้เป็นแทนทำให้สตีฟสาบานว่าจะตามล่าดาร์เรนเมื่อโตขึ้น สตีฟ เลพเพิดกลับมามีบทบาทอีกครั้งใน เล่มแปด พันธมิตรแห่งรัตติกาล โดยแสร้งทำเป็นมิตรกับดาร์เรนและนักล่าเพื่อให้ไว้ใจ ทุกคนไว้ใจสตีฟยกเว้นคุณเครปสลีย์ที่ยังเชื่อว่าสตีฟมีเลือดชั่วและแก้ไม่หาย เหล่านักล่าได้รู้ความจริงว่าสตีฟเป็นคนครึ่งปีศาจดูดเลือดในภายหลังและยังเป็นพญาปีศาจดูดเลือดอีกด้วย สตีฟเป็นผู้ฆ่าคุณเครปสลีย์ในเล่มเก้า ทำให้ดาร์เรนเสียใจมากและตั้งใจว่าจะตามฆ่าสตีฟให้ได้ในที่สุดมนุษย์เด็บบี เฮมล็อก มนุษย์. เด็บบี เฮมล็อก. เด็บบี เฮมล็อก เป็นตัวละครในชุดนวนิยายสยาองขวัญเรื่อง ดาร์เรน แชน เป็นเพื่อนหญิงของดาร์เรน แชน อาศัยอยู่ในเมืองบ้านเกิดของคุณเครปสลีย์ ปรากฏตัวในเล่มสาม และมาปรากฏตัวอีกครั้งในเล่มแปดในฐานะครูสอนภาษาอังกฤษของดาร์เรน และเมื่อรู้ว่าดาร์เรนเป็นผีดูดเลือดได้ขอมาร่วมล่าปีศาจดูดเลือดด้วย ในเล่มสิบ เด็บบีกับสารวัตรใหญ่อลิซ เบอร์เจสได้พยายามก่อตั้งชุมนุมปะทะกับสมุนปีศาจ โดยเป็นมนุษย์ที่ไม่ได้รับการถ่ายเลือดแต่มาเรียนรู้การต่อสู้แบบผีดูดเลือดและไม่ต้องอยู่ภายใต้กฎเคร่งครัดของผีดูดเลือดเช่นเดียวกับสมุนปีศาจในชื่อ Vampiritesอื่น ๆเดสมอนด์ ไทนี อื่น ๆ. เดสมอนด์ ไทนี. เดสมอนด์ ไทนี เป็นชายที่มักจะแต่งตัวสีสดใสแบบเด็กๆ และมีนาฬิการูปหัวใจซึ่งเขาชอบนำมาคลึงเล่น เขายืนยันให้ใครๆเรียกเขาว่า เดส ซึ่งนำมารวมกับนามสกุลจะได้เป็นเดสทินี ซึ่งเป็นคำในภาษาอังกฤษ หมายถึง พรหมลิขิต จึงมีบางคนกล่าวว่าเขาเป็นตัวแทนของโชคชะตา ถึงแม้ดูจากภายนอกจะเป็นคนใจดี แต่เขากลับเป็นคนที่สนุกเมื่อเห็นความทุกข์ทรมานของผู้อื่นๆ คุณไทนีเป็นผู้สร้างคนตัวจิ๋ว ตำหนักเจ้าชาย ศิลาโลหิต และโลงอัคนี เดส ไทนีมีบทบาทมากที่สุดในช่วงไตรภาค 'Vampire's Destiny' โดยเฉพาะในตอน 'เจ้าแห่งเงา' และ 'ทะเลสาบวิญญาณ' เขามีลูกชายสามคนและลูกสาวอีกหนึ่งคน อันได้แก่ ไฮเบอร์เนียส ทอลล์ เจ้าของคณะซีร์ก ดู ฟรีก คุณหญิงอีแวนนา ผู้หยั่งรู้เป็นอันดับสองรองจากคุณไทนี และเขายังได้สร้าง สตีฟ เลนเนิด และดาร์เรน แชน ขึ้นเพื่อให้เป็นศัตรูกันเองทั้งที่เป็นพี่น้องกัน รวมไปถึงความคาดหวังให้ทำลายล้างทุกสิ่งทุกอย่างในโลก แต่ดาร์เรนทำให้แผนการของคุณไทนีพลิกผันอย่างรุนแรง ทำให้คุณไทนีไม่พอใจเป็นอย่างมาก แต่ได้ตกลงทำสัญญากับอีแวนนาในภายหลังโดยไม่รู้ว่าเป็นกลลวงฮาร์แคต มัลดส์ ฮาร์แคต มัลดส์. ฮาร์แคต มัลดส์เป็นคนตัวจิ๋วซึ่งเกิดจากฝีมือของเดสมอนด์ ไทนี ได้รับคำสั่งมาว่าให้คอยดูแลดาร์เรน แชนอยู่ตลอด ร่างเก่าของฮาร์แคตคือเคอร์ดา สมอลต์ ว่าที่เจ้าชายผีดูดเลือดผู้ทรยศ ฮาร์แคตอยู่ข้างดาร์เรนเสมอและกลายเป็นเพื่อนสนิทของดาร์เรนไป ในเล่มสิบ ทะเลสาบวิญญาณ คุณไทนีได้ให้ทางเลือกสองทาง ทางแรกคือให้ร่างเคอร์ดาคืนเหมือนคราวเป็นมนุษย์ และจะรับประกันได้ว่าไม่ต้องอยู่ทะเลสาบวิญญาณอีก ทางที่สองคือใช้ร่างฮาร์แคตต่อไป แต่ถ้าตายคุณไทนีจะไม่รับประกันว่าต้องอยู่ในทะเลสาบวิญญาณ ซึ่งฮาร์แคตเลือกทางที่สองและเคอร์ดาก็ยินยอมแม้จะเสียใจก็ตาม เพราะเป็นทางที่ดีที่สุดแล้ว</doc>
