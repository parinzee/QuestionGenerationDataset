<doc id="776090" url="https://th.wikipedia.org/wiki?curid=776090" title="บาโธรี (วงดนตรี)">บาโธรี (วงดนตรี) บาโธรี () เป็นวงแบล็กเมทัลและไวกิงเมทัลจากเมืองวอลลิงบี (Vällingby) ประเทศสวีเดน ก่อตั้งขึ้นในปี 1983 ชื่อของวงได้นำมาจากชื่อของ อลิซาเบธ บาโธรี สตรีชั้นสูงชาวฮังการีผู้ฉาวโฉดแห่งยุคกลาง วงประกอบด้วยสมาชิกหลายคน แต่หลักที่สุดคือ ควอร์ทัน ซึ่งทำหน้าที่ทั้งร้องนำและแต่งเพลงหลัก บาโธรีได้ออกอัลบั้มสตูดิโอ 12 อัลบั้ม และอัลบั้มรวมเพลง 5 อัลบั้ม ใน 4 อัลบั้มแรกของบาโธรี ได้รับการยกย่องจากนักวิจารณ์ว่าเป็น "พิมพ์เขียวแห่งแบล็กเมทัลสายสแกนดิเนเวีย" เนื่องจากเป็นหนึ่งในวงแบล็กเมทัลสายสแกนดิเนเวียแรกๆ แต่ถึงอย่างไรก็ตามวงได้เปลี่ยนแนวเพลงในอัลบั้มที่ 5 "ฮัมเมอร์ฮาร์ท" (Hammerheart) (1990) ซึ่งก็ได้รับการยกย่องให้เป็น "ไวกิงเมทัลอัลบั้มแรก" อีกด้วย โดยได้เปลี่ยนแนวที่หลีกห่างจากลัทธิซาตาน แต่ยังคงต่อต้านศาสนาคริสต์อยู่ มีการลดเสียงแหบแห้งตามแบบฉบับเดิมของแบล็กเมทัลออกไป แล้วนำเสนอเสียงที่ปกติขึ้นร่วมถึงท่อนการโห่ร้องที่แทรกเข้ามา ลดจังหวะริฟฟ์กีตาร์ให้น้อยลง ใช้คีย์บอร์ดประกอบเสียงเอฟเฟกต์ แต่เน้นเสียงจังหวะเข้มขรึมและหนักแน่น วงยังคงเล่นเพลงแนวนี้ต่อไประหว่างยุค 90 จนถึงช่วงต้นยุค 2000 ในช่วงท้ายๆบาโธรี ได้กลับมาเล่นแนวแทรชเมทัล ในอัลบั้ม รีควีม (Requiem) (1994) และ ออกตากอน (Octagon) (1995) วงได้แตกเมื่อควอร์ทันเสียชีวิตจากโรคหัวใจวาย ในปี 2004Band membersBand members. - สมาชิกรุ่นสุดท้าย - Quorthon (Thomas Börje Forsberg) – เสียงร้อง เครื่องดนตรีทุกชนิด- สมาชิกก่อนหน้านี้ - Freddan/Hanoi (Frederick Melander) – กีตาร์เบส - Vans McBurger (Jonas Åkerlund) – กลองชุด - Ribban – กีตาร์เบส - Stefan Larsson – กลองชุด - Adde – กีตาร์เบส - Paul Pålle Lundburg – กลองชุด - Kothaar – กีตาร์เบส - Vvornth – กลองชุด- ไทม์ไลน์สตูดิโออัลบั้มสตูดิโออัลบั้ม. - Bathory (1984) - The Return... (1985) - Under the Sign of the Black Mark (1987) - Blood Fire Death (1988) - Hammerheart (1990) - Twilight of the Gods (1991) - Requiem (1994) - Octagon (1995) - Blood on Ice (1996) – recorded in 1989 - Destroyer of Worlds (2001) - Nordland I (2002) - Nordland II (2003)อัลบั้มเรียบเรียงอัลบั้มเรียบเรียง. - Jubileum Volume I (1992) - Jubileum Volume II (1993) - Jubileum Volume III (1998) - Katalog (2001) - In Memory of Quorthon (2006)</doc>
