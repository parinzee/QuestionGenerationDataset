<doc id="782322" url="https://th.wikipedia.org/wiki?curid=782322" title="แฮมสเตอร์โรโบรอฟสกี">แฮมสเตอร์โรโบรอฟสกี แฮมสเตอร์โรโบรอฟสกี หรือ แฮมสเตอร์ทะเลทราย (; ) สัตว์ฟันแทะขนาดเล็กชนิดหนึ่ง จำพวกแฮมสเตอร์ นิยมเป็นสัตว์เลี้ยง มีชื่อเรียกเล่น ๆ ว่า โรโบ (Robos) แฮมสเตอร์โรโบรอฟสกี จัดเป็นแฮมสเตอร์แคระชนิดหนึ่ง ที่อยู่ในสกุล Phodopus เป็นแฮมสเตอร์ที่มีขนาดเล็กที่สุดในโลก เมื่อโตเต็มที่มีความยาวเพียง 2 นิ้วเท่านั้น มีลักษณะเฉพาะตัว คือ ขนนุ่มสั้น สีขนออกไปทางสีทอง และสีน้ำตาล โดยจะไล่สีกันไประหว่างสีเข้มจนถึงจางลง เส้นหนวดยาว ตากลมโตสีดำ อาศัยอยู่ในธรรมชาติแถบทะเลทรายหรือที่แห้งแล้งที่จีน, มองโกเลีย, รัสเซีย โดยพบได้ในพื้นที่สูงถึง 1,200 เมตร (3,900 ฟุต)–1,450 เมตร (4,760 ฟุต) แม้จะไม่พบหลักฐานถึงการมีอยู่ของซากดึกดำบรรพ์ก็ตาม. อาศัยอยู่โดยใช้การขุดโพรง ข้างในจะมีวัสดุปูพื้นจำพวกเศษหญ้า และยังใช้เป็นที่เก็บสะสมอาหาร แฮมสเตอร์โรโบรอฟสกี เป็นแฮมสเตอร์ที่เลี้ยงง่าย กินง่าย กินอาหารน้อย นอนหลับพักผ่อนในเวลากลางวัน ตกกลางคืนจะตื่นตัว ปัจจุบันได้รับความนิยมในการเลี้ยงเป็นสัตว์เลี้ยงอย่างยิ่ง มีหลากหลายสี หลากหลายสายพันธุ์ ทั้ง สีดั้งเดิมตามธรรมชาติ, โรโบรอฟสกีหน้าขาว, โรโบรอฟสกีแพลตตินัม และล่าสุด โรโบรอฟสกีเพิร์ลพายด์ โดยสายพันธุ์นี้ผู้ที่เพาะขยายพันธุ์ได้สำเร็จเป็นนักเลี้ยงและนักขยายพันธุ์ชาวไทย โดยนำสายพันธุ์โรโบรอฟสกีแพลตตินัม ไปผสมพันธุ์กับสายพันธุ์ โรโบรอฟสกีคลาสสิกพายด์คลังภาพ</doc>
