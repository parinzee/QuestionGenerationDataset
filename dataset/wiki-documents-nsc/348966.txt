<doc id="348966" url="https://th.wikipedia.org/wiki?curid=348966" title="ทางหลวงแผ่นดินหมายเลข 408">ทางหลวงแผ่นดินหมายเลข 408 ทางหลวงแผ่นดินหมายเลข 408 สายนครศรีธรรมราช - ด่านประกอบ เป็นทางหลวงที่อยู่ในความควบคุมของแขวงทางหลวงนครศรีธรรมราชที่ 1 สังกัดสำนักงานทางหลวงที่ 16 นครศรีธรรมราช, แขวงทางหลวงสงขลาที่ 1 และแขวงทางหลวงสงขลาที่ 2 (นาหม่อม) สังกัดสำนักงานทางหลวงที่ 18 สงขลา เป็นเส้นทางหลักที่เชื่อมจังหวัดนครศรีธรรมราชเข้ากับจังหวัดสงขลา โดยไม่ต้องผ่านจังหวัดพัทลุง มีระยะทางเริ่มต้นจากตัวเมืองนครศรีธรรมราช แล้ววิ่งลงใต้ไปสิ้นสุดที่ด่านศุลกากรบ้านประกอบ ตำบลประกอบ อำเภอนาทวี จังหวัดสงขลา อยู่ในความควบคุมของแขวงการทางนครศรีธรรมราชที่ 1 70.607 กิโลเมตร อยู่ในความควบคุมของแขวงทางหลวงสงขลาที่ 1 111.370 กิโลเมตร และอยู่ในความควบคุมของแขวงทางหลวงสงขลาที่ 2 (นาหม่อม) 63.276 กิโลเมตร รวมระยะทางทั้งหมด 245.253 กิโลเมตรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 408 มีจุดเริ่มต้นที่สี่แยกหัวถนน ในตัวเมืองนครศรีธรรมราช เส้นทางเป็นถนน 4 ช่องจราจร แล้ววิ่งลงใต้ผ่านอำเภอเฉลิมพระเกียรติ อำเภอเชียรใหญ่ อำเภอหัวไทร เมื่อเข้าเขตจังหวัดสงขลาที่อำเภอระโนด เส้นทางได้ลดเหลือ 2 ช่องจราจร และเส้นทางได้ขยายเป็น 4 ช่องจราจร มีเกาะกลางกั้น เมื่อเข้าเขตอำเภอสทิงพระ วิ่งลงใต้ต่อไปยังอำเภอสิงหนคร ข้ามสะพานติณสูลานนท์เข้าสู่อำเภอเมืองสงขลา เส้นทางได้ลดเหลือ 2 ช่องจราจร แล้ววิ่งต่อไปทางตะวันออกถึงอำเภอจะนะ และไปสิ้นสุดที่ด่านศุลกากรบ้านประกอบ ตำบลประกอบ อำเภอนาทวีรายชื่อทางแยกรายชื่อทางแยก. - จังหวัดนครศรีธรรมราช - กิโลเมตรที่ 0+284 (เริ่มต้น) ถนนราชดำเนิน (ต่อทางของเทศบาลนครนครศรีธรรมราช) และทางหลวงแผ่นดินหมายเลข 403 ทางเหนือไปตัวเมืองนครศรีธรรมราช - ทางหลวงแผ่นดินหมายเลข 4103 (ทางตะวันตกไปบ้านนาพรุ และท่าอากาศยานนครศรีธรรมราช) - กิโลเมตรที่ 33+921 ทางหลวงแผ่นดินหมายเลข 4151 และ ทางหลวงแผ่นดินหมายเลข 4094 (ทางตะวันตกไปอำเภอชะอวด และจังหวัดกระบี่ ทางตะวันออกไปอำเภอเชียรใหญ่ และอำเภอปากพนัง) - กิโลเมตรที่ 56+070 ทางหลวงแผ่นดินหมายเลข 4150 (ทางใต้ไปบ้านปากเหมือง) - กิโลเมตรที่ 56+623 ทางหลวงแผ่นดินหมายเลข 4012 (ทางตะวันออกไปอำเภอปากพนัง และแหลมตะลุมพุก) - กิโลเมตรที่ 64+466 ทางหลวงแผ่นดินหมายเลข 4012 (ทางเหนือไปอำเภอปากพนัง และแหลมตะลุมพุก) - จังหวัดสงขลา - กิโลเมตรที่ 88+100 ทางหลวงแผ่นดินหมายเลข 4083 (ทางตะวันตกไปอำเภอระโนด) - กิโลเมตรที่ 168+266 ทางหลวงแผ่นดินหมายเลข 407 และ ทางหลวงแผ่นดินหมายเลข 414 (ทางใต้ไปอำเภอหาดใหญ่ ทางเหนือไปอำเภอเมืองสงขลา)(กำลังก่อสร้างทางต่างระดับห้าแยกน้ำกระจาย อยู่ในขณะนี้) - กิโลเมตรที่ 190+317 ทางหลวงแผ่นดินหมายเลข 43 (ทางตะวันตกไปอำเภอนาหม่อม และอำเภอหาดใหญ่) - ซ้อนทับทางหลวงแผ่นดินหมายเลข 43 - กิโลเมตรที่ 196+573 ทางหลวงแผ่นดินหมายเลข 43 (ทางตะวันออกไปอำเภอจะนะ) - กิโลเมตรที่ 200+811 ทางหลวงแผ่นดินหมายเลข 4086 (ทางตะวันออกไปอำเภอจะนะ) - กิโลเมตรที่ 219+949 ทางหลวงแผ่นดินหมายเลข 42 (ทางตะวันตกไปบ้านคลองแงะ ทางตะวันออกไปจังหวัดปัตตานี) - ซ้อนทับทางหลวงแผ่นดินหมายเลข 42 - กิโลเมตรที่ 220+459 ทางหลวงแผ่นดินหมายเลข 42 (ทางตะวันตกไปบ้านคลองแงะ ทางตะวันออกไปจังหวัดปัตตานี) - กิโลเมตรที่ 233+259 ทางหลวงแผ่นดินหมายเลข 4243 (ทางตะวันตกไปอำเภอสะเดา) - กิโลเมตรที่ 248+009 ทางหลวงแผ่นดินหมายเลข 4113 (ทางตะวันตกไปบ้านประกอบ) - กิโลเมตรที่ 252+209 (สิ้นสุด) ด่านศุลกากรบ้านประกอบ</doc>
