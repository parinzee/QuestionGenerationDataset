<doc id="16996" url="https://th.wikipedia.org/wiki?curid=16996" title="หินดำ">หินดำ หินดำ (; อัลฮะญัร อัลอัสวัด) คือหินสีดำที่ประดิษฐานอยู่ที่มุมหนึ่งของกะอฺบะหฺ มีทรงกลมรี มีเส้นผ่าศูนย์กลางประมาณ 50 ซม. ล้อมกรอบด้วยเงิน ลักษณะโดยทั่วๆไปแล้ว มีการแตกหักออกเป็นหลายชิ้น เนื่องจากการเสียหายในช่วงที่หินดำถูกขโมยและนำออกไปในช่วงปี ค.ศ. 930 และได้ถูกนำกลับมาใน 22 ปีต่อมา หินดำจึงได้รับการซ่อมแซมด้วยการพันเศษชิ้นส่วนหินที่แตกเหล่านั้นด้วยลวดโลหะเงินแท้ ดังที่เห็นในปัจจุบัน ตามความเชื่อของชนมุสลิม เชื่อว่าเมื่อครั้งที่พลอยนี้ลงมาครั้งแรกจากสวรรค์ มีสีขาวยิ่งกว่านม ต่อมาเนื่องถูกมลทินและความบาปของผู้ที่มาสัมผัสและจุมพิต จึงทำให้หินนี้กลายเป็นสีดำอย่างที่เห็นทุกวันนี้วิทยาศาสตร์ของหินดำ วิทยาศาสตร์ของหินดำ. ขณะที่มีความเชื่อมากมายเกี่ยวกับนัยสำคัญทางด้านศาสนาและความเชื่อของหินดำ ทางด้านวิทยาศาตร์เองก็มีความคิดเห็นมากมายเกี่ยวกับประวัติศาสตร์และธรรมชาติของหินดำเช่นกัน ชาวมุสลิมกล่าวว่าหินดำนี้ถูกพบโดยอับราฮัม (อิบรอฮีม) และอิชมาเอล (อิสมาอีล) บุตรชายของท่าน ในขณะกำลังหาหินเพื่อนำมาก่อสร้างกะอ์บะฮ์ โดยท่านทั้งสองตระหนักเห็นในคุณค่าของหินดำ จึงได้นำหินดำมาประดิษฐานที่มุมหนึ่งของกะอ์บะฮ์ หากพิจารณาประวัติความเชื่อทางด้านศาสนา และความเชื่อในการบูชาหิน โดยเฉพาะอย่างยิ่งการบูชาหินอุกกาบาต ในสังคมก่อนยุคอิสลามแล้ว หินดำอาจจะเป็นหินอุกกาบาตชนิดหนึ่ง แต่ว่าไม่มีความเป็นไปได้เลยที่จะพิสูจน์แนวความคิดนี้ได้โดยปราศจากการนำหินดำออกมาตรวจสอบ ซึ่งไม่มีทางที่จะได้รับการยอมรับให้นำหินดำออกมาจากมุสลิมชนอย่างแน่นอน</doc>
