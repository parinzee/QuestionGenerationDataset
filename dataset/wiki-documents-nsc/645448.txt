<doc id="645448" url="https://th.wikipedia.org/wiki?curid=645448" title="ลิตเติลนีโม: เดอะดรีมมาสเตอร์">ลิตเติลนีโม: เดอะดรีมมาสเตอร์ ลิตเติลนีโม: เดอะดรีมมาสเตอร์ () หรือที่รู้จักกันในชื่อเวอร์ชันของญี่ปุ่นคือ พาจามาฮีโรนีโม () เป็นแพลตฟอร์มเกมที่ได้รับการเปิดตัวในระบบแฟมิคอมในปี ค.ศ. 1990 โดยบริษัทแคปคอม ซึ่งอิงมาจากภาพยนตร์แอนิเมชันญี่ปุ่นเรื่อง จากสตูดิโอโตเกียวมูฟวีชินชะ ที่ซึ่งอิงมาจากการ์ตูนเรื่องลิตเติลนีโมอินสลัมเบอร์แลนด์ ที่สร้างสรรค์โดยวินซอร์ แม็กเคย์ อีกทอดหนึ่ง ส่วนเพลงประกอบเกม ได้รับการประพันธ์ทำนองโดยจุนโกะ ทะมิยะ โดยได้รับเครดิตในเกมในนาม "กอนซู" เกมได้นำเสนอเรื่องราวเกี่ยวกับความฝันที่เหนือจริงของเด็กน้อยคนหนึ่งในฐานะที่เขาได้เดินทางไปยังสลัมเบอร์แลนด์ นีโมสามารถขี่สัตว์บางอย่าง เช่น กบ, กอริลลา หรือ ตัวตุ่น โดยให้ลูกอมแก่พวกมัน โดยสัตว์แต่ละชนิดจะมีความสามารถเฉพาะตัวที่จำเป็นต่อความสำเร็จของแต่ละด่าน จุดประสงค์ของเกมคือการเดินทางไปยังดินแดนไนท์แมร์เพื่อช่วยมอร์เฟอุส ผู้ทรงเป็นกษัตริย์แห่งสลัมเบอร์แลนด์ ให้รอดพ้นเงื้อมมือจากปีศาจคิงไนท์แมร์รูปแบบการเล่น รูปแบบการเล่น. ในเกมลิตเติลนีโม: เดอะดรีมมาสเตอร์ ผู้เล่นจะทำการบังคับนีโมไปในรูปแบบเกมเลื่อนฉากด้านข้าง 2 มิติ ในแต่ละด่าน นีโมต้องเก็บกุญแจให้ได้ตามจำนวนที่มี ซึ่งกระจัดกระจายอยู่ทั่วไปในแต่ละด่านที่มีขนาดซึ่งค่อนข้างใหญ่ จำนวนกุญแจในการผ่านแต่ละด่านไม่ได้ระบุไว้ให้แก่ผู้เล่นจนกว่าจะถึงทางออกในช่วงท้ายของแต่ละด่านซึ่งมีจำนวนที่สอดคล้องกันกับจำนวนของแม่กุญแจ ผู้เล่นจะต้องทำการผ่านในแต่ละด่าน ซึ่งโดยทั่วไปแล้วมักจะเป็นจากซ้ายไปขวา แต่ก็ยังมีการขึ้นและลงในการค้นหากุญแจ ในการลุยแต่ละด่านผู้เล่นจะพบกับสัตว์หลายชนิด ซึ่งหลังจากให้ลูกอมแล้ว พวกมันก็จะยอมให้นีโมได้ใช้พลังของพวกมัน โดยการใช้ความสามารถของสัตว์แต่ละชนิดเป็นสิ่งที่จำเป็น ในขณะที่ความสามารถนอกนั้นทำให้การเล่นง่ายขึ้นเพียงเล็กน้อย แถบพลังชีวิตของสัตว์มักจะแตกต่างไปจากของนีโม ซึ่งสัตว์บางชนิดจะมีแถบเพิ่มพลังชีวิตพิเศษ โดยความสามารถดังกล่าวมีความสำคัญ เนื่องด้วยอุปสรรคที่ท้าทายหลายประการที่มีอยู่ตลอดทั้งเกม และศัตรูที่มีจำนวนเหลือคณานับ ด้วยเหตุนี้ โดยทั่วไปจึงถือว่า ลิตเติลนีโม เป็นเกมที่เล่นได้ยากเป็นอย่างมากการตอบรับ การตอบรับ. เว็บไซต์ไอจีเอ็นจัดให้เกมนี้อยู่ในอันดับที่ 68 สำหรับเกมที่ดีที่สุดของเครื่องเล่นเกมคอนโซลในระบบแฟมิคอม</doc>
