<doc id="280698" url="https://th.wikipedia.org/wiki?curid=280698" title="ทาเลีย ไชร์">ทาเลีย ไชร์ ทาเลีย ไชร์ () มีชื่อเดิมว่า ทาเลีย โรส คอปโปลา () นักแสดงชาวอเมริกันเชื้อสายอิตาเลียน ทาเลีย คอปโปลา เป็นบุตรสาวของอิตาเลีย คอปโปลา (เพนนินโน) กับคาร์ไมน์ คอปโปลา นักประพันธ์และเรียบเรียงเพลง เป็นน้องสาวของฟรานซิส ฟอร์ด คอปโปลา ผู้กำกับภาพยนตร์ชื่อดัง และเป็นอาของนิโคลัส เคจ โซเฟีย คอปโปลา และโรมัน คอปโปลา เธอแต่งงานสองครั้ง กับเดวิด ไชร์ นักแต่งเพลง มีบุตรหนึ่งคน และกับแจค ชวาร์ตซแมน ผู้อำนวยการสร้างภาพยนตร์ มีบุตรสองคนเป็นนักแสดงและนักดนตรี คือ เจสัน ชวาร์ตซแมน และโรเบิร์ต ชวาร์ตซแมน และมีลูกติดของสามี คือ จอห์น ชวาร์ตซแมน ผู้กำกับภาพ และสเตฟานี ชวาร์ตซแมน ทาเลีย ไชร์ มีผลงานแสดงที่เป็นที่รู้จัก จากบทคอนนี คอร์เลโอเน ลูกสาวคนสุดท้องของตระกูลคอร์เลโอเน ที่มีบทบาทสำคัญในภาพยนตร์ชุดเดอะก็อดฟาเธอร์ทั้งสามภาค นอกนั้นยังรับบทเป็น เอเดรียน เพนนินโน (ใช้นามสกุลเดียวกับนามสกุลเดิมของมารดา) ภรรยาของร็อกกี บัลโบ (รับบทโดยซิลเวสเตอร์ สตอลโลน) นักมวยรุ่นเฮฟวีเวทในภาพยนตร์ชุด ร็อกกี 5 ภาค (ยกเว้นภาคที่หก ที่ไม่ได้ร่วมแสดงเนื่องจากปัญหาเรื่องสัญญาจากต้นสังกัด แต่ได้ใช้ภาพฟุตเตจจากการถ่ายทำภาคก่อนมาใช้)</doc>
