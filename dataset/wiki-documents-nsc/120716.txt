<doc id="120716" url="https://th.wikipedia.org/wiki?curid=120716" title="กิตติคุณ เชียรสงค์">กิตติคุณ เชียรสงค์ กิตติคุณ เชียรสงค์ หรือ กุ้ง กิตติคุณ (25 พฤษภาคม พ.ศ. 2500 - 28 กันยายน พ.ศ. 2550) นักร้องเพลงโฟล์กซอง เจ้าของฉายา ราชาเพลงคันทรี่เมืองไทย เสียชีวิตจากอุบัติเหตุทางรถยนต์ ที่อำเภอบรรพตพิสัย จังหวัดนครสวรรค์ เมื่อวันที่ 28 กันยายน พ.ศ. 2550 รวมอายุได้ 50 ปีประวัติ ประวัติ. กิตติคุณ เชียรสงค์ เกิดที่อำเภอปากพนัง จังหวัดนครศรีธรรมราช เป็นบุตรของนางสุดจิต เชียรสงค์ เติบโตที่อำเภอละงู จังหวัดสตูล ศึกษาระดับมัธยมศึกษาตอนต้นที่โรงเรียนปากพนัง จบมัธยมศึกษาตอนปลายจากโรงเรียนสวนกุหลาบวิทยาลัย จบปริญญาตรี บริหารธุรกิจจาก มหาวิทยาลัยอัสสัมชัญ ศึกษาต่อปริญญาโท บริหารธุรกิจจากมหาวิทยาลัยนอร์ทเท็กซัส สหรัฐอเมริกา โดยในระหว่างเรียนได้ประกอบอาชีพเล่นดนตรีและร้องเพลงสากลตามคลับเป็นอาชีพเสริม สมรสกับนางภัทรพร เชียรสงค์ มีบุตรสาว 2 คนคือ นางสาวพริมา เชียรสงค์ และ นางสาวณัฐณิชา เชียรสงค์งานดนตรี งานดนตรี. กิตติคุณ เชียรสงค์ เข้าสู่วงการดนตรีโดยจับคู่เล่นดนตรีกับเทียรี่ เมฆวัฒนา ชื่อวง "รันสป็อท" และเคยร่วมงานกับ ภูสมิง ภูสมสนุก สมัยที่ยังไม่ออกเทปเพลงไทย ใช้ชื่อวงว่า Mighty Shrimp ทำเพลงประกอบภาพยนตร์โฆษณา และเพลงประกอบภาพยนตร์หลายเรื่อง เช่นเรื่อง คู่รัก และรักข้ามโลก นำแสดงโดย ทูน หิรัญทรัพย์ มีผลงานชุดแรกกับค่ายอโซนา ชื่อ แด่ทุกคู่รัก และชุดที่สอง นกหลงรัง โดยนำเพลงเก่ากลับมาร้องใหม่ และมีผลงานเพลงเก่าออกมาประมาณ 10 ชุด จากนั้นจึงย้ายไปสังกัดค่ายนิธิทัศน์ เมื่อ พ.ศ. 2529จากโดยชุดแรกทีอัลบั้มกับนิธิทัศน์นันคืออัลบั้ม"ไกลบ้าน" พร้อมกับไปศึกษาต่อที่สหรัฐอเมริกา มีผลงานออกมาประมาณ 20 ชุด โดยในอัลบั้มเพลงสากลแนวคันทรี่สมัยอยู่ค่ายนิธิทัศน์ ก็ได้ถูกทำเป็นมินิซีรีส์หลายเรื่องด้วยกัน จากนั้นมาทำธุรกิจร้านอาหาร “คันทรี่ฮัท” ที่จังหวัดเชียงใหม่ และลงทุนทำธุรกิจห้องบันทึกเสียงเป็นของตัวเอง พร้อมกับรับงานแสดงดนตรี และทำเพลงประกอบละครเป็นครั้งคราว กุ้ง กิตติคุณ เชียรสงค์ ได้เป็นโปรดิวเซอร์ทำเพลงสากลยุ้อนยุค 60's, 70's ให้กับ แพท ทริสา เลียวสิริพงศ์ ใน 3 อัลบัม Season of Love I, II และ III ในปี 2542 - 2544 กับบริษัท APS Intermustic ในเครือของ Lion Records ในยุคนั้น และได้ร้องเพลงสากลคู่ เพลง Monday Morning ไว้ในอัลบัมที่ 2 ไว้เป็นเพลงสุดท้ายในชีวิตงานอื่นภาพยนตร์งานอื่น. ภาพยนตร์. - ถามหาความรัก (2527) - ขวัญเรียม (2544) - คืนไร้เงา (2546)ละครโทรทัศน์ละครโทรทัศน์. - มณีร้าว (2533) ช่อง 7 - ปะการังสีดำ (2539) ช่อง 7 - ดวงใจพิสุทธิ์ (2540) ช่อง 7</doc>
