<doc id="749248" url="https://th.wikipedia.org/wiki?curid=749248" title="ชาวอเมริกันเชื้อสายฟิลิปปินส์">ชาวอเมริกันเชื้อสายฟิลิปปินส์ ชาวอเมริกันเชื้อสายฟิลิปปินส์ (ตากาล็อก: Pilipino Amerikano) เป็นชาวอเมริกันที่มีสืบเชื้อสายจากชาวฟิลิปปินส์ มีจำนวนประมาณ 3.4 ล้านคน หรือ 1.1% ของประชาชนอเมริกัน ชาวอเมริกันเชื้อสายฟิลิปปินส์เป็นกลุ่มชาติพันธุ์ที่มีบรรพบุรุษเป็นชาวเอเชียที่มีรายงานว่ามีจำนวนมากที่สุดอันดับที่สองของประเทศ รองจากชาวอเมริกันเชื้อสายจีน จากข้อมูลการสำรวจของคณะสำรวจอเมริกันคอมมิวนิตีใน ค.ศ. 2010 คำว่า Filipino American บางครั้งย่อเป็น "ฟิลแอมส์" (Fil-Ams) หรือ "พินอย" (Pinoy) ดอว์น มาบาลอน นักประวัติศาสตร์ชาวอเมริกันเชื้อสายฟิลิปปินส์ กล่าวว่า คำว่า พินอย และ พิเนย์ (Pinay) ปรากฏครั้งแรกในแถลงการณ์นักศึกษาฟิลิปปินส์ บทความที่มีคำดังกล่าวคือ "Filipino Women in U.S. Excel in Their Courses: Invade Business, Politics." ชาวฟิลิปปินส์บางคนเชื้อว่าคำว่า พินอย ประดิษฐ์โดยชาวฟิลิปปินส์ที่เดินทางมาสหรัฐอเมริกา เพื่อแยกตัวจากชาวฟิลิปปินส์ที่อาศัยในประเทศฟิลิปปินส์ ชาวฟิลิปปินส์ในอเมริกาเหนือมีบันทึกครั้งแรกในศตวรรษที่ 16 โดยมีเริ่มมีชุมชนขนาดเล็กในศตวรรษที่ 18 การอพยพครั้งใหญ่เกิดขึ้นในต้นศตวรรษที่ 20 เมื่อประเทศฟิลิปปินส์ถูกสเปนยกให้สหรัฐอเมริกาในสนธิสัญญาปารีส สหรัฐอเมริกาตระหนักถึงอิสรภาพของฟิลิปปินส์ในวันที่ 4 กรกฎาคม ค.ศ. 1946 การอพยพเข้าลดน้อยลงอย่างมากระหว่างคริสต์ทศวรรษ 1930 เว้นเสียแต่ชาวฟิลิปปินส์ทีประจำการที่กองทัพเรือสหรัฐ และต่อมามีการอพยพเพิ่มขึ้นในยุค 1960ประชากรศาสตร์ ประชากรศาสตร์. จากการสำรวจสำมะโนสหรัฐอเมริกา ค.ศ. 2010 นับชาวอเมริกันเชื้อสายฟิลิปปินส์ได้ 3.4 ล้านคน ขณะที่กระทรวงการต่างประเทศสหรัฐอเมริกาประมาณการใน ค.ศ. 2011 ว่ามีจำนวน 4 ล้านคน ชาวอเมริกันเชื้อสายฟิลิปปินส์เป็นมีจำนวนประชากรมากเป็นอันดับที่สองของชาวเอเชียอเมริกัน และมากที่สุดในจำนวนชาวฟิลิปปินส์จากแดนไกล ชาวอเมริกันเชื้อสายฟิลิปปินส์จำนวนมากสามารถพบได้ในรัฐแคลิฟอร์เนีย ฮาวาย ย่านมหานครนิวยอร์กและนิวเจอร์ซีย์ อิลลินอยส์ และเท็กซัส</doc>
