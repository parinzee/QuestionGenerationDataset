<doc id="277721" url="https://th.wikipedia.org/wiki?curid=277721" title="ชาร์ตอัลบั้มแห่งสหราชอาณาจักร">ชาร์ตอัลบั้มแห่งสหราชอาณาจักร ชาร์ตอัลบั้มแห่งสหราชอาณาจักร () เป็นอันดับอัลบั้มที่วัดจากยอดขายที่เป็นแผ่นและยอดขายดิจิตอลในสหราชอาณาจักร จัดอันดับโดยบริษัทดิออฟฟิเชียลยูเคชาร์ตสคอมปานี (The Official UK Charts Company, OCC) และตีพิมพ์ในนิตยสารมิวสิกวีก และเว็บไซต์ของโอซีซี ส่วนอันดับอัลบั้ม 200 อันดับเต็ม ตีพิมพ์เฉพาะในชาร์ตสพลัส การจัดแบ่งเข้าอันดับชาร์ตอัลบั้มจะต้องดูในเรื่องความยาวของอัลบั้มและราคา ต้องมีมากกว่า 3 เพลงหรือความยาวมากกว่า 20 นาที และไม่เป็นบัดเจตอัลบั้ม ซึ่งบัดเจตอัลบั้มมีราคาระหว่าง 0.50 ถึง 4.24 ปอนด์ และนอกจากนั้นอัลบั้มรวมเพลงโดยหลายศิลปิน ที่ตั้งแต่เดือนมกราคม ค.ศ. 1989 ที่แต่เดิมรวมในชาร์ตอัลบั้มด้วยก็แยกออกเป็นชาร์ตอัลบั้มรวมเพลง ถึงแม้ว่ายอดขายอัลบั้มจะสร้างให้เกิดการวัดระดับความสำเร็จของศิลปิน แต่สื่อมวลชนก็ตอบรับชาร์ตนี้น้อยกว่าชาร์ตในฝั่งของซิงเกิล เนื่องด้วยยอดขายอัลบั้มจริง ๆ มีส่วนสำคัญมากกว่าอันดับสูงสุดบนชาร์ต ในคริสต์ทศวรรษ 1970 ชาร์ตอัลบั้มใหม่เปิดเผยครั้งแรกเมื่อเวลา 12.45 น. ของวันพฤหัสที่สถานีวิทยุบีบีซีเรดิโอวัน และได้ย้ายไปเปิดเผยเวลา 18.05 น. (ต่อมาเป็น 18.30 น.) ทุกวันพุธ ในช่วงของดีเจปีเตอร์ พาวเวลล์และบรูโน บรูกส์ และในเดือนตุลาคม ค.ศ. 1987 ได้ย้ายไปวันจันทร์ ช่วงกลางวัน ในช่วงของดีเจแกรี เดวีส์ และจากเดือนเมษายนถึงตุลาคม ค.ศ. 1993 ก็ได้มีรายการเฉพาะในช่วงเวลา 19.00-20.00 ในคืนวันอาทิตย์ จัดโดยลีนน์ พาร์สันส์ และตั้งแต่เดือนตุลาคม ค.ศ. 1993 ก็ได้รวมกับรายการยูเคท็อป 40 ในช่วงเวลา 16.00-19.00 น. ในวันอาทิตย์ รายการชาร์ตอัลบั้มประจำสัปดาห์ลิขสิทธิ์ของบีบีซีเรดิโอทู ดำเนินรายการโดยไซมอน เมโย ออกอากาศถึง 2 เมษายน ค.ศ. 2007</doc>
