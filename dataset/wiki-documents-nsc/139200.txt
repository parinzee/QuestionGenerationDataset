<doc id="139200" url="https://th.wikipedia.org/wiki?curid=139200" title="เมโอ เซ็ตสึนะ">เมโอ เซ็ตสึนะ เมโอ เซ็ตสึนะ (Meiou Setsuna) หรือ เซเลอร์พลูโต (Sailor Pluto) เป็นตัวละครการ์ตูนจากเรื่อง เซเลอร์มูน นักพากย์ญี่ปุ่น : Maeda Ai นักพากย์ไทย : สุลักษณา เทพหัสดิน ณ อยุธยา (ช่อง 9), ศันสนีย์ ติณห์กีรดีศ (TIGA)ข้อมูลส่วนตัว ข้อมูลส่วนตัว. "ชื่อ-นามสกุล" : เมโอ เซ็ตสึนะ "อายุ" : 18 (ภาค R), 23 ปี (Sailor Stars) "วันเกิด" : 29 ตุลาคม "ส่วนสูง" : 174 ซม. "ราศี" : ตุลย์ "กรุ๊ปเลือด" : A "การศึกษา" : ชั้นปี 1 มหาวิทยาลัย J (เล่มที่ 8) "อาชีพ" : นักดาราศาสตร์ (เล่มที่ 14), ครูประถมแผนกพยาบาล (เล่มที่ 16) "สิ่งที่ชอบ" : ช็อปปิ้ง "สิ่งที่เกลียด" : แมลงสาบ "ความฝันในอนาคต" : ดีไซน์เนอร์ "อัญมณีประจำราศี" : โทแพซลักษณะนิสัยมังงะ ลักษณะนิสัย. มังงะ. เซเลอร์พลูโต ปรากฏขึ้นครั้งแรกในมังงะเล่มที่ 5 โดยมีหน้าที่ในการเฝ้าประตูมิติตามคำสั่งของควีนเซเรนิตี้องค์ก่อน ทำให้เธอไม่ได้มีบทบาทในการต่อสู้แต่อย่างใด ทั้งๆ ที่เธอมีฝีมือในการต่อสู้ที่สูงพอสมควร ในการปรากฏตัวครั้งแรก เซเลอร์พลูโตได้โจมตี เซเลอร์มูน, เซเลอร์วีนัสและหน้ากากทักซิโด้ เนื่องจากความเข้าใจผิดแต่ด้วยคำขอร้องของ อุซางิน้อย ทำให้ปรับความเข้าใจกันได้ เซเลอร์พลูโตเป็นเพื่อนคนแรกของอุซางิน้อย เป็นทั้งที่ปรึกษาและเพื่อนเล่นในเวลาเดียวกัน นอกจากนี้เธอยังได้ให้กุญแจต่างมิติแด่อุซางิน้อย เพื่อแสดงถึงมิตรภาพของทั้ง 2 คน ในเล่มที่ 15-16 ได้กล่าวถึงอดีตของเซเลอร์พลูโต โดยหน้าที่ในการเฝ้าประตูกาลเวลานั้น เซเลอร์พลูโตได้ทำหน้าที่ตั้งแต่เล็กและทำงานเพียงลำพัง ในตอนท้ายของเล่มที่ 6-ตอนต้นของเล่มที่ 7 เซเลอร์พลูโตได้ใช้พลังหยุดเวลาซึ่งเป็น 1 ใน 3 กฎต้องห้ามเพื่อขัดขวาง แบล็กมูน ที่คิดจะใช้ผลึกเงินมายาในอดีตและผลึกเงินมายาในอนาคตเพื่อก่อให้เกิดพลังทำลายล้างครั้งใหญ่ ทำให้เซเลอร์พลูโตต้องสละชีพของตนเองลง การสละชีพของเซเลอร์พลูโต ทำให้แบล็กเลดี้กลับคืนร่างเป็นอุซางิน้อยและทำให้เกิดแรงกระตุ้นที่อยากจะเป็นอัศวินเซเลอร์ของอุซางิน้อยด้วย เซเลอร์พลูโต คืนชีพอีกครั้งและปรากฏตัวในเล่มที่ 8 โดยการคืนชีพครั้งที่ 2 นี้ ได้รับหน้าที่จากเนโอควีนเซเรนิตี้ให้มาหยุดยั้งการคืนชีพของเซเลอร์แซทเทิร์นและเซเลอร์พลูโตได้มีอีกชื่อหนึ่งว่า "เมโอ เซ็ตสึนะ" โดยเป็นนักศึกษาคณะวิทยาศาสตร์ ชั้นปี 1 แห่งโรงเรียนมุเก็น เซเลอร์พลูโต ได้ทำงานร่วมกับเซเลอร์ยูเรนัสและเซเลอร์เนปจูนในชื่อกลุ่ม "อัศวินเซเลอร์ประจำดาวเคราะห์วงนอก" เพื่อขัดขวางการคืนชีพของเซเลอร์แซทเทิร์น ซึ่งเป็นความคิดที่ขัดแย้งกับกลุ่มอัศวินเซเลอร์ประจำดาวเคราะห์วงในที่ต้องการปกป้อง โทโมเอะ โฮตารุ ทำให้เกิดการต่อสู้ขึ้นมาขณะหนึ่งแต่ในที่สุดกลุ่มอัศวินเซเลอร์ทั้งวงในและวงนอกของระบบสุริยะได้ร่วมมือกันและทำให้เซเลอร์แซทเทิร์นหลุดพ้นจากการเป็นผู้ทำลายล้างในที่สุดและเธอได้หายตัวไปพร้อมกับเซเลอร์ยูเรนัส, เซเลอร์เนปจูน, เซเลอร์พลูโตและเซเลอร์แซทเทิร์นที่เกิดใหม่ ในท้ายเล่มที่ 10 ในเล่ม 8-9 ได้กล่าวถึงว่าเซเลอร์ยูเรนัส, เซเลอร์เนปจูนและเซเลอร์พลูโต ต่างเป็นเพื่อนกันมาตั้งแต่อดีตกาล โดยทั้ง 3 คนต่างทำหน้าที่แตกต่างกันและไม่ได้พบหน้ากันแต่ถึงกระนั้นก็ยังเป็นเพื่อนกันมาตลอดและเมื่อเกิดสงครามบนดวงจันทร์ ทั้ง 3 คนได้เผลอใช้พลังของทาลิสแมนและยังทำให้เซเลอร์แซทเทิร์นตื่นขึ้นมาจึงคิดว่าเป็นความผิดของพวกตนจึงได้ปฏิญาณว่าจะหยุดยั้งการคืนชีพของเซเลอร์แซทเทิร์นเพื่อไม่ให้เกิดประวัติศาสตร์ซ้ำรอยอีก ในเล่มที่ 14 เซเลอร์พลูโตได้อาศัยร่วมกับกลุ่มอัศวินเซเลอร์ประจำดาวเคราะห์วงนอก โดยเธอมีหน้าที่เป็นแม่เลี้ยงให้กับเซเลอร์แซทเทิร์น คอยดูแลสุขอนามัยให้กับเซเลอร์แซทเทิร์น โดยในขณะนั้นเธอได้ทำงานเป็นนักดาราศาสตร์ที่สถาบันวิจัยแห่งหนึ่ง ในเล่มที่ 16 หลังจากเซเลอร์แซทเทิร์นได้เติบโตอย่างรวดเร็วจนอายุได้ 10 ขวบ (ในเวลา 1 ปี) เซเลอร์พลูโตได้ทำงานเป็นครูฝ่ายพยาบาลที่โรงเรียนประถมจูบัง เพื่อมาคอยดูแลเซเลอร์แซทเทิร์นโดยเฉพาะ ในเล่มที่ 17 ได้เปิดเผยว่าการที่เซเลอร์พลูโตกลับมาเกิดใหม่อีกครั้ง ทำให้ร่างของเธอแบ่งเป็น 2 คน โดยเซเลอร์พลูโตที่อยู่กับเซเลอร์ยูเรนัสและเซเลอร์เนปจูนคือเซเลอร์พลูโตที่ได้รับหน้าที่ในการหยุดยั้งเซเลอร์แซทเทิร์นพร้อมกับมีชีวิตเหมือนมนุษย์ทั่วไปส่วนอีกร่างเป็นเซเลอร์พลูโตที่ได้รับหน้าที่ในการเฝ้าดูแลประตูมิติอะนิเมะ อะนิเมะ. เซเลอร์พลูโตปรากฏตัวครั้งแรกในภาค R มีบทบาทในการช่วยเปิดประตูมิติให้อุซางิน้อยหนีมายังโลกอดีต (ที่เซเลอร์มูนอยู่) คอยให้ความช่วยเหลือพวกเซเลอร์มูน จากทาง "ลูนาร์พี" อาวุธประจำกายเป็นคทาที่มีหน้าที่อีกอย่างหนึ่งคือเป็นกุญแจเชื่อมระหว่างห้วงมิติเวลา ลักษณะภายนอก เป็นสาวสวยผิวเข้ม ผมสีเขียว น้ำเสียงทุ้มต่ำหนักแน่น (จากคำบรรยายในเรื่องของอุซางิน้อย) หลังจากที่จบภาค R เซเลอร์พลูโตได้มีบทบาทอีกครั้งในฐานะผู้ครอบครอง 1 ใน 3 ทาลิสแมน เครื่องรางหายนะ เธอถือกำเนิดใหม่ในร่างมนุษย์ที่มีชื่อว่า "เมโอ เซ็ตสึนะ" เป็นนิสิตมหาวิทยาลัยปี 1 (ตามฉบับหนังสือการ์ตูน) หน้าที่ในครั้งนี้ของเธอคือการกำจัดเทพแห่งความหายนะ (เซเลอร์แซทเทิร์น) ก่อนที่จะตื่นขึ้นมา เซเลอร์พลูโตได้ใช้พลังหยุดเวลาเพื่อช่วยเหลือเซเลอร์ยูเรนัสและเซเลอร์เนปจูนจากการถูกกลุ่ม เดธบัสเตอร์ เล่นงานขณะที่ใช้เฮลิคอปเตอร์บินไปยังตึกไม่รู้จบ ทำให้เซเลอร์พลูโตสิ้นชีพลง (แต่ไม่มีใครได้พบศพเธอเลยสักคน) ในอะนิเมะภาค Sailor Star เซเลอร์พลูโตได้คืนชีพอีกครั้ง โดยเธอมีหน้าที่ในการเลี้ยงดูเซเลอร์แซทเทิร์นต่อจากศาสตราจารย์โทโมเอะเซเลอร์พลูโต เซเลอร์พลูโต. เซเลอร์พลูโต เป็นอัศวินเซเลอร์แห่งระบบสุริยะจักรวาลที่มีอายุมากที่สุดในกลุ่ม ทำหน้าที่เป็นผู้เฝ้าประตูแห่งกาลเวลาตั้งแต่ยังเยาว์วัยโดยมีกฎห้าม 3 ข้อที่เธอต้องปฏิบัติอย่างเคร่งครัด ได้แก่ 1. ห้ามเปลี่ยนแปลงเวลาโดยไม่มีเหตุอันควร 2. ห้ามละทิ้งจากหน้าที่โดยเด็ดขาด 3. ห้ามหยุดหรือย้อนเวลาโดยเด็ดขาด ซึ่งกฎทั้ง 3 ข้อนั้น ถ้ามีการฝ่าฝืนในกฎข้อใดข้อหนึ่งเท่ากับการดับสูญของเซเลอร์พลูโต เมื่อเซเลอร์พลูโตได้ฝ่าฝืนกฎการห้ามย้อนเวลาหรือหยุดเวลา (ในเล่มที่ 7) ทำให้เธอสิ้นชีพลงแต่ด้วยความเมตตาของเนโอควีนเซเรนิตี้ ทำให้เซเลอร์พลูโตได้กลับมาเกิดเป็นมนุษย์อีกครั้ง นอกจากนี้เนโอควีนเซเรนิตี้ได้ทำการแบ่งร่างของเซเลอร์พลูโตออกเป็น 2 ร่าง โดยร่างแรกเพื่อทำหน้าที่ปกป้องเซเรนิตี้ โดยส่งวิญญาณของเซเลอร์พลูโตย้อนกลับไปเกิดใหม่และอีกร่างทำหน้าที่เฝ้าประตูแห่งกาลเวลา ทำให้เซเลอร์พลูโตสามารถปฏิบัติหน้าที่ในฐานะอัศวินเซเลอร์ได้อย่างเต็มที่ วลีประจำตัวของเธอคือ เทพีแห่งมิติและกาลเวลา ผู้ปกป้องมิติแห่งห้วงจักรวาล เซเลอร์พลูโต หรือ อัศวินผู้พิทักษ์ดวงดาวแห่งมิติและกาลเวลา ผู้ปกป้องมิติสุดห้วงจักรวาล เซเลอร์พลูโตท่าแปลงร่างท่าแปลงร่าง. - พลูโต แพลนเน็ต พาวเวอร์ เมคอัพ (Pluto Planet Power Make Up) เซ็ตสึนะ จะใช้ลิปสติกแปลงร่าง ตวัดพลังงานสีเงิน ไปรอบๆตัวเธอ จากนั้น จะเกิดเป็นลมพายุโอบล้อมเธอไว้ และแปลงร่าง เป็น เซเลอร์พลูโตปรากฏในหนังสือการ์ตูนภาค3 เล่มที่8 และอะนิเมะภาคS - พลูโต คริสตัล พาวเวอร์ เมคอัพ (Pluto Crystal Power Make Up) เซ็ตสึนะ จะใช้ พลูโต คริสตัล เพื่อแปลงร่างเป็น เซเลอร์พลูโต ปรากฏในหนังสือการ์ตูนภาค3 เล่มที่14ท่าไม้ตายท่าไม้ตาย. - เดดสครีม (Dead Scream) เป็นลูกบอลพลังงานสีม่วงรูปทรงดาวเคราะห์ที่มีวงแหวน เกิดจากพายุหมุนที่ก่อตัวรอบๆคฑาการ์เน็ต มีพลังมหาศาล ใช้โจมตีศัตรู เป็นพลังโจมตีหลักของ พลูโต ปรากฏในหนังสือการ์ตูนภาค 2 เล่มที่ 5, อะนิเมะภาค R , คริสตัล ซีซัน 2 และ 3 - โครนอสไทฟูน (Chronos Typhoon) เป็นพลังงานที่คล้ายกับพายุไต้ฝุ่น เกิดจากลูกแก้วการ์เน็ต พุ่งโจมตีใส่ศัตรู ปรากฏในหนังสือการ์ตูนภาค 3 เล่มที่ 11 , คริสตัล ซีซัน 3 - การ์เน็ตบอล (Garnet Ball) ใช้ลูกแก้วการ์เน็ตสร้างบาเรียป้องกันจากข้างใน ปรากฏใน คริสตัล ซีซัน 3 และหนังสือการ์ตูนภาค 3 - เวลาเอ๋ย จงหยุดเดี๋ยวนี้ (Time Stop) เป็นพลังต้องห้ามของพลูโต ใช้เพื่อหยุดกระแสเวลา การใช้พลังนี้จะทำให้ พลูโต ถึงแก่ชีวิต ปรากฏในหนังสือการ์ตูนภาค 2 เล่มที่ 7, อะนิเมะภาค S , คริสตัล ซีซัน 2 - กาแล็กติกา แพลนเน็ต แอคแทค (Galactica Planet Attack) เป็นการรรวมพลังของอัศวินเซเลอร์ทั้ง 8คน ในขณะที่ถูกควบคุมจากกำไลข้อมือของ เซเลอร์ กาแล็คเซีย เพื่อโจมตีใส่อีเทอร์นัล เซเลอร์มูน ปรากฏในหนังสือการ์ตูน ภาค 5 เล่ม 8 - กาแล็กติกา แคนนอน (Galactica Cannon) เป็นการรวมพลังงานระหว่างลูกแก้วการ์เน็ต และง้าวแห่งความเงียบงัน ในขณะที่ถูกควบคุมจากกำไลข้อมือของ เซเลอร์ กาแล็คเซีย เพื่อโจมตีใส่เซเลอร์ จิบิจิบิมูน ปรากฏในหนังสือการ์ตูนภาค 5 เล่ม 8อาวุธประจำตัวอาวุธประจำตัว. - คฑาการ์เน็ต (Garnet Rod) เป็นอาวุธประจำตัวของ เซเลอร์พลูโต ลูกแก้วการ์เน็ต ที่อยู่ด้านบนสุด เป็น 1 ใน 3 เครื่องรางทาลิสแมน เธอจะใช้คฑานี้ในการใช้พลัง เดดสครีม และกุญแจนี้ ยังทำหน้าที่สำคัญในการเปิดประตู มิติแห่งกาลเวลา (Space Time Door) อีกด้วย เซเลอร์พลูโต สามารถใช้กุญแจ ได้ในร่างของ เมโอ เซ็ตสึนะ และใน มังงะ กุญแจ นี้จะสามารถเตือนถึงภัยอันตราย ของต้น เทลลุน ของเทลูลู่ ได้</doc>
