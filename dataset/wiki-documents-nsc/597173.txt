<doc id="597173" url="https://th.wikipedia.org/wiki?curid=597173" title="จตุพร ประมลบาล">จตุพร ประมลบาล จตุพร ประมลบาล หรือ โค้ชจุ่น เป็นอดีตหัวหน้าผู้ฝึกสอนฟุตบอลหญิงทีมชาติไทย รวมถึงเป็นอดีตหัวหน้าผู้ฝึกสอนสโมสรฟุตบอลพัทยา ยูไนเต็ด และทีทีเอ็ม เอฟซี นอกจากนี้ จตุพร เป็นผู้ฝึกสอนที่พัฒนานักฟุตบอลทีมชาติชุดปัจจุบันมาตั้งแต่เยาวชน โดยการพาทีมอัสสัมชัญ ธนบุรี ไปคว้ารางวัลที่ 5 จากการแข่งขันไนกี้ พรีเมียร์ เวิลด์คัพ 2003 และยังเป็นผู้มีส่วนสำคัญในการผลักดันให้ธีรศิลป์ แดงดา ติดทีมชาติชุดใหญ่รายการปรีโอลิมปิกส์ 2010 และปัจจุบันได้พยายามผลักดันเยาวชนที่ฝึมือได้มีโอกาสติดทีมชาติอีกหลายคน อาทิ สราวุธ กัลยาณบัณฑิต ได้ติดฟุตบอลทีมชาติไทยชุดซีเกมส์ประวัติ ประวัติ. จตุพร ประมลบาล เป็นอดีตนักฟุตบอลสังกัดสโมสรฟุตบอลธนาคารกสิกรไทยจบการศึกษาระดับปริญญาเอก จากมหาวิทยาลัยเกษตรศาสตร์ สาขาการจัดการกีฬา และเคยทำหน้าที่เป็นผู้ฝึกสอนทีมสโมสรราชประชา ชุดพาทีมคว้าแชมป์ "ถ้วยพระราชทาน ข." ด้วยนักฟุตบอลเยาวชนของโรงเรียนอัสสัมชัญ ธนบุรี นอกจากนี้ จตุพรยังเป็นอดีตผู้ฝึกสอนฟุตบอลหญิงทีมชาติไทย ในการแข่งขันฟุตบอลหญิงเอเชียนคัพ 2010 ที่เฉิงตู ประเทศจีน ที่ซึ่งทีมชาติไทยเป็นฝ่ายแพ้ต่อทีมชาติญี่ปุ่น และเป็นผู้ฝึกสอนให้แก่ฟุตบอลหญิงทีมชาติไทย ในการแข่งฟุตบอลในเอเชียนเกมส์ 2010 ที่จัดขึ้น ณ กว่างโจว ประเทศจีน พ.ศ. 2556 จตุพรได้ตัดสินใจออกจากการทำหน้าที่เป็นผู้ฝึกสอนทีมทีทีเอ็ม เอฟซี เพื่อรับใช้ชาติด้วยการทำหน้าที่เป็นหัวหน้าผู้ฝึกสอนฟุตบอลหญิงทีมชาติไทยในการแข่งเอเอฟเอฟวีเมนส์แชมเปียนชิพ 2013 ที่ย่างกุ้ง ประเทศพม่า รวมถึงในการแข่งฟุตบอลในซีเกมส์ 2013 ที่ประเทศพม่า โดยในรอบรองชนะเลิศทีมของเขาเป็นฝ่ายเสมอทีมชาติพม่าที่ 2-2 และได้มีการยิงจุดโทษเพื่อหาทีมชนะ ซึ่งนักฟุตบอลไทยเป็นฝ่ายยิงได้แม่นกว่า ด้วยผลการแข่งรวม 11-10 ส่งผลให้ทีมชาติไทยผ่านเข้าสู่รอบชิงชนะเลิศ และในรอบชิงนี้ เขาได้ใช้ระบบ 4-4-2 ที่ซึ่งทีมชาติไทยเป็นฝ่ายชนะทีมชาติเวียดนามที่ 2-1 ส่งผลให้ทีมชาติไทยรับรางวัลเหรียญทองได้สำเร็จ ด้านกิจกรรมเพื่อสังคม จตุพรเคยทำหน้าที่เป็นหัวหน้าผู้ฝึกสอนโครงการมูลนิธิไทยคม เอฟเอคัพ ฟุตบอลแคมป์ 2013 นอกจากนี้ได้ริเริ่มโครงการพัฒนาฟุตบอลเพื่อชุมชนมากว่าสิบปี ปัจจุบันเป็นโครงการ ThaiBev Football Academy ใน พ.ศ. 2557 จตุพรได้ทำหน้าที่คุมทีมยาสูบ-ศุลกากร เอฟซี ควบคู่กับฟุตบอลหญิงทีมชาติไทย ที่เข้าแข่งขันรายการฟุตบอลหญิงเอเชียนคัพ 2014 ณ ประเทศเวียดนาม เพื่อร่วมการคัดเลือกทีมสู่การแข่งฟุตบอลโลกหญิง 2015 ที่จัดขึ้น ณ ประเทศแคนาดาความสำเร็จความสำเร็จ. - ในฐานะผู้ฝึกสอนฟุตบอลหญิงทีมชาติไทย - เหรียญทอง ฟุตบอลในซีเกมส์ 2013 ที่มัณฑะเลย์ ประเทศพม่า</doc>
