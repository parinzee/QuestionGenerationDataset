<doc id="223957" url="https://th.wikipedia.org/wiki?curid=223957" title="เสกสรรค์ ศุขพิมาย">เสกสรรค์ ศุขพิมาย เสกสรรค์ ศุขพิมาย หรือ เสก โลโซ เกิดเมื่อวันที่ 7 สิงหาคม พ.ศ. 2517 เป็นนักร้อง, นักดนตรี, นักแต่งเพลงชาวไทย จังหวัดนครราชสีมา เป็นอดีตนักร้องนำวงโลโซ ก่อนที่ต่อมาจะแยกตัวออกมาเป็นศิลปินเดี่ยวประวัติ ประวัติ. เสกสรรค์ ภูมิลำเนาอยู่อำเภอโนนไทย จังหวัดนครราชสีมา และเป็นน้องสุดท้อง โดยมีพี่ชายแท้ๆ คือ อมร ศุขพิมาย หรือ แสน นากา เป็นอดีตนักร้องนำวงนากา จบการศึกษาระดับมัธยมศึกษาจากโรงเรียนวัดโคกหนองไผ่ ก่อนที่จะร่วมวงโลโซ ได้ตระเวนเล่นดนตรีอาชีพตามผับในหลายจังหวัด จนมามีผลงานอัลบั้ม โลโซไซตี้ ในนามวง โลโซ กับดนตรีแนวร็อกเนื้อหาฟังเข้าใจง่าย ซึ้งในช่วงนั้นถือได้ว่าเป็นศิลปินที่ขายฝีมือไม่ได้ขายหน้าตา ที่สามารถแจ้งเกิดได้ โดยมีเพลงดัง อย่าง ฉันหรือเธอที่เปลี่ยนไป ในปี พ.ศ. 2546 เสกประกาศหยุดพักวงโลโซ เพื่อไปเตรียมไปเรียนภาษาและดนตรีเพิ่มเติมที่ ลอนดอน ประเทศอังกฤษ หลังจากนั้นกลับมารับโฆษณาเครื่องดื่มบำรุงกำลัง M-150 ซึ่งจัดจำหน่ายโดย บริษัท โอสถสภา จำกัด และกลับไปลอนดอนอีกครั้งพร้อมกับครอบครัว โดยศึกษาด้านภาษาที่โรงเรียน the Hampstead School of English ในลอนดอนเป็นเวลา 6 เดือน ซึ่งเป็นคุณครูสอนภาษาอังกฤษของเสกในเวลานั้น เคยเขียนเล่าประสบการณ์ดังกล่าวให้กับหนังสือพิมพ์การ์เดียนของอังกฤษ และเขาเคยเป็นเหตุเสพยาเสพติดของตัวเอง เช่น ดื่มเหล้า เสพยาไอซ์ รวมไปถึงการทุ่มกีตาร์ในขณะเล่นคอนเสิร์ต และการทำร้ายร่างกายภรรยาของเสก โลโซ ด้านชีวิตส่วนตัวแต่งงานกับนางวิภากร ศุขพิมาย (กานต์) มีบุตร - ธิดารวม 3 คน คือ เสฎกานต์ (เสือ หรือ ไทกอร์), กรกวี (กวาง หรือ เดียร์), และน้องลอนดอน แต่ภายหลังเสกมีการเกิดปัญหาภายในครอบครัว จึงได้หย่าขาดจากกันเมื่อช่วงเดือนสิงหาคม พ.ศ. 2554 หลังสมรสกันมา 20 ปี ต่อมาเมื่อเสกออกมาจากโรงพยาบาลธัญญารักษ์ ที่เข้าไปทำการบำบัดยาเสพติด เสกได้จดทะเบียนสมรสกับกานต์อีกครั้ง และกลับมาอยู่กับครอบครัว ปัจจุบัน จดทะเบียนหย่าครั้งที่ 2 เมื่อเดือนกันยายน พ.ศ. 2557 เนื่องจากมีปัญหาเรื่องทะเลาะเบาะแว้งและทำร้ายร่างกายกันภายในครอบครัว ในปี พ.ศ. 2559 เสกสรรค์ได้คบหากับ ปภาดา โชติกวณิชย์ (แซนวิช) นักแสดงหญิงสังกัดช่อง 7 สี แต่ไม่ได้สมรสกัน และได้กำเนิดลูกชายที่ชื่อว่า พัฒนศักดิ์ ศุขพิมาย (ชื่อจริงในใบสูติบัตร ชื่อ ด.ช.จอมเก้า โชติกวณิชย์) หรือน้องลีออง เมื่อเดือนกรกฎาคม ปี พ.ศ. 2560 และได้ประกาศในเพจส่วนตัวเมื่อวันที่ 1 ตุลาคม พ.ศ. 2560 และต่อมาได้ประกาศคบหาดูใจกับ อภิสยา พัฒนวรทรัพย์ (อีฟ) เป็นรองอันดับ 1 มิสแม็กซิม Miss Maxim 2009 หลังจากอดีตภรรยา วิภากร ศุขพิมาย (กานต์) ได้ออกมาเปิดเผยกับสื่อเรื่องอื้อฉาวเรื่องอื้อฉาว. - เสก โลโซ เคยมีเรื่องข่าวอื้อฉาวการไป ตบบ้องหู น้อย วงพรู เหตุเพราะเคืองอีกฝ่ายสะบัดรองเท้าปลิวไปโดนตัวระหว่างทำการแสดงแล้วไม่ยอมขอโทษ น้อย วงพรู ที่สหรัฐอเมริกา เมื่อครั้งที่ทั้งคู่เดินทางไปแสดงโขนเรื่อง รามเกียรติ์ ตอน นางลอย นาฏกรรมแห่งรักแอนด์โรล ในงานมหกรรมดนตรี ของโรงละครชื่อดังในนครนิวยอร์ก เมื่อช่วงปลายเดือนกรกฎาคม พ.ศ. 2549 จนตกเป็นข่าวกระฉ่อนข้ามทวีปอยู่พักใหญ่ แต่ทั้งคู่ก็ได้เคลียร์กัน กลับมาเป็นเพื่อนกันเหมือนเดิม จนกระทั่งมีข่าวฉาวขึ้นมาอีกรอบ - เมื่อวันที่ ธันวาคม พ.ศ. 2554 มีข่าวการเผยแผร่ภาพของเสกในลักษณะที่คล้ายกับกำลังเสพยาเสพติดแพร่กระจายในทั่วโซเซี่ยลเน็ตเวิร์คอย่างมาก จนกระทั่งมีกระแสในด้านลบและกลายเป็นปัญหาอื้อฉาว เสกเลือกที่จะไม่โต้ตอบในกระแสหลัก แต่มีการโพสต์ข้อความและรูปภาพในเฟซบุ๊กส่วนตัวอย่างต่อเนื่อง พร้อมทั้งรับงานตามปกติ - การทำร้ายร่างกายของอดีตภรรยา พร้อมทั้งเปิดตัวแฟนสาวคนใหม่ อ้อม พรพิมล เทพพิชัย ซึ่งเป็นผู้จัดการส่วนตัวของเสก ภายหลังการแถลงข่าว เช้าวันต่อมาบริษัท จีเอ็มเอ็ม แกรมมี่ จำกัด (มหาชน) โดยนายกริช ทอมมัส ได้จัดแถลงข่าวพิเศษ จึงประกาศการยกเลิกสัญญากับทางค่ายเพลงของเสกในที่สุด - เมื่อวันเสาร์ ที่ 16 เมษายน พ.ศ. 2559 กรณีนางวิภากร หรือกานต์ ศุขพิมาย อดีตภรรยา ของ “เสก โลโซ” นายเสกสรร ศุขพิมาย ร็อกเกอร์ ชื่อดังโพสต์ภาพและข้อความในเฟซบุ๊ก สันนิษฐานว่าอดีตสามีทำร้ายร่างกายสาวหล่อ น.ส.ชนกชล บุญเพ็ง หรือ บี ลูกน้องคนสนิทของเธอต่อหน้า “น้องกวาง” ลูกสาวคนกลาง ทั้งที่พยายามห้ามปรามแต่ไม่เป็นผลจนทำให้เหยื่อบาดเจ็บกระดูกกรามหัก รอเช็กเลือดคั่งในสมอง เขียนข้อความว่า “ใครที่มีอำนาจพอที่จะลาก เสก โลโซ เข้าคุกได้ ช่วยที” เพราะถูกอีกฝ่าย คุกคามตลอด ครั้งที่แล้วให้ลูกน้องขับรถชนน้องชายคดียังไม่ไปถึงไหนเลย ล่าสุดมาทำร้ายลูกน้องคนสนิทบาดเจ็บสาหัส พร้อมระบุแจ้งความกับตำรวจ สน.ลาดพร้าวแล้ว โดยศาลได้ฟ้องเสกสรรค์ จำคุก 2 ปี 6 เดือน ปรับ 4,000 บาท แต่รับสารภาพลดโทษกึ่งหนึ่ง รอลงอาญา 2 ปี พร้อมบริการสังคม 3 ครั้ง และจ่ายค่าเสียหายให้คู่กรณีเป็นจำนวนเงิน 500,000 บาท - เมื่อวันที่ 28 ธันวาคม พ.ศ. 2560 เสกสรรค์ ได้ยิงปืนขึ้นฟ้าหลังจากเสร็จงานคอนเสิร์ตในงาน 250 ปี สมเด็จพระเจ้าตากสินมหาราช ที่จังหวัดนครศรีธรรมราช โดยปืนที่ยิงนั้นเป็นปืน 9 ม.ม. และชักปืนยิงขึ้นฟ้าทั้งหมด 10 นัด และยิงลงพื้นอีก 1 นัด โดยที่ไม่ชี้แจงจุดประสงค์ดังกล่าว โดยทางเสกสรรค์ได้ชี้แจงว่าที่ยิงปืนขึ้นฟ้ามาจากการคำสั่งของเจ้าอาวาสโดยกล่าวว่า ยิงสลุตถวายพระองค์ท่าน ด้วยความจงรักภักดี หลังจากแสดงคอนเสิร์ตการกุศลสิ้นสุดลง แต่ด้วยข่าวที่เกิดขึ้นทำให้เสก ถูกหมายจับข้อหา มีอาวุธปืน-กระสุนไม่ได้ รับอนุญาต พกพาโดยไม่มีเหตุอันควร ยิงปืน โดยใช่เหตุในเมือง หมู่บ้าน ชุมชน กระทั่งวันที่ 31 ธันวาคม ตำรวจได้ออกหมายค้นที่บ้านโดยเสกอยู่ในบ้านตลอด จนถูกรวบตัวหลังจากถูกจับกุม ได้ตรวจสารเสพติดผลปรากฏว่ามีปัสสวะสีม่วง ทำให้ถูกเพิ่มข้อหาเสพสารเสพติดและถูกจำคุกเพิ่มอีกจากคดีทื่ทำร้ายทอมเขาจำคุกในคืน วันที่ 2 มกราคม พ.ศ. 2561 ที่ สภ.พรหมคีรี แต่ว่ากานต์ วิภากร อดีตภรรยาได้นำเงินประกันตัวเสกสรรค์ เป็นจำนวนเงิน 150,000 บาท ในข้อหาขัดขวางการจับกุมและพกพาอาวุธปืน ก่อนควบคุมตัวกลับไปยัง สน.คันนายาว เพื่อรอประสานกับ สภ.พรหมคีรี จังหวัดนครศรีธรรมราช เพื่อดำเนินคดีต่อ ต่อมาเมื่อวันที่ 1 มกราคม พ.ศ. 2561 เสกสรรค์ถูกแจ้งข้อหาเพิ่มอีก 2 ข้อหา คือ มีอาวุธปืนหรือเครื่องกระสุนปืนไว้ในครอบครองโดยไม่ได้รับอนุญาต ต่อสู้ขัดขวางเจ้าพนักงาน หรือผู้ต้องช่วยเจ้าพนักงานตามกฎหมายในการปฏิบัติการตามหน้าที่ หลังขัดขวางการปฏิบัติหน้าที่ในการควบคุมตัว จนต้องใช้กำลังจากหน่วยอรินทราชเข้าควบคุมตัว และการตรวจผลปัสสวะสีม่วงได้พบว่า มีสารเมทแอมเฟตามีน อยู่ในกลุ่มยาเสพติดประเภทยาไอซ์หรือยาบ้า และสารเอ็มดีเอ็มเอ (Methylenedioxy methamphetamine) อยู่ในกลุ่มประเภทยาอี ทั้งนี้ สารเสพติดที่พบดังกล่าวอยู่ในกลุ่มยาเสพติดประเภทที่ 1 แต่หลังจากที่ปล่อยตัวเสก ได้โพสต์รูปงานเลี้ยงและถ่ายรูปกับเจ้าหน้าที่ตำรวจและข้าราชการที่เกี่ยวข้องกับได้รับดำเนินคดีที่เกิดขึ้น จนทำให้เกิดกระแสวิพากย์วิจารย์ขึ้นมาอีกครั้ง และจากการโพสต์นั้นทำให้ถูกสั่งย้ายด่วนในรูปภาพผลงานผลงานในนามวงโลโซอัลบั้มปกติผลงาน. ผลงานในนามวงโลโซ. อัลบั้มปกติ. - โลโซไซตี้ (พ.ศ. 2539) - Entertainment (พ.ศ. 2541) - Rock & Roll (พ.ศ. 2542) - Losoland (พ.ศ. 2544) - ปกแดง (พ.ศ. 2544)อัลบั้มพิเศษอัลบั้มพิเศษ. - Lo Society Bonus Tracks (พ.ศ. 2539) - Loso จักรยานสีแดง (พ.ศ. 2540) - Rock For Life (พ.ศ. 2542)ผลงานเดี่ยวอัลบั้มEPผลงานเดี่ยว. EP. - รักและสันติ (พ.ศ. 2557)ซิงเกิลซิงเกิล. - แม้เราต้องจากกัน - รักรู้ไหม - สายเลือดไทย - รวมดวงใจปลูกไทยเขียว - มนัส โนนุช - แม้เราต้องจากกัน - ใจสลายที่ราชประสงค์ - กล้าที่จะฝัน กล้าที่จะฝ่าฟัน - รักเธอจนวันตาย - ซาตาน feat. อัษฎาพร สิริวัฒน์ธนกุล - อ้อนวอน - อาจเป็นเพราะรักเธอ - ฉันเกิดในรัชกาลที่ 9 - ขาร็อคขาเลาะ feat. ลำไย ไหทองคำผลงานการแต่งเพลง ผลงานการแต่งเพลง. นอกจากการแต่งคำร้องในผลงานเพลงทั้งหมดของตัวเองแล้ว เสก โลโซ ยังได้แต่งคำร้องให้กับศิลปินคนอื่น ๆ ในสังกัดจีเอ็มเอ็มด้วย โดยมีนามปากกาอย่างเช่น ส. ศรีวรา, เสฎกานต์, กรกวี, วิภากร เช่น- อัสนี-วสันต์- คนหลายใจ - เบิร์ด ธงไชย- อย่ารักกันเลย - อย่าทำร้ายใจกัน - รู้ไหม (ว่าฉันคิดถึง) - อยากเป็นแฟนเธอ - แสน นากา- ดูถั่ว ดูถั่ว - นักร้องขาดรัก - เรารักประเทศไทย - OHO- (เก็บใจใส่) กุญแจ - Paper Jam- ไม่รักดี - พั้นช์ วรกาญจน์- ลืมฉันไปเสียเถอะ - แบล็กเฮด- อย่าเสียน้ำตา - ปฏิภาณ ปฐวีกานต์- รักรู้ไหม - รวมศิลปินแกรมมี่- คนขายฝันผลงานอัลบั้มพิเศษผลงานอัลบั้มพิเศษ. - อัลบั้ม "ลงเอย พี่น้องร้องเพลง อัสนี-วสันต์" วางแผง พ.ศ. 2543 สังกัด จีเอ็มเอ็ม แกรมมี่ - อัลบั้ม เบิร์ด-เสก (ร่วมกับ ธงไชย แมคอินไตย์) วางแผง 25 พฤษภาคม พ.ศ. 2547 สังกัด จีเอ็มเอ็ม แกรมมี่โฆษณาโฆษณา. - เครื่องดื่ม M-150 (2546 - 2550) - รถมอเตอร์ไซค์ Yamaha Nouvo (2548) - ซิมเพนกวิน Penguin เราและนาย (2560)ภาพยนตร์ภาพยนตร์. - ต้มยำกุ้ง (2548)คอนเสิร์ตอื่น ๆ อื่น ๆ. เสก โลโซ ใช้กีตาร์ Fender Stratocaster Richie Sambora Signature (สีครีม Inlay รูปดาว) มาโดยตลอดตั้งแต่อัลบัมแรกจนถึงปัจจุบันและเสกก็มีกีต้าร์รุ่นนี้อยู่หลายตัว นอกจากผลงานเพลงแล้ว เสก โลโซยังมีกิจการประเภทอื่นด้วย ได้แก่ เครื่องดื่มชูกำลัง, น้ำดื่ม, เบียร์, ร้านสะดวกซื้อ, โทรศัพท์มือถือ ภายใต้ชื่อของตัวเอง และเคยเข้าร่วมบริหารสโมสรฟุตบอลเพื่อนตำรวจเมื่อต้นปี พ.ศ. 2559 แต่ไม่สำเร็จเนื่องจากคลับไลน์เซนซิงไม่ผ่านเกณฑ์ จึงมาทำค่ายมวยในชื่อ "ส. โลโซ" และจัดศึก "โลโซ มวยไทย ไฟต์"</doc>
