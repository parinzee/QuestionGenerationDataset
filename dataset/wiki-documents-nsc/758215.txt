<doc id="758215" url="https://th.wikipedia.org/wiki?curid=758215" title="แฮนส์ เครสตีแยน กรัม">แฮนส์ เครสตีแยน กรัม แฮนส์ เครสตีแยน โยแอคิม กรัม (; 13 กันยายน ค.ศ. 1853 – 14 พฤศจิกายน ค.ศ. 1938) เป็นนักวิทยาแบคทีเรียชาวเดนมาร์ก เกิดที่กรุงโคเปนเฮเกน เขาเป็นบุตรของเฟรดเรก แทร์เคิล ยูลียุส กรัม กับลุยเซอ เครสตีแยเนอ รอว์ลอน กรัมเรียนที่โรงเรียนนครบาลโคเปนเฮเกนและช่วยงานศาสตราจารย์ยาเพทุส สเตนสโตรป ต่อมาเขาเรียนวิชาแพทย์ที่มหาวิทยาลัยโคเปนเฮเกน ในปี ค.ศ. 1884 กรัมพัฒนาวิธีย้อมสีกรัม ซึ่งเป็นวิธีจำแนกแบคทีเรียออกเป็น 2 กลุ่มใหญ่ วิธีนี้ยังคงใช้มาจนถึงปัจจุบัน ระหว่างปี ค.ศ. 1891–1900 เขาดำรงตำแหน่งศาสตราจารย์ด้านเภสัชวิทยาและต่อมาดำรงตำแหน่งศาสตราจารย์ด้านการแพทย์ กรัมเกษียณตัวเองในปี ค.ศ. 1923 และเสียชีวิตในปี ค.ศ. 1938</doc>
