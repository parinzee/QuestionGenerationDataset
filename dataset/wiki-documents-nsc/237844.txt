<doc id="237844" url="https://th.wikipedia.org/wiki?curid=237844" title="รายชื่อตัวละครในระเบิดเถิดเทิง">รายชื่อตัวละครในระเบิดเถิดเทิง นี่คือรายชื่อตัวละครและนักแสดง จากระเบิดเถิดเทิง ซึ่งมีดังนี้นักแสดงหรือตัวละครเก่าที่ปรากฏตัวจนถึงปัจจุบันนักแสดงหรือตัวละครเก่าที่ปรากฏตัวจนถึงปัจจุบัน. - เท่ง เถิดเทิง (2539 - ปัจจุบัน) รับบทเป็นตัวละคร ดังต่อไปนี้ เท่ง (2539 - 2555 ,2561 - ปัจจุบัน) ในระเบิดเถิดเทิง , ระเบิดเถิดเทิง รุ่น 3 , ระเบิดเถิดเทิง ลั่นทุ่ง ,ระเบิดเถิดเทิง ซอยข้าใครอย่าแตะ- โหน่ง ชะชะช่า (2541 - ปัจจุบัน) รับบทเป็นตัวละคร ดังต่อไปนี้ โหน่ง (2541 - 2555 ,2561 - ปัจจุบัน) ใน ระเบิดเถิดเทิง , ระเบิดเถิดเทิง รุ่น 3 , ระเบิดเถิดเทิง ลั่นทุ่ง ,ระเบิดเถิดเทิง ซอยข้าใครอย่าแตะ ลูกน้องเท่ง เป็นคู่หูคู่ใจและทำอะไร ๆ ด้วยกันอยู่เสมอ มีวลีติดปากว่า "ฮะโหน่งมาแว้ว!" ปัจจุบันได้แต่งงานกับแก้ว คู่หมั้นที่หมั้นกันหลายปี กำลังหาทางเลิกกับแก้วให้ได้ แต่ทุกวันนี้ยังต้องขอเงินจากเมียใช้ประจำ เดิมทีเป็นนักเลง แต่หันมาเอาดีเป็นช่างตัดผมข้างร้านขายหนังสือของเฉื่อย ต่อมาได้เป็นลูกบุญธรรมของตุ่ม เมียเก่าของเท่ง เท่งจึงเป็นทั้งพ่อบุญธรรมและลูกพี่ ต่อมาโหน่งทำอาชีพเป็นนักแสดงตัวประกอบ แต่ชอบอวดว่าเป็นนักแสดงชื่อดัง บางครั้งโหน่งก็มีอาการเกย์แตกชอบพูดแทะโลมเท่ง เช่น "เท่งโตเร็วนะเราน่ะ" แล้วก็ลวนลาม บางครั้งก็ต่อยท้องเท่งพาขึ้นห้อง หรือไม่ก็จะลวนลามลูกเกลี้ยง โดยจะพูดว่า "เกลี้ยงโตเร็วดีนี่" หรือแอบดูลูกเกลี้ยงอาบน้ำ โดยเท่งมักจะพูดว่า "เฮ้ย นั่นหลานนะไอ้นี่หลานก็ไม่เว้น" โหน่งมักจะหาทางจับบัวไรทำเมีย แต่ก็ไม่สำเร็จ 5 ปีผ่านไป โหน่งได้เลิกกับแก้ว แล้วมาอาศัยอยู่กับเท่งและพ่อมหาแทน และพยายามลบคำสบประมาทที่ว่า "อีกไม่นานก็ต้องง้อเมียกิน" แต่ภายหลังกลับมาคืนดีกันโดยมีเงื่อนไขของผู้ใหญ่ว่าต้องการหลานของผู้ใหญ่และให้แก้วมีลูก ภายหลังได้หนีตามไปอยู่กับเท่ง ที่บ้านลั่นทุ่ง เมื่อมาถึงหมู่บ้านลั่นทุ่ง โหน่งยังคงรู้สึกคิดถึงแก้วอยู่และต้องมารับชะตากรรมที่เกิดจากการกระทำของเท่งที่ล่วงรู้ความลับของทองคำในพระพุทธรูป ทำให้โหน่งรู้สึกกลัวกับการที่หนีมาอยู่ที่หมู่บ้านลั่นทุ่ง อย่างไรก็ตามโหน่งได้ไปเดินทางไปยังประเทศอินเดียเป็นเวลา 5 วันเนื่องจากไปหาบุญโดยที่เท่งไม่รู้เรื่องและกลับมาในช่วงปีใหม่ ท้ายที่สุดโหน่งได้ตามเท่งกลับไปอยู่ที่ซอยเถิดเทิงเหมือนเดิม ในระเบิดเถิดเทิงซอยข้าใครอย่าแตะ โหน่งได้ตามเท่งกลับมายังซอยเถิดเทิง โหน่งตามหาแก้ว อดีตแฟนจนเจอตัว และง้อขอคืนดีกับแก้ว แต่แก้วกลับไม่ยอมคืนดีด้วย จ.ส.อ.โหน่ง (จ่าโหน่ง) (2555 - 2558) ใน ระเบิดเที่ยงแถวตรง อดีตทหารครูฝึกหมาทหาร แต่ถูกพักราชการทหารเพราะแอบขโมยอาหารหมากลับบ้าน มีความสามารถในการดมกลิ่น และบอกได้หมดว่าเป็นกลิ่นอะไรยกเว้นกลิ่นตัวของตัวเองที่ไม่เคยได้กลิ่น ในตอน "จุดเริ่มต้นของความสำเร็จ" จ่าโหน่งได้เลื่อนขั้นเป็นครูฝึกแล้ว และจ่าโหน่งกลายเป็นครูฝึกครั้งที่ 2 แทนจ่าเท่งอีกด้วย อาโหน่ง (2558 - 2559) ใน ระเบิดเถิดเทิงสิงโตทอง ลูกชายคนสุดท้องของอากงเล้ง ลักษณะนิสัย เชื่อคนง่าย, ขี้สงสาร ทำให้ถูกหลอกประจำ เคยคบกับเซลฟี่ แต่ต่อมาถูกบอกเลิกเพราะอาเท่งบังคับให้เซลฟี่ไปกินข้าวกับเสรี แหนม (2559 - 2560) ใน ระเบิดเถิดเทิงแดนเซอร์ทะลวงไส้ กระเทยแดนเซอร์หญิงในร่างใหญ่ยักษ์ แต่เขากลับใจมาเป็นผู้ชายเต็มตัว ด่าง (2560-2561) ใน ระเบิดเถิดเทิงแดร็กคูล่าหารัก เป็นลูกสมุนหรือคู่ใจของท่านแดร็กคูล่าที่เปรียบตัวเองเป็น มนุษย์หมาป่า เขาตามท่านแดร็กคูล่า และร่วมทำโรงแรมที่ถนนข้าวสารกับแดร็กคูล่าเช่นกัน ด่างคุมตัวเองไม่ได้ถ้าเห็นวงกลมสีเหลืองลักษณะคล้ายพระจันทร์ เพราะจะทำให้นิสัยของมนุษย์หมาป่าออกมาทันที ด่างเคยออกมาจากโรงแรมเพราะโกรธท่านแดร็กที่ชอบด่าและต่อว่าเขา แต่ท่านแดร็กก็ให้ด่างกลับมาอยู่ที่โรงแรมอีกครั้งหนึ่ง- ส้มเช้ง สามช่า (2546-2555 ,2561 - ปัจจุบัน) รับบทเป็นตัวละคร ดังต่อไปนี้ แก้ว (2546-2553 ,2561 - ปัจจุบัน) ในระเบิดเถิดเทิง, ระเบิดเถิดเทิง รุ่น 3 ,ระเบิดเถิดเทิง ซอยข้าใครอย่าแตะ เป็นคนจังหวัดสุพรรณบุรี มีนิสัยซื่อแต่โง่ หน้าตาขี้เหร่ แก้วแอบชอบและรักโหน่งมากเนื่องจากต้องการมีลูกกับโหน่งให้ได้ แต่โหน่งกลับไม่ชอบด้วยเพราะหน้าตาของแก้ว แต่ต่อมาโหน่งก็ยอมคบและแต่งงานกับแก้วเพราะจะได้เกาะเมียกิน แต่เดิมแก้วเป็นทั้งเพื่อนและลูกจ้างของหงส์ซึ่งเป็นหลานสาวของเจ๊หม่ำ แก้วแอบชอบโหน่งตั้งแต่ที่แก้วยังเป็นลูกจ้างร้านของหงส์ ต่อมาหงส์ได้แต่งงาน แก้วจึงมาอาศัยอยู่กับตุ่มและเต่า ต่อมาแก้วได้แต่งงานกับโหน่งและได้ทำกิจการหอพักหญิงในซอย (โดยแต่เดิมเป็นร้านเสริมสวยของตุ่มและเต่า) สาเหตุเนื่องจากได้ซื้อเครื่องซักผ้ามาเกินจำนวน จึงเปิดกิจการหอพักหญิงที่ชื่อว่า "หอพักคู่รักใหม่" เพื่อให้คุ้มค่ากับการที่ซื้อเครื่องซักผ้ามาเกินจำนวน ต่อมาแก้วกลับมาเปิดร้านขายของซึ่งเป็นร้านเดิมของเจ๊หม่ำและเฮียซ้ง เนื่องจากโหน่งนำโฉนดหอพักไปกู้เงินเฮียซ้งแล้วไม่มีเงินไปใช้หนี้ ปัจจุบัน แก้วเลิกกับโหน่ง เนื่องจากต้องการให้โหน่งมีความสุขและเป็นเจ้าของร้านกาแฟหน้าปากซอย (ร้านเจ๊หม่ำเดิม) ในระเบิดเถิดเทิง รุ่น3 นั้น เมื่อโหน่งรู้ว่าแก้วกำลังจะแต่งงานใหม่โดยที่พ่อของแก้วพาลูกเขยคนใหม่มาโหน่งจึงได้พิสูจน์ให้พ่อของแก้วอีกครั้งว่าตนไม่ได้ทิ้งแก้วและยังรักแก้วอยู่จนทำให้พ่อของแก้วกลับมาใจอ่อนอีกครั้งและยอมรับโหน่งเป็นลูกเขยอีกครั้งจนในที่สุดโหน่งและแก้วกลับมารักดังเดิม ในระเบิดเถิดเทิงซอยข้าใครอย่าแตะ แก้วได้มาเปิดร้านอาหารอยู่ในพลาซ่าของเสี่ยหมี และแก้วมีหน้าตาที่สวยขึ้นกว่าเดิม ไม่ขี้เหร่แล้ว ทำให้โหน่งต้องตามมาง้อขอคืนดีอีกครั้ง แต่แก้วไม่ยอมคืนดีด้วย มะขวิด(2553-2555) ใน ระเบิดเถิดเทิง ลั่นทุ่ง ป้าของมะนาวและมะตูม เป็นคนปากจัด เกลียดผู้ชายเมื่อเห็นผู้ชายเข้ามาในร้านเนื่องจากมะขวิดเคยถูกสามีทิ้งทำให้เกิดความฝังใจขึ้นมา จะต้องเอาปืนไล่ยิงเป็นประจำ และยังไม่ชอบได้ยินคำว่า "ผู้" อีกด้วย (เช่น หอยแมลงภู่,ชมพู่,ต้นพู่ระหงส์) แต่ภายหลังได้รู้ว่ามะตูมและมะนาวได้เริ่มคบกับผู้ชายเลยยอมให้เพื่อความเชื่อใจ หลังจากที่ป้ามะขวิดถูกโจรเก้านิ้วลักพาตัวไปเรียกค่าไถ่แล้วจุดไฟเผากุฏิ แล้วขุนช่วยป้ามะขวิดออกมา ป้ามะขวิดก็ใจอ่อน ยอมให้มะตูมกับขุน และมะนาวกับทอง ได้แต่งงานกัน- พริมรตา เดชอุดม (2557-2558 , 2561 - ปัจจุบัน) รับบทเป็นตัวละคร ดังต่อไปนี้ เอ๋ (2557-2558) ใน ระเบิดเที่ยงแถวตรง เป็นเจ้าของที่เช่าร้านอาหารคนใหม่แทนเจ้าของร้านอาหารคนเก่า (คุณนายแพรว และ น้อยหน่า) เป็นคนที่ชอบหว่านเสน่ห์กับ จ่าเท่ง จ่าโหน่ง เอ๋เดินเข้ามาที่สนามฝึกเพื่อมากระจายข่าวร้านก๋วยเตี๋ยวที่ตัวเองพึ่งเปิดกิจการที่ตลาด แต่เพราะความสวยที่โดดเด่น ดึงดูสายตาหนุ่มๆ จ่าโหน่งโชว์รวยทันที ตะโกนบอกน้องๆทหารว่าจะเลี้ยงฟรี จ่าเท่งยอมไม่ได้ เอาอำนาจสั่งการลูกน้องข่ม เรื่องร้านก๋วยเตี๋ยว เลม่อน (2561-ปัจจุบัน) ใน ระเบิดเถิดเทิงซอยข้าใครอย่าแตะ เลขาส่วนตัวของเสี่ยหมี เธอหน้าตาดีและสวยทำให้มีผู้ชายหลายคนต้องแอบชอบและหลงรักเธอ โดยเฉพาะเท่งนักแสดงหรือตัวละครในปัจจุบัน นักแสดงหรือตัวละครในปัจจุบัน. นักแสดงชุดปัจจุบันของระเบิดเถิดเทิง มาจาก ระเบิดเถิดเทิงซอยข้าใครอย่าแตะ โดยมีนักแสดง ดังนี้- กรกันต์ สุทธิโกเศศ รับบท บูม หนุ่มสุดเนิร์ด, พระเอกของซิทคอมเรื่องนี้ และเป็นหลานของเฉื่อย ชอบในการประดิษฐ์สิ่งของสิ่งที่แปลกๆเหมือนเฉื่อย พักอยู่บ้านของพ่อมหากับบัว มีเท่งเป็นแรงบันดาลใจ แอบชอบพะแนง แต่ไม่กล้าบอกเธอ- วรัฐฐา อิมราพร รับบท พะแนง สาวสวยนิสัยห้าวก๋ากั่น, นางเอกของซิทคอมเรื่องนี้ และเป็นลานของแก้ว เธอไม่ชอบให้ชายใดมาจีบเธอ เป็นเพื่อนกับบูมทั้งที่ไม่รู้ว่าบูมชอบเธออยู่- โรเบิร์ต สายควัน รับบท เสี่ยหมี เจ้าของพลาซ่าในซอยเถิดเทิง ผู้ที่มีบุคลิกการแต่งตัวที่ดีแต่ตรงข้ามกับหน้าตาและนิสัยของตนเอง โดยเฉพาะเลม่อน เขาต้องการซื้อที่ดินและบ้านของพ่อมหาเพื่อทำลานจอดรถในพลาซ่าของตน แต่พ่อมหาไม่ยอมขายให้ จึงเกลี้ยกล่อมขอให้เท่งซึ่งเป็นลูกบุญธรรมของพ่อมหาให้ขายที่ดินและบ้านให้ โดยเท่งยอมที่จะขายให้กับเสี่ยหมี แต่บัว เจ้าของบ้านพ่อมหาไม่ยอมขาย จนเกิดเป็นเรื่องเป็นราวขึ้น- ธนัชพันธ์ บูรณาชีวาวิไล รับบท บัว เจ้าของบ้านของพ่อมหาในปัจจุบัน เป็นพี่น้องของบูม มีบุคลิกขึ้นๆลงๆเพี้ยนๆเสมอ และเป็นคู่กัดไม่ถูกกับเท่ง เนื่องด้วยเท่งต้องที่จะขายที่บ้านของพ่อมหาให้เสี่ยหมี แต่บัวไม่ยอมและไม่เซ็นสัญญาขายบ้านให้- นารา เทพนุภา รับบท สปอยล์ ลูกสาวของเสี่ยหมี มีนิสัยคุณหนู ขี้เหนียวเอาแต่ใจ เป็นเด็กสาวอินเทรนด์ ชอบโซเชียล และยังชอบบูม ถึงขั้นประกาศว่าตนเป็นเพื่อนใหม่ของบูมกับพะแนงนักแสดงหรือตัวละครที่ไม่ปรากฏตัวแล้วนักแสดงที่มีตัวละครในระเบิดเถิดเทิง มากกว่าหนึ่งตัวนักแสดงหรือตัวละครที่ไม่ปรากฏตัวแล้ว. นักแสดงที่มีตัวละครในระเบิดเถิดเทิง มากกว่าหนึ่งตัว. - เด๋อ ดอกสะเดา (2540-2555 /2558-2559) รับบทเป็นตัวละคร ดังต่อไปนี้ พ่อมหา (2540-2555) ในระเบิดเถิดเทิง, ระเบิดเถิดเทิง รุ่น 3,ระเบิดเถิดเทิง ลั่นทุ่ง พ่อบุญธรรมของเท่ง ในอดีตพ่อมหามีชื่อเดิมว่า "เสือเผ่น" เป็นคนธรรมะธรรมโม ชอบเข้าวัดเข้าวา มีตำแหน่งเป็นมัคนายกของวัดประจำซอยเถิดเทิง ปัจจุบันทำกรอบพระถือว่าเป็นรายได้หลักของครอบครัว พ่อมหามีนิสัยชอบขี้ลืมอย่างมาก เนื่องจากอายุมาก พ่อมหาไม่ถูกกับเฮียซ้ง เพราะหาว่าเฮียซ้งเป็นคนขี้โกง ชอบเรียกชื่อเฮียซ้งผิดบ่อย ๆ เป็น กิม พ่อมหาได้หาทางกำจัดไล่เฮียซ้งออกจากซอยเถิดเทิงอยู่หลายครั้ง แต่ก็ไม่สำเร็จ แต่ตอนหลังๆมาพ่อมหาและเฮียซ้งก็คืนดีกัน แต่เดิมพ่อมหาเคยขายยาดองอยู่ริมสะพานภายในซอยเถิดเทิงชื่อร้าน มหายาดอง แต่ต่อมาได้ย้ายมาข้างร้านหนังสือเฉื่อย พ่อมหาได้ออกจากซอยเถิดเทิงตามเท่งโหน่ง มาที่บ้านลั่นทุ่งด้วยอันเนื่องจากพ่อมหามีส่วนเกี่ยวข้องกับทองคำที่ซ่อนอยู่ในพระพุทธรูป และอาศัยอยู่ที่นั่น ในระเบิดเถิดเทิงซอยข้าใครอย่าแตะ พ่อมหาถูกเสี่ยหมี ขอซื้อที่ดินและบ้านหลายครั้ง เพื่อทำเป็นลานจอดรถในพลาซ่าของตน แต่พ่อมหาไม่ยอมขายให้ และได้สั่งบัว เจ้าของบ้านพ่อมหาคนปัจจุบัน ว่าเมื่อเท่งกลับมาแล้วให้เรียกทนายความมาอ่านสัญญาเกี่ยวกับที่ดินและบ้านที่พ่อมหาได้ทำไว้ ก่อนที่จะไปแสวงบุญที่ประเทศอินเดีย เหลียง (2558-2559) ใน ระเบิดเถิดเทิงสิงโตทอง อดีตสามีของหงส์ฟ้า มีลูกสาวด้วยกันคือ เหมย ปัจจุบันได้เลิกรากันและไปเป็นคนเฝ้าศาลเจ้าพ่อสิงโต- บริบูรณ์ จันทร์เรือง (2553-2558 /2558-2559 /2560-2561) รับบทเป็นตัวละคร ดังต่อไปนี้ ทอง (2553 - 2555) ใน ระเบิดเถิดเทิง ลั่นทุ่ง นักเลงประจำหมู่บ้านลั่นทุ่ง มีนิสัยโอ้อวด เป็นลูกของตาเพชร เจ้าของตลาดในหมู่บ้านลั่นทุ่ง เขามักถูกล้อว่าเตี้ยอยู่เสมอ แอบชอบมะนาวตั้งแต่แรกเห็น แต่มะนาวไม่มีใจให้กับเขาเลยสักนิด แต่ทองก็ไม่ทิ้งความพยายาม จนมะนาวใจอ่อนยอมหมั้นด้วยในตอน เดอะ บอดี้การ์ด ปัจจุบันได้แต่งานกับมะนาว ภายหลังทองได้ตามเท่งและโหน่งจากบ้านลั่นทุ่งไปซอยเถิดเทิง แต่โดนพวกตำรวจไล่ออกจากซอยเถิดเทิงซะก่อน ปัจจุบันทองตามตาเพชรไปอยู่ที่ต่างประเทศ จ.ส.อ.ยอดชาย (จ่ายอร์ช) (2555 - 2558) ใน ระเบิดเที่ยงแถวตรง เจ้าของร้านขายอาหารในตลาด เป็นนายหน้าค้าความผิดทุกอย่าง ทำเพื่อเงินได้ทุกเรื่อง และจะคอยสร้างความวุ่นวายให้ทหารในหน่วยรบพิเศษคอยแก้ไขอยู่เสมอ ยอร์ชอาศัยอยู่กับน้องสาว เพราะพ่อแม่เสียไปแล้ว ตั้งแต่ตอนทหารใหม่ยอร์ชเข้าร่วมในกองพันทหารค่ายกระสุนดินดำด้วยความมือไวหยิบฉกสิ่งของจากคนอื่นได้โดยที่เจ้าตัวไม่รู้ตัว แอบแต่งงานกับพยาบาลสมหญิง ปัจจุบันยอร์ชเป็นผู้ช่วยของจ่าเท่ง และในปัจจุบันนี้ พลยอร์ชได้รับเลื่อนตำแหน่งจาก พลทหาร เป็น จ่าสิบตรี หรือ จ่ายอร์ช และ ตอน ภารกิจลับสุดยอด ยอร์ชได้ปลอมตัวเป็นชาวต่างชาติ ค้าอาวุธ-ปืน ข้ามชาติ ร่วมกับเสี่ยเจ๋ง และ จ่าเท่ง เสรี (2558 - 2559) ใน ระเบิดเถิดเทิงสิงโตทอง เป็นคนขับรถคนใหม่ของตระกูลซ้อง แต่มีนิสัยชอบตะโกนเสียงดัง และ ชอบใช้กำลังคบกับเซลฟี่ แต่ต่อมาถูกเซลฟี่บอกเลิกคบเพราะนิสัยของเสรีเอง ทิม บล็อกเกอร์ (2560 - 2561) ใน ระเบิดเถิดเทิงแดร็กคูล่าหารัก ชาวต่างชาติรีวิวเรื่องท่องเที่ยวที่มาพักที่โฮสเทลและติดอันดับลูกค้าเจ้าปัญหาของที่นี่เป็นที่สุด เพราะไม่พอใจในการบริการของโฮเทลนี้(และเป็นคู่ปรับของแดร็กคูล่า) และอยากจะออกจากโฮเทล แต่ก็ต้องเปลี่ยนใจอยู่ต่อเมื่อได้มาเจอกับมินอา ไกด์สาวเกาหลี ทิมได้ถูกคำสาปจนทำให้เขาต้องกลายเป็นแวมไพร์ ต่อมา ทิมก็ได้ร่วมหลับนอนกับแซนดี้อย่างไม่ได้ตั้งใจ จนทำให้แซนดี้ตั้งครรภ์ ทิมเคยตายเพราะแสงอาทิตย์เนื่องจากปกป้องชีวิตของแซนดี้และลูกในครรภ์ของเธอจากแวมไพร์ในคราบแม่บ้านของโรงแรม ก่อนที่ยมบาลจะให้วิญญาณของทิมเข้าร่างของเขาเพื่อกลับมาพบแซนดี้อีกครั้ง ทิมใช้พลังของเขาในการช่วยผู้อื่นหลายครั้ง และยังเคยขอแซนดี้แต่งงานอีกด้วย- ดีใจ ดีดีดี (2543-2549 /2559-2560) รับบทเป็นตัวละคร ดังต่อไปนี้ เต่า(2543 - 2549) ใน ระเบิดเถิดเทิง เพื่อนสนิทของตุ่มและคุณนายสะอาด ทำกิจการร้านเสริมสวยที่ชื่อว่า เต่า ซาลอน โดยร่วมหุ้นกับตุ่ม ปรากฏตัวครั้งแรกในตอน ทำเลทอง เต่ามีนิสัยคล้ายเจ๊หม่ำ ตอนแรกเธอเป็นโสด แอบชอบเท่งแฟนของตุ่มมาอยู่พักหนึ่ง ต่อมาได้คบกับหมวดยุ้ย ตำรวจที่ซอยเถิดเทิง แต่ก็ได้เลิกกันไป เต่าได้อุ้มบุญท้องแทนตุ่ม และคลอดลูกเกลี้ยงออกมา เต่าจึงอยู่ในสถานะแม่บุญธรรมของลูกเกลี้ยง เต่าได้ออกจากซอยเถิดเทิงไปพร้อมกับแฟนหนุ่มคนใหม่ซึ่งได้รู้จักและคบหาดูใจกันผ่านทางอินเทอร์เน็ตไปอยู่ที่สหรัฐอเมริกา ปัจจุบันเต่าตามไปอยู่กับตุ่มที่ยุโรปแล้วและบางครั้งจะกลับมาที่ซอยเถิดเทิงเพื่อมาหาลูกเกลี้ยงและตามหาเพชรในตู้เซฟที่ตุ่มทิ้งเอาไว้ที่ซอยเถิดเทิง เจ๊หอยทอด (2559-2560) ใน ระเบิดเถิดเทิงแดนเซอร์ทะลวงไส้ เจ้าของร้านโชว์ห่วย ที่รวยแต่ขี้งก เป็นภรรยาของอำนาจ- เอกพันธ์ บรรลือฤทธิ์ (2540 /2549) รับบทเป็นตัวละคร ดังต่อไปนี้ ทึ้ง(2540) ใน ระเบิดเถิดเทิง ปรากฏตัวครั้งแรกในตอน ผู้โชคดี มีนิสัยซื่อ เดิมเป็นคนจัดฉากลิเก และเป็นผู้รับเหมา ต่อมาได้เป็นลูกน้องของทุ๊ยและลูกพี่ของเท่ง แต่ออกจากซอยเถิดเทิงเนื่องจากไปประเทศอังกฤษเนื่องจากทายผลฟุตบอลถูก ครูน้ำหวาน(2549) ใน ระเบิดเถิดเทิง เป็นคุณครูคนใหม่ของโรงเรียนเถิดเทิงวิทยา อยู่บ้านเช่าข้าง ๆ กับร้านเจ๊หม่ำ ปัจจุบันลาออกจากโรงเรียนไปแล้ว- จาตุรงค์ มกจ๊ก (2541 /2557 /2558-2559) รับบทเป็นตัวละคร ดังต่อไปนี้ กิมหยง (2541) ใน ระเบิดเถิดเทิง เพื่อนของเจ๊หมํ่า ปรากฏตัวเพียง 4-5 ตอนเท่านั้น เสี่ยเจ๋ง (2557) ใน ระเบิดเที่ยงแถวตรง เจ้านายของจ่าเท่ง ทำธุรกิจร้านค้าและธุรกิจส่วนตัว รวมถึงเป็นผู้บงการด้านคดีค้าอาวุธ-ปืนข้ามชาติ แต่สุดท้ายตนเองและลูกน้องถูกจับไปดำเนินคดี เฮียฮง (2558-2559) ใน ระเบิดเถิดเทิง สิงโตทอง ลูกชายคนโตของอากงเล้ง ชอบสร้างเรื่องให้ครอบครัวปั่นป่วนประจำ มีนิสัยเจ้าเล่ห์ เห็นแก่ตัว ทำทุกอย่างเพื่อหวังจะเอามรดกของอากงเล้งมาเป็นของตน- นงค์ เชิญยิ้ม (2559 - 2561) รับบทเป็นตัวละคร ดังต่อไปนี้ อำนาจ(2559 - 2560) ใน ระเบิดเถิดเทิงแดนเซอร์ทะลวงไส้ สามีเจ๊หอยทอด พ่อบ้านใจกล้าที่โดนเจ๊หอยทอดด่าทุกวัน จ่าจ๋า(2560 - 2561) ใน ระเบิดเถิดเทิงแดร็กคูล่าหารัก นายตำรวจชั้นผู้น้อย ประจำการในถนนข้าวสาร ซึ่งเคยถูกวิญญาณของทิมเข้าสิงร่างเพื่อให้ทิมได้สื่อสารกับแซนดี้มาแล้ว ต่อมา จ่าจ๋าก็ถูกลินคอร์นกัด จนกลายเป็นแวมไพร์นักแสดงหรือตัวละครจาก ระเบิดเถิดเทิง นักแสดงหรือตัวละครจาก ระเบิดเถิดเทิง. "ดูบทความหลักที่ ระเบิดเถิดเทิง- เจ๊หม่ำ แสดงโดย หม่ำ จ๊กมก (2539-2546 ,2552) ภรรยาของอาโกว เจ้าของร้านชำ นิสัยโหดร้าย ปากจัด ทำให้ใคร ๆ ต่างเกรงกลัว และมักเบี้ยวค่าเช่าร้านกับประสิทธิ์เป็นประจำ เจ๊หม่ำได้สาบานกับอาโกว หากชกมวยแล้วชนะก็จะพาไปเที่ยวรอบโลก และก็เป็นอย่างนั้นจริงๆ เจ๊หม่ำจึงจำต้องออกจากซอยเถิดเทิงพร้อมกับอาโกวไปเที่ยวรอบโลก แต่ทว่าอาโกวได้ทิ้งเจ๊หม่ำระหว่างทาง ทำให้เจ๊หม่ำเสียใจช็อคจนกลายเป็นคนบ้าอาละวาด สติไม่ดีที่สนามบินในเมืองไทยฝั่งขาเข้า และมักคิดเพ้อถึงอาโกว สามีของตนเอง ปัจจุบันรักษาอาการทางจิต อยู่ในโรงพยาบาลประสาทแห่งหนึ่ง ในตอน เจ๊หม่ำ คัมแบ๊ก เท่งโหน่งได้หาทางช่วยเหลือเจ๊หม่ำหนีออกจากโรงพยาบาลประสาท แต่สุดท้ายก็ถูกหมอจับเข้าไปในโรงพยาบาลเหมือนเดิม ในระเบิดเถิดเทิงตอน เจ๊หม่ำ รีเทิร์น มีชายที่ชื่อว่า หัก เขาต้องการขอมวลสารในซอยเถิดเทิงจากพ่อมหาไปให้หลวงพ่อ แต่เนื่องจากเขามีหน้าตาเหมือนเจ๊หม่ำมาก จึงถูกพ่อมหาใช้ให้แต่งตัวเป็นเจ๊หม่ำ เพื่อหลอกเฮียซ้งให้ออกจากซอยเถิดเทิง แต่สุดท้ายก็ถูกเฮียซ้งจับได้เสียก่อน- อาโกว แสดงโดย สุรกิจ เย็นชัยพฤกษ์(เป๋อ จ๊กมก) (2539-2546) สามีของเจ๊หม่ำ มาจากเมืองจีน อาโกวมักจะถูกเจ๊หม่ำดุด่าอยู่เป็นประจำ หากไม่ทำงานตามที่เจ๊หม่ำสั่ง อาโกวทำกาแฟและโอเลี้ยงขายที่ร้านของตนเองกับเจ๊หม่ำ ปัจจุบันได้ออกจากซอยเถิดเทิงไปพร้อมกับเจ๊หม่ำ เนื่องจากชนะการชกมวยพร้อมกับคำสาบานที่จะไปเที่ยวรอบโลกด้วยเข็นรถซาเล้ง แต่อาโกวดันทิ้งเจ๊หม่ำไประหว่างการเดินทางรอบโลก เป็นเหตุให้เจ๊หม่ำกลายเป็นบ้า เสียสติ- สะอาด ณ แมนยู แสดงโดย หนู คลองเตย (2539-2541 ,2542) คนในซอยนิยมเรียกว่า คุณนายสะอาด เจ้าของบ้านเช่าในซอยเถิดเทิง เป็นเศรษฐีนีที่รวยคนหนึ่งในซอยเถิดเทิงและเป็นคนคุมซอยเถิดเทิง คุณนายสะอาดมีนิสัยคล้ายคลึงกับเจ๊หม่ำแต่โดยรวมมีความใจดีมากกว่าเจ๊หม่ำ ภายหลังคุณนายสะอาดได้ออกจากซอยเถิดเทิงเนื่องจากป่วยหนักจนต้องเข้าโรงพยาบาล และย้ายการรักษาไปที่อื่นพร้อมกับเดินทางไปอยู่ต่างประเทศ จึงได้ให้ตุ่ม เพื่อนสนิทในวัยเรียน และประสิทธิ์มาดูแลงานของตนแทน และในตอน คุณนายกลับมาแล้ว(2542) คุณนายสะอาดได้ปลอมตัวเป็นยาจกมายังซอยเถิดเทิง เพื่อดูการทำงานของประสิทธิ์- ทุ๊ย แสดงโดย เกียรติ กิจเจริญ (2539-2540) หัวหน้านักเลงคุมซอยเถิดเทิงที่เท่งนับถือ ปัจจุบันอาศัยอยู่ที่ ประเทศอังกฤษ เนื่องจากถูกรางวัลชิงโชคจากการส่งฉลากน้ำพริกตราแม่เพ็ชรทายได้ตั๋วเครื่องบินแต่ว่าได้เพียงขาไปอย่างเดียวไม่มีขากลับแถมต้องทำงานใช้หนี้ฝรั่งปรากฏตัวครั้งสุดท้ายในตอน ลาก่อนพี่ทุ๊ย ปรากฏตัวอีกครั้งในตอน เพราะคิดถึงจึงกลับมา(ทุ๊ย) เขาได้กลับมาที่ซอยเถิดเทิงเพื่อพบทุกคนในซอยเถิดเทิงและอยากมาช่วยเปลื่ยนแปลงในซอยเถิดเทิงจนทำให้ทุกคนไม่พอใจเกิดมีปัญหากันจนในที่สุดเขาก็ได้กลับเป็นทุ๊ยคนเดิมและกลับไปยังที่อังกฤษ- ตุ่ม แสดงโดย แดนนี่ ศรีภิญโญ (2541-2549) ภรรยาเก่าของเท่ง เป็นเศรษฐีนีประจำซอยเถิดเทิง เพื่อนสนิทของคุณนายสะอาด หลังจากที่คุณนายสะอาดเข้าโรงพยาบาลและย้ายออกจากซอยเถิดเทิงไปในเวลาต่อมา ทำให้ตุ่มไม่ได้มีโอกาสพบปะคุณนายสะอาดเลยสักครั้ง แม้จะเป็นเศรษฐีนีเหมือนกับคุณนายสะอาด แต่นิสัยใจดีและมีเหตุผลในการตัดสินใจที่รอบคอบกว่า แต่เดิม ตุ่มได้เข้ามาซอยเถิดเทิงมาเพื่อเก็บค่าเช่าที่ในซอยเถิดเทิงแทนคุณนายสะอาดผู้เป็นเพื่อนสนิท ต่อมาได้ช่วยเหลือคนในซอยเถิดเทิง ทำให้หน้าที่ในการทวงหนี้ค่าเช่าที่ของตุ่มลดน้อยลงและหันมาทำกิจการแทนคือเปิดร้านตัดผมชื่อ ตุ่มบาร์เบอร์ แต่มีโหน่งมาตัดผมให้ ต่อมาได้ร่วมหุ้นกับเต่าเปิดร้านเต่าซาลอนขี้น ตุ่มหลงรักเท่งตั้งแต่ที่ตุ่มเข้ามาในซอยเถิดเทิงใหม่ๆ และได้แต่งงานเป็นสามีภรรยากัน แต่ทั้งสองได้อยู่กินกันมานานทำให้มักจะต่อล้อต่อเถียงทะเลาะด้วยกันอยู่ตลอดเวลา จนสุดท้ายต้องมีอันหย่าร้างกันไปเพราะความไม่เอาไหนของเท่ง ตุ่มออกจากซอยเพื่อจะไปเซอร์ไพร์สเจอเต่าที่อเมริกาแต่ดันไปผิดที่จนเวลาต่อมาตุ่มได้เดินทางที่อเมริกาเพื่อเจอเต่าในที่สุด ปัจจุบันแต่งงานใหม่อยู่ที่ยุโรป- ประสิทธิ์ แสดงโดย โชเล่ย์ ดอกกระโดน (2541-2548) ตัวแทนผู้ทวงหนี้ของคุณนายสะอาด และเป็นเจ้าหนี้ของเจ๊หม่ำ มักจะทวงหนี้ค่าเช่าเสียทุกครั้ง โดยชอบพูดสำเนียงใต้เป็นเอกลักษณ์ มีลักษณเป็นเกย์ควีน มีนิสัยปากจัด ชอบทวงหนี้และขายประกันไปพร้อมกัน ออกจากซอยไปเพราะไปทำหน้ามาเพื่อให้เท่งหลงรักแต่หน้าเสียโฉมจึงไม่กล้ากลับมา ประสิทธิ์หลงรักเท่งตั้งแต่แรกเห็นและจะพูดจาอ่อนหวานกับเท่งเวลาทวงหนี้ค่าเช่า แต่เท่งไม่ชอบด้วย ผิดกับเวลาทวงหนี้คนอื่นที่มักพูดจากดุดันและชอบเหน็บแนม เมื่อเวลาที่ประสิทธิ์พูดจาอ่อนหวานกับเท่ง ทำให้ตุ่มแอบหึงเท่งโดยไม่รู้ตัว- ยายชา แสดงโดย ทอมมี่ เถิดเทิง (2541-2552) หญิงชราขายกล้วยแขกอยู่ในซอย ตรงข้ามร้านของชำ (ร้านเจ๊หม่ำในอดีต) เดิมทีเป็นคนมาจากไทล้อเข้ามาในซอยเถิดเทิง ช่วงแรกเป็นคนปกติได้ยินทุกอย่างและชอบสอดรู้สอดเห็น พักหลังๆเริ่มเป็นคนหูตึงอย่างมาก ชอบฟังผิดฟังถูกถามอย่างแต่ตอบอีกอย่างอยู่ตลอด ปัจจุบันยายชากลับไปอยู่กับครอบครัวแล้ว- เฉื่อย แสดงโดย กอบโชค คล้ายสำริด(2542-2553) คนในซอยเถิดเทิง เมื่อก่อนเป็นคนเฉื่อยชาสมชื่อ และพูดน้อย เขานั่งแผงขายหนังสือ แต่ปัจจุบันหันมาซ่อมเครื่องใช้ไฟฟ้าจนเครื่องใช้ไฟฟ้าที่ให้มาซ่อมเกลื่อนซอย จึงเปิดร้านเฉื่อยการช่าง ซ่อมเครื่องใช้ไฟฟ้าแทนที่ร้านตุ่มบาร์เบอร์ควบคู่กับการขายหนังสือ ต่อมาได้ย้ายร้านมาอยู่ตรงที่เคยเป็นบ้านเช่าซึ่งอยู่ข้างร้านเจ๊หม่ำ เขาชอบที่จะประดิษฐ์สิ่งที่แปลกๆ ใหม่ๆอยู่ตลอดเวลาแต่สิ่งประดิษฐ์ของเฉื่อยมักจะใช้งานไม่ได้หรือใช้ไม่ได้ผลอยู่ทุกครั้ง ในระเบิดเถิดเทิง รุ่น 3 เฉื่อยได้เปลี่ยนมาเปิดร้านขายของชำควบคู่กับการรับซ่อมเครื่องใช้ไฟฟ้า ปัจจุบันเฉื่อยได้ไปทำงานให้กับองค์การนาซ่า- หงส์ แสดงโดย ลิซ่า ไปรพิศ (2544-2549) สาวร้านขายอาหารและของชำ เป็นหลานของเจ๊หม่ำ หงส์แอบหลงรักผู้ชายทุกคน ยกเว้นโหน่ง เพราะโหน่งเอาแต่จะจีบหงส์อยู่บ่อยครั้ง เคยคบกับพงศ์ แฟนหนุ่มมาอยู่พักหนึ่งก็ความสัมพันธ์ระหว่างกันก็ได้เงียบหายไป ตอนแรกที่หงส์เข้ามาอยู่ในซอยเถิดเทิงเธอเป็นคนที่ชอบเชื่อในเรื่องโชคดวงชะตาเชื่อคำทักหมอดูมาก จนไม่มีงานเป็นหลักเป็นแหล่ง หลังจากที่เจ๊หม่ำและอาโกวเดินทางไปเที่ยวรอบโลก ได้ดูแลกิจการแทนออกจากซอยไปพร้อมกับเฮียเล้ง (เด่น ดอกประดู่) สามี และเฮียซ้งได้เข้ามาทำแทน ซึ่งปัจจุบันร้านของหงส์ได้กลายเป็นร้านของแก้วเพื่อนของหงส์ แต่ได้กลับมาที่ซอยเถิดเทิงอีกครั้งเนื่องจากประชดเฮียเล้ง และโกหกชาวซอยว่าเฮียเล้งมีเมียน้อย จึงเป็นเหตุที่หงส์ดั้นด้นกลับมาที่ซอยเถิดเทิง เมื่อในคราวที่กลับมา หงส์ยังคงหว่านเสน่ห์ให้กับผู้ชายไปทั่วไม่เว้นแม้แต่ลูกเกลี้ยง จึงเป็นเหตุให้เป็นคู่อริกับบัวไรอยู่บ่อยครั้ง (และยังคงหวังจะจับชายหนุ่มผู้มีฐานะร่ำรวยเพื่อประชดเฮียเล้ง) ท้ายที่สุดหงส์ปรับความเข้าใจกับเฮียเล้งได้ในที่สุดและกลับไปอยู่กับเฮียเล้ง- บุญยอด แสดงโดย ถนอม สามโทน (2545-2547 เป็นบางตอนเท่านั้น), (2548 ทุกตอน) ตอนแรกยอดเป็นคนที่ติดเหล้า รู้ทุกอย่างเกี่ยวกับเหล้าชนิดต่างๆ แต่เขาไม่มีงานทำเป็นหลักเป็นแหล่ง เคยคบและจะแต่งงานกับสาวคนหนึ่งที่เข้ามาดีกับยอด แต่ก็ผิดหวัง เพราะสาวคนนั้นได้หนีจากงานแต่งและหอบสินสอดของยอดหนีไป ต่อมาได้เช่าบ้านหน้าวัด ทำร้านตัดผม ใช้ชื่อว่า บุญยอดเกษา เป็นคนใฝ่ในอาชีพนักร้อง และความฝันก็เป็นจริงเขาได้ออกอัลบั้มเพลง และออกจากซอยเถิดเทิงพร้อมกับปิดร้านตัดผมไป แต่กลับมาอีกครั้งในซอยเถิดเทิงเนื่องจากจะช่วยเหลือเรื่องที่พ่อมหาเป็นคนขี้ลืม- เฮียซ้ง แสดงโดย พุฒิพงษ์ พรหมสาขา ณ สกลนคร (2549-2552) เฮียจอมเจ้าเล่ห์ พ่อของหลิวและชาย เฮียซ้งได้เช่าร้านหงส์(ร้านเจ๊หม่ำ)ทำร้านอาหารตามสั่ง ขายของชำ และร้านคาราโอเกะ ต่อมาได้หมดสัญญาเช่าร้านจึงได้มาเช่าต่อที่หอพักของแก้วเปิดร้านขายของชำที่ขายของชำ และร้านอินเทอร์เน็ต เฮียซ้งไม่ถูกกับพ่อมหา จึงมักกีดกันเท่งที่แอบชอบหลิว ตั้งเงื่อนไขกับเท่งไว้ว่าถ้าต้องการจะแต่งงานกับหลิว ต้องมีวุฒิการศึกษา ม.6 ที่ดิน 1 ไร่ ทอง 10 บาท และเงินสด 1 แสนบาท หลังจากหลิวกลับไปคืนดีกับสามี ปัจจุบันเฮียซ้งได้ออกจากซอยไปอย่างไม่ทราบสาเหตุ- ลูกเกลี้ยง แสดงโดย อเล็กซานเดอร์ เรนเดลล์ (2550-2553) ลูกชายคนเดียวของเท่ง โดยมีเต่าเป็นผู้อุ้มท้องแทนจึงเป็นลูกบุญธรรมของเต่า ตุ่มได้ฝากลูกเกลี้ยงให้พ่อคำสิงห์เลี้ยงที่เชียงใหม่มาตั้งแต่เด็ก และก็ได้กลับมาซอยเถิดเทิงอีกครั้งเมื่อลูกเกลียงโตเป็นหนุ่ม มีนิสัยเจ้าชู้ ขี้เล่นและขี้เกียจเหมือนเท่ง ชอบการเล่นฟุตบอลเป็นอย่างมาก และมีความใฝ่ฝันอยากเป็นตำรวจ โดยมีไอดอลคือจ่าพัน ทั้งที่เท่งอยากให้เป็นวิศวกร และพ่อมหาอยากให้เป็นหมอ ปัจจุบัน(ระเบิดเถิดเทิง รุ่น 3)ลูกเกลี้ยงเรียนมหาวิทยาลัยชั้นปีที่ 3 เป็นรุ่นน้อง (น้องรหัส) ของบีน จึงมาช่วยงานที่บริษัทจัด Event ของบีน ในตอนนี้ลูกเกลี้ยงแอบชอบเพนท์ เนื่องจากประทับใจที่เพนท์คอยช่วยเหลือเมื่อครั้งที่ถูกขังในห้องเก็บของที่วัด แล้วถูกแมงป่องต่อย เคยคบกับลูกกบแต่โดนเท่งสั่งให้กินกุ้งจนลูกเกลี้ยงต้องพักรักษาตัวอยู่ที่โรงพยาบาล- หลิว แสดงโดย สินิทธา บุญยศักดิ์ (2550-2551) ลูกสาวของเฮียซ้ง เจ้าของร้านขายข้าวและของชำ เคยรักอยู่กับเท่ง มีนิสัยขี้งกมาก ๆ ชอบรีดไถเงินจากคนอื่นบ่อย ๆ แม้แต่เฮียซ้งก็ไม่เว้น ในอดีตหลิว เคยแต่งงานแล้วและมีลูกอยู่ 1 คนชื่อตี๋ และต่อมาก็ได้กลับไปคืนดีกับสามี- ครูนุชจรี แสดงโดย ชมพูนุช ปิยธรรมชัย (2551) อาจารย์ที่โรงเรียนที่ลูกเกลี้ยงกำลังศึกษาอยู่ เป็นที่หมายปองของเท่ง แต่ครูนุชจรีไม่ชอบด้วย และชอบพูดเป็นสำนวนภาษาไทยมาเปรียบเทียบ ปัจจุบันลาออกและย้ายออกจากซอยเถิดเทิงไปแล้ว- บุญล้น แสดงโดย สราวุฒิ พุ่มทอง (2549-2552) ขายดอกไม้อยู่หน้าบ้านเท่ง เป็นคนพูดติดอ่าง ล้นเป็นลิ่วล้อของเท่งและโหน่งแต่หลงรักบัวไรอยู่ แต่บัวไรไม่ชอบด้วย ภายหลังเมื่อบัวไรหนีออกจากซอยเพราะทะเลาะกับแก้ว ล้นจึงออกตามหาบัวไร ปัจจุบันยังไม่ทราบชะตากรรม- ชาย แสดงโดย บรมวุฒิ หิรัญยัษฐิติ (2551-2552) ลูกชายของเฮียซ้ง เป็นเกย์ชอบผู้ชาย มาอยู่กับเฮียซ้งที่ร้านและทำขนมเค้กในร้านของเฮียซ้ง ต่อมาเฮียซ้งได้มาทำหอพักต่อชาย ชายจึงพยายามทำให้เป็นหอพักชายล้วน เพื่อจะได้เข้าหากับผู้ชายโดยที่เฮียซ้งพยายามที่วิถีทางที่จะทำให้ชายกลับมาเป็นผู้ชายเหมือนเดิม แต่ไม่สำเร็จ ปัจจุบันชายไปออกจากซอยเถิดเทิง โดยเดินทางไปยังกับแฟนที่เป็นทอมโดยไปที่อเมริกา- บัวไร แสดงโดย รุ้งรดา เบญจมาธิกุล (2550-2552) ญาติผู้น้องของแก้ว เข้ากรุงเทพมาอยู่กับแก้ว ต้องการจะกลับสุพรรณ เมื่อแก้วมีลูกแล้ว ชอบพูดยาว ๆ จนคนอื่นฟังไม่ทัน แอบหลงรักลูกเกลี้ยงอยู่ แต่ลูกเกลี้ยงไม่ชอบด้วย แต่กลับเป็นโหน่ง มหา ล้น และจ่าพัน ต่างพยายามจีบบัวไรอยู่ ต่อมาบัวไรทะเลาะกับแก้วจึงหนีออกจากซอยไป หลังจากนั้นอีก 5 ปีก็กลับมาที่ซอยเถิดเทิงอีกครั้ง พร้อมลูกในท้องโดยที่ไม่รู้ว่าใครเป็นพ่อของเด็ก- ดาบพัน(ต่อมาได้เลื่อนยศเป็น จ่าพัน) แสดงโดย ภาณุพันธ์ ครุฑโต (2547-2550 บางตอน/2551-2553) ตำรวจขี้โวประจำซอย ชอบวางฟอร์มและชอบเอาคุกมาขู่คนในซอย แต่เป็นตำรวจที่มีความรับผิดชอบต่อหน้าที่ รวมถึงเป็นไอดอลของลูกเกลี้ยง บ้านพักของดาบพันเดิมเป็นที่ตั้งร้านมหายาดองของพ่อมหาและร้านตัดผมของโหน่ง แต่ปัจจุบันบ้านของดาบพันได้เปลี่ยนไปเป็นร้านเซเว่นไปแล้วตัวละครสมทบและอื่นๆตัวละครสมทบและอื่นๆ. - กำนันก้าน แสดงโดย โน้ต เชิญยิ้ม เป็นพ่อของแก้วมักจะถูกแก้วขอเงินเพื่อเอาไปให้โหน่งและมักจะบังคับให้โหน่งแต่งงานกับแก้ว ปัจจุบันใช้ชีวิตอยู่ที่สุพรรณบุรีโดยไม่มายุ่งกับโหน่งและแก้วแล้ว- พ่อคำสิงห์ แสดงโดย ไพโรจน์ ใจสิงห์ (2541-2550 ปรากฏเพียงบางตอน) เป็นพ่อของตุ่มมักจะบังคับตุ่มให้แต่งงานกับคนรวยๆแต่ในที่สุดก็ยอมตกลงให้เท่งกับตุ่มแต่งงานกัน และเมื่อลูกเกลี้ยงคลอดออกมาก็ถูกส่งไปอยู่กับพ่อคำสิงห์ที่เชียงใหม่- กุ่ย แสดงโดย มยุรา เศวตศิลา (2540) ลูกจ้างของคุณนายสะอาด เอกลักษณ์เด่นคือพูดสำเนียงสุพรรณ มักเจอเธอได้ตอนทำความสะอาดในซอย ภายหลังได้ลาออกไป (ปรากฏตัวเพียง 4 ตอน)- อ่าง แสดงโดย อ่าง เถิดเทิง (2539-2540)- ตำรวจประจำซอย แสดงโดย โย่ง พิจิตร (2539-2540) โผล่มาตอนละครใกล้จะจบ แล้วจะมาจับอ่างตลอด- คนขายหนังสือ แสดงโดย ? (2541 / ภายหลังรับบทเป็น จ่าเป่ง 2548) เคยขายร้านหนังสือก่อนหน้า ที่เฉื่อยจะมาขายต่อในภายหลังต่อมา- ยายน้อย แสดงโดย ? (2541) ชอบมาขายเป็นบางช่วงสลับกับยายชา- แจ๊ซ แสดงโดย พัณณ์ชิตา เรืองเศวตนันท์ (2543-2547) ลูกจ้างสาวที่ร้านเต่าซาลอน ของตุ่มและเต่า เป็นคนทันสมัย ช่างพูด ค่อนข้างซุ่มซ่าม จนถูกตุ่มและเต่าดุด่า เคยคบกับผู้ชายคนหนึ่งแต่ก็อกหักกลับมา เพราะนิสัยของเธอเอง มีช่วงหนึ่งที่เธอมีโรคประจำตัวคือลมบ้าหมู แต่ก็หายดีในช่วงหลัง ปัจจุบันได้ลาออกจากลูกจ้างและออกจากซอยเถิดเทิงไปแล้ว- นิ่ม แสดงโดย นัทธมน เฉลิมวงศ์พันธ์ (2543-2547) ลูกจ้างสาวที่ร้านเต่าซาลอน ของตุ่มและเต่า เป็นเพื่อนกับแจ๊ซซึ่งทำงานอยู่ที่เดียวกัน แต่มีนิสัยคนละขั้วกับแจ๊ซคือเป็นคนที่เนี๊ยบ นิ่มนวล เรียบร้อย ยิ้มง่าย แต่ค่อนข้างพูดน้อย นิ่มมักใส่กระโปรงยาวมาทำงานที่ร้านเป็นประจำ(บางตอนใส่กระโปรงสั้น) ในระเบิดเถิดเทิงตอน มั่วนิ่ม(2544) นิ่มได้โกหกแม่จำเนียน แม่ของเธอเองว่าตัวเองเป็นเจ้าของร้านเต่าซาลอนเพราะไม่อยากกลับไปอยู่แม่ที่บ้าน จนเกิดเรื่องราววุ่นวายต่างๆ(เป็นแผนการของเต่า)ทำให้เธอต้องติดคุกแต่ต่อมาพ่อมหาได้ประกันตัวออกมาโดยนำที่ดินของวัดไปจำนอง ต่อมายาใจ ชายเจ้าทุกข์ได้มาเอาเรื่องแม่จำเนียนถึงที่ร้านเต่าซาลอน แต่ยาใจดันหลงรักและชอบนิ่มขึ้นมา จึงไม่เอาเรื่องเอาราวแต่อย่างใด จนสุดท้ายนิ่มจึงสารภาพความจริงต่อแม่จำเนียนว่าเป็นเพียงแค่ลูกจ้างร้าน ทำให้เรื่องราวจบลงด้วยดี(เต่าติดคุกแทนเพราะเป็นเจ้าของร้าน) ปัจจุบันได้ลาออกจากลูกจ้าง และออกจากซอยเถิดเทิงไปพร้อมกับแจ๊ซแล้ว- พงศ์ แสดงโดย จิรกิตติ์ สุวรรณภาพ (2545-2546 บางตอนเท่านั้น) หนุ่มที่เข้ามาอยู่ที่ซอยเถิดเทิง เขาเคยคบกับหงส์ หลานสาวของเจ๊หม่ำ แต่ต่อมาเขาได้ออกจากซอยเถิดเทิง และความสัมพันธ์กับหงส์ก็ได้เงียบหายไป- หมวดยุ้ย แสดงโดย ธีรวัฒน์ ทองจิตติ (2546) เป็นตำรวจที่เข้ามาประจำการซอยเถิดเทิง เพื่อสอดส่องดูแลและช่วยเหลือคนในซอยเพื่อไม่ให้มีคนร้าย เป็นแฟนกับเต่าในช่วงแรกๆ ภายหลังได้ออกจากซอยและได้ย้ายประจำการที่อื่นพร้อมกับเลิกกับเต่า- หมวดกิ๊ฟ แสดงโดย กิ๊ฟ โคกคูน (2547-2549 เป็นบางตอนเท่านั้น) เป็นตำรวจยศผู้หมวดที่เข้ามาประจำการแทนหมวดยุ้ย เข้ามาประจำการในซอยเถิดเทิงเพื่อคอยปราบคนร้ายและดูแลช่วยเหลือคนในซอยเถิดเทิง ภายหลังได้ออกจากซอยเถิดเทิงและได้ย้ายประจำการที่อื่น- ปุ๋ย แสดงโดย ? (2549) สาวลูกจ้างในร้านเต่าซาลอน ปัจจุบันได้ออกจากซอยเถิดเทิงไป- น้าชู แสดงโดย ดาร์กี้ ขี้เมา (??) ยามหอพักของแก้ว นาน ๆ ปรากฏตัวที ชอบแต่งกลอน- ตี๋ แสดงโดย ? (2551) ลูกชายของหลิว ได้มาที่ซอยเถิดเทิงเนื่องจากคดีการดูแลเด็ก แต่ว่าหากอยู่กับญาติของหลิวเกิดอาการป่วยหนัก หลิวจึงยกให้เป็นลูกบุญธรรมของแก้ว ปัจจุบันย้ายไปอยู่เมืองจีนกับพ่อ- สุรเชษฐ์(เชษฐ์) แสดงโดย เก่ง ชะชะช่า (2548-??) เมื่อก่อนเคยขายอุปกรณ์ไฟฟ้า แต่ปัจจุบันหันมาเป็นมอเตอร์ไซต์รับจ้าง โดยดาวน์รถและเป็นเจ้าของวินเอง มีลูกน้องเก่าอีก 3 คน ที่ชอบทำอะไรพร้อม ๆ กัน โดยที่ 3 คนนี้ให้สัญญากันว่าจะไม่เอาเปรียบกัน- เอก แสดงโดย ? (??)- ไข่ แสดงโดย ? (??) พนักงานขายลูกบิดประตู RMI- แม็ก แสดงโดย บุญญฤทธิ์ ดุจพิบูลย์ผล (??) พนักงานร้านขายมอเตอร์ไซต์ฮอนด้าในซอยเถิดเทิง- แจ๋น แสดงโดย ? (2549-2550) ขายขนมหวาน ข้างร้านเฉื่อย เป็นหลานของเฉื่อยมีนิสัยชอบจีบผู้ชายหล่อๆ ปัจจุบันได้ออกจากซอยเถิดเทิงไป- เฮียเล้ง แสดงโดย เด่น ดอกประดู่ (2549) ปรากฏตัวครั้งแรกในตอน โคแก่กินหญ้าอ่อน เดิมชื่อ ศักดิ์ เป็นเพื่อนของมหา เดิมทีมาปรึกษากับมหาเรื่องนกเขาไม่ขัน และ เรื่องหาสะใภ้เพื่อพามาให้แม่ดูตัว จนในที่สุดได้พบหงส์ แล้วเข้ามาจีบหงส์เพื่อหวังจะพาหงส์ไปพบแม่ แต่หงส์กลับปฏิเสธและหลอกคบเพื่อหวังเอาเงิน จนทำให้เฮียเล้งทนไม่ไหว ในที่สุดเฮียเล้งก็ย้ายมาอยู่กับหงส์ที่ร้าน แล้วคอยดูแลและพยายามจีบแล้วอยู่กินกับหงส์ แล้วดูแลร้านให้ เฮียเล้งมักกันท่าและแสดงอาการหึงหวงหงส์ต่อเมื่อหงส์แอบจีบผู้ชาย ตอนที่เฮียเล้งเผลอ ภายหลังเฮียเล้งได้คบกับหงส์ในที่สุด เฮียเล้งได้ออกจากซอยพร้อมกับหงส์ เฮียเล้งได้กลับมาอีกครั้งเพื่อพยายามง้อคืนดีกับหงส์จนท้ายที่สุดหงส์ก็ได้ปรับความเข้าใจกับเฮียเล้งแล้วทั้งคู่ก็ได้คบกันอีกครั้งแล้วออกจากซอยเถิดเทิงไปอีกครั้ง- ลูกกอล์ฟ แสดงโดย ? (??) นักเลงประจำซอยเถิดเทิง ชอบเท่งและโหน่งมานาน ปัจจุบันได้ออกจากซอยเถิดเทิงไป- โบบา แสดงโดย ? (??) แฟนของลูกกอล์ฟ ชอบทำให้เท่งกับโหน่งปวดหัวมาก ปัจจุบันได้ออกจากซอยเถิดเทิงไป- ลูกกบ แสดงโดย อภิษฎา เครือคงคา (2553) เพื่อนเก่าของลูกเกลี้ยง เคยคบกับลูกเกลี้ยงแต่โดนพ่อมหาสั่งให้กินข้าว ปัจจุบันได้ออกจากซอยเถิดเทิงไปตัวละครจาก ระเบิดเถิดเทิงรุ่น 3 ตัวละครจาก ระเบิดเถิดเทิงรุ่น 3. ดูบทความหลักที่ ระเบิดเถิดเทิง รุ่น 3ตัวละครจาก ระเบิดเถิดเทิงลั่นทุ่ง ตัวละครจาก ระเบิดเถิดเทิงลั่นทุ่ง. ดูบทความหลักที่ ระเบิดเถิดเทิง ลั่นทุ่งตัวละครจาก ระเบิดเที่ยงแถวตรง ตัวละครจาก ระเบิดเที่ยงแถวตรง. ดูบทความหลักที่ ระเบิดเที่ยงแถวตรงตัวละครจาก ระเบิดเถิดเทิงสิงโตทอง ตัวละครจาก ระเบิดเถิดเทิงสิงโตทอง. ดูบทความหลักที่ ระเบิดเถิดเทิงสิงโตทองตัวละครจาก ระเบิดเถิดเทิงแดนเซอร์ทะลวงไส้ ตัวละครจาก ระเบิดเถิดเทิงแดนเซอร์ทะลวงไส้. ดูบทความหลักที่ ระเบิดเถิดเทิงแดนเซอร์ทะลวงไส้ตัวละครจาก ระเบิดเถิดเทิงแดร็กคูล่าหารัก ตัวละครจาก ระเบิดเถิดเทิงแดร็กคูล่าหารัก. ดูบทความหลักที่ ระเบิดเถิดเทิงแดร็กคูล่าหารัก</doc>
