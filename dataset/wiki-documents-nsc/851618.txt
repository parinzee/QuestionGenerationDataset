<doc id="851618" url="https://th.wikipedia.org/wiki?curid=851618" title="ฉันต้องคิดถึงเธอแบบไหน">ฉันต้องคิดถึงเธอแบบไหน "ฉันต้องคิดถึงเธอแบบไหน" () เป็นซิงเกิลเพลงของวรันธร เปานิล ผู้ประพันธ์คำร้องและทำนอง คือ เพิ่มศักดิ์ พิสิษฐ์สังฆการ, สุดเขต จึงเจริญ, และอนันต์ ดาบเพ็ชรธิกรณ์ ผู้เรียบเรียง คือ เพิ่มศักดิ์ พิศิษฐ์สังฆการ เพลงนี้ออกจำหน่ายในวันที่ 16 มีนาคม พ.ศ. 2560 จุดเด่นของดนตรีในเพลงนี้ คือ เสียงซินธิไซเซอร์ กับเมโลดี้ป๊อปๆ ที่ทำให้นึกถึงเพลงช้าฮิตๆ มากมายในยุคปลาย 90s ไล่มาจนถึงยุคต้น 2000s เนื้อหาของเพลงนี้ พูดถึงเรื่องราวของคน 2 คนที่ไม่ชัดเจนในความสัมพันธ์ จนเกิดความรู้สึกสับสนในสถานะ พร้อมคำถามที่ว่า ระหว่างเรานั้นคืออะไรกันแน่ โดยเฉพาะในท่อนฮุกที่ร้องว่า ‘แค่คนรู้จัก หรือคนรู้ใจ’ น่าจะบาดจิตบาดใจสำหรับคนที่กำลังตกอยู่ในสถานการณ์แบบนี้ได้ไม่ยาก ผู้กำกับมิวสิกวิดีโอเพลงนี้ คือ คงเดช จาตุรนต์รัศมี ซึ่งเคยทำงานกับวรันธรในภาพยนตร์เรื่อง สแน็ป... แค่ได้คิดถึงชาร์ต</doc>
