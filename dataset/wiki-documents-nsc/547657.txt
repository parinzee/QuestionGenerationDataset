<doc id="547657" url="https://th.wikipedia.org/wiki?curid=547657" title="อัครบิดรแห่งอะเล็กซานเดรีย">อัครบิดรแห่งอะเล็กซานเดรีย อัครบิดรแห่งอะเล็กซานเดรีย () คือประมุขฝ่ายคริสตจักรในเมืองอะเล็กซานเดรีย (ปัจจุบันอยู่ในเขตประเทศอียิปต์) นับเป็น 1 ใน 3 ตำแหน่งประมุขฝ่ายคริสตจักรที่เก่าแก่ที่สุด (อีก 2 ตำแหน่งคือ อัครบิดรแห่งโรมและอัครบิดรแห่งแอนติออก) โดยเฮราคลัส อัครบิดรองค์ที่ 13 แห่งอะเล็กซานเดรียเป็นบุคคลแรกที่ได้รับสมัญญานามว่า "พระสันตะปาปา" (ส่วนอัครบิดรแห่งโรมเริ่มใช้สมัญญานี้ราวคริสต์ศตวรรษที่ 6)ประวัติ ประวัติ. สภาสังคายนาไนเซียครั้งที่หนึ่งมีมติในปี ค.ศ. 325 ให้แบ่งคริสตจักรสากลออกเป็น 3 เขต คือโรม อะเล็กซานเดรีย และแอนติออก โดยประมุขคริสตจักรในอะเล็กซานเดรียถูกยกสถานะจากมุขนายกขึ้นเป็นอัครมุขนายก และในช่วงคริสต์ศตวรรษที่ 5 จึงได้รับเฉลิมสมณศักดิ์เป็นอัครบิดร เมื่อเกิดสังคายนาแห่งแคลซีดัน คริสตจักรในกรุงอะเล็กซานเดรียได้แตกออกเป็น 2 ฝ่าย คือฝ่ายที่ไม่ยอมรับมติการสังคายนาซึ่งเรียกว่าคอปติกออร์ทอดอกซ์ และฝ่ายที่ยอมรับการสังคายนาคืออีสเทิร์นออร์ทอดอกซ์ ทั้งสองฝ่ายต่างมีอัครบิดรเป็นของตนเอง ศาสนเภทในครั้งต่อ ๆ มายังทำให้คริสต์ศาสนาในอะเล็กซานเดรียแตกออกเป็นอีกหลายคริสตจักร คริสตจักรที่อ้างตำแหน่งอัครบิดรแห่งอะเล็กซานเดรียมีทั้งสิ้น 5 คริสตจักร แต่ละคริสตจักรตั้งชื่อตำแหน่งต่าง ๆ ดังนี้- ในคริสตจักรคอปติกออร์ทอดอกซ์ เรียกว่า "พระสันตะปาปาแห่งอะเล็กซานเดรียและอัครบิดรแห่งแอฟริกาทั้งปวงในสันตะสำนักแห่งนักบุญมาระโกอัครทูต" - ในคริสตจักรกรีกออร์ทอดอกซ์แห่งอะเล็กซานเดรีย เรียกว่า "พระสันตะปาปาและอัครบิดรแห่งอะเล็กซานเดรียและแอฟริกาทั้งปวง" - ในคริสตจักรคอปติกคาทอลิก เรียกว่า "อัครบิดรแห่งอะเล็กซานเดรีย" - ในคริสตจักรเมลไคต์กรีกคาทอลิก เรียกว่า "อัครบิดรแห่งแอนติออกและตะวันออกทั้งปวง แห่งอะเล็กซานเดรียและเยรูซาเล็มแห่งคริสตจักรเมลไคต์กรีกคาทอลิก" - ในคริสตจักรละติน เรียกว่า "อัครบิดรกิตติคุณแห่งอะเล็กซานเดีย" ตำแหน่งนี้ถูกยกเลิกไปตั้งแต่ปี ค.ศ. 1964</doc>
