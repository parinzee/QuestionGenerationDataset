<doc id="201933" url="https://th.wikipedia.org/wiki?curid=201933" title="ดอม">ดอม ดอม หรือ โดม หรือ โดหมุ (ญี่ปุ่น:ドム ; อังกฤษ:Dom) เป็นรุ่นของโมบิลสูทซึ่งเป็นมีบทบาทสำคัญในการ์ตูนญี่ปุ่นกันดั้มซีรีส์ โดยปรากฏตัวครั้งแรกในโมบิลสูทกันดั้ม ดอมได้รับการออกแบบให้มีรูปแบบต่างๆมากมายนับสิบแบบ รูปแบบดั้งเดิมของดอมได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. ดอมเป็นโมบิลสูทของอาณาจักรซีอ้อนในช่วงสงครามหนึ่งปี พัฒนาโดยบริษัทซิมมัดให้เป็นโมบิลสูทที่สามารถต่อสู้บนโลกได้ดีกว่า MS-07B กูฟ ของบริษัทซีโอนิค ที่ขาทั้งสองข้างและเกราะกระโปรงของดอมนั้นติดตั้งโฮเวอร์ยูนิตไว้ ดอมจึงสามารถลอยตัวเหนือพื้นและแล่นด้วยความเร็วสูงได้ อาวุธหลักของดอมก็คือไจแอนท์บาซูก้า 360 มม.ซึ่งมีพลังทำลายสูงและดาบความร้อน ที่ส่วนท้องของดอมยังติดตั้งบีมกันแบบสาดกระจายไว้ เนื่องจากมีกำลังต่ำจึงไม่มีพลังทำลาย แต่ดอมจะใช้ฉายแสงเพื่อให้เซนเซอร์ของศัตรูพร่ามัว เมื่อเทียบกับซาคุทูว์หรือกูฟแล้ว ดอมยังมีขนาดใหญ่และมีกำลังมากกว่า เซนเซอร์แบบโมโนอายของดอมยังสามารถปรับตำแหน่งได้กว้างกว่าอีกด้วย ดอมปรากฏตัวครั้งแรกในตอนที่ 24 ของโมบิลสูทกันดั้ม โดยไกอา มาช และออเทก้า ทีมนักบินระดับเอซของซีอ้อนซึ่งมีฉายาว่าสามดาวตกทมิฬ ได้ใช้ดอมในการต่อสู้ยานไวท์เบสและกันดั้มของอามุโร่ เรย์ ซึ่งรูปแบบการโจมตีประสานของทั้งสามคนซึ่งเรียกว่าเจ็ตสตรีมแอ็ทแท็คนั้นทำให้อามุโร่ต้องต่อสู้อย่างยากลำบาก แต่ในที่สุดก็สามารถโค่นทั้งสามได้ ดอมปรากฏตัวหลังจากนั้นในฐานะโมบิลสูทรุ่นผลิตจำนวนมากของซีอ้อนริคดอม (ริคโดม) ริคดอม (ริคโดม). เป็นรุ่นดัดแปลงของดอม สำหรับใช้งานในอวกาศแทนซาคุทูว์ ลักษณะภายนอกของริคดอมไม่มีความแตกต่างจากดอม แต่โฮเวอร์ยูนิตนั้นถูกเปลี่ยนเป็นท่อขับดันธรรมดาเพื่อใช้ขับเคลื่อนในอวกาศ ริคดอมมีบทบาทในฐานะโมบิลสูทระดับลูกน้องแทนซาคุทูว์ในช่วงท้ายของโมบิลสูทกันดั้มก่อนที่ถูกแทนที่ด้วยเกลกุ๊ก ในตอนที่ 33 นั้น อามุโร่และหน่วยไวท์เบสได้ทำลายริคดอมไป 12 เครื่องภายในเวลาเพียง 3 นาที และในตอนจบนั้น ยานไวท์เบสถูกริคดอมทำลาย ในฉบับนิยายของโมบิลสูทกันดั้ม ริคดอมเป็นโมบิลสูทรุ่นสุดท้ายของซีอ้อนและใช้บีมบาซูก้าซึ่งมีพลังทำลายเทียบได้กับปืนใหญ่มหาอนุภาคของยานชั้นมุไซแทนไจแอนท์บาซูก้าของภาคอะนิเมะ ซึ่งเครื่องที่มีบทบาทสำคัญก็คือ MS-09RS เครื่องสีแดงของชาร์ อัสนาเบิ้ล โดยชาร์นั้นรับบทเป็นตัวเอกในนิยายเล่มที่สามหลังจากที่อามุโร่ถูกริคดอมของทหารนิรนามยิงเสียชีวิตไปแล้ว ซึ่งในวิดีโอเกม เช่น กิเรนโนะยาโบ หรือ เอสดีกันดั้มจีเจเนเรชัน ซีรีส์จะใช้ริคดอมของภาคอะนิเมะ แต่มีริคดอมของชาร์ที่ใช้บีมบาซูก้าเหมือนในนิยายรูปแบบต่างๆรุ่นต่างๆของดอมรูปแบบต่างๆ. รุ่นต่างๆของดอม. - YMS-09 ดอมรุ่นต้นแบบ ปรากฏตัวครั้งแรกใน TVกันดั้มสตอรีบุค เล่มสอง ต่อมาถูกรวมไว้ในโมเดลคิทซีรีส์ โมบิลสูทวาริเอชัน ออกแบบโดย คุนิโอะ โอคาวาระ - YMS-09D ดอมทรอปิคอล รุ่นทดลอง ปรากฏตัวครั้งแรกในโมเดลคิทซีรีส์ โมบิลสูทวาริเอชัน เป็นดอมรุ่นต้นแบบที่ได้รับการดัดแปลงให้เหมาะกับการใช้งานในเขตร้อนชื้นหรือทะเลทรายมากกว่าเดิม ใช้แบ็คแพ็คซึ่งติดตั้งถังหล่อเย็นเอาไว้ และส่วนหัวมีเสาอากาศสำหรับสื่อสารในระยะสั้น ออกแบบโดย คุนิโอะ โอคาวาระ - MS-09K ดอมแคนน่อน ปรากฏตัวครั้งแรกในดีไซน์ต้นฉบับ ฮาโมนีออฟกันดั้ม เป็นดอมที่ใช้ปืนใหญ่ติดไหล่คล้ายกับ MS-06K ซาคุแคนน่อน เป็นอาวุธหลักแทนบาซูก้าเพื่อให้ยิงศัตรูในระยะไกลได้ดีกว่าเดิม ดอมแคนน่อนมีสองรุ่นย่อยคือ MS-09K-1 ดอมแคนน่อนแบบปืนใหญ่เดี่ยว ซึ่งมีคุณสมบัติใกล้เคียงกับรุ่นมาตรฐาน กับMS-09K-2 ดอมแคนน่อนแบบปืนใหญ่แฝด ที่ใช้ปืนใหญ่แบบสองลำกล้องและมิสไซล์พ็อดสามลำกล้องติดแขนซ้ายเป็นอาวุธหลักจึงมีพลังทำลายมากกว่า แต่ไม่มีดาบความร้อนและใช้ปืนกลหรือระเบิดมือสำหรับป้องกันตัวในระยะประชิดแทน - MS-09F ดอมฟุนฟ์ ปรากฏตัวครั้งแรกในโอวีเอ โมบิลสูทกันดั้ม 0083 ดอมฟุนฟ์ได้รับการออกแบบให้สามารถปรับแต่งได้ง่ายเพื่อให้ใช้ในสถานการณ์ต่างๆกันทั้งในพื้นที่กันดารหรือในอวกาศ ชื่อฟุนฟ์หมายถึง 5 ในภาษาเยอรมัน - MS-09F/trop ดอมโทรเพน ปรากฏตัวครั้งแรกใน กันดั้ม 0083 เป็นรูปแบบของดอมฟุนฟ์ที่ดัดแปลงให้ใช้ในเขตร้อนชื้นและทะเลทรายเหมือนกับ YMS-09D โดยติดฟิลเตอร์กรองทรายไว้ที่โฮเวอร์ยูนิตและติดตั้งระบบหล่อเย็นที่มีประสิทธิภาพมากกว่าเดิม ออกแบบโดยฮาจิเมะ คาโทกิ - MS-09G โดวาดจ์ ปรากฏตัวครั้งแรกในอะนิเมะซีรีส์ โมบิลสูทกันดั้มดับเบิลเซต้า เป็นดอมที่ติดตั้งถังเชื้อเพลิงไว้ด้านหลังเพื่อให้สามารถปฏิบัติการได้นานขึ้นและมีปืนวัลแคนติดหัวสี่กระบอก ในความเป็นจริงนั้น ชื่อโดวาดจ์เป็นชื่อแรกเริ่มของดอม ออกแบบโดยมาสะฮิโระ โอดะ - MS-09H โดวาดจ์รุ่นปรับปรุง ปรากฏตัวครั้งแรกในอะนิเมะซีรีส์ โมบิลสูทกันดั้มดับเบิลเซต้า เป็นโดวาดจ์ซึ่งเป็นโมบิลสูทประจำตัวของดีเซิร์ท รอมเมล หัวหน้าของกลุ่มทหารซีอ้อนเดิมที่ยังต่อสู้อยู่ในแอฟริกาที่ไหล่ของโดสาดจ์รุ่นปรับปรุงติดตั้งท่อขับดันเสริมไว้เพื่อให้มีความเร็วสูงกว่าเดิมและใช้บีมแคนน่อนแทนไจแอนท์บาซูก้า เซนเซอร์ของรุ่นปรับปรุงยังมีกระบังป้องกันติดไว้ลดจำนวนปืนวัลแคนเหลือสองกระบอก - OMS-09RF RFดอม ปรากฏตัวในดีไซน์ต้นฉบับ โมบิลสูทกันดั้ม F90 เป็นโมบิลสูทของกองกำลังโอลด์โมบิลที่ใช้โครงสร้างแบบเดียวกับดอมแต่ใช้วิทยาการของสมัยใหม่โดยได้รับความช่วยเหลือจากกลุ่มครอสโบนแวนการ์ด อักษร RF ในชื่อมาจากคำว่า ReFined ซึ่งแปลว่าปรับแต่ง ลักษณะภายนอกของ RFดอมจะคล้ายกับดอมมาก แต่มีพลังต่อสู้สูงกว่า RGM-89 เจกันของสหพันธ์โลกเสียอีก RFดอมสามารถใช้งานได้ทั้งบนโลกและในอวกาศและเปลี่ยนอาวุธที่ใช้ทั้งหมดเป็นบีม ซึ่งบีมกันแบบสาดกระจายที่ท้องก็เพิ่มกำลังจนสามารถใช้เป็นอาวุธโจมตีศัตรูได้ - OMS-09DRF RFดอมทะเลทราย ปรากฏตัวในดีไซน์ต้นฉบับ โมบิลสูทกันดั้ม F90 เป็นรุ่นย่อยของ RFดอมที่ใช้ในทะเลทรายเหมือนดอมโทรเพนรุ่นต่างๆของริคดอมรุ่นต่างๆของริคดอม. - MS-09RII ริคดอมซไว (ซไว เป็นภาษาเยอรมัน แปลว่า สอง) ปรากฏตัวครั้งแรกในโอวีเอ โมบิลสูทกันดั้ม 0080 เป็นรุ่นเพิ่มสมรรถนะของริคดอมในช่วงท้ายของสงครามหนึ่งปี ด้านหลังติดตั้งถังเชื้อเพลิงเพื่อให้สามารถปฏิบัติการได้นานขึ้นและมีจรวดมือถือแพนเซอร์เฟาสท์เป็นอาวุธเสริม ริคดอมซไวยังปรากฏตัวในภาค0083 โดยคาริอุสได้ใช้คุ้มกันกันดั้มไฟซาลิสของอนาเวล กาโต้ที่สถานีอวกาศดาวเคราะน้อย เกาะคอนเปย์ ชื่อซไวหมายถึง 2 ในภาษาเยอรมัน ออกแบบโดยยูทากะ อิซุบุจิ - MS-09F/Bn ดอมไบน์นิคส์ ปรากฏตัวครั้งแรกในวิดีโอเกม เอสดีกันดั้มจีเจเนเรชัน แกเธอบีท เป็นรูปแบบของดอมฟุนฟ์ที่ดัดแปลงให้สามารถขับเคลื่อนในอวกาศด้วยความเร็วสูงได้ โดยเปลี่ยนส่วนขาเป็นท่อขับดันขนาดใหญ่จึงเป็นเหมือนโมบิลอาเมอร์ขนาดเล็ก ชื่อไบน์นิคส์เป็นภาษาเยอรมัน แปลว่า "ไม่มีขา" - MS-09F/Gb ดอมกรอสไบล์ ปรากฏตัวครั้งแรกในวิดีโอเกม เอสดีกันดั้มจีเจเนเรชัน แกเธอบีท เป็นรูปแบบของดอมฟุนฟ์ที่ดัดแปลงสำหรับต่อสู้ระยะประชิดในอวกาศเพื่อใช้งานคู่กับดอมไบน์นิคส์ มีอาวุธหลักเป็นดาบความร้อนขนาดใหญ่และมีมีดความร้อนสำหรับป้องกันตัว ชื่อกรอสไบล์เป็นภาษาเยอรมัน แปลว่า "ขวานยักษ์" - MS-09R ริคดอม "ชทุตเซอร์" ปรากฏตัวในนิยายภาพ แอดวานซ์ออฟเซต้า เป็น MS-09Rที่ได้รับการดัดแปลงโดยทหารซีอ้อนที่หลบซ่อนตัวจากการตามล่าของทิทานส์หลังปฏิบัติการสตาร์ดัสต์ โดยติดตั้งแขนกลควบคุมด้วยสายเคเบิลติดรอกซึ่งสามารถใช้พันตัวศัตรูหรือควบคุมให้ออกไปขว้างระเบิดในขณะที่หลบอยู่ก็ได้ ริคดอมทูว์ชทุตเซอร์ยังติดมิสไซล์พ็อดและเครื่องปล่อยทุ่นระเบิดไว้ที่ไหล่ทั้งสองข้าง - MS-09R4 จูเนไวส์ ปรากฏตัวในมังงะ Char's Deleted Affair ออกแบบโดยจุนยะ อิชิงาคิ - MS-10 เพซุนโดวาดจ์ ปรากฏตัวครั้งแรกในดีไซน์ต้นฉบับ เอ็มเอสเอ็กซ์ ออกแบบโดยคุนิโอะ โอคาวาระ</doc>
