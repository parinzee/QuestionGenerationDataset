<doc id="545294" url="https://th.wikipedia.org/wiki?curid=545294" title="โดมทอง">โดมทอง โดมทอง จากบทประพันธ์ของ วราภา เป็นละครโทรทัศน์ซึ่งสร้างมาแล้วหลายครั้ง โดยถูกสร้างครั้งแรกทางช่อง 3 เมื่อปี พ.ศ. 2524 ต่อมาได้ถูกสร้างครั้งที่สองทางช่อง 7 เมื่อปี พ.ศ. 2542 และ พ.ศ. 2556 ซึ่งเป็นครั้งล่าสุด นำแสดงโดย วีรภาพ สุภาพไพบูลย์ และ ทัศนียา การสมนุช ร่วมด้วยนักแสดงชั้นนำอีกมากยาย ทั้งนี้ด้วยความที่ละครโทรทัศน์ก่อนหน้านั้นเรื่อง "อาญารัก" โดยดีด้า ได้รับผลตอบรับดี ช่อง 7 จึงอนุมัติให้ดีด้าสร้างละครโทรทัศน์อีกเรื่องมาต่อทันที นั้นคือ "โดมทอง"เรื่องย่อ เรื่องย่อ. วิรงรอง หญิงสาวผู้เพิ่งเรียนจบจากสหรัฐอเมริกา หลังจากกลับมาอยู่ในประเทศไทยได้ไม่นาน เธอกับ พิชญ์ แฟนหนุ่มที่มีแผนจะแต่งงานกัน แต่แล้วเธอก็ตัดสินใจตัดขาดจากพิชญ์ เพราะพิชญ์เป็นผู้ชายเจ้าสำราญ คบหากับผู้หญิงมากมาย หนึ่งในนั้นก็คือ พิณทอง หญิงสาวผู้บริสุทธิ์แสนซื่อ เธอจึงต้องการหนีจากกรุงเทพฯไป เพื่อให้ห่างจากพิชญ์ จึงได้รับการติดต่อจากคุณสุรภี ผู้มีศักดิ์เป็นป้าของเธอ ให้เดินทางไปที่ "โดมทอง" คฤหาสน์หลังใหญ่ที่ห่างไกล เพื่อเป็นคนดูแลคุณหญิงมณฑา หรือท่านผู้หญิงสรรักษ์ไกรณรงค์ ในอดีต ระหว่างเดินทางเธอได้พบกับ พันธุ์สูรย์ ชายหนุ่มบนรถไฟที่เตือนเธอถึงโดมทอง และเมื่อไปถึง วิรงรองต้องพบกับความแปลกประหลาดแบบน่าสะพรึงกลัวของโดมทอง สถานที่อันกว้างขวาง และผู้ที่อยู่อาศัยในที่แห่งนี้ เมื่อมาถึงเธอก็พบกับผู้หญิงประหลาดที่เดินไปเดินมาในบ้าน แต่เมื่อเข้าไปใกล้แล้วกลับหายตัวไปเหมือนผี พร้อมกับผู้ชายแต่งกายชุดย้อนยุคที่ขี่รถม้ามาจอดใต้ห้องนอนของเธอ และเสียงเพลง "นางครวญ" ที่ดังก้องมาจากห้องโดมที่ปิดตายสนิท ทุกคืนวันพระจันทร์เต็มดวง และคุณอดิศวร์ หรือคุณลบ เจ้าของคฤหาสน์โดมทองอันใหญ่โต ผู้มีบุคลิกเย็นชา รวมถึงท่าทีของคุณหญิงมณฑาที่ตื่นกลัวและไล่เธอออกจากที่นี่ ทันทีที่พบเห็นครั้งแรก โดยระล่ำระลักว่าเธอเป็น พลับพลึงกลับชาติมาเกิด ทั้งที่ใครหลายคนต่างบอกว่าพลับพลึงได้ตายไปนานแล้ว อดิศวร์ ต้องการรั้งตัววิรงรองไว้ที่นี่ จนกว่า พิณทอง หลานสาวของตนเองจะได้แต่งงานแล้วกับพิชญ์ ซึ่งเป็นคนรักเก่าของวิรงรอง เพราะอดิศวร์เชื่อว่าวิรงรองเป็นผู้หญิงที่ชอบจับผู้ชายไปทั่ว หลังแต่งงานพิชญ์และพิณทอง จะเดินทางมาฮันนีมูนที่นี่ ความลับของโดมทอง และเรื่องราวลึกลับทั้งหมด เป็นปริศนาที่วิรงรองต้องการจะไข แม้คุณหญิงมณฑาจะพูดอยู่เสมอว่า ห้ามขึ้นไปบนโดม เพราะที่นั่นมันถูกสาปรายชี่อนักแสดง</doc>
