<doc id="342508" url="https://th.wikipedia.org/wiki?curid=342508" title="โรงเรียนทวีรัตน์">โรงเรียนทวีรัตน์ประวัติ ประวัติ. โรงเรียนทวีรัตน์ ก่อตั้งขึ้นตามปณิธานของคุณพ่อวร ทวีรัตน์ และคุณแม่ห้อง ทวีรัตน์ โดยมีความตั้งใจที่จะพัฒนาพื้นฐานการศึกษาให้แก่เยาวชนของชาติ โดยมีบุตรและธิดาเป็นผู้สืบสานตามเจตนารมณ์ โรงเรียนทวีรัตน์ เริ่มเปิดการเรียนการสอนครั้งแรกเมื่อวันที่ 16 พฤษภาคม พ.ศ. 2529 ในระยะแรกนั้น โรงเรียนเปิดทำการสอนในระดับก่อนประถมศึกษา โดยใช้ชื่อว่า โรงเรียนอนุบาลทวีรัตน์ มีครูทั้งหมด 5 คน นักเรียน 76 คน โดยมีนางสาวกานดา นวลวิไลลักษณ์ ดำรงตำแหน่งครูใหญ่คนแรก ซึ่งต่อมาในปีการศึกษา 2532 ได้รับอนุญาตให้ขยายหลักสูตรถึงระดับประถมศึกษา และได้เปลี่ยนชื่อเป็น โรงเรียนทวีรัตน์ โดยในปีการศึกษา 2537 โรงเรียนทวีรัตน์เปิดทำการสอนครบทุกชั้นเรียน ตั้งแต่ชั้นอนุบาลปีที่ 1 ถึงชั้นประถมศึกษาปีที่ 6สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน คือ เพชรในดอกบัว- เพชร หมายถึง อัญมณีล้ำค่าที่ส่องแสงประกายเปรียบเสมือนเด็กที่ได้รับการเจียระไน การอบรม ให้มีความรู้ เป็นคนดีคนเก่ง มีศีลธรรม เป็นเยาวชนที่ดีของชาติต่อไป - ดอกบัว หมายถึง คุณธรรม จริยธรรม - ปรัชญาโรงเรียน คือ- สร้างเสริมพื้นฐาน เตรียมการศึกษา พัฒนาความพร้อม สิ่งแวดล้อมดี ก้าวสู่ความมีอนาคต - ดอกไม้ประจำโรงเรียน คือ ดอกกล้วยไม้ - สีประจำโรงเรียน คือ- สีชมพู หมายถึง ความอ่อนน้อมถ่อมตน และอนาคตที่สดใส - สีเทา หมายถึง ความเข้มแข็งอดทน กล้าเผชิญกับอุปสรรคทั้งมวล</doc>
