<doc id="455089" url="https://th.wikipedia.org/wiki?curid=455089" title="วัดคลองวาฬ">วัดคลองวาฬ วัดคลองวาฬ เป็นพระอารามหลวงชั้นตรี ชนิดสามัญ สังกัดคณะสงฆ์มหานิกาย ปัจจุบันตั้งอยู่ในตำบลคลองวาฬ อำเภอเมือง จังหวัดประจวบคีรีขันธ์ โดยมีพระเทพสิทธิวิมล (ละเอียด สุทนฺโต) เจ้าคณะจังหวัดประจวบคีรีขันธ์ เป็นเจ้าอาวาสที่ตั้งและอาณาเขต ที่ตั้งและอาณาเขต. วัดคลองวาฬตั้งอยู่บนถนนประจวบ - คลองวาฬ หมู่ที่ 1 ตำบลคลองวาฬ อำเภอเมือง จังหวัดประจวบคีรีขันธ์ กินเนื้อที่ 57 ไร่ 3 งาน 30 ตารางวา โดยมีอาณาเขตจรดทางหลวงและที่ดินเอกชนทางทิศเหนือ จรดโรงเรียนบ้านคลองวาฬทางทิศใต้ จรดทางหลวงทางทิศตะวันออก และจรดทางสาธารณะทางทิศตะวันตกประวัติ ประวัติ. วัดคลองวาฬ เริ่มสร้างในสมัยใดไม่มีหลักฐานปรากฏแน่ชัด แต่สันนิษฐานว่าสร้างมาก่อนที่จะเป็นเมืองคลองวาฬ เดิมทีวัดคลองวาฬไม่ได้ตั้งอยู่ในสถานที่ปัจจุบันนี้ แต่ได้ย้ายสถานที่ถึง 3 ครั้ง 3 แห่งก่อนที่จะมาตั้งอยู่ในที่ปัจจุบัน การหาหลักฐานที่แน่ชัดไม่ได้ก็คงเพราะเมืองคลองวาฬสมัยก่อนเป็นเมืองหน้าด่านที่ต้องรับศึกพม่าโดยตลอดทำให้การที่จะสร้างวัดให้มั่นคงถาวรเป็นไปได้ยาก แม้แต่จวนเจ้าเมืองก็ไม่ปรากฏหลักฐานแน่ชัดว่าอยู่ที่ใด ปัจจุบันวัดคลองวาฬอยู่ห่างจากเมืองประจวบคีรีขันธ์ไปทางทิศใต้ประมาณ 9 กิโลเมตรปูชนียวัตถุ ปูชนียวัตถุ. มีพระประธานประจำอุโบสถ สร้างขึ้นในสมัยรัตนโกสินทร์ตอนต้นถาวรวัตถุถาวรวัตถุ. - พระอุโบสถเดิม เป็นอาคารคอนกรีตเสริมเหล็ก กว้าง 9 เมตร ยาว 18 เมตร สร้างเมื่อ พ.ศ. 2469 - ศาลาการเปรียญ เป็นอาคารครึ่งตึกครึ่งไม้ 2 ชั้น กว้าง 11 เมตร ยาว 22 เมตร สร้างเมื่อ พ.ศ. 2501 - หอสวดมนต์ เป็นอาคารไม้ กว้าง 9 เมตร ยาว 14 เมตร สร้างเมื่อ พ.ศ. 2496 - กุฏิสงฆ์ จำนวน 12 หลัง - นอกจากนี้มี ห้องสมุด หอฉัน ศาลาบำเพ็ญกุศลและฌาปนสถานการศึกษาการศึกษา. - โรงเรียนพระปริยัติธรรมแผนกธรรม เปิดสอนเมื่อ พ.ศ. 2478 - โรงเรียนพระปริบัติธรรมแผนกบาลี เปิดสอนเมื่อ พ.ศ. 2510ลำดับเจ้าอาวาสลำดับเจ้าอาวาส. 1. พระรุ่ง ภูระหงส์ 2. พระพุ่ม สอนสอด 3. พระเกี้ยน 4. พระเหลือ พูลสวัสดิ์ 5. พระนิ่ม 6. พระจวง ส่วนน้อย 7. พระกรี คงหนุน 8. พระสุเมธีวรคุณ (หลวงพ่อโถ ถาวรนันท์) 9. พระราชธรรมาภรณ์ (หวล สุขิโต) 10. พระเทพสิทธิวิมล (ละเอียด สุทนฺโต)</doc>
