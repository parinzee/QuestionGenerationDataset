<doc id="302886" url="https://th.wikipedia.org/wiki?curid=302886" title="เที่ยเหริน">เที่ยเหริน เที่ยเหรินหรืออ่านแบบญี่ปุ่นว่าเทียเรน( ;) เป็นกลุ่มของโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มดับเบิลโอ เที่ยเหรินทั้งหมดได้รับการออกแบบโดยเคนจิ เทราโอกะและมีลักษณคล้ายกับซาคุทูว์ในโมบิลสูทกันดั้ม ชื่อเที่ยเหรินนั้นเป็นอักษรจีน 铁人 หมายถึง มนุษย์เหล็ก เที่ยเหรินนั้นเป็นโมบิลสูทกำลังหลักของสันนิบาตปฏิรูปมนุษย์ชาติและพัฒนาต่อมาจาก MSJ-04 ฟานตง เมื่อเทียบกับโมบิลสูทซึ่งเป็นกำลังหลักของมหาอำนาจอีกสองกลุ่มแล้ว เที่ยเหรินมีจุดเด่นที่เกราะป้องกันที่หนาแต่มีความคล่องแคล่วด้อยกว่าและใช้อุปกรณ์ที่ล้าสมัยกว่า ห้องควบคุมจะแคบและไม่มีจอภาพ โดยนักบินจะมองผ่านกล้องซึ่งเชื่อมกับหมวกนักบินโดยตรงแทน เครื่องกำเนิดพลังงานของเที่ยเหรินเป็นเครื่องยนต์ไฮโดรเจนซึ่งใช้น้ำเป็นเชื้อเพลิง อาวุธมาตรฐานของเที่ยเหรินประกอบด้วยปืนลำกล้องเรียบ200มม.สำหรับติดแขน ใบมีดคาร์บอนขนาดใหญ่และปืนกล30มม.ที่หน้าอกรุ่นต่างๆของเที่ยเหรินรุ่นต่างๆของเที่ยเหริน. - MSJ-06II-A เที่ยเหรินภาคพื้นดิน รุ่นที่ใช้งานภาคพื้นดินของเที่ยเหรินและนับเป็นรุ่นมาตรฐาน ที่ขาข้างหนึ่งจะมีแผ่นโล่และที่ไหล่จะมีโล่ขนาดเล็กทั้งสองข้าง เที่ยเหรินภาคพื้นดินยังสามารถใช้บาซูก้าเป็นอาวุธเสริมได้ - MSJ-06II-AC เที่ยเหรินรุ่นต่อต้านอากาศยาน ปรากฏตัวในเรื่องสั้นชุด กันดั้ม 00V เป็นเที่ยเหรินที่ได้รับการออกแบบเพื่อใช้ต่อสู้กับโมบิลสูทซึ่งเน้นการโจมตีจากภาคอากาศของมหาอำนาจอีกสองฝ่าย ติดตั้งอาวุธต่อต้านอากาศยาน คือ ปืนใหญ่ลำกล้องเรียบสี่กระบอก มิสไซล์ต่อต้านอากาศยานสี่ลำกล้อง คาร์บอนเบลดติดตั้งปืนวัลแคน60มม.หกลำกล้อง ทั้งยังมีเครื่องปล่อยควันสำหรับใช้พรางตัว ส่วนหัวยังติดตั้งระบบเซนเซอร์เสริมให้เหมาะกับการต่อสู้กับศัตรูที่มาจากภาคอากาศมากกว่าเดิม - MSJ-06II-C เที่ยเหรินรุ่นการขับเคลื่อนสูง เป็นรุ่นที่ลดน้ำหนักด้วยการถอดเกราะบางส่วนทิ้งไปแล้วติดตั้งเครื่องยนเจ็ตที่ขาและปีกด้านหลังเพื่อให้บินได้ เนื่องจากเที่ยเหรินมีรูปร่างที่ไม่เหมาะกับการต่อสู้กลางอากาศและยังหนักมาก จึงมักใช้วิธีลอยตัวในระดับต่ำเลียดพื้นมากกว่า ปีกด้านหลังสามารถหมุนพับเป็นแนวตั้งเพื่อไม่ให้เกะกะได้ - MSJ-06II-C/B เที่ยเหรินรุ่นการขับเคลื่อนสูงแบบ B รุ่นปรับปรุงของ MSJ-06II-C ไม่มีปีกด้านหลังแต่เพิ่มกำลังของเครื่องยนต์เจ็ตไว้ที่ขาเพื่อให้ลอยตัวเหนือพื้นได้ดีกว่ารุ่นแรก ขาข้างหนึ่งจะติดโล่ไว้เหมือนรุ่นภาคพื้นดิน ปืนลำกล้องเรียบของรุ่นนี้จะเป็นแบบติดใบมีดคาร์บอนและมีระยะหวังผลไกลกว่า เที่ยเหรินรุ่นการขับเคลื่อนสูงแบบ Bมีรุ่นจ่าฝูงคือ MSJ-06II-C/BT ซึ่งใช้โล่ติดไหล่แบบมีท่อขับดันในตัวและใช้เซนเซอร์ที่มีประสิทธิภาพกว่า - MSJ-06II-E เที่ยเหรินรุ่นใช้ในอวกาศ ติดท่อขับดันซึ่งหมุนปรับตำแหน่งได้ที่ด้นหลังและไหล่เพื่อให้ใช้งานในสภาพไร้น้ำหนักได้ แผ่นที่ขาทั้งสองข้างติดตั้งถังน้ำซึ่งเป็นเชื้อเพลิงให้สามารถปฏิบัติการได้นานขึ้น ปืนลำกล้องเรียบที่ใช้จะมีใบมีดคาร์บอนติดไว้สำหรับระบายความร้อนให้ใช้ในอวกาศได้ดีขึ้น เที่ยเหรินรุ่นใช้ในอวกาศมีรุ่นจ่าฝูงคือ MSJ-06II-ET ซึ่งใช้โล่ติดไหล่แบบมีท่อขับดันในตัวและใช้เซนเซอร์ที่มีประสิทธิภาพกว่า - * MSJ-06II-ED เที่ยเหรินจือจู ปรากฏตัวในเรื่องสั้นชุด กันดั้ม 00V เป็นเที่ยเหรินที่ได้รับการออกแบบสำหรับใช้ป้องกันลิฟท์อวกาศ โดยมีลูกรอกอยู่ที่ขาและด้านหลังซึ่งใช้แล่นขึ้นลงไปตามสายเคเบิลของลิฟท์อวกาศได้อย่างรวดเร็ว เที่ยเหรินเจียชูใช้พลังงานแสงอาทิตย์เหมือนโมบิลสูทของมหาอำนาจอีกสองฝ่ายและสามารถชาร์จพลังงานจากลิฟท์อวกาศได้โดยตรง นอกจากนั้นยังเป็นโมบิลสูทเพียงรุ่นเดียวของสันนิบาตปฏิรูปมนุษย์ชาติที่ปืนลิเนียร์กันแทนปืนลำกล้องเรียบ และมีปืน30มม.กับมิสไซล์พ็อดหกลำกล้องเป็นอาวุธเสริม เที่ยเหรินเจียชูสามารถใช้งานภาคพื้นดินเหมือนรถถังได้โดยหุ้มลูกรอกด้วยยางเหมือนล้อ หลังจากที่สันนิบาตปฏิรูปมนุษย์ชาติได้ร่วมเป็นสมาชิกของสหพันธ์โลก เที่นเรนเจียชูจึงได้ประจำการกับลิฟท์อวกาศทั้งสาม ชื่อจือจู (蜘蛛) เป็นภาษาจีน หมายถึงแมงมุม - MSJ-06II-LC เที่ยเหรินรุ่นปืนใหญ่พิสัยไกล ติดตั้งปืนใหญ่ลำกล้องเรียบ 300 มม.ไว้เป็นอาวุธหลัก ส่วนลำตัวจะยื่นออกไปด้านหน้ามากกว่ารุ่นอื่นๆ เนื่องจากไม่มีส่วนหัวจึงติดเซนเซอร์โมโนอายไว้ที่ลำตัวทั้งสองด้านแทน ขาของรุ่นปืนใหญ่นี้จะติดโล่ไว้ทั้งสองข้างเพื่อให้ศูนย์ถ่วงน้ำหนักต่ำลง เมื่อจะยิงปืนใหญ่ เที่ยเหรินจะยื่นขาตั้งออกมาจึงไม่สามารถเคลื่อนไหวได้ - MSJ-06II-SP เที่ยเหรินเถาจื่อ เป็นเที่ยเหรินที่ได้รับการออกแบบให้มนุษย์ดัดแปลงใช้งาน และสามารถใช้งานได้ทั้งบนโลกและในอวกาศ ห้องควบคุมของเถาจื่อนั้นเป็นแบบมีจอภาพ โล่ที่ไหล่จะใหญ่กว่าปกติและมีท่อขับดันติดไว้ ด้านบนของหัวยังมีเซนเซอร์เสริม อาวุธของเถาจื่อเป็นแบบเดียวกับรุ่นใช้ในอวกาศและที่ก้นจะมีถังน้ำเป็นเชื้อเพลิงติดไว้ สามารถลอยตัวบนโลกได้เหมือนรุ่นการขับเคลื่อนสูง เนื่องจากเป็นโมบิลสูทที่มีสมรรถนะสูง จึงมีเพียงมนุษย์ดัดแปลง โซมา พีริสที่สามารถใช้งานเที่ยเหรินเถาจื่อได้อย่างมีประสิทธิภาพ ชื่อเถาจื่อ (桃子) เป็นภาษาจีน หมายถึงลูกท้อ - MSJ-06III-A เที่ยเหรินรุ่นใช้ในทุกสภาวะ ปรากฏตัวในฤดูกาลที่สอง เป็นโมบิลสูทขอเซอร์เก สมิลนอฟ มีลักษณะคล้ายกับเที่ยเหรินเถาจื่อ เที่ยเหรินรุ่นใช้ในทุกสภาวะยังคงใช้เครื่องยนต์ไฮโดรเจน แต่มีบีมไรเฟิลเป็นอาวุธ ซึ่งเป็นแบบที่เก็บอนุภาคในGNคอนเดนเซอร์ของปืนและมีบีมเซเบอร์ติดไว้เหมือนดาบปลายปืน - MSJ-06YIII-B เที่ยเหรินฮู่จื่อ ปรากฏตัวในนิยาย กันดั้ม 00P เป็นเครื่องต้นแบบของเที่ยเหรินเถาจื่อ ท่อขับดันที่ไหล่จะมีขนาดใหญ่กว่าของเถาจื่อมากและติดถังน้ำไว้ที่ไหล่แทนที่ก้น เที่ยเหรินชีซูยังมีอาวุธหลักเป็นปืนเร่งความเร็วหลายระดับ 500 มม. ปืนนี้จะมีลิ่มซึ่งใช้ตั้งศูนย์ถ่วงขณะเล็งเป้าหมาย ห้องควบคุมของเที่ยเหรินชีซูเป็นแบบสองที่นั่ง โดยนักบินหลักคือคือมนุษย์ดัดแปลง เลโอนาร์ด ฟีนเนสจะควบคุมผ่านจอภาพ และนักบินผู้สังเกตการ เดลฟิเน เดเบเลียจะใช้กล้องแบบสวมกับหมวกเหมือนเที่ยเหรินรุ่นปกติ</doc>
