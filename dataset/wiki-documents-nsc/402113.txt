<doc id="402113" url="https://th.wikipedia.org/wiki?curid=402113" title="โทกูงาวะ อิเอสึนะ">โทกูงาวะ อิเอสึนะ โทะกุงะวะ อิเอะสึนะ () เป็น โชกุน คนที่ 4 แห่ง ตระกูลโทะกุงะวะ ในยุคสมัยของเขานี้เอง ค.ศ. 1657 เกิดไฟไหม้ครั้งร้ายแรงที่เมืองเอะโดะ เป็นครั้งที่ร้ายแรงที่สุดในสมัยเอะโดะ เมืองเอะโดะเสียหายไปเกือบทั้งหมด รวมถึงปราสาทเอะโดะ เรียกว่า เหตุการณ์ไฟไหม้ปีเมเระกิ (明暦の大火) มีผู้เสียชีวิตร่วมแสนกว่าคนประวัติ ประวัติ. โทะกุงะวะ อิเอะสึนะ เกิดเมื่อปีค.ศ. 1641 เป็นบุตรชายคนแรกของโชกุนโทะกุงะวะ อิเอะมิสึ กับนางโฮจูอิน (Hōju-in, 宝樹院) ภรรยาน้อยของโชกุนอิเอะสึนะ เมื่อโชกุนอิเอะมิสึเสียชีวิตในค.ศ. 1651 อิเอะสึนะจึงได้สืบทอดตำแหน่งโชกุนต่อจากบิดาเมื่ออายุเพียงเก้าขวบ โดยมีขุนนางในบะกุฟุโดยเฉพาะโรจูซะกะอิ ทะดะกิโยะ (Sakai Tadakiyo, 酒井忠清) ซึ่งได้ชื่อว่าเป็นขุนนางที่ทุจริต เป็นผู้สำเร็จราชการแทนเหตุการณ์กบฏ เหตุการณ์กบฏ. ในปี ค.ศ. 1651 เมื่อโชกุนอิเอะมิสึบิดาเสียชีวิต กลุ่มโรนินนำโดยมะรุบะชิ ชูยะ () บุตรชายของอดีตไดเมียวแห่งเกาะชิโกะกุ และยุอิ โชเซะสึ () ผู้คลั่งไคล้โทะโยะโตะมิ ฮิเดะโยะชิ ได้วางแผนก่อการกบฏต่อเอะโดะบะกุฟุ โดยการเผาเมืองเอะโดะ รวมทั้งก่อการยึดอำนาจที่เมืองเกียวโตและโอซะกะ แต่กลับถูกบะกุฟุจับได้เสียก่อน ยุอิ โชเซะสึ กระทำการเซ็ปปุกุหนีความผิด และมะรุบะชิ ชูยะถูกตัดสินประหารชีวิต เรียกว่า เหตุการณ์ปีเคอัง () ในค.ศ. 1669 เกิดกบฏของชาวเอโซะ (ชาวไอนุ) ในแคว้นมะซึมะเอะบนเกาะฮอกไกโด นำโดยซัคเซย์น (Saksaynu) หรือชาคุเชน (Shakushain)การสืบอำนาจ การสืบอำนาจ. โชกุนอิเอะสึนะสุขภาพไม่ค่อยสู้ดีนักตลอดเวลาที่ดำรงตำแหน่งโชกุน และไม่มีทายาท เมื่อโชกุนอิเอะสึนะเสียชีวิตใน ค.ศ. 1680 ไทโรซะกะอิ ทะดะกิโยะ เสนอให้ยกตำแหน่งโชกุนให้แก่เชื้อพระวงศ์อย่างที่เคยเป็นในสมัยคะมะกุระ ซึ่งเป็นความคิดที่ถูกต่อต้านอย่างหนักในบะกุฟุ โรจูฮอตตะ มะสะโตะชิ (Hotta Masatoshi, 堀田正俊) ได้เสนอให้น้องชายต่างมารดาของโชกุนอิเอะสึนะคือ โทะกุงะวะ สึนะโยะชิ สืบทอดตำแหน่งโชกุนต่อ และขับซะกะอิ ทะดะกิโยะออกจาอำนาจไป</doc>
