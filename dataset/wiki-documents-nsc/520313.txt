<doc id="520313" url="https://th.wikipedia.org/wiki?curid=520313" title="สโตนทาวน์">สโตนทาวน์ สโตนทาวน์ (Stone Town) หรือที่รู้จักกันในชื่อ Mji Mkongwe (ภาษาสวาฮีลี แปลว่า "เมืองเก่า") เป็นส่วนที่เก่าแก่ของแซนซิบาร์ซิติ้ (Zanzibar City) เมืองหลักของแซนซิบาร์, ในประเทศแทนซาเนีย, อยู่ตรงข้ามเงมโบ (Ng'ambo) (ภาษาสวาฮีลี แปลว่า 'ด้านอื่น') มันตั้งบนชายฝั่งตะวันตกของอุงกูจา (Unguja) เกาะหลักของหมู่เกาะแซนซิบาร์ อดีตเป็นเมืองหลวงของสุลต่านแซนซิบาร์และศูนย์กลางการค้าเครื่องเทศที่เฟื่องฟูเช่นเดียวกับการค้าทาสในศตวรรษที่ 19 มันก็ยังคงความสำคัญในฐานะเมืองหลักของแซนซิบาร์ในช่วงของการเป็นรัฐในอารักขาของอังกฤษ เมื่อแทนกันยีกาและแซนซิบาร์เข้าร่วมจัดตั้งสหสาธารณรัฐแทนซาเนีย แซนซิบาร์ยังคงรักษารูปแบบกึ่งปกครองตนเอง ด้วยสโตนทาวน์เป็นที่ตั้งของรัฐบาลท้องถิ่น สโตนทาวน์เป็นเมืองที่มีความสำคัญทางประวัติศาสตร์และศิลปะที่โดดเด่นในแอฟริกาตะวันออก สถาปัตยกรรมส่วนใหญ่ย้อนหลังไปถึงศตวรรษที่ 19 สะท้อนให้เห็นถึงความหลากหลายทางวัฒนธรรมที่มีอิทธิพลบนพื้นฐานของวัฒนธรรมสวาฮิลีที่มีส่วนผสมที่เป็นเอกลักษณ์ของอาหรับ เปอร์เซีย อินเดีย และยุโรป ด้วยเหตุนี้ ยูเนสโกจึงกำหนดให้เมืองนี้เป็น มรดกโลกใน ค.ศ. 2000 เนื่องด้วยเป็นมรดกโลก สโตนทาวน์เป็นแหล่งท่องเที่ยวที่สำคัญในประเทศแทนซาเนีย เศรษฐกิจส่วนใหญ่จึงขึ้นการท่องเที่ยวเป็นสำคัญ</doc>
