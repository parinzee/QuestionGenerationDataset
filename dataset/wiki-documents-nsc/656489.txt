<doc id="656489" url="https://th.wikipedia.org/wiki?curid=656489" title="ชินัว อะเชเบ">ชินัว อะเชเบ ชินัว อะเชเบ (; ชื่อเกิด อัลเบิร์ต ชินัวลูโมกู อะเชเบ (Albert Chinualumogu Achebe); 16 พฤศจิกายน พ.ศ. 2473 – 21 มีนาคม พ.ศ. 2556) เป็นกวี, นักเขียน และนักวิจารณ์ชาวไนจีเรีย ผลงานชิ้นแรก Things Fall Apart ได้รับการขนานนามว่าเป็นผลงานชิ้นเอกของเขา และใช้ในการศึกษาวรรณกรรมแอฟริกากันอย่างแพร่หลายประวัติ ประวัติ. ชินัว อะเชเบ เกิดเมื่อ พ.ศ. 2473 ที่เมืองโอกิดี ทางภาคตะวันออกเฉียงใต้ของไนจีเรีย (ขณะนั้นเป็นรัฐในอารักขาของอังกฤษ) ในครอบครัวโปรเตสแตนต์ที่มีเชื้อสายอิกโบ เขาชื่นชอบการฟังนิทานและเรื่องเล่าต่าง ๆ สมัยยังเล็ก เมื่อเข้าศึกษาที่โรงเรียน St Philips' Central School ครูคนหนึ่งได้รายงานว่าอะเชเบเป็นนักเรียนที่มีความสามารถในการเขียนและอ่านสูง ต่อมาเขาเข้าศึกษาระดับมหาวิทยาลัยที่ University College (ปัจจุบันคือ มหาวิทยาลัยอีบาดาน) ซึ่งเป็นมหาวิทยาลัยแห่งแรกของประเทศ โดยเลือกเรียนแพทย์ แต่ปีต่อมาก็เปลี่ยนไปเรียนภาษาอังกฤษ ประวัติศาสตร์ และเทววิทยา ขณะศึกษาอยู่ที่นั่น อะเชเบได้เขียนเรื่องสั้นเรื่องแรก In a Village Church ซึ่งมีเนื้อหาเกี่ยวกับชีวิตชนบทของชาวคริสต์ในไนจีเรีย หลังสำเร็จการศึกษาเมื่อ พ.ศ. 2497 อะเชเบได้ทำงานที่องค์การแพร่ภาพกระจายเสียงไนจีเรีย (NBS) สองปีต่อมา เขาได้ไปศึกษาดูงานที่กรุงลอนดอน สหราชอาณาจักร และเริ่มเขียน Things Fall Apart ซึ่งต่อมาได้รับคำชื่นชมจากสถาบันต่าง ๆ โดยขายได้มากกว่า 8 ล้านเล่มและแปลไปแล้ว 50 ภาษาทั่วโลก เขาสมรสกับคริสทีอานา ชินเว โอโคลี ทั้งคู่มีบุตรด้วยกัน 4 คน หลังจากตีพิมพ์ Anthills of the Savannah อะเชเบก็ประสบอุบัติเหตุทางรถยนต์ จนทำให้เป็นอัมพาตต้องนั่งรถเข็น ต่อมาครอบครัวของเขาย้ายไปอยู่ที่สหรัฐอเมริกา เพราะอะเชเบได้รับตำแหน่งศาสตราจารย์ด้านแอฟริกาศึกษาที่มหาวิทยาลัยบราวน์ และดำรงตำแหน่งนั้นจนกระทั่งเสียชีวิตเมื่อ พ.ศ. 2556 ที่เมืองบอสตัน รวมอายุได้ 82 ปี ในปี พ.ศ. 2560 กูเกิล ดูเดิลฉลองวันเกิดปีที่ 87 ให้แก่อะเชเบผลงานนิยายผลงานนิยาย. - Things Fall Apart (ค.ศ. 1958; แปลเป็นภาษาไทยในชื่อ ก่อนรัตติกาลจะดับสูญ โดย ลำน้ำ) - No Longer at Ease (ค.ศ. 1960) - Arrow of God (ค.ศ. 1964) - A Man of the People (ค.ศ. 1966; แปลเป็นภาษาไทยในชื่อ ผู้แทน โดยวิริยา น้อยวงศ์ นยางค์) - Anthills of the Savannah (ค.ศ. 1987)</doc>
