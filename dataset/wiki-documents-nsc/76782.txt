<doc id="76782" url="https://th.wikipedia.org/wiki?curid=76782" title="ไป่หวู่หนาน">ไป่หวู่หนาน ไป่หวู่หนาน เป็นตัวเอกของการ์ตูนเรื่อง วอร์ลอร์ด จ้าวนักรบกลียุคกำเนิดไป่หวู่หนาน กำเนิดไป่หวู่หนาน. เรื่องราวของไป่หวู่หนานเริ่มขึ้นที่กลางทะเลทรายรกร้างแห่งหนึ่ง ซึ่งเมื่อห้าพันปีก่อนเคยเป็นพื้นที่ของสาธารณรัฐประชาชนจีนด้วยคำสั่งของอาจารย์ "วอร์ลอร์ดมินโด" ผู้ล่วงลับ เขาจึงต้องออกตามหาบันทึกนรกภูมิซึ่งบันทึกที่ตั้งของ "วอร์ลอร์ดพันทัพ" สุดยอดอาวุธทำลายล้างในตำนานโบราณ เพื่อกอบกู้ดวงชะตาของเผ่าพันธ์ที่กำลังตกต่ำลงเพราะอายุขัยของวอร์ลอร์ดมินโดกำลังจะมาถึงในไม่ช้า การตามหาบันทึกนรกภูมิของหวู่หนานถูกจับตามองโดย วอร์ลอร์ดตรีเนตร ผู้ปกครองนครตรีเนตรที่อยู่ใกล้กับทะเลทรายดังกล่าว วอร์ลอร์ดตรีเนตรจึงส่ง "ลิเกา" แม่ทัพแห่งนครตรีเนตรและ วอร์ลอร์ดแบล๊คจากัวร์ ศิษย์น้องของตนที่ล่ามโซ่กักขังตนเองเนื่องจากความผิดในอดีตที่ทำให้ประชาชนของตนนับล้าน ออกตามหาหวู่หนาน ระหว่างการตามหาบันทึกนรกภูมิหวู่หนานได้ปะทะกับ วอร์ลอร์ดดาบใหญ่ ผู้ตั้งปนิธานจะกวาดล้างคัมภีร์นรกภูมิที่มีส่วนเกี่ยวข้องกับการตายของแม่ของตนให้สิ้นซาก ในตอนแรกดาบใหญ่ยังออมมือให้ หวู่หนานจึงหลบหนีไปได้ ส่วนดาบใหญ่เพียงเตือนให้หวู่หนานถอนตัวจากการตามหาบันทึกนรกภูมิซะ หลังจากนั้นความลับที่ว่าหวู่หนานสามารถเข้าใจภาษาโบราณที่จารึกบนบันทึกนรกภูมิได้ ก็ถึงหูของลิเกาโดยบังเอิญและในที่สุดก็ไปถึงหูของวอร์ดลอร์ดดาบใหญ่และวอร์ลอร์ดแบล็คจากัวร์ วอร์ลอร์ดดาบใหญ่จึงตัดสินใจสังหารหวู่หนานแต่วอร์ลอร์ดแบล๊คจากัวร์ได้เข้ามาขวางเอาไว้ ต่อมาเผ่าวายุได้เข้าร่วมกับเผ่าตรีเนตรเพื่อหลบเลี่ยงการตามล่าของราชสำนักไป๋ และหวู่หนานได้ออกเดินทางตามหา วอร์ลอร์ดพันทัพ ภายหลังปรากฏหวู่หนาน มีมารดาชื่อ เซียะซิมฉือ เป็นภรรยาของไป่เจิ้น วอร์ลอร์ดพยัคฆ์สมุทรรุ่นที่ 269 แต่ถูก ไป๋โฉ่ผู้น้อง ฉุดข่มขืน จนตั้งครรภ์ได้ 2 เดือน เนื่องจากความแค้นของพี่น้องทั้งคู่ เซียะซิมฉือ จึงต้องให้หวู่หนานฝากไว้ในครรภ์เทียมจนคลอด และได้ส่งไปให้วอร์ลอร์ดมินโดแห่งเผ่าวายุเลี้ยงดู พร้อมไอรอนฮอร์สพี่ชายต่างบิดาปะทะดาบใหญ่ ปะทะดาบใหญ่. หวู่หนานอาศัยจังหวะที่ทั้งสองปะทะกันหลบหนีกลับไปยังนครวายุ เมื่อเห็นเป้าหมายของตนจากไปแบล๊คจากัวร์และดาบใหญ่จึงจำต้องละศึกแล้วออกตามหาตัวหวู่หนานอีกครั้ง แต่เมื่อกลับไปถึงก็พบว่าวอร์ลอร์ดมินโดอาจารย์ของตนได้ถึงแก่กรรมไปแล้ว ทันใดนั้นวอร์ลอร์ดแบล๊คจากัวร์ก็มาถึงเบื้องหลังของหวู่หนานพร้อมกับยื่นข้อเสนอให้หวู่หนานตามหาวอร์ลอร์ดพันทัพให้กับตนเพื่อแลกกับความปลอดภัยของชนเผ่าวายุและตัวหวู่หนานเอง ดาบใหญ่ที่รอดชีวิตจึงประกาศว่าจะกลับมาประลองกับหวู่หนานใหม่ในอีกห้าปีให้หลัง เมื่อหวู่หนานรับปาก ดาบใหญ่ก็ล่าถอยไปในขณะเดียวกันนั้น ทัพของตรีเนตรและกองทัพของวอร์ลอร์ดพยัคฆ์สมุทร"ไป่โฉ่ว" ผู้ครอบครองพื้นพิภพซึ่งหมายปองในวอร์ลอร์ดพันทัพ และเชื่อว่าหวู่หนานเป็นบุตรของไป่เจิ้นพี่ชายของตนที่ถูกตนเองสังหารกับมือก็เดินทางมาถึงที่ตั้งของเผ่าวายุ ตรีเนตรและแบล๊คจากัวร์ศิษย์น้องได้เผชิญหน้ากับผู้ที่เชื่อกันว่าแกร่งที่สุดบนพื้นปฐพี ตรีเนตรใช้พลังพิเศษของเนตรฟ้าหรือเนตรที่สามบนหน้าผาก จำลองการต่อสู้กับไป่โฉ่วในมิติของเนตรฟ้า ผลที่ได้คือตรีเนตรตายอนาถในกระบวนท่าที่ 11 แต่ก็สามารถทำให้ไปโฉ่วบาดเจ็บสาหัสได้ เมื่อประเมินผลได้ผลเสียแล้วตรีเนตรและแบล๊คจากัวร์จึงปฏิเสธที่จะส่งตัวหวู่หนานให้ไป่โฉ่วและตัดสินใจล่าถอยกลับไปยังนครตรีเนตร ไป่โฉ่วจึงส่งกองทัพของตนเข้าโจมตีนครตรีเนตรนำโดยวอร์ลอร์ดห้ายุคและวอร์ลอร์ดหมัดเหล็กพี่ชายของตนตามหาวอร์ลอร์ดพันทัพ ตามหาวอร์ลอร์ดพันทัพ.  หวู่หนานหลังจากตกลงแลกเปลี่ยนความปลอดภัยของชนเผ่าวายุกับความลับของบันทึกนรกภูมิแล้ว จึงได้รับการถ่ายทอดวิชาบางส่วนจากตรีเนตรและแบล๊คจากัวร์แล้วเดินทางออกตามหาวอร์ลอร์ดพันทัพต่อไป ระหว่างที่หวู่หนานแทรกซึมเข้าไปในพื้นที่ของจักรวรรดิสกุลไป่ ได้แสดงพิรุธออกมา จนถูกค้นพบโดยวอร์ลอร์ดปลาวาฬโหด ผู้มีศักดิ์เป็นลูกพี่ลูกน้องของไป่โฉ่ว หวู่หนานหลบหนีการตามล่าของปลาวาฬโหดไปจนถึงกลางมหาสมุทร ปลาวาฬโหดได้ใช้ขีปนาวุธอานุภาพสูงโจมตีหวู่หนาน ทำให้น่านน้ำในย่านนั้นเกิดความเสียหาย และสัตว์น้ำล้มตายเป็นอันมาก ทำให้ยอดวอร์ลอร์ดผู้ครองทะเลแถบนั้น "วอร์ลอร์ดต้าไห่อินฟินิตี้" พิโรธ เข้าโจมตียานเหาะของปลาวาฬโหดและกองทัพส่วนตัวจนย่อยยับ ทั้งยังเล่นงานวอร์ลอร์ดปลาวาฬโหดจนบาดเจ็บ ปลาวาฬโหดเห็นท่าไม่ดีจึงอาศัยอิทธิพลของตระกูลขู่ว่าหากต้าไห่สอดมือจะฆ่าล้างเผ่าพันธ์ชนเผ่าอินฟินิตี้ให้หมดสิ้น หวู่หนานไม่อยากสร้างภาระให้ต้าไห่จึงท้าประลองกับวอร์ลอร์ดปลาวาฬโหดเพียงลำพัง หวู่หนานใช้กระบี่ภูตอัสนีสู้กับปลาวาฬโหดอย่างสูสีทั้งที่พลังน้อยกว่า และเอาชัยได้ในที่สุด เมื่อปลาวาฬโหดล่าถอยไป หวู่หนานได้รับเชิญให้ไปพักที่เกาะอินฟินิตี้ ด้วยความที่ต้าไห่ถูกชะตากับหวู่หนานมากจึงรับเป็นบุตรบุญธรรม ระหว่างที่พักที่เกาะอินฟินิตี้นั้นหวู่หนานไขปริศนาของบันทึกนรกภูมิได้จึงลาออกเดินทางต่อเพื่อตามหาวอร์ลอร์ดพันทัพ พร้อมกับโมบี้ดิค ปลาวาฬเพชรฆาตยักษ์สีขาวประจำเผ่าอินฟินิตี้ ศึกเกาะพันทัพ ศึกเกาะพันทัพ. หลังจากค้นหาบนเกาะแห่งหนึ่งที่ตำแหน่งตรงกับที่บันทึกในบันทึกนรกภูมิหวู่หนานก็พบกับวิหคเหล็กเทพจักรกลที่อารักขาวอร์ลอร์ดพันทัพมานับพัน ๆ ปี วิหคเหล็กเก็บเลือดของหวู่หนานไปวิเคระห์พบว่าหวู่หนานมีสายเลือดตระกูลไป่จึงสามารถออกคำสั่งกับมันได้ เมื่อหวู่หนานใช้วิหคเหล็กบรรทุกวอร์ลอร์ดพันทัพออกมานอกถ้ำแล้วก็พบกับคนมากมายที่มาตามล่าตน แบล๊คจากัวร์ที่ซุ่มอยู่จึงปรากฏตัวออกมาพร้อมกับเล่นงานวอร์ลอร์ดที่มุ่งหน้าไปยังหวู่หนาน แต่ยานเหาะที่แบล๊คจากัวร์จะใช้พาหวู่หนานกลับนครตรีเนตร กลับถูกจ้าวทองแดงวอร์ลอร์ดของตระกูลไป่คนหนึ่งทำลายจนพัง หวู่หนานจึงต้องใช้วิหคเหล็กพาตนและไอรอนฮอร์สศิษย์พี่ของตนที่ติดตามแบล๊คจากัวร์ไปด้วยกัน ระหว่างทางไอรอนฮอร์สได้เปิดเผยความลับที่ว่าไอรอนฮอร์สเป็นบุตรของไป่เจิ้น พี่ชายของไป่โฉ่ว ที่ถูกไป่โฉ่วสังหารก่อนจะยึดตำแหน่งวอร์ลอร์ดพยัคฆ์สมุทรมาครอบครอง ขณะเดียวกันบนเกาะพันทัพ ไป่โฉ่วได้ต่อสู้กับแบล๊คจากัวร์ที่ปลดปล่อยจิตเดรัจฉานเพื่อปกป้องไป่หวู่หนาน แบล๊คจากัวร์ทุ่มใช้กระบวนท่าสร้างชื่อ ปลิดเทพไร้สำนึกใส่ไป่โฉ่ว แต่ไป่โฉ่วผู้ไร้เทียมทานหาได้กระทบกระเทือนแต่อย่างใด ศิษย์พี่ของแบล๊คจากัวร์ทั้งสามคือ ตรีเนตร จอมฟ้า และอุกกาบาตเห็นเป็นโอกาสอันดีที่จะล้างผลาญศัตรูคนสำคัญของเผ่าสุดขั้วจึงปรากฏตัวออกมารุมไป่โฉ่ว ๆ พร้อมกันทั้งสี่คน หลังจากผ่านไป 300 กระบวนท่าเมื่อฝุ่นควันที่คละคลุ้งจางหายก็เหลือเพียงไป่โฉ่วเท่านั้นที่ยังยืนหยัดอย่างผู้ชนะ หลังจากนั้นไป่โฉ่วสั่งให้ลูกน้องของตนตรึงกางเขนสี่ยอดฝีมือสำนักสุดขั้วที่ไม่รู้จักดีชั่วกลุ่มนี้ต่อหน้าสาธารณชนเพื่อรอลงประชาทัณฑ์ ท่ามกลางวอร์ลอร์ดที่มาชุมนุมดูเหตุการณ์นี้มากมาย ไป่โฉ่วได้ประกาศให้วอร์ลอร์ดทั้งหมด ณ ที่นั้นเลือกว่าจะสวามิภักดิ์แล้วโดยสารกลับไปกับเรือเหาะของตระกูลไปหรือจะรั้งอยู่เพื่อรอรับความตายจากตน ทันใดนั้นไอรอนฮอร์สที่รู้ความจริงว่าตนเป็นบุตรของไป่เจิ้นผู้ถูกสังหารโดยไป่โฉ่วก็บังคับวิหคเหล็กให้ปรากฏตัวและโจมตีไป่โฉ่ว เมื่ออาวุธสังหารจากยุคโบราณนี้ปรากฏตัวก็ยังไม่อาจสร้างความตระหนกให้แก่ไป่โฉ่วได้ เขาเพียงแค่ดีดเลือดของตนออกไปยังวิหคเหล็กเพื่อให้มันทราบว่ากำลังโจมตีผู้มีสายเลือดตระกูลไป่ เมื่อวิหคเหล็กวิเคราะห์ DNA เสร็จนชั่วพริบตามันก็หยุดโจมตีและไถลตัวไปหยุดอยู่ที่ตรงหน้าของไป่โฉ่ว ไป่โฉ่วทำลายวิหคเหล็กได้ในฝ่ามือเดียว เหล่าวอร์ลอร์ดที่ยังลังเลว่าสมควรจากไปดีหรือไม่ได้เห็นพลังมหาศาลนี้จึงตัดสินใจล่าถอยไปแต่ยังเหลือผู้ที่ล่าถอยไม่ทันและมีความเชื่อมั่นในพลังของตนอีกกว่าพันคน ไป่โฉ่วไม่ให้เวลาแก่ผู้ลังเลอีกต่อไป เพียงพริบตาวอร์ลอร์ดนับร้อยนับพันก็หัวปลิดปลิวออกจากลำตัวด้วยฝีมือของไป่โฉ่ว เหลือไว้แต่เพียงผู้มีความสามารถที่แท้จริงเท่านั้น ไป่โฉ่วรู้สึกไม่พอใจที่ไม่ได้สู้กับยอดฝีมืออย่างสะใจอย่างที่คาดไว้ จึงสั่งให้ไร้ลักษณ์ประหารสำนักสุดขั้วที่งสี่ก่อนที่จะเก็บกวาดเศษสวะที่เหลือ ทันใดนั้นเอง หวู่หนานก็ปรากฏตัวออกมาไป่โฉ่วผู้ไร้เทียมทาน ไป่โฉ่วผู้ไร้เทียมทาน. หวู่หนานปรากฏตัวขึ้นพร้อมกับยื่นข้อเสนอให้ไป่โฉ่ว โดยแลกวอร์ลอร์ดพันทัพกับสิ่งที่ไป่โฉ่วเคยสัญญาว่าจะมอบให้แก่ผู้ที่จับตัวหวู่หนานมาให้ตนได้คือทรัพย์สินส่วนหนึ่งของราชสำนักและวิชาหมัดระเบิดพยัตฆ์สมุทรที่สืบทอดเฉพาะในตระกูลไป่เท่านั้น ไป่โฉ่วตะลึงในความกล้าบ้าบิ่นของหวู่หนานจึงทะลวงจุดชีพจรและถ่ายทอดเพลงหมัดพยัคฆ์สมุทรขั้นต้นให้หวู่หนาน ส่วนทรัพย์สินจะมอบให้ถ้าหวู่หนานรอดชีวิตไปได้ และเมื่อไป่โฉ่วได้ทำตามที่ตกลงกันไว้ก็ถึงเวลาที่ไป่โฉ่วจะสังหารหวู่หนานทันใดนั้นต้าไห่ผู้เอ็นดูหวู่หนานเหมือนบุตรชายแท้ ๆ ก็สอดมือเข้ามาประลองกับไป่โฉ่วด้วยพลัง 19 ชั้นบรรยากาศ ระหว่างที่ทั้งสองกำลังต่อสู้ติดพัน หวู่หนานก็ฉวยโอกาสเข้าประชิดเนตรสมุทรเพื่อขโมยต่างหูพันทัพที่เป็นกุญแจสำคัญในการเปิดวอร์ลอร์ดพันทัพ ไร้ลักษณ์ได้เข้าขัดขวางแต่กลับโดนหวู่หนานเล่นงานด้วยหมัดระเบิดพยัคฆ์สมุทรที่เพิ่งได้รับการถ่ายทอดจากไป่โฉ่วเมื่อครู่ ขณะที่ไร้ลักษณ์กำลังตกตะลึง ตรีเนตรผู้ถูกตรึงกางเขนก็ทลายอุปกรณ์ล๊อคพลังออกมาเล่นงานไร้ลักษณ์ด้วยวิชาสุดขั้วสิ้นสูญและปลดปล่อยศิษย์พี่ศิษย์น้องที่เหลือ อุกกาบาตและจอมฟ้าล่าถอยกลับไปยังเผ่าสุดขั้ว ส่วนตรีเนตรและแบล๊คจากัวร์ยังคงรั้งอยู่ ขณะที่กำลังชุลมุนอยู่นั้นเองวอร์ลอร์ดจลาจลได้ปรากฏตัวขึ้นและลักพาตัวเนตรสมุทรไปพร้อมกับต่างหูพันทัพหวู่หนานจึงติดตามไปและชิงตัวเนตรสมุทรกลับมาได้ จึงนำไปฝากไว้กับคนของตระกูลไป่ในบริเวณนั้นก่อนที่จะฉกต่างหูพันทัพย้อนกลับไปในที่ ๆ ต้าไห่กำลังต่อสู้กับไป่โฉ่ว ทางด้านต้าไห่หลังจากประลองไปนับพันกระบวนท่าก็เริ่มตกเป็นรอง ทันใดนั้นตรีเนตรก็ขัดจังหวะการประลองด้วยการข่มขู่ไป่โฉ่วให้ละเว้นชีวิตประชาชนในเผ่าตรีเนตรแลกกับชีวิตของเซียะเฟย คู่ขาของไป่โฉ่วและบุตรในครรภ์ที่โดนตรีเนตรลักพาตัวมา ไป่โฉ่วรับข้อเสนอนั้นตรีเนตรจึงท้าประลองเพื่อลบล้างความอัปยศที่ตนใช้วิธีการต่ำช้าเช่นการใช้ตัวประกัน ตรีเนตรประลองกับไป่โฉ่วด้วยกระบวนท่าเทพนักรบแห่งตรีเนตรที่คิดค้นขึ้นด้วยหลักการเดียวกับจ้าวนักรบนรกภูมิยอดวิชาของนรกผู้ไร้เทียมทานเมื่อห้าพันปีก่อน รุกไล่ไป่โฉ่วจนจนมุมด้วยพลังเพียง 17 ชั้นบรรยากาศ แต่ไป่โฉ่วกับเปล่งพลังถึง 25 ชั้นบรรยากาศและเล่นงานตรีเนตรจนพ่ายแพ้ในกระบวนท่าเดียวเท่านั้น ตรีเนตรผู้กำลังจะสูญสลายไปได้ต่อรองกับไป่โฉ่วให้ตนได้ถ่ายทอดวิชาของตนให้แบล๊คจากัวร์เพื่อมาประลองกับไป่โฉ่วในวันหน้า ไปโฉ่วมีข้อแม้ว่าต้องมอบตัวหวู่หนานให้ตน หวู่หนานที่ซุ่มอยู่จึงแสดงตัวออกมาเพื่อทำให้ความต้องการของตรีเนตรเป็นจริง ไป่โฉ่วจึงอนุญาตให้ตรีเนตรถ่ายทอดวิชาให้แก่แบล๊คจากัวร์จากนั้นร่างของตรีเนตรก็สูญสลายไป เมื่อตรีเนตรตายแล้วไป่โฉ่วก็เตรียมเล่นงานหวู่หนานแต่ดาบใหญ่ก็เข้ามาขวาง หวู่หนานตัดสินใจท้าทายไปโฉ่วว่าไปโฉ่วไม่มีอำนาจพอที่จะกำหนดความเป็นความตายของตน จึงร้องตะโกนให้วอร์ลอร์ดจลาจลออกมาสังหารตนเสีย จลาจลที่ซุ่มดูอยู่ยังคงแค้นหวู่หนานที่แย่งชิงตัวเนตรสมุทรไปเมื่อครู่จึงปรากฏตัวออกมาและใช้กระบวนท่าหัตถ์พระเจ้ากับหวู่หนานจนอยู่ในขั้นตรีทูต ไป่โฉ่วต้องการแสดงให้หวู่หนานเห็นว่าด้วยพลังของเขาสามารถบงการทุกชีวิตได้และหวู่หนานต้องตายด้วยมือของเขาเท่านั้นจึงใช้เคล็ดวิชาที่หกในหกพิฆาตตระกูลไป่คือ "เคล็ดอสูรคืนชีพ" แก้วิชาหัตถ์พระเจ้าที่เล่นง่านหวู่หนานเมื่อครู่และใช้พลังฟื้นฟูสภาพเซลล์รักษาหวู่หนาน เมื่อหวู่หนานฟื้นตัวไป่โฉ่วก็เตรียมสังหารแต่ต้าไห่กลับเข้ามาขวาง ซัดหวู่หนานจนหายไปในท้องทะเลและประลองกับไป่โฉ่วต่ออีกครั้ง ต้าไห่ผู้บาดเจ็บไม่อาจรับมือไป่โฉ่วได้จนดาบใหญ่ต้องยื่นมือเข้าช่วยเหลือเพราะไม่อยากให้ไป่โฉ่วชิงสังหารศัตรูคู่อาฆาตผู้นี้ตัดหน้าตน แต่สุดท้ายก็พ่ายแพ้ให้อย่างแก่ไปโฉ่วอย่างน่าอนาถ ไป่โฉ่วไว้ชีวิตดาบใหญ่และต้าไห่ แต่รู้สึกผิดหวังที่ผู้สืบทอดเพลงดาบมารแห่งยุคและดาบโลกาของพี่ชายของตนผู้นี้ช่างอ่อนหัดยิ่งนักสุดขั้วอินฟินิตี้ สุดขั้วอินฟินิตี้. หวู่หนานที่ถูกต้าไห่ซัดลงทะเลเมื่อได้สติก็พบว่าตนเองอยู่ในสุสานโบราณที่ ๆ บรรพชิตสุดขั้วบรรพชนแห่งสำนักสุดขั้วและสำนักอินฟินิตี้คิดค้นยอดวิชาทั้งสองขึ้น หวู่หนานจึงอาศัยวิชาที่จารึกอยู่ในสุสานแห่งนี้ฝึกปรือวิทยายุทธ์จนกระทั่งผ่านไปครึ่งปี จึงปรากฏวอร์ลอร์ดหน้าใหม่ที่ใช้วิชาของสุดขั้วอินฟินิตี้ออกปราบปรามเหล่าวอร์ลอร์ดที่มีพฤติกรรมชั่วร้าย ด้วยความที่วอร์ดลอ์ดผู้นี้ปรากฏตัวและลงมือฉับไวและไม่เคยเปิดเผยนามคนทั่วไปจึงตั้งฉายาให้เขาว่าวอร์ลอร์ดสายฟ้า ซึ่งเขาผู้นี้ก็คือหวู่หนานที่พัฒนาฝีมือราวกับคนละคนกับครึ่งปีก่อนนั่นเอง หลังจากปราบวอร์ลอร์ดจลาจลที่ปลอมตัวเป็นวอร์ลอร์ดมังกรท่องแล้วหวู่หนานจึงเดินทางไปเยี่ยมต้าไห่ที่พักรักษาตัวอยู่ที่เกาะอินฟินิตี้และเล่าเรื่องการค้นพบสุสานโบราณให้ฟัง ต้าไห่มีความยินดีเป็นอย่างมากเพราะความฝันที่จะรวมสำนักสุดขั้วและอินฟินิตี้ให้เป็นหนึ่งเดียวกันกำลังกลับมาอีกครั้ง ต้าไห่ขอร้องให้หวู่หนานรับตำแหน่งวอร์ลอร์ดอินฟินิตี้แทนตนแต่หวู่หนานจำต้องปฏิเสธเพราะความเป็นห่วงในสวัสดิภาพของชนเผ่าวายุ ต้าไห่ซึ่งหมดอาลัยตายอยากเพราะไร้ผู้สืบทอดตำแหน่งจึงประกาศจะยกตำแหน่งให้ดาบใหญ่บุตรชายของตนดูแลเป็นการชั่วคราวโดยแลกกับการให้ดาบใหญ่สังหารเพื่อชำระแค้นที่สังหารมารดาของตน ขณะที่ดาบใหญ่กำลังจะลงมือหวู่หนานก็เข้ามาขวางและประกาศรับตำแหน่งวอร์ลอร์ดอินฟินิตี้ต่อจากต้าไห่ หลายเดือนต่อมาหวู่หนานตัดสินใจประกาศยุบรวมสำนักสุดขั้วและอินฟินิตี้เป็นหนึ่งเดียวกัน โดยเชิญสาขาย่อยของทั้งสองสำนักมารวมตัวกันที่เกาะอินฟินิตี้ แต่ก็ถูกขัดขวางโดยวอร์ลอร์ดสุดขั้ว(อุกกาบาต)อุกกาบาตจึงท้าหวู่หนานให้ประลองยุทธ์ด้วยวิชาสุดขั้วอินฟินิตี้ จึงนัดกันไปสู้ที่ภานางนวลแต่อุกกาบาตก็พ่ายแพ้ในที่สุด</doc>
