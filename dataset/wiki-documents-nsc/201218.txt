<doc id="201218" url="https://th.wikipedia.org/wiki?curid=201218" title="ไร่ส้ม">ไร่ส้ม บริษัท ไร่ส้ม จำกัด เป็นนิติบุคคลผู้ประกอบธุรกิจ รับจ้างผลิต และสร้างสรรค์งานภาพยนตร์ หรืองานวิทยุโทรทัศน์ ในทุกรูปแบบ ก่อตั้งโดย นายสรยุทธ สุทัศนะจินดา ผู้ดำเนินรายการข่าวชื่อดังประวัติ ประวัติ. บริษัท ไร่ส้ม จำกัด จดทะเบียนจัดตั้ง เมื่อวันที่ 27 กุมภาพันธ์ พ.ศ. 2547 ด้วยทุนจดทะเบียน 1 ล้านบาท มีนายสรยุทธ เป็นผู้ถือหุ้นรายใหญ่ ในอัตราร้อยละ 99.9 สำนักงานเลขที่ 264 ซอยลาดพร้าว 130 ถนนลาดพร้าว แขวงคลองจั่น เขตบางกะปิ กรุงเทพมหานคร มีผลงานที่สร้างชื่อเสียง จากการผลิตรายการโทรทัศน์ ประเภทข่าวและสถานการณ์ปัจจุบัน คือ จับเข่าคุย ร่วมกับ ไทยทีวีสีช่อง 3 (พ.ศ. 2547 - 27 เมษายน พ.ศ. 2552) และ คุยคุ้ยข่าว ร่วมกับ สถานีโทรทัศน์โมเดิร์นไนน์ (พ.ศ. 2547 - 2549)การเงิน การเงิน. เมื่อเดือนสิงหาคม พ.ศ. 2551 บริษัทฯ ได้แจ้งผลประกอบการ ต่อกรมพัฒนาธุรกิจการค้า กระทรวงพาณิชย์ว่า ในปี พ.ศ. 2550 บริษัทฯ มีรายได้ 207.8 ล้านบาท กำไรสุทธิ 99.3 ล้านบาท และสินทรัพย์ 140.6 ล้านบาท, พ.ศ. 2549 มีรายได้ 323 ล้านบาท กำไรสุทธิ 86 ล้านบาท และสินทรัพย์ 104.9 ล้านบาท, และปี พ.ศ. 2548 มีรายได้ 251.8 ล้านบาท กำไรสุทธิ 132.7 ล้านบาท และสินทรัพย์ 134.8 ล้านบาท รวมรายได้สามปีย้อนหลัง เป็นเงิน 782.6 ล้านบาท รวมกำไรสุทธิ 318 ล้านบาท นอกจากนี้ ยังมีหน่วยงานของรัฐอีกสองแห่ง เข้าซื้อเวลาโฆษณากับบริษัทฯ ในช่วงสองปีที่ผ่านมา รวมเป็นวงเงินทั้งสิ้น ประมาณ 35.7 ล้านบาท ดังนี้- กรมส่งเสริมการส่งออก กระทรวงพาณิชย์- จัดจ้างให้ประชาสัมพันธ์โครงการ ไทยแลนด์ เอ็กซ์พอร์ท ไฮไลท์ส เมื่อเดือนกันยายน พ.ศ. 2548 เป็นเงิน 1 ล้านบาท - จัดจ้างให้ประชาสัมพันธ์งานแสดงสินค้า ผ่านรายการเรื่องเล่าเช้านี้ เมื่อเดือนตุลาคม พ.ศ. 2548 เป็นเงิน 5.9 ล้านบาท - ธนาคารออมสิน (สังกัดกระทรวงการคลัง)- จัดจ้างให้วางสื่อในรายการ เรื่องเล่าเช้านี้ และ เรื่องเล่าเสาร์-อาทิตย์ ระหว่างเดือนมิถุนายน พ.ศ. 2550-พฤศจิกายน พ.ศ. 2551 โดยทำสัญญาต่อเนื่อง 5 ครั้ง ครั้งละประมาณ 3 เดือน รวมเป็นเงิน 28.8 ล้านบาท โดยในครั้งหลังสุด ราวกลางเดือนพฤษภาคม พ.ศ. 2551 เป็นเงิน 9.6 ล้านบาทบริษัท ชัดถ้อยชัดคำ จำกัด</doc>
