<doc id="97706" url="https://th.wikipedia.org/wiki?curid=97706" title="โลกวันนี้">โลกวันนี้ โลกวันนี้ เป็นหนังสือพิมพ์รายวัน ในเครือวัฏฏะ เสนอข่าวทั่วไป เน้นการเมือง ธุรกิจ เมื่อราวเดือนมิถุนายน พ.ศ. 2551 หนังสือพิมพ์โลกวันนี้รายวัน ลดขนาดหน้ากว้างของหนังสือพิมพ์ จากขนาดบรอดชีต 28x21.5 นิ้ว เป็น 24×22.75 นิ้ว ปัจจุบันโลกวันนี้รายวัน ได้ยุติการผลิตและจำหน่ายหนังสือพิมพ์รูปแบบกระดาษ โดยฉบับสุดท้ายคือฉบับวันที่ 1 พฤศจิกายน พ.ศ. 2557 ซึ่งเป็นวันครบรอบการก่อตั้ง 15 ปีพอดี แต่ยังคงมีการเผยแพร่ข่าวผ่านทางเว็บไซต์และมีหนังสือพิมพ์รูปแบบอิเล็กทรอนิกส์ PDF เผยแพร่ในเว็บไซต์ ตั้งแต่ปี พ.ศ. 2558 เป็นต้นไปประวัติ ประวัติ. หนังสือพิมพ์โลกวันนี้รายวัน เริ่มออกวางจำหน่ายเมื่อวันจันทร์ที่ 1 พฤศจิกายน พ.ศ. 2542 โดยมีพัฒนาการมาจากหนังสือพิมพ์วัฏจักรรายวัน ที่เริ่มต้นออกวางจำหน่ายเมื่อราวปี พ.ศ. 2523 และมีคำขวัญในยุคเริ่มต้นว่า เปิดโลกความคิด ให้ชีวิตทันโลก ต่อมา (ตั้งแต่วันที่ 1 พฤศจิกายน พ.ศ. 2549) ได้เปลี่ยนคำขวัญเป็น ไม่หลงกระแส เสนอแต่ความจริง ปัจจุบัน(ตั้งแต่วันที่ 1 กรกฎาคม พ.ศ. 2551) ได้เปลี่ยนคำขวัญอีกครั้งเป็น เปิดโลกความคิด ใช้ชีวิตทันโลก อนึ่ง หนังสือพิมพ์โลกวันนี้รายวัน มีนโยบายที่ชัดเจน ในอันที่จะปฏิบัติหน้าที่สื่อมวลชนอย่างเต็มความสามารถ ด้วยการนำเสนอข้อมูลข่าวสารที่เป็นจริง ด้วยจรรยาบรรณอย่างมีความรับผิดชอบ เพื่อสร้างสมดุลให้กับสังคมข่าวสารที่ไม่สมบูรณ์ เนื่องจากสื่อมวลชนกระแสหลัก โดยเฉพาะสถานีโทรทัศน์ และสถานีวิทยุ ล้วนแล้วแต่นำเสนอข่าวสารเพียงด้านเดียว ซึ่งมิใช่ภาวะปกติของการเป็นสื่อมวลชน ที่ต้องทำงานอย่างเป็นกลางคอลัมน์ประจำฉบับคอลัมน์ประจำฉบับ. - สำนัก（ข่าว）พระพยอม- พระราชธรรมนิเทศ (พระพยอม กลฺยาโณ)วัดสวนแก้ว (มูลนิธิสวนแก้ว) - คิดเหนือข่าว -（เรืองยศ จันทรคีรี） - ยิ่งเกายิ่งคัน） -（ด๊อกเตอร์ทอง） - ...เป็นประชารัฐ -（อัคนี คคนัมพร） - ฉุก（ละหุก）คิด - （นายหัวดี） - สิทธิมนุษยชนไร้พรมแดน -（จรัล ดิษฐาอภิชัย） - มือตบตีนถีบ（โซบุซัง เค็มซะ） - กระตุกหนวดถอนขน -（กระป๋อง）โลกวันนี้ วันสุข โลกวันนี้ วันสุข. ในวันศุกร์มีการออกหนังสือพิมพ์รายวันและนิตยสารรายสัปดาห์ผสมผสานกับหนังสือพิมพ์โลกวันนี้รายวัน ซึ่งจะออกวันที่สุขสันต์วันวาเลนไทน์ คำว่า "โลกวันนี้วันสุข" ที่มีการออกเสียงแบบเดียวกับ "วันสุข" ใช้กับ Fineday</doc>
