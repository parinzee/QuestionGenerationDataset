<doc id="139633" url="https://th.wikipedia.org/wiki?curid=139633" title="จูลีโอ เด ลา บาเซซ">จูลีโอ เด ลา บาเซซ จูลีโอ เด ลา บาเซซ หรือ ลา โอเดอ แซนูดิน บาเซส (Julio de la Basez) นักมวยสากลชาวอินโดนีเซีย สถิติการชก 34 ครั้ง ชนะ 15 (น็อค 8) เสมอ 5 แพ้ 14ประวัติ ประวัติ. เด ลา บาเซซ เริ่มชกมวยสากลเมื่อ 25 กันยายน พ.ศ. 2537 แพ้คะแนน มูฮัมมัด ราชมัน เด ลา บาเซซได้ขึ้นชกแก้มือกับราชมันในการชกครั้งต่อมาแต่ก็ทำได้แค่เสมอ เด ลา บาเซซขึ้นชกชนะอีก 1 ครั้ง ก็เดินทางมาชกในประเทศไทย แพ้คะแนนวันดี สิงห์วังชา และแพ้น็อคชัยเดช จ.เจริญ ยก 6 เมื่อกลับไปยังอินโดนีเซีย เด ลา บาเซซขึ้นชิงแชมป์อินโดนีเซียรุ่นมินิมัมเวท ปรากฏว่าเป็นฝ่ายชนะคะแนน มูฮัมหมัด ราชมันไปได้เมื่อ 14 กันยายน พ.ศ. 2540 ป้องกันตำแหน่งไว้ได้ 2 ครั้ง ก็ขึ้นชิงแชมป์ PABA รุ่นมินิมัมเวทเมื่อ 30 มกราคม พ.ศ. 2542 ปรากฏว่าเป็นฝ่ายแพ้น็อคเออร์เด็น ชุลลันในยกที่ 8 ที่พัทยา เด ลา บาเซซขึ้นชิงแชมป์เป็นการแก้มือกับชุลลันอีกครั้งในอีก 4 เดือนต่อมาที่อินโดนีเซีย ก็ทำได้แค่เสมอกัน จากนั้น ไปชิงแชมป์โลกเยาวชนรุ่นซูเปอร์ฟลายเวท WBC ที่รัสเซีย เมื่อ 10 มีนาคม พ.ศ. 2543 ก็เป็นฝ่ายแพ้คะแนนโดยเทคนิค ดมิทรี คิริลอฟไป หลังจากนั้นระหว่าง พ.ศ. 2543 – 2545 เด ลา บาเซซขึ้นชกชนะรวด จนได้มาชิงแชมป์ IBF แพนแปซิฟิกรุ่นไลท์ฟลายเวทที่ ประเทศไทยเมื่อ 26 เมษายน พ.ศ. 2545 ปรากฏว่าเป็นฝ่ายแพ้คะแนนฟ้าลั่น ศักดิ์กรีรินทร์ หลังจากนั้น อีก 6 เดือนต่อมา มาชิงแชมป์ WBO เอเชียแปซิฟิครุ่นซูเปอร์ฟลายเวทที่ นครราชสีมา ซึ่งเด ลา บาเซซเป็นฝ่ายแพ้คะแนนประมวลศักดิ์ โพธิ์สุวรรณ หลังจากนั้น เด ลา บาเซซขึ้นชกแพ้และเสมอเป็นส่วนใหญ่ และหันมาใช้ชื่อจริงคือลา โอเดอ แซนูดิน บาเซสเป็นชื่อในการชกมวยตั้งแต่เดือนธันวาคม พ.ศ. 2546 เด ลา บาเซซมีโอกาสได้ชิงแชมป์ PABA รุ่นซูเปอร์แบนตัมเวทเมื่อ 30 เมษายน พ.ศ. 2550 แต่ก็แพ้น็อค พูนสวัสดิ์ กระทิงแดงยิมในยกที่ 3 เด ลา บาเซซได้ครองแชมป์อินโดนีเซียรุ่นซูเปอร์เฟเธอร์เวทเมื่อ 6 มิถุนายน พ.ศ. 2552 เมื่อชนะน็อค อาบี เมเตียมัน ยก 8 แต่พอป้องกันแชมป์ครั้งแรกก็เสียแชมป์ให้ ไมเคิล สปีด ซีฆาร์ลากี เมื่อ 17 ตุลาคม พ.ศ. 2552 โดยเป็นฝ่ายแพ้น็อคในยกที่ 3 จากนั้นมาชิงแชมป์ในประเทศไทยอีก 2 ครั้งก็ไม่สำเร็จ ทั้งชิงแชมป์ WBC เอเชียรุ่นเฟเธอร์เวท แพ้น็อค เทอดศักดิ์ ก่อเกียรติยิม ยก 3 เมื่อ 11 เมษายน พ.ศ. 2553 และชิงแชมป์ IBF แพนแปซิฟิกรุ่นเฟเธอร์เวทเมื่อ 18 มีนาคม พ.ศ. 2554 แพ้น็อค ฟ้าใส ศักดิ์กรีรินทร์ ยก 8 เด ลา บาเซซขึ้นชกครั้งล่าสุดเมือ 26 พฤษภาคม พ.ศ. 2555 เสมอกับ อัสมารินา ที่อินโดนีเซีย แล้วยังไม่ได้ขึ้นชกอีกเกียรติประวัติเกียรติประวัติ. - แชมป์อินโดนีเซียรุ่นมินิมัมเวท (2540 – 2541) - แชมป์อินโดนีเซียรุ่นซูเปอร์เฟเธอร์เวท (2552) - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นมินิมัมเวท เมื่อ 30 มกราคม 2542 แพ้น็อค เออร์เด็น ชุลลัน ยก 8 ที่ ชลบุรี - ชิงแชมป์ PABA รุ่นมินิมัมเวท เมื่อ 9 พฤษภาคม 2542 เสมอกับ เออร์เด็น ชุลลัน ที่ สุราบายา อินโดนีเซีย - ชิงแชมป์โลกเยาวชนรุ่นซูเปอร์ฟลายเวท WBC เมื่อ 10 มีนาคม พ.ศ. 2543 แพ้คะแนนโดยเทคนิค ดมิทรี คิริลอฟ ที่รัสเซีย - ชิงแชมป์ IBF แพนแปซิฟิกรุ่นไลท์ฟลายเวท เมื่อ 26 เมษายน 2545 แพ้คะแนน ฟ้าลั่น ศักดิ์กรีรินทร์ ที่ กทม. - ชิงแชมป์ WBO เอเชียแปซิฟิกรุ่นซูเปอร์ฟลายเวท เมื่อ 3 ตุลาคม 2545 แพ้คะแนน ประมวนศักดิ์ โพธิ์สุวรรณ ที่ นครราชสีมา - ชิงแชมป์ PABA รุ่นซูเปอร์แบนตัมเวท เมื่อ 30 เมษายน 2550 แพ้น็อค พูนสวัสดิ์ กระทิงแดงยิม ยก 3 ที่ ชลบุรี - ชิงแชมป์ WBC เอเชียรุ่นเฟเธอร์เวท เมื่อ 11 เมษายน พ.ศ. 2553 แพ้น็อค เทอดศักดิ์ จันทร์แดง ยก 3 - ชิงแชมป์ IBF แพนแปซิฟิกรุ่นเฟเธอร์เวทเมื่อ 18 มีนาคม พ.ศ. 2554 แพ้น็อค ฟ้าใส ศักดิ์กรีรินทร์ ยก 8</doc>
