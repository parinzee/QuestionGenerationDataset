<doc id="166146" url="https://th.wikipedia.org/wiki?curid=166146" title="เจมี ฟ็อกซ์">เจมี ฟ็อกซ์ เจมี่ ฟ็อกซ์ () เกิดเมื่อวันที่ 13 ธันวาคม ค.ศ. 1967 เป็นนักแสดงเจ้าของรางวัลออสการ์ในปี 2004 รับบทเป็นนักดนตรีผู้เป็นตำนาน เรย์ ชาร์ลส์ เรื่อง Ray และจากบทนี้ก็ยังได้รับรางวัลลูกโลกทองคำ, รางวัลจากสมาคมนักแสดง, รางวัลบาฟต้า และรางวัล NAACP Image นอกจากเป็นนักแสดงแล้ว ยังเป็นนักร้อง เป็นตลกเจ้าของรายการ The Jamie Foxx Showประวัติ ประวัติ. ฟ็อกซ์ มีชื่อเกิดว่า เอริค มอร์ลอน บิชอป เกิดที่เมืองเทอร์เรล รัฐเทกซัส แม่ชื่อ หลุยส์ แอนเน็ต แทลลี่ ดิ๊กสัน พ่อชื่อ แดรเล บิชอป ภายหลังเปลี่ยนชื่อเป็น ชาฮิด อับดุลลา เมื่อเปลี่ยนมานับถือศาสนาอิสลาม หลังจาฟ็อกซ์เกิดไม่นาน พ่อแม่ได้ให้ตาและยาย คือ เอสเตอร์ มารี และ มาร์ค แทลลี่ เลี้ยงดู ฟ็อกซ์ เรียนจบด้านดนตรีดนตรีคลาสสิกที่มหาวิทยาลัยยูไนเต็ด สเต็ทส์ อินเตอร์เนชั่นแนล ในซานดิเอโก้ เขาจึงรับงานด้านการแสดง โดยหนังเรื่อง Coming to America เมื่อปี 1988 เป็นหนังเรื่องแรก เป็นตัวประกอบที่ไม่มีอยู่ในรายชื่อผู้แสดง ฟ็อกซ์เริ่มต้นเข้าวงการด้วยการเป็นนักแสดงตลกในแวดวงทีวี จนเมื่อปี 1999 ได้แสดงในเรื่อง Any Given Sunday ของผู้กำกับ โอลิเวอร์ สโตน รับบทเป็นนักฟุตบอลอเมริกัน ทำให้เขาได้รับบทดราม่าในหนังที่ตามมา และในปี 2004 ชื่อเสียงของเขามีมากขึ้นจากภาพยนตร์เรื่อง Collateral ที่เขาแสดงคู่กับทอม ครูซ โดย ฟ็อกซ์ รับบทเป็นคนขับแท็กซี่ จากบทบาทนี้ทำให้เขาได้รับการเสนอชื่อรางวัลออสการ์ในสาขา ดาราสนับสนุนชายยอดเยี่ยม และยังได้เข้าชิงในสาขา นักแสดงนำชายยอดเยี่ยม จากเรื่อง Ray จากเวทีออสการ์สำหรับภาพยนตร์เรื่องหลัง ทำให้เขามีชื่อติดทั้ง 2 สาขาในปีเดียวกัน ฟ็อกซ์ยังมีผลงานด้านดนตรี เขาเรียนเปียโนมาตั้งแต่เด็กๆ เมื่อเข้ามหาวิทยาลัยยังลงเรียนวิชาดนตรีคลาสสิก ปี 1994 ออกอัลบั้มแรกชื่อว่า Peep และต่อมาในปี 2004 เขาเคยได้รับการเสนอชื่อเข้าชิงรางวัลแกรมมี่ โดยออกอัลบั้ม Slow Jamz ที่ ทวิสต้า เชิญ ฟ็อกซ์ และ คอนยี เวสต์ มาร้องร่วมกัน ในอัลบัม Kamikaze ขึ้นอันดับ 1 ของชาร์ตสหรัฐ และอันดับ 3 ในอังกฤษ และยังได้ร้องกับคอนยี ในอัลบั้ม Late Registration ชื่อเพลง Gold Digger ก็ขึ้นอันดับ 1 ในอเมริกาเช่นกัน ต่อมาปี 2005 เขาออกอัลบั้มที่ 2 ชื่อ Unpredictable มีแขกรับเชิญอย่าง คอนยี ทวิสต้า และ ลูดาคริส มาร่วมร้องด้วย มียอดขายอัลบั้มในสัปดาห์แรกสูงถึง 598,000 แผ่น นอกจากนี้ฟ็อกซ์ยังมีสถิติ เป็นศิลปินคนที่ 4 ในสหรัฐอเมริกาที่ได้รับรางวัลออสการ์ และมีเพลงติดอันดับ 1 ในบิลบอร์ด ถัดจาก แฟรงค์ ซินาตร้า บิง ครอสบี้ บาร์บร่า สไตรแซนด์ ในปี 2008 เขาออกผลงานอัลบั้มชุดที่ 3 ชื่อชุด Intuition ที่มีซิงเกิ้ลแรก ‘Just Like Me’ ที่ได้ T.I. มาร่วมร้องด้วย และยังได้ Lil Wayne มาช่วยร้องในเพลง ‘Number One (Let’s Get Dumb) ทางด้านชีวิตครอบครัว เขาไม่ได้เปิดเผยชื่อแม่ของลูก เขามีลูกชาวคนเดียวชื่อว่า คอริน เขายังเคยหมั้นกับไลลา เอเชียรี่ เป็นดาราและนางแบบ แต่เลิกกันไปแล้ว</doc>
