<doc id="490235" url="https://th.wikipedia.org/wiki?curid=490235" title="ศุภวุฒิ เถื่อนกลาง">ศุภวุฒิ เถื่อนกลาง สิบตำรวจตรี ศุภวุฒิ เถื่อนกลาง เกิดวันที่ 14 กรกฎาคม พ.ศ. 2532 เป็นกองหน้าฟุตซอลชาวไทย และปัจจุบันเล่นให้กับฟุตซอลทีมชาติไทย และสโมสรฟุตซอลชลบุรีบลูเวฟ ในไทยแลนด์ฟุตซอลลีก เขาเป็นหนึ่งในผู้เล่นที่ลงเล่นให้กับทีมชาติไทย ในศึกฟุตซอลชิงแชมป์โลก 2012 ที่ประเทศไทยเป็นเจ้าภาพ และเป็นผู้ที่ได้รับการชื่นชมจากวิคเตอร์ เฮอร์มันส์ ผ่านเว็บไซต์ของฟีฟ่าในฐานะนักเตะยอดเยี่ยมที่เขาไม่เคยพบเจอมาก่อน ในปี 2013 เขาพาชลบุรี บลูเวฟเป็นแชมป์ในรายการฟุตซอลชิงแชมป์เอเชียได้เป็นครั้งแรก โดยเขาได้รับรางวัลนักเตะทรงคุณค่าของทัวร์นาเมนต์ และในปีนั้นเขายังได้รับรางวัลนักฟุตซอลแห่งปีของทวีปเอเชียอีกด้วย ในปี 2016 ศุภวุฒิ ย้ายไปร่วมทีมเมส ซันกาน แห่งอิหร่านฟุตซอลซูเปอร์ลีกในสัญญายืมตัว ในระหว่างที่ไทยแลนด์ฟุตซอลลีก 2559 ยุติฤดูกาลลง นอกจากนี้ศุภวุฒิ เถื่อนกลาง ยังรับราชการตำรวจ ในตำแหน่งผู้บังคับหมู่ กองทะเบียนพล สำนักงานกำลังพลรางวัลที่ได้รับรางวัลที่ได้รับ. - พ.ศ. 2556 : รางวัลนักเตะทรงคุณค่าของรายการฟุตซอลชิงแชมป์เอเชีย - พ.ศ. 2556 : รางวัลนักฟุตซอลแห่งปีของทวีปเอเชีย - พ.ศ. 2557 : รางวัลนักฟุตซอลยอดเยี่ยม - งานฟุตบอลสยามโกลเด้นบอล ครั้งที่ 4 - พ.ศ. 2559 : รางวัลดาวซัลโวของรายการฟุตซอลชิงแชมป์เอเชีย</doc>
