<doc id="457426" url="https://th.wikipedia.org/wiki?curid=457426" title="นิเวศน์ นันทจิต">นิเวศน์ นันทจิต ศาสตราจารย์คลินิก นายแพทย์ นิเวศน์ นันทจิต อดีตอธิการบดีมหาวิทยาลัยเชียงใหม่ อดีตคณบดีคณะแพทยศาสตร์ มหาวิทยาลัยเชียงใหม่ และประธานมูลนิธิโรงพยาบาลมหาราชนครเชียงใหม่ (สวนดอก) และได้รับคัดเลือกเป็นนักศึกษาเก่าดีเด่นสาขาบริหารองค์กรการศึกษาจากทางมหาวิทยาลัย รศ.นพ.นิเวศน์ นันทจิตได้มีการผลักดันให้เชียงใหม่เป็นศูนย์กลางทางการแพทย์ (Medical Hub) โดยความร่วมมือกับทางไอบีเอ็มตั้งแต่ปี 2553 ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติประวัติการศึกษาประวัติการศึกษา. - พ.ศ. 2514 วิทยาศาสตรบัณฑิต (เกียรตินิยม) สาขาวิทยาศาสตร์การแพทย์ คณะแพทยศาสตร์ มหาวิทยาลัยเชียงใหม่ - พ.ศ. 2517 แพทยศาสตรบัณฑิต คณะแพทยศาสตร์ มหาวิทยาลัยเชียงใหม่ - ประกาศนียบัตรชั้นสูงทางวิทยาศาสตร์การแพทย์คลินิก (อายุรศาสตร์) บัณฑิตวิทยาลัย มหาวิทยาลัยมหิดล - พ.ศ. 2521 วุฒิบัตรแสดงความรู้หรือความชำนาญในการประกอบวิชาชีพเวชกรรม สาขาอายุรศาสตร์ แพทยสภาตำแหน่งทางการบริหารตำแหน่งทางการบริหาร. - พ.ศ. 2529-2531 ผู้ช่วยคณบดีฝ่ายโรงพยาบาล คณะแพทยศาสตร์ มหาวิทยาลัยเชียงใหม่ - พ.ศ. 2531-2533 ผู้ช่วยคณบดีคณะแพทยศาสตร์ มหาวิทยาลัยเชียงใหม่ - พ.ศ. 2537-2541 รองคณบดีคณะแพทยศาสตร์ มหาวิทยาลัยเชียงใหม่ - พ.ศ. 2537-2541 รองผู้อำนวยการโรงพยาบาลมหาราชนครเชียงใหม่ - พ.ศ. 2541-2545 รองคณบดีคณะแพทยศาสตร์ มหาวิทยาลัยเชียงใหม่ - พ.ศ. 2541-2545 ผู้อำนวยการโรงพยาบาลมหาราชนครเชียงใหม่ - พ.ศ. 2541-2545 ผู้อำนวยการสถานบริการสุขภาพพิเศษ มหาวิทยาลัยเชียงใหม่ - พ.ศ. 2548-2552 นายกสมาคมนักศึกษาเก่า มหาวิทยาลัยเชียงใหม่ - พ.ศ. 2549-2555 คณบดีคณะแพทยศาสตร์ มหาวิทยาลัยเชียงใหม่ - พ.ศ. 2549-2559 อธิการบดีมหาวิทยาลัยเชียงใหม่ผลงาน ผลงาน. ในช่วงการดำรงตำแหน่ง คณบดีคณะแพทยศาสตร์ มหาวิทยาลัยเชียงใหม่บริหารงานในช่วงปี พ.ศ. 2549-2555 ที่ผ่านมา ได้ประสานความร่วมมือภายในและภายนอกองค์กรอย่างกว้างขวาง สร้างความสามัคคีในหมู่คณะ และได้รับความร่วมมือจากบุคลากรภายในและภายนอกคณะเป็นอย่างดียิ่ง ทำให้องค์กรพัฒนาอย่างรวดเร็วในทุกด้าน ดังนี้- ด้านการศึกษา รองศาสตราจารย์ นายแพทย์นิเวศน์ ได้เร่งพัฒนากระบวนการประกันคุณภาพการศึกษา ทำให้ผลการประเมินคุณภาพการศึกษา (QA) สูงมากกว่า 90% มาตลอด เป็นอันดับต้นของมหาวิทยาลัย และผลการสอบจากศูนย์ประเมินและรับรองความรู้ความสามารถในการประกอบวิชาชีพเวชกรรม (ศรว.) ของนักศึกษาแพทย์ โดยแพทยสภาดีขึ้นตามลำดับ มีผู้สอบได้ 100% สำหรับขั้นตอนที่ 3 - ด้านการวิจัย มีการสร้างบรรยากาศการวิจัยอย่างถาวร จัดหาทุนสนับสนุนงานวิจัย มีผลงานการวิจัยที่ได้รับการตีพิมพ์ทั้งระดับชาติและระดับนานาชาติ และได้รับการอ้างอิงในระดับนานาชาติเพิ่มขึ้นทั้งจำนวนและคุณภาพอย่างต่อเนื่อง - ด้านการบริการรักษาพยาบาล มีการพัฒนาองค์กรอย่างก้าวกระโดด ทั้งทางด้านความรวดเร็วในการให้บริการ และคุณภาพการรักษาพยาบาล มีการจัดหาเครื่องมือที่ทันสมัย จัดซื้อที่ดินและการก่อสร้างอาคารเพื่อมุ่งสู่ความเป็นเลิศ นำระบบเทคโนโลยีสารสนเทศและเทคโนโลยีสมัยใหม่มาใช้ในการให้บริการ การสร้างเครือข่ายการรักษาพยาบาล ทำให้เป็นโรงพยาบาลต้นแบบที่มีผู้มาศึกษาดูงานจำนวนมาก และจากการประเมินจากภายในและภายนอก ทำให้คณะแพทยศาสตร์ มหาวิทยาลัยเชียงใหม่ ได้รับรางวัลต่างๆ ทั้งระดับประเทศและนานาชาติ - ด้านโรงพยาบาลมหาราชนครเชียงใหม่ ได้รับรางวัลชนะเลิศจากองค์การสหประชาชาติ ในสาขาการปรับปรุงการให้บริการ (Improving the delivery of service) โดยเป็น 1 ใน 8 ประเทศที่ได้รับรางวัล จากประมาณ 700 หน่วยงาน ที่ส่งเข้าประกวดจากทั่วโลก นับเป็นครั้งแรกของประเทศไทยที่ได้รับรางวัลอันทรงเกียรตินี้ - ได้รับรางวัล Excellence Awards ของ Hospital Management of Asia 2011 เป็นรางวัลที่มอบให้กับโรงพยาบาลในเอเชียที่มีผลงานดีเด่น โรงพยาบาลมหารานครเชียงใหม่ ได้รับ Excellence Awards 2 รางวัล จากโครงการ “Improvement of Outpatient Service System by DigiCards” สาขา Facilities Improvement Project และโครงการ “Music therapy for physically disabled children” สาขา Corporate Social Responsibility (CSR) - ด้านการเงิน ตลอดระยะเวลาที่รับผิดชอบในการบริหารคณะแพทยศาสตร์ มหาวิทยาลัยเชียงใหม่ได้บริหารจัดการสมัยใหม่ ทำให้ผลประกอบการเพิ่มสูงขึ้น ได้แสวงหาความร่วมมือและการสนับสนุนจากบุคคลหรือหน่วยงานต่างๆ ภายนอกคณะ ทำให้ได้รับความร่วมมือและได้รับเงินบริจาคสูงขึ้นเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2557 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญจักรพรรดิมาลา (ร.จ.พ.) - เหรียญกาชาดสมนาคุณ ชั้นที่ 1</doc>
