<doc id="374582" url="https://th.wikipedia.org/wiki?curid=374582" title="มหาวิทยาลัยดืสบูร์ก-เอสเซิน">มหาวิทยาลัยดืสบูร์ก-เอสเซิน มหาวิทยาลัยดืสบูร์ก-เอสเซิน (; ) เป็นมหาวิทยาลัยใหญ่แห่งหนึ่งในรัฐนอร์ดไรน์-เวสท์ฟาเลิน ประเทศเยอรมนี เป็นมหาวิทยาลัยที่แบ่งเป็นสองวิทยาเขตคือ วิทยาเขตเมืองดืสบูร์กและวิทยาเขตเมืองเอสเซินประวัติมหาวิทยาลัย ประวัติมหาวิทยาลัย. มหาวิทยาลัยดืสบูร์ก-เอสเซินนั้นมีประวัติที่น่าสนใจและน่าสับสนอยู่ไม่น้อยเพราะมีการย้ายที่ การรวมมหาวิทยาลัย และเปลี่ยนชื่ออยู่เป็นระยะๆ โดยประวัติของมหาวิทยาลัยโดยสังเขปเป็นไปดังต่อไปนี้มหาวิทยาลัยดืสบูร์กเดิม มหาวิทยาลัยดืสบูร์กเดิม. ประวัติของมหาวิทยาลัยนั้นย้อนกลับไปได้ตั้งแต่ปีค.ศ. 1655 โดยเจ้าชายของอาณาจักรนาสเซา-ซีเก็น (Nassau-Siegen) นามว่าโยฮัน โมริทซ์ (Johann Moritz Fürst von Nassau-Siegen) เป็นผู้ก่อนตั้งมหาวิทยาลัยแรกขึ่นในดืสบูร์ก ทว่าในช่วงปีค.ศ. 1798 หลังปฏิวัติของฝรั่งเศส พื้นที่ในเขตไรน์ลันด์ (Rheinland) ถูกฝรั่งเศสครอบครองและทำให้มหาวิทยาลัยทั้งหมดในเขตนี้ต้องปิดไป ต่อมาในปีค.ศ. 1818 มหาวิทยาลัยในเขตไรน์ลันด์ได้ถูกเปิดขึ้นใหม่อีกครั้งโดยใช้ชื่อว่ามหาวิทยาลัยไรน์ (Rhein-Universität) ทว่าเป็นการยุบรวมมหาวิทยาลัยดืสบูร์กเดิม มหาวิทยาลัยโคโลนญ์เดิม และมหาวิทยาลัยบอนน์เดิมเข้าไปไว้ด้วยกัน โดยเลือกเมืองบอนน์เป็นสถานที่ตั้งของมหาวิทยาลัยใหม่เพราะมีความเป็นกลางทางศาสนาในสมัยนั้นขณะที่เมืองโคโลนญ์เป็นคาทอลิคและดืสบูร์กเป็นโปรแตสแตนท์ โดยไม้คทาสัญลักษณ์ของมหาวิทยาลัยดืสบูร์กเดิมและทรัพยากรห้องสมุดส่วนใหญ่ของมหาวิทยาลัยดืสบูร์กเดิมถูกนำไปสร้างเป็นห้องสมุดมหาวิทยาลัยไรน์ [1] ภายหลังเมื่อมีการสถาปนามหาวิทยาลัยดืสบูร์กใหม่ และมหาวิทยาลัยไรน์ได้เปลี่ยนไปเป็นมหาวิทยาลัยบอนน์ (ใหม่) มหาวิทยาลัยดืสบูร์กได้มีการขอนำไม้คทาสัญลักษณ์และทรัพยากรบางส่วนคืนจากมหาวิทยาลัยบอนน์แต่ไม่ประสบผลสำเร็จ ทำให้ไม้คทาสัญลักษณ์มหาวิทยาลัยดืสบูร์กยังอยู่ที่เมืองบอนน์จนถึงทุกวันนี้มหาวิทยาลัยดืสบูร์กยุคต่อมา มหาวิทยาลัยดืสบูร์กยุคต่อมา. หลังจากการยุบรวมของมหาวิทยาลัยดืสบูร์กเดิม ก็เกิดวิทยาลัยขนาดเล็กๆหลายแห่งเกิดขึ้นในดืสบูร์ก และในปีค.ศ. 1891 Rheinisch-Westfälische Hüttenschule ได้ย้ายจากเมืองโบคุมมายังดืสบูร์กและในเวลาไม่นานก็เปลี่ยนชื่อเป็น Königlich-Preußischen Maschinenbau- und Hüttenschule หลังจากนั้นในปี 1938 วิทยาลัยนี้ก็ได้ใช้ชื่อว่าวิทยาลัยวิศวกรรม (Staatliche Ingenieurschule) ในปีค.ศ. 1960 วิทยาลัยครูแห่งเขตรัวห์ (Pädagogischen Hochschule Ruhr) ได้ถูกจัดตั้งขึ้นในเมืองดืสบูร์ก และในปีค.ศ. 1972 วิทยาลัยครูแห่งเขตรัวห์และวิทยาลัยวิศวกรรมก็ได้รวมตัวกันเป็นมหาวิทยาลัยโดยใช้ชื่อ Gesamthochschule Duisburg ไม่นานหลังจากนั้นวิทยาลัยอื่นๆในดืสบูร์กก็ถูกรวมเข้ากับมหาวิทยาลัยนี้อีก จนกระทั่งในปี 1980 มหาวิทยาลัยนี้ก็ถูกเปลี่ยนชื่ออีกครั้งเป็น Universität-Gesamthochschule Duisburg หลังจากนั้นในปี 1994 มหาวิทยาลัยดืสบูร์กได้ทำการเปลี่ยนชื่อเป็น Gerhard-Mercator-Universität เพื่อให้เกีรยติแก่นักสร้างแผนที่ผู้เป็นหนึ่งในผู้บุกเบิกมหาวิทยาลัยดืสบูร์กเดิม และเป็นผู้คิดค้นระบบการสร้างแผนที่โลกที่ใช้กันในปัจจุบัน นามว่าแกร์ฮาร์ด เมอร์คาทอรส์ (Gerhard Mercator)มหาวิทยาลัยเอสเซิน มหาวิทยาลัยเอสเซิน. มหาวิทยาลัยเอสเซินนั้นเริ่มขึ้นจากการเป็นสถานีอนามัยเอสเซิน (Städtischen Krankenanstalten Essen) ซึ่งในปี 1963 นั้นถูกโอนไปให้เป็นสาขาวิชาหนึ่งของมหาวิทยาลัยมึนสเตอร์ (Westfälischen Wilhelms-Universität Münster) แต่ต่อมาอีกไม่นานสาขาวิชาทางการแพทย์นี้ก็ถูกเปลี่ยนไปสังกัดกับมหาวิทยาลัยโบคุม (Ruhr-Universität Bochum) ในปีค.ศ. 1972 มหาวิทยาลัยเอสเซิน (Universität-Gesamthochschule Essen) ได้ก่อตั้งขึ้นโดยมีจุดมุ่งหมายที่จะต้องการเปลี่ยนย่านอุตสหกรรมเหล็กและถ่านหินเดิมให้กลายสถานศึกษาขั้นสูงของรัฐ และในปีเดียวกันนี้เองที่สถาบันการแพทย์จากมหาวิทยาลัยโบคุมได้โอนกลับมายังเมืองเอสเซินดังเดิมโดยสังกัดมหาวิทยาลัยเอสเซินมหาวิทยาลัยดืสบูร์ก-เอสเซิน มหาวิทยาลัยดืสบูร์ก-เอสเซิน. มหาวิทยาลัยดืสบูร์กและมหาวิทยาลัยเอสเซินได้รวมกันในปีค.ศ. 2002 ภายใต้ชื่อใหม่ว่ามหาวิทยาลัยดืสบูร์ก-เอสเซิน (Universität Duisburg-Essen) ซึ่งการรวมกันของทั้งสองมหาวิทยาลัยนี้ทำให้ลดต้นทุนการดำเนินงานของมหาวิทยาลัยทั้งสอง อีกทั้งยังทำให้ขยายศักยภาพและเพิ่มจำนวนสาขาวิชาให้กับมหาวิทยาลัย และสร้างความพร้อมในการเปิดหลักสูตรภาษาต่างชาติอีกด้วย ในช่วงแรกของการรวมมหาวิทยาลัยนั้นทางมหาวิทยาลัยดืสบูร์ก-เอสเซินได้เปิดสอนอยู่สี่สาขาวิชาหลัก คือสาขาวิชามนุษยศาสตร์และสังคมศาสตร์ สาขาวิชาวิทยาศาสตร์ สาขาวิชาวิศวกรรม และสาขาวิชาแพทยศาสตร์ โดยมีแผนที่จะให้แต่ละสาขาวิชาไปรวมกันอยู่ที่วิทยาเขตใดวิทยาเขตหนึ่งโดยไม่ให้เกิดความซ้ำซ้อนกัน โดยวิทยาเขตเอสเซินจะเปิดสอนสาขาวิชาแพทยศาสตร์ และสาขาวิชามนุษยศาสตร์และสังคมศาสตร์ ส่วนวิทาเขตดืสบูร์กจะเปิดสาขาทางวิทยาศาสตร์ และสาขาวิชาวิศวกรรมศาสตร์ ทว่าก็ยังมีข้อยกเว้นในบางสาขาวิชา เช่นวิศวกรรมโยธานั้นยังคงอยู่ที่เอสเซิน ภาควิชารัฐศาสตร์และภาควิชาสังคมศาสตร์นั้นอยู่ที่ดืสบูร์ก ด้วยเหตุของการรวมมหาวิทยาลัยนี้ทำให้มหาวิทยาลัยดืสบูร์ก-เอสเซินมีจำนวนห้องสมุดหลักอยู่ถึงหกแห่งกระจายในสองวิทยาเขตหน่วยงาน หน่วยงาน. ปัจจุบันมหาวิทยาลัยดืสบูร์ก-เอสเซิน ประกอบด้วยหน่วยงานต่อไปนี้คณะวิชาคณะวิชา. - คณะมนุษยศาสตร์ - คณะสังคมศาสตร์ - คณะศึกษาศาสตร์ - คณะเศรษฐศาสตร์และบริหารธุรกิจ - วิทยาลัยการจัดการแมคคาทัวร์ - คณะคณิตศาสตร์ - คณะฟิสิกส์ - คณะเคมี - คณะชีววิทยาและภูมิศาสตร์ - คณะวิศวกรรมศาสตร์ - คณะแพทย์ศาสตร์สถาบันวิจัยสถาบันวิจัย. - ศูนย์วิทยาศาสตร์การคำนวณและการจำลอง (CCSS) - ศูนย์การวิจัยการศึกษาเชิงประจักษ์ (ZeB) - ศูนย์วิจัยเทคโนโลยีนาโน ดืสบูร์ก-เอสเซิน (CeNIDE) - ศูนย์โลจิสติกและการขนส่ง (ZLV) - ศูนย์เทคโนโลยีชีวภาพทางการแพทย์ (ZMB) - ศูนย์การวิจัยทางน้ำและสิ่งแวดล้อม (ZWU) - สถาบันเพื่อการวินิจฉัยด้วยสนามแม่เหล็ก แอร์วิน แอล ฮาห์น (ELH) - วิทยาลัยเพศศึกษา เอสเซิน (EKfG) - สถาบันคณิตศาสตร์การทดลอง (IEM) - สถาบันเอเชียตะวันออกศึกษา (IN-EAST)</doc>
