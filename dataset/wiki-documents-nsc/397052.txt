<doc id="397052" url="https://th.wikipedia.org/wiki?curid=397052" title="เหลียง เจียฮุย">เหลียง เจียฮุย เหลียง เจียฮุย (, , , พินอิน: Liáng Jiāhuī) นักแสดงชายชาวฮ่องกงที่มีชื่อเสียง เกิดเมื่อวันที่ 1 กุมภาพันธ์ ค.ศ. 1958 ที่ฮ่องกง เข้าสู่วงการบันเทิงเมื่ออายุได้ 25 ปี ด้วยการเป็นนักเรียนการแสดงของทีวีบีรุ่นที่ 10 แต่ต้องออกมากลางคันเนื่องจากไม่มีเงินรอน มีชื่อเสียงมาจากการที่รับบทฮ่องเต้เสียนเฟิงแห่งราชวงศ์ชิงในเรื่อง Burning of the Imperial Place et Reign Behind A Curtain เมื่อปี ค.ศ. 1983 เนื่องจากเป็นแฟนของลูกสาวผู้กำกับฯ หลี ฮั่นเสียง ซึ่งทำให้ได้รับรางวัลนักแสดงนำชายของฮ่องกงมาครอง มีผลงานมาแล้วมากมาย ทั้งบทประกอบ, ตัวเอก และบทร้าย รวมทั้งภาพยนตร์ประดับนานาชาติอย่าง ภาพยนตร์ฮอลลีวู้ดด้วย โดยเรื่องที่มีชื่อเสียง คือ  The Lover  ภาพยนตร์อีโรติกในปี ค.ศ. 1992 ผลงานในระยะหลัง ๆ ได้แก่ New Dragon Gate Inn ในปี ค.ศ. 1992, The Eagle Shooting Heroes ในปี ค.ศ. 1993, Ashes of Time ในปี ค.ศ. 1994, Island of Greed ในปี ค.ศ. 1996, The Victim ในปี ค.ศ. 1999, Golden Chicken ในปี ค.ศ. 2002, Election และThe Myth ในปี ค.ศ. 2005, My Name is Fame ในปี ค.ศ. 2006, Eye in the Sky ในปี ค.ศ. 2007, Bodyguards and Assassins ในปี ค.ศ. 2009, The Founding of a Republic ในปี ค.ศ. 2009, Detective Dee และBruce Lee My Brother ในปี ค.ศ. 2010 และI Love Hong Kong ในปี ค.ศ. 2011 ชีวิตส่วนตัวสมรสกับเจียง จีหนาน ในปี ค.ศ. 1987 ทั้งคู่มีบุตรสาวฝาแฝด อนึ่ง เหลียง เจียฮุย ใช้ชื่อภาษาอังกฤษว่า Tony Leung Ka-Fai เพื่อมิให้สับสนกับนักแสดงชายอีกคนที่ใช้ชื่อว่า Tony Leung เช่นกัน คือ เหลียง เฉาเหว่ย ซึ่งในแวดวงบันเทิงของฮ่องกงเรียกชื่อเล่นของเหลียง เจียฮุยว่า "Big Tony" ขณะที่เหลียง เฉาเหว่ย คือ "Little Tony"ผลงานภาพยนตร์</doc>
