<doc id="718536" url="https://th.wikipedia.org/wiki?curid=718536" title="รัฐพล พรรณเชษฐ์">รัฐพล พรรณเชษฐ์ รัฐพล พรรณเชษฐ์ (เกิดเมื่อวันที่ 12 เมษายน พ.ศ. 2522) เป็นนักดนตรีชาวไทย อดีตมือกีตาร์วง ละอ่อน, บอดี้แสลม และอดีตนักร้องนำวง เพรเซ่นท์เพอร์เฟคประวัติ ประวัติ. เภาเกิดเมื่อวันที่ 12 เมษายน พ.ศ. 2522 จบการศึกษาระดับมัธยมศึกษาจากโรงเรียนสวนกุหลาบวิทยาลัย และระดับปริญญาตรีจากคณะศึกษาศาสตร์ มหาวิทยาลัยศรีนครินทรวิโรฒ ประสานมิตร เริ่มเข้าสู่วงการบันเทิงร่วมกับวงละอ่อน จากการประกวดฮอตเวฟมิวสิกอวอร์ดส์ ครั้งแรก และได้รับรางวัลชนะเลิศ ก่อนที่จะได้เซ็นสัญญากับค่ายมิวสิค บั๊กส์ และมีผลงานอยู่ 2 อัลบั้ม ถึงปี พ.ศ. 2541 แล้วก็แยกย้ายไปเรียนต่อ กระทั่ง พ.ศ. 2545 เภา, ตูน อาทิวราห์ คงมาลัย และปิ๊ด ธนดล ช้างเสวก ได้รวมวงใหม่ในชื่อบอดี้สแลม โดยมีเพลง "ทางของฉัน ฝันของเธอ" เป็นเพลงเปิดตัว โดยเภาออกอัลบั้มกับวงบอดี้แสลม อยู่ 2 อัลบั้ม คือ Bodyslam และ Drive จากนั้นเภาได้ขอลาออกจากวงเพื่อไปทำอัลบั้มเดี่ยวในชื่อ "Present Perfect" มีเพลงดังอย่าง "คนไม่มีปีก" และ "ซ้ำไปซ้ำมา" ชีวิตส่วนตัว เภาเคยคบหาดูใจกับ วุ้นเส้น - วิริฒิพา ภักดีประสงค์ ก่อนที่ในปี พ.ศ. 2548 ได้ยุติความสัมพันธ์ลงในที่สุด และ 5 ปีหลังได้แต่งงานกับน.ส.พิชญาภา พรรณเชษฐ์ หรือ อิก เมื่อวันที่ 31 มกราคม พ.ศ. 2553 จนกระทั่งได้ทำธุรกิจแฟชั่นขายเสื้อผ้า ชื่อ Icy Icy Shop ในเวลาต่อมา</doc>
