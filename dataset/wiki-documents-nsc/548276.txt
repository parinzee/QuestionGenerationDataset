<doc id="548276" url="https://th.wikipedia.org/wiki?curid=548276" title="Family Business Open Up! เปิดความคิด ธุรกิจสองรุ่น">Family Business Open Up! เปิดความคิด ธุรกิจสองรุ่น Family Business Open Up! เปิดความคิด ธุรกิจสองรุ่น เป็นรายการเอ็ดดูเทนเมนท์โชว์ที่ผลิตโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) โดยความร่วมมือ มหาวิทยาลัยหอการค้าไทย และ ธนาคารกสิกรไทย ออกอากาศทุกวันอาทิตย์ เวลา 17.00 น. - 17.50 น. โดยเริ่มออกอากาศครั้งแรกเมื่อวันอาทิตย์ที่ 5 พฤษภาคม พ.ศ. 2556 - วันอาทิตย์ที่ 5 มกราคม พ.ศ. 2557รูปแบบของรายการ รูปแบบของรายการ. พิธีกรแนะนำเรื่องราวธุรกิจที่ออกอากาศในสัปดาห์นั้น โดยจะเล่าถึง “ประเด็นทางธุรกิจ” ที่เกิดขึ้น กับความคิดเห็นที่แตกต่างระหว่างคนรุ่นพ่อแม่ และ รุ่นลูก ของธุรกิจนั้นๆ โดยให้ คนทั้งสองรุ่น นำเสนอความคิด คนละ 2 นาที หลังจากนั้น พิธีกร จะให้ผู้เชี่ยวชาญทั้ง 3 ท่าน ถามคำถามฝ่ายใดฝ่ายหนึ่ง ได้เพียง 1 คำถาม และมีเวลา 30 วินาที ในการตอบคำถามผู้เชี่ยวชาญ หลังจากนั้น รับฟังความคิดเห็นจากผู้เชี่ยวชาญทั้ง 3 ท่าน ว่ามุมมองของแต่ละท่าน มีความคิดเห็นไปในทางทิศทางไหน ในขณะเดียวกัน สภาครอบครัว (Family Council) ที่เป็นสมาชิกครอบครัวจะรับฟังอยู่ในห้อง Family Room โดยที่พิธีกรจะสอบถามความคิดเห็น สมาชิกครอบครัว ที่มาร่วมรับฟังความคิดของคนทั้งสองรุ่น หลังจากนั้น คนทั้งคู่จะพบกับการทดสอบครั้งใหญ่ โดยที่สมาชิกครอบครัวจะทำการโหวตลับ (Secret Vote) ในห้อง Family Room ก่อนที่ ประกาศผลโหวตลับ พิธีกรจะสอบถามความคิดเห็นผู้ชมในห้องส่งอย่างน้อย 2 คน ว่ามีความคิดเห็นไปในทิศทางไหน ระหว่าง รุ่นพ่อแม่ หรือ รุ่นลูก จากนั้นพิธีกรจะให้ผู้ชมในห้องส่งทั้งหมด โหวตว่ามีความคิดเห็นไปในทิศทางไหน พิธีกรจะทำการประกาศผลโหวตลับ หลังจากที่ทราบผลโหวตลับแล้ว พิธีกรจะสอบถามความรู้สึกของทั้งสองฝ่าย และให้พูดถึงความรู้สึกของกันและกันคณะกรรมการคณะกรรมการ. 1. ผศ.ดร.เอกชัย อภิศักดิ์กุล คณบดี คณะบริหารธุรกิจ และผู้อำนวยการศูนย์ธุรกิจครอบครัวมหาวิทยาลัยหอการค้าไทย 2. นักธุรกิจระดับแนวหน้า 3. ดารารับเชิญผู้มากด้วยความสามารถ ที่จะมาสร้างสีสันและความสนุกสนานในรายการ</doc>
