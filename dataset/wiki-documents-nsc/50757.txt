<doc id="50757" url="https://th.wikipedia.org/wiki?curid=50757" title="เอลลียัส ปีกัล">เอลลียัส ปีกัล เอลลียัส ปิกัล หรือ เอลลี่ ปิกัล นักมวยสากลชาวอินโดนีเซีย เกิดเมื่อวันที่ 24 มีนาคม พ.ศ. 2503 ที่จังหวัดมาลูกู มีสถิติการชก 26 ครั้ง ชนะ 20 (น็อค 11 )เสมอ 1 แพ้ 5 เป็นแชมป์โลกมวยสากลคนแรกของประเทศอินโดนีเชียประวัติ ประวัติ. ในวัยเด็กปิกัลมีอาชีพเป็นนักดำน้ำโดยไม่มีอุปกรณ์ใดๆ ฉายาของปิกัลในอินโดนีเซีย คือ "The Exocet" มาจากชื่อขีปนาวุธที่ผลิตโดยฝรั่งเศสซึ่งกองทัพอากาศอาร์เจนตินาใช้ต่อสู้กับอังกฤษระหว่างสงครามหมู่เกาะฟอล์กแลนด์ ซึ่งเกิดขึ้นใน พ.ศ. 2525 ซึ่งเป็นยุคที่ปิกัลกำลังโด่งดัง ซึ่งเป็นการเปรียบเทียบหมัดซ้ายของปิกัลว่าหนักหน่วงเหมือนขีปนาวุธชนิดนี้ ซึ่งปิกัลใช้หมัดซ้ายนี้น็อค ชุน จูโด คว้าแชมป์โลกมาครอง ปิกัลเป็นชาวอินโดนีเซียคนที่ 2 ที่ได้ชิงแชมป์โลก โดยคนแรกคือ โทมัส อเมริโก ซึ่งขึ้นชิงแชมป์โลกรุ่นซูเปอร์ไลท์เวท WBC แพ้ซาอูล แมมบี้ ที่ จาการ์ตา เมื่อ พ.ศ. 2524 ปัจจุบัน ปิกัลอยู่กับภรรยาคือ รีนา เซียฮายา ปิกัล มีบุตรชายสองคน ปิกัลถูกจับในคดีค้ายาเสพติดเมื่อ พ.ศ. 2548 ถูกขังคุกและถูกปล่อยตัวออกมาเมื่อ 7 กุมภาพันธ์ พ.ศ. 2549 ปัจจุบันเป็นทีมงานของคณะกรรมการโอลิมปิกแห่งอินโดนีเซียเกียรติประวัติเกียรติประวัติ. - แชมป์ OPBF รุ่นซูเปอร์ฟลายเวท (2527)- ชิง, 19 พ.ค. 2527 ชนะคะแนน ชุง ฮิ ยวง ที่เกาหลีใต้ - ป้องกันครั้งที่ ชนะน็อค 7 ต.ค. 2527 มัตสุโอะ วาตานาเบ้ ยก 6 ที่อินโดนีเซีย - สละแชมป์ - แชมป์โลกรุ่นซูเปอร์ฟลายเวท IBF (2528 - 2529)- ชิง, 3 พฤษภาคมพ.ศ. 2528 ชนะน็อค ชุน จู โด ยก 8 ที่อินโดนีเชีย - ป้องกันครั้งที่ 1,25 ส.ค.2528 ชนะน็อค วายีน มุลฮอลแลนด์ ยก 3 ที่อินโดนีเซีย - เสียแชมป์, 15 ก.พ.2529 แพ้คะแนน เซซาร์ โปลันโซ ที่อินโดนีเซีย - แชมป์โลกรุ่นซูเปอร์ฟลายเวท IBF (2529)- ชิง, 5 ก.ค. 2529 ชนะน็อค เซซาร์ โปลันโซ 3 ที่อินโดนีเซีย - ป้องกันครั้งที่ 1, 3 ธ.ค. 2529 ชนะน็อค ดอง ฮุน ลี ยก 10 ที่อินโดนีเซีย - สละแชมป์ - แชมป์โลกรุ่นซูเปอร์ฟลายเวท IBF (2530 - 2532)- ชิง, 17 ต.ค. 2530 ชนะคะแนน แต อิล ชาง ที่อินโดนีเซีย - ป้องกันครั้งที่ 1, 20 ก.พ. 2531 ชนะคะแนน ราอูล เออร์เนสโต้ ดิแอซ ที่อินโดนีเซีย - ป้องกันครั้งที่ 2, 4 ก.ย. 2531 ชนะคะแนน คิม กีชาง ที่อินโดนีเซีย - ป้องกันครั้งที่ 3, 25 ก.พ. 2532 ชนะคะแนน ไมค์ เฟล์พ ที่สิงคโปร์ - เสียแชมป์, 14 ต.ค.2532 แพ้คะแนน ฮวน โปโล เปเรซ ที่สหรัฐ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท WBA, 28 ก.พ. 2530 แพ้น็อค เขาทราย แกแล็คซี่  ยก 14 ที่เกลอรา บังการ์โน สเตเดียม จาการ์ตา ประเทศอินโดนีเซีย</doc>
