<doc id="94627" url="https://th.wikipedia.org/wiki?curid=94627" title="แคปริคอร์น ชูร่า">แคปริคอร์น ชูร่า แคปริคอร์น ชูร่า () ตัวละครจากการ์ตูนเรื่องเซนต์เซย่า เป็นโกลด์เซนต์ประจำราศีมกร ผู้ดูแลปราสาทแพะทะเล 1 ใน 12 ปราสาทแห่งแซงค์ทัวรี่บทบาทผู้ดูแลปราสาทแพะทะเล บทบาท. ผู้ดูแลปราสาทแพะทะเล. ขณะที่บรอนเซนต์ 4 คน กำลังผ่านจากปราสาทมนุษย์ม้าของซาจิททาเรียส ไอโอลอส เข้าสู่ปราสาทแพะทะเล ไม่มีผู้ขัดขวาง ไม่มีพลังคอสโม่ของศัตรู ทุกคนกำลังจะผ่านออกไป แต่แล้วจู่ ๆ ดราก้อน ชิริว ก็รู้สึกได้ถึงสัญญาณการโจมตีจากด้านหลัง พร้อมบอกให้ทุกคนกระโดด พริบตานั้นพื้นดินบริเวณหลังปราสาทก็แยกออกเป็นหุบเหวจากฝีมือของ แคปริคอร์น ชูร่า โกลด์เซนต์ผู้ดูแลปราสาทแพะทะเล ทุกคนยกเว้นชิริวได้กระโดดไปอยู่ฝั่งตรงข้ามหมด ส่วนชิริวต้องอยู่ที่เดิมเพื่อจัดการกับชูร่า หากไม่แล้วทุกคนจะถูกชูร่าเล่นงานตกลงไปเหวตายกันหมด ชูร่าได้บอกว่า ตนเป็นผู้สังหารไอโอลอสเองเมื่อ 13 ปีก่อน ตามคำสั่งของเคียวโก ด้วยไม่รู้ว่าเคียวโกเป็นคนชั่วร้าย เซนต์ แคปริคอร์น ได้ชื่อว่าเป็นเซนต์ที่จงรักภักดีต่ออาเธน่ามากที่สุดในบรราดาเหล่าเซนต์ ชูร่ามีท่าไม้ตายที่น่ากลัวคือ เอ็กซ์คาลิเบอร์ (Excalibur) ที่แขนขวาโดยคมกริบเหมือนดาบเอ็กซ์คาลิเบอร์ในตำนาน สามารถตัดทุกสิ่งให้ขาดได้ ชูร่าใช้เอ็กซ์คาลิเบอร์ตัดชุดคล็อธของชิริวจนหมด จนชิริวต้องใช้ท่ามังกรพิโรธ อันเป็นท่าไม้ตายที่ท่านผู้เฒ่าได้ห้ามไว้ นำพาชูร่าและตัวเองทะยานออกไปสู่นอกโลก ชูร่าได้ถามชิริวว่า ทำไปเพื่ออะไร ชิริวตอบมาสั้น ๆ ว่า เพื่ออาเธน่า ชูร่าจึงสำนึกได้และสละชุดโกลด์คล็อธให้ชิริวและถีบชิริวกลับมาสู่โลก และตัวเองก็ได้สลายไปกับชั้นบรรยากาศเจ้าสมุทรโปเซดอน เจ้าสมุทรโปเซดอน. ในขณะที่ชิริวกำลังพลาดท่าแก่คริวซาโอล กฤษณะ ขุนพลผู้ดูแลเสาค้ำมหาสมุทรอินเดียอยู่นั้น ชูร่าก็ได้ปรากฏตัวขึ้นในมโนสำนึกของชิริวและปลุกชิริวให้ลุกขึ้นสู้ โดยบอกว่าที่แขนขวาของชิริวมีวิญญาณของตนสถิตย์อยู่ นั่นคือ เอ็กซ์คาลิเบอร์ นั่นเอง ซึ่งชิริวก็ได้ฟื้นขึ้นและใช้เอ็กซ์คาลิเบอร์ตัดหอกทองคำของกฤษณะได้สำเร็จ และใช้เป็นท่าไม้ตายต่อมาสงครามศักดิ์สิทธิ์-เทพเจ้าฮาเดส สงครามศักดิ์สิทธิ์-เทพเจ้าฮาเดส. ชูร่า ปรากฏตัวขึ้นมาพร้อมกับ เจมินี่ ซากะ กับ อควอเรียส คามิว ในฐานะเซนต์ที่ฟื้นจากความตายต้องการศีรษะของอาเธน่ากลับไปให้ฮาเดส ร่างของชูร่าได้สลายลงไปเมื่อพระอาทิตย์ขึ้นเพราะเวลา 12 ชั่วโมง ที่ฮาเดสให้ไว้หมดลง ชูร่า ปรากฏตัวอีกครั้งพร้อมกับเหล่าโกลด์เซนต์ทั้งหลายที่ตายไปแล้ว เพื่อรวมพลังกันทำลายกำแพงอาดูรเพื่อเปิดทางไปสู่เอริเซี่ยนบทบาทในภาค Soul Of Gold บทบาทในภาค Soul Of Gold. ชูร่า ปรากฏตัวครั้งแรกเพื่อต่อสู้กับร่างเงาของตนที่เกิดจากมโนภาพของ เลโอ ไอโอเลีย ซึ่งตนไม่สามารถกำจัดได้เนื่องจากผู้ที่ทำให้เกิดมโนภาพจะต้องเป็นคนกำจัด ดังนั้น ชูร่าจึงได้ใช้ท่า จัมปิ้งสโตน แล้วล็อคร่างเงาของตนไว้ แล้วให้ไอโอเลียใช้ท่าไลนิ่ง พลาสม่า กำจัดร่างเงา ในเวลาต่อมา ชูร่าได้เดินทางที่ห้องที่มี อควอเรียส คามิว เฝ้าไว้ และแพ้คามิว จนถูก เซิร์ท เพื่อนของคามิวสังหารท่าไม้ตายท่าไม้ตาย. - เอ็กซ์คาลิเบอร์ (Excalibur) ท่านี้จะใช้มือในการแหวกอากาศซึ่งมีความคมเหมือนดาบ สามารถฝ่าได้ทุกสรรพสิ่ง - จัมปิ้งสโตน (Jumping Stone) ท่าที่ใช้ขาเกี่ยวคู่ต่อสู้แล้วเหวี่ยงขึ้นฟ้า ทำให้คู่ต่อสู้ได้รับบาดเจ็บหมายเหตุหมายเหตุ. - หน้ากากของชุดคล็อธแคปริคอร์น ในฉบับมังงะจะเป็นทรงครอบเพียงใบหน้า แต่ในฉบับอะนิเมะหน้ากากจะเป็นทรงครอบหมดทั้งศีรษะ แต่ในภาคสงครามศักดิ์สิทธิ์-เทพเจ้าฮาเดส หน้ากากได้เปลี่ยนเป็นลักษณะคล้ายมังงะตอนแรก - ชื่อ "ชูร่า" มีที่มาจากอาชูร่า (อสุรา) เพื่อแสดงให้เห็นว่าเป็นคนที่ชอบการต่อสู้มาก ทีแรก มาซามิ คุรุมาดะ ตั้งใจจะตั้งชื่อนี้ให้กับเซนต์แห่งเจมินี่ แต่สุดท้ายก็เปลี่ยนมาใช้กับเซนต์แห่งแคปริคอร์นแทน</doc>
