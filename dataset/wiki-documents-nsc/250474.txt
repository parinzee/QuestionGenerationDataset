<doc id="250474" url="https://th.wikipedia.org/wiki?curid=250474" title="บูมบูมพาว">บูมบูมพาว "บูมบูมพาว" () เป็นซิงเกิลของวงแบล็กอายด์พีส์ ออกวางขายเป็นซิงเกิลเปิดตัวในสตูดิโออัลบั้มชุดที่ 5 ในชุด The E.N.D. เป็นเพลงที่ใช้เทคนิคเสียงร้องออโตจูน เข้ารวมกับแนวเพลงแดนซ์ป็อป อีเลกโทร-ฮอป และฮิปฮอป "บูมบูมพาว" ขึ้นชาร์ตอันดับ 1 บนชาร์ตบิลบอร์ดฮ็อต 100 ถือเป็นซิงเกิลอันดับ 1 ในสหรัฐอเมริกาครั้งแรกของวง โดยถือเป็นเพลงที่อันดับ 1 ยาวนานที่สุดในปี 2009 โดยอยู่อันดับ 1 นาน 12 สัปดาห์ติดต่อกัน และยังขึ้นอันดับ 1 ในออสเตรเลีย แคนาดาและยูเคซิงเกิลส์ชาร์ต นอกจากนั้นยังติดท็อปเท็นมากกว่า 20 ประเทศ เพลงมียอดดาวน์โหลด 465,000 ครั้งในสหรัฐอเมริกาในสัปดาห์แรกของการออก และมียอดดาวน์โหลดที่ 2,802,286 ในสัปดาห์ที่ 11 ถือเป็นยอดเพลงดาวน์โหลดสูงที่สุดในสหรัฐอเมริกา ณ ปัจจุบัน วงมีเพลงที่สามารถมียอดแตะ 2 ล้านในสหรัฐอเมริกาคือซิงเกิล "My Humps" ที่ใช้เวลานานเกือบสองปี</doc>
