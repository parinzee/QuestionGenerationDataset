<doc id="137870" url="https://th.wikipedia.org/wiki?curid=137870" title="วันเปิดกล่องของขวัญ">วันเปิดกล่องของขวัญ วันเปิดกล่องของขวัญ () เป็นวันหยุดธนาคารหรือวันหยุดราชการ ตรงกับวันที่ 26 ธันวาคม ของทุกปี เป็นวันที่มอบของขวัญให้กับบุคคลด้อยโอกาสในสังคม จัดขึ้นในออสเตรเลีย ออสเตรีย แคนาดา นิวซีแลนด์ สหราชอาณาจักร และบางประเทศในเครือจักรภพที่มีประชากรส่วนใหญ่นับถือศาสนาคริสต์ หากวันที่ 26 ธันวาคม ตรงกับวันเสาร์หรือวันอาทิตย์ ก็จะประกาศให้หยุดชดเชยวันจันทร์ประวัติ ประวัติ. มาจากประเทศอังกฤษช่วงกลางศตวรรษที่ 19 ซึ่งเป็นวันหยุดประจำปีของประเทศอังกฤษ แคนาดา นิวซีแลนด์ ออสเตรเลีย ถือเป็นวันที่นายจ้างแจกกล่องของขวัญ (Box) ซึ่งอาจเป็นเสื้อผ้า อาหาร หรือเงิน แก่ลูกจ้างหรือคนรับใช้ในบ้านของตนเอง เพื่อแสดงถึงความขอบคุณและไมตรีจิตอันดี คล้ายกับการแจกโบนัสที่นายจ้างให้แก่ลูกจ้าง- ในประเทศอังกฤษเมื่อนานมาแล้ว คนรับใช้จะนำกล่องมาให้กับนายจ้างเมื่อกลับจากงานในวันคริสต์มาส นายจ้างจะใส่เงินลงในกล่อง เป็นของขวัญในวันสิ้นปี ซึ่งเป็นที่มาของ boxing day - ในประเทศแคนาดา ห้างสรรพสินค้าจะจัดลดราคา(Boxing Day Sales)ผู้คนจะออกมาต่อแถวเพื่อรอประตูห้างเปิดตั้งแต่เที่ยงคืนในทางฟุตบอล ในทางฟุตบอล. สำหรับแวดวงฟุตบอล โดยเฉพาะฟุตบอลในประเทศอังกฤษ เช่น พรีเมียร์ลีกที่เป็นลีกสูงสุด วันเปิดกล่องของขวัญและวันถัดมาจนถึงขึ้นปีใหม่ จะไม่หยุดพักการแข่งขันเหมือนกับหลายลีกในทวีปยุโรป และจะแข่งขันติดต่อกันหลายนัดในช่วงนี้ ถือว่าช่วงที่หนักหน่วงในการแข่งขัน และเป็นช่วงที่ตรงกับครึ่งฤดูกาลพอดี จึงถือเป็นช่วงเวลาที่สำคัญที่อาจบ่งบอกถึงความเป็นแชมป์ในตอนจบฤดูกาลเลยก็ได้ โดยการแข่งขันในวันเปิดกล่องของขวัญครั้งแรกเริ่มต้นในระดับดิวิชันหนึ่ง ในฤดูกาล 1888–89 ซึ่งเป็นฤดูกาลแรกของประวัติศาสตร์ฟุตบอลอังกฤษด้วย เมื่อ เปรสตันนอร์ธเอนด์ เอาชนะ ดาร์บีเคาน์ตี ไป 5–0 ในวันที่ 26 ธันวาคม ค.ศ. 1888</doc>
