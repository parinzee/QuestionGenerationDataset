<doc id="152238" url="https://th.wikipedia.org/wiki?curid=152238" title="จอห์น โฮเวิร์ด">จอห์น โฮเวิร์ด จอห์น วินสตัน โฮเวิร์ด (; 26 มิถุนายน พ.ศ. 2482- ) เป็นนายกรัฐมนตรีคนที่ 25 ของออสเตรเลีย โดยดำรงตำแหน่งตั้งแต่วันที่ 11 มีนาคม พ.ศ. 2539 ถึงวันที่ 3 ธันวาคม พ.ศ. 2550 รวมระยะเวลาที่อยู่ในตำแหน่งยาวนานถึง 11 ปี ทำให้จอห์น โฮเวิร์ด เป็นนายกรัฐมนตรีออสเตรเลียที่ดำรงตำแหน่งยาวนานเป็นอันดับสองรองจาก เซอร์ โรเบิร์ต เมนซีย์ และเป็นหัวหน้าพรรค Liberal Party of Australia กว่า 16 ปี โฮเวิร์ดเป็นสมาชิกสภาผู้แทนราษฎรตั้งแต่ปี พ.ศ. 2517 ถึงปี พ.ศ. 2550 โดยเป็น ส.ส. ในเขตเบนนาลอง (Bennelong) ในรัฐนิวเซาท์เวลส์ โดยเป็นรัฐมนตรีคลัง (Treasurer) ในสมัยของนายกรัฐมนตรี มัลคอม เฟรเซอร์ ตั้งแต่ปี พ.ศ. 2520 ถึงปี พ.ศ. 2527 จอห์น โฮเวิร์ด ได้เป็นหัวหน้าพรรค Liberty Party of Australia และผู้นำพรรคร่วมฝ่ายค้านตั้งแต่ปี พ.ศ. 2528 ถึงปี พ.ศ. 2532 ซึ่งรวมไปถึงการเลือกตั้งทั่วไปในปี พ.ศ. 2530 ที่โฮเวิร์ดลงแข่งขันกับ บ็อบ ฮอว์ค โฮเวิร์ดได้กลายเป็นผู้นำพรรคร่วมฝ่ายค้านอีกครั้งในปี พ.ศ. 2338 ในการเลือกตั้งทั่วไปปีพ.ศ. 2539 จอห์น โฮเวิร์ด ได้พาพรรคพันธมิตร Liberal-National Coalition ไปสู่ชัยชนะเหนือพรรคแรงงานซึ่งเป็นพรรครัฐบาลนำโดย พอล์ล คิตติ้ง ในสมัยนั้น ทำให้ยุติบทบาทการเป็นพรรคฝ่ายค้านที่ยาวนานถึงกว่า 13 ปีลงได้ โฮเวิร็ดเข้าทำการสาบานตนเป็นนายกรัฐมนตรีคนที่ 25 ของออสเตรเลียในวันที่ 11 มีนาคม พ.ศ. 2539 รัฐบาลผสมของจอห์น โฮเวิร์ด สามารถครองอำนาจได้อย่างต่อเนื่องนานกว่า 11 ปีโดยชนะการเลือกตั้ง 4 สมัยในปี พ.ศ. 2541 2544 และ 2547 ตามลำดับ อย่างไรก็ตาม พรรคร่วมรัฐบาลของจอห์น โฮเวิร์ด พ่ายแพ้ในการเลือกตั้งทั่วไปในปี พ.ศ. 2550 ต่อพรรคแรงงานซึ่งเป็นพรรคฝ่ายค้านนำโดย เควิน รุด นอกจากนี้ในการเลือกตั้งครั้งนี้ จอห์น โฮเวิร์ด เองยังไม่ได้รับเลือกให้เป็นสมาชิกผู้แทนราษฎรในเขตเบนนาลองที่เขาครองตำแหน่งมาตั้งแต่ปี พ.ศ. 2517 ซึ่งถูกช่วงชิงไปโดย แม็กซิน เมคคิว (Maxine McKew) นักข่าวชื่อดังที่ลงเล่นการเมืองในสังกัดของพรรคแรงงาน ทำให้จอห์น โฮเวิร์ดกลายเป็นนายกรัฐมนตรีคนที่สองของออสเตรเลียต่อจาก สแตนลีย์ บรูสในปีพ.ศ. 2472 ที่พ่ายแพ้การเลือกตั้งในเขตของตนเอง</doc>
