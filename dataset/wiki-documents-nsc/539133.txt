<doc id="539133" url="https://th.wikipedia.org/wiki?curid=539133" title="เจ้าหญิงอะเลกซียาแห่งเนเธอร์แลนด์">เจ้าหญิงอะเลกซียาแห่งเนเธอร์แลนด์ เจ้าหญิงอะเลกซียา ยูลียานา มาร์เซลา ลอเรนทีนแห่งเนเธอร์แลนด์, เจ้าหญิงแห่งออเรนจ์-นัสเซา (; 26 มิถุนายน พ.ศ. 2548) เป็นพระราชธิดาพระองค์กลางในสมเด็จพระราชาธิบดีวิลเลม-อเล็กซานเดอร์ กับสมเด็จพระราชินีแม็กซิมาแห่งเนเธอร์แลนด์ และอยู่ในลำดับที่สองของการสืบราชบัลลังก์เนเธอร์แลนด์ต่อจากภคินีคือ เจ้าหญิงแห่งออเรนจ์ประสูติและบัพติศมา ประสูติและบัพติศมา. เจ้าหญิงอะเลกซียา ประสูติเมื่อวันที่ 26 มิถุนายน พ.ศ. 2548 ณ โรงพยาบาลโบรโนโว กรุงเฮก ประเทศเนเธอร์แลนด์ เป็นพระราชธิดาพระองค์กลางในสมเด็จพระราชาธิบดีวิลเลม-อเล็กซานเดอร์ กับสมเด็จพระราชินีแม็กซิมาแห่งเนเธอร์แลนด์ มีพระเชษฐภคินีคือ เจ้าหญิงคาทารีนา-อะมาเลีย และพระขนิษฐาคือ เจ้าหญิงอารียาน ในวันที่ 19 พฤศจิกายน พ.ศ. 2548 พระองค์ได้รับศีลล้างบาปที่ถูกจัดขึ้นในเมืองวัสเซนนาร์ พระองค์มีพ่อทูนหัวและแม่ทูนหัวคือ เจ้าหญิงมาทิลด์ ดัชเชสแห่งบราบันต์, อะเลกซันดรา ยันโกวิช เด เยสเซนีเซอ, เจ้าชายฟรีโซแห่งออเรนจ์-นัสเซา, ควน โซร์เรกีเอตา และฟรันส์ แฟร์ดีนันด์ เด โบฟอร์ต เจ้าหญิงอะเลกซียาสามารถรับสั่งภาษาดัตช์, อังกฤษ และสเปนพระอิสริยยศพระอิสริยยศ. - เฮอร์รอยัลไฮเนส เจ้าหญิงอะเลกซียาแห่งเนเธอร์แลนด์, เจ้าหญิงแห่งออเรนจ์-นัสเซา (26 มิถุนายน พ.ศ. 2548 — ปัจจุบัน)</doc>
