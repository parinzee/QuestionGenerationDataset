<doc id="634945" url="https://th.wikipedia.org/wiki?curid=634945" title="ติณภพ ศรีสถิตย์">ติณภพ ศรีสถิตย์ ติณภพ ศรีสถิตย์ เป็นนักฟุตบอลระดับอาชีพจากประเทศไทย ปัจจุบันเขาทำหน้าที่ให้แก่สโมสรฟุตบอลราชนาวีในการแข่งขันไทยพรีเมียร์ลีกประวัติ ประวัติ. ติณภพ ศรีสถิตย์ เคยทำหน้าที่ร่วมกับสโมสรฟุตบอลราชนาวีตั้งแต่ พ.ศ. 2552 โดยในการแข่งขันไทยพรีเมียร์ลีกของปีดังกล่าว เขาได้เป็นผู้มีส่วนช่วยให้ทีมของเขาเป็นฝ่ายชนะทีมสโมสรฟุตบอลศรีราชา บ้านบึง ตลอดจนเป็นผู้ทำหน้าที่ร่วมกับทีมสโมสรฟุตบอลราชนาวี ในการแข่งขันไทยพรีเมียร์ลีก 2553 รวมถึงทำหน้าที่ร่วมกับสโมสรฟุตบอลจังหวัดระยอง ในการแข่งขันเอไอเอส ลีกภูมิภาค ดิวิชั่น 2 ฤดูกาล 2011 ก่อนที่จะกลับเข้ามาทำหน้าที่เป็นนักฟุตบอลชุดหลักให้แก่ทีมสโมสรฟุตบอลราชนาวีอีกครั้ง ใน พ.ศ. 2555 ซึ่งในปีดังกล่าว เขาได้รับใบแดงเมื่อครั้งที่พบกับทีมสโมสรฟุตบอลแอร์ฟอร์ซ เอวิเอ ทั้งนี้ ติณภพเป็นนักฟุตบอลผู้ทำหน้าที่ในตำแหน่งกองหน้า ซึ่งได้รับการกล่าวว่า เป็นผู้มีความโดดเด่นด้านความรวดเร็วและความคล่องตัว โดยในปี พ.ศ. 2556 เขาเป็นผู้ทำประตูชัยให้แก่สโมสรฟุตบอลราชนาวี เมื่อครั้งที่พบกับทีมสโมสรฟุตบอลระยอง ยูไนเต็ด ในการแข่งขันยามาฮ่า ลีกวัน 2013 ต่อมา ในวันที่ 16 มีนาคม ติณภพได้ทำหน้าที่ให้แก่สโมสรฟุตบอลราชนาวีในการแข่งขันรายการเดียวกัน โดยได้เสมอกับทีมสโมสรฟุตบอลบีบีซียูที่ 0 ประตูต่อ 0 ในปี พ.ศ. 2557 ติณภพเป็นผู้ทำประตูชัยให้แก่สโมสรฟุตบอลราชนาวี เมื่อครั้งที่พบกับสโมสรฟุตบอลศรีราชา บ้านบึง รวมถึงเป็นผู้ทำประตูชัย เมื่อครั้งที่พบกับสโมสรฟุตบอลจังหวัดเชียงใหม่</doc>
