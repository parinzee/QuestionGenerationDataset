<doc id="213416" url="https://th.wikipedia.org/wiki?curid=213416" title="เกมทศกัณฐ์">เกมทศกัณฐ์ เกมทศกัณฐ์ เป็นรายการเกมโชว์ควิซโชว์ที่ผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศครั้งแรกเมื่อวันที่ 1 เมษายน พ.ศ. 2546 ทาง โมเดิร์นไนน์ทีวี สร้างสรรค์และควบคุมการผลิตโดย รุ่งธรรม พุ่มสีนิลพิธีกรดำเนินรายการพิธีกรดำเนินรายการ. - ปัญญา นิรันดร์กุล (1 เมษายน พ.ศ. 2546 - 15 กุมภาพันธ์ พ.ศ. 2551)ประวัติ ประวัติ. รายการ เกมทศกัณฐ์ ออกอากาศทาง โมเดิร์นไนน์ ทีวี เมื่อวันที่ 1 เมษายน พ.ศ. 2546 เป็นรายการเกมโชว์ควิซโชว์รายการแรกที่รางวัลแจ๊คพอตที่มีเงินรางวัลสูงสุดถึง 10 ล้านบาทนับถือว่าเป็นรางวัลแจ๊คพอตสูงที่สุดในวงการของรายการเกมโชว์โทรทัศน์ไทยและในเอเชีย (โดยเฉพาะ "เกมทศกัณฐ์ยกทัพ" ที่มีรางวัลแจ๊คพอตสูงถึง 30 ล้านบาท) เพียงตอบคำถามใบหน้าของบุคคลที่มีชื่อเสียงสำคัญ ๆ ของคนทั่วทั้งโลก ตอบถูกครบ 10 หน้า รับไปเลยรางวัลแจ๊คพอตสูงที่สุด 10 ล้านบาทและนับตั้งแต่ออกอากาศเกมทศกัณฐ์จนไปถึงยกสยาม เป็นเวลาเกือบ 8 ปีทางรายการได้แจกรางวัลไปทั้งหมดเกือบ 70 ล้านบาทชื่อรายการชื่อรายการ. 1. เกมทศกัณฐ์ (1 เมษายน 2546 - 31 มีนาคม 2548) รวม 1 ปี 11 เดือน 30 วัน 2. ทศกัณฐ์ยกทัพ (31 ตุลาคม 2548 - 29 ธันวาคม 2549) รวม 1 ปี 1 เดือน 28 วัน 3. ทศกัณฐ์จำแลง (1 มกราคม 2550 - 15 มิถุนายน 2550) รวม 6 เดือน 14 วัน 4. ทศกัณฐ์ยกสยาม (18 กุมภาพันธ์ 2551 - 25 กุมภาพันธ์ 2553) รวม 2 ปี 7 วัน 5. ยกสยาม ๑๐๐ ข้อ (1 มีนาคม 2553 - 2 มิถุนายน 2553) รวม 3 เดือน 1 วัน 6. ยกสยาม ๑๐ ข้อ (3 มิถุนายน 2553 - 28 กุมภาพันธ์ 2554) รวม 8 เดือน 25 วันชื่อรายการพิเศษชื่อรายการพิเศษ. 1. ทศกัณฐ์ ศึกทศกัณฐ์หน้าทอง (1 เมษายน 2548 - 28 ตุลาคม 2548) รวม 9 เดือน 27 วัน 2. ทศกัณฐ์ช่วยครูใต้ (18 มิถุนายน 2550 - 15 กุมภาพันธ์ 2551) รวม 8 เดือน 27 วันวันและเวลาออกอากาศวันและเวลาออกอากาศ. - วันจันทร์ - ศุกร์ เวลา 19.30 - 20.00 น. - วันจันทร์ - ศุกร์ เวลา 19.00 - 19.30 น. - วันจันทร์ - ศุกร์ เวลา 18.30 - 19.00 น. - วันจันทร์ - ศุกร์ เวลา 18.00 - 18.30 น. - ออกอากาศทุกวันพฤหัสบดี เวลา 19.00 - 20.00 น. - มิถุนายน 2555 ออกอากาศทุกวันศุกร์ เวลา 19.00 - 19.30 น. - สิงหาคม - ตุลาคม 2555 ออกอากาศรีรันทางช่องเวิร์คพอยท์ทีวี ทุกวันจันทร์ - ศุกร์ เวลา 13.00 - 13.30 น.กติกาเกมทศกัณฐ์ (ยุคแรก, ปางใหม่) กติกา. เกมทศกัณฐ์ (ยุคแรก, ปางใหม่). ผู้เข้าแข่งขันที่สมัครเข้ามาร่วมเล่นในรายการจะนั่งอยู่บนอัฒจรรย์ โดยทางรายการจะสุ่มไฟ ไฟติดที่ด้านหน้าของผู้เข้าแข่งขันคนใด ผู้เข้าแข่งขันคนนั้นจะได้ลงมาเล่นเกมบนเวที เกมจะเริ่มขึ้นโดย ผู้เข้าแข่งขันทั้งสอง จะต้องเอามือวางบนจอมอนิเตอร์ด้านหน้าของตน เมื่อใบหน้าปรากฏบนจอ (โดยจะมีใบหน้าที่ต้องตอบ และใบหน้าถัดใบที่มีเพียงครึ่งเดียว) ผู้ที่กดไฟได้ก่อนจะมีสิทธิ์ตอบ (หากผู้เข้าแข่งขันกดปุ่มก่อนที่ภาพจะขึ้น ผู้เข้าแข่งขันจะต้องเล่นทั้ง ๆ ที่ไม่มีภาพ) ผู้เข้าแข่งขันจะต้องตอบชื่อเล่น, ชื่อจริง, นามสกุลจริง, ชื่อที่รู้จักเป็นวงกว้างอย่างใดอย่างหนึ่งหรือทั้งหมด ของบุคคลในภาพให้ถูกต้อง (ในกรณีที่ตอบเฉพาะชื่อจริงเพียงอย่างเดียว จะต้องระบุด้วยว่าเขาหรือเธอมีอาชีพอะไร และหากตอบเป็นชื่อตัวละครที่บุคคลนั้นแสดงจะถือว่าตอบผิด)- หากตอบได้ถูกต้อง ผู้เข้าแข่งขันจะมีคะแนนสะสม หน้าละ 1 คะแนน และเงินรางวัลแจ็คพ๊อตสะสมเพิ่มขึ้น 5,000 บาท - หากตอบผิด เกมของผู้เข้าแข่งขันผู้นั้นจะหยุดลง - หากผู้เข้าแข่งขันไม่มั่นใจ จะมีสิทธิ์โยนให้ฝ่ายตรงข้าม 1 ครั้ง ถ้าหากฝ่ายตรงข้ามตอบถูก เกมของผู้ที่โยนจะหยุดลง แต่หากตอบผิด ผู้ที่โยนจะได้เล่นในใบหน้าถัดไป ทั้งนี้ ใบหน้าที่โยนนั้น จะไม่มีผลต่อคะแนนและเงินรางวัลสะสม เมื่อเล่นครบทั้ง 2 ฝ่ายแล้ว ผู้ที่มีคะแนนสะสมมากกว่า จะเป็นฝ่ายชนะไป หากทั้ง 2 ฝ่ายมีคะแนนสะสมเท่ากัน จะต้องเล่นใหม่ จนกว่าจะรู้ผลแพ้ชนะ ผู้ที่ชนะจะเป็นแชมป์ และอยู่เล่นเกมต่อในรายการ โดยในแต่ละรอบการแข่งขัน ผู้เข้าแข่งขันทั้งสองจะได้รับเงินรางวัล 5,000 บาท ไม่ว่าแพ้หรือชนะ โดยแชมป์จะมีเงินรางวัลพิเศษเพิ่มเติมในทุก ๆ 10 สมัย จะได้รับเงินรางวัลอีก 100,000 บาท (ยกเว้นในสมัยที่ 5 ที่จะได้รับเงินรางวัลพิเศษไปก่อนต่างหาก 50,000 บาท) ถ้าหากผู้เข้าแข่งขันคนใด สามารถตอบใบหน้าถูกครบ 10 หน้า จะได้รับเงินรางวัลแจ็คพ๊อตที่สะสมมา และจะเริ่มสะสมเงินรางวัลแจ็คพ๊อตใหม่ อย่างไรก็ดี ในเวลาต่อมา กติกาการให้รางวัลแจ๊คพ็อตได้เปลี่ยนเป็น หากผู้เข้าแข่งขันตอบภาพใบหน้าได้ครบ 10 หน้า จะได้รับเงินรางวัล 1,000,000 บาท หากในเดือนนั้น ๆ ยังไม่มีผู้ใดทำแจ๊คพ็อตแตก เงินรางวัลจะเพิ่มขึ้นเดือนละ 1,000,000 บาท จนถึง 10,000,000 บาท แต่เมื่อมีการทำแจ๊คพ๊อตแตกในครั้งที่ 2 โดยคุณสมพร ทางรายการได้แจ้งว่าจะไม่นับเดือนละ 1,000,000 อีกต่อไป โดยจะตั้งรางวัลไว้เลยที่ 10,000,000 เสมอ สำหรับเกมทศกัณฐ์ปางใหม่นั้น กติกาจะเหมือนเดิมทุกอย่าง เพียงแต่ใบหน้าที่นำมาทายนั้น จะเป็นภาพวัยเด็กของบุคคลต่าง ๆ ทั้งหมด และเงินรางวัลแจ๊คพอตจะคงอยู่ที่ 10,000,000 บาทตลอดการแข่งขันศึกทศกัณฐ์หน้าทอง ศึกทศกัณฐ์หน้าทอง. ศึกทศกัณฐ์หน้าทอง คือการแข่งขันของ 10 แชมป์ของเกมทศกัณฐ์ โดยจะแข่งขันแบบพบกันหมด ผู้ที่ชนะจะได้รับเงินรางวัล 1,000,000 บาท และ รางวัลทศกัณฐ์หน้าทองคำ และใครตอบใบหน้าสะสมได้มากที่สุดรับเงินรางวัลมูลค่า 100,000 บาทเกมทศกัณฐ์ยกทัพ เกมทศกัณฐ์ยกทัพ. กติกาในการทายใบหน้านั้นเหมือนเดิม แต่ในเกมทศกัณฐ์ยกทัพนั้น จะแข่งขันในแบบทีม ทีมละ 3 คน โดยจะถูกแบ่งออกเป็นทีมสีแดงและสีน้ำเงิน ทั้ง 2 ทีมจะถูกสุ่มไฟขึ้นมา โดยเริ่มแรกนั้น ทั้ง 2 ทีมจะส่งตัวแทนออกมาทีมละ 1 คนเพื่อเล่นเกม โดยจะมีภาพใบหน้าของบุคคลให้ก่อน 2 ภาพ ภาพละครึ่งใบหน้า เมื่อภาพขึ้นมาแล้ว ทั้ง 2 ทีมจะต้องชักธงรบ (เหมือนการกดปุ่มไฟ) ไฟติดที่ทีมไหน จะได้เลือกใบหน้าที่จะเล่นและมีสิทธิ์ที่จะเลือกเล่นครึ่งหน้าหรือเต็มหน้า (การทายครึ่งหน้าจะชนะการทายเต็มหน้า) เมื่อเล่นครบทั้งสองคน คนที่แพ้จะต้องลงจากเวที ทีมไหนตกรอบทั้งทีมก่อนจะเป็นฝ่ายแพ้ไป ทีมที่ชนะจะได้เป็นแชมป์และเข้าไปเล่นรอบแจ๊คพอต ทั้งนี้ ทั้ง 2 ทีมจะได้รับเงินรางวัล 10,000 บาท อย่างไรก็ดี ในเวลาต่อมา ได้มีการเปลี่ยนกติกาเล็กน้อยคือ มีภาพใบหน้าให้ดูเพียงครึ่งใบหน้า เมื่อใบหน้าขึ้นบนจอจะต้องชักธงรบเพื่อชิงสิทธิ์ในการตอบ ถ้าตอบถูกอีกคนในทีมตรงข้ามจะต้องลงจากเวที แต่ถ้าตอบผิดจะต้องลงจากเวทีเอง ทั้งนี้ หากชักธงได้ แต่ไม่มั่นใจ สามารถโยนให้ฝ่ายตรงข้ามตอบ ซึ่งถ้าโยนแล้วฝ่ายตรงข้ามตอบถูก ฝ่ายที่โยนต้องลงจากเวที แต่ถ้าตอบผิดต้องลงจากเวทีเอง ทีมไหนคนลงหมดเวทีก่อน จะตกรอบไป ส่วนอีกทีมหนึ่งจะได้เลือกว่าจะสะสมเงินรางวัลเพิ่ม 10,000 บาท หรือเรียกเพื่อนขึ้นมาบนเวทีอีกหนึ่งคน ภายหลัง ทุก ๆ 10 สมัย ทีมแชมป์จะต้องเลือกว่าต้องการคนเพิ่ม หรือสะสมเงินรางวัลเพิ่มอีก 100,000 (หากทีมแชมป์มีผู้เล่นครบ 3 คน จะได้รับเงินรางวัลสะสมเพิ่มโดยอัตโนมัติ) ในทุก ๆ ครั้งที่เป็นแชมป์ (หรือทุก ๆ 10 สมัยในกติกาใหม่) ทีมแชมป์จะได้เล่นรอบแจ๊คพ็อต ซึ่งจะมีใบหน้าที่ถูกตัดและสลับเป็น 5 ส่วน ผู้เข้าแข่งขันจะต้องเลือกว่าจะเป็นภาพกี่ส่วน โดยจะมีเงินรางวัลต่างกันดังนี้- เปิด 1 ส่วน หากตอบถูกจะได้เงินรางวัล 10,000,000 บาท - เปิด 2 ส่วน หากตอบถูกจะได้เงินรางวัล 1,000,000 บาท - เปิด 3 ส่วน หากตอบถูกจะได้เงินรางวัล 100,000 บาท - เปิด 5 ส่วน หากตอบถูกจะได้เงินรางวัล 10,000 บาท ผู้เข้าแข่งขันมี 60 วินาทีในการตอบ หากตอบถูกจะได้รับเงินรางวัลตามอัตราข้างต้น คูณกับจำนวนคนที่มีในรอบนั้น (ฉะนั้น รางวัลแจ๊คพ็อตคือ 30,000,000 บาท) แต่หากผู้เข้าแข่งขันตอบผิด จะตกรอบในทันที หากไม่มั่นใจ ผู้เข้าแข่งขันมีสิทธิ์ยกธงขาว (ยอมแพ้) โดยจะไม่ได้รางวัลแจ๊คพ็อต แต่ยังคงได้เล่นเกมต่อไป อย่างไรก็ดี ในกติกาใหม่นั้น ทีมแชมป์จะมีเวลา 60 วินาที โดยจะเริ่มจากการเปิด 1 ส่วนก่อน หากตอบไม่ได้จะมีสิทธิ์หยุดเวลา เพื่อเปิดส่วนของใบหน้าเพิ่ม แต่เงินรางวัลจะถูกลดลงตามอัตราเดิม โดยจะเล่นอย่างนี้ไปเรี่อย ๆ จนกว่าจะตอบ, ยกธงขาวเกมทศกัณฐ์จำแลง เกมทศกัณฐ์จำแลง. รูปแบบการเล่นในเกมทศกัณฐ์จำแลง จะเป็นการทายใบหน้าจากคำใบ้ที่กำหนด โดยจะสุ่มผู้เข้าแข่งขันขึ้นมาเล่น ในเกมนี้จะแข่งกัน 2 คน โดยกติกาเริ่มแรกสุดคือทั้ง 2 ฝ่ายต้องแข่งกดไฟเพื่อชิงสิทธิ์เล่นก่อน โดยจะมีคำใบ้ปรากฏบนหน้าจอของตัวเอง มาคำใบ้มาแล้ว ต้องแข่งกันกดไฟ ใครกดได้ก่อน มีสิทธิ์ได้เล่นในคำใบ้นี้ จากนั้นจะปรากฏใบหน้า 3 ใบหน้าเพื่อให้ผู้เข้าแข่งขันทาย ผู้เข้าแข่งขันจะต้องทายให้ถูกว่าคำใบ้ที่ได้มาหมายถึงบุคคลใดใน 3 คนนี้ ถ้าตอบถูกจะได้ 1 คะแนน และมีสิทธิ์เล่นในข้อต่อไป หากตอบผิด เกมจะหยุดลงทันที หากผู้เข้าแข่งขันไม่มั่นใจสามารถโยนได้ 1 ครั้ง ซึ่งหลักการโยน มีลักษณะเช่นเดียวกับเกมทศกัณฐ์ในรูปแบบแรก นั่นคือ หากโยนมาแล้วอึกฝ่ายหนึ่งตอบถูก เกมของผู้ที่โยนมาต้องหยุดลงทันที แต่ถ้าอีกฝ่ายหนึ่งตอบผิด ผู้ที่โยนมาจะมีสิทธิ์เล่นต่อไป โดยที่ใบหน้าที่โยนไปจะไม่มีผลต่อคะแนน เมื่อฝ่ายหนึ่งเล่นเสร็จ อีกฝ่ายหนึ่งจะได้เล่นในกติกาเดียวกัน เมื่อจบการแข่งขันของทั้ง 2 ฝ่าย ใครมีคะแนนมากกว่า จะได้เป็นแชมป์ ต่อมาได้มีการปรับเปลี่ยนกติกา คือจะไม่มีการกดไฟ และทั้ง 2 ฝ่ายจะผลัดกันเล่นทีละข้อ โดยผู้ท้าชิงจะได้เล่นก่อน ผู้ท้าชิงจะเป็นตัวตั้งให้กับแชมป์ ถ้าผู้ท้าชิงตอบถูก แชมป์ต้องตอบให้ถูกเพื่อเสมอกับผู้ท้าชิง หากตอบผิด แพ้ทันที แต่ถ้าผู้ท้าชิงตอบผิด แชมป์ต้องตอบให้ถูกเพื่อเป็นแชมป์ต่อไป หากตอบผิด ถือว่าเสมอกัน ในการเป็นแชมป์ทุก ๆ 1 สมัย จะได้เงินรางวัล 10,000 บาท และเมื่อครบทุก 10 สมัย จะมีสิทธิ์เล่นในรอบแจ๊คพอต เกมในรอบแจ๊คพอตนั้นมีความคล้ายคลึงกับรอบแจ๊คพอตของเกมทศกัณฐ์ยกทัพ นั่นคือ จะมีใบหน้า 1 ใบหน้า ถูกตัดเป็น 5 ส่วน แล้วสลับแต่ละส่วนกัน การเล่นคือจะเริ่มเปิดตั้งแต่หมายเลข 1-5 ซึ่งแต่ละส่วนที่เปิดนั้นจะมาพร้อมกับ 1 คำใบ้ ผู้เข้าแข่งขันมีเวลา 60 วินาทีในการตอบ และแจ๊คพอตจะเริ่มที่ 10,000,000 บาท หากไม่มั่นใจสามารถขอหยุดเวลาแล้วเปิดอีก 1 ส่วนพร้อมกับอีก 1 คำใบ้ แต่ละครั้งที่เปิด แจ๊คพอตจะลดลงเหลือ 1,000,000 บาท, 100,000 บาท และ 10,000 บาท ซึ่งระดับ 10,000 บาทนี้ จะเปิด 2 ส่วน พร้อมกับ 2 คำใบ้ และถ้าผู้เข้าแข่งขันตอบถูกจะได้เงินรางวัลตามระดับที่เล่น แต่ถ้าตอบผิดจะเสียแชมป์ทันที แต่ถ้าผู้เข้าแข่งขันไม่มั่นใจสามารถยกธงขาวยอมแพ้ได้ โดยที่จะไม่ได้เงินรางวัลตรงนี้ไป แต่ยังมีสิทธิ์เล่นในการแข่งขันครั้งต่อไปทศกัณฐ์ยกสยาม ทศกัณฐ์ยกสยาม. ดูบทความเพิ่มที่ ทศกัณฐ์ยกสยามทำเนียบแชมป์เกมทศกัณฐ์ทำเนียบแชมป์เกมทศกัณฐ์. - เกมทศกัณฐ์- คุณสุรีย์พร แป้นคุ้มญาติ แชมป์ทศกัณฐ์ 25 สมัยที่ได้พิชิต 10 หน้าเป็นคนแรกของรายการ พร้อมเงินรางวัล 2,465,000 บาท ถูกโค่นแชมป์โดย คุณบวรศักดิ์ - คุณบวรศักดิ์ แชมป์ทศกัณฐ์ 9 สมัย รับเงินรางวัล 95,000 บาท - คุณน้ำผึ้ง เพทายรำลึก แชมป์ทศกัณฐ์ 15 สมัย รับเงินรางวัล 220,000 บาท - คุณไพโรจน์ กลั่นวารี แชมป์ทศกัณฐ์ 18 สมัย รับเงินรางวัล 235,000 บาท - คุณวีสวัส กระต่ายทอง แชมป์ทศกัณฐ์หญิงคนแรกที่อยู่ยาวนานถึง 48 สมัย และ โค่นสถิติแชมป์อย่าง คุณสุรีย์พรลงได้ พร้อมเงินรางวัล 1,270,000 บาท - คุณพินิจ ศิระถิรกุล แชมป์ทศกัณฐ์ชายคนแรกที่สามารถโค่นสถิติแชมป์อย่าง คุณวีสวัสลงได้ และเป็นแชมป์ยาวนานที่สุดถึง 49 สมัยและถูกโค่นแชมป์โดย คุณสมพร พิณตะคุ พร้อมเงินรางวัล 1,275,000 บาท - คุณสมพร พิณตะคุ แชมป์ทศกัณฐ์ 17 สมัย เป็นคนที่ 2 ต่อจากคุณสุรีย์พร แป้นคุ้มญาติที่ได้พิชิต 10 หน้า และได้แจ็กพอต 10 ล้านบาทเป็นคนแรกของรายการ เกมทศกัณฐ์ พร้อมเงินรางวัล 10,230,000 บาท - เกมทศกัณฐ์ปางใหม่- คุณวิน เภรีฤกษ์ แชมป์ทศกัณฐ์ 39 สมัย เป็นคนที่ 3 ต่อจากคุณสุรีย์พร และคุณสมพรที่ได้พิชิต 10 หน้า และได้แจ็กพอต 10 ล้านบาทเป็นคนที่ 2 ต่อจากคุณสมพร และเป็นคนแรกในรูปแบบปางใหม่ ที่สำคัญเป็นเจ้าของสถิติเงินรางวัลสูงสุดของรายการเกมทศกัณฐ์ทุกแบบ รวมเงินรางวัลทั้งสิ้น 10,530,000 บาท - เกมทศกัณฐ์หน้าทอง- คุณชิดพงศ์ แก้วผสม แชมป์ทศกัณฐ์ 14 สมัย ที่ได้เป็นแชมป์ทศกัณฐ์หน้าทอง รางวัลทศกัณฐ์หน้าทองคำมูลค่า 1,000,000 บาท และ เงินรางวัลมูลค่า 100,000 บาท รวมเงินรางวัลทั้งสิ้นมูลค่า 1,215,000 บาท รวมถึงยังทำสถิติทายถูกติดต่อกันได้สูงสุดถึง 39 หน้า - เกมทศกัณฐ์ยกทัพ- ทัพเด็กสร้างบ้าน ประกอบด้วย ศรีวรา/วรรวณิชย์/พิชญ์ปิยา สามารถเป็นแชมป์ทศกัณฐ์ยกทัพ และเป็นทัพแรกที่อยู่ยาวนานที่สุดถึง 114 สมัย พร้อมเงินรางวัล 1,560,000 บาท , - ทัพเล็กชิ้นสด ประกอบด้วย เมตไตร/โตมร/ปริญญา เป็นแชมป์ทศกัณฐ์ยกทัพถึง 76 สมัย เป็นทัพที่ 2 ที่อยู่ยาวนานที่สุด พร้อมเงินรางวัล 800,000 บาท - ทัพพลพลคนหน้าเหมือน เป็นแชมป์ทศกัณฐ์ยกทัพถึง 41 สมัย เป็นทัพที่สาม ที่อยู่ยาวนานสุด พร้อมเงินรางวัล 650,000 บาท - เกมทศกัณฐ์จำแลง- คุณสุภัค ทองธรรมโชติ แชมป์ทศกัณฐ์จำแลงคนแรกที่อยู่ยาวนานถึง 28 สมัย - คุณชมพู ทองธรรมโชติ เป็นลูกสาวของ คุณสุภัค ทองธรรมโชติ และเป็นแชมป์ทศกัณฐ์จำแลงคนที่สองที่อยู่ยาวนานถึง 56 สมัย - เกมทศกัณฐ์ช่วยครูใต้ ดารารับเชิญที่มาร่วมตอบคำถามไปช่วยครู 3 จังหวัดชายแดนใต้ทั้งหมด 15,295,025 บาท - ยกสยาม- ยกสยามปี 1- จังหวัดระนองเป็นแชมป์ยกสยามปี 1 ที่ฝ่าฟันทั้ง 76 จังหวัดและคว้าแชมป์ยกสยามปีในปีแรกได้สำเร็จ พร้อมรับพระราชทานแผ่นเกียรติยศจากสมเด็จพระบรมโอรสาธิราชฯ สยามมกุฎราชกุมารและเงินรางวัลจากทรูมูฟมูลค่า 10,000,000 บาท - ยกสยามปี 2- จังหวัดนนทบุรีเป็นแชมป์ยกสยามปี 2 ที่สามารถเอาชนะจังหวัดทั่วทั้งประเทศในยกสยามปี 2 ได้สำเร็จ พร้อมรับพระราชทานแผ่นเกียรติยศ จากสมเด็จพระบรมโอรสาธิราชฯ สยามมกุฎราชกุมารและเงินรางวัลจากทรูมูฟมูลค่า 1,000,000 บาท (แชมป์แต่ละภาคทั้งหมด 5 ภาคจะได้ไปก่อนทีมละ 1,000,000 บาท ก่อนที่จะเข้ามาแข่งขันในรอบชิงชนะเลิศ) - ยกสยาม ๑๐๐ ข้อ ทีมอาจารย์และลูกศิษย์จากสถาบันกวดวิชาเดอะติวเตอร์ สามารถคว้ารางวัลรถยนต์ นิสสัน มาร์ช มูลค่า 537,000 บาทได้สำเร็จ จากการตอบคำถามถูกต้องทั้ง 15 ข้อติดต่อกัน - ยกสยาม ๑๐ ข้อ- ศุภักษร ไชยมงคล และ ชาลิสา บุญครองทรัพย์ (แจ๊คพอต - เงินสด 1,000,000 บาท จาก ทรูมูฟ) - กรรชัย กำเนิดพลอย และ เมย์ เฟื่องอารมย์ (แจ๊คพอต - รถยนต์โตโยต้า วีออส จำนวน 1 คัน มูลค่า 714,000 บาท) - นภัทร อินทร์ใจเอื้อ และ วาโย อัศวรุ่งเรือง (แจ๊คพอต - เงินสด 1,000,000 บาท จาก ทรูมูฟ) รวมรางวัลแจ็คพอตทั้งสิ้น 2,714,000 บาทผู้สนับสนุนรายการผู้สนับสนุนรายการ. - เครื่องดื่มเบียร์ช้าง (1 เมษายน 2546 - กันยายน 2546) - แชมพูซันซิล (ตุลาคม 2546 - 2547) - โทรศัพท์มือถือออเรนจ์ (2547) - โทรศัพท์มือถือทรูมูฟ (2547 - 2552) - โทรศัพท์มือถือทรูมูฟ เอช 3G+ (2552 - 2554)รางวัลที่ได้รับรางวัลที่ได้รับ. - โล่ประกาศเกียรติคุณ จาก สำนักงานคณะกรรมการส่งเสริมสวัสดิการและสวัสดิภาพครูและบุคลากรทางการศึกษา (สก.สค.) (13 ก.พ.2550) - รางวัล TV GOSSIP AWARDS 2006 รางวัลประเภทสาขาพิธีกรชายยอดนิยม คุณปัญญา นิรันดร์กุล (22 ธ.ค.2549) - ASIAN TELEVISION AWARDS 2005 รางวัล Highly COMMENDED ประเภท BEST GAME OR QUIZ PROGRAMME (1 ธ.ค.2548) - เกียรติบัตรเพื่อแสดงความยินดีในการผลิต/ดำเนินรายการ อย่างสร้างสรรค์และสร้างซื่อเสียงให้กับ บริษัท อสมท จำกัด (มหาชน) ในโอกาสวันครบรอบ 1 ปี บ.อสมท จำกัด (มหาชน) (17 ส.ค.2548) - ถ้วยรางวัลพระราชทานสมเด็จพระเทพรัตนราชสุดาฯ สยามบรมราชกุมารี เกียรติบัตรและเข็มที่ระลึก ผู้ใช้ภาษาดีเด่นทางสื่อวิทยุกระจายเสียงและวิทยุโทรทัศน์ ประจำปี 2548 ประเภทผู้ดำเนินรายการที่ใช้ภาษาไทยดีเด่นทางวิทยุโทรทัศน์ ปัญญา นิรันดร์กุล (29 ก.ค.2548) - รางวัลเมขลา ประเภทผู้ดำเนินรายการดีเด่น ประจำปี พ.ศ. 2547 คุณปัญญา นิรันดร์กุล โดยสมาคมผู้สื่อข่าวบันเทิงแห่งประเทศไทย (23 เม.ย.2548) - ASIAN TELEVISION AWARDS 2003 รางวัล RUNNER UP ประเภท BEST GAME OR QUIZ PROGRAMME (4 ธ.ค.2546)</doc>
