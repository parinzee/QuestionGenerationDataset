<doc id="659046" url="https://th.wikipedia.org/wiki?curid=659046" title="หลินชง">หลินชง หลินชง หรือ ลิมชอง () เป็นตัวละครในวรรณกรรมปลอมพงศาวดารจีนเรื่อง 108 ผู้กล้าหาญแห่งเขาเหลียงซาน ซึ่งเป็นหนึ่งในสี่สุดยอดวรรณกรรมจีน เป็นพี่น้องลำดับที่ 6 ในกลุ่ม 36ดาวฟ้าจากพี่น้องผู้กล้าทั้ง 108 คน มีฉายาว่าเศียรเสือดาว () ในวรรณกรรมบันทึกเอาไว้ว่าเขาเป็นศิษย์ของโจวทง (อาจารย์ของแม่ทัพเยว่เฟย)ประวัติ ประวัติ. หลินชงมีลักษณะที่คล้ายกับเตียวหุย สูงหกฉือ ตาโต ลักษณะหัวเป็นรูปทรงคล้ายเสือดาว เขาจึงได้รับชื่อฉายาว่า "เศียรเสือดาว" ก่อนที่หลินชงจะขึ้นเขาเหลียงซาน หลินชงได้รับราชการเป็นครูฝึกทหารหลวงราชองครักษ์แปดสิบหมื่นนายแห่งตงจิง ผู้คนส่วนใหญ่มักจะเรียกหลินชงว่าครูฝึกหลิน () รวมถึงพี่น้องเขาเหลียงซานก็เรียกหลินชงเช่นนี้ด้วยเพื่อนชั่วนายชัง เพื่อนชั่วนายชัง. วันหนึ่ง หลินชงได้พบกับพระสงฆ์นามหลู่จื้อเซิน ระหว่างที่พาหลินเหนียงจื่อ () ภรรยาของตน กับ สาวใช้นามจิ้นเอ๋อร์ () มาไหว้พระที่วัดเซียงกว๋อซื่อ และได้สาบานเป็นพี่น้องกับหลวงพี่จื้อเซิน ส่วนหลินเหนียงจื่อภรรยาของหลินชงนั้นเป็นที่ถูกตาถูกใจของคุณชายเกา () หรือ เกาข่าน บุตรชายของเกาฉิว () ไท่เว่ยจอมทรราชแห่งราชวงศ์ซ่งเหนือ ขุนนางคนสนิทของพระเจ้าซ่งฮุ่ยจง อีกทั้งเกาฉิวยังเป็นเจ้านายของหลินชงอีกด้วย</doc>
