<doc id="299697" url="https://th.wikipedia.org/wiki?curid=299697" title="ซิตี้กรุปเซ็นเตอร์">ซิตี้กรุปเซ็นเตอร์ ซิตี้กรุปเซ็นเตอร์ () เป็นตึกระฟ้าที่สูงที่สุดแห่งหนึ่งในนครนิวยอร์ก รัฐนิวยอร์ก ประเทศสหรัฐอเมริกา ตึกนี้ตั้งอยู่บนถนนสตรีท 53 ระหว่างเล็กซิงตันอเวนู และอเวนู 3 กลางเขตแมนฮัตตัน มีความสูงทั้งหมด 279 เมตร (915 ฟุต) มีจำนวนชั้น 59 ชั้น ตึกแห่งนี้ยังมีลักษณะภูมิทัศน์ที่โดดเด่นและสวยงามสำหรับเมืองนิวยอร์ก ซึ่งมียอดตึกที่มีความชันถึง 45 องศา และยังมีฐานตึกที่มีลักษณะเป็นเสาขนาดใหญ่ค้ำไว้ พื้นที่ภายในตัวตึกส่วนที่เป็นสำนักงานมีทั้งหมด 120,000 ตารางเมตร (1,300,000 ตารางฟุต) สาเหตุที่ก่อสร้างให้ดาดฟ้าตึกเอียงถึง 45 องศานั้น เพื่อใช้ประโยชน์สำหรับการติดตั้งแผงเซลล์แสงอาทิตย์ ซิตี้กรุปเซ็นเตอร์ได้รับการออกแบบโดยสถาปนิกชาวอเมริกันชื่อ ฮิวจ์ สทับบินส์ เริ่มก่อสร้างเมื่อ ค.ศ. 1974 (พ.ศ. 2517) และเปิดทำการเมื่อ ค.ศ. 1977 (พ.ศ. 2520) ปัจจุบันเจ้าของตึกแห่งนี้คือบริษัทบอสตันพรอเพอร์ทีส์ และตึกนี้ยังเป็นตึกที่สูงที่สุดในบรรดาตึกที่มีชื่อเกี่ยวข้องกับซิตี้กรุปอีกด้วย</doc>
