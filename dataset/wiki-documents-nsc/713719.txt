<doc id="713719" url="https://th.wikipedia.org/wiki?curid=713719" title="เจ้าบุญมี ตุงคนาคร">เจ้าบุญมี ตุงคนาคร เจ้าบุญมี ตุงคนาคร หรือ เจ้าหนานบุญมี ตุงคนาคร เป็นเจ้านายเชื้อสายราชวงศ์ทิพย์จักรหรือ เชื้อเจ็ดตน อดีตสมาชิกสภาผู้แทนราษฎรจังหวัดลำพูนคนแรก และเป็นสมาชิกสภาผู้แทนราษฎร 6 สมัยประวัติ ประวัติ. เจ้าหนานบุญมี ตุงคนาคร เป็นเจ้านายเชื้อสายทิพจักราทิวงศ์ สมรสกับเจ้าโสภา ตุงคนาคร (สกุลเดิม ณ ลำพูน) ราชนัดดาในเจ้าอินทยงยศโชติ เจ้าผู้ครองนครลำพูน องค์ที่ 9 เจ้าหนานบุญมี ได้รับเลือกตั้งเป็นสมาชิกสภาผู้แทนราษฎรคนแรก ของจังหวัดลำพูน ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2476 และได้รับการเลือกตั้งอีกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2480 และการเลือกตั้งสมาชิกสภาผู้แทนราษฎรไทยเป็นการทั่วไป มกราคม พ.ศ. 2489 ต่อมาได้เว้นช่วงการทำงานการเมืองไประยะหนึ่ง กระทั่งได้รับเลือกตั้งอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 โดยได้รับเลือกตั้งในสังกัดพรรคประชาธิปัตย์ คู่กับเจ้าวรทัศน์ ณ ลำพูน โอรสเจ้าจักรคำขจรศักดิ์ เจ้าผู้ครองนครลำพูน องค์ที่ 10 และในการเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512</doc>
