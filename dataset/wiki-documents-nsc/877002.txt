<doc id="877002" url="https://th.wikipedia.org/wiki?curid=877002" title="ไรชส์ฟือเรอร์-เอ็สเอ็ส">ไรชส์ฟือเรอร์-เอ็สเอ็ส ไรชส์ฟือเรอร์-เอ็สเอ็ส () เป็นตำแหน่งและยศของผู้บัญชาการของหน่วยชุทซ์ชทัฟเฟิล (เอ็สเอ็ส) ตำแหน่งนี้ปรากฏอยู่ระหว่างค.ศ. 1925 ถึง 1945 ซึ่งระหว่างค.ศ. 1925 ถึง 1933 นี้เอง ไรชส์ฟือเรอร์-เอ็สเอ็ส นี้เป็นเพียงแค่ตำแหน่งหนึ่งเท่านั้น จนกระทั่งในค.ศ. 1934 ไรชส์ฟือเรอร์-เอ็สเอ็ส ก็กลายเป็นตำแหน่งควบคู่กับยศ โดยเป็นยศที่สูงที่สุดในเอ็สเอ็สเทียบเท่าได้กับยศจอมพลในเวร์มัคท์ ผู้ที่ดำรงตำแหน่งนี้ยาวนานที่สุดคือไฮน์ริช ฮิมม์เลอร์ ซึ่งเข้าดำรงตำแหน่งในค.ศ.1929 ขณะที่เขามียศอย่างเป็นทางการในเอ็สเอ็สเป็น โอเบอร์กรุพเพินฟือเรอร์ ต่อมาในปีค.ศ. 1934 ฮิมเลอร์ก็สถาปนา ไรชส์ฟือเรอร์-เอ็สเอ็ส ให้เป็นยศยศหนึ่งของเอ็สเอ็สและเขาใช้ยศใหม่นี้แทนยศเดิมของเขา ฮิมเลอร์จึงมีตำแหน่งและยศเป็น ไรชส์ฟือเรอร์-เอ็สเอ็ส ตั้งแต่นั้นมาจนถึงการล่มสลายของนาซีเยอรมนีในค.ศ. 1945รายนามผู้ดำรงตำแหน่ง รายนามผู้ดำรงตำแหน่ง. มีผู้ดำรงตำแหน่งนี้อยู่ห้าคนตลอดเวลา 20 ปีที่มีตำแหน่งนี้อยู่ คือ:1. ยูลิอุส เชร็ค (ค.ศ. 1925–1926) 2. โยเซฟ เบร็คโทลด์ (ค.ศ. 1926–1927) 3. แอร์ฮาร์ด ไฮเดิน (ค.ศ. 1927–1929) 4. ไฮน์ริช ฮิมม์เลอร์ (ค.ศ. 1929–1945) 5. คาร์ล ฮันเคอ (ค.ศ. 1945) สามคนแรกดำรงตำแหน่ง ไรชส์ฟือเรอร์-เอ็สเอ็ส แต่มียศเป็นอย่างอื่น ในขณะที่สองคนสุดท้ายมีทั้งตำแหน่งและยศเป็น ไรชส์ฟือเรอร์-เอ็สเอ็ส</doc>
