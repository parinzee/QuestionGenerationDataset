<doc id="381686" url="https://th.wikipedia.org/wiki?curid=381686" title="กรดฮิวมิก">กรดฮิวมิก กรดฮิวมิค (Humic acid) เป็นส่วนประกอบหลักของสสารฮิวมิค (humic substances) ซึ่งสสารฮิวมิคเป็นสารประกอบหลักของดิน (ฮิวมัส), พีต, ถ่านหิน, แม่น้ำในที่ดอนหลายๆแห่ง, หนองน้ำ (dystrophic lakes), และน้ำมหาสมุทร กรดฮิวมิคเกิดขึ้นโดยกระบวนการย่อยสลายในทางชีวภาพของสารอินทรีย์ที่ตายลง กรดฮิวมิคไม่ใช่กรดเดี่ยวๆ แต่เป็นการผสมของกรดหลายๆชนิดที่อยู่ในกลุ่มกรดคาร์บอกซิลิกและฟีนอล (phenol) โดยส่วนผสมนี้ (กรดฮิวมิค) จะมีลักษณะการทำงานคล้ายกับ dibasic acid หรือ บางครั้งก็คล้ายกับ tribasic acid กรดฮิวมิคสามารถจะจับตัวกับไอออนที่พบได้ทั่วไปในสิ่งแวดล้อมมาเป็นสารประกอบโคออร์ดิเนชัน (coordination complex) ได้ กรดฮิวมิคและกรดฟูลวิค (fulvic acid) ถูกใช้อย่างกว้างขวางในการช่วยปรับปรุงดินสำหรับเกษตรกรรม และแม้ไม่แพร่หลายเท่ากับการใช้ในเกษตรกรรม กรดทั้งสองนี้ยังถูกใช้เป็นอาหารเสริมสำหรับคนด้วยการเกิดและสกัดกรดฮิวมิค การเกิดและสกัดกรดฮิวมิค. สสารฮิวมิคเกิดจากการย่อยสลายทางชีวภาพของพืชที่ตายแล้ว(เช่น lignin)จากจุลินทรีย์ สสารฮิวมิคจะยากต่อการที่จะถูกย่อยสลายทางชีวภาพต่อไป คุณสมบัติและโครงสร้างโดยละเอียดของสสารฮิวมิคนี้จะขึ้นกับสภาพของแหล่ง น้ำ ดิน และวิธีการสกัดสสารฮิวมิคขึ้นมา อย่างไรก็ตามคุณสมบัติทั่วไปโดยเฉลี่ยของสสารฮิวมิคจากแหล่งต่างๆค่อนข้างจะใกล้เคียงกัน สสารฮิวมิคในดินและตะกอนสามารถจะเป็นได้เป็น 3 ส่วนใหญ่ๆคือ กรดฮิวมิค กรดฟูลวิค และ ฮิวมิน (humin) กรดฮิวมิคและฟูลวิคสกัดจากดินได้เป็นของเหลวในรูปสารแขวนลอย กรดฮิวมิคจะตกตะกอนจากสารแขวนลอยนี้โดยการปรับค่าพีเอชให้เป็น 1 โดยการใช้กรดเกลือ ส่วนกรดฟูลวิคจะยังคงแขวนลอยอยู่ข้อมูลเพิ่มเติม</doc>
