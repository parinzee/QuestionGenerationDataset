<doc id="151131" url="https://th.wikipedia.org/wiki?curid=151131" title="แพทริก สเวซี">แพทริก สเวซี แพทริก สเวซี (Patrick Wayne Swayze) (18 สิงหาคม ค.ศ. 1952 - 14 กันยายน ค.ศ. 2009) นักเต้น นักแสดง ชาวอเมริกัน อีกทั้งยังเป็นนักร้องและนักแต่งเพลง มีชื่อเสียงจากบทครูสอนนักเต้นในภาพยนตร์เรื่อง Dirty Dancing ที่ฉายในปี พ.ศ. 2530 และมีชื่อเสียงสูงสุดจากภาพยนตร์เรื่อง Ghost คู่กับ เดมี มัวร์ ที่ฉายในปี พ.ศ. 2533 แพทริก สเวซี เคยได้รับเลือกเป็นผู้ชายที่เซ็กซี่ที่สุดแห่งปี ค.ศ. 1991 จัดอันดับโดยนิตยสารพีเพิล หลังจากภาพยนตร์เรื่อง Ghost ออกฉาย สเวซีป่วยเป็นโรคมะเร็งที่ตับ และเข้ารับการรักษาที่ศูนย์การแพทย์มหาวิทยาลัยสแตนฟอร์ดตั้งแต่เดือนมกราคม พ.ศ. 2551 รายงานข่าวบางแห่งระบุว่าเขาจะมีชีวิตได้อีกไม่นาน แต่รายงานนี้ได้รับการปฏิเสธจากแพทย์ สเวซีเสียชีวิตเมื่อวันที่ 14 กันยายน ค.ศ. 2009 อายุ 57 ปี</doc>
