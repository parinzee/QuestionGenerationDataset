<doc id="587537" url="https://th.wikipedia.org/wiki?curid=587537" title="สภาผู้แทนรัฐเยอรมนี">สภาผู้แทนรัฐเยอรมนี สภาผู้แทนรัฐ () เป็นสภานิติบัญญัติระดับชาติของสหพันธ์สาธารณรัฐเยอรมนีซึ่งประกอบด้วยผู้แทนจากสิบหกรัฐ ประชุมกันที่อาคารสภาขุนนางปรัสเซียในกรุงเบอร์ลิน และที่เมืองบอนน์กรุงเก่า สภาผู้แทนรัฐเข้าร่วมกระบวนการนิติบัญญัติกับสภาผู้แทนราษฎร (Bundestag) ซึ่งประชาชนชาวเยอรมนีเลือกตั้งมาโดยตรง บรรดากฎหมายที่กระทบกระเทือนความสามารถของรัฐและการเปลี่ยนแปลงรัฐธรรมนูญจำต้องได้รับความเห็นชอบจากสภาผู้แทนรัฐ สภาผู้แทนรัฐนั้นมักได้รับการพรรณนาว่าเป็นสภาสูง เพราะมีหน้าที่คล้ายกัน แต่รัฐธรรมนูญเยอรมนี คือ กฎหมายหลักสำหรับสหพันธ์สาธารณรัฐเยอรมนี (Basic Law for the Federal Republic of Germany) ไม่ได้ระบุว่า สภาผู้แทนรัฐและสภาผู้แทนราษฎรจะประกอบกันเป็นรัฐสภาแบบสองสภา อนึ่ง โดยทั่วไปแล้ว ทั้งสภาผู้แทนรัฐ สภาผู้แทนราษฎร ประธานาธิบดี คณะรัฐมนตรี และศาลรัฐธรรมนูญกลาง มักจัดว่าเป็นเพียง "องค์กรตามรัฐธรรมนูญ" (constitutional body)</doc>
