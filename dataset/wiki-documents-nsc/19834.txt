<doc id="19834" url="https://th.wikipedia.org/wiki?curid=19834" title="โรเบิร์ต ฟลอยด์">โรเบิร์ต ฟลอยด์ ฟลอยด์เกิดที่นิวยอร์ก เขาเรียนจบมัธยมเมื่ออายุ 14 ปี จากนั้นเขาได้เรียนจบระดับปริญญาตรีที่มหาวิทยาลัยชิคาโกในสาขาศิลปศาสตร์ในปี ค.ศ. 1953 (เมื่ออายุเพียง 17 ปี) และปริญญาตรีสาขาฟิสิกส์ ในปี ค.ศ. 1958 เขาเริ่มทำงานเป็นผู้ปฏิบัติการคอมพิวเตอร์ในต้นยุคทศวรรษที่ 60 และได้ตีพิมพ์ผลงานที่สำคัญหลายชิ้น จากนั้นมหาวิทยาลัยคาร์เนกีเมลลอนได้รับเข้าทำงานในตำแหน่งผู้ช่วยศาสตราจารย์ เมื่อเขาอายุ 27 ปี และได้เข้าเป็นศาสตราจารย์ที่มหาวิทยาลัยสแตนฟอร์ดในอีก 6 ปีถัดมา เขาได้ตำแหน่งดังกล่าวโดยไม่มีวุฒิปริญญาเอก ผลงานของเขา เช่น ขั้นตอนวิธีของฟลอยด์ สำหรับหาเส้นทางที่สั้นที่สุดในกราฟ และงานวิจัยเกี่ยวกับการแจงส่วน (parsing) ในผลงานตีพิมพ์ที่แยกเป็นอิสระชิ้นหนึ่ง เขาได้นำเสนอแนวคิดเกี่ยวกับการเกลี่ยความผิดพลาดสำหรับการแสดงภาพ ที่เรียกว่า การเกลี่ยฟลอยด์-สไตน์เบิร์ก (Floyd-Steinberg dithering) ความสำเร็จที่สำคัญของเขาคือการบุกเบิกสาขาการทวนสอบโปรแกรมโดยใช้ข้อความยืนยันทางตรรกะ ในงานวิจัยชื่อ Assigning Meanings to Programs ซึ่งตีพิมพ์ในปี 1967 งานชิ้นนี้เป็นต้นกำเนิดตรรกศาสตร์ฮอร์ ฟลอยด์ยังทำงานใกล้ชิดกับโดนัลด์ คนุท โดยเขาเป็นผู้ช่วยตรวจสอบหนังสือชุด ศิลปะของการเขียนโปรแกรมคอมพิวเตอร์ และเป็นผู้ที่ถูกอ้างถึงในหนังสือมากที่สุด เขาได้รับรางวัลทัวริงในปี 1978 "สำหรับการมีอิทธิพลอย่างชัดเจนในกระบวนการพัฒนาซอฟต์แวร์ที่มีประสิทธิภาพ และเชื่อถือได้ และสำหรับการช่วยเหลือในการก่อตั้งสาขาย่อยต่อไปนี้ของวิทยาการคอมพิวเตอร์: ทฤษฎีการแจงส่วน, อรรถศาสตร์ของภาษาโปรแกรม, การทวนสอบโปรแกรมอัตโนมัติ, การสังเคราะห์โปรแกรมอัตโนมัติ และการวิเคราะห์ขั้นตอนวิธี" ฟลอยด์แต่งงานและหย่าสองครั้ง และมีลูกสี่คน งานอดิเรกของเขาคือแบ็กแกมมอน และการเดินป่า (hiking)แหล่งข้อมูลอื่นและแหล่งข้อมูลแหล่งข้อมูลอื่นและแหล่งข้อมูล. - http://sigact.acm.org/floyd - http://www.stanford.edu/dept/news/report/news/november7/floydobit-117.html</doc>
