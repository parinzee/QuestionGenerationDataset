<doc id="258494" url="https://th.wikipedia.org/wiki?curid=258494" title="เกมโซน">เกมโซน เกมโซน () เป็นรายการเกมโชว์ออกอากาศในปี 2539-2545 ผลิตรายการโดยบริษัท แมสมอนิเตอร์ จำกัด (บริษัทในเครือจีเอ็มเอ็ม แกรมมี่) และออกอากาศทางสถานีโทรทัศน์ไทยทีวีสีช่อง 9 อ.ส.ม.ท. และเป็นรายการเกมโชว์ที่ 2 ของไทยที่ได้ขายลิขสิทธิ์ให้กับต่างประเทศซึ่งประเทศที่ซื้อมาคือประเทศอินโดนีเซียพิธีกรดำเนินรายการประวัติของรายการ ประวัติของรายการ. เกมโซน ออกอากาศครั้งแรกในปี 2539 โดยออกอากาศทุกวันพุธ เวลา 22.00 - 23.00 น.(24 เมษายน 2539 - 25 ธันวาคม 2539) จากนั้นได้มีการเปลี่ยนเวลาออกอากาศใหม่ เป็นทุกวันอังคาร 22.30 - 23.30น.(7 มกราคม 2540 - 30 ธันวาคม 2540) และเปลี่ยนมาออกอากาศทุกวันเสาร์ เวลา 14.00 - 15.30 น.โดยเพิ่มเวลาออกอากาศเป็น 90 นาที(3 มกราคม 2541 - 29 ธันวาคม 2544) และเปลี่ยนเวลาใหม่เป็น 12.00 - 13.00น. แต่ยังคงวันเสาร์เหมือนเดิมและลดเวลาออกอากาศเหลือ 60 นาที โดยสิ้นสุดการออกอากาศในวันที่ 28 กันยายน 2545 และปรับเปลี่ยนรายการเกมโชว์ใหม่ที่ชื่อว่า เกมสงครามเขาและเธอ เมื่อวันที่ 4 ตุลาคม ปีเดียวกันการออกอากาศรูปแบบของรายการรูปแบบของรายการ. - เกมโซน (ออกอากาศครั้งแรกเมื่อ 24 เมษายน 2539) - โดยมีช่วงยอดฮิตคือโซนถ่ายทอดสดและโซนถ่ายทอดเสียง และภายหลังได้เพิ่มหุ่นยนต์ "บุญโซน" เข้ามาเพิ่มสีสันในรายการ - เกมโซน Team Work (ออกอากาศครั้งแรกเมื่อ 6 มกราคม 2545) - ได้มีการปรับรูปแบบรายการใหม่ โดยจะเป็นการแข่งขันแบบทีม ทีมละ 6 คน 2 ทีม เพื่อหา 1 ทีมที่เป็นแชมป์ประจำสัปดาห์ เข้าไปเล่นในรอบแจ็คพอต และได้เพิ่มช่วงใหม่ "Special Zone" แทนช่วงโซนถ่ายทอดเสียง ซึ่งจะเป็นช่วงโชว์เพลงและพูดคุยกับศิลปินรับเชิญในแต่ละสัปดาห์กติกาของรายการ กติกาของรายการ. ผู้เข้าแข่งขันต้องแข่งขันเพื่อสะสมคะแนน ใครมีคะแนนมากที่สุดจะเข้าสู่รอบแจ็คพอต แต่ในยุคTeam Work ทีมไหนทำคะแนนรวมสูงสุด จะได้เป็นแชมป์ประจำสัปดาห์ และได้เข้าไปเล่นในรอบแจ็คพอต โดยมีเกมดังนี้APACHE ZONE APACHE ZONE. ในรอบนี้ผู้เข้าแข่งขันทั้ง 6 คน จะต้องดูภาพ VTR เพื่อจับประเด็นทั้งหมด โดยนำมาเล่าเรื่องให้ถูกต้อง ถ้าทั้งทีมเล่าเรื่องถูกทั้งหมด จะได้คะแนนคนละ 5 คะแนน แต่ถ้าทั้งทีมเล่าเรื่องผิดทั้งหมด จะไม่ได้คะแนนในรอบนี้ เกมนี้เริ่มใช้ครั้งแรกเมื่อวันที่ 3 กรกฎาคม 2542 - 1 มกราคม 2543 หลังจากนั้นตั้งแต่วันที่ 8 มกราคม 2543 - 29 ธันวาคม 2544 ได้มีการปรับรูปแบบกติกาของรอบนี้ใหม่ โดยให้ผู้เข้าแข่งขันทั้ง 6 คนจะต้องเลือกคำใบ้ 6 ใน 12 แผ่นป้าย ให้ผู้เข้าแข่งขันอีก 1 คนจะต้องตอบและอีก 1 คนจะต้องใบ้ท่าทางภายใน 120 วินาที ถ้าตอบถูกให้ผู้เข้าแข่งขันคนต่อไปขึ้นมาตอบแทนและอีกหนึ่งคนมาใบ้แทน ตอบผิดต้องผู้เข้าแข่งขันคนนั้นจะต้องพักการแข่งขันทันที ส่วนที่เหลือจะต้องตอบคำใบ้ทั้งหมด 6 คำใบ้ให้เป็นประโยคที่สมบูรณ์ ถ้าเรียงคำประโยคถูกรับไปเลย 20,000 บาท และได้คะแนนคนละ 5 คะแนน แต่ถ้าตอบผิดจะไม่ได้คะแนนในรอบนี้โซนถ่ายทอดสด โซนถ่ายทอดสด. ในรอบนี้จะมีโจทย์จากผู้สนับสนุน 10 แผ่นป้าย(ในช่วงปี2540 มีผู้สนับสนุนทั้งหมด 9 แผ่นป้าย และในช่วงปี2539 จะมีแผ่นป้ายรูปโลโก้รายการแค่ 6 แผ่นป้าย) ผู้เข้าแข่งขันทั้ง 6 คน จะต้องยืนประจำที่ ให้ผู้เข้าแข่งขันในตำแหน่งแรกเลือกแผ่นป้ายโจทย์ พิธีกรเปิดโจทย์ให้ผู้เข้าแข่งขันคนแรกดู จากนั้นจะต้องใบ้คำด้วยท่าทางให้กับผู้เข้าแข่งขันคนที่ 2 คนที่ 2 จะต้องใบ้ท่าทางให้กับคนที่ 3 ไปเรื่อยๆจนถึงคนสุดท้าย โดยทุกคนจะมีเวลา 7 วินาทีในการใบ้ โดยมีวิธีการคิดคะแนนดังนี้- ถ้าคนสุดท้ายตอบโจทย์คำได้ถูกต้อง ทุกคนจะได้รับคนละ 5 คะแนน แต่ถ้าตอบผิด พิธีกรจะร่นขึ้นมา 1 ตำแหน่ง แล้วถามผู้แข่งขันที่อยู่ในตำแหน่งนั้น (ตำแหน่งที่ 5) - ถ้าคนที่ 5 ตอบถูก ทุกคนยกเว้นคนที่ตอบผิดจะได้คนละ 4 คะแนน แต่ถ้าตอบผิด พิธีกรจะร่นขึ้นมาอีก 1 ตำแหน่ง แล้วถามผู้แข่งขันที่อยู่ในตำแหน่งนั้น (ตำแหน่งที่ 4) - ถ้าคนที่ 4 ตอบถูก ทุกคนยกเว้นคนที่ตอบผิดจะได้คนละ 3 คะแนน แต่ถ้าตอบผิด พิธีกรจะร่นขึ้นมาอีก 1 ตำแหน่ง แล้วถามผู้แข่งขันที่อยู่ในตำแหน่งนั้น (ตำแหน่งที่ 3) - ถ้าคนที่ 3 ตอบถูก ทุกคนยกเว้นคนที่ตอบผิดจะได้คนละ 2 คะแนน แต่ถ้าตอบผิด พิธีกรจะร่นขึ้นมาอีก 1 ตำแหน่ง แล้วถามผู้แข่งขันที่อยู่ในตำแหน่งนั้น (ตำแหน่งที่ 2) - ถ้าคนที่ 2 ตอบถูก ทุกคนยกเว้นคนที่ตอบผิดจะได้คนละ 1 คะแนน แต่ถ้าตอบผิดจะไม่มีใครได้คะแนนในรอบนั้น หลังจากจบแต่ละโจทย์ ผู้เข้าแข่งขันจะสลับตำแหน่งให้คนสุดท้ายขึ้นมาเป็นคนแรก ส่วนคนอื่นๆร่นลงไปคนละ 1 ตำแหน่ง เล่นไปเรื่อยๆจนกระทั่งทุกคนได้มาอยู่ในตำแหน่งแรก(ครบ 6 รอบ) และในปี2543 - 2544 ได้เพิ่มกติกาพิเศษ โดยการให้ผู้เข้าแข่งขันเต้นตามโจทย์เพลงในVTR ผู้เข้าแข่งขันคนไหนเต้นได้ดีที่สุดจนไฟติด ผู้เข้าแข่งขันคนนั้นจะถูกร่นขึ้นมาอยู่ในตำแหน่งแรกทันทีโซนถ่ายทอดเสียง โซนถ่ายทอดเสียง. ในรอบนี้จะมีโจทย์เพลงจากผู้สนับสนุนหลัก 10 แผ่นป้าย (ภายหลังจะมีโจทย์เพลงซึ่งอยู่ในรูปของโลโก้รายการ 5 แผ่นป้าย และโจทย์พรายกระซิบซึ่งอยู่ในรูปของหุ่นยนต์ในช่วงนี้ 5 แผ่นป้าย) ผู้เข้าแข่งขัน 5 คน จะต้องยืนประจำที่ตู้เก็บเสียง และให้ผู้เข้าแข่งขันอีก 1 คน (ที่ยืนอยู่ตำแหน่งแรกนอกตู้เก็บเสียงกับพิธีกร) เลือกแผ่นป้ายสัญญาณเสียง- สำหรับโจทย์เพลง พิธีกรจะเปิดแผ่นป้ายสัญญาณเสียงให้ผู้เข้าแข่งขันอ่านเนื้อเพลงให้กับผู้เข้าแข่งขันในตำแหน่งต่อไปเรื่อยๆจนถึงคนสุดท้าย คนสุดท้ายจะต้องร้องเพลงนั้นออกมา ถ้าทุกคนร้องได้ถูกทั้งหมดจะได้รับคนละ 5 คะแนน และถ้าตอบผิด คนที่ร้องผิดจะถูกหัก 1 คะแนน ส่วนคะแนนที่ผู้ที่ตอบถูกจะได้นั้นจะลดหลั่นลงไปตามจำนวนผู้ที่ร้องถูก (เช่น ถ้ามีผู้ร้องผิด 1 คน คนที่เหลือจะได้คนละ 4 คะแนน เป็นต้น) - สำหรับโจทย์พรายกระซิบนั้น คนแรกจะอ่านประโยคของตนให้คนที่ 2 คนที่ 2 จะต้องทวนประโยคของคนแรก แล้วอ่านประโยคของตัวเองให้คนที่ 3 ทำอย่างนี้ไปเรื่อยๆจนกระทั่งถึงคนสุดท้าย จะต้องทวนประโยคของทั้ง 5 คนก่อนหน้านี้ ถ้าทุกคนทำได้อย่างถูกต้องนอกจากจะได้คะแนนแล้ว ทุกคนยังจะได้เงินรางวัลพิเศษอีกด้วย หลังจากจบแต่ละโจทย์ ผู้เข้าแข่งจะสลับตำแหน่งให้คนสุดท้ายขึ้นมาเป็นคนแรก ส่วนคนอื่นๆร่นลงไปคนละ 1 ตำแหน่ง เล่นไปเรื่อยๆจนกระทั่งทุกคนได้มาอยู่ในตำแหน่งแรก (ครบ 6 รอบ) สุดท้ายใครที่มีคะแนนสูงสุดผู้เข้าแข่งขันจะได้เข้ารอบชิงแจ๊คพอต ส่วนผู้เข้าแข่งขันที่ตกรอบทั้ง 5 คน จะเอาคะแนนที่มีอยู่ไปคูณกับ 1,000 บาท จะได้เงินรางวัลกลับบ้านไป ถ้าหากมีผู้ที่มีคะแนนสูงสุดเท่ากัน 2 คนขึ้นไปจะต้องเปิดป้ายคะแนนจากผู้สนับสนุนหลักในตู้เก็บเสียง (ภายหลังเปลี่ยนเป็นแผ่นป้ายขนาดเล็ก ซึ่งถูกถือมาโดยหุ่นยนต์) ใครที่มีคะแนนสูงสุดคนนั้นเข้ารอบแจ็คพอตทันทีโซนจับผิดภาพ โซนจับผิดภาพ. ในรอบนี้เป็นเกมรอบพิเศษเพื่อตัดสินหาผู้เข้ารอบแจ็คพอต โดยผู้เข้าแข่งขันทั้ง 6 คน จะต้องดูVTRภาพจับผิด ทั้ง 2 ภาพจากจอตู้ทีวี 1 รอบ หลังจากนั้นจะเข้าสู่เกมการแข่งขันทันที โดยจะให้ผู้เข้าแข่งขันดูVTRอีกครั้ง หากผู้เข้าแข่งขันคนไหนรู้คำตอบแล้ว ก็วิ่งไปกดปุ่มไฟตรงหลังจอตู้ ถ้าตอบถูกจะได้คะแนนตามจำนวนจุดคำตอบที่ถูกต้อง แต่ถ้าตอบผิดจะต้องดูVTRต่อเรื่อยๆ จนกว่าจะมีคนตอบถูก เกมนี้เล่นทั้งหมด 6 จุดคำตอบ คะแนนรวมสูงสุดคือ 21 คะแนน ผู้เข้าแข่งขันคนไหนทำคะแนนสะสมสูงสุด 2 อันดับแรก จะได้เข้าไปเล่นในรอบแจ็คพอต แต่ในปี2540 ได้ปรับกติกาเหลือเพียงผู้ที่มีคะแนนเท่ากันตั้งแต่ 2 คนขึ้นไป จะได้เล่นเกมนี้ โดยผู้เข้าแข่งขันคนไหนตอบถูกได้มากที่สุด จะเข้าไปเล่นในรอบแจ็คพอตทันที เกมนี้เริ่มใช้ครั้งแรกเมื่อวันที่ 24 เมษายน 2539 - 30 ธันวาคม 2540 ก่อนจะนำรูปแบบการเล่นและกติกาไปปรับรูปแบบใหม่ในรอบ "ไซเบอร์โบนัสโซน" ในปี2544รอบโบนัสโซนรอบโบนัสโซน. - รูปแบบแรก (บ้านหรือบึ้ม) ผู้เข้าแข่งขันที่เข้ารอบทั้ง 2 คน จะต้องเลือกกล่องซึ่งข้างในจะมีลูกระเบิดอยู่ จากทั้งหมด 5 กล่อง แต่ละกล่องจะมีลูกระเบิด 3 ลูกและ 5 ลูกอย่างละ 1 กล่อง อีก 3 กล่องมี 4 ลูก (ซึ่งจะเป็นจำนวนระเบิดที่ซ่อนอยู่ในวิดีโอ) จากนั้นจะแจกวิดีโอ 9 ม้วน ประกอบด้วย ตัวอักษรที่สะกดเป็นคำว่าบ้าน ได้แก่ พยัญชนะ บ, สระ า, พยัญชนะ น และ วรรณยุกต์โท อย่างละ 1 ม้วน, ลูกระเบิดตามที่ผู้เข้าแข่งขันได้เลือกไว้ก่อนหน้า (หากเลือกได้ลูกระเบิด 3 หรือ 4 ลูก วิดีโอที่เหลืออีก 1 หรือ 2 ม้วนจะเป็นคำว่า ว่าง) หากผู้เข้าแข่งขันคนใดเลือกม้วนวิดีโอที่มีตัวอักษรสะกดเป็นคำว่าบ้านครบ ผู้เข้าแข่งขันคนนั้นจะได้รับบ้านพร้อมที่ดินจากโครงการ The Natural Park รังสิต มูลค่ากว่า 3 ล้านบาท แต่ในกรณีที่พบลูกระเบิด ผู้เข้าแข่งขันท่านต่อไปจะเป็นคนเลือก - รูปแบบที่ 2 ในรอบแจ็คพอตจะต้องเลือกหมวดจะมีด้วยกันทั้งหมด 10 หมวด หลังจากนั้นผู้เข้าแข่งขันจะต้องเลือกแผ่นป้ายจะมีทั้งหมด 3 แผ่นป้าย หลังแผ่นป้ายนั้นจะบอกตำแหน่ง 3 ตำแหน่ง ก็คือ ไกล กลาง และ ใกล้ ขึ้นอยู่กับการเลือก และหลังจากนั้นจะต้องดูภาพVTR (เมื่อคุณได้เลือกตำแหน่งระยะ ไกล กลาง หรือ ใกล้) ในภาพจะจับภาพบุคคลที่กำลังยืนอยู่ พร้อมกับทำปากแต่จะไม่มีเสียง ถ้าตอบถูกจะได้เงินรางวัล 10,000 บาท ถ้าตอบผิดจะไม่ได้เงินรางวัลและเกมจะหยุดลงทันที พร้อมกับได้รับเงินรางวัลสะสมที่เหลือทั้งหมด แต่ถ้าตอบถูกครบทั้ง 10 หมวด จะได้รับเงินรางวัล 1,000,000 บาท - รูปแบบที่ 3 ในรอบนี้ผู้เข้าแข่งขันจะต้องชม VTR ภาพจับผิด 2 ภาพ ทั้งหมด 6 จุด ซึ่งมีความระดับความง่ายไปยากทั้งหมด 6 ระดับจากช้าไปเร็ว ถ้าผู้เข้าแข่งขันตอบถูกไปเปิดแผ่นป้ายสะสมเงินรางวัล(โดยจะมีแผ่นป้ายทั้งหมด 12 แผ่นป้าย แบ่งเป็นป้าย 10,000 อยู่ 6 ป้าย เป็นป้าย 5,000 อยู่ 6 ป้าย ถ้าหากเปิดเจอป้าย 10,000 ได้รับ 10,000 บาท แต่ถ้าเปิดเจอป้าย 5,000 ได้รับ 5,000 บาท) แต่ถ้าตอบผิดไม่ได้เปิดแผ่นป้ายสะสมเงินรางวัล หากตอบถูกครบทั้ง 6 ข้อ จะได้รับเงินรางวัล 500,000 บาทจากผู้สนับสนุนหลักทันที ผู้สนับสนุนหลักในรอบนี้คือ ผลิตภัณฑ์โลชั่นซิตร้า - รูปแบบที่ 4 ในรอบนี้ผู้เข้าแข่งขันจะต้องชม VTR ภาพจากจอมอนิเตอร์หุ่นยนต์ โดยมีของปริศนาที่หยุดภาพไว้แค่ครึ่งหนึ่งทั้งหมด 6 ชิ้น ถ้าผู้เข้าแข่งขันตอบถูกไปเปิดแผ่นป้ายสะสมเงินรางวัล(โดยจะมีแผ่นป้ายทั้งหมด 12 แผ่นป้าย แบ่งเป็นป้ายรูปหุ่นยนต์ "บุญโซน" อยู่ 6 ป้าย และเป็นป้ายรูปหมูอีก 6 ป้าย ถ้าหากเปิดเจอป้ายหุ่นยนต์ได้รับ 10,000 บาท แต่ถ้าเปิดเจอป้ายรูปหมูได้รับ 5,000 บาท) แต่ถ้าตอบผิดไม่ได้เปิดแผ่นป้ายสะสมเงินรางวัล หากตอบถูกครบ 6 ข้อจะได้รับเงินรางวัล 500,000 บาทจากผู้สนับสนุนหลักทันที ผู้สนับสนุนหลักในรอบนี้คือ ผลิตภัณฑ์โลชั่นซิตร้า - รูปแบบที่ 5 ก่อนที่จะเข้าสู่รอบแจ็คพอตคนที่ใบ้จะไปอยู่ในลิฟท์ (ลิฟท์กระเช้า) ซึ่งจะมีลูกศรชี้ระดับคะแนนอยู่ทางด้านขวามือ (ช่วง 0 - 110 คะแนน) ส่วนผู้เข้าแข่งขันคนอื่นๆ อีก 5 คน ก็จะนั่งประจำที่ โดยผู้เข้าแข่งขันจะต้องดูภาพVTR เพื่อจับสังเกตสิ่งของชิ้นนี้ว่ามันคืออะไร หากผู้เข้าแข่งขันคนไหนทราบคำตอบแล้ว ก็จะแย่งกดไฟเพื่อตอบ ซึ่งภาพVTRจะหยุดทันทีเมื่อมีคนตอบ แต่ถ้ายังไม่มีใครกดไฟตอบ คนที่อยู่ในลิฟท์จะทำการใบ้เพิ่มทันที (โดยจะมีวงล้อหมุนอยู่ด้านบนมีคะแนนบอกไว้ 10,15,20,25,30 เมื่อกดปุ่มวงล้อจะหยุด) ถ้าตอบถูกลิฟท์ของคนที่ใบ้จะเลื่อนระดับสูงขึ้นตามคะแนนที่ได้ แต่ถ้าตอบผิด ลิฟท์ของคนที่ใบ้จะลดระดับลงตามคะแนนที่ถูกหัก ยกเว้นเมื่อคะแนนต่ำกว่า 0 คะแนน ลิฟท์ก็จะอยู่ที่ตำแหน่ง 0 (ระดับพื้นดิน) ต่อไป โดยไม่มีการลงไประดับใต้ดิน ซึ่งถ้าคะแนนชี้อยู่ที่ 100 - 110 คะแนนจะได้รับเงินรางวัลพิเศษในรอบนี้ทันที เกมนี้เริ่มใช้ครั้งแรกเมื่อวันที่ 8 มกราคม 2543 - 13 มกราคม 2544 - รูปแบบที่ 6 (ไซเบอร์โบนัสโซน) เป็นเกมที่พัฒนามาจากรอบโซนจับผิดภาพ แต่ปรับรูปแบบการเล่นและกติกาใหม่ โดยผู้เข้าแข่งขันที่ผ่านเข้ารอบนี้จะต้องมาเจอกับฮีโร่ประจำรายการ(ซึ่งมาจากผู้เข้าแข่งขันทางบ้านที่ร่วมสนุกผ่านเกมจับผิดภาพในเว็บไซต์ eotoday.com) โดยทั้ง 2 คน จะต้องดู VTR เรื่องเล่าจากแขกรับเชิญ จากนั้นจะต้องดูภาพและจับสังเกตให้ดีๆว่า มีจุดไหนที่แตกต่างไปจากเดิมทั้งหมด 10 จุด หากผู้เข้าแข่งขันหรือฮีโร่ทำคะแนนได้มากที่สุด ก็จะเป็นผู้ชนะในรอบนี้และได้รับเงินรางวัลพิเศษ 10,000 บาท ส่วนผู้แพ้จะได้รับเงินรางวัล 5,000 บาทพร้อมกับของที่ระลึกจากผู้สนับสนุนหลักในช่วงนี้ ผู้สนับสนุนหลักในรอบนี้คือ ผลิตภัณฑ์ปลาสวรรค์ทาโร่ เกมนี้เริ่มใช้ครั้งแรกเมื่อวันที่ 20 มกราคม 2544 - 29 ธันวาคม 2544 โดยแขกรับเชิญคนแรกที่มาเล่าเรื่องในรอบนี้คือ "ดร.ดำรง พุฒตาล" - รูปแบบที่ 7 (รูปแบบสุดท้าย) ทีมที่เป็นแชมป์ประจำสัปดาห์จะต้องเลือกตัวแทน 1 ใน 6 คน เข้าไปอยู่ตู้กันน้ำ ส่วนอื่น 5 คนที่เหลือจะต้องเข้าไปอยู่ในแคปซูลเก็บเสียง จากนั้นจะมีแผ่นป้ายผู้สนับสนุนหลักอยู่ทั้งหมด 12 แผ่นป้าย โดยหลังแผ่นป้ายจะเป็นคำเฉลยของคำตอบนั้นๆ ผู้เข้าแข่งขันจะต้องเลือกแผ่นป้ายมาทั้งหมด 6 ป้าย จากนั้นคนที่เหลือจะต้องใบ้ในรูปแบบต่างๆ(ประกอบด้วย คำใบ้,ท่าทาง,วาดรูป,คำพูดและสิ่งของ) โดยมีเวลา 7 วินาทีในการใบ้และตอบ ถ้าตอบถูกจะได้ข้อละ 10,000 บาท แต่ถ้าตอบถูกทั้ง 6 ข้อ ทั้งทีมจะได้เงินรางวัล 100,000 บาท หากตอบผิดเกมจะหยุดลงทันที พร้อมกับเงินรางวัลทั้งหมดที่สะสมไว้ ทั้งนี้ ตั้งแต่รูปแบบที่ 3 ถึงรูปแบบที่ 4 (6 มิถุนายน 2541 - 25 ธันวาคม 2542) ได้มีการเพิ่มมอบโชคให้กับผู้ชมทางบ้าน ซึ่งถ้าผู้เข้าแข่งขันทำแจ็คพอตแตก ผู้โชคดีทางบ้านที่จับชิ้นส่วนจากผู้สนับสนุนหลักขึ้นมา จะได้รับแหวนเพชรหรือจี้ทองคำจากพรีม่าโกลด์ มูลค่า 100,000 บาท ซึ่งภายหลังได้เปลี่ยนเป็นบัญชีเงินฝาก มูลค่า 300,000 บาท แต่ถ้าผู้เข้าแข่งขันทำแจ็คพอตไม่แตก ผู้โชคดีทางบ้านจะได้รับเงินรางวัล 10,000 บาทรอบเอ็กซ์ตร้าโบนัสโซน รอบเอ็กซ์ตร้าโบนัสโซน. ในรอบนี้จะมีสลักอยู่ 6 สลัก พร้อมป้ายเฉลยยืนยันด้านหลัง ซึ่งใน 6 สลักจะมี "บาท" (เมื่อดึงสลักออกมาแล้วไม่เกิดอะไรขึ้น ป้ายเฉลยเป็นเครื่องหมาย ฿) และ "บอมบ์" (เมื่อดึงสลักออกมาแล้ว แท่นจะหลุดมากองที่พื้นพร้อมทั้งทีมงานจะปาสิ่งของเข้ามาในฉากซึ่งจะคล้ายกับการถูกระเบิด ป้ายเฉลยเป็นรูประเบิด) อย่างละ 3 สลัก ผู้เข้าแข่งขันจะต้องเลือกสลักทั้งหมด 3 ใน 6 สลัก ซึ่งจะต้องเป็นบาททั้ง 3 สลัก ถ้าดึงสลักแรกมาเป็น บาท รับเงินรางวัล 10,000 บาท ถ้าดึงสลักที่สองเป็น บาท รับเงินรางวัล 50,000 บาท และถ้าดึงได้ บาท ครบ 3 สลัก จะได้รับเงินรางวัล 500,000 บาท ส่วนผู้โชคดีทางบ้านที่ส่งชิ้นส่วนจะได้รับบัญชีเงินฝาก 100,000 บาท และถ้าหากดึงสลักผิดเป็น บอมบ์ เกมจะหยุดลงทันที พร้อมกับได้รับเงินรางวัลสะสมที่เหลือทั้งหมด และผู้โชคดีทางบ้านที่ส่งชิ้นส่วนจะได้รับบัญชีเงินฝาก 10,000 บาท เกมนี้เริ่มใช้ครั้งแรกเมื่อวันที่ 8 มกราคม 2543 - 29 ธันวาคม 2544ผู้ที่ทำแจีคพอตแตกผู้ที่ทำแจีคพอตแตก. - ขจรศักดิ์ รัตนนิสัย - เจจินตัย อันติมานนท์ - ษรฉัตร สหัชธนชัย - หัทยา วงษ์กระจ่าง - ปิยะ เศวตพิกุลรางวัลที่ได้รับรางวัลที่ได้รับ. - รางวัลชนะเลิศประเภทรายการเกมโชว์ยอดเยี่ยม (THE BEST GAME OR QUIZ PROGRAMME ) จากรางวัลเอเชี่ยน เทเลวิชั่น อะวอร์ดส ประจำปี 2001เอกลักษณ์เอกลักษณ์. - 1.เกมโซนได้รับลิขสิทธิ์มากจากรายการ Magical Zunou Power () จากประเทศญี่ปุ่น ซึ่งเป็นแบบมินิเกมหนึ่งที่มีชื่อหลักๆว่า "マジカル伝言バトル" ( Magical Message Battle ) โดยมีเกมย่อยที่ในญี่ปุ่นเอามาออกบ่อยมีดังนี้ - マジカルアクション伝言バトル( Magical Action Message Battle ) ในไทยเป็นในด่านของถ่ายทอดสด - マジカルリップ伝言バトル/音楽リップ伝言バトル ( Magical Lip Message Battle / Music Lip Message Battle ) ในไทยเป็นในด่านของถ่ายทอดเสียง - マジカルねんど伝言バトル ( Magical Clay Message Battle ) กติกา:ให้ปั้นดินน้ำมันต่อไปๆแล้วทายว่ามันคืออะไร? - マジカルアート伝言バトル ( Magical Art Message Battle) กติกา:ให้วาดภาพต่อไปๆแล้วให้ทายว่าสิ่งที่วาดนั้นคืออะไร? - 2.เอกลักษณ์เกมโซนมีชัตเตอร์หรือที่กั้นหลายแบบดังนี้- 2.1.แบบสี่เหลี่ยมโค้ง - 2.2.แบบแปดเหลี่ยม - 2.3.แบบโค้ง - 2.4.แบบสี่เหลี่ยม - 3.เอกลักษณ์เพลงเกมโซน ถ้าได้ฟัง ตลอด 6 ปีที่ผ่านมากไม่เปลี่ยนทำนองแต่เปลี่ยนแค่เสียง</doc>
