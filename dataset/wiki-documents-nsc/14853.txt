<doc id="14853" url="https://th.wikipedia.org/wiki?curid=14853" title="โรงเรียนเรยีนาเชลีวิทยาลัย">โรงเรียนเรยีนาเชลีวิทยาลัย โรงเรียนเรยีนาเชลีวิทยาลัย ( หรือ ร.ช.) เป็นโรงเรียนสตรี เปิดสอนตั้งแต่ชั้นอนุบาลจนถึงมัธยมศึกษาปีที่ 6 ตั้งอยู่ที่ตำบลช้างคลาน อำเภอเมืองเชียงใหม่ จังหวัดเชียงใหม่ เป็นโรงเรียนในเครือเดียวกับโรงเรียนมาแตร์เดอีวิทยาลัย เรยีนาเชลี มาจากภาษาละติน Regina Coeli แปลว่าราชินีแห่งสวรรค์ ซึ่งเป็นสมัญญาหนึ่งของพระนางมารีย์พรหมจารีประวัติโรงเรียน ประวัติโรงเรียน. ปี พ.ศ. 2472 พระคุณเจ้าเรอเน แปร์รอส ประมุขมิสซังคาทอลิกกรุงเทพฯ ได้ร้องขอคณะอุร์สุลินแห่งสหภาพโรมัน ณ กรุงโรม ประเทศอิตาลี ให้มาตั้งโรงเรียนสตรีขึ้นที่จังหวัดเชียงใหม่ ทางคณะจึงให้อธิการิณีคณะอุร์สุลินที่โรงเรียนมาแตร์เดอีมาสำรวจพื้นที่เพื่อตั้งโรงเรียน โรงเรียนเรยีนาเชลีวิทยาลัยจึงได้เริ่มก่อสร้างขึ้นในช่วงต้นปี 2474 แล้วเสร็จต้นปี พ.ศ. 2475 โดยลักษณะอาคารในช่วงแรก มีลักษณะเป็นรูปตัว L ยาว 86 เมตร กว้าง 9 เมตร โดยมี ห้องนอนนักเรียนประจำ ห้องน้ำ ห้องอาหาร ห้องประชุมศิษย์เก่าที่มีชื่อเสียงศิษย์เก่าที่มีชื่อเสียง. - พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ อดีตพระวรชายาในสมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร - เจ้ากอแก้วประกายกาวิล ณ เชียงใหม่ ธิดาคนสุดท้องในจำนวน 3 คนของเจ้ากาวิละวงศ์ - ยิ่งลักษณ์ ชินวัตร อดีตนายกรัฐมนตรีของประเทศไทย และนักธุรกิจ - เดือนเต็มดวง ณ เชียงใหม่ อดีตนายกเทศมนตรีนครเชียงใหม่ - ศาสตราจารย์เกียรติคุณ ดร.ณัฐ ภมรประวัติ อดีตอธิการบดีมหาวิทยาลัยมหิดล - ธัญลักษณ์ โชติพิบูลศิลป์ นักกีฬายิงปืน 1 เหรียญทอง 1 เหรียญเงินทีมชาติไทย ในการแข่งขันกีฬาเอเชี่ยนเกมส์ ครั้งที่ 15 ที่กรุงโดฮา ประเทศกาตาร์ - พิมลวรรณ หุ่นทองคำ ผู้ประกาศข่าวประจำสถานีโทรทัศน์ไทยทีวีสีช่อง 3 พิธีกรรายการผู้หญิงถึงผู้หญิง - นภัส จิวะกิดาการ นักร้องชาวไทย - พิมพ์พัชร วัชรเสวี นักแสดงและผู้ประกาศรายการประจำสถานีโทรทัศน์ไทยทีวีสีช่อง 3 - รัญดภา มันตะลัมพะ รองอันดับ 1 มิสทีนไทยแลนด์ 2010 และนักแสดงประจำสถานีโทรทัศน์สีกองทัพบกช่อง 7 - ณัฏฐณิชา ดังวัธนาวณิชย์ นักแสดงประจำสถานีโทรทัศน์ช่องสาม</doc>
