<doc id="615694" url="https://th.wikipedia.org/wiki?curid=615694" title="พระราชวรวงศ์เธอ พระองค์เจ้าบวรวิสุทธิ์">พระราชวรวงศ์เธอ พระองค์เจ้าบวรวิสุทธิ์ พระราชวรวงศ์เธอ พระองค์เจ้าบวรวิสุทธิ์ (21 มกราคม พ.ศ. 2426 — 8 เมษายน พ.ศ. 2453) เป็นพระราชโอรสพระองค์ที่ 27 ในกรมพระราชวังบวรวิไชยชาญ ที่ประสูติแต่จอมมารดาสอาด ธิดาพระยาทิพมณเฑียร พระราชวรวงศ์เธอ พระองค์เจ้าบวรวิสุทธิ์ เมื่อวันจันทร์ เดือนยี่ แรม 9 ค่ำ ปีมะแม เบญจศก จ.ศ. 1245 ตรงกับวันที่ 21 มกราคม พ.ศ. 2426 ในช่วงที่พระองค์เจ้าบวรวิสุทธิ์ มีพระชนม์ชีพอยู่ ทรงรับราชการที่กรมทหารมหาดเล็กรักษาพระองค์ ในพระบาทสมเด็จพระจุลจอมเกล้าเจ้าอยู่หัว ทรงเป็นที่โปรดปรานของ "พระพุทธเจ้าหลวง" แต่พระองค์ทรงมีบุญน้อย ยังไม่ได้รับทรงกรม ก็สิ้นพระชนม์เมื่อวันศุกร์ เดือน 4 แรม 14 ค่ำ ปีจอ โทศก จ.ศ. 1272 ตรงกับวันที่ 8 เมษายน พ.ศ. 2453 พระชันษา 28 ปี พระราชทานเพลิงพระศพ ณ พระเมรุวัดสระเกศ วันที่ 14 พฤษภาคม พ.ศ. 2455 เป็นต้นราชสกุล วิสุทธิ ณ อยุธยาพระโอรสธิดา พระโอรสธิดา. พระราชวรวงศ์เธอ พระองค์เจ้าบวรวิสุทธิ์ ทรงเสกสมรสกับหม่อมเจ้าหญิงกมลเปรมปรีดิ์ วิสุทธิ (ราชสกุลเดิม: นวรัตน) พระธิดาในพระเจ้าราชวรวงศ์เธอ พระองค์เจ้าเนาวรัตน์ กรมหมื่นสถิตย์ธำรงสวัสดิ์ (พระราชโอรสในพระบาทสมเด็จพระปิ่นเกล้าเจ้าอยู่หัว กับเจ้าคุณจอมมารดาเอม) กับหม่อมนุ่ม นวรัตน ณ อยุธยา มีพระโอรสธิดา 4 องค์ คือ- หม่อมเจ้าหญิงพงศ์ประพันธ์ วิสุทธิ - หม่อมเจ้าชายนันทิวัฒน์ วิสุทธิ (สิ้นชีพิตักษัยตั้งแต่ยังทรงเยาว์) - หม่อมเจ้าชายรัตยากร วิสุทธิ ทรงเสกสมรสกับหม่อมเจ้าหญิงสุลัภวัลเลง วิสุทธิ (ราชสกุลเดิม: สวัสดิวัตน์) หรือท่านหญิงตุ๊ พระธิดาในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ - หม่อมเจ้าชายขจรปรีดี วิสุทธิ ทรงเสกสมรสกับหม่อมมณี วิสุทธิ ณ อยุธยา</doc>
