<doc id="48450" url="https://th.wikipedia.org/wiki?curid=48450" title="พิจิตต รัตตกุล">พิจิตต รัตตกุล พิจิตต รัตตกุล กรรมการผู้ทรงคุณวุฒิในคณะกรรมการสิ่งแวดล้อมแห่งชาติตามคำสั่งคณะรักษาความสงบแห่งชาติที่ 90/2557 อดีตผู้ว่าราชการจังหวัดกรุงเทพมหานคร อดีตรัฐมนตรีช่วยว่าการกระทรวงวิทยาศาสตร์และเทคโนโลยี อดีตสมาชิกสภาผู้แทนราษฎร และอดีตอธิการบดีมหาวิทยาลัยนวมินทราธิราชประวัติ ประวัติ. พิจิตต รัตตกุล หรือ ดร.พิจิตต รัตตกุล เกิดเมื่อ 30 สิงหาคม พ.ศ. 2489 เป็นบุตรของนายพิชัย รัตตกุล และ คุณหญิงจรวย รัตตกุล สมรสกับ ชารียา ปิณฑกานนท์ มีลูกสาว 2 คน ได้รับการเลือกตั้งเป็นผู้ว่าราชการกรุงเทพมหานคร เมื่อวันที่ 2 มิถุนายน พ.ศ. 2539 ด้วยคะแนน 768,994 คะแนน ในชื่อของกลุ่มมดงาน (ซึ่งภายหลังบางส่วนได้กลายมาเป็นพรรคถิ่นไทย และดร.พิจิตต ก็ดำรงตำแหน่งหัวหน้าพรรคด้วย) ดร.พิจิตต รัตตกุล เคยลงรับสมัครเลือกตั้งเป็นผู้ว่าราชการกรุงเทพมหานคร ถึง 3 ครั้ง ครั้งแรกในปี พ.ศ. 2535 ไม่ได้รับการเลือกตั้ง ครั้งที่สอง ในปี พ.ศ. 2539 ได้รับเลือกตั้ง และครั้งที่สาม ในวันที่ 29 สิงหาคม พ.ศ. 2547 ไม่ได้รับการเลือกตั้ง และเคยลงรับสมัครสมาชิกวุฒิสภา หรือ สว. กรุงเทพมหานคร ฯ ในวันที่ 19 เมษายน พ.ศ. 2549 ก็ไม่ได้รับการเลือกตั้งอีก ทั้งนี้ ดร.พิจิตต รัตตกุล มีภาพลักษณ์ของนักอนุรักษ์สิ่งแวดล้อม และเป็นผู้ออกกฎหมายห้ามทิ้งขยะในที่สาธารณะระหว่างดำรงตำแหน่งผู้ว่า ฯ และยังมีผลจนถึงปัจจุบัน ดร.พิจิตต รัตตกุล ได้รับปริญญาเอกดุษฎีบัณฑิตกิตติมศักดิ์ จากมหาวิทยาลัยเทคโนโลยีพระจอมเกล้าพระนครเหนือเมื่อวันที่20 ตุลาคม พ.ศ. 2540 ในการเลือกตั้งปี พ.ศ. 2550 ดร.พิจิตตได้ลงสมัครรับเลือกตั้ง ในเขต 8 กรุงเทพมหานคร ซึ่งประกอบด้วยเขตสวนหลวง ประเวศ บางนา พระโขนง สังกัดพรรครวมใจไทยชาติพัฒนา คู่กับ ดร.จิรากรณ์ คชเสนี และ ดร.เกษมสันต์ วีระกุล ซึ่งไม่ได้รับเลือกตั้งทั้ง 3 คน ในต้นปี พ.ศ. 2551 ดร.พิจิตตได้ประกาศลาออกจากพรรครวมใจไทยชาติพัฒนา เนื่องจากไม่เห็นด้วยที่พรรคจะไปร่วมจัดตั้งรัฐบาลกับพรรคพลังประชาชน และในการเลือกตั้งผู้ว่าราชการกรุงเทพมหานคร พ.ศ. 2552 ดร.พิจิตตก็ได้ช่วยหม่อมราชวงศ์สุขุมพันธุ์ บริพัตร ผู้สมัครจากพรรคประชาธิปัตย์ เบอร์ 2 หาเสียงด้วย ในปี พ.ศ. 2555 ดำรงตำแหน่งอธิการบดีมหาวิทยาลัยกรุงเทพมหานคร (ปัจจุบันชื่อมหาวิทยาลัยนวมินทราธิราช) อันเป็นสถาบันอุดมศึกษาสังกัดกรุงเทพมหานคร ในปี พ.ศ. 2557 ดำรงตำแหน่งกรรมการผู้ทรงคุณวุฒิในคณะกรรมการสิ่งแวดล้อมแห่งชาติ ในปี พ.ศ. 2559 ศาลอุทธรณ์มีคำสั่งจำคุก 5 ปี ในคดีจัดซื้อที่จอดรถ กทม.การศึกษาการศึกษา. - ระดับมัธยมศึกษา : โรงเรียนกรุงเทพคริสเตียนวิทยาลัย - ระดับปริญญาตรี : คณะวิทยาศาสตร์ จุฬาลงกรณ์มหาวิทยาลัย สาขาชีววิทยา - ระดับปริญญาโท : สาขาชีววิทยาทางอุตสาหกรรม มหาวิทยาลัยบริกแฮมยัง สหรัฐอเมริกา - ระดับปริญญาเอก : สาขาชีววิทยาทางอุตสาหกรรม มหาวิทยาลัยบริกแฮมยัง สหรัฐอเมริกาการทำงานการทำงาน. - ผู้อำนวยการบริหารแห่งมูลนิธิศูนย์เตรียมความพร้อมป้องกันภัยพิบัติแห่งเอเชีย (Asian Disaster Preparedness Center) - สมาชิกสภาผู้แทนราษฎร กรุงเทพมหานคร พรรคประชาธิปัตย์ - รัฐมนตรีช่วยว่าการกระทรวงวิทยาศาสตร์เทคโนโลยีและพลังงาน - อาจารย์ประจำ ระดับ 5 คณะวิทยาศาสตร์ จุฬาลงกรณ์มหาวิทยาลัย และ อาจารย์พิเศษมหาวิทยาลัยมหิดล และมหาวิทยาลัยเกษตรศาสตร์ - กรรมการผู้จัดการเครดิตฟองซิเอร์สากลสยาม - กรรมการผู้จัดการบริษัท เซเว่นอัพ บอตตลิ่ง ( กรุงเทพ) จำกัด - ผู้จัดการโรงงานบริษัท เยาวราช จำกัด - อธิการบดีมหาวิทยาลัยนวมินทราธิราชเครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก - พ.ศ. 2532 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ</doc>
