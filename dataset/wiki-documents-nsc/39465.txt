<doc id="39465" url="https://th.wikipedia.org/wiki?curid=39465" title="สมาคมผู้ดูแลเว็บไทย">สมาคมผู้ดูแลเว็บไทย สมาคมผู้ดูแลเว็บไทย (Thai Webmaster Association) เป็นสมาคมเอกชนของไทย จัดตั้งขึ้นอย่างเป็นทางการใน พ.ศ. 2545 จัดตั้งขึ้นเมื่อ พ.ศ. 2542) โดยกลุ่มผู้ประกอบอาชีพดูแลเว็บไซต์ มีจุดประสงค์ในการเป็นศูนย์กลางแลกเปลี่ยนความรู้ ประสบการณ์ ความคิดเห็น ระหว่างสมาชิก และส่งเสริมการเผยแพร่ข้อมูล ข่าวสารที่เป็นประโยชน์ต่อสมาชิกผู้ประกอบอาชีพผู้ดูแลเว็บไซต์ประวัติ ประวัติ. สมาคมผู้ดูแลเว็บไทย เดิมชื่อ ชมรมไทยเว็บมาสเตอร์ เป็นสมาคมเอกชนที่จัดขึ้นเพื่อเป็นศูนย์กลางในการแลกเปลี่ยนความรู้และประสบการณ์ของคนทำเว็บไซต์ ที่เรียกโดยรวมว่า "ผู้ดูแลเว็บ" ซึ่งแปลมาจากคำภาษาอังกฤษว่า เว็บมาสเตอร์ (webmaster) โดยมีจุดประสงค์เพื่อเสริมสร้างความรู้ด้านวิชาการและกระตุ้นจริยธรรมให้กับผู้ดูแลเว็บ เพื่อที่จะร่วมกันสร้างสรรค์วงการเว็บไซต์ไทยให้มีคุณภาพไม่เป็นภัยต่อสังคม ในอดีตที่ผ่านมา สมาคมได้จัดกิจกรรมเสริมสร้างความรู้เกี่ยวกับเว็บและอินเทอร์เน็ตอย่างต่อเนื่อง รวมทั้งยังร่วมกันก่อตั้ง สภาวิชาชีพผู้ดูแลเว็บไทย (The Webmaster Council of Thailand) ขึ้นอย่างเป็นทางการ เพื่อสร้างกระบวนการควบคุมจริยธรรมกันเองภายในกลุ่มคนผู้ประกอบวิชาชีพผู้ดูแลเว็บผลงานผลงาน. - Young Webmaster Camp ค่ายเจาะลึกวิชาชีพเว็บมาสเตอร์สำหรับนิสิต-นักศึกษาผู้สร้างสรรค์ - WebPresso จิบกาแฟคนทำเว็บ งานเสวนากระตุกต่อมความรู้คนทำเว็บไซต์ - งานฝึกอบรมสมาชิก งานฝึกอบรมให้ความรู้ด้านการทำเว็บไซต์สมาชิกในทุกๆ ด้าน - ปลาวาฬเบราว์เซอร์ เว็บเบราว์เซอร์ภาษาไทย จัดทำร่วมกับกระทรวงไอซีที - คลังปัญญาไทย เว็บไซต์สารานุกรมออนไลน์ ได้รับการสนับสนุนของ สำนักงานกองทุนสนับสนุนการสร้างเสริมสุขภาพ (สสส.) และกระทรวงศึกษาธิการ</doc>
