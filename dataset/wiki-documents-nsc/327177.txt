<doc id="327177" url="https://th.wikipedia.org/wiki?curid=327177" title="จิน คาซามะ">จิน คาซามะ จิน คาซามะ (; ) เป็นตัวละครจากเกมเทคเคน ซึ่งเป็นบุตรชายของคาซึยะ มิชิมา และจุน คาซามะ โดยจินเป็นผู้ใช้วิชาคาราเต้ประจำตระกูลมิชิมา ผสานวิชาป้องกันตัวประจำตระกูลคาซามะในการต่อสู้ และปรากฏตัวครั้งแรกในเกมเทคเคนภาค 3ประวัติตามท้องเรื่องประวัติตามท้องเรื่อง. - เทคเคน 4 จิน คาซามะ เป็นบุตรชายของคาซึยะ มิชิมา กับจุน คาซามะ ต่อมาขณะที่เขาอายุได้ 15 ปี แม่ของเขาได้เสียชีวิตลงจากฝีมือของเทพสงครามนามว่าออการ์ จากนั้นจินได้เดินทางไปฝึกวิชากับเฮย์ฮาจิ มิชิมา เพื่อรอวันกำจัดเทพสงครามในภายหน้า ในภายหลังจากการปราบเทพปีศาจลงได้แล้ว เขาเริ่มรู้สึกไม่พอใจสิ่งที่ได้รับมาจากตระกูลมิชิม่าตลอดจนยีนปีศาจที่ผสมอยู่ในสายเลือดของเขา และต้องการปฏิเสธถึงสิ่งอันเลวร้ายที่เกิดขึ้นจากตระกูลมิชิม่า จินจึงตัดสินใจหันไปฝึกวิชาคาราเต้แบบดั้งเดิมแทน และเขายังมีความปรารถนาที่จะกำจัดตระกูลมิชิม่าลงให้หมด เนื่องจากต้องการใช้ชีวิตอย่างสงบสุขต่อไป- เทคเคน 5 ภายหลังจากที่จิน คาซามะ ได้ต่อสู้กับคาซูยะ มิชิมา กับเฮย์ ฮาจิมิชิมาแล้ว เขาก็ได้ทะยานกายไป ก่อนที่จะถูกพลังแห่งความชั่วร้ายครอบงำจนหมดสติ แต่แล้วในที่สุดราวกับว่าเขาได้ยินเสียงของใครบางคนกำลังเรียกหาจึงฟื้นขึ้นมา แล้วพบกับความพินาศที่เกิดขึ้นในป่าที่ดูราวกับว่าโดนพายุโจมตี เขาเริ่มสงสัยว่าเป็นฝีมือของตนตอนที่ไม่รู้สึกตัวหรือไม่ เมื่อกลับถึงที่พัก เขาก็พบว่ามีพลังปีศาจแฝงอยู่ในตัวเขาที่เริ่มมีการคุกคามมากขึ้นเรื่อยๆ ในช่วงนี้เองที่เขาไม่ทราบชะตากรรมของตนว่าจะเป็นเช่นใดในช่วงหลังจากนี้ แต่เขาจำเป็นที่จะต้องออกเดินทางต่อไปการตอบรับ การตอบรับ. สื่อสิ่งพิมพ์วิดีโอเกมได้ยกย่องตัวละครที่ชื่อจินเป็นส่วนใหญ่ โดยอยู่ในอันดับต้น ๆ หลายรายการ ในนิตยสารเกมเมสต์ 1997 ฮีโร่คอลเลคชัน จินได้รับการโหวตให้เป็นตัวละครที่ได้รับความนิยมอันดับที่ 31 (ร่วมกับตัวละครเกมสตรีทไฟท์เตอร์ อย่างแนช และหยาง) เว็บไซต์เกมมิงทาร์เก็ตได้จัดให้เขาเป็นตัวละครที่ได้รับความนิยมอันดับสี่ของเกมเทคเคน โดยแสดงความคิดเห็นถึงความเป็นที่นิยมในความเป็นพระเอกร่วมกับปีศาจที่ก่อให้เกิดการเปรียบเทียบระหว่างเขากับตัวละครเอกของเกมต่อสู้อื่น ๆ ในการจัดอันดับ "สิบตัวละครยอดนิยมของเกมต่อสู้" ในนิตยสารเกมอินฟอร์เมอร์ จินได้อยู่ในอันดับสี่โดยได้มีการเปรียบเทียบกับตัวละครสตาร์ วอร์ส อย่างลุค สกายวอล์คเกอร์</doc>
