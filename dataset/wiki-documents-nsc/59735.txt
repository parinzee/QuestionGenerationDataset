<doc id="59735" url="https://th.wikipedia.org/wiki?curid=59735" title="โจะอิชิโร ทะสึโยะชิ">โจะอิชิโร ทะสึโยะชิ โจะอิชิโร ทะสึโยะชิ () อดีตแชมป์โลกรุ่นแบนตั้มเวท WBC ชาวญี่ปุ่นประวัติ ประวัติ. เกิดเมื่อวันที่ 17 พฤษภาคม พ.ศ. 2513 ที่เมืองคุระชิกิ จังหวัดโอะกะยะมะ แต่ต่อมาได้อพยพมาอาศัยและเติบโตที่เมืองโอซะกะ จังหวัดโอซะกะ โดยชื่อ โจะอิชิโร นั้นมาจากชื่อ ยะบุกิ โจ ตัวละครเอกในหนังสือการ์ตูนเรื่อง Tomorrow's Joe (โจ สิงห์สังเวียน) โดยพ่อเป็นผู้ให้ตั้งเอง โดยหวังจะให้ลูกชายตนเองเป็นแชมป์โลกเหมือนในการ์ตูน ทะสึโยะชิเป็นนักมวยญี่ปุ่นที่ชกน้อยครั้งสุดแล้วเป็นแชมป์โลก (ปัจจุบันสถิตินี้ได้ถูกทำลายลงโดย นะโอะยะ อิโนะอุเอะ ด้วยการชกเพียง 6 ครั้งในปี พ.ศ. 2557) เมื่อการชกครั้งที่ 8 ก็ได้ขึ้นชิงแชมป์โลกแบนตั้มเวท WBC กับ เกร็ก ริชาร์ดสัน นักมวยชาวอเมริกัน และเป็นฝ่ายเอาชนะไปได้ในยกที่ 10 แต่หลังจากนั้น โจะอิชิโร่ ทะสึโยะชิ ก็มีปัญหาทางสุขภาพ เนื่องจากเรติน่าตาเสีย ต้องหยุดพักเพื่อรักษาตัวนานถึง 1 ปี และต่อมาก็ป้องกันตำแหน่งกับ วิคเตอร์ ราบานาเลส นักมวยชาวเม็กซิกัน และเป็นฝ่ายแพ้น็อกราบานาเลสไปอย่างบอบช้ำ ต่อมาแก้มือชิงแชมป์เฉพาะกาลรุ่นแบนตั้มเวท WBC กับ วิคเตอร์ นาบานาเรส อีก ก่อนชนะคะแนนไปแบบไม่เป็นเอกฉันท์ แต่ทางสมาคมมวยอาชีพญี่ปุ่น (JBC) ไม่รับรองผลการชก เพราะอาการบาดเจ็บที่เรติน่า ทะสึโยะชิต้องเดินทางไปชกนอกรอบที่อเมริกา ในปี พ.ศ. 2537 ก่อนจะเดินเรื่องกลับมาชกที่ญี่ปุ่นได้ เพื่อมาหาแชมป์จริงกับนักมวยเพื่อนร่วมชาติ ซึ่งเป็นแชมป์ตัวจริง ยะซุเอะ ยะกุชิจิ แม้มือซ้ายของทะสึโยะชิหักตั้งแต่ยก 1 แต่ก็กัดฟันสู้พลางถอยพลาง จนครบ 12 ยก เป็นฝ่ายแพ้คะแนนไปอย่างไม่เอกฉันท์ ก่อนที่จะเลื่อนรุ่นไปชิงแชมป์ซูเปอร์แบนตั้มเวทกับนักมวยผู้มากประสบการณ์ ดาเนี่ยล ซาราโซ่า ชาวเม็กซิกัน ในต้นปี พ.ศ. 2539 แม้จะได้นับซาราโกซ่าในยกแรก แต่เมื่อซาราโกซ่าตั้งตัวได้ติด ก็ได้ชกจนทะสึโยะชิเป็นแผลแตกที่เปลือกตาและตาแทบปิด กรรมการยุติการยกที่ 11 ต่อมาแม้จะขอแก้มือกับ ดาเนี่ยล ซาราโกซ่า อีก แต่ก็แพ้คะแนนเอกฉันท์ ในต้นปี พ.ศ. 2540 จนกระทั่งปลายปีเดียวกันได้ตัดสินใจชิงแชมป์โลกอีกครั้ง โดยการชกครั้งนี้เป็นการตัดสินชะตาชีวิตบนสังเวียนผ้าใบของทะสึโยะชิ หากแพ้ก็จะแขวนนวมทันที โดยลดรุ่นมาชิงในรุ่นเดิม คือ แบนตั้มเวท กับ ศิริมงคล สิงห์มนัสศักดิ์ แชมป์โลกชาวไทย โดยใช้ชื่อศึกครั้งนี้ว่า "Final Judgment" ซึ่งการชกครั้งนี้ศิริมงคลต้องประสบปัญหาการลดน้ำหนักตัวเป็นอย่างมาก ถึงวันชกสภาพร่างกายซูบซีด แก้มตอบ ตากลวงลึกโบ๋ แต่ศิริมงคลก็ยังอดทนกัดฟันแลกหมัดกับทะสึโยะชิและเกือบน็อกทะสึโยะชิได้หลายครั้ง แต่ทะสึโยะชิซึ่งสภาพร่างกายดีกว่าก็เป็นฝ่ายเอาชนะน็อกศิริมงคลไปได้ในยกที่ 7 จากนั้นจึงป้องกันตำแหน่งครั้งแรกชนะ ราฟาเอล โซซ่า นักมวยชาวเม็กซิกัน แล้วป้องกันครั้งที่สองไปอย่างไม่ประทับใจเพราะเป็นฝ่ายชนะแตกยอดมวยชาวอเมริกัน พอล อยาล่า ไปอย่างน่ากังขา ก่อนที่จะมาเสียแชมป์ให้ วีระพล นครหลวงโปรโมชั่น ในปลายปี พ.ศ. 2541 ในการป้องกันครั้งที่สาม ต่อจากนั้นในเดือนสิงหาคม พ.ศ. 2542 ได้ชกแก้มืออีกครั้งกับ วีระพล นครหลวงโปรโมชั่น โดยใช้ชื่อศึกครั้งนี้ว่า "Final Chapter" เพราะพ่อของทะสึโยะชิเพิ่งจะเสียชีวิตไปก่อนการชกไม่นาน โดยทะสึโยะชิประกาศสู้ตาย ยอมตายไม่ยอมแพ้ และไม่ว่าชนะหรือแพ้จะเป็นไฟท์สุดท้ายของตน เป็นที่น่าสังเกตว่า ในการชกครั้งนี้ทะสึโยะชิสวมกางเกงและรองเท้าสีน้ำเงิน ผิดแผกไปจากการชกครั้งก่อน ๆ ที่จะสวมกางเกงและรองเท้าสีขาวล้วนมาโดยตลอด หลังจากแพ้วีระพลและแขวนนวมไปพักใหญ่ โจะอิชิโร่ ทะสึโยะชิ ก็เรียก แสน ส.เพลินจิต มาชกอุ่นเครื่อง แล้วต่อยหมัดชุดอัดแสนอยู่ข้างเดียว โดยที่หมัดของแสนทำอะไรทะสึโยะชิไม่ได้เลย โดนชกอยู่ข้างเดียวจนยก 6 กรรมการก็จับแสนแพ้ทีเคโอไป ต่อมา ทะสึโยะชิในวัย 38 ปี ซึ่งไม่ได้รับอนุญาตให้ขึ้นชกในญี่ปุ่น ได้มาขึ้นชกมวยสากลที่เวทีราชดำเนิน ชนะน็อค พลังชัย ชูวัฒนะ ยก 2 และต่อมาในวันที่ 7 มีนาคม พ.ศ. 2552 ทะสึโยะชิได้เดินทางมาชกที่เมืองไทยอีกครั้ง ณ เวทีมวยราชดำเนิน โดยพบกับ ซาไก จ๊อกกี้ยิม ซึ่งปรากฏว่าไฟท์นี้เกิดการพลิกความคาดหมาย เนื่องจากทะสึโยะชิ ถูกหมัดชุดและหมัดเหวี่ยงของซาไก แพ้ทีเคโอ (ยอมแพ้) อย่างสิ้นสภาพไปในยกที่ 7 ในเดือนตุลาคม พ.ศ. 2558 ได้มีการสร้างภาพยนตร์สารคดีชีวประวัติของทะสึโยชิ ในชื่อ "Joe, Tomorrow – 20 years with Joichiro Tatsuyoshi, a Legendary Boxing Champ" กำกับโดย ซะกะโมะโตะ จุนจิ โดยเปิดตัวในงานเทศกาลภาพยนตร์นานาชาติโตเกียว ครั้งที่ 28 ที่กรุงโตเกียว โดยมีเนื้อหาเริ่มตั้งแต่ที่ทะสึโยชิชนะวิคเตอร์ นาบานาเรส ได้แชมป์เฉพาะกาล จากนั้นจึงประสบกับปัญหาต่าง ๆ รวมถึงชีวิตครอบครัวอีกด้วย เป็นระยะเวลารวมทั้งสิ้น 20 ปี โจะอิชิโร ทะสึโยะชิ เป็นนักมวยที่มีมาดกวน โดยมักจะทำทีท่าว่าไม่ยี่หระกับคู่ต่อสู้ นั่นเป็นเพราะตัวเขาเป็นนักมวยที่ได้รับความนิยมจากทั้งผู้ที่เป็นแฟนมวยและไม่ใช่แฟนมวยชาวญี่ปุ่นเป็นจำนวนมาก เรียกได้ว่าเป็นซุปเปอร์สตาร์นักกีฬาชาวญี่ปุ่นก็ว่าได้ ไม่ใช่เพราะฝีมือ แต่เป็นเพราะชีวิตที่ต้องดิ้นรนต่อสู้มาตลอด เหมือนตัวละครในการ์ตูน โดยมีพ่อเป็นกำลังใจอยู่เคียงข้าง แม้จะประสบปัญหาเรื่องสายตามาโดยตลอดก็ตาม แต่ก็ไม่ละทิ้งความหวัง พยายามกลับมาเป็นแชมป์โลกให้ได้หลายครั้งเกียรติประวัติเกียรติประวัติ. - แชมป์โลกรุ่นแบนตัมเวท WBC- ชิง 19 กันยายน 2534 ชนะคะแนนโดยเทคนิค เกรก ริชาร์ดสัน ที่ ญี่ปุ่น - เสียแชมป์ 17 กันยายน 2535 แพ้น็อค วิคเตอร์ ราบานาเลส ยก 9 ที่ ญี่ปุ่น - แชมป์โลกรุ่นแบนตัมเวท WBC- ชิง 22 กรกฎาคม 2536 ชนะคะแนน วิคเตอร์ ราบานาเลส ที่ ญี่ปุ่น - เสียแชมป์ 4 ธันวาคม 2537 แพ้คะแนน ยะสึเอะ ยะกุชิจิ ที่ ญี่ปุ่น - แชมป์โลกรุ่นแบนตัมเวท WBC- ชิง 22 พฤศจิกายน 2540 ชนะน็อค ศิริมงคล สิงห์มนัสศักดิ์ ยก 7 ที่ ญี่ปุ่น - ป้องกันแชมป์ครั้งที่ 1, 8 มีนาคม 2541 ชนะคะแนน โฮเซ่ ราฟาเอล โซซ่า ที่ ญี่ปุ่น - ป้องกันแชมป์ครั้งที่ 2, 23 สิงหาคม 2541 ชนะคะแนนโดยเทคนิค พอล อยาลา ที่ ญี่ปุ่น - เสียแชมป์ 29 ธันวาคม 2541 แพ้น็อค วีระพล นครหลวงโปรโมชั่น ยก 6 ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์แบนตัมเวท WBC เมื่อ 3 มีนาคม 2539 แพ้น็อค ดาเนียล ซาราโกซา ยก 11 ที่ ญี่ปุ่น - ชิงแชมป์โลกรุ่นซูเปอร์แบนตัมเวท WBC เมื่อ 14 เมษายน 2540 แพ้คะแนน ดาเนียล ซาราโกซา ที่ ญี่ปุ่น - ชิงแชมป์โลกรุ่นแบนตัมเวท WBC เมื่อ 29 สิงหาคม 2542 แพ้น็อค วีระพล นครหลวงโปรโมชั่น ยก 7ที่ ญี่ปุ่น</doc>
