<doc id="346738" url="https://th.wikipedia.org/wiki?curid=346738" title="ปลาตองแอฟริกา">ปลาตองแอฟริกา ปลาตองแอฟริกา เป็นสกุลของปลากระดูกแข็งน้ำจืดในวงศ์ปลากราย (Notopridae) ในอันดับปลาลิ้นกระดูก (Osteoglossiformes) ใช้ชืิ่อสกุลว่า Papyrocranus เป็นปลาที่พบได้เฉพาะทวีปแอฟริกาเท่านั้น มีรูปร่างโดยรวมคือ มีลำตัวเพรียวยาวและแบนข้างมาก ส่วนหัวกลมมน ตาโต ปากกว้าง มีครีบหลังเช่นเดียวกับปลากรายในสกุล Chitala ที่พบในทวีปเอเชีย พบเพียงแค่ 2 ชนิดเท่านั้น คือ- Papyrocranus afer มีความยาวเต็มที่ 80 เซนติเมตร มีจุดกลมสีเหลืองทั้งตัว นิยมเลี้ยงเป็นปลาสวยงาม พบเฉพาะในแถบประเทศแอฟริกาตะวันตก- Papyrocranus congoensis มีความยาวประมาณ 20 เซนติเมตร พบเฉพาะลุ่มแม่น้ำคองโกในแอฟริกาตอนกลางเท่านั้น เป็นปลาที่มีอุปนิสัยชอบอาศัยอยู่บริเวณพื้นน้ำ และยังไม่สามารถแบ่งเพศได้ชัดเจนในระหว่างตัวผู้และตัวเมีย อนึ่ง ในทวีปแอฟริกานี้ ยังสามารถพบปลากรายอีกสกุลหนึ่ง นั่นคือ Xenomystus nigri แต่อีกความแตกต่างกันพอสมควร กล่าวคือ ในสกุล Xenomystus นั้น ใต้คางจะมีหนวดหนึ่งคู่ และไม่มีครีบหลัง อีกทั้งยังสามารถปล่อยเสียงออกมาเพื่อหาอาหารได้อีกด้วย</doc>
