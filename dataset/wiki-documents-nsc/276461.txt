<doc id="276461" url="https://th.wikipedia.org/wiki?curid=276461" title="อาคารเอ็นทีทีโดโคโมโยะโยะงิ">อาคารเอ็นทีทีโดโคโมโยะโยะงิ อาคารเอ็นทีทีโดโคโมโยะโยะงิ () เป็นตึกระฟ้าที่ตั้งอยู่ในเขตชิบุยะ กรุงโตเกียว ญี่ปุ่น สูง 240 เมตร เป็นอาคารที่สูงเป็นอันดับสามเป็นโตเกียว และเมื่อติดตั้งนาฬิกาบนยอดอาคารเมื่อ พ.ศ. 2545 ก็ทำให้เป็นหอนาฬิกาที่สูงที่สุดในโลกการใช้งาน การใช้งาน. อาคารเอ็นทีทีโดโคโมโยะโยะงิเป็นของบริษัทเอ็นทีที โดโคโม แม้จะตั้งชื่ออาคารตามชื่อบริษัท แต่ก็ไม่ได้เป็นสำนักงานใหญ่ของบริษัท โดยสำนักงานใหญ่ตั้งอยู่ที่ชั้นบนสุดของอาคาร Sannō Park Tower อาคารนี้มีสำนักงานต่างๆตั้งอยู่ แต่ส่วนใหญ่จะใช้เป็นสถานที่ติดตั้งอุปกรณ์ทางเทคนิคสำหรับการให้บริการโทรศัพท์มือถือของบริษัท (อย่างเช่นอุปกรณ์สลับสาย) เมื่อเดือนพฤศจิกายน พ.ศ. 2545 ได้มีการติดตั้งนาฬิกาขนาดเส้นผ่านศูนย์กลาง 15 เมตรบนยอดอาคารเพื่อเฉลิมฉลองครบรอบปีที่ 10 ของ NTT Docomo ทำให้อาคารนี้เป็นหอนาฬิกาที่สูงที่สุดในโลก ส่วนบนของอาคารยังติดไฟสีต่างๆเพื่อบ่งบอกการพยากรณ์อากาศในวันนั้น ไฟฟ้าที่ใช้ในอาคารส่วนหนึ่งได้มาจากพลังงานรังสีอาทิตย์ ระบบคัดแยกขยะในสำนักงานช่วยลดขยะและเพิ่มอัตราการหมุนเวียนมาใช้ใหม่ น้ำเสียจะถูกบำบัดแล้วหมุนเวียนนำมาใช้ใหม่ และน้ำฝนจะถูกนำมาใช้ในห้องน้ำของอาคาร ภายในอาคารไม่มีร้านอาหารหรือสถานที่ท่องเที่ยวใดๆ และไม่อนุญาตให้นักท่องเที่ยวเข้าไปภายในอาคาร</doc>
