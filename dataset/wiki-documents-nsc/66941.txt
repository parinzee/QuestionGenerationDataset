<doc id="66941" url="https://th.wikipedia.org/wiki?curid=66941" title="วินโดวส์โฮมเซิร์ฟเวอร์">วินโดวส์โฮมเซิร์ฟเวอร์ วินโดวส์โฮมเซิร์ฟเวอร์ (Windows Home Server, ชื่อรหัส: Q) เป็นระบบปฏิบัติการที่มาจากไมโครซอฟท์ ซึ่งได้ประกาศอย่างเป็นทางการในงาน Consumer Electronics Show (CES) 2007 โดยบิลล์ เกตส์ วินโดวส์โฮมเซิร์ฟเวอร์ออกแบบสำหรับครัวเรือนเพื่อใช้งานในบ้านที่มีเครื่องคอมพิวเตอร์หลายเครื่อง โดยจะให้บริการความสามารถหลักในเรื่องการสำรองข้อมูล แชร์ไฟล์ และ Remote Access วินโดวส์โฮมเซิร์ฟเวอร์ ใช้ฐานจากวินโดวส์เซิร์ฟเวอร์ 2003 SP2 โดยมีส่วนติดต่อกับผู้ใช้ที่ออกแบบให้ใช้งานง่ายสำหรับผู้ใช้ทั่วไป โดยไม่ต้องมีความรู้เรื่องการดูแลเซิร์ฟเวอร์ ซึ่งสามารถเข้าถึงได้ทั้งผ่านเว็บ หรือผ่านโปรแกรมเชื่อมต่อของมันเอง โดยวินโดวส์โฮมเซิร์ฟเวอร์นั้นไม่ต้องการอุปกรณ์ต่อพ่วงอย่างเมาส์ หรือคีย์บอร์ดแต่อย่างใด โดยใช้เครื่องคอมพิวเตอร์อีกเครื่องที่ติดตั้งวินโดวส์เอกซ์พี หรือวินโดวส์วิสตาในการเชื่อมต่อเข้าสู่วินโดวส์โฮมเซิร์ฟเวอร์เพื่อบริหารจัดการแทน วินโดวส์โฮมเซิร์ฟเวอร์ ยังสามารถทำงานร่วมกับ Time Machine โปรแกรมสำรองข้อมูลของ Mac OS X v10.5 Leopard" วินโดวส์โฮมเซิร์ฟเวอร์ได้มีกำหนดการที่ออกเมื่อปลายปี พ.ศ. 2550ความสามารถความสามารถ. - Centralized Backup - สามารถสำรองข้อมูลได้ถึง 10 เครื่องคอมพิวเตอร์โดยใช้เทคโนโลยี Single Instance Store ในการหลีกเลี่ยงสำรองไฟล์เดียวกัน แม้ว่าไฟล์นั้นมีอยู่ในหลายเครื่องคอมพิวเตอร์ - Health Monitoring - สามารถตรวจสอบสถานะเครื่องคอมพิวเตอร์ทั้งหมดในเน็ตเวิร์กจากทีเดียว ซึ่งรวมถึงสถานะไฟร์วอลล์ และโปรแกรมป้องกันไวรัส - File Sharing - เป็นจุดศูนย์กลางในการแชร์ไฟล์ต่างๆ - Printing Sharing - เป็นจุดศูนย์กลางในการแชร์เครื่องพิมพ์สำหรับผู้ใช้ทั้งหมดในเน็ตเวิร์ก - Previous Versions - ใช้ความสามารถ Volume Shadow Copy โดยสามารถดึงไฟล์รุ่นก่อนหน้านี้ได้ แม้ว่าไฟล์นั้นจะถูกเขียนทับไปแล้ว - Headless Operation - ไม่มีหน้าจอ คีย์บอร์ด หรือเมาส์เชื่อมต่อโดยตรง ซึ่งคล้ายกับ router - Remote Administration - มีส่วนติดต่อกับผู้ใช้ใหม่ ในการบริหารจัดการด้วยการรีโมตเข้ามา - Remote Access Gateway - สามารถเชื่อมต่อมาเครื่องคอมพิวเตอร์ใดก็ได้ในเน็ตเวิร์ก จากข้างนอก - Media Streaming - รองรับการส่งเพลงหรือวิดีโอต่างๆไปที่เอกซ์บอกซ์ 360 หรือ Windows Media Player - Data Redundancy - ข้อมูลที่สำรองจะถูกทำสำเนาไปยังฮาร์ดดิสก์หลายตัว ป้องกันข้อมูลสูญหายในกรณีฮาร์ดดิสก์หนึ่งตัวล้มเหลว - Expandable Storage - แหล่งเก็บข้อมูลรวมเป็นหนึ่งเดียวกันหมดเหมือนมีเพียงไดร์ฟเดียว และสามารถเพิ่มความจุได้อย่างง่าย เช่นต่ออาร์ดดิสก์ภายนอกเพิ่มผ่านยูเอสบี</doc>
