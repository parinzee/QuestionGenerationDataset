<doc id="370830" url="https://th.wikipedia.org/wiki?curid=370830" title="การพิจารณาเนือร์นแบร์กครั้งหลัง">การพิจารณาเนือร์นแบร์กครั้งหลัง การพิจารณาเนือร์นแบร์กครั้งหลัง หรือชื่ออย่างเป็นทางการว่า การพิจารณาอาชญากรสงครามต่อหน้าคณะตุลาการทหารเนือร์นแบร์ก หมายถึงการพิจารณาทางทหาร 12 คดีซึ่งพิจารณาความผิดฐานอาชญากรรมสงครามซึ่งมีสมาชิกผู้นำทางทหาร การเมืองและเศรษฐกิจที่ยังมีชีวิตอยู่ของนาซีเยอรมนีเป็นจำเลย การพิจารณามีขึ้น ณ ตำหนักยุติธรรม เนือร์นแบร์ก หลังจากสงครามโลกครั้งที่สอง ตั้งแต่ ค.ศ. 1946 ถึง 1949 หลังจากการพิจารณาอาชญากรสงครามสำคัญต่อหน้าศาลทหารระหว่างประเทศแล้วเบื้องหลัง เบื้องหลัง. ถึงแม้ว่าเดิมทีแล้วฝ่ายสัมพันธมิตรมีแผนจะจัดการพิจารณาระหว่างประเทศมากกว่าหนึ่งที่ศาลทหารระหว่างประเทศ ความแตกแยกที่เพิ่มมากขึ้นระหว่างฝ่ายสัมพันธมิตรผู้ชนะสงคราม (สหรัฐอเมริกา สหราชอาณาจักร ฝรั่งเศส และสหภาพโซเวียต) ทำให้การจัดการพิจารณาเพิ่มขึ้นอีกนั้นไม่สามารถเป็นจริงในทางปฏิบัติได้ อย่างไรก็ตาม กฎหมายสภาควบคุม ฉบับที่ 10 ซึ่งสภาควบคุมฝ่ายสัมพันธมิตรได้ออกเมื่อวันที่ 20 ธันวาคม ค.ศ. 1945 ซึ่งให้อำนาจแก่ทางการผู้ยึดครองใด ๆ พิจารณาโทษอาชญากรสงครามที่ต้องสงสัยในเขตยึดครองของทางการนั้น ๆ ซึ่งอาศัยอำนาจตามกฎหมายนี้ ทางการสหรัฐเดินหน้าหลังจากการพิจารณาคดีเนือร์นแบร์กครั้งแรกสิ้นสุดลงแล้ว และจัดการพิจารณาอีกสิบสองคดีในเนือร์นแบร์ก ผู้พิพากษาในการพิจารณาเหล่านี้ล้วนแต่เป็นชาวอเมริกัน เช่นเดียวกับพนักงานอัยการ หัวหน้าทนายความสำหรับการฟ้องคดีอาญาคือ พลจัตวาเทลฟอร์ด เทย์เลอร์ ในเขตยึดครองอื่น ๆ ได้มีการจัดการพิจารณาที่คล้ายกันด้วยการพิจารณา การพิจารณา. การพิจารณาทั้งสิบสองต่อหน้าคณะตุลาการทหารเนือร์นแบร์กนี้มีขึ้นระหว่างวันที่ 9 ธันวาคม ค.ศ. 1946 ถึง 13 เมษายน ค.ศ. 1949 ประกอบด้วย1. การพิจารณาแพทย์ (9 ธันวาคม ค.ศ. 1946 - 20 สิงหาคม ค.ศ. 1947) 2. การพิจารณามิลช์ (2 มกราคม - 14 เมษายน ค.ศ. 1947) 3. การพิจารณาตุลาการ (5 ตุลาคม - 4 ธันวาคม ค.ศ. 1947) 4. การพิจารณาโพฮล์ (8 เมษายน - 3 พฤศจิกายน ค.ศ. 1947) 5. การพิจารณาฟลิค (ค.ศ. 19 เมษายน - 22 ธันวาคม ค.ศ. 1947) 6. การพิจารณาอีเกฟาร์เบน (27 สิงหาคม ค.ศ. 1947 - 30 กรกฎาคม ค.ศ. 1948) 7. การพิจารณาตัวประกัน (8 กรกฎาคม ค.ศ. 1947 - ค.ศ. 19 กุมภาพันธ์ ค.ศ. 1948) 8. การพิจารณารูเอสฮาอา (20 ตุลาคม ค.ศ. 1947 - 10 มีนาคม ค.ศ. 1948) 9. การพิจารณาไอน์ซัทซกรุพเพน (29 กันยายน ค.ศ. 1947 - 10 ตุลาคม ค.ศ. 1948) 10. การพิจารณาครุพพ์ (8 ธันวาคม ค.ศ. 1947 - 31 กรกฎาคม ค.ศ. 1948) 11. การพิจารณาคณะรัฐมนตรี (6 มกราคม ค.ศ. 1948 - 13 เมษายน ค.ศ. 1949) 12. การพิจารณากองบัญชาการทหารสูงสุด (30 ธันวาคม ค.ศ. 1947 - 28 ตุลาคม ค.ศ. 1948)ผล ผล. รวมทั้งหมดแล้ว จำเลย 142 คน จากทั้งหมด 185 คน ถูกตัดสินว่ามีความผิดในอย่างน้อยหนึ่งข้อหา 24 คนได้รับโทษประหารชีวิต ซึ่งในจำนวนนี้ 11 คนได้รับการลดโทษเหลือจำคุกตลอดชีวิต 20 คนถูกตัดสินจำคุกตลอดชีวิต 98 คนมีโทษจำคุกระยะเวลาลดหลั่นกันไป และอีก 35 คนถูกตัดสินว่าไม่มีความผิด จำเลย 4 คนจำเป็นต้องออกจากการพิจารณาเนื่องจากปัญหาสุขภาพ และจำเลย 4 คนทำอัตวินิบาตกรรมระหว่างการพิจารณา โทษจำคุกระยะเวลานานจำนวนมากถูกลดโทษลงอย่างมากตามคำสั่งของผู้ตรวจการใหญ่ จอห์น เจ. แมคคลอย ในปี ค.ศ. 1951 และโทษประหารชีวิต 10 คนจากการพิจารณาไอน์ซัทซกรุพเพนถูกลดลงเหลือโทษจำคุก ในปีเดียวกัน ได้มีการนิรโทษผู้ที่ได้รับโทษจำคุกไปเป็นจำนวนมาก</doc>
