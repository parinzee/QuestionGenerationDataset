<doc id="342363" url="https://th.wikipedia.org/wiki?curid=342363" title="เมตตาธรรม">เมตตาธรรม เมตตาธรรม เป็นเพลงไทยเพื่อการกุศลที่เริ่มขึ้นในปี พ.ศ. 2528 แต่งคำร้องและทำนองโดย ชลธี ธารทอง เรียบเรียงเสียงประสานโดย ประยงค์ ชื่นเย็น โดยรวบรวมศิลปินนักร้องจากทุกค่ายทุกแนวเพลงกว่าร้อยชีวิตมาร่วมกันร้องเพลง เพื่อหารายได้สมทบ "กองทุนเพื่อเด็กไทย" โดยเป็นการทำงานร่วมกันระหว่าง สมาคมดนตรีแห่งประเทศไทย สมาคมนักแต่งเพลงแห่งประเทศไทย และ สมาคมพ่อค้าเทป-แผ่นเสียงไทยที่มาของเพลง ที่มาของเพลง. เพลง เมตตาธรรม เกิดขึ้นมาสอดรับกับกระแสศิลปินจากโลกตะวันตกที่มีเพลง "We Are The World" : U.S.A. for Africa จนทำให้ศิลปินนักร้องทั่วโลกมีความตื่นตัวในการทำกิจกรรมช่วยเหลือสังคม แม้กระทั่งประเทศไทยเองก็ยังประสบปัญหาความอดอยากของชาวบ้านในถิ่นทุรกันดาร โดยทางสมาคมนักดนตรีแห่งประเทศไทย มีความเห็นชอบให้ครูชลธีเป็นผู้แต่งเพลง ครูชลธีจึงใช้เวลาเป็นเดือนในการเก็บข้อมูลและแรงบันดาลใจจากทั่วประเทศ เพื่อนำมาแต่งเป็นบทเพลง และทำการบันทึกเสียงในที่สุด โดยได้รับความร่วมมือจากศิลปิน นักร้อง นักดนตรี และนักเรียบเรียงเสียงประสานชื่อดังหลายท่านมาร่วมประสานงาน จนเป็นผลงานเพลงแห่งประวัติศาสตร์และความสามัคคีของเหล่าศิลปินไทย โดยรายได้จากการจำหน่ายเทปอัลบั้มชุด "เมตตาธรรม" จะนำไปสมทบกองทุนเพื่อเด็กไทย ให้แก่เด็กทั่วประเทศที่มีฐานะยากจน ซึ่งในอัลบั้มชุดดังกล่าวมีจำนวน 15 เพลง ทั้งเพลงที่แต่งขึ้นใหม่โดยเฉพาะ และเพลงเก่าที่มีเนื้อหาสร้างสรรค์ จากผลงานของครูเพลงลูกทุ่ง ลูกกรุง และสตริง โดยนำมาทำดนตรีใหม่ให้เข้ากับระบบการบันทึกเสียงตามยุคสมัยผู้ขับร้องเพลง เมตตาธรรมผู้ขับร้องเพลง เมตตาธรรม. - ฮอตเปปเปอร์ - สุนทร สุจริตฉันท์ - วินัย พันธุรักษ์ - ดอน สอนระเบียบ - สุเทพ วงศ์กำแหง - สวลี ผกาพันธ์ - ทนงศักดิ์ ภักดีเทวา - เพ็ญศรี พุ่มชูศรี - ทิพย์วัลย์ ปิ่นภิบาล - นันทิดา แก้วบัวสาย - พ.ญ.พันทิวา สินรัชตานันท์ - วงจันทร์ ไพโรจน์ - อนุธิดา กองราพงษ์ - สายัณห์ สัญญา - ชินกร ไกรลาศ - ไพรวัลย์ ลูกเพชร - นคร ถนอมทรัพย์ - สรเพชร ภิญโญ - น้องนุช ดวงชีวัน - ว.วัชญาณ์ - นกแล - จรัล มโนเพ็ชร - ภูสมิง หน่อสวรรค์ - สาว สาว สาว - วิภา จันทรกูล - เอกลักษณ์ ยลระบิล- เพลิน พรหมแดน - รุ่งเพชร แหลมสิงห์ - อ้อยทิพย์ ปัญญาธรณ์ - เย็นจิตร พรเทวี - ดุจเดือน ดารา - จินตนา สุขสถิตย์ - ธานินทร์ อินทรเทพ - ประเทือง บุญญประพันธ์ - แฮมเมอร์ - หวานเย็น - นราธิป กาญจนวัฒน์ - ชมพู ฟรุตตี้ - บุ๋ม ปุยฝ้าย - พลาสติก - ดนุพล แก้วกาญจน์ - อัญชลี จงคดีกิจ - รุ่งฤดี แพ่งผ่องใส - วิชัย ปุญญะยันต์ - ศรวณี โพธิเทศ - เหมียว แมคอินทอช - เศรษฐา ศิระฉายา - พร ไพรสณฑ์ - พจมาน พิมพ์จันทร์ - วิรัช ปัญทวังกูร</doc>
