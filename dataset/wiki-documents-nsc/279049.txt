<doc id="279049" url="https://th.wikipedia.org/wiki?curid=279049" title="ซีล (นักดนตรี)">ซีล (นักดนตรี) ซีล () เกิดเมื่อวันที่ 19 กุมภาพันธ์ ค.ศ. 1963 ในแพดดิงตัน ลอนดอน สหราชอาณาจักร เป็นนักร้องแนวโซลชาวอังกฤษและเป็นนักแต่งเพลง ซีลมีเพลงฮิตหลายเพลง เขาร้องเพลงให้อดัมสกี ในซิงเกิล "Killer" ในปี ค.ศ. 1990 ติดอันดับ 1 ในสหราชอาณาจักร เพลง "Crazy" ติดอันดับ 7 ในบิลบอร์ดฮอต 100 และอันดับ 2 ในสหราชอาณาจักร หลังจากนั้นในปี 1995 มีซิงเกิลฮิต "Kiss from a Rose" ซึ่งยังเป็นเพลงประกอบภาพยนตร์เรื่อง Batman Forever ติดอันดับ 1 บนบิลบอร์ดฮอต 100 และยังได้รับรางวัลแกรมมี่ ในสาขาบันทึกเสียงแห่งปีและเพลงแห่งปี ในปี 1996 ด้านชีวิตส่วนตัว แต่งงานกับนางแบบชาวเยอรมัน ไฮดี คลูม แผลบนใบหน้าของเขาเป็นผลมาจากความเจ็บป่วยในวัยเด็ก เขาโชคร้ายที่ต้องเผชิญกับโรคชนิดหนึ่งที่เรียกว่า Discoid Lupus Erythematosus (DLE) ซึ่งอาการของโรคก็เหมือนกับโรคภูมิแพ้ชนิดหนึ่งซึ่งทำให้ผิวหนังไหม้เกรียมและกลายเป็นแผลเป็น โดยเฉพาะเวลาเจอแดดเข้าไป นอกจากผลกระทบทางผิวหนังแล้ว โรคนี้ยังทำให้ซีลผมร่วงอีกด้วย เขาเล่าว่า เนื่องจากไม่มีเงินรักษา เขาจึงต้องทุกข์ทรมานอยู่กับโรคนี้เป็นเวลาหลายปีทีเดียว</doc>
