<doc id="617829" url="https://th.wikipedia.org/wiki?curid=617829" title="เต่าดาว">เต่าดาว เต่าดาว () เป็นสกุลของเต่าจำพวกเต่าบกสกุลหนึ่ง ใช้ชื่อสกุลว่า Geochelone (/จี-โอ-เช-ลอน/) พบกระจายพันธุ์บนบกในป่าทวีปเอเชียและแอฟริกา จัดเป็นสกุลที่เป็นต้นแบบของเต่าบกในอีกหลายสกุลและหลายชนิด ปัจจุบันจำแนกออกได้เป็น 3 ชนิด คือ- เต่าดาวอินเดีย (G. elegans) - เต่าดาวพม่า (G. platynota) - เต่าซูลคาต้า หรือเต่าเดือยแอฟริกัน (G. sulcata) เดิมทีเต่าในสกุลนี้ถูกจำแนกให้มีความหลากหลายมากกว่านี้ แต่ต่อมาได้มีการศึกษาเพิ่มมากขึ้น จึงถูกจัดแยกออกไปเป็นสกุลอื่น ๆ ได้แก่ Aldabrachelys (จากหมู่เกาะเซเชลส์ และ มาดากัสการ์), Astrochelys (มาดากัสการ์), Chelonoidis (อเมริกาใต้ และหมู่เกาะกาลาปากอส), Stigmochelys (แอฟริกา), สกุลที่สูญพันธุ์ไปแล้ว Colossochelys (เอเชียใต้) จัดเป็นเต่าที่มีกระดองโค้งกลมมาก เมื่อหงายท้องคว่ำไปแล้ว ไม่สามารถที่จะพลิกตัวกลับมาได้อีก</doc>
