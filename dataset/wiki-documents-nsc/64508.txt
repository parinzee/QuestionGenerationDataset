<doc id="64508" url="https://th.wikipedia.org/wiki?curid=64508" title="สปาร์ตากุส">สปาร์ตากุส สปาร์ตากุส สปาตาคัส () หรือ สปาร์ตาโกส (; ประมาณ พ.ศ. 423-473 หรือเท่า 120-70 ปีก่อนคริสต์ศักราช) เป็นชื่อของทาสชาวเทรซ (Thrace) ที่ถูกขายให้เป็นนักต่อสู้กับสิงโต (กลาดิอาตอร์) อยู่ในสาธารณรัฐโรมัน สปาร์ตากุสเป็นผู้นำการลุกฮือของทาสที่เมืองกาปูอาเมื่อ 73 ปีก่อนคริสต์ศักราช และรวบรวมทาสชนชาติต่าง ๆ ได้เป็นจำนวนมาก ก่อการกบฏเอาชนะกองทัพโรมัน บุกขึ้นไปทางเหนือจนถึงดินแดนกอล ทางตอนเหนือของอิตาลี แต่ต่อมากองทัพของพวกกบฏก็พ่ายแพ้ต่อกองทัพโรมันซึ่งนำโดยมาร์กุส ลิกินิอุส กรัสซุส ทาสที่ถูกจับได้ถูกนำไปตรึงบนไม้กางเขนเพื่อเป็นการประจาน ไม่ให้เป็นเยี่ยงอย่าง เรื่องราวของสปาร์ตากุสได้รับการนำมาสร้างเป็นบัลเลต์ความยาว 3 องก์ ประพันธ์ดนตรีโดยอะราม คาชาเตอร์ยัน แสดงครั้งแรกเมื่อปี พ.ศ. 2499 และนำมาสร้างเป็นภาพยนตร์มหากาพย์เมื่อ พ.ศ. 2503 กำกับโดยสแตนลีย์ คูบริก บทสปาร์ตากุสแสดงโดยเคิร์ก ดักลาส</doc>
