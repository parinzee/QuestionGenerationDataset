<doc id="197986" url="https://th.wikipedia.org/wiki?curid=197986" title="โสภิตนภา ชุ่มภาณี">โสภิตนภา ชุ่มภาณี โสภิตนภา ชุ่มภาณี 30 เมษายน พ.ศ. 2519) ชื่อเล่น เจี๊ยบ เป็นนักแสดงและพิธีกรหญิงชาวไทยประวัติ ประวัติ. โสภิตนภาเป็นบุตรของอมรพิชญ์ ทัพพะรังสี กับมารดาชื่อเพ็ญนิภา ทัพพะรังสี (สกุลเดิม เอี่ยมเอกดุลย์) มีน้องชายชื่อคณธร (ชื่อเล่น กุ๊ก) แต่ทั้งบิดาและน้องชายเสียชีวิตตั้งแต่เธอยังเด็ก เธอจึงอยู่ในการดูแลของมารดา โดยมีปู่และย่าคืออรุณ ทัพพะรังสี และพร้อม ชุณหะวัณ คอยดูแลแบบไทยโบราณอย่างใกล้ชิด จบการศึกษาระดับอนุบาลจากโรงเรียนราชินีบน ระดับมัธยมศึกษาตอนต้นจากโรงเรียนจิตรลดา ระดับมัธยมศึกษาตอนปลายจากโรงเรียนเตรียมอุดมศึกษา เรียนต่อระดับอุดมศึกษาที่มหาวิทยาลัยอัสสัมชัญได้ 1 ปี จึงเรียนต่อคณะนิเทศศาสตร์ วิทยาลัยเมานต์อีดา (Mount Ida College) รัฐแมสซาชูเซตส์ สหรัฐ จากนั้นหลังกลับประเทศไทย ทำงานที่เพนดูลั่ม เป็นพีอาร์อยู่ 6 เดือน แล้วมาทำประชาสัมพันธ์ส่งเสริมการขายนิตยสารเซเวนทีน ฉบับภาษาไทยการทำงาน การทำงาน. ทางด้านผลงานการแสดง มีผลงานภาพยนตร์เรื่อง กุมภาพันธ์ และมีผลงานละครเรื่อง หัวใจห่อใบตอง,ฝันเฟื่อง,รักหลอกๆอย่าบอกใคร,ล่องเรือหารัก และยังเป็นพิธีกรรายการ ฟ้าเมืองไทย ปี 2552 เธอได้แสดงละครย้อนยุคพร้อมกัน 2 เรื่องคือ ชิงชัง , รอยรักรอยบาป ซึ่งเรื่องชิงชังต้องเล่นเรียบร้อยสุดๆ ส่วนเรื่องรอยรักรอยบาปต้องเล่นร้ายสุดๆ ซี่งเป็นการเล่นร้ายครั้งแรกของเธอ และปี 2555 เธอกลับมารับบทร้ายอีกครั้งกับละคร ดอกโศก ซึ่งเธอต้องประกบคู่กับ ณวัฒน์ กุลรัตนรักษ์ และประชันบทบาทกับ ลัลณ์ลลิน เตจะสา เวศซ์ แต่เธอจะเล่นร้ายน้อยกว่าครั้งแรก เพราะเธอรับบท ปรียากมล ม่ายสาวพราวเสน่ห์ผู้เป็นอดีตคนรักของ อัศนัย ล่าสุดในปี 2556 เธอพลิกบทบาทกลับมารับบทร้ายฉบับเมียหลวงมหาโหดอีกครั้งในละคร จ้าวพายุ นอกจากนี้ เธอยังเป็นผู้จัดละครในเรื่องเดียวกันนี้อีกด้วยชีวิตส่วนตัว ชีวิตส่วนตัว. เธอเป็นหลานลุงของกร ทัพพะรังสี รวมทั้งมีศักดิ์เป็นหลานปู่ของพลเอก ชาติชาย ชุณหะวัณ และหลานย่าของท่านผู้หญิงอุดมลักษณ์ ศรียานนท์ภริยาพลตำรวจเอก เผ่า ศรียานนท์ เมื่อนับญาติทางฝั่งย่า โสภิตนภาสมรสกับธิตินันท์ ชุ่มภาณี เมื่อวันที่ 29 มีนาคม พ.ศ. 2546 ณ วัดพระมหาไถ่ กรุงเทพมหานคร มีบุตรชายคนหนึ่งชื่ออภินันท์ ชุ่มภาณี (ชื่อเล่น เบเน่; 29 มีนาคม 2549) ส่วนตัวเธอนับถือศาสนาพุทธ ขณะที่ครอบครัวฝั่งสามีนับถือศาสนาคริสต์นิกายโรมันคาทอลิกผลงานการแสดงภาพยนตร์ผลงานการแสดง. ภาพยนตร์. - กุมภาพันธ์ (2546) คู่กับ ชาคริต แย้มนามละครโทรทัศน์ผลงานในฐานะผู้จัดละครผลงานในฐานะผู้จัดละคร. - พ.ศ. 2556 - จ้าวพายุ (เอ็กแซ็กท์) - พ.ศ. 2557 - ฝันเฟื่อง (เอ็กแซ็กท์, เมจิก อีฟ เอ็นเตอร์เทนเมนท์) - พ.ศ. 2558 - จัดรัก..วิวาห์ลวง (เอ็กแซ็กท์, เมจิก อีฟ เอ็นเตอร์เทนเมนท์) - พ.ศ. 2559 - กรุงเทพ..มหานครซ้อนรัก (ซีเนริโอ, เมจิก อีฟ เอ็นเตอร์เทนเมนท์ และวอร์เนอร์บราเธอร์ส) - พ.ศ. 2560 - เกมมายา (เอ็กแซ็กท์, เมจิก อีฟ เอ็นเตอร์เทนเมนท์) - พ.ศ. 2561 - ลูกไม้ลายสนธยา (เมจิก อีฟ เอ็นเตอร์เทนเมนท์ 2)มิวสิกวิดีโอมิวสิกวิดีโอ. - เพลง รักเธอจนเหนื่อยหัวใจ ของ ศิริศักดิ์ อิทธิพลพาณิชย์ - เพลง รักไม่ได้ ของ บุรินทร์ บุญวิสุทธิ์ - เพลง รักแพ้แม้ใกล้ชิด ของ แก้ม เดอะสตาร์พิธีกรพิธีกร. - รายการ วันดีๆกับเจี๊ยบอ้อม ช่องวัน (เทปแรก วันที่ 4 กรกฎาคม 2555) - รายการ เจี๊ยบอ้อม ช่อง 3 (เทปแรก วันที่ 2 กุมภาพันธ์ 2553) - (29 กุมภาพันธ์ 2554) - รายการ ฟ้าเมืองไทย ช่อง 5 (เทปแรก วันที่ 31 ตุลาคม 2550) - รายการ ฟรีสไตล์ วาไรตี้ ช่อง 7 (เทปแรก วันที่ 2 เมษายน 2546)โฆษณาโฆษณา. - SK II - เดทตอล - ไฮยีน แมกซ์ บลู (2554) - สก๊อตคิดซ์ช็อกโกรางวัลรางวัล. - 1 ใน 5 รางวัลผู้แสดงนำหญิงยอดเยี่ยม จากภาพยนตร์เรื่องกุมภาพันธ์ (ภาพยนตร์) จากงานรางวัลภาพยนตร์แห่งชาติ สุพรรณหงส์ ครั้งที่ 13 ประจำปี พ.ศ. 2546 - ได้รับรางวัล Seventeen Star Icon จากงาน Seventeen star choice awards 2008 - 1 ใน 5 รางวัลดารานำหญิงดีเด่น จากละครเรื่องชิงชัง (ละครโทรทัศน์) จากงานรางวัลโทรทัศน์ทองคำ ครั้งที่ 24 - 1 ใน 6 รางวัล Best Actress in a Supporting Role จากละครเรื่องรอยรักรอยบาป จากงาน Asian Television Awards 2010 - 1 ใน 5 รางวัลนักแสดงสมทบหญิงดีเด่น จากละครดอกโศก จากงานรางวัลโทรทัศน์ทองคำ ครั้งที่ 27 - 1 ใน 5 รางวัลสีสันที่สุดแห่งปี 2017 จากละครน้ำเซาะทราย จากงานดาราเดลี่ อวอร์ดส์ 2017 ครั้งที่ 7</doc>
