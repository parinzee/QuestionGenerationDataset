<doc id="364152" url="https://th.wikipedia.org/wiki?curid=364152" title="เลดี้ซาราห์ แมคคอร์ควอเดล">เลดี้ซาราห์ แมคคอร์ควอเดล เลดี้เอลิซาเบธ ซาราห์ ลาวิเญีย แมคคอร์คอเดล (อังกฤษ: Lady Sarah McCorquodale) (เกิด: 19 มีนาคม 2498) เป็น บุตรีคนแรกของจอห์น สเปนเซอร์ เอิร์ลสเปนเซอร์ที่ 8 กับฟรานเซส โรช และเป็นพี่สาวคนโตของไดอานา เจ้าหญิงแห่งเวลส์ชีวิตวัยเด็ก ชีวิตวัยเด็ก. ซาราห์มีชื่อเดิมตั้งแต่เกิดว่า The Honourable Elizabeth Sarah Lavinia Spencer แต่ต่อมาในปี 2518 ได้รับบรรดาศักดิ์เป็น Lady Elizabeth Sarah Lavinia Spencer หลังจากที่ปู่ของเธอคือเอิร์ลสเปนเซอร์ที่ 7 ถึงแก่กรรม และทำให้จอห์น สเปนเซอร์ พ่อของซาราห์ได้สืบทอดตำแหน่งเอิร์ลสเปนเซอร์ที่ 8 ต่อจากบิดา เธอเข้าเรียนครั้งแรกที่โรงเรียนริดเดิลสเวิร์ธในเมืองนอร์ฟอล์ก และเรียนต่อในระดับมัธยมที่โรงเรียนประจำเวสต์ฮีธ เมืองเซเว่นโอ๊กส์ ในมณฑลเคนท์ชีวิตครอบครัว ชีวิตครอบครัว. ซาราห์สมรสกับนีล เอ็ดมันต์ แมคคอร์คอเดล (เกิด 2494) บุตรชายของอลาสแตร์ แมคคอร์คอเดลกับโรสแมรี่ ซีบิล เทอร์เนอร์ ในวันที่ 17 พฤษภาคม 2523 ที่นอร์ธแฮมป์ตันเชียร์ ซึ่งนีล แมคคอร์คอเดลนั้นเป็นหลานชายของเรน เดอ แชมบรัน แม่เลื้ยงของซาราห์ นีล และเลดี้ซาราห์ แมคคอร์คอเดล มีบุตรด้วยกัน 3 คน ดังนี้1. เอมิลี่ เจน แมคคอร์คอเดล (เกิด 2 กรกฎาคม 2526) 2. จอร์จ เอ็ดมันต์ แมคคอร์คอเดล (เกิด 2527) 3. เซเลีย โรส แมคคอร์คอเดล (เกิด 2532) และลูกๆ ของเลดี้ซาราห์ได้เป็นลูกพี่ลูกน้อง 3 คนแรกทางฝั่งราชนิกุล (ฝ่ายแม่) ของเจ้าชายวิลเลียม และเจ้าชายแฮร์รีอีกด้วย ปัจจุบัน ซาราห์พักอาศัยอยู่ที่สโตกฟอร์ด มณฑลลินคอล์นเชียร์ และเคยทำหน้าที่เป็นกรรมการประจำหน่วยเลือกตั้งประจำมณฑล และขณะนี้กำลังดำรงตำแหน่งหัวหน้าสมาคมล่าสัตว์เบลวัวร์ เจ้าชายแฮร์รี่มีพระโฉมคล้ายคลึงกับซาราห์ ผู้เป็นพระมาตุจฉา (ป้า) และจอร์จ ลูกชายคนกลางของซาราห์ ในวันที่ 31 สิงหาคม พ.ศ. 2551 เลดี้ซาราห์และสามีกับลูกทั้งสามคนได้ร่วมงานรำลึกถึงไดอานาความสัมพันธ์กับไดอานา เจ้าหญิงแห่งเวลส์ ความสัมพันธ์กับไดอานา เจ้าหญิงแห่งเวลส์. ซาราห์คบหากับเจ้าชายชาร์ลส์ในวัย 22 และทำให้ไดอานาได้พบกับสามีในอนาคต ระหว่างช่วงที่คบอยู่กับเจ้าชายอยู่นี้ เธอถูกกล่าวหาว่าได้พบกับนักข่าวสองคนคือ เจมส์ วิตตาเกอร์และ ไนเจล เนลสันที่ภัตตาคารแห่งหนึ่งและให้ข่าวที่เกี่ยวกับความสัมพันธ์ระหว่างเธอกับเจ้าชาย และยอมรับว่าได้ป่วยเป็นโรคแอนาเร็กเซียจริง, และคบหากับผู้ชายมาแล้วกว่าพันคน และเคยติดเหล้า และเล่าอีกว่าได้เริ่มทำสมุดสะสมข่าวจากหนังสือพิมพ์ที่เกี่ยวข้องกับความรักของเธอกับเจ้าชายชาร์ลส์ที่เธอตั้งใจเก็บไว้ให้หลานๆ ดูในอนาคต บทสัมภาษณ์นี้ถูกตีพิมพ์ซาราห์นำเรื่องนี้ไปบอกเจ้าชายชาร์ลส์ และพระองค์ตรัสบริภาษต่อซาราห์ว่า "ทำไมจึงทำเรื่องโง่ๆ ได้อย่างไม่น่าเชื่อ" และความรักระหว่างซาราห์กับเจ้าชายก็เริ่มระหองระแหงตั้งแต่นั้นเป็นต้นมา หลายคนยังเชื่อว่าความสัมพันธ์ระหว่างเธอกับไดอานาผู้เป็นน้องสาวก็ไม่ได้ดีเท่าไร เพราะซาราห์รู้ไม่พอใจนานหลายปีทีเดียวที่เจ้าชายชาร์ลส์ไปเสกสมรสกับไดอานาแทนที่จะเป็นเธอ แต่อีกฝ่าย (รวมทั้งหนังสือชีวประวัติของไดอานาของนักเขียน แอนดรูว์ มอร์ตัน) ระบุว่า ซาราห์เป็นบุคคลไม่กี่คนที่ไดอานาไว้ใจมากที่สุด และได้ร่วมขบวนเสด็จอย่างเป็นทางการกับไดอานาอยู่บ่อยครั้ง จากเหตุการณ์สิ้นพระชนม์ของไดอานาในวันที่ 31 สิงหาคม 2540 ซาราห์และน้องสาวคนกลาง เจน เฟลโลวส์ รวมทั้งอดีตพระกนิษฐภรรดา (น้องเขย) เจ้าฟ้าชายชาร์ลส์ ได้ร่วมเดินทางไปรับศพของไดอานากลับมายังอังกฤษ และซาราห์และชาร์ลส์ สเปนเซอร์ ได้ร่วมกันอ่านคำไว้อาลัยแก่ไดอานาที่พิธีศพอย่างเป็นทางการ นอกจากนี้ซาราห์ยังได้ทำหน้าที่เป็นผู้ร่วมจัดการมรดกตามพินัยกรรมของน้องสาว และขณะนี้ได้ดำรงตำแหน่งประธานกองทุนอนุสรณ์ไดอานา เจ้าหญิงแห่งเวลส์ความสัมพันธ์กับพี่น้องคนอื่น ความสัมพันธ์กับพี่น้องคนอื่น. ตลอดชีวิตซาราห์สนิทสนมกับน้องสาวคนรอง เจน เฟลโลวส์อย่างใกล้ชิดมากกว่าน้องคนอื่นๆ นักเขียนที่พิมพ์หนังสือชีวประวัติของไดอานาระบุว่า พี่สาวสองคนแรกของไดอานาสนิทสนมกันมากที่สุดและซื่อสัตย์ต่อกัน ลูกสาวคนแรกของซาราห์ เอมิลี่ มีชื่อกลางว่า เจน เพื่อเป็นการรำลึกถึงน้องสาวคนรอง แต่กับชาร์ลส์ สเปนเซอร์ พี่สาวคนโตกับน้องชายคนเล็กคู่นี้มักจะมีปากเสียงกันเป็นประจำ เพราะมีปัญหาเรื่องช่องว่างระหว่างวัยที่อายุห่างกันกว่า 9 ปี ไม่นานหลังจากการเสียชีวิตของฟรานเซสผู้เป็นแม่ พี่น้องสองคนนี้จึงปรับความเข้าใจกันมากขึ้นแผนผังบรรบุรุษ แผนผังบรรบุรุษ. แผนผังข้างล่างนี้แสดงบรรพบุรุษของซาราห์นับขึ้นไป 4 ชั่วอายุคน</doc>
