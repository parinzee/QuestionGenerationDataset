<doc id="161145" url="https://th.wikipedia.org/wiki?curid=161145" title="เลี้ยงแช">เลี้ยงแช เลี้ยงแช (อังกฤษ Linxing) เป็นตัวละครในนวนิยายกำลังภายในเรื่อง เซียวฮื้อยี้ บทประพันธ์โดย โก้วเล้ง เลี้ยงแชเป็นน้องสาวของเอี้ยง้วย และรองประมุขแห่งวังบุปผา เลี้ยงแชเป็นผู้คิดแผนขึ้นมาเพื่อจะช่วยชีวิตเด็กทั้งสองจากเงื้อมมือของพี่สาว แต่ในท้ายที่สุดเลี้ยงแชกลับเป็นผู้ที่ตายภายใต้แผนการของตัวเองเนื้อเรื่อง เนื้อเรื่อง. เลี้ยงแช หรือชื่อตามนวนิยายแปล ประมุขวังเอ็นดูดาว เป็นน้องสาวของเอี้ยง้วย และเป็นรองประมุขแห่งวังบุปผา เลี้ยงแชตกหลุมรักกังปัง เช่นเดียวกับพี่สาว แต่เนื่องจากความกลัวจึงไม่กล้าที่จะกล่าวความในใจออกไป หลังจากที่กังปัง และฮวยง้วยโน้วตายไปแล้ว เลี้ยงแชใช้ข้ออ้างที่ว่าจะให้เด็กแฝดทั้งสองเข่นฆ่ากันในอนาคตเพื่อให้พี่สาวยอมไว้ชีวิตเด็กทารกทั้งสอง เอี้ยง้วยเห็นด้วย ทั้งสองนำตัวเด็กทารกคนหนึ่งไปเลี้ยงดูและถ่ายทอดวิชาให้ โดยตั้งชื่อว่า ฮวยบ่อข่วย (แปลว่าไร้ตำหนิ) ทั้งสองเก็บตัวอยู่ในวังบุปผานานถึง 17 ปี ก่อนที่จะปลอมตัวเป็น "ตั้งซินแส" และ "บั๊กฮูหยิน" ออกตามหาเซียวฮื้อยี้และฮวยบ่อข่วย ในท้ายที่สุดระหว่างการประลองระหว่างทั้งสอง เลี้ยงแชจึงถูกพี่สาวของตนเองฆ่า เพราะเลี้ยงแซตั้งใจจะบอกความจริงให้แก่เซียวฮื้อยี้และฮวยบ่อข่วย ซึ่งในนิยายได้บอกใบ้ไว้ว่า เลี้ยงแซไม่มีความตั้งใจจะให้สองพี่น้องฆ่ากันอย่างแท้จริง หากแต่เป็นแผนเพื่อช่วยชีวิตเด็กน้อยทั้งสองไว้เท่านั้นลักษณะท่าทาง และบุคลิกภาพ ลักษณะท่าทาง และบุคลิกภาพ. ในนวนิยายบรรยายถึงเลี้ยงแชว่ามีความงามยิ่งกว่าดอกไม้ที่บานในฤดูใบไม้ผลิ และเป็นสตรีที่งดงามที่สุดในดินแดน แม้แต่พี่สาวก็ไม่อาจเปรียบเทียบได้ กระนั้นก็ตามเลี้ยงแซกลับเป็นคนพิการเพราะแขนลีบหนึ่งข้าง จึงต้องใส่เสื้อผ้าปิดบังกระนั้นก็ปิดบังความพิการไม่ได้ เซียวฮื้อยี้กล่าวว่า ไม่ว่าจะมากหรือน้อยก็ตาม เลี้ยงแซมีความอบอุ่นมากกว่าเอี้ยง้วย และอีกครั้งหนึ่งทิเพ้งโกวกล่าวต่อกังเง็กนึ้งว่าเลี้ยงแซมีจิตใจที่เมตตามากกว่าเอี้ยง้วยมากเช่นกัน สำหรับฮวยบ่อข่วย เลี้ยงแซเปรียบเสมือนมารดาที่ฮวยบ่อข่วยให้ความเคารพและรักใคร่อย่างสูงสุด ตรงกันข้ามกับเอี้ยง้วยที่ฮวยบ่อข่วยเคารพเพราะเกรงกลัว ในนิยาย ฮวยบ่อข่วยกราบเลี้ยงแซเมื่อพบหลายครั้ง แต่ไม่เคยปรากฏว่ากราบเอี้ยง้วยเลยพลังฝีมือ พลังฝีมือ. เลี้ยงแชสำหรับพลังหยกอำไพขั้นที่แปด เว่ยอู๋หยาหัวหน้าสิบสองนักษัตริย์กล่าวว่า พลังฝีมือของเลี้ยงแชนั้นด้อยกว่า แต่ก็ไม่แตกต่างจากเอี้ยง้วยมากนัก และจากคำพูดของเลี้ยงแชเอง เมื่อเปรียบกับอี่น้ำเทียนก่อนที่จะสำเร็จวิชาอาภรณ์วิวาห์ เลี้ยงแซมีฝีมือสูงส่งกว่าอี่น้ำเทียนอยู่เล็กน้อย แต่ความแตกต่างนี้มีเล็กน้อยมาก จนอาจไม่เห็นความแตกต่างถ้าหากทั้งสองได้ต่อสู้กัน อย่างไรก็ตาม เลี้ยงแชไม่เกรงกลัวอี่น้ำเทียน หากแต่เกรงกลัวพี่สาวมาก เว่ยอู๋หยา หัวหน้าสิบสองนักษัตริย์ได้รับการกล่าวขวัญถึงว่ามีฝีมือเทียบเท่ากับเลี้ยงแช ซึ่งได้ปรากฏในภายหลังว่า เว่ยอู๋หยามีพลังฝีมือเหนือกว่าเซียวฮื้อยี้เพียงเล็กน้อยเท่านั้น ดังนั้นย่อมไม่มีทางที่จะมีฝีมือสูสีกับเลี้ยงแชในสื่ออื่น ในสื่ออื่น. บทประพันธ์เรื่องลูกปลาน้อยเซียวฮื้อยี้ได้มีการนำมาสร้างเป็นละครโทรทัศน์, ภาพยนตร์ และการ์ตูน โดยในละครโทรทัศน์ เลี้ยงแชรับบทโดยนักแสดงดังมีรายนามต่อไปนี้- TTV ไต้หวัน พ.ศ. 2520 โดย Yin Pao-lien - TVB ฮ่องกง พ.ศ. 2522 โดย Wan Lau-mei - TTV ไต้หวัน พ.ศ. 2529 โดย Chang Min-min - TTV ไต้หวัน พ.ศ. 2542 โดย Chang Jui-chu - ฮ่องกง พ.ศ. 2548 โดย Ni Jingyang ในการ์ตูน เลี้ยงแช ถูกวาดโดย เหอจื้อเหวินความแตกต่างระหว่างนิยาย และการ์ตูนความแตกต่างระหว่างนิยาย และการ์ตูน. - ในนิยาย เลี้ยงแซเป็นคนพิการแขนลีบ ซึ่งปรากฏเหตุผลต่อมาในตอนกลางของเรื่องว่า เพราะปีนต้นไม้เพื่อเก็บลูกท้อ แต่ถูกเอี้ยง้วยผลักตกจากต้นไม้ แต่ในการ์ตูน แม้จะมีการกล่าวถึงเหตุการณ์นี้ แต่เลี้ยงแซเพียงแต่ขาหักเท่านั้น และมิได้มีความพิการแต่อย่างใด- ในการ์ตูน เลี้ยงแซจะเป็นผู้ถ่ายทอดวิชาแก้เคล็ดพลังเด็ดบุปผาต่อหยกทั้งสามกระบวนท่าให้แก่ฮวยบ่อข่วย และยังได้ถ่ายทอดพลังให้แก่ฮวยบ่อข่วยจนสำเร็จวิชาหยกอำไพขั้นที่เจ็ด ในขณะที่ในนิยายจะไม่มีการกล่าวถึงส่วนนี้เลย- ในการ์ตูน โซวเอ็งจะมีหน้าตาเหมือนกับเลี้ยงแซทุกประการ แต่ในนิยาย โซวเอ็งมีหน้าตาคล้ายกับประมุขวังบุปผาทั้งสองคน</doc>
