<doc id="326301" url="https://th.wikipedia.org/wiki?curid=326301" title="เวสลีย์ สไนเดอร์">เวสลีย์ สไนเดอร์ เวสลีย์ เบนยามิน สไนเดอร์ () เกิดเมื่อวันที่ 9 มิถุนายน ค.ศ. 1984 ที่เมืองยูเทรกต์ เป็นนักฟุตบอลชาวดัตช์ ปัจจุบันเล่นให้กับโอเฌเซ นิส ตำแหน่งกองกลาง ในปี ค.ศ. 2004 สไนเดอร์ได้รับรางวัลโยฮัน ไกรฟฟ์ ในสาขานักเตะทีมเยาวชนยอดเยี่ยมในเนเธอร์แลนด์ ก่อนหน้านี้เขาเล่นให้กับทีมอาเอฟเซ อายักซ์ และเรอัลมาดริด ก่อนที่จะเซ็นสัญญากับอินเตอร์มิลานในปี ค.ศ. 2009 สไนเดอร์ยังเคยเป็นตัวแทนนักฟุตบอลเยาวชนฟุตบอลทีมชาติเนเธอร์แลนด์ ปัจจุบันเขาลงแข่งในฟุตบอลทีมชาติเนเธอร์แลนด์ ลงแข่งครั้งแรกในเดือนเมษายน ค.ศ. 2003 โดยได้ร่วมแข่งขันฟุตบอลโลก 2006 และฟุตบอลยูโร 2 ครั้ง (2004 และ 2008) เขายังร่วมแข่งขันฟุตบอลโลก 2010 ที่ประเทศแอฟริกาใต้อีกด้วย</doc>
