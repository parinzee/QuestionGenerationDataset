<doc id="645015" url="https://th.wikipedia.org/wiki?curid=645015" title="เกมจำลองการปกครอง">เกมจำลองการปกครอง เกมจำลองการปกครอง, เกมจำลองรัฐบาล หรือเกมจำลองการเมือง คือ เกมที่พยายามจำลองการเมืองการปกครองบางส่วนหรือทั้งหมดของประเทศหนึ่ง เกมเหล่านี้อาจร่วมสถานการณ์ทางภูมิรัฐศาสตร์ (เกี่ยวข้องกับการสร้างและดำเนินนโยบายต่างประเทศ) การสร้างนโยบายการเมืองในประเทศ หรือการจำลองการรณรงค์ทางการเมือง เกมเหล่านี้แตกต่างจากประเภทเกมสงคราม (war game) คลาสสิก เนื่องจากไม่สนับสนุนหรือขาดส่วนทหารหรือการปฏิบัติเบื้องหลัง เบื้องหลัง. เกมที่อิงภูมิรัฐศาสตร์และการเลือกตั้งมีมานานก่อนคอมพิวเตอร์ส่วนบุคคลกำเนิดและความสามารถของคอมพิวเตอร์ในการประมวลข้อมูลสถิติขนาดใหญ่อย่างรวดเร็ว มีเกมแนวนี้เกมแรก ๆ หนึ่งชื่อ เดอะเกมออฟพอลลิทิกส์ (The Game of Politics) สร้างโดย ออสวัลด์ ลอร์ด (Oswald Lord) ใน ค.ศ. 1935 ซึ่งยังมีพิมพ์จน ค.ศ. 1960 ใน ค.ศ. 1954 มีการสร้างเกมกระดาน ดิพโพลมะซี (Diplomacy) ซึ่งต่างจากเกมสงครามอื่นตรงที่มีระยะ "เจรจา" ซึ่งผู้เล่นบรรลุความตกลงกับผู้เล่นอื่น แล้วค่อยดำเนินการเคลื่อนไหวทางทหารไปพร้อมกัน การเมืองระดับชาติยังเป็นพื้นที่สำคัญของเกมกระดาน ซึ่งผลิตภัณฑ์อย่างเกมกระดาน ดีมาแชร์ (Die Macher) ใน ค.ศ. 1986 ซึ่งเน้นการเลือกตั้งในประเทศเยอรมนี และเรกออฟเนชัน (Wreck the Nation) ซึ่งเสียดสีการเมืองของสหรัฐอเมริกาภายใต้รัฐบาลบุช เนชันสเตดซ์ (Nationstates) เป็นเกมจำลองบนเว็บไซต์ซึ่งให้สร้างและปรับแต่ง "ชาติ" ผู้เล่นสามารถกำหนดนโยบายของชาติตนผ่านประเด็นซึ่งผู้เล่นได้รับตามเวลาที่ปรับได้ หลัง ดิพโพลมะซี ประสบความสำเร็จหลายปีในฐานะเกมเล่นทางจดหมาย เกมนี้เป็นเกมแรก ๆ ที่เปลี่ยนไปใช้ประโยชน์จากอีเมล และยังเป็นเกมอีเมลที่ได้รับความนิยมใน ค.ศ. 2007</doc>
