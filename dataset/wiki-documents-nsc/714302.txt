<doc id="714302" url="https://th.wikipedia.org/wiki?curid=714302" title="นกกระสาปากห่าง">นกกระสาปากห่าง นกกระสาปากห่าง หรือ นกปากห่าง () เป็นนกลุยน้ำขนาดใหญ่จำพวกหนึ่ง จัดอยู่ในวงศ์นกกระสา (Ciconiidae) จัดอยู่ในสกุล Anastomus (/อะ-นาส-โต-มัส/) มีลักษณะทั่วไป คือ มีจะงอยปากหนาและแหลมตรง เมื่อจะงอยปากสบกัน ส่วนกลางของปากบนและปากล่างแยกห่างจากกัน เห็นได้ชัดเจน อันเป็นที่มาของชื่อสามัญ ทั้งนี้เพื่อความสะดวกในการคาบเหยื่อ เนื่องจากเป็นนกที่กินสัตว์น้ำ โดยเฉพาะอย่างยิ่งหอยเปลือกเดี่ยวหรือหอยโข่งเป็นอาหารหลัก นกกระสาปากห่างแบ่งออกได้เป็น 2 ชนิด ได้แก่- นกปากห่าง หรือ นกปากห่างเอเชีย (A. oscitans) พบกระจายพันธุ์ในเขตร้อนของเอเชียใต้ตั้งแต่อินเดีย จนถึงศรีลังกา ตลอดจนเอเชียตะวันออกเฉียงใต้ ในประเทศไทยพบฝูงใหญ่ที่สุดอยู่ที่วัดไผ่ล้อม จังหวัดปทุมธานี- นกปากห่างแอฟริกัน (A. lamelligerus) พบในแอฟริกาและมาดากัสการ์</doc>
