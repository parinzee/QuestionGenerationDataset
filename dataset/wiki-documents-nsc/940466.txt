<doc id="940466" url="https://th.wikipedia.org/wiki?curid=940466" title="จังหวัดซามาร์">จังหวัดซามาร์ จังหวัดซามาร์ หรือชื่อเดิม จังหวัดคันลูรังซามาร์ เป็นจังหวัดในเขตซีลางังคาบีซายาอัน ประเทศฟิลิปปินส์ เมืองหลักคือคัตบาโลกัน มีอาณาเขตติดต่อกับจังหวัดฮีลากังซามาร์, จังหวัดซีลางังซามาร์, จังหวัดเลเต และอ่าวเลเต ซึ่งจังหวัดซามาร์สามารถเชื่อมต่อกับจังหวัดเลเตผ่านทางสะพานซันฮัวนิโค ในปี ค.ศ. 1768 จังหวัดเลเตและจังหวัดซามาร์เคยอยู่รวมกันเป็นจังหวัดซามาร์ (จังหวัดเก่า) ต่อมาในปี ค.ศ. 1965 ได้มีการแยกจังหวัดฮีลากังและซีลางังซามาร์ออกไป กิจกรรมทางเศรษฐกิจได้แก่เกษตรกรรมและประมง ในวันที่ 8 พฤศจิกายน ค.ศ. 2013 ตัวจังหวัดได้รับผลกระทบจากพายุไต้ฝุ่นไห่เยี่ยน (โยลันดา) ซึ่งสร้างความเสียหายแก่เมืองบาเซและมาราบุต</doc>
