<doc id="55870" url="https://th.wikipedia.org/wiki?curid=55870" title="ดอนผีบิน">ดอนผีบิน ดอนผีบิน เป็นวงดนตรีแทรช เมทัลของประเทศไทย เกิดจากการรวมตัวกันเพื่อทำผลงานทางดนตรีของสามพี่น้องตระกูล แก้วทิตย์ เมื่อปี พ.ศ. 2528 โดยสร้างงานแบบเพลงใต้ดิน ไม่สังกัดค่ายใดอย่างถาวร และเคยออกอัลบั้มเพลงทั้งกับค่ายเล็กๆไปจนถึงค่ายใหญ่อย่างวอร์นเนอร์ มิวสิก ไทยแลนด์ และจีราฟ เรคคอร์ดในเครือจีเอ็มเอ็ม แกรมมี่ เนื้อหาในบทเพลงส่วนใหญ่ของทางวง จะเป็นเรื่องเกี่ยวกับปัญหาสังคม การทำลายล้างธรรมชาติสิ่งแวดล้อม ตลอดจนเรื่องราว ปรัชญาชีวิตและจิตวิญญาณ รวมถึงความตาย โดยขับเคลื่อนเนื้อหาผ่านความหนักหน่วงและรุนแรงของดนตรีแทรช เมทัล แต่ในขณะเดียวกันก็มีจุดเด่นในภาษาที่สละสลวยสวยงามดังบทกวี โดยในภาคดนตรีนั้นทางวงเคยได้รับรางวัลสีสันอะวอร์ดส์สาขาเพลงบรรเลงยอดเยี่ยมถึงสองสมัยซ้อน จากเพลง Return to The Nature II ในอัลบั้มสองฟากฝั่ง และเพลง ใดใดไร้ยืนยง ในอัลบั้มสัญญาณเยือน วงดอนผีบินได้รับการยอมรับจากนักวิจารณ์ดนตรีให้เป็น อุกกาบาตทางดนตรี เนื่องจากเป็นวงดนตรีจากทางชนบทในภาคเหนือที่ไม่มีที่มาที่ไป และไม่ได้สังกัดค่ายเพลงใหญ่ แต่กลับมีความเป็นตัวของตัวเองอย่างสูงทั้งภาษาที่งดงาม สำเนียงดนตรีและเนื้อหาในเพลง รวมทั้งภาพวาดสีน้ำมันบนปกอัลบั้มที่สมบัติ แก้วทิตย์ มือกีตาร์ผู้เป็นหัวหน้าวงวาดด้วยตนเอง อีกทั้งชื่อของวงที่ตั้งแบบไม่สนใจการตลาด และเพียงแค่การออกอัลบั้มชุดแรกก็สามารถจุดกระแสในวงการเพลงร็อคได้ และได้รับรางวัล Reader Vote จากนิตยสาร The Quiet Strom ในอัลบั้มชุดต่อมา โดยชื่อ ดอนผีบิน ของวงมาจากชื่อหมู่บ้านเล็กๆ แห่งหนึ่งทางตอนเหนือของจังหวัดน่าน ซึ่งเคยเป็นสมรภูมิรบล้างเผ่าพันธ์ในสมัยอาณาจักรล้านนา ต่อมาได้มีตำนานเล่าขานว่าในคืนวันเพ็ญจะมีแสงสว่างวนเวียนล่องลอยในบริเวณนั้น บางครั้งก็ได้ยินเสียงร้องครวญคราง ทำให้พื้นที่บริเวณดังกล่าวถูกเรียกขนานนามว่า ดอนผีล่องลอย ในปัจจุบัน สมศักดิ์ แก้วทิตย์ มือกลองของวง ได้ก่อตั้งค่ายเพลงที่ชื่อ Day One Record เพื่อเป็นช่องทางในการสร้างศิลปินเฮฟวี่ เมทัลหน้าใหม่ และนำผลงานในอดีตของวงดอนผีบินกลับมาผลิตและจัดจำหน่ายใหม่อีกครั้ง โดยนอกจากนี้สมศักดิ์ ยังออกอัลบั้มของตนเองภายใต้ชื่อ Doomed Day ส่วนสมคิด แก้วทิตย์ มือเบสและนักร้องนำของวงได้ออกผลงานเดี่ยวของตนเองออกมา 1 ชุดในชื่อ Thro My Window เดือนมกราคม พ.ศ. 2559 สมศักดิ์ แก้วทิตย์ มือกลองได้ประกาศยุติการทำงานร่วมกับวงดอนผีบิน เนื่องจากมีความคิดเห็นทางดนตรีที่ไม่ตรงกันกับสมบัติ แก้วทิตย์ หลังจากออกอัลบั้ม Utopia-1 แดนดินทิพย์ กำเนิดมวลสารสมาชิกสมาชิก. - สมบัติ แก้วทิตย์ - กีต้าร์ หัวหน้าวง - สมศักดิ์ แก้วทิตย์ - กลอง - สมคิด แก้วทิตย์ - เบส, ร้องนำผลงานเดโมผลงาน. เดโม. - Harsh & Raw (รวมเดโม ช่วง พ.ศ. 2525-2531) - Harsh & Raw 2 (รวมเดโม ช่วง พ.ศ. 2533-2538) - สัญญาณเยือน Part 1 (พ.ศ. 2541)สตูดิโอ อัลบั้มสตูดิโอ อัลบั้ม. - โลกมืด (Dark World) - พ.ศ. 2536 - เส้นทางสายมรณะ (Way Of Death) - พ.ศ. 2537 - อุบาทว์-อุบัติ (Disastrous Device Occurence) - พ.ศ. 2538 - สองฟากฝั่ง (Collision) - พ.ศ. 2540 - สัญญาณเยือน Part 2 - พ.ศ. 2543 - ปรากฏการณ์-ปรากฏกาย (Phenomenon) - พ.ศ. 2545 - แดนดินทิพย์ (Utopia-Part 1) - พ.ศ. 2556 - Rutern To The Nature ชีวิต พลัง ความหวัง จุดหมาย สู่ปลายกาล - พ.ศ. 2556 - แสงสองสู่พันธนาการ (Utopia-Part 2) - พ.ศ. 2559บันทึกการแสดงสดบันทึกการแสดงสด. - Return to the Nature - พ.ศ. 2540รวมเพลงรวมเพลง. - "ใต้ตะวันเดียวกัน (Ballads Collection) - พ.ศ. 2540 - Speed Collection - พ.ศ. 2540รางวัลนิตยสาร The Quiet Stormรางวัล. นิตยสาร The Quiet Storm. - The Reader Vote ปี 2537สีสันอะวอร์ดส์สีสันอะวอร์ดส์. - เพลงบรรเลงยอดเยี่ยมประจำปี 2540 ( Return to the nature II จากอัลบั้มสองฟากฝั่ง) - รางวัลเพลงบรรเลงยอดเยี่ยมประจำปี 2541 ( ใดใดไร้ยืนยง จากอัลบั้มสัญญาณเยือน)</doc>
