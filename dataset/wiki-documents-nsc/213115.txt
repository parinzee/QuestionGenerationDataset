<doc id="213115" url="https://th.wikipedia.org/wiki?curid=213115" title="เดวิด โบอี">เดวิด โบอี เดวิด โบอี () หรือชื่อเกิด เดวิด โรเบิร์ต โจนส์ () เกิดเมื่อวันที่ 8 มกราคม ค.ศ. 1947 เป็นนักร้อง - นักแต่งเพลงชาวอังกฤษ , นักแสดง , นักดนตรี โปรดิวเซอร์เพลง , ผู้เรียบเรียงเพลง , นักแสดง และจิตรกร โบอีมีชื่อเสียงและประสบความสำเร็จมาร่วมห้าทศวรรษ ด้วยดนตรีและภาพลักษณ์ใหม่ ๆ จนได้รับการนับถือจากนักวิจารณ์เพลงและศิลปินอื่นๆว่า เป็นผู้เปลี่ยนแปลงดนตรีสู่ยุคใหม่ๆ โดยเฉพาะผลงานดนตรีในช่วงยุคคริสต์ทศวรรษ 1970 ที่เขาได้รับกล่าวขานว่าเป็นอิทธิพลให้กับนักดนตรีหลายคน โบอีมีเนื้อเสียงเด่นแบบแบริโทน โบวี่เลิกแสดงทัวร์คอนเสริ์ตหลังจากปี 2004 , และการแสดงครั้งสุดท้ายจัดขึ้นเพื่อการกุศลเมื่อปี 2006 , ปี 2013 โบอีกลับมาอีกครั้ง หลังห่างหายจากการวงการเพลงไปหนึ่งทศวรรษ , โบอียังคงเดินหน้าทำผลงานเพลง จนกระทั่งเขาเสียชีวิตด้วยโรคมะเร็งตับ เมื่อปี ค.ศ. 2016 เกิดและเติบโตใน บริกซ์ตัน , เซาท์ลอนดอน โบวีพัฒนาแนวเพลงจนเกิดความสนใจในช่วงแรก แม้ว่าความพยายามของเขาจะไปในทางป็อปสตาร์ โดยในช่วงทศวรรษ 1960 ถือเป็นช่วงที่ไม่ประสบความสำเร็จของโบวี ผลงานเพลง "Space Oddity" ก็ถือเป็นเพลงแรกของโบวีที่ได้ติดลำดับห้าในใน UK Single Charts หลังการปล่อยเมื่อเดือนกรกฎาคม 1969 สามปีให้หลังจากเพลงนี้ถูกปล่อยไปได้ , เขาปรากฏตัวอีกครั้งในปี 1972 ในช่วงยุคแนวเพลง แกลมร็อก เริ่มเฟื่องฟู ด้วยสีผมของโบวีอันฉูดฉาดและการแต่งตัวเป็น กระเทย โบวียังมีอัตตะหรือตัวตนที่สองของเขา โดยเขามีชื่ออีกชื่อนั้นคือ ซิกกี้ สตาร์ดัสท์ () บทบาทของเขาถือได้ว่ากลายเป็นแนวหน้า โดยซิงเกิ้ลของเขาอย่าง "Starman" และอัลบั้ม The Rise and Fall of Ziggy Stardust and the Spiders from Mars. ซิกกี้ สตาร์ดัสท์คืออีกบุคลิกของโบวีในอีกมุมมองหนึ่งซึ่งได้ปรากฏตัวเพียงชั่วครู่สั้นๆ และยังแสดงเห็นในอีกด้านหนึ่งโดยการคิดค้นนวัตกรรมทางดนตรีและการแสดงสุดอันน่าตื่นเต้น ถึงแม้ว่าจะออกผลงานอัลบั้มและซิงเกิลมามากมายในช่วงแรก ๆ เดวิด โบอีก็มาสะดุดหูสะดุดตาสู่สาธารณะครั้งแรกในฤดูใบไม้ร่วงในปี 1969 เมื่อซิงเกิล "Space Oddity" ที่ได้รับแรงบันดาลใจจากโครงการอะพอลโล ขึ้นชาร์ทซิงเกิลในสหราชอาณาจักรติดท็อป 5 หลังจากนั้นในช่วงเวลา 3 ปีที่เขาทดลองงานใหม่ ๆ เขาออกผลงานอีกครั้งในปี 1972 ในช่วงของเพลงแกลมร็อก กับอัลบั้มแห่งสีสัน Ziggy Stardust มีซิงเกิลฮิต "Starman" และอัลบั้ม The Rise and Fall of Ziggy Stardust and the Spiders from Mars ในปี 1975 โบอีประสบความสำเร็จครั้งแรกทางฝั่งอเมริกา กับซิงเกิลอันดับ 1 "Fame" จากอัลบั้มฮิต Young Americans ที่เขาอธิบายว่าเป็นแนว "พลาสติกโซล" มีดนตรีเปลี่ยนแปลงครั้งใหญ่ที่เมินกลุ่มผู้ชื่นชอบในสหราชอาณาจักร เขาทั้งสับสนในความคาดหวังจากค่ายเพลงและกลุ่มคนฟังในอังกฤษ ในการทำผลงานเพลงในแบบน้อยชิ้น ในชุด Low ที่ผลงานที่ร่วมกับไบรอัน อีโน (ต่อมาร่วมงานกัน 3 ชุด) ผลงานทดลองของเขาที่เป็นที่ถกเถียงกันที่เรียกกันว่า "Berlin Trilogy" อันประกอบด้วยอัลบั้ม Low, "Heroes" และ Lodger ทั้ง 3 อัลบั้มติดท็อป 5 ในสหราชอาณาจักร หลังจากไม่ประสบความสำเร็จเท่าที่ควรด้านยอดขายในปลายยุค 1970 โบอีมีซิงเกิลอันดับ 1 ในสหราชอาณาจักรในปี 1980 กับซิงเกิล "Ashes to Ashes" ที่บรรจุอยู่ในอัลบั้ม Scary Monsters (and Super Creeps) เขาร่วมกับควีน ในซิงเกิลอันดับ 1 "Under Pressure" และออกอัลบั้มในปี 1983 ชุด Let's Dance ที่มีซิงเกิลฮิต "Let's Dance", "China Girl", และ "Modern Love" ในปี 2002 บีบีซีได้ออกแบบสำรวจในหัวข้อ 100 คนอังกฤษที่ยอดเยี่ยมที่สุด โบอีติดอยู่อันดับ 29 ตลอดในอาชีพเขา มีผลงานอัลบั้มขายได้ประมาณ 136 ล้านชุด และติดอยู่ในศิลปินอัลบั้มขายดีที่สุดในประวัติศาสตร์เพลงป็อปอังกฤษ ในปี 2004 นิตยสารโรลลิงสโตน จัดอันดับให้เขาที่อันดับ 39 ในหัวข้อ 100 ศิลปินร็อกที่ยอดเยี่ยมที่สุดตลอดกาล เดวิด โบอีเสียชีวิตเมื่อวันที่ 10 มกราคม 2016 หรือ 2 วันหลังจากอายุครบ 69 ปี ด้วยโรคมะเร็งตับ</doc>
