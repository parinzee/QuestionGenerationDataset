<doc id="74639" url="https://th.wikipedia.org/wiki?curid=74639" title="พันนา ฤทธิไกร">พันนา ฤทธิไกร พันนา ฤทธิไกร หรือชื่อจริง กฤติยา ลาดพันนา (17 กุมภาพันธ์ พ.ศ. 2504 — 20 กรกฎาคม พ.ศ. 2557) เป็นนักแสดงและผู้กำกับคิวบู๊ ที่มีผลงาน เช่น เด็กเสเพล, อั้งยี่, อินทรีแดง, แก๊งกระแทกก๊วน, องค์บาก, ต้มยำกุ้ง และคนไฟบิน ปัจจุบัน เขามีส่วนร่วมในฐานะผู้กำกับฉากต่อสู้ใน ต้มยำกุ้ง 2 ด้วยเช่นกันประวัติ ประวัติ. กฤติยา ลาดพันนา หรือ พันนา ฤทธิไกร ถือกำเนิดที่ตำบลท่าพระ อำเภอเมือง จังหวัดขอนแก่น ในจำนวนพี่น้องทั้งหมด 6 คน พันนาฯเป็นคนที่ 5 และเป็นพี่ชายของ อรนุช ลาดพันนา ที่ทำงานเป็นนักพากย์หนังของพันธมิตร บิดารับราชการครู เขาจบการศึกษาระดับป.7 โรงเรียนดอนหันวิทยายน (โรงเรียนเตรียมอุดมศึกษาพัฒนาการขอนแก่นในปัจจุบัน) ระดับมัธยมศึกษาจาก โรงเรียนขอนแก่นวิทยายนและ วิทยาลัยพลศึกษามหาสารคาม หลังจบวิทยาลัยพลศึกษามหาสารคามเมื่อปี พ.ศ. 2524 เขาก็มุ่งหน้าเข้ากรุงเทพโดยการแนะนำของเพื่อนรัก ประพนธ์ เพ็ชร์อินทร์ เพื่อไปสมัครเล่นหนังกับ คมน์ อรรคเดช แห่งโคลีเซี่ยมฟิล์ม ภาพยนตร์เรื่องแรกที่เขาได้เข้าฉากก็คือเรื่อง ไอ้ผาง ร.ฟ.ท. โดยเป็นฉากที่ ม.ล.สุรีย์วัลย์ สุริยง ต้องขึ้นไปสู้กับผู้ร้ายบนหลังคารถไฟซึ่งพันนาฯ เป็นสตั้นท์แมนที่ได้รับความไว้วางใจจากกองฯคนเดียวให้ขึ้นไปเล่นฉากนี้เนื่องจากต้องใช้ทักษะสูง ขณะเดียวกันก็เป็นผู้ฝึกสอนคิวบู้ให้กับ ม.ล.สุรีย์วัลย์ สุริยง ในเวลาเดียวกันก็กลับขอนแก่นมาตั้งทีมงานของตัวเอง โดยรับสมัครจากผู้ที่สนใจในแม่ไม้มวยไทย และศิลปะการต่อสู้ แล้วก็เริ่มก่อตัวเป็นทีมจากจำนวนผู้เข้าฝึกร่วม 20 คน และเรียกตนเองว่า "กลุ่มสตั้นท์แมน พี พี เอ็น" การฝึกอย่างเอาจริงเอาจังเริ่มต้นในปี พ.ศ. 2525 พันนาฯจะเป็นผู้สอนเองโดยใช้เวลาว่างจากการถ่ายทำภาพยนตร์ที่กรุงเทพฯ เมื่อเกิดความพร้อม ปลายปี พ.ศ. 2527 จึงเริ่มถ่ายทำภาพยนตร์เรื่อง "เกิดมาลุย" และออกฉายเมื่อวันที่ 2 สิงหาคม พ.ศ. 2529 และประสบความสำเร็จพอสมควร ทั้งได้รับเสียงวิจารณ์ในแง่บวกว่า เป็นหนังไทยประเภทบู้แนวใหม่ที่ยังไม่เคยมีใครทำมาก่อน ดังที่ "กันต์ ขันตี" เขียนไว้ในนิตยสารดาราไทยฉบับวันที่ 1 สิงหาคม พ.ศ. 2529 ว่า "ใหม่หมดทุกอย่าง ตั้งแต่ดารายันผู้กำกับ “เกิดมาลุย” เป็นคลื่นลูกใหม่ที่หวังกันว่าจะกลับมาปลุกหนังไทยให้ฮือฮาอีกครั้ง...เพียงแค่ตัวอย่างที่ออกฉายในขณะนี้ก็เป็นที่ร่ำลือกันอย่างกว้างขวางถึงความมัน บ้าระห่ำแนวใหม่ของหนังไทยที่ยังไม่มีใครทำขึ้นมา “เกิดมาลุย” ในสายตาคนทั่วๆไปอาจเป็นหนังบู้ธรรมดา แต่ทุกคนในวงการที่ได้รับชมหนังเรื่องนี้ ต่างกล่าวขานเป็นเสียงเดียวกันถึงความมันส์ ที่ไม่เคยปรากฏมาก่อนบนจอหนังไทย ต่างเก็งกันว่าหนังเรื่องนี้ จะเป็นหนังแนวใหม่ที่จะกลับมาปลุกหนังไทยให้คึกคักเรื่องหนึ่ง ซึ่งมาแปลกแหวกแนวกว่าหนังทุกเรื่อง" นับตั้งแต่นั้นเป็นต้นมาตลอดระยะเวลากว่า 2 ทศวรรษที่ชื่อของ “พันนา ฤทธิไกร” โดดเด่นขึ้นมาในฐานะผู้กำกับ นักแสดง สตั้นท์แมนในภาพยนตร์แอ็คชั่นมานับไม่ถ้วน นับตั้งแต่ผลงานที่สร้างชื่อในอดีตอย่าง เกิดมาลุย พ.ศ. 2529 ปลุกมันมันขึ้นมาฆ่า 1-4 ด้วยตัวเลขกว่าร้อยสำหรับภาพยนตร์ที่มีชื่อของตัวเองเข้าไปมีส่วนร่วม เนื้องานที่รับผิดชอบมีทั้งในส่วนงานออกแบบและกำกับคิวบู๊ให้กับทั้งภาพยนตร์, ภาพยนตร์ชุดทางโทรทัศน์ของไทย ไปจนถึงภาพยนตร์จากทั่วโลกที่เดินทางมาถ่ายทำในประเทศไทย ที่ได้เขาได้มีโอกาสร่วมงานด้วย ฯลฯ พันนาผ่านช่วงเวลาทองแห่งการสุกงอมของภาพยนตร์ไทย จนถึงยุคตกต่ำมาหลายยุคหลายสมัย ผ่านการร่วมงานกับนักแสดงชายแอ็คชั่นไทยมานับไม่ถ้วน ตั้งแต่พระเอกตลอดกาลอย่าง สรพงศ์ ชาตรี ฉัตรชัย เปล่งพานิช และเป็นอาจารย์สอนศิลปะการต่อสู้ของนักแสดงแอ๊คชั่นหลายคน เช่น จา พนม เดี่ยว ชูพงษ์ พันนา ฤทธิไกร เสียชีวิตวันที่ 20 กรกฎาคม พ.ศ. 2557 จากอาการติดเชื้อในกระแสเลือดเนื่องจากโรคไตและโรคตับ ด้วยวัย 53 ปี ที่โรงพยาบาลลาดพร้าว หลังเริ่มรักษามาตั้งแต่เดือนพฤศจิกายน พ.ศ. 2556ผลงานกำกับภาพยนตร์ผลงาน. กำกับภาพยนตร์. - โคตรสู้ โคตรโส (2553) - เร็วทะลุเร็ว (2556) - องค์บาก 3 (2553) - องค์บาก 2 (2551) - เกิดมาลุย (2547) - บอดี้การ์ดหน้าเหลี่ยม (2547)บทภาพยนตร์บทภาพยนตร์. - เร็วทะลุเร็ว (2556) - โคตรสู้ โคตรโส (2553) - ภาพยนตร์ ส้มตำ (2551) - เกิดมาลุย (2547)แสดงแสดง. - ไอ้ผาง ร.ฟ.ท. (2525) - พยัคฆ์ยี่เก (2526) - สิงห์รถบรรทุก 2(2529) - เกิดมาลุย (2529) - น.ส.กาเหว่า (2529) - ซิ่งวิ่งลุย (2529) - ปลุกมันขึ้นมาฆ่า (2530) - เกิดมาลุยภาค 2 (2530) - ข้าจะใหญ่ใครอย่าขวาง (2530) - เพชรลุยเพลิง (2531) - คนหินจอมทรหด (2531) - ฅนเถื่อนกทม (2531) - เพชฌฆาตเดนสงคราม (2531) - สมิงดงดิบ (2532) - ลำเพลินโหด (2532) - โหดตามสั่ง (2532) - โหดตามคิว (2532) - ปลุกมันขึ้นมาฆ่า 2 ตอนลุกขึ้นมาลุย (2532) - บ้าดีเดือด (2532) - สู้ลุยแหลก (2532) - เสี่ยงตาย (2532) - หินตัดเหล็ก (2533) - เพชฌฆาตดำ (2533) - อาถรรพณ์เสือสมิง (2533) - บ้าแล้วต้องฆ่า (2533) - ไอ้เพชรบขส (2533) - บ่อเพลิงที่โพทะเล (2533) - หัวใจเหล็ก (2533) - กองทัพเถื่อน (2533) - ตี๋ใหญ่ 2 (2533) - ก่อนจะสิ้นแสงตะวัน (2533) - ปลุกมันขึ้นมาฆ่า 3 ตอนจ๊ะเอ๋ผีหัวขาด (2533) - เถื่อนอัดดิบ (2533) - ขุมทรัพย์เมืองลับแล (2533) - เจาะนรกเผด็จศึก (2533) - คู่เดือด (2533) - ตะบันเพลิง (2533) - 3 อันตราย (2533) - เกิดมาลุย 3 อัดเต็มพิกัด (2533) - แบ๊งค์เถื่อน 2534 - ระห่ำ 100% 2534 - ท้าลุย (2534) - 2 เดนนรก (2534) - ตังเกเดือด (2534) - เพชฌฆาตเหล็ก (2534) - แผนกับดัก (2534) - หน่วยรบทมิฬ 1728 (2534) - เลือดเข้าตา (2534) - เพชฌฆาตโหดสิงห์ป่าซุง (2534) - สิงห์เหนือเสืออีสาน (2534) - เจ้าทรงปืน (2534) - ผ่าโลกมาลุย (2534) - เจาะนรก 2 ตอน ดิบกระแทกดิบ (2534) - ลุยทะลุฟ้า (2534) - พี่นักร้องน้องนักเลง (2534) - พยัคฆ์ร้าย เชี่ยงชุน (2534) - สงครามผี (2534) - สองโทน (2534) - ผู้ใหญ่บ้านกระดูกเหล็ก 2534 - คัมภีร์นักเลง (2534) - มือขวาอาถรรพ์ (2534) - ทะลุฟ้ามาเกิด (2534) - ปลุกมันขึ้นมาฟัดผีกัด 2534 - โหดล่าหิน (2535) - ไอ้เพชรบขส 2 (2535) - นักร้องคะนองปืน (2535) - จอมคาถา (2535) - โป้ง โป้ง ชึ่ง (2535) - ลิงลากหาง ไอ้ช้างถีบ (2535) - ทายาทไอ้ผาง ร.ฟ.ท. (2535) - ล้างเมืองคนดุ (2535) - เพชฌฆาตดำ 2 ตอนล่าสาวพันธุ์ดุ (2535) - สิงห์สยาม (2535) - อสูรกาย คนไม่ใช่คน (2536) - ฅนเหล็กจ้าวนักเลง (2536) - ทูตมรณะ มันส์เต็มพิกัด (2536) - กวนโอ้ย (2536) - ยอดคนเสือภูเขา (2536) - ปีนเกลียว (2536) - ปลัดบ้านนอก (2536) - นักเลงกลองยาว (2537) - เสือล่าเสือ (2537) - 1+5 ฟ้าก็ห้ามไม่ได้ (2537) - พยัคฆ์ร้าย เชี่ยงชุน 2 (2537) - ควงเธอมาปล้น (2537) - ปลุกมันขึ้นมาฆ่า 4 (2537) - นักสู้เมืองอีสาน (2538) - ปีนเกลียว 2 (2538) - กองทัพเถื่อน 2 (2538) - อัดแหลกไอ้เพชร บขส.-ไอ้ผาง รฟท (2538) - คนมหากาฬ (2538) - ข้ามากับปืน (2538) - เพชฌฆาตเดนสงคราม 2 (2539) - คนดิบเหล็กน้ำพี้ (2539) - ฅนลูกทุ่ง (2539) - ล้างเมืองคนดุ 2 (2540) - เชี่ยงชุน 3 พยัคฆ์ร้ายครกแตก (2540) - ปู่ตาคาถาถล่มคน (2540) - มังกรทมิฬ (2541) - คนไฟบิน (2549) - โคตรสู้ โคตรโส (2553) - ครูบ้านนอก บ้านหนองฮีใหญ่ (2553)อื่น ๆอื่น ๆ. - เร็วทะลุเร็ว (2556) ...ทำหน้าที่ ควบคุมการสร้าง, ออกแบบฉากต่อสู้, ควบคุมฉากต่อสู้ - โคตรสู้ โคตรโส (2553) ...ทำหน้าที่ ดำเนินงานสร้าง - ครูบ้านนอก บ้านหนองฮีใหญ่ (2553) ...ทำหน้าที่ ที่ปรึกษา - จีจ้า ดื้อสวยดุ (2552) ...ทำหน้าที่ ควบคุมการสร้าง - 5 หัวใจฮีโร่ (2552) ...ทำหน้าที่ ควบคุมฉากต่อสู้ - ช็อคโกแลต (2551) ...ทำหน้าที่ ควบคุมฉากต่อสู้ - มนุษย์เหล็กไหล (2549) ...ทำหน้าหนาที่ ออกแบบฉากต่อสู้ - บอดี้การ์ดหน้าเหลี่ยม (2547) ...ทำหน้าที่ ออกแบบและกำกับคิวบู๊</doc>
