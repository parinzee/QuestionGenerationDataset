<doc id="98996" url="https://th.wikipedia.org/wiki?curid=98996" title="โทบีย์ แมไกวร์">โทบีย์ แมไกวร์ โทบีย์ แมไกวร์ () มีชื่อจริงว่า โทเบียส วินเซนต์ แมไกวร์ เกิดวันที่ 27 มิถุนายน ค.ศ. 1975 ในแซนตามอนิกา รัฐแคลิฟอร์เนีย เป็นนักแสดงชาวอเมริกัน เริ่มอาชีพการแสดงในทศวรรษที่ 90 และเป็นที่รู้จักในบทบาทปีเตอร์ ปาร์คเกอร์ ในเรื่องสไปเดอร์แมน พ่อของแมไกวร์ วินเซนต์ และแม่ชื่อ เวนดี แยกทางกันตั้งแต่ตอนโทบีย์เกิด และครอบครัวเขาในช่วงเด็กๆ ก็เดินทางระหว่างรัฐแคลิฟอร์เนีย รัฐวอชิงตัน และรัฐออริกอนอยู่บ่อยครั้ง แม่ของแมไกวร์ ซึ่งมีอาชีพเป็นเลขานุการ ก็คอยส่งเสริมให้บุตรชายเรียนการแสดงเรื่อยมา และไม่นานเธอก็ได้มีโอกาสไปเป็นเพื่อนเขาทดสอบการแสดงในฮอลลีวู้ด และแมไกวร์ก็สามารถคว้าบทจากภาพยนตร์ซิทคอมถึง 2 เรื่องมาได้ คือ Roseanne และ Blossom เมื่อแมไกวร์ออกจากโรงเรียนตั้งแต่อายุ 9 ขวบ และเริ่มทุ่มเทให้กับการแสดงอย่างเต็มที่ ในปี 1995 เขาได้แสดงภาพยนตร์เรื่อง Duke of Groove ภาพยนตร์สั้นที่ถูกเสนอชื่อเข้าชิงรางวัลออสการ์ จากนั้นเขาก็ได้รับบทในเรื่อง Deconstructing Harry ของ วูดดี อัลเลน และได้รับบทสำคัญในผลงานแนวดราม่าเมื่อปี 1997 ของอั้งลี่ เรื่อง The Ice Storm จากบทลูกชายของ เควิน ไคลน์ และ โจอาน อัลเลน ซึ่งก็ได้รับคำชมจากนักวิจารณ์อย่างมากในเรื่องนี้ ในปี 1998 แมไกวร์มีผลงานเรื่อง Pleasantville แต่ครั้งนี้ เขาได้รับบทนำ หลังจากที่เขาได้รับบทเล็กๆ จากภาพยนตร์เรื่อง Fear and Loathing in Las Vegas ผลงานของ ฮันเตอร์ ทอมสัน แมไกวร์ก็ได้รับบทในภาพยนตร์แนวสมัยใหม่เรื่อง The Cider House Rules ซึ่งเป็นหนังที่นำมาจากนวนิยายที่ขายดีที่สุดของ จอห์น ไอร์วิง ในปี 2000 ในเรื่อง Wonder Boys ในปี 2001 แมไกวร์พากย์เสียงเป็น Lou สุนัขพันธุ์บีเกิล เรื่อง Cats and Dogs ที่ช่วยปกป้องโลกจากเหล่าแมวร้ายได้อีกด้วย ต่อมาในปี 2002 เขามีผลงานเรื่องสไปเดอร์แมน ซึ่งด้วยสเปเชี่ยลเอฟเฟล็กต์ต่างๆ ที่ทันสมัย ภาพยนตร์เรื่องนี้ทำรายได้ทั้งหมด 114 ล้านเหรียญด้วยกันแค่ในสัปดาห์แรกที่เปิดตัว และต่อมาในปี 2004 และเขาได้เล่นภาคต่อ ในภาค 2 และภาค 3 ปัจจุบันยังมีผลงานทางด้านการแสดงอย่างต่อเนื่อง ผลงานในระยะหลังเช่น รักเธอสุดที่รัก ในบท นิค คาร์เรเวย์ นักเขียนเพื่อนซี้ของ เจย์ แกสต์บี้ ซึ่งรับบทด้วยเพื่อนซี้ของโทบีย์อย่าง ลีโอนาร์โด ดิแคพรีโอ และผลงานภาพยนตร์สงครามจิตวิทยาอย่าง เดิมพันชาติรุกฆาตโลก ซึ่งเขารับบทนักหมากรุกอัจฉริยะแชมป์โลก บอบบี ฟิชเชอร์ผลงานแสดง</doc>
