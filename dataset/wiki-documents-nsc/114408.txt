<doc id="114408" url="https://th.wikipedia.org/wiki?curid=114408" title="สถานีศูนย์การประชุมแห่งชาติสิริกิติ์">สถานีศูนย์การประชุมแห่งชาติสิริกิติ์ สถานีศูนย์การประชุมแห่งชาติสิริกิติ์ (, รหัส SRI) หรือสถานีศูนย์ฯ สิริกิติ์ เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนรัชดาภิเษก-พระรามที่ 4 กรุงเทพมหานคร บริเวณด้านหน้าศูนย์การประชุมแห่งชาติสิริกิติ์ มีทำเลอยู่ใจกลางย่านธุรกิจ ใกล้กับตลาดหลักทรัพย์แห่งประเทศไทย, สวนเบญจกิติ และตลาดคลองเตยที่ตั้ง ที่ตั้ง. ถนนรัชดาภิเษก-พระรามที่ 4 ด้านหน้าศูนย์การประชุมแห่งชาติสิริกิติ์ บริเวณทิศเหนือของสี่แยกพระรามที่ 4 จุดบรรจบของถนนรัชดาภิเษก ถนนพระรามที่ 4 และถนนพระรามที่ 3 ในพื้นที่แขวงคลองเตย เขตคลองเตย กรุงเทพมหานคร สถานีศูนย์ฯ สิริกิติ์แห่งนี้มีความสำคัญเนื่องจากเป็นสถานีที่สามารถใช้เดินทางเข้าสู่ศูนย์การประชุมแห่งชาติสิริกิติ์ ซึ่งเป็นสถานที่จัดงานประชุมและกิจกรรมต่าง ๆ ในระดับประเทศและระดับนานาชาติได้โดยตรง จึงมีผู้โดยสารใช้บริการจำนวนมากเมื่อมีการจัดกิจกรรมต่าง ๆ ภายในศูนย์ฯ สิริกิติ์ โดยเฉพาะ งานสัปดาห์หนังสือแห่งชาติ และ มหกรรมหนังสือระดับชาติ ซึ่งจัดเป็นประจำทุกปี นอกจากนี้ยังเป็นสถานีที่ผู้โดยสารสามารถใช้เดินทางมายังตลาดคลองเตยซึ่งเป็นย่านตลาดสดขนาดใหญ่ใจกลางกรุงเทพมหานครได้สะดวกที่สุด ด้วยระยะทางประมาณ 300 เมตรจากทางเข้า-ออกที่ 1 และ 2 ของสถานี ข้ามสะพานลอยบริเวณสี่แยกพระรามที่ 4 มายังบริเวณตลาด ในขณะที่สถานีคลองเตยซึ่งอยู่ถัดออกไปนั้นอยู่ห่างจากย่านตลาดคลองเตยไม่ต่ำกว่า 600 เมตร และได้ตั้งชื่อสถานีคลองเตยโดยคำนึงถึงที่ตั้งในเขตคลองเตย และอยู่ใต้แนวคลองเตยเดิม แต่กลับไม่ได้หมายความถึงย่านตลาดคลองเตยอย่างเฉพาะเจาะจงแผนผังสถานีรายละเอียดสถานีสัญลักษณ์ของสถานี รายละเอียดสถานี. สัญลักษณ์ของสถานี. ใช้สัญลักษณ์รูปสามเหลี่ยมของอาคารศูนย์การประชุมแห่งชาติสิริกิติ์ โดยใช้สีเหลืองซึ่งเป็นสีที่มีความเกี่ยวข้องกับราชวงศ์รูปแบบของสถานี รูปแบบของสถานี. เป็นสถานีใต้ดิน กว้าง 23 เมตร ยาว 196 เมตร ระดับชานชาลาอยู่ลึก 20 เมตรจากผิวดิน เป็นชานชาลาแบบเกาะกลาง (Station with Central Platform)ทางเข้า-ออกสถานีทางเข้า-ออกสถานี. - 1 ชุมชนไผ่สิงโต, ตลาดคลองเตย, ป้ายรถประจำทางไปตลาดคลองเตย - 2 ตลาดหลักทรัพย์แห่งประเทศไทย, ตลาดคลองเตย, ป้ายรถประจำทางไปสี่แยกอโศกมนตรี - 3 ศูนย์การประชุมแห่งชาติสิริกิติ์, สวนเบญจกิติ - 4 ชุมชนไผ่สิงโต, ป้ายรถประจำทางไปตลาดคลองเตยการจัดพื้นที่ในตัวสถานี การจัดพื้นที่ในตัวสถานี. แบ่งเป็น 3 ชั้น ประกอบด้วย- 1 ชั้นศูนย์การค้า เมโทรมอลล์ - 2 ชั้นออกบัตรโดยสาร - 3 ชั้นชานชาลาสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ที่ทางเข้า-ออกที่ 1 และ 2 - พื้นที่จอดรถบริเวณทางเข้า-ออกที่ 2 หัวมุมสี่แยกพระรามที่ 4ศูนย์การค้าภายในสถานี ศูนย์การค้าภายในสถานี. ภายในสถานีศูนย์การประชุมแห่งชาติสิริกิติ์ ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี แต่ยังไม่เปิดให้บริการรถโดยสารประจำทางรถโดยสารประจำทาง. - ถนนรัชดาภิเษก-พระรามที่ 4 สาย 136 185 - ถนนสุนทรโกษา ข้างตลาดคลองเตย, พระหฤทัยคอนแวนต์ สาย 4 13 14 47 74 136 141 180 (มุ่งหน้า ม.ราม 2) 185 - ถนนสุนทรโกษา หลังตลาดคลองเตย, สนามกีฬาการท่าเรือฯ สาย 4 13 47 74 136 141 205 180 (มุ่งหน้าสาธุประดิษฐ์) 185 519 - ถนนพระรามที่ 4 หน้าตลาดคลองเตย สาย 22 45 46 109 115 116 149507 519สถานที่สำคัญใกล้เคียงสถานที่สำคัญใกล้เคียง. - ศูนย์ประชุมแห่งชาติสิริกิติ์ - สวนเบญจกิติ - ตลาดคลองเตย - โรงงานยาสูบ - โรงเรียนคลองเตยวิทยา - โรงเรียนพระหฤทัยคอนแวนต์ - การท่าเรือแห่งประเทศไทย และ สโมสรฟุตบอลการท่าเรือฯอาคารสำนักงานและโรงแรมอาคารสำนักงานและโรงแรม. - อาคารตึกไทย และสถานีวิทยุ จส.100 - อาคารล็อกซ์เล่ย์ - อาคารเอฟวายไอเซ็นเตอร์ - โรงแรมโมดินา บาย เฟรเซอร์ กรุงเทพ</doc>
