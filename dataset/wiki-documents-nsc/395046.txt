<doc id="395046" url="https://th.wikipedia.org/wiki?curid=395046" title="ลับเฉพาะคนรู้ใจ">ลับเฉพาะคนรู้ใจ ลับเฉพาะคนรู้ใจ เป็นรายการโทรทัศน์ ประเภท เกมโชว์ ผลิตรายการโดย บริษัท บอร์น แอนด์ แอสโซซิเอทด์ จำกัด เป็นรายการที่นำดารา 1 คน มาให้ผู้เข้าแข่งขัน 3 คน ทายใจดารา โดยมี ไตรภพ ลิมปพัทธ์ เป็นพิธีกร ออกอากาศทางสถานีโทรทัศน์ไทยทีวีสีช่อง 3 ระยะเวลาออกอากาศ 2540 - 2544กติกา กติกา. ผู้เข้าแข่งขันมีทั้งหมด 3 คน ต่อมาในปี 2544 ลดลงผู้เข้าแข่งขันเหลือ 2 คน ผู้แข่งขันจะต้องตอบคำถามทายใจดารารู้ใจทั้ง 3 ข้อ โดยจะมีคะแนนตามลำดับ ข้อที่ 1 มี 1 คะแนน ข้อที่ 2 มี 2 คะแนน และข้อที่ 3 มี 3 คะแนน เมื่อจบการแข่งขัน ผู้เข้าแข่งขันที่ทำคะแนนได้มากที่สุดจะเข้ารอบ Jackpot ไปพร้อมกับดารารับเชิญทันทีรอบตัดสิน รอบตัดสิน. รอบนี้จะเล่นเฉพาะผู้ที่มีคะแนนเสมอกัน โดยกติกาคือ ผู้แข่งขันที่มีคะแนนเสมอกัน จะต้องมาจับลูกแก้ว ใครจับลูกแก้วเข้ารอบ ได้เข้ารอบไปพร้อมกับดารารู้ใจทันที ส่วนดารารู้ใจรับรูปของตนเองจากทางรายการรอบสุดท้าย รอบสุดท้าย. รอบสุดท้าย (Jackpot) ของรายการลับเฉพาะคนรู้ใจ ปี 2540 - 2542 จะมีแผ่นป้ายของผู้สนับสนุนรายการทั้งหมด 20 แผ่นป้าย โดยแบ่งเป็นแผ่นป้ายลับเฉพาะคนรู้ใจ 10 แผ่นป้าย และแผ่นป้าย 5,000 บาทอีก 10 แผ่นป้าย (ผู้สนับสนุนหลักในการชิงโชค คือ รถจักรยานยนต์ยามาฮ่า) ผู้เข้าแข่งขันจะทำการเลือกทั้งหมด 10 แผ่นป้าย โดยการเลือกครั้งละ 2 แผ่นป้าย ถ้าหากจับคู่ได้ลับเฉพาะคนรู้ใจทั้ง 2 แผ่นป้ายจะได้รับเงินรางวัล 20,000 บาท ถ้าหากจับคู่ได้ 5,000 บาททั้ง 2 แผ่นป้ายจะได้รับเงินรางวัล 10,000 บาท แต่ถ้าจับคู่ไม่ถูกต้องจะได้รับเงินรางวัลแค่ 5,000 บาทเท่านั้น ทั้งนี้ถ้าหากเปิดแผ่นป้ายลับเฉพาะคนรู้ใจได้ครบ 5 คู่ (10 แผ่นป้าย) จะได้รับเงินรางวัล 100,000 บาท และรถจักรยานยนต์ ยามาฮ่า วีโอก้า มูลค่า 270,000 บาท รวมรางวัลมูลค่าทั้งหมด 370,000 บาท ถ้าเปิดเจอ 5,000 5 คู่ ได้เงิน 50,000 บาท แต่ในบางครั้งพิธีกรจะเปิดเพิ่มเพื่อแถมเงินรางวัลให้กับผู้เข้าแข่งขัน ต่อมาในปี 2543 ถูกปรับเปลี่ยนโดยมีแผ่นป้ายของผู้สนับสนุนรายการทั้งหมด 20 แผ่นป้ายเช่นเดิม แต่ปรับเปลี่ยนกติกาโดยแบ่งเป็นแผ่นป้ายลับเฉพาะคนรู้ใจ 10 แผ่นป้าย และแผ่นป้ายกุญแจหัก 10 แผ่นป้าย (ผู้สนับสนุนหลักในการชิงโชค คือ รถจักรยานยนต์ยามาฮ่า) ผู้เข้าแข่งขันจะทำการเลือกทั้งหมด 10 แผ่นป้าย โดยการเลือกครั้งละ 2 แผ่นป้าย ถ้าหากจับคู่ได้ลับเฉพาะคนรู้ใจทั้ง 2 แผ่นป้ายจะได้รับเงินรางวัลตามลำดับคู่ เช่น คู่ที่ 1 - 10,000 บาท คู่ที่ 2 - 20,000 บาท คู่ที่ 3 - 30,000 บาท คู่ที่ 4 - 40,000 บาท คู่ที่ 5 - 50,000 บาท ถ้าหากเจอแผ่นป้ายกุญแจหักในป้ายใดป้ายหนึ่งจะไม่ได้รับเงินรางวัลใดๆ ทั้งสิ้น (แต่คุณไตรภพ มักให้ราคาเพียงครึ่งหนึ่ง หรือตามใจผู้เล่น แลกกับการไม่ต้องเปิดแผ่นป้าย เช่น 10,000 ให้ 5,000 ไม่ต้องเปิด ส่วนใหญ่จะไม่เอาและไม่ได้เงินเพราะเจอกุญแจหัก แต่มีคู่คุณ ชาคริต แย้มนาม - ศรีพรรณ ชื่นชมบูรณ์ 4 คู่ไม่ได้เงินรางวัลเลยแม้แต่บาทเดียว พอถึงคู่สุดท้ายคุณไตรภพให้ราคา 49,999 บาท และทั้งคู่ก็เอาเงินจำนวนนั้น และแผ่นป้ายทั้ง 2 เป็นลับเฉพาะคนรู้ใจทั้งคู่ ก็ได้เงินจำนวนนั้นไป) ทั้งนี้ถ้าหากเปิดแผ่นป้ายลับเฉพาะคนรู้ใจได้ครบ 5 คู่ (10 แผ่นป้าย) จะได้รับเงิน 150,000 บาท และมอเตอร์ไซค์ยามาฮ่า วีโอก้า มูลค่า 270,000 บาท รวมรางวัลมูลค่าทั้งหมด 420,000 บาท ต่อมาในปี 2544 ถูกปรับเปลี่ยนโดยมีแผ่นป้ายของทางรายการทั้งหมด 8 แผ่นป้าย แบ่งเป็น 2 ฝั่ง คือฝั่งสีฟ้า และสีชมพู แต่ละฝั่งจะมีแผ่นป้ายลับเฉพาะคนรู้ใจ 1 แผ่นป้าย และแผ่นป้ายกุญแจหัก 3 แผ่นป้าย ผู้เข้าแข่งขันจะทำการเลือกแผ่นป้ายโดยเลือกมาเพียงคู่เดียวเท่านั้น (เลือกได้ 1 แผ่นป้ายต่อ 1 ฝั่ง) ทั้งนี้ ผู้เข้าแข่งขันที่เข้ารอบมาจะมีเงินรางวัลตั้งต้น 55,000 บาท ถ้าหากจับคู่ได้ลับเฉพาะคนรู้ใจทั้ง 2 แผ่นป้าย จะได้รับแหวนเพชรมูลค่า 30,000 บาท รถจักรยานยนต์ยามาฮ่า เฟรช มูลค่า 38,000 บาท และรางวัลอื่นๆ รวมกับเงินสดที่มีอยู่ก่อนหน้านี้แล้วรวมมูลค่ารางวัลทั้งสิ้น 350,000 บาท ถ้าหากจับคู่ได้ลับเฉพาะคนรู้ใจและกุญแจหักอย่างละ 1 แผ่นป้าย จะได้รับแหวนเพชร และรถจักรยานยนต์ยามาฮ่า เฟรช รวมกับเงินสดที่มีอยู่ก่อนหน้านี้แล้วรวมมูลค่ารางวัลทั้งสิ้น 123,000 บาท แต่ถ้าหากจับคู่ได้กุญแจหักทั้งคู่จะไม่ได้รับรางวัลเพิ่มจากที่มีอยู่แล้วใดๆ ทั้งสิ้น</doc>
