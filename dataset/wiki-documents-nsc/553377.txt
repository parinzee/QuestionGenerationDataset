<doc id="553377" url="https://th.wikipedia.org/wiki?curid=553377" title="ศาลเจ้าโจวซือกง">ศาลเจ้าโจวซือกง ศาลเจ้าโจวซือกง ตลาดน้อย หรือ ซูนเฮงเกียงเฉ่งจุ้ยจ้อซูกงเบี้ยวตั๊ดลัดอา ( จีน: 順興宮清水祖師公廟噠叻仔 Shùn xìng gōng qīngshuǐ zǔshī gōng miào dā lè zǐ , Pe̍h-ōe-jī: sūn-hing-kiong－tshing－tsuí－tsóo-su-kong-biō-ta̍t-la̍t-á ศาลเจ้าเก่าแก่อายุประมาณ 200 ปี ณ​ ตลาดน้อย ย่านยาวราช มีชื่อเสียงด้านการจัดประเพณีกินเจได้ยิ่งใหญ่ตามประเพณีจีนโบราณ เป็นศูนย์กลางของชาวจีนฮกเกี้ยนในกรุงเทพมหานคร ปัจจุบันอยู่ภายใต้การดูแลของสมาคมฮกเกี้ยนแห่งประเทศไทยประวัติ ประวัติ. สร้างเมื่อใดไม่เป็นที่แน่ชัด แต่ตามหินศิลาบันทึกของศาลเจ้าบันทึกไว้ว่า สร้างเมื่อวันดี ปีเจียชิ่งเจี้ยจื่อเหนียน เป็นปีที่ 9ในพระจักพรรดิเจียชิ่ง (จีน:嘉慶甲子年) ซึ่งตรงกับ ค.ศ1804 และ พ.ศ.2347 ตรงกับรัชสมัยพระบาทสมเด็จพระพุทธยอดฟ้าจุฬาโลกมหาราช รัชกาลที่1 แห่งกรุงรัตนโกสินทร์ โดยเศรษฐีชาวจีนฮกเกี้ยนแซ่โซว (จีน:蘇) จากเมืองจวนจิว มณฑลฮกเกี้ยน ที่เข้ามาพึ่งพระบรมโพธิสมภารเปิดโรงเผ่าถ่าน ริมแม่น้ำเจ้าพระยาในย่านบ้านตลาดน้อย ได้นำพาเทพพระเจ้าเฉ่งจุ้ยจ้อซูกง (จีน:清水祖師公) ที่ตนนับถือมาแต่เมืองจีนมาบูชาและได้ตั้งศาลเจ้าให้ท่านได้ประทับ เนื่องจากท่านเฉ่งจุ้ยจ้อซูกง มีชาติภูมิกำเนิดเป็นชาวฮกเกี้ยน และในย่านชุมชนจีนตลาดน้อยเดิมเป็นชุมชนชาวจีนฮกเกี้ยน ทำให้ศาลของพระเฉ่งจุ้ยจ้อซูกงได้รับความนับถือมาก จนเจริญรุ่งเรื่องถึงขีดสุด จนถึงปัจจุบันลักษณะสถาปัตยกรรม ลักษณะสถาปัตยกรรม. ศาลเจ้าโจวซือกงเดิมสร้างด้วยไม้ทั้งหลัง ต่อมาได้เปลี่ยนเป็นก่ออิฐผสมไม้ ลักษณะตัวอาคารรูปแบบสถาปัตยกรรมจีนฮกเกี้ยนโบราณ ในอดีตมีแค่หลังเดียว ต่อมาได้ต่อเดิมเป็นสามหลังทะลุติดถึงกัน ภายในและภายนอก มีการตกแต่งหลังคาและผนังด้วยตุ๊กตาปูนปั้นจีนประดับกระเบื้องศิลปะฮกเกี้ยน ตามเทพนิยายจีน มีไม้แกะสลักประดับตามขื่อหลังคา คาน ช่องลมและแท่นบูชาอย่างวิจิตรสวยงาม ผนังสองด้านของศาลมีปูนปั้นประดับกระเบี้องรูปเสื้อขาวแปะฮ่อประจำทิศตะวันตก และมังกรเขียวแชเหล็งประจำทิศตะวันออก ตามคติจีน (เต่าดำฮ่อกู้ประจำทิศเหนือ หงส์แดงอั้งฮ่องประจำทิศใต้) นอกจากนั้นรูปสลักของท่านได้อัญเชิญมาจากมณฑลฮกเกี้ยนประเทศจีน มีขนาดยาวหน้าตักประ 3 เมตร สูง 5 เมตร มีพักตร์ที่อิ่มเอิบแลดูเมตตาแท่นบูชาภายในศาลซุนเฮงเกียง แท่นบูชาภายในศาล. ซุนเฮงเกียง. ซุนเฮงเกียง (จีน:順興宮) เป็นอาคารประธานของศาลประกอบด้วย- ทีกงตั๋ว (จีน:天公壇) ที่ไหว้ฟ้าดิน - จ้อซูตั๋ว (จีน:祖師壇) แท่นบูชาหลักของศาลเจ้า ที่ประดิษฐานพระเฉ่งจุ้ยจ้อซูกง - เฮียบเทียนตั๋ว ( จีน:協天壇) แท่นบูชาเทพเจ้ากวนอู หรือ เฮียบเทียไต่เต้ (จีน:協天大帝) - ซ่งเต้ตั๋ว (จีน:上帝壇) แท่นบูชาเจ้าพ่อเสื้อ หรือ เฮี้ยนเทียนซ่งเต้ (จีน:玄天上帝) - ซ่าจับลักเทียนล้อ ( จีน:三十六天羅) แท่นบูชาเทพสวรรค์ 36 พระองค์ - มาจ้อโจว (จีน:媽祖座) แท่นบูชาเจ้าแม่ทับทิม หรือ เทียนซ่งเซ่งโบ้ (จีน:天上聖母) - ไท่จู้โจว (จีน:太子座) แท่นบูชาเทพเจ้าเด็กซุนเฮงซี ซุนเฮงซี. ซุนเฮงซี (จีน:順興寺) อาคารฝั่งตะวันออก- ฮูกุ้ยปุดจ้อ (จีน:富貴佛祖) หรือพระสังคกาย - จูหลายปุดจ้อ (จีน:如來佛祖) - ตั๋นเซ่งอ๋อง (จีน:陳聖王)ฮุยหล่ำตั๋ว ฮุยหล่ำตั๋ว. ฮุยหล่ำตั๋ว (จีน:回南壇) อาคารฝั่งทิศตะวันตก เป็นแดนผู้วายชนเทศกาลเทศกาล. - เทศกาลตรุษจีน (จีน:正月春節) - เทศกาลสารทจีนและเทศกาลพ้อต่อ (จีน:中元普渡盂蘭盆會) - เทศกาลกินเจ (จีน:九皇大帝九皇勝會)</doc>
