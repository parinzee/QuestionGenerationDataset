<doc id="853675" url="https://th.wikipedia.org/wiki?curid=853675" title="เลเบนสเราม์">เลเบนสเราม์ แนวคิดเยอรมันของ เลเบนสเราม์ (; ; พื้นที่อยู่อาศัย) ประกอบด้วยนโยบายและแนวทางปฏิบัติของลัทธิล่าอาณานิคมตั้งถิ่นฐานซึ่งได้เผยแพร่ในประเทศเยอรมนีตั้งแต่ช่วงทศวรรษที่ 1890 ถึง 1940 ได้รับความนิยมเป็นครั้งแรกในช่วงราวปี ค.ศ. 1901 เลเบนสเราม์ได้กลายเป็นเป้าหมายทางการเมืองของจักรวรรดิเยอรมันในช่วงสงครามโลกครั้งที่หนึ่ง(ค.ศ. 1914-1918) เดิมทีเป็นองค์ประกอบหลักของ Septemberprogramm ในการขยายดินแดน ด้วยความสุดโต่งที่สุดของอุดมการณ์นี้ได้รับสนับสนุนจากพรรคนาซี (NSDAP) ในจักรวรรดิไรซ์ที่สาม จนกระทั่งสงครามโลกครั้งที่สองยุติ ภายหลังจากการขึ้นสู่อำนาจของอดอล์ฟ ฮิตเลอร์ เลเบนสเราม์ได้กลายเป็นอุดมการณ์หลักของลัทธินาซีและได้ให้เหตุผลสำหรับการขยายดินแดนของเยอรมันไปยังยุโรปกลาง-ตะวันออก นโยบายเจเนรัลพลันโอสท์ของนาซี(แผนใหญ่สำหรับตะวันออก)ขึ้นอยู่กับหลักการของมัน ได้มีการระบุว่าประชากรส่วนใหญ่ในประเทศแถบยุโรปตะวันออกจะต้องถูกกำจัดออกไปอย่างถาวร (เช่น การเนรเทศไปยังไซบีเรีย, ความตาย, หรือการกดขี่ข่มเหง) รวมทั้งชาวโปล ชาวยูเครน ชาวรัสเซีย และชาวสลาฟอื่นๆ คนชาติเหล่านี้ได้ถูกถือว่า เป็นคนเชื้อชาติต่ำต้อยและไม่ใช่อารยัน รัฐบาลนาซีได้มุ่งเป้าไปยังการฟื้นฟูดินแดนเหล่านั้นให้กับชาวอาณานิคมเยอรมันในชื่อว่า เลเบนสเราม์ ในช่วงสงครามโลกครั้งที่สองและภายหลังจากนั้น ประชากรชาวพื้นเมืองทั้งหมดจะต้องถูกทำลายโดยความอดอยาก เพื่อให้สามารถผลิตกสิกรรมที่เกินดุลของเยอรมนี โครงการทางยุทธศาสตร์ของฮิตเลอร์สำหรับการครองโลกนั้นขึ้นอยู่กับความเชื่อมั่นในอำนาจของเลเบนสเราม์ซึ่งถูกติดตามโดยสังคมทางเชื้อชาติชั้นเลิศ ผู้คนที่ถูกถือว่าเป็นส่วนหนึ่งของเผ่าพันธุ์อันต่ำต้อย ภายในดินแดนการขยายของเลเบนสเราม์จะต้องถูกขับไล่หรือถูกทำลาย สุพันธุศาสตร์แห่งเลเบนสเราม์ได้มีการสันนิษฐานถึงสิทธิของชนเผ่าอารยัน เชื้อชาติปกครอง(Herrenvolk)เพื่อกำจัดชนพื้นเมืองที่พวกเขาถือว่าเป็นพวกเชื้อชาติที่ต่ำต้อย(อุนแทร์เมนเชน) ในชื่อของพื้นที่อยู่อาศัยของพวกเขา นาซีเยอรมนียังได้ให้การสนับสนุนชนชาติ"อารยัน"อื่นๆที่ติดตามโครงการเลเบนสเราม์ของตน เช่น โครงการ Spazio vitale ของฟาสซิสต์อิตาลี</doc>
