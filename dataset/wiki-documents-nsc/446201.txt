<doc id="446201" url="https://th.wikipedia.org/wiki?curid=446201" title="เกรก เลอมอนด์">เกรก เลอมอนด์ เกรกอรี เจมส์ เลอมอนด์ () นักจักรยานชาวสหรัฐอเมริกา เป็นแชมเปียนตูร์เดอฟรองซ์ 3 สมัย ในปี ค.ศ. 1986, 1989 และ 1990 โดยเป็นแชมเปียนชาวอเมริกันคนแรก รวมไปถึงเป็นแชมเปียนคนแรกที่ไม่ได้เป็นชาวยุโรป นับตั้งแต่รายการนี้เริ่มจัดการแข่งขันมาตั้งแต่ปี ค.ศ. 1903 เลอมอนด์เกิดที่เมืองเลควูด รัฐแคลิฟอร์เนีย เติบโตที่เมืองรีโน รัฐเนวาดา หลังจากได้เป็นแชมเปียนตูร์เดอฟรองซ์สมัยแรกในปี 1986 เขากลับต้องออกจากวงการไปถึงสองปี เนื่องจากอาการบาดเจ็บจากอุบัติเหตุระหว่างการล่าสัตว์ และกลับมาเป็นแชมเปียนได้อีก 2 ปี ติดต่อกันในปี 1989 และ 1990 เลอมอนด์เป็นผู้ออกแบบจักรยานที่ใช้ในการแข่งขันด้วยตัวเอง และวางจำหน่ายในชื่อการค้า "เลอมอนด์" โดยให้บริษัทจักรยาน เทรค เป็นผู้ผลิตและทำการตลาด แต่ได้เกิดความขัดแย้งกัน เนื่องจากบริษัท เทรค ให้ความสำคัญกับแลนซ์ อาร์มสตรอง นักจักรยานรุ่นหลังที่มีชื่อเสียงมากกว่า ในปี 2001 เกรก เลอมอนด์ ได้วิจารณ์อาร์มสตรองเกี่ยวกับการใช้สารกระตุ้น เขาถึงกับถูกบีบบังคับโดยผู้บริหารของเทรค ให้แถลงข่าวขอโทษและปฏิเสธข้อวิจารณ์นั้น ด้วยเหตุผลทางธุรกิจสถิติรายการใหญ่ สถิติรายการใหญ่. WD = Withdrew</doc>
