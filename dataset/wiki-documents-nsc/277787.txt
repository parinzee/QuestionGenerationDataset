<doc id="277787" url="https://th.wikipedia.org/wiki?curid=277787" title="อนุสาวรีย์ทหารผ่านศึกเวียดนาม">อนุสาวรีย์ทหารผ่านศึกเวียดนาม อนุสาวรีย์ทหารผ่านศึกเวียดนาม () เป็นอนุสรณ์สงครามที่ตั้งอยู่ในวอชิงตัน ดี.ซี. ที่สร้างขึ้นเพื่อเป็นเกียรติแก่ทหารอเมริกันผู้ต่อสู้ในสงครามเวียดนาม และผู้เสียชีวิต และ ผู้สูญหายระหว่างสงคราม การก่อสร้างอนุสาวรีย์และเหตุการณ์ที่เกี่ยวข้องเป็นเหตุการณ์ที่สร้างความขัดแย้งเป็นอันมากในสังคมอเมริกัน ที่เป็นผลให้มีเพิ่มสิ่งก่อสร้างอื่นในบริเวณอนุสาวรีย์ กลุ่มอนุสาวรีย์ในปัจจุบันประกอบด้วยสิ่งก่อสร้างสามชิ้น: อนุสาวรีย์ทหารสามนาย (Three Soldiers statue), อนุสาวรีย์ทหารผ่านศึกเวียดนามสตรี และ กำแพงอนุสาวรีย์ทหารผ่านศึกเวียดนามซึ่งเป็นสิ่งก่อสร้างหลักของอนุสาวรีย์ อนุสาวรีย์ได้รับแรงบันดาลใจจากการก่อสร้างชาเปลภราดรภาพและสันติภาพเพื่อทหารผ่านศึกเวียดนามในนิวเม็กซิโก ในปี ค.ศ. 1971 ที่เริ่มด้วยบิดามารดาของนายทหารเดวิด เวสต์ฟอลล์ผู้ถูกรุมสังหารพร้อมกับนายทหารอื่นอีกสิบสามคนในเวียดนามในปี ค.ศ. 1968. ส่วนสำคัญของอนุสาวรีย์สร้างเสร็จในปี ค.ศ. 1982 อยู่ใน สวนคอนสทิทิวชัน (Constitution Gardens) ติดกับแนชันนัลมอลล์ (National Mall) ทางตะวันออกเฉียงเหนือของอนุสรณ์ลิงคอล์น (Lincoln Memorial) อนุสาวรีย์อยู่ในความดูแลของสำนักงานอุทยานแห่งชาติแห่งสหรัฐอเมริกา (National Park Service) กำแพงอนุสาวรีย์ทหารผ่านศึกเวียดนามออกแบบโดยสถาปนิกภูมิทัศน์ มายา ลิน บนอนุสาวรีย์มีรายนามของทหารจำนวนทั้งสิ้น 58,159 และเป็นสิ่งก่อสร้างที่เป็นที่นิยมลำดับที่สิบของสหรัฐอเมริกาที่จัดอันดับโดยสถาบันสถาปนิกแห่งสหรัฐอเมริกา</doc>
