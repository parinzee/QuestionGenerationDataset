<doc id="621951" url="https://th.wikipedia.org/wiki?curid=621951" title="มะฮ์ดี">มะฮ์ดี ตามแนวคิดทางอวสานวิทยาของศาสนาอิสลาม มะฮ์ดี ( ผู้ถูกนำทาง [โดยพระเจ้า]) คือบุคคลหนึ่ง ที่นบีมุฮัมมัดพยากรณ์ว่าจะมาขจัดความชั่วร้าย และปกครองโลกเป็นเวลาหลายปี และสร้างสันติสุขบนโลกก่อนที่ถึงวันกิยามะฮ์ชีอะฮ์ ชีอะฮ์. ชาวมุลสลิมชีอะฮ์เชื่อว่าอิมามคนที่ 12 ผู้มีนามว่ามุฮัมมัด อัลมะฮ์ดี คือมะฮ์ดีที่นบีมุฮัมมัดพยากรณ์ไว้ในหะดีษ เขาหายสาบสูญไปตั้งแต่วันที่ 4 มกราคม ค.ศ. 874 ขณะอายุเพียง 4 ปี ชาวชีอะฮ์เชื่อว่าท่านยังมีชีวิตอยู่และปกครองชาวชีอะฮ์ผ่านนาอิบ (ตัวแทน) ซึ่งสืบทอดมาจนถึงคนที่ 4 ในปี ค.ศ. 941 จึงมีการประกาศว่าจะไม่มีนาอิบอีกต่อไป เป็นการเข้าสู่การเร้นลับระยะยาว จนกว่าใกล้จะถึงวันสิ้นโลก อิมามอัลมะฮ์ดีจะมาปรากฏตัวเพื่อสถาปนาความดี ความยุติธรรม และสันติสุข ชาวชีอะฮ์ยังเชื่อว่าอิมามอัลมะฮ์ดีเป็นอมตะ เป็นเจ้าแห่งกาลเวลา (ซอหิบุซซะมาน) เป็นผู้ปกครองจักรวาล สามารถประทานพรทุกประการตามที่มนุษย์วิงวอนขอพรหรือขอความช่วยเหลือมาอย่างนอบน้อม</doc>
