<doc id="177034" url="https://th.wikipedia.org/wiki?curid=177034" title="นิกิ เลาดา">นิกิ เลาดา แอนเตรียส นิโกลาส "นิกิ" เลาดา (เกิด 22 กุมภาพันธ์ ค.ศ. 1949 ที่ เวียนนา ) เป็นนักแข่งรถ นักบิน และนักธุรกิจชาวออสเตรีย อดีตแชมเปียนโลก ฟอร์มูลาวัน 3 สมัย ในปี พ.ศ. 2518, 2520 และ 2527 นิกิ เลาดา มีชื่อเสียงจากการเป็นนักแข่งรถให้กับทีม เฟอร์รารี ระหว่างปี พ.ศ. 2517 ถึง 2520 และได้แชมป์โลกประจำปี พ.ศ. 2518 และ 2520 ก่อนจะเลิกขับไปในปี พ.ศ. 2521 ด้วยเหตุผลว่า "ขาดแรงบันดาลใจ" เขาหันไปเป็นนักบิน ก่อตั้งสายการบินชื่อ เลาดาแอร์ ในปี พ.ศ. 2525 นิกิ เลาดา กลับมาแข่งรถอีกครั้ง เพื่อหารายได้เป็นทุนในการบริหารสายการบินของเขา เขาร่วมทีม แมคลาเรน และได้แชมเปียนโลกสมัยที่สาม ในปี พ.ศ. 2527 โดยมีคะแนนชนะ อแลง พรอสต์ เพื่อนร่วมทีมเพียง 0.5 คะแนน (เลาดา ได้ 72 คะแนน ส่วนพรอสต์ ได้ 71.5 คะแนน) นิกิ เลาดา ปลดเกษียณจากการขับรถแข่ง ในปี พ.ศ. 2528 และกลับไปบริหารสายการบินเลาดาแอร์ โดยหลายครั้งเขาทำหน้าที่นักบินที่หนึ่งด้วยตัวเอง ในปี พ.ศ. 2543 สายการบินเลาดาแอร์ของเขา กลายเป็นบริษัทในเครือของ ออสเตรียนแอร์ไลน์ นิกิ เลาดา ถูกขับออกจากบริษัท เขาจึงก่อตั้งสายการบินใหม่ ชื่อ นิกิแอร์ ในปี พ.ศ. 2546สถิติการแข่งขัน</doc>
