<doc id="372381" url="https://th.wikipedia.org/wiki?curid=372381" title="เอนซีโกลเปเดียลีเบรอูนีเบร์ซัลเอนเอสปาญอล">เอนซีโกลเปเดียลีเบรอูนีเบร์ซัลเอนเอสปาญอล เอนซีโกลเปเดียลีเบรอูนีเบร์ซัลเอนเอสปาญอล () เป็นสารานุกรมวิกิภาษาสเปน ซึ่งอนุญาตให้เผยแพร่ภายใต้สัญญาอนุญาตเอกสารเสรีของกนู เว็บดังกล่าวใช้ซอฟต์แวร์มีเดียวิกิ ถือกำเนิดขึ้นโดยแยกสาขาออกมาจากวิกิพีเดียภาษาสเปนประวัติ ประวัติ. เอนซีโกลเปเดียลีเบรได้รับการก่อตั้งขึ้นโดยอดีตผู้ร่วมพัฒนาวิกิพีเดียภาษาสเปน ผู้ซึ่งตัดสินใจเริ่มต้นโครงการใหม่แยกเป็นเอกเทศ นำโดยเอ็ดการ์ เอนเยดี พวกเขาออกจากวิกิพีเดียเมื่อวันที่ 26 กุมภาพันธ์ พ.ศ. 2545 และก่อตั้งเว็บไซต์ใหม่ ซึ่งให้บริการโดยมหาวิทยาลัยเซวิลล์โดยไม่คิดค่าใช้จ่าย โดยมีบทความสัญญาอนุญาตเสรีจากวิกิพีเดียภาษาสเปน สำหรับสาเหตุของการแยกตัวออกไปนั้น มีอธิบายไว้ในเว็บแล้ว ประเด็นสำคัญนั้นรวมไปถึงความกังวลเกี่ยวกับการตรวจพิจารณาและความเป็นไปได้ว่าจะมีการโฆษณาบนวิกิพีเดียสถิติ สถิติ. ขณะที่ในช่วงแรก เอนซีโกลเปเดียลีเบรเติบโตเร็วกว่าวิกิพีเดียภาษาสเปนมาก แต่ในปี พ.ศ. 2547 จำนวนบทความในวิกิพีเดียภาษาสเปนกลับแซงหน้า และนับจากนั้น วิกิพีเดียภาษาสเปนก็ได้มีอัตราการเติบโตสูงกว่ามาก และเมื่อเดือนเมษายน พ.ศ. 2554 วิกิพีเดียภาษาสเปนมีจำนวนบทความมากกว่าเอนซีโกลเปเดียลีเบรอย่างน้อยสิบหกเท่า</doc>
