<doc id="356115" url="https://th.wikipedia.org/wiki?curid=356115" title="อิหร่านแอร์ เที่ยวบินที่ 277">อิหร่านแอร์ เที่ยวบินที่ 277 อิหร่านแอร์ เที่ยวบินที่ 277 เป็นเที่ยวบินรับส่งผู้โดยสารภายในประเทศ ซึ่งประสบอุบัติเหตุตกหลังจากพยายามทำการบินไปใหม่ (go-around) ระหว่างระยะสุดท้ายในการร่อนลงในสภาพอากาศที่เลวร้ายในท่าอากาศยานโอรุมิเยห์ แคว้นอาเซอร์ไบจานตะวันตก ประเทศอิหร่าน เครื่องบินที่ประสบอุบัติเหตุดังกล่าว เป็น อิหร่านแอร์ โบอิง 727-286 เอดีวี หมายเลขทะเบียน EP-IRPเครื่องบิน เครื่องบิน. เครื่องบินที่เกิดอุบัติเหตุเป็นเครื่องบินประเภทโบอิง 727-286 เอดีวี หมายเลขทะเบียน EP-IRP สร้างขึ้นใน พ.ศ. 2517 เครื่องบินลำดังกล่าวไม่ได้ถูกใช้มาเป็นเวลานานแล้ว โดยถูกกักไว้ที่แบกแดด ประเทศอิรัก ระหว่าง พ.ศ. 2527-33 และได้เก็บรักษาไว้ระหว่าง พ.ศ. 2534-45 หลังจากนั้น เครื่องบินได้รับการปรับปรุงใหม่และถูกนำมาใช้อีกครั้งหนึ่งเหตุการณ์ เหตุการณ์. เที่ยวบินดังกล่าวเป็นเที่ยวบินระหว่างเตหะรานกับโอรุมิเยห์ และประสบอุบัติเหตุตกระหว่างระยะสุดท้ายในการร่อนลงใกล้กับทะเลสาบ ใกล้กับท่าอากาศยานโอรุมิเยห์ อุบัติเหตุดังกล่าวเกิดขึ้นในช่วงประมาณ 19.45 น. ตามเวลาท้องถิ่น (16.15 น. UTC) โดยมีรายงานว่าเกิดขึ้นจากสภาพอากาศที่เลวร้าย เครื่องบินลำดังกล่าวไม่สามารถทำการร่อนลงได้ในความพยายามครั้งแรก และได้ประสบอุบัติเหตุขณะพยายามทำการบินไปใหม่ หรือขณะพยายามเดินทางกลับไปยังเตหะราน สภาพอากาศในเวลาที่เกิดอุบัติเหตุขึ้นนั้นมีหิมะตกและมีทัศนวิสัยเลว การกระแทกทำให้เครื่องบินแตกออกเป็นหลายส่วน แต่ไม่มีเพลิงไหม้หรือเกิดการระเบิดแต่อย่างใด รายงานประเภทของเครื่องบินที่ประสบอุบัติเหตุในช่วงแรกไม่ตรงกัน บ้างก็ว่าฟอกเกอร์ 100 บ้างก็ว่าโบอิง 727 ก่อนที่จะได้รับการยืนยันว่าเป็นเครื่องบินโบอิง 727 ในเวลาต่อมา จำนวนผู้โดยสารบนเครื่องก็ไม่ชัดเจนเช่นกัน ตามข้อมูลของรัสเซียโนโวสตี รายงานว่ามีผู้โดยสารบนเครื่อง 95 คน ในขณะที่สำนักข่าวรอยเตอร์ รายงานว่ามี 156 คน และแอสโซซิเอดเพรสอ้างว่ามี 105 คน รายงานในภายหลังระบุว่ามีคนอยู่บนเครื่อง 105 หรือ 106 คน และมีลูกเรือระหว่าง 10 ถึง 12 คน และผู้โดยสาร 95 หรือ 94 คน องค์การการบินพลเรือนอิหร่านออกมากล่าวในวันเดียวกันว่าเที่ยวบินดังกล่าวมีผู้โดยสาร 93 คน และลูกเรือ 12 คน ตามข้อมูลเที่ยวบินอย่างเป็นทางการความสูญเสีย ความสูญเสีย. มีผู้เสียชีวิตอย่างน้อย 77 คน และอีก 26 คนได้รับบาดเจ็บ ความพยายามช่วยเหลือเกิดความยุ่งยากเนื่องจากในพื้นที่มีหิมะตกหนัก เจ้าหน้าที่ท้องถิ่นกล่าวว่า หิมะที่ตกลงมาอย่างหนักนั้นทำให้ชั้นหิมะหนาถึง 70 เซนติเมตร ณ จุดตก หลังจากอุบัติเหตุดังกล่าว มีการเรียกรถพยาบาล 36 คัน และโรงพยาบาล 11 แห่งให้ความสะดวกในปฏิบัติการช่วยเหลือ เหตุการณ์ครั้งนี้มีผู้เสียชีวิตจากเครื่องบินตกมากที่สุดในรอบครึ่งปีของ พ.ศ. 2554 นับจาก เดือนมกราคม ถึง เดือนมิถุนายน พ.ศ. 2554ผู้โดยสารการสืบสวน การสืบสวน. ทางการอิหร่านได้ตั้งคณะกรรมการสืบสวนอุบัติเหตุตกดังกล่าว หนึ่งวันหลังจากอุบัติเหตุ เจ้าหน้าที่ค้นหา ณ จุดตกได้พบทั้งเครื่องบันทึกเสียงในห้องนักบินและเครื่องบันทึกข้อมูลการบิน รัฐมนตรีว่าการกระทรวงคมนาคมอิหร่านได้กล่าวว่า การสืบสวนจะประกอบด้วยคณะทำงานหลายกลุ่มซึ่งจะมีผู้เชี่ยวชาญในหลายสาขา การสืบสวนดังกล่าวอยู่ภายใต้การดูแลขององค์การการบินพลเรือนอิหร่าน เครื่องบินทึกข้อมูลการบินและเครื่องบันทึกเสียงในห้องนักบินได้รับการเก็บไปจากซากและถูกนำกลับไปวิเคราะห์ในเตหะราน</doc>
