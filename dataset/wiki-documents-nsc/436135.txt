<doc id="436135" url="https://th.wikipedia.org/wiki?curid=436135" title="หลวงพ่อพระพุทธพรหม">หลวงพ่อพระพุทธพรหม หลวงพ่อพระพุทธพรหม เป็นพระพุทธรูปปางมารวิชัย ประดิษฐานอยู่ภายในวัดพรหมทินใต้ หมู่ที่ 11 ตำบลหลุมข้าว อำเภอโคกสำโรง จังหวัดลพบุรี หันพระพักตร์ไปทางทิศตะวันออก มีความสูง 9 เมตร ตั้งอยู่บนชั้นที่ 2 และได้รับการตกแต่งให้สวยงาม ภายในบรรจุสิ่งของอันมีค่าและรวมไปถึงได้บรรจุพระบรมสารีริกธาตุ เพื่อให้ประชาชนได้บูชาสัการะ ซึ่งทำการหล่อเสร็จในวันเดียว คือ วันอาทิตย์ที่ 4 เดือนมีนาคม 2555 และมีพิธียกฉัตร 9 ชั้นและงานสมโภชองค์หลวงพ่อพระพุทธพรหม ในวันที่ 8-10 มีนาคม 2556ประวัติ ประวัติ. วัดพรหมทินใต้นั้นเป็นสถานที่ศักดิ์สิทธิ์มีโบราณสถานและโบราณวัตุมากมายมาตั้งแต่ครั้งยุคอาณาจักรทวารวดี กรุงศรีอยุธยา และเป็นสถานที่สงบเงียบ เรียบร้อยและเป็นที่รู้จัก จึงทำให้พระครูปลัดเมตตาวิหาโรเกิดความคิดที่จะสร้างสิ่งอันเป็นตัวแทนพระพุทธเจ้าตัวแทนพระพุทธศาสนาและทำให้สถานที่แห่งนี้นั้นมีมนต์ขลังและพลังแห่งความศักดิ์สิทธิ์จึงได้มีความคิดที่จะสร้างพระพุทธรูปองค์ขนาดใหญ่ไว้ ณ สถานที่แห่งนี้ ในตอนแรกมีการตั้งชื่อพระพุทธรูปองค์นี้ว่า"หลวงพ่อใหญ่" แต่เมื่อมาทบทวนถึงชื่อจึงได้เห็นว่าชื่อหลวงพ่อใหญ่นั้นมีอยู่มากมายหลายองค์หลายจังหวัดต่อมาจึงได้ตั้งชื่อเพื่อให้เข้ากับชื่อวัดพรหมทินใต้ จึงได้ตั้งชื่อว่า "หลวงพ่อพระพุทธพรหม"และในการจัดสร้างพระพุทธรูปองค์นี้นั้นเกิดจากการเฉลิมฉลองอายุของพระพุทธศาสนาซึ่งมีอายุถึง 2,600 ปี และเพื่อเป็นการเฉลิมพระเกียรติแด่องค์พระบาทสมเด็จพระเจ้าอยู่หัว รัชกาลที่ 9 ซึ่งได้มีคุณนิรันดร พานทอง,คุณสุมะนา พานทอง ประธานสร้างหลวงพ่อพระพุทธพรหม, นายวิมล แสงแย้ม ผู้ประสานงาน, พระครูปลัดเมตตาวิหารโร เจ้าอาวาสวัดถ้ำเขากระเจียวธรรมจิต ตำบลหนองม่วง อำเภอหนองม่วง จังหวัดลพบุรี เป็นผู้จัดหาทุนสำหรับการก่อสร้างและได้ร่วมมือกับทางคณะสงฆ์วัดพรหมทินใต้ คณะกรรมการวัด ชาวบ้านชาวพุทธร่วมใจกันจัดสร้าง เพื่อเป็นสถานที่ยึดเหยี่ยวจิตใจและเคารพสักการะของชาวบ้านในพิ้นที่จังหวัดลพบุรีและพื้นที่ใกล้เคียง รวมไปถึงเป็นวัตุสถานแห่งใหม่ของวัดพรหมทินใต้ประวัติในการก่อสร้างงานวางศิลาฤกษ์ ประวัติในการก่อสร้าง. งานวางศิลาฤกษ์. ในวันอาทิตย์ที่ 4 เดือนธันวาคม ปีพุทธศักราช 2554 ได้มีพิธีวางศิลาฤกษ์อย่างเป็นทางการ ในเวลา 13.09 นาที และได้มีการวางอิฐเงินอิฐทองและพิธีตอกไม้มงคล 9 อย่าง โดยมีอุบาสกอุบาสิกา ประชาชน เจ้าภาพจากสายต่างๆเข้าพิธีในวันดังกล่าว โดยมีพระครูสิริภัทรกิจ (หลวงปู่ศรี ปริสุทโธ) เจ้าอาวาสวัดหน้าพระลานจังหวัดสระบุรี เป็นประธานฝ่ายสงฆ์ นายนิรันดร พานทอง ประธานฝ่านฆราวาส และทางวัดได้มีการแจกวัตถุมงคลให้กับผู้ที่มาร่วมงานอีกด้วยวันตอกเสาเข็ม วันตอกเสาเข็ม. ในวันศุกร์ที่ 13 เดือนมกราคม ปีพุทธศักราช 2555 ได้เริ่มขั้นตอนการตอกเสาเข็มงานหล่อองค์หลวงพ่อพระพุทธพรหม งานหล่อองค์หลวงพ่อพระพุทธพรหม. ในอาทิตย์ที่ 4 เดือนมีนาคม ปีพุทธศักราช 2555 ได้มีพิธีหล่อองค์หลวงพระพุทธพรหม ซึ่งเป็นพิธีที่จัดขึ้นเพียงวันเดียวซึ่งเป็นบุญใหญ่ที่นานๆทีจะมีสักครั้งที่ประชาชนและผู้มีจิตศรัทธาได้ร่วมกันบริจาคและเป็นเจ้าภาพสร้างองค์หลวงพ่อและร่วมกันเทปูนหล่องค์หลวงพ่อพระพุทธพรหมด้วยตัวของท่านเอง วันวันนั้นได้มีประชาชนมาร่วมพิธีนับพันคน นับเป็นความปราบปลื้มที่มีผู้มีจิตศรัทธาหลั่งใหลเดินทางกันมาเพื่อทำบุญและหล่อองค์หลวงพ่อด้วยตนเอง ซึ่งพิธีเริ่มขึ้นในเวลา 08.00-16.00 น. โดยมีคุณนิรันดร พานทอง , คุณสุมะนา พานทองพร้อมครอบครัวเป็นเจ้าภาพและประธานในการจัดสร้างหลวงพ่อพระพุทธพรหม โดยได้รับเกียรติจากนายฉัตรชัย พรมเลิศ ผู้ว่าราชการจังหวัดลพบุรี นายสิทธิพร สำลีรัตน์ นายอำเภอโคกสำโรง เป็นประธานพิธีและร่วมหล่อองค์หลวงพ่อพระพุทธพรหมอีกด้วย ตลอดจนมีท่าน สจ. สายัณห์ จันทร์อุดม นายอำนวย คลังผา สมาชิกสภาผู้แทนราษฎรลพบุรี เขต 3 และนายสุชาติ ลายน้ำเงิน รองโฆษกพรรคเพื่อไทย รองเลขาธิการนายกรัฐมนตรี ร่วมบริจาคทรัพย์ในการเป็นเจ้าภาพ ซึ่งในวันเสาร์ที่ 3 มีนาคม 2555 พระครูวิมลสมณวัตร (เพี้ยน อคฺคธมฺโม)เจ้าอาวาสวัดเกริ่นกฐิน ตำบลบ้านชี อำเภอบ้านหมี่ จังหวัดลพบุรี ได้ทำพิธีปรกอธิษฐานจิตวัตถุมงคลด้วยตนเอง ซึ่งมีประชาชนที่มาร่วมงาน มาช่วยกันเทปูน คนละไม้ คนละมือ เสร็จได้ภายใน ๑ วัน และในเวลา 20.00 น.ได้มีพิธีแกะแบบองค์พระและเจริญพระพุทธมนต์ต่างก็มีประชาชนมาเฝ้าดูการแกะแบบเพื่อรอดูความงดงามของพระพักตร์ขององค์หลวงพ่อพระพุทธพรหม เมื่อแกะแบบเสร็จก็เป็นที่น่ายินดีและประทับใจแก่ผู้ที่เฝ้ารอคอย คือพระพักตร์มีความอ่อนช้อย หวาน และเอิบอิ่มดูสง่างามไปทั่วทั้งองค์ ซึ่งจะมีการรอให้ปูนเข้าที่และแน่นเสียก่อนจึ่งจะทำการตกแต่งและทาสีองค์พระซึ่งจะต้องใช้เวลาถึง 9 เดือนครับ ซึ่งในการจัดงานหล่อองค์หลวงพ่อพระพุทธพรหมในอาทิตย์ที่ 4 เดือนมีนาคม ปีพุทธศักราช 2555 ทางวัดได้รับเงินจากการทำบุญ ผ้าป่าและทางเจ้าภาพจากสายต่างๆ ซึ่งเป็นรายรับทั้งหมดทั้งสิ้น 859,433 บาท (จัดงานเพียงวันเดียวเท่านั้น) ซึ่งเงินจำนวนนี้ทางวัดจะนำไปเป็นค่าใช้จ่ายต่างๆภายในวัดและปรับปรุงพัฒนาศาสนสถานต่างๆที่ทรุดโทรมงานยกฉัตรเก้าชั้นและงานสมโภชหลวงพ่อพระพุทธพรหม งานยกฉัตรเก้าชั้นและงานสมโภชหลวงพ่อพระพุทธพรหม. หลังจากที่ทำการตกแต่งองค์พระเสร็จเรียร้อยสมบูรณ์แล้ว จึงจัดงานพิธียกฉัตรเก้าชั้นและงานฉลององค์หลวงพ่อพระพุทธพรหม วัดพรหมทินใต้ คืองานจะเริ่มในวันที่ 8-10 มีนาคม 2556 ซึ่งตามที่ทางคณะกรรมการได้ตกลงกันจัดงานนี้ขึ้นมา ในงานดังกล่าวได้จัดขึ้นเพื่อทำพิธียกฉัตรจำนวน 9 ชั้น ซึ่งเป็นฉัตรที่มีความงดงามประกอบด้วยเพชร พลอยต่างๆประดับอย่างสวยงามและส่วนยอดของฉัตรเป็นทองคำแท้บริสุทธิ์ ในเวลา 12.00 น. สำหรับพิธีมหาพุทธาภิเษกนั้น มีพิธีมหาพุทธาภิเษก โดยพระคณาจารย์เกจิจำนวน 5 รูป ได้แก่- พระครูวิมลสมณวัตร (เพี้ยน อคฺคธมฺโม) หรือหลวงพ่อเพี้ยน วัดเกริ่นกฐิน อำเภอบ้านหมี่ จังหวัดลพบุรี - พระครูสิริภัทรกิจ (หลวงปู่ศรี ปริสุทโธ) เจ้าคณะอำเภอเฉลิมพระเกียรติและเจ้าอาวาสวัดหน้าพระลาน อำเภอเฉลิมพระเกียรติ จังหวัดสระบุรี - พระครูประโขติธรรมวิจิตร (หลวงพ่อเพิ่ม เจ้าอาวาสวัดป้อมแก้ว) อำเภอบางไทร จังหวัดพระนครศรีอยุธยา - หลวงปู่สวน วัดวังทรายพูน อำเภอวังทรายพูน จังหวัดพิจิตร - พระสุนทรธรรมานุวัตร (หลวงพ่อเอียด) รองเจ้าคณะจังหวัดพระนครศรีอยุธยา และเจ้าอาวาสวัดไผ่ล้อม อำเภอบางบาล จังหวัดพระนครศรีอยุธยา พระเกจิทั้ง 5 รูป เดินทางมาปลุกเสกวัตุมงคลที่ทางวัดได้จัดสร้างขึ้น ได้แก่ หลวงพ่อพระพุทธพรหม ขนาด 9 นิ้ว และ 5 นิ้ว , หลวงพ่อพระพุทธพรหมเนื้อผง พระนัสบดีจำลอง , และขนาดเล็ก ในงานมีประชาชนเดินทางมาร่วมทำบุญ ทอดผ้าป่าสามัคคี ปิดทองพระ และนมัสการหลวงพ่อพระพุทธพรหมกันเป็นจำนวนมากทุกวันตลอด 3 วัน 3 คืน และในทุกคืนยังมีมหรสพสมโภช กิจกกรรมการแสดงของนักเรียนตำบลหลุมข้าว การประกวดร้องเพลงลูกทุ่ง โดยโด่ง มะดันดอง การสอยดาวดารกุศล , และการจำหน่ายสินค้าจำนวนมาก และยังได้พบกับคอนเสริต์นักร้องรับเชิญจำนวนหลายท่าน อาทิเช่น พลอย ชมพู , แก้ว สิรินยา , ศรชัย เมฆวิเชียร , ภูพาน เพชรปฐมพร , จอมขวัญ กัลยา ในการจัดงานดังกล่าวทางวัดได้ดำเนินการจัดเก็บปัจจัยที่สาธุชนร่วมกันทำบุญและรายได้อื่นๆตลอด 3 วัน ซึ่งสรุปยอดรายรับเป็นจำนวนเงินประมาณ 970,000 บาท ซึ่งเงินจำนวนนี้ทางวัดพรหมทินใต้จะนำเงินไปปรับปรุงและสร้างสิ่งก่อสร้างต่างๆรวมถึงนำเงินไปจัดสร้างองค์หลวงพ่อพระพุทธพรหมให้แล้วเสร็จสมบูรณ์ และจะเปิดให้ประชาชนได้ไปสักการะและเยี่ยมชมความงามในองค์หลวงพ่อ- พิธียกฉัตรหลวงพ่อพระพุทธพรหม ในวันที่ 10 มีนาคม มีพิธียกฉัตรมีขึ้นในเวลา 16.00 น. เป็นพิธีที่ศักดิ์สิทธิ์โดยการใช้คนยกเป็นขบวนเพื่อให้ประชาชนได้มีส่วนร่วมกันทั้งหมด ซึ่งในพิธีดังกล่าวมีท่านเจ้าภาพ ประชาชนที่ทราบข่าวได้เดินทางมาร่วมงานเป็นจำนวนมาก โดยมีนายนครศิริมงคล บุญเกตุ หรือ ส.จ. บอย ส.จ.ลพบุรี เขต 3 ได้เดินทางมาร่วมงานนี้ด้วย และมีคณะสงค์ที่บวชเพื่อถวายเป็นพระราชกุศลองค์พระบาทสมเด็จพระเจ้าอยู่หัว จากวัดถ้ำเขากระเจียว โดยพระครูเมตตาวิหาโร จำนวน 99 รูป เข้าร่วมพิธีนี้ด้วย และเวลา 20.00 น.ก็มีพิธียกยอดฉัตรชั้นที่ 9 ซึ่งเป็นทองคำแท้ และตามด้วยพิธีห่มผ้าอังสะในเวลา 22.00 น.ลักษณะประจำองค์ ลักษณะประจำองค์. หลวงพ่อพระพุทธพรหม วัดพรหมทินใต้ เป็นพระพุทธรูปที่มีสง่างามพระพักตร์เอิมอิ่มและสวยงาม ปางมารวิชัย หันหน้าไปทางด้านทิศตะวันออก มีความสูงเฉพาะองค์พระสูง 9 เมตรซึ่งไม่รวมฐานอีกประมาณ 3 เมตร องค์พระซึ่งจะมีการตกแต่งบริเวณส่วนฐานในภายหลัง วัสดุและส่วนประกอบในการสร้างองค์หลวงพ่อนั้นคือปูนซีเมนต์ผมกับนิล 100 ตัน และพระพุทธรูปประจำวันเกิด สิ่งของมีค่าต่างๆที่ประชาชนนำมาบรรจุในองค์พระได้แก่เงินหรียญและธนบัตรเก่า ทองคำ นาค กระดาษเงินกระดาษทองและอื่นๆมากมาย มีการประดับอุณาโลมประดับเพชรที่พระนลาฏหรือบริเวณหน้าผากซึ่งเป็นเพชรและอัญมณีที่ทรงคุณค่าซึ่งนำมาจากจังหวัดจันทบุรี และบริเวณเศียรของหลวงพ่อพระพุทธพรหมยังบรรจุพระบรมสารีริกธาตุอีกด้วยครับคำบูชาหลวงพ่อพระพุทธพรหม คำบูชาหลวงพ่อพระพุทธพรหม. เตชะสุเนมะ ภูจะนาวิเว พุทธะ พุทธา พุทเธ พุทโธ , อิติปิโส ภะคะวา นะโม พุทธายะ , พุทโธ พุทธัง นะวันตัง อะระหังพุทโธ นะโมพุทธายะ</doc>
