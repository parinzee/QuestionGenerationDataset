<doc id="138480" url="https://th.wikipedia.org/wiki?curid=138480" title="รักสยาม เท่าฟ้า">รักสยาม เท่าฟ้า รักสยาม เท่าฟ้า หรือ แรกบิน เป็นภาพยนตร์ไทยที่กำกับโดย ธนิตย์ จิตนุกูล เป็นภาพยนตร์ย้อนยุค เรื่องราวเกี่ยวกับการก่อตั้ง กองบินทหารบกของไทย ในสมัยรัชกาลที่ 6 ซึ่งต่อมาได้กลายมาเป็นกองทัพอากาศไทย ภาพยนตร์เรื่องนี้ นำแสดงโดย ศรราม เทพพิทักษ์ เป็น ดวง เด็กหนุ่มลูกชาวบ้านที่เห็นเครื่องบินเป็นครั้งแรกในชีวิต แล้วเกิดประทับใจใฝ่ฝันจะเป็นนักบิน และขจรศักดิ์ รัตนนิสสัย เป็น พันตรีหลวงกาจยุทธการ หนึ่งในทหารไทยรุ่นแรกที่ไปฝึกเป็นนักบินที่ประเทศฝรั่งเศส และทอม เคลย์เตอร์ เป็น ปิแอร์ ปูร์ปอง ครูฝึกบินชาวฝรั่งเศส ที่มาช่วยจัดตั้งกองการบินสยาม เป็นหน่วยเล็กที่ตั้งขึ้นใหม่ในกองทัพบกไทย กองการบินสยามประสบอุปสรรคมากมายในช่วงก่อตั้ง ทั้งในเรื่องงบประมาณ อาคารสถานที่ และถูกขัดขวางจากผู้ใหญ่ในกองทัพที่ไม่เห็นด้วย ถูกเหยียดหยามจากทหารหน่วยอื่น แต่ด้วยความมานะพยายาม กองการบินสยามก็จัดตั้งขึ้นได้เป็นผลสำเร็จ และทำการบินเหิรเวหา แสดงแก่ประชาชนทั่วไปได้เป็นครั้งแรก เมื่อวันที่ 8 มีนาคม พ.ศ. 2457 และได้รับมอบหมายให้ไปร่วมรบในสงครามโลกครั้งที่หนึ่ง ในทวีปยุโรป ภาพยนตร์เรื่องนี้ เดิมใช้ชื่อว่า แรกบิน มีกำหนดฉายในวันที่ 1 พฤศจิกายน พ.ศ. 2550 แต่ภายหลังเกิดอุบัติเหตุวัน-ทู-โก เที่ยวบินที่ 269 ตกที่สนามบินภูเก็ตเมื่อวันที่ 16 กันยายน พ.ศ. 2550 ทางอาร์เอสฟิล์มได้เลื่อนวันฉายเป็นเดือนธันวาคม พร้อมกับเปลี่ยนชื่อภาพยนตร์ และได้เลื่อนวันฉายอีกครั้งเป็นเดือนมกราคม 2551 ทำรายได้รวม 5 ล้านบาท ภาพยนตร์ถ่ายทำที่จังหวัดนครสวรรค์ และอำเภอปากช่อง จังหวัดนครราชสีมานักแสดงนักแสดง. - ศรราม เทพพิทักษ์ เป็น ดวง - ขจรศักดิ์ รัตนนิสสัย เป็น หลวงกาจ - ทอม เคลย์เตอร์ เป็น ปิแอร์ - ทรงพร ทองมาก เป็น มาลัย - ชมพูนุช เศวตวงศ์ เป็น ขนิษฐา - กฤษณ์ สุวรรณภาพ เป็น อัษฎา - กฤษฎา พัชรพิพัฒน์ เป็น ดำเกิง - วุฒิชัย ไหมกัน เป็น รัตน์ - ณัฐวุฒิ สุวรรณรัตน์ เป็น เนื่อง - ผดุงศักดิ์ กิจวานิชขจร เป็น ทวยเทพ - วสันต์ คุ้มสอน เป็น ฉัตร - ฝนพา สารทิศสะรัต เป็น ลำจวน - ชุติกาญจน์ จุลละนันทน์ เป็น จันแรม - ณพล สาริมาน เป็น ไอ้แจ่ม - เขลางค์ หนุนภักดี เป็น เลขากลาโหม - สุระชัย ศรีหมื่นชัย เป็น ผู้บัญชาการทหาร - อัญชนา พรพิทักษ์เทพกิจ เป็น คุณนายพักพริ้ง - ชาญ พรพิทักษ์เทพกิจ เป็น สามีคุณนายพักพริ้ง - ยุทธนา อาภรณ์รัตน์ เป็น ชายขี้เมานักแสดงรับเชิญนักแสดงรับเชิญ. - ชุมพร เทพพิทักษ์ เป็น จ่าเปลื้อง - สุเทพ ประยูรพิทักษ์ เป็น พระธำรงค์ - ธนาภา ชีพนุรักษ์ เป็น ยายแม้น - ไกรลาศ เกรียงไกร เป็น ตาบัว - ธวัชชัย คชาอนันต์ เป็น แฉ่ง - สมิทธิ์ ริลา เป็น พุด - คมสัน ตรีพงษ์ เป็น ตาสุข - มีศักดิ์ นาครัตน์ เป็น พิธีกร - ธีรนิติ์ ธำรงวินิจฉัย เป็น พระยาเทวะวงศ์</doc>
