<doc id="354038" url="https://th.wikipedia.org/wiki?curid=354038" title="เอ็ดเวิร์ด มายา">เอ็ดเวิร์ด มายา เอ็ดเวิร์ด มายา () เกิดเมื่อวันที่ 29 มิถุนายน ค.ศ. 1986 ในบูคาเรสต์ เป็นนักดนตรี โปรดิวเซอร์ นักแต่งเพลง ชาวโรมาเนีย เขาจบการศึกษาจากโรงเรียนอีเนสกูมิวสิกไฮสคูล ในบูคาเรสต์ จากนั้นศึกษาที่บูคาเรสต์คอนเซอร์วาทอรี ฤดูร้อนปี ค.ศ. 2009 มายาออกเพลงแรกในฐานะศิลปินกับเพลง "Stereo Love" ติดอันดับ 2 บนโรมาเนียนซิงเกิ้ลส์ชาร์ตส ต่อมาในปีนั้นเพลงนี้ก็กลายเป็นฮิตในคลับทั่วโลก และเพลงติดชาร์ตป็อปในเนเธอร์แลนด์ สหราชอาณาจักรและเบลเยี่ยม "Stereo Love" ยังเป็นเพลงที่ติดชาร์ตในยูโรเปียนท็อปฮอต 100 ยาวนานที่สุดคือ ติดต่อกัน 52 สัปดาห์</doc>
