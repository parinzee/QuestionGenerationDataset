<doc id="18386" url="https://th.wikipedia.org/wiki?curid=18386" title="ดราโกสเตยาดินเต">ดราโกสเตยาดินเต ดราโกสเตยาดินเต (Dragostea Din Tei) (ภาษาโรมาเนีย : Dragostea Din Tei; คำอ่าน : ดราโกสเตีย ดิน เต) เป็นเพลงป๊อปแดนซ์ที่ประสบความสำเร็จอย่างสูงของวงโอ-โซน (O-Zone) วงดนตรีมีชื่อจากประเทศมอลโดวา โดยต้นฉบับของเพลงนี้เป็นภาษาโรมาเนียในประเทศไทย ในประเทศไทย. คนไทยมักจะรู้จักเพลงนี้จากโฆษณาเพื่อให้ปิดโทรศัพท์มือถือก่อนเริ่มฉายภาพยนตร์ จากภาพยนตร์เรื่อง กุ๊กไก่หัวใจพิทักษ์โลก (Chicken Little) และปี พ.ศ. 2549 ใหญ่ เรดบีท ได้ทำการลอกเลียนแบบรูปแบบล้อเลียนโดยนำทำนองเพลงนี้มาใส่เนื้อร้องภาษาไทย ชื่อว่าเพลง โอ้เจ้าหนี้การแปลชื่อเพลง การแปลชื่อเพลง. "ดราโกสเตียดินเต" เป็นภาษาโรมาเนีย และเป็นชื่อเพลงที่แปลค่อนข้างยาก เนื่องจากความกำกวมของคำว่า "din" และการที่ประโยคขาดบริบทเพื่อช่วยในการตีความ ทำให้อาจแปลได้ว่า ความรักในดงต้นลินเดน หรือ ความรักจากต้นลินเดน ก็ได้ แต่อย่างไรก็ดี การตีความที่ถูกต้องได้แสดงไว้ในซับไทเทิลของมิวสิกวิดีโอของวงโอ-โซน ว่า ความรักจากต้นลินเดน เป็นที่ทราบกันว่าต้นลินเดนมีความเชื่อมโยงอย่างแนบแน่นกับบทเพลงในบทกวีของโรมาเนีย จากกวีนิพนธ์โรแมนติกของมีไฮ เอมิเนสคู กวีชาวโรมาเนีย ดังนั้น ชื่อเพลงจึงอาจหมายถึง ความรักโรแมนติก 'แบบต้นลินเดน' การตีความชื่อเพลงอีกแบบหนึ่งเอามาจากท่อนสร้อยของหนังสือสำหรับเด็กที่ได้รับความนิยมสูงในโรมาเนีย บทประพันธ์ของ ไอออน ครีแยนกา ที่มีชื่อว่า "ปูปาซาดินเต" ซึ่งหมายถึง นกกระรางหัวขวานบนต้นลินเดน</doc>
