<doc id="113433" url="https://th.wikipedia.org/wiki?curid=113433" title="เดรโก มัลฟอย">เดรโก มัลฟอย เดรโก มัลฟอย หนึ่งในตัวละครหลักของนวนิยายชุด "แฮร์รี่ พอตเตอร์" ของ เจ. เค. โรว์ลิง ซึ่งปรากฏตัวครั้งแรกใน "แฮร์รี่ พอตเตอร์กับศิลาอาถรรพ์" ตอนที่แฮร์รี พอตเตอร์ เข้าไปในร้านมาดามมัลกินส์ที่ตรอกไดอากอน ตอนที่เขามาที่โลกเวทมนตร์ครั้งแรก และได้พูดคุยกันเล็กน้อย โดยที่ โรงเรียนฮอกวอตส์นั้น เขาเป็นที่รู้จักในฐานะ คู่กัด ของ แฮร์รี่ พอตเตอร์ นับตั้งแต่ เขาถูกอีกฝ่ายปฏิเสธเป็นมิตรภาพในตอนปีหนึ่ง โดย เดรโก มัลฟอยนั้นมักจะมีผู้ติดตาม 2 คน คือ วินเซนต์ แครบ และ เกรกอรี่ กอยล์ ในภาคภาพยนตร์นั้น เดรโก มัลฟอย นั้นรับบทโดย ทอม เฟลตันประวัติ ประวัติ. เดรโก จากชื่อ เดรโก มัลฟอยนั้น เป็นภาษากรีกโบราณ มีความหมายว่า "มังกร" หรือ "งู" ลักษณะของเดรโก มัลฟอยที่ปรากฏในหนังสือคือ เด็กชายผิวสีซีด คางเสี้ยมแหลม ผมสีบลอนด์จาง และดวงตาสีฟ้าอ่อนซีด (เจ.เค. ได้กล่าวถึงเดรโก มัลฟอย เปรียบเทียบกับ ทอม เฟลตันไว้ในลักษณะที่ว่า เฟลตันนั้นเป็นเด็กหนุ่มที่หน้าตาดี หากแต่มัลฟอยนั้น ไม่ใช่หนุ่มน้อยที่น่ารักเอาเสียเลย) เดรโกเป็นที่ชื่นชอบของแพนซี่ พาร์กินสันนักเรียนปีเดียวกับเดรโก อาศัยอยู่ที่คฤหาสน์มัลฟอยใน วิลท์เชอร์ (อังกฤษ: Wiltshire) ทางตะวันตกเฉียงใต้ของประเทศอังกฤษ โดยเขานั้นเป็นลูกชายที่มีสายเลือดบริสุทธิ์เพียงคนเดียว ของ นาย ลูเซียส มัลฟอย อดีตพรีเฟคของบ้านสลิธีริน และผู้เสพความตาย และ นาง นาร์ซิสซา มัลฟอยโดยนามสกุลเก่าของเธอคือ แบล็ก ทำให้เขากลายเป็นหลานชายโดยปริยายของ ซิเรียส แบล็ก , เบลลาทริกซ์ เลสแตรงจ์ (นามสกุลเก่า แบล็ก) และ อันโดรเมดา ท็องส์ (นามสกุลเก่า แบล็ก และเป็นมารดาของ นิมฟาดอร่า ท็องส์ ด้วย)พบกับแฮร์รี่ พอตเตอร์ครั้งแรก พบกับแฮร์รี่ พอตเตอร์ครั้งแรก. เขาพบกับ แฮร์รี่ พอตเตอร์ ครั้งแรก ตอนที่เขาไปร้านเสื้อผ้าของมาดามมัลกิ้นส์ที่ตรอกไดแอกอน โดยตอนนั้นเขายังดูอีกฝ่ายไม่ออกว่าคือใคร โดยเขาถามอีกฝ่ายว่า "พ่อแม่เขาเป็น พวกของเรา (สายเลือดบริสุทธิ์) หรือไม่" และเขายังบอกอีกว่า คนที่มาจากครอบครัวมักเกิ้ล (พวกไร้เวทมนตร์) นั้นไม่ควรมาเรียนที่ ฮอกวอต ด้วย ก่อนจะจากไปโดยไม่มีการแนะนำตัวกันเลย และเขาพบอีกครั้งก่อนบนรถไฟด่วนฮอกวอตส์และถูกแฮร์รี่ปฏิเสธมิตรภาพของเขา หลังจากที่เขาว่าร้าย รอน วีสลีย์ (คนที่ได้ชื่อว่า เป็นเพื่อนคนแรกของแฮร์รี่ พอตเตอร์)ชีวิตในฮอกวอตส์ ชีวิตในฮอกวอตส์. เดรโก นั้นได้รับคัดสรรให้อยู่ "บ้านสลิธีริน" โดยหมวกคัดสรรแทบจะไม่แตะศีรษะของเขาด้วยซ้ำ และหลังจากนั้นเขาก็มักจะคอยทะเลาะกับ พวกของแฮร์รี่เสมอ โดยเขามักจะดูถูกเพื่อนของอีกฝ่ายเช่น เรื่องที่บ้านรอนมีสมาชิกมากและมีฐานะยากจน หรือเรื่องที่ เฮอร์ไมโอนี่ เกรนเจอร์ เป็นคนที่มาจากตระกูลมักเกิ้ล โดยเรียกครั้งแรกอย่างหยาบคายว่า "ยัยเลือดสีโคลนโสโครก" ในปีสองนั้นเขาได้รับหน้าที่เป็น ซีกเกอร์ (ตำแหน่งหนึ่งในเกม ควิชดิช ที่มีหน้าที่ในการหาลูกสนิชที่มีแต้ม 150 แต้ม ถ้าจับได้จะทำให้สามารถจบเกมลง) ด้วยไม้กวาด นิมบัส รุ่น สองพันหนึ่ง (ที่ภายหลังพ่อของเขาซื้อยกทีมให้บ้านสลิธีริน ซึ่งเฮอร์ไมโอนี่มองเห็นว่า เป็นเพียงแค่การซื้อเสียง และโดนรอนใช้ไม้กายสิทธิ์ที่พังของเขาเสกคาถาใส่ ซึ่งเดรโกนั้น โชคดีที่ไม้กายสิทธิ์อันนั่นกลับตีกลับคาถากลับไปหารอนเอง)สมาชิกหน่วยสอบสวน พรีเฟ็ต สมาชิกหน่วยสอบสวน พรีเฟ็ต. เพื่อนหญิงที่ใกล้ชิดเขาที่สุดคือ แพนซี่ พาร์กินสัน โดยทั้งสองได้รับคัดเลือกเป็นพรีเฟคด้วยกันทั้งคู่ในปีห้าของพวกเขา และเป็นสมาชิกหน่วยสอบสวนของ โดโรเรส เจน อัมบริดจ์ในปีเดียวกันด้วยลอบสังหารดัมเบิลดอร์ ลอบสังหารดัมเบิลดอร์. ในภาคหกมัลฟอยได้รับคำสั่งจากโวลเดอมอร์ให้ฆ่าดัมเบิลดอร์ เขาใช้ห้องต้องประสงค์เก็บตู้อันตธานเพื่อให้ผู้เสพความตายบุกฮอกวอตส์ในวันที่ดัมเบิลดอร์ไม่อยู่ เขาพยายามฆ่าดัมเบิลดอร์ถึงสองครั้งแต่ก็พลาดทุกครั้ง จนในวันที่ดัมเบิลดอร์พาแฮร์รี่ไปตามหาฮอร์ครักซ์ มัลฟอยใช้โอกาสนั้นเรียกผู้เสพความตายเข้ามาฮอกวอตส์ผ่านตู้อันตธาน จนเกิดสงครามขึ้นที่ฮอกวอตส์จนสเนปฆ่าดัมเบิลดอร์ในที่สุด มัลฟอยและพวกหนีไปได้การรบในสงครามฮอกวอตส์ การรบในสงครามฮอกวอตส์. ในภาคสุดท้ายมัลฟอยเข้าร่วมผู้เสพความตายอย่างเต็มตัวเขาเห็นโวลเดอมอร์ฆ่าอดีตครูของเขาต่อหน้าต่อตา (มัลฟอยหวาดกลัวเสมอ) ทำให้โวลเดอมอร์ไม่ชอบใจครอบครัวเขาเอามากๆในฐานะครอบครัวผู้เสพความตายที่ทำงานพลาด ในวันที่แฮร์รี่ถูกจับตัวมัลฟอยพยายามช่วยปกปิดว่าคนที่โดนจับไม่ใช่แฮร์รี่และไม้กายสิทธิ์ของมัลฟอยถูกขโมยไป และวันที่แฮร์รี่และพวกบุกฮอกวอตส์มัลฟอยจะเอารางวัลจากโวลเดอมอร์ ในขณะที่พวกเขาอยู่ที่ห้องต้องประสงค์ แต่มัลฟอยไม่กล้าตรงกันข้ามกับแครบเขาพยายามฆ่าพวกแฮร์รี่จนเกิดเพลิงมรณะที่ห้องต้องประสงค์ แครบตายพวกแฮร์รี่สามารถพามัลฟอยหนีออกมาได้ มัลฟอยยังช่วยต่อสู้ในสงครามฮอกวอตส์อีกด้วยสิบเก้าปีต่อมา สิบเก้าปีต่อมา. สิบเก้าปีต่อมา มัลฟอยแต่งงานกับแอสโตเรีย กรีนกราส มีลูกชื่อสกอเปียส มัลฟอย มัลฟอยและแฮร์รีพบกันเมื่อทั้งคู่มาส่งลูกไปเรียนที่ฮอกวอตส์ปีแรก มัลฟอยพยักหน้าทักทายแฮร์รี จินนี รอนและเฮอร์ไมโอนีเล็กน้อย</doc>
