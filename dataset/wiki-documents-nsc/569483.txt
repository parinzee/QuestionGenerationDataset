<doc id="569483" url="https://th.wikipedia.org/wiki?curid=569483" title="ปัญญา ศรีปัญญา">ปัญญา ศรีปัญญา นายปัญญา ศรีปัญญา เป็นอดีตสมาชิกสภาผู้แทนราษฎรจังหวัดขอนแก่น และอดีตประธานคณะกรรมาธิการคมนาคม ในสภาผู้แทนราษฎรไทย ชุดที่ 23ประวัติ ประวัติ. ปัญญา ศรีปัญญา เกิดเมื่อวันที่ 9 ธันวาคม พ.ศ. 2496 ที่อำเภอน้ำพอง จังหวัดขอนแก่น เป็นบุตรของนายปรีชา ศรีปัญญา กับนางเพ็ญศรี ศรีปัญญา สำเร็จการศึกษาระดับปริญญาตรี นิติศาสตรบัณฑิต จากคณะนิติศาสตร์ มหาวิทยาลัยรามคำแหงการทำงาน การทำงาน. ปัญญา ศรีปัญญา มีอาชีพทนายความ ต่อมาได้รับเลือกตั้งเป็นสมาชิกสภาผู้แทนราษฎรจังหวัดขอนแก่น ครั้งแรก ในการเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 สังกัดพรรคชาติพัฒนา และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 สังกัดพรรคนำไทย ของนายอำนวย วีรวรรณ ส.ส.ขอนแก่น ต่อมาในปี พ.ศ. 2539 เขาสอบตก โดยเสียที่นั่งให้กับผู้สมัครจากพรรคกิจสังคม ทั้ง 3 ที่นั่ง รวมถึงในปี พ.ศ. 2544 และ พ.ศ. 2548 อีกด้วย ปัญญา ศรีปัญญา ได้รับเลือกตั้งอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคพลังประชาชน ต่อมาเมื่อมีการยุบพรรคตามคำวินิจฉัยของศาลรัฐธรรมนูญ เขาพร้อมกับสมาชิกในกลุ่มเพื่อนเนวิน ได้ย้ายไปสังกัดพรรคภูมิใจไทย แต่ในการเลือกตั้ง พ.ศ. 2554 เขาก็สอบตกอีกครั้งหนึ่ง</doc>
