<doc id="277169" url="https://th.wikipedia.org/wiki?curid=277169" title="กลุ่มดัชชีเออร์นิสทีน">กลุ่มดัชชีเออร์นิสทีน กลุ่มดัชชีซัคเซิน หรือ กลุ่มดัชชีเออร์นิสทีน () กลุ่มดัชชีซัคเซินคือ 'กลุ่มดัชชี' ที่ตั้งอยู่ติดกันกับกับดัชชีซัคเซินอื่นๆ ที่เป็นอาณาจักรขนาดเล็กที่ตั้งอยู่ในบริเวณทือริงเงินในประเทศเยอรมนีปัจจุบันที่ปกครองโดยดยุกของสายเออร์นิสทีนของตระกูลเวททินบทนำ บทนำ. ดัชชีซัคเซินเริ่มแตกแยกกันเป็นรัฐย่อยๆ ในคริสต์ศตวรรษที่ 15 โดยมีสาเหตุมาจากกฎการสืบครองดินแดน (Order of succession) เก่าของเยอรมนีที่แบ่งทรัพย์สมบัติและที่ดินระหว่างบุตรชายทุกคน นอกจากนั้นแต่ละคนก็ยังดำรงตำแหน่ง 'ดยุก' บางครั้งพี่น้องก็จะปกครองร่วมกัน แต่บางครั้งก็จะแยกกัน ดัชชีซัคเซินบางอาณาจักรก็ดำรงการปกครองเป็นอิสระจากรัฐอื่นมาจนถึงปี ค.ศ. 1918 สถานะการณ์เช่นเดียวกันนี้ก็เกิดขึ้นกับตระกูลรอยส์ (House of Reuss) และ ตระกูลชวาร์ซบวร์ก (House of Schwarzburg) ที่ทำให้ทือริงเงินกลายเป็นรัฐเล็กรัฐน้อยมาตั้งแต่ปลายคริสต์ศตวรรษที่ 15 มาจนถึงต้นคริสต์ศตวรรษที่ 20เบื้องหลังก่อนที่อาณาจักรต่าง ๆ จะกลายมาเป็นดัชชีซัคเซิน เบื้องหลังก่อนที่อาณาจักรต่าง ๆ จะกลายมาเป็นดัชชีซัคเซิน. เคานท์แบร์นฮาร์ดแห่งอันฮาลท์บุตรชายคนเล็กของอัลเบร็คท์ที่ 1 แห่งบรานเดนบวร์ก หรือ "อัลเบร็คท์หมี" (ค.ศ. 1106-ค.ศ. 1170) ได้รับบางส่วนของดัชชีซัคเซินส่วนใหญ่ในบริเวณเลาเอินบวร์ก (Lauenburg) และ เวททินแบร์ก (Wittenberg) ในปี ค.ศ. 1180 แบร์นฮาร์ดมีบุตรชายสองคน อัลเบร็คท์ และ ไฮน์ริค อัลเบร็คท์หรืออัลเบิร์ตได้รับอัลเบร็คท์ดัชชีแห่งแซกโซนี ในปี ค.ศ. 1260 ลูกชายของอัลเบร็คท์แบ่งอาณาจักรเป็นแซ็กซ์-เลาเอินบวร์ก และ แซ็กซ์-เวททินแบร์ก แซ็กซ์-เวททินแบร์กได้รับการยกฐานะเป็นอาณาจักรเลือกตั้งแห่งแซกโซนีในพระราชบัญญัติทอง ค.ศ. 1356 เมื่อดยุกคนสุดท้ายของแซ็กซ์-เวททินแบร์กเสียชีวิตโดยไม่มีทายาทในปี ค.ศ. 1422 จักรพรรดิซีกิสมุนด์ก็ยกดัชชีให้แก่ฟริดริชที่ 4 แห่งเวททิน มาร์กราฟแห่งไมส์เสน และลันด์กราฟแห่งทือริงเงิน ผู้กลายเป็นฟรีดริชที่ 1 ผู้คัดเลือกแห่งซัคเซิน คำว่า "แซกโซนี" โดยทั่วไปจึงหมายถึงดินแดนในการปกครองของเวททินที่รวมทั้นทูริเกีย เพราะแซกโซนีมีฐานะเป็นดัชชีซึ่งเป็นฐานะสูงสุด สมาชิกในตระกูลจึงใช้ตำแหน่งนี้ แม้ว่าสมาชิกหลายคนจะครองดินแดนที่ตั้งอยู่ในทือริงเงินเท่านั้น ฟรีดริชที่ 2 สืบครองดินแดนต่อจากบิดา หลังจากฟรีดริชที่ 2 เสียชีวิต บุตรชายคนโตแอร์นส์ได้รับตำแหน่งเป็นเจ้าผู้คัดเลือกต่อจากบิดา และแอร์นส์และดยุกอัลเบร็คท์ลูกชายคนรองปกครองดินแดนเวททินร่วมกัน ในปี ค.ศ. 1485 พี่น้องก็แบ่งดินแดนเวททินระหว่างกัน โดยแอร์นส์ได้รับตอนเหนือของไมส์เสน, ทางตอนใต้ของทือริงเงิน และ เวททินแบร์ก และ อัลเบร็คท์ได้ตอนเหนือของทือริงเงิน และ ตอนใต้ของไมส์เสนกลุ่มดัชชีซัคเซินกลุ่มดัชชีซัคเซิน. - ซัคเซิน-อัลเทนบูร์ก (ค.ศ. 1603 จนถึง ค.ศ. 1672; 1826 จนถึง ค.ศ. 1918) - ซัคเซิน-โคบูร์ก (ค.ศ. 1596 จนถึง ค.ศ. 1633; 1681 จนถึง ค.ศ. 1699) - ซัคเซิน-โคบูร์ก-ไอเซนัค (ค.ศ. 1572 จนถึง ค.ศ. 1596) - ซัคเซิน-โคบูร์ก-ซาลเฟลด์ (ค.ศ. 1735 จนถึง ค.ศ. 1826) - ซัคเซิน-ไอเซนแบร์ก (ค.ศ. 1680 จนถึง ค.ศ. 1707) - ซัคเซิน-โคบูร์กและโกทา (ค.ศ. 1826 จนถึง ค.ศ. 1918) - ซัคเซิน-ไอเซนัค (ค.ศ. 1596 จนถึง ค.ศ. 1638; 1640 จนถึง ค.ศ. 1644; 1672 จนถึง ค.ศ. 1806) - ซัคเซิน-โกทา (ค.ศ. 1640 จนถึง ค.ศ. 1680) - ซัคเซิน-โกทา-อาลเทนบวร์ก (ค.ศ. 1681 จนถึง ค.ศ. 1826) - ซัคเซิน-ฮิลด์บวร์กเฮาเซิน (ค.ศ. 1680 จนถึง ค.ศ. 1826) - ซัคเซิน-เยนา (ค.ศ. 1672 จนถึง ค.ศ. 1690) - ซัคเซิน-มาร์คซุห์ล (ค.ศ. 1662 จนถึง ค.ศ. 1672) - ซัคเซิน-ไมนิงเงิน (ค.ศ. 1681 จนถึง ค.ศ. 1918) - ซัคเซิน-เริมฮิลด์ (ค.ศ. 1680 จนถึง ค.ศ. 1710) - ซัคเซิน-ซาลเฟลด์ (ค.ศ. 1680 จนถึง ค.ศ. 1735) - ซัคเซิน-ไวมาร์ (ค.ศ. 1572 จนถึง ค.ศ. 1806) - ซัคเซิน-ไวมาร์-ไอเซนัค (ค.ศ. 1806 จนถึง ค.ศ. 1918)</doc>
