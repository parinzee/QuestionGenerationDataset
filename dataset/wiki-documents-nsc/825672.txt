<doc id="825672" url="https://th.wikipedia.org/wiki?curid=825672" title="จักรพรรดิโมะโมะโซะโนะ">จักรพรรดิโมะโมะโซะโนะ จักรพรรดิโมะโมะโซะโนะ ( , ) จักรพรรดิองค์ที่ 116 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น ในเดือน 3 ปี เอ็งเคียว ที่ 4 ตรงกับวันที่ 25 เมษายน ค.ศ. 1747 จักรพรรดิซะกุระมะชิพระราชบิดาได้สถาปนาเจ้าชายโทะโอะฮิโตะพระราชโอรสองค์ใหญ่พระชนมายุเพียง 6 พรรษาขึ้นเป็นรัชทายาทและผู้สืบราชบัลลังก์แต่หลังจากนั้นไม่นานในวันที่ 2 เดือน 5 ปี เอ็งเคียว ที่ 4 ตรงกับวันที่ 9 มิถุนายน ค.ศ. 1747 จักรพรรดิซะกุระมะชิได้สละราชบัลลังก์ให้กับเจ้าชายโทะโอะฮิโตะขึ้นสืบราชบัลลังก์เป็น จักรพรรดิโมะโมะโซะโนะ โดยในเวลาไม่นานได้มีการประกอบพิธีราชาภิเษกจักรพรรดิโมะโมะโซะโนะ ในปี โฮเระกิ ที่ 10 ตรงกับ ค.ศ. 1760 โทะกุงะวะ อิเอะชิเงะ โชกุนคนที่ 9 ได้สละตำแหน่งให้กับ โทะกุงะวะ อิเอะฮะรุ บุตรชายคนโตขึ้นเป็นโชกุนคนที่ 10 หลังจากนั้นได้ปีเศษอดีตโชกุนอิเอะชิเงะได้อสัญกรรมเมื่อวันที่ 12 เดือน 6 ปี โฮเระกิ ที่ 11 ตรงกับวันที่ 13 กรกฎาคม ค.ศ. 1761 จักรพรรดิโมะโมะโซะโนะเสด็จสวรรคตอย่างกะทันหันเมื่อวันที่ 12 เดือน 7 ปี โฮเระกิ ที่ 12 ตรงกับวันที่ 31 สิงหาคม ค.ศ. 1762 ที่ พระราชวังหลวงเคียวโตะ ขณะพระชนมายุเพียง 21 พรรษาโดยก่อนสวรรคตจักรพรรดิโมะโมะโซะโนะได้มอบราชบัลลังก์ให้กับเจ้าหญิงโทะชิโกะพระเชษฐภคินี (พี่สาว) ขึ้นสืบราชบัลลังก์เป็น จักรพรรดินีโกะ-ซะกุระมะชิ แทนที่จะเป็นเจ้าชายฮิเดะฮิโตะพระราชโอรสองค์ใหญ่ของจักรพรรดิโมะโมะโซะโนะที่ต่อมาขึ้นสืบราชบัลลังก์เป็น จักรพรรดิโกะ-โมะโมะโซะโนะ จักรพรรดิองค์ที่ 118 เนื่องจากทั้งสองพระองค์ดำริว่าเจ้าชายฮิเดะฮิโตะยังทรงพระเยาว์เกินไปที่จะบริหารราชการแผ่นดิน</doc>
