<doc id="530029" url="https://th.wikipedia.org/wiki?curid=530029" title="บ้านสอยดาว">บ้านสอยดาว บ้านสอยดาว เป็นละครโทรทัศน์ไทย ที่สร้างจากนวนิยายของ โบตั๋น เดิมชื่อเรื่องคือ สุดสายรุ้ง เป็นเรื่องราวของอดีตที่ขมขื่นและเจ็บช้ำ จึงทำให้เขาทำทุกสิ่งเพื่อแก้แค้นคนในตระกูล "สอยดาว" แต่ท้ายสุดใครจะเป็นผู้สูญเสียที่แท้จริง ถูกนำไปสร้างเป็นละครโทรทัศน์ทางสถานีโทรทัศน์สีกองทัพบกช่อง 7 ถึง 2 ครั้งในปี พ.ศ. 2527 กับ พ.ศ. 2539 และครั้งที่ 3 สร้างเป็นละครโทรทัศน์ทางช่องวัน ในปี พ.ศ. 2562 เริ่มสร้างครั้งแรกในปี พ.ศ. 2527 สร้างโดยบริษัท ดาราวิดีโอ จำกัด กำกับการแสดงโดย ไพรัช สังวริบุตร บทโทรทัศน์โดย บุญคุ้ม (ญาณี จงวิสุทธิ์ และ ภาสุรี ภาวิไล) นำแสดงโดย ศรัณยู วงษ์กระจ่าง, ธงไชย แมคอินไตย์, มยุรา ธนบุตร, อุทุมพร ศิลาพันธ์, ออกอากาศทุกวันศุกร์-เสาร์ เวลา 21.00 น. ต่อมาในปี พ.ศ. 2539 ทางช่อง 7 สี กลับนำมาสร้างอีกครั้งโดยมอบหมายให้กับทางกันตนา เป็นผู้ผลิต นำแสดงโดย อภิชาติ พัวพิมล, กุลณัฐ ปรียะวัฒน์, อัษฎา พานิชกุล, เกวลิน คอตแลนด์, ทราย เจริญปุระ ออกอากาศทุกวันพุธ-พฤหัสบดี เวลา 20.30 น. และครั้งที่ 3 ในปี พ.ศ. 2562 ทางช่องวัน เตรียมนำกลับมาสร้างเป็นละครโทรทัศน์อีกครั้ง สร้างโดยบริษัท เดอะ วัน เอ็นเตอร์ไพรส์ จำกัด อยู่ในระหว่างการเตรียมงานละครโทรทัศน์</doc>
