<doc id="75645" url="https://th.wikipedia.org/wiki?curid=75645" title="เก็ตแบ็คเกอร์ (อย่างนี้ต้องเอาคืน)">เก็ตแบ็คเกอร์ (อย่างนี้ต้องเอาคืน) เก็ตแบ็คเกอร์ (อย่างนี้ต้องเอาคืน) () เป็นการ์ตูนญี่ปุ่น เรื่องและภาพโดย ยูยะ อาโอกิ - รันโดะ อายามิเนะ ตีพิมพ์ในประเทศญี่ปุ่นในนิตยสารโชเน็นแม็กกาซีนรายสัปดาห์ ตั้งแต่ปี พ.ศ. 2542 จนถึงปัจจุบัน มีฉบับรวมเล่มออกมาแล้ว 37 เล่ม ในปี พ.ศ. 2545 ได้ถูกสร้างเป็นอะนิเมะ โดยสตูดิโอดีน มีความยาวทั้งสิ้น 49 ตอน ในประเทศไทย เก็ตแบ็คเกอร์ (อย่างนี้ต้องเอาคืน) ได้ลิขสิทธิ์และตีพิมพ์โดยสำนักพิมพ์วิบูลย์กิจเนื้อเรื่อง เนื้อเรื่อง. เรื่องราวของ 2 หนุ่ม มิโด้ บัน และ อามาโนะ กินจิ เป็นยอดนักทวงของในนาม "GetBackers" ซึ่งรับรองความสำเร็จ 100% เต็ม บันมีความสามารถพิเศษคือ "มีตาทิพย์" ถ้าจ้องไปที่ใครสามารถสะกดจิตทำให้เกิดภาพลวงตาได้ภายใน 1 นาที และใช้ได้แค่ 3 ครั้งในเวลา 24ชม. ส่วนกินจิ สามารถสร้างกระแสไฟฟ้าจากร่างกายได้ นอกจากนี้ยังมีสาวสวยหุ่นดินระเบิดเฮฟ ซึ่งมักจะหางานแปลกๆ อันตรายๆ มาให้ 2 คนต้องปวดหัวและเสี่ยงตายอยู่เรื่อยๆตัวละครตัวละครหลักตัวละคร. ตัวละครหลัก. - มิโด้ บัน (ภาษาอังกฤษ : midou ban) (ภาษาญี่ปุ่น : 美堂 蛮) :1 ใน 2 ยอดนักทวงของนาม GetBackers มีฉายาว่า "อัจฉริยะแห่งการต่อสู้" เป็นคนมีอุดมการณ์ในการทำงาน แต่ทำงานได้เงินมาเท่าไรมักเสียไปกับค่าปรับ เพราะจอดรถยนต์ผิดที่เป็นประจำ ความสามารถพิเศษคือมี"ตาทิพย์" จ้องไปที่ใครสามารถสะกดจิตทำให้เกิดภาพลวงตาได้ภายใน1นาที ใช้ได้แค่3ครั้งใน24ชม. เนื่องจาก"ตาทิพย์"สามารถเปลี่ยนชะตากรรมของคนที่โดนไปอย่างสิ้นเชิง ทำให้มีบทลงโทษสำหรับผู้ที่ใช้เกินกฎเกณฑ์คือตัวผู้ใช้จะต้องหายไป และหายไปจากความทรงจำคนรอบข้าง อุปนิสัยของเขาเป็นผู้ชายที่น่ารังเกียจ ปากร้าย ทำอะไรเอาแต่ใจตนเอง ลามก แต่มีเซ้นส์ในการต่อสู้สูง ฉลาด มีความหยิ่งในศักดิ์ศรีมากกว่าคนอื่น และเป็นที่พึ่งพาได้เวลาคับขัน อีกทั้งยังเป็นผู้สืบทอดของราชีนีแม่มดที่เป็นย่า บันมีชะตากรรมที่เกิดมาพร้อมกับมือปีศาจ ซึ่งมีหน้าที่คอยเคียงข้างราชาแห่งสายฟ้าไปสู่หอคอย เขาเป็นคนเดียวที่สามารถหยุดกินจิในสภาพ "ราชา" ได้คนเดียว- อามาโนะ กินจิ (ภาษาอังกฤษ : amano ginji) (ภาษาญี่ปุ่น : 天野 銀次) :เพื่อนซี้ของบัน เป็นนักทวงของเช่นกัน อดีตเคยเป็นหัวหน้าแก๊ง VOLTS ซึ่งเป็นแก๊งที่อยู่ในชินจูกุ มีความสามารถพิเศษคือ ภายในร่างกายของเขามีประจุไฟฟ้าจำนวนมากจนสามารถปล่อยออกมาเป็นอาวุธป้องกันตัวได้เขาเป็นนักสู้เพื่อความรักชอบไล่ตามจีบผู้หญิง แต่ก็จบลงอย่างง่ายดาย เป็นคนร่าเริง เต็มไปด้วยความฝัน อ่อนโยน ตั้งใจจะทำอะไรแล้วทำจริง มีพลังพิเศษที่สามารถดึงดูดให้คนรอบข้างมารวมตัวกันได้ อีกทั้งเขามีอีกบุคลิกที่น่าสะพรึงกลัวที่เรียกว่า "ราชา"ซึ่งเกิดจากความโศกเศร้ารอบข้างที่โอบล้อมมุเคนโจหรือกินจิไว้ ว่ากันว่าความโกรธเกรี้ยวและโศกเศร้าของมุเคนโจนั้นทำให้เกิด "ราชา" ขึ้นมา- เฮฟ (ภาษาอังกฤษ : HEVN) (ภาษาญี่ปุ่น : ヘヴン) :สาวเซ็กซี่ ซึ่งคอยเป็นคนกลางหางานมาให้ บัน และ กินจิ ทำเป็นประจำ แต่งานที่หามามักจะอันตรายแต่เงินดี อีกทั้งจุดเด่นของเธอก็คือหน้าอกขนาดใหญ่ที่บันมาชอบจับเล่นเป็นประจำ มีความเกี่ยวข้องกับ 1 ใน 4 เทพของ VOLTS- อาคาบาเนะ คุโรโด้ (ภาษาอังกฤษ : akabane kurodo) (ภาษาญี่ปุ่น : 赤屍 蔵人) :ฉายา "Dr.Jackal(ดอกเตอร์แจ็คเคิล)" หมอผ่าตัดลึกลับซึ่งอยู่ในทีมนักส่งของ มีมีด 108 เล่มซ่อนอยู่ในร่างกาย เคลื่อนไหวได้รวดเร็วมาก เป็นคนที่มีงานอดิเรกคือการฆ่าคน มีปริศนาเยอะมาก ไม่สามารถล่วงรู้ได้เลยว่าเขากำลังคิดอะไรอยู่ หลังจากที่เขาสู้กับกินจิแล้วพ่ายแพ้ ทำให้เขาสนใจในตัวกินจิมากๆ อดีตของอาคาบาเนะเคยเป็นหมอในสนามรบที่พยายามรักษาเด็กชายคนหนึ่งแต่ก็ไม่สำเร็จ ความโศกเศร้าและสิ้นหวัง ทำให้เขาเกิดใหม่ในฐานะบุคคลที่ก้าวข้ามเวลา ซึ่งเป็นอีกฉายาหนึ่งของเขาคือ"ผู้เป็นเลิศเหนือสรรพสิ่ง"- ฟูโจอิน คาซึกิ (ภาษาอังกฤษ : fuuchouin kazuki) (ภาษาญี่ปุ่น : 風鳥院 花月) :เป็น 1 ใน 4 เทพของ VOLTS ฉายา "ไหมฟ้าคาซึกิ" เขามีหน้าตาคล้ายผู้หญิง ใช้เส้นด้ายขนาดเล็กเป็นอาวุธ เขาเป็นผู้สืบทอดวิชา "ฟูโจอินริวเคน" เพียงคนเดียว มีอุปนิสัยใจดี อ่อนโยน แต่เวลาโกรธน่ากลัวมาก อีกทั้งมีอีกหนึ่งฉายาว่า "เจ้าชายแห่งความหวาดกลัว" เขามีอดีตในวัยเด็กทำให้พลัดพรากจากแม่ทำให้ต้องอยู่ที่มุเคนโจ อีกทั้งเขายังเป็นหัวหน้าผู้ก่อตั้งกลุ่มที่ชื่อว่า"ฟูงะ"โดยมีสมาชิกอีก4คนคือ คาเค จูเบ,โทฟูอิน ไซโซ,คาเค ซากุระ,อุริว โทชิกิ- ฟุยุกิ ชิโดะ (ภาษาอังกฤษ : fuyuki shido) (ภาษาญี่ปุ่น : 冬木 士度) :เป็น 1 ใน 4 เทพแห่ง VOLTS สืบเชื้อสายมาจากชนพื้นเมืองมาริวโดะ มีความสามารถในการบังคับสัตว์ต่างๆ จึงได้รับฉายา "บีสมาสเตอร์" นอกจากนั้นยังสามารถนำจุดเด่นของสัตว์ต่างมาประยุกต์เป็นวิชาการต่อสู้ของตนเองได้ เรียกว่าวิชา"อสูรร้อยหน้า" เป็นคนที่ไม่ชอบความวุ่นวาย ไม่ค่อยถูกกับบัน ซึ่งภายนอกดูแข็งกระด้างแต่จริงๆแล้วเขาเป็นคนที่อ่อนโยนมากๆ และมีอีกความสามารถคือปลุกพลังที่ซ่อนอยู่ภายในบุคคลให้ตื่นขึ้น และเป็น 1 ใน"ชิคิโซคุ"- คุโด้ ฮิมิโกะ (ภาษาอังกฤษ : kudou himiko) (ภาษาญี่ปุ่น : 工藤 卑弥呼) :ฉายา"เลดี้พอยซัน" หญิงสาวผู้มีความแค้นต่อบัน ทั้งๆที่ในอดีตเคยอยู่ทีมเดียวกัน โดยเธอนึกว่าบันเป็นคนฆ่ายามาโตะพี่ชายของเธอ เธอเป็นแม่มดที่มีน้ำหอมพิษ 7 ชนิดเป็นอาวุธ ชนิดหนึ่งคือเปลวไฟหอม เป็นผงที่มีกลิ่นหอมถ้าสูดดมเข้าไปจะเกิดไฟไหม้จากภายในร่างกาย อีกทั้งเธอยังแอบชอบบันด้วย แต่แท้จริงแล้วเธอคือน้องสาวแท้ๆของบันที่เกิดมาโดยไม่ได้รับการยอมรับให้เกิดตั้งแต่แรก หรือที่เรียกว่า "VOODOO CHILD" และเธอยังเป็นอีก1ใน3กุญแจสู่ชั้นบนสุดของมุเคนโจอีกด้วยตัวละครรองตัวละครรอง. - มาคุเบ็กส์ (ภาษาอังกฤษ : MAKUBEX) (ภาษาญี่ปุ่น : マクベス) :อดีต 1 ใน 4 เทพแห่ง VOLTS กำเนิดขึ้นที่มุเคนโจ ด้วยมันสมองอันชาญฉลาด เขาจึงกลายเป็นมันสมองของมุเคนโจ หลังจาก"ราชา"กินจิออกจากมุเคนโจไป มาคุเบ็กส์จึงได้กลายเป็นผู้นำ LENS ที่เขาครอบครองอยู่ เป็นสิ่งที่บันและกินจิจะต้องแย่งชิงมาให้ได้ อีกทั้งเขาปลื้มกินจิที่เป็นหัวหน้า VOLTS เมื่อกินจิออกจาก VOLTS เลยทำให้เขาเสียใจมาก ความจริงแล้วมาคุเบ็กส์นั้นเป็นแค่ข้อมูลที่"อาไคบะ"สร้างขึ้นเลยทำให้เขามีความฉลาด แต่เขาต้องการที่จะมีชีวิตอย่างคนทั่วไปไม่ใช่แค่ข้อมูลของมุเคนโจ - คุรุสึ มาซากิ (ภาษาอังกฤษ : kurusu masaki) (ภาษาญี่ปุ่น : 来栖 征) : อดีต 1 ใน 4 เทพแห่ง VOLTS ที่ปรากฏตัวออกมาเป็นคนสุดท้าย มีความสามารถในการควบคุมการเคลื่อนที่ของแสงทำให้เกิดการสะท้อน หรือหักเหได้ สามารถทำให้คนอื่นเห็นภาพลวงตาที่ถูกสร้างขึ้น หรือสามารถทำให้คนอื่นมองไม่เห็นตัวเองด้วยการบิดเบือนแสงที่ตกกระทบตาได้ จึงได้รับฉายาว่า "แฟลช มาสเตอร์" คางามิ เคียวจิ เคยบอกไว้ว่าเขาเป็นสมาชิกคนหนึ่งของกลุ่ม เบรนทรัสต์ และนอกจากนี้ คุรุสึ มาซากิ ยังเคยมีความสัมพันธ์เป็นอดีตคนรักของ เฮฟ ด้วย- คาเค จูเบ (ภาษาอังกฤษ : kakei jubei) (ภาษาญี่ปุ่น : 筧 十兵衛) :ฉายา"เข็มบินจูเบ" ใช้เข็มบินเป็นอาวุธ เข็มบินของเขาพุ่งเข้าหาศัตรูพร้อมกัน 3 เล่ม ไม่เคยพลาดเป้า เป็นเพื่อนสนิทและลูกน้องคาซึกิ ปัจจุบันเป็นลูกน้องของมาคุเบ็กส์ แม้จะรู้สึกขัดแย้งในบางครั้งแต่เขาก็ปฏิบัติตามคำสั่ง แม้กระทั่งการลงมือทำร้ายเพื่อนรักอย่างคาซึกิ เขาเป็นคนที่ซื่อสัตย์มาก- เอมิชิ ฮารุกิ (ภาษาอังกฤษ : emishi haruki) (ภาษาญี่ปุ่น : 笑師 春樹) :ถูกเรียกว่าผู้ชายที่หัวเราะกับละอองเลือด "โจ๊กเกอร์แส้โลหิต" เพราะเขาสะบัดแส้เมื่อไรต้องมีคนที่ได้อาบเลือด มีวิชา"โรรันบุโทเบน" เป็นเพื่อนกับชิโดะ ในสมัยที่ VOLTS ยังยิ่งใหญ่เขาได้ต่อสู้เคียงข้างเทพทั้ง 4 ปัจจุบันกลายเป็นสมุนของมาคุเบ็กส์ อีกทั้งยังมีความฝันที่จะเป็นนักแสดงตลก- ฟุโด้ ทาคุมะ (ภาษาอังกฤษ : fudo takuma) (ภาษาญี่ปุ่น : 不動 琢磨) :ฉายา"ฟุโด้ผู้ล่วงรู้" ที่ได้รับฉายานี้เพราะเขามีความสามารถมองเห็นความคิดของศัตรูล่วงหน้า เคยเป็นนักทวงของมาก่อน มีชีวิตอยู่เพื่อความต้องการทางวัตถุ ทำทุกอย่างตามคำสั่งมาคุเบ็กส์ ไม่เคยปล่อยให้ศัตรูมีชีวิตรอด เป็นคนที่มีแต่เพียงด้านมืด เคยปะทะกับบันมาแล้ว แต่บันเอาชนะได้อย่างเฉียดฉิว และทำให้เขาเสียแขนข้างหนึ่งไป เขาจึงแค้นบันมาก- วัน โวลล์ (ภาษาอังกฤษ : wan paul) (ภาษาญี่ปุ่น : 王 波児（ワン・ポール）) :เจ้าของร้านกาแฟที่สองหนุ่ม GB ไปใช้บริการเป็นประจำเพื่อนั่งรอรับงานที่ร้านของเขาด้วย อุปนิสัยอารมรณ์ดี เขามักจะนั่งอ่านหนังสือพิมพ์และสูบบุหรี่ฆ่าเวลา บางครั้งคู่หู GetBackers ก็ได้รับคำแนะนำจากเขา ซึ่งความจริงแล้วเขาก็คือ Get Backers รุ่นแรกด้วย- โอโทวะ มาโดกะ (ภาษาอังกฤษ : otowa madoka) (ภาษาญี่ปุ่น : 音羽 マドカ) :เด็กสาวตาบอดผู้รักไวโอลินเป็นชีวิตจิตใจ เธอเป็นผู้ว่าจ้าง GB ให้ไปทวงเอาไวโอลินของเธอกลับมาจากนักดนตรีชื่อดัง อุปนิสัยเป็นคนอ่อนโยน มองโลกในแง่ดี อีกทั้งเธอยังเป็นคนรักของชิโดะด้วย - เทชิมิเนะ ทาเครุ (ภาษาอังกฤษ : teshimine takeru) (ภาษาญี่ปุ่น : 天子峰 猛) :ชายผู้เลี้ยงดูกินจิในตอนเด็ก เขาเป็นคนที่เก็บกินจิมาเลี้ยงหลังจากที่โดนแม่แท้ๆนำมาทิ้งไว้ที่มุเคนโจ หลังจากกินจิเติบโตแล้ว เขาได้ทิ้งกินจิออกเดินทางหาคำตอบของสิ่งที่เขาอยากทวงกลับมา - คาเค ซากุระ (ภาษาอังกฤษ : kakei sakura) (ภาษาญี่ปุ่น : 筧 朔羅) :ฉายา"แพรพรรณไหม" ใช้ผ้าเป็นอาวุธ เป็นคนสนิทของมาคุเบ็กส์ อดีตเป็นลูกน้องคาซึกิและเป็นพี่สาวจูเบ มีอุปนิสัย เรียบร้อย เป็นห่วงมาคุเบ็กซ์เสมือนน้องชายตน เธอมักจะคอยอยู่ข้างๆมาคุเบ็กส์เสมอ - คางามิ เคียวจิ (ภาษาอังกฤษ : kagami kyoji) (ภาษาญี่ปุ่น : 鏡 形而) :เขาเป็นชายลึกลับที่เต็มไปด้วยปริศนา ชอบโผล่มาในฐานะ"ผู้สังเกตการณ์" เขามีความสามารถอันน่ากลัวในการใช้ "กระจกปีศาจ" และเป็น1ในเบรนทรัสต์ที่อายุน้อยที่สุด ที่เป็นคนค้นพบ "ทฤษฏีกระจกปีศาจ" ซึ่งเป็น1ในสิ่งที่สิ่งสำคัญในการสร้างมุเคนโจ อีกทั้งเขายังรู้จักย่าของบัน อุปนิสัยของเขาเป็นคนเจ้าสำอาง ชอบยิ้มตลอดเวลา - มิโรคุ นัตซึฮิโกะ (ภาษาอังกฤษ : miroku natsuhiko) (ภาษาญี่ปุ่น : 弥勒 夏彦) :ชายหนุ่มผู้เป็นเพื่อนกับบันในสมัยเด็ก เขามีฉายาว่า"มิโรคุทั้งเจ็ด"เพราะในตัวเขามีวิญญาณ7คนภายในคนๆเดียว ซึ่งทั้งหมดเป็นพี่น้องกันหมด เวลาต่อสู้เขาสามารถเปลี่ยนวิญญาณไปได้7คน อีกทั้งวิธีการต่อสู้ยังเปลี่ยนตามไปด้วย มิโรคุจะสะพายกระเป๋าไว้ตลอดซึ่งภายในนั้นได้ใส่อาวุธทั้ง7ชนิด เนื่องจากบันฆ่าคนรักซึ่งเป็นคู่หมั้นของเขาเลยทำให้เขาอยากแก้แค้นบันรายชื่อตอน</doc>
