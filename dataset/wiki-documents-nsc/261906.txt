<doc id="261906" url="https://th.wikipedia.org/wiki?curid=261906" title="6.66 ตายไม่ได้ตาย">6.66 ตายไม่ได้ตาย 6.66 ตายไม่ได้ตาย ภาพยนตร์ไทยอยู่ในค่ายบริษัทของ สหมงคลฟิล์ม ร่วมกับบริษัทเวิร์คพอยท์ เอ็นเทอร์เทนเมนท์ ได้ออกฉายแล้วเมื่อวันที่ 30 กรกฎาคม พ.ศ. 2552 ผู้กำกับภาพยนตร์คือ ทแกล้ว เรืองรัตน์ และเขียนบทภาพยนตร์ไทยโดย พัลลภ สินธุ์เจริญ และ สฤษดิ์รงค์ หยงสตาร์ ภาพยนตร์ทำรายได้ 16.21 ล้านบาท เป็นภาพยนตร์ที่เล่าเนื้อหาเกี่ยวกับความตาย โดยมีดาว นักข่าวสาวสายอาชญากรรม ได้พบเหตุการณ์ประหลาดหลังจากที่อาจารย์ดิน ซึ่งเป็นพ่อของเธอ ฆ่าตัวตายแต่ไม่ได้ตาย และเธอก็ได้พบกับคนที่ตายแต่ไม่ได้ตาย และเด็กที่จะเกิดกลับไม่ได้เกิด รวมไปถึงเลขปริศนา 6:66เนื้อเรื่อง เนื้อเรื่อง. ดาว นักข่าวสาวสายอาชญากรรม ได้พยายามถ่ายรูปผู้ร้าย เพื่อเก็บเป็นหลักฐาน แต่ถูกจับได้ จึงถูกไล่ยิง และในนาทีที่เธอโดนยิงนั้น เธอรอดมาอย่างหวุดหวิด เมื่อเธอกลับมาที่รถก็ได้รับแจ้งว่า อาจารย์ดิน พ่อของเธอเสียชีวิตลงและนำศพไปไว้ที่โรงพยาบาล เมื่อเธอไปที่นั้น เพื่อไปดูศพ ปรากฏว่า พ่อของเธอยังมีชีวิตอยู่ และได้จับแขนทำให้เธอตกใจสุดขีด ดาวยังคงสงสัยเรื่องการตายแล้วฟื้นของพ่อของเธอ จึงออกจากห้องไปบริเวณพักญาติ ขณะนั้น พยาบาลกำลังเข็นศพอยู่ ปรากฏว่า ศพลุกขึ้นอย่างน่าตกใจ ทำให้เธอหยิบกล้องมาถ่ายรูปศพที่ฟื้นขึ้นมาอย่างน่าสยดสยองซึ่งพยาบาลห้ามเธอถ่ายรูปไว้ จากนั้น ดาวจึงขับรถเพื่อไปหาเก่ง เพื่อไปปรึกษาเรื่องประหลาดที่เกิดขึ้น แต่เธอได้เข้าไปแวะที่บ้านของอาจารย์ดิน (พ่อของดาว) เธอได้นึกถึงความหลังที่เกี่ยวกับครอบครัว ขณะนั้น หมวดวุฒิ ได้มาคุยกับดาวเรื่องสอบปากคำเรื่องการตายของพ่อของเธอ และขอให้เธอมาสอบปากคำเพิ่มเติมเรื่องการฆ่าตัวตายของพ่อในวันพรุ่งนี้ และกล่าวว่า พ่อของเธอฆ่าตัวตายเมื่อเวลา 19 นาฬิกา 6 นาที และนาฬิกาในบ้านก็หยุดเดิน ณ เวลาเดียวกัน ตอนนั้น ดาวยังไม่สามารถบอกอะไรเกี่ยวกับการฆ่าตัวตายของพ่อ เนื่องจากไม่ได้เจอหน้าพ่อมา 15 ปีมาแล้ว เธอได้นึกถึงตอนที่แม่เธอเกิดอาการป่วยจนเป็นเจ้าหญิงนิทรา และเห็นกับตาว่าพ่อถอดเครื่องหายใจของแม่ออก ทำให้แม่เสียชีวิต จึงทำให้เธอรู้สึกเกลียดพ่อมาถึงตอนนี้ เมื่อดาวได้สำรวจรอบบ้านก็พบรูปถ่ายศพ และคนตาย รวมไปถึงข้อมูลเรื่องการตาย ข้อมูลปริศนาบางอย่างกับการทดลองที่เกี่ยวกับความตาย และเลข 6:66 กับเครื่องหมายดอกจันทน์สีแดง เธอจึงถ่ายรูปปริศนาต่าง ๆ เก็บไว้ทั้งหมด และขับรถไปหาเก่งที่บาร์ และเล่าเรื่องประหลาดที่เกิดขึ้นกับเธอ จนมีเพื่อนนักข่าวคนหนึ่งกล่าวว่า "ถ้าไปขัดขวางความตาย จะทำให้ความตายผิดเพี้ยน คนเกิดไม่ได้เกิด คนตายไม่ได้ตาย" ก่อนกลับ ดาวได้ฝากรูปถ่ายที่เธอถ่ายมาทั้งหมดให้เก่งวิเคราะห์ด้วย ต่อมา ขณะที่ดาวกำลังขับรถออกไป ก็ได้รับแจ้งว่ามีนักศึกษาสาวถูกแทงเสียชีวิต แต่กลับมาบอกว่านักศึกษายังมีชีวิตอยู่ ทำให้ดาวสงสัยจึงเข้าไปยังที่เกิดเหตุ และถ่ายรูปนักศึกษาสาวที่โดนแทงนั้นด้วย นอกจากนี้ เธอได้พบสามีและภรรยาที่ท้องแก่กำลังทะเลาะกันเนื่องจากจับได้ว่าสามีคนนั้นไปมีกิ๊กเป็นนักศึกษาสาวจึงได้แทงนักศึกษาสาวดังกล่าว ขณะนั้น ภรรยาคนดังกล่าวปวดท้องคลอด จึงมีคนเข้าไปทำคลอด แต่ปราฏกว่า เด็กโผล่หัวแล้วมุดกลับเข้าไปในท้อง สร้างความทรมาณต่อแม่มาก ดาวเกิดอาการสงสัยจึงถ่ายรูปอีกครั้ง ต่อมา ดาวอยู่ที่โรงพยาบาล แพทย์ได้กล่าวว่า พบคนที่มีสภาพที่ตายแน่นอนแล้ว แต่ยังไม่ตาย และพามาดูผู้ป่วยที่ถูกรถไฟทับ ที่แขนขาขาดทั้งหมด ดูสภาพแพทย์บอกว่า น่าจะตายแล้ว แต่ตอนนี้ยังไม่ตายนักแสดงนักแสดง. - สุษิรา แอนจิลีน่า แน่นหนา แสดงเป็น ดาว - เจสัน ยัง แสดงเป็น วุธ - ยอดชาย เมฆสุวรรณ แสดงเป็น อาจารย์ดิน - ฐิตวินน์ คำเจริญ แสดงเป็น เก่ง</doc>
