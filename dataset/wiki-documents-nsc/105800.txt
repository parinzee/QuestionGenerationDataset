<doc id="105800" url="https://th.wikipedia.org/wiki?curid=105800" title="พิพิธภัณฑ์จิบลิ">พิพิธภัณฑ์จิบลิ พิพิธภัณฑ์จิบลิ () เป็นพิพิธภัณฑ์ที่จัดแสดงผลงานจากอะนิเมะของสตูดิโอจิบลิ ซึ่งก่อตั้งโดย ฮะยะโอะ มิยะซะกิ ตั้งอยู่ที่เมืองมิตะกะ ในกรุงโตเกียว ประเทศญี่ปุ่น เริ่มเปิดให้เข้าชมตั้งแต่วันที่ 1 ตุลาคม พ.ศ. 2544การจัดแสดงงานแสดงประจำ การจัดแสดง. งานแสดงประจำ. ชั้นหนึ่งเป็นงานแสดงประวัติและหลักการทางวิทยาศาสตร์ของอะนิเมะ เช่นการแสดงที่ใช้หุ่นตัวละครของจิบลิที่มีท่าทางแตกต่างกันเล็กน้อย เรียงเป็นวงกลมบนโต๊ะที่หมุนได้ เมื่อโต๊ะหมุนในจังหวะที่สอดคล้องกับแสงกะพริบจะทำให้มองเห็นเป็นภาพเคลื่อนไหว บนชั้นสองมีห้องซึ่งตกแต่งเลียนแบบสตูดิโออะนิเมะ มีภาพสเกตช์ สตอรี่บอร์ด อุปกรณ์ต่าง ๆ ที่ใช้ในการสร้างอะนิเมะ และคำอธิบายขั้นตอนต่าง ๆ ในการสร้างภาพยนตร์อะนิเมะ ตั้งแต่การสเกตช์ภาพ การสร้างสตอรี่บอร์ด คีย์เฟรม การลงสี ฯลฯงานแสดงพิเศษ งานแสดงพิเศษ. พิพิธภัณฑ์จิบลิมีการแสดงอะนิเมะทั้งของสตูดิโอจิบลิและอะนิเมะจากที่อื่นภาพยนตร์สั้น ภาพยนตร์สั้น. ในโรงภาพยนตร์ดาวเสาร์บนชั้นหนึ่งของพิพิธภัณฑ์ฉายภาพยนตร์สั้นของจิบลิหนึ่งเรื่องจากรายการดังต่อไปนี้- การเดินเล่นของโคะโระ () - แมงมุมน้ำมอมมอง () - เมและรถเมล์แมว () - วันที่ฉันเก็บดาว () - ล่าปลาวาฬ () - หาที่พัก () ผู้เข้าชมพิพิธภัณฑ์สามารถชมภาพยนตร์สั้นได้เพียงครั้งเดียวต่อการเข้าพิพิธภัณฑ์หนึ่งครั้ง ภาพยนตร์จะเปลี่ยนไปตามกำหนดการของพิพิธภัณฑ์</doc>
