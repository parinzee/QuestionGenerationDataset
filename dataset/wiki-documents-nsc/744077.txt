<doc id="744077" url="https://th.wikipedia.org/wiki?curid=744077" title="จอห์น แอล โกรฟ">จอห์น แอล โกรฟ นาย จอห์น แอล โกรฟ (Mr. John L. Grove) (26 ม.ค. 2464 - 16 มิถุนายน 2546) เป็นนักประดิษฐ์และนักอุตสาหกรรมชาวอเมริกัน ซึ่งเป็นที่รู้จักกันเป็นอย่างดีในการพัฒนาอุตสาหกรรมปั้นจั่นชนิดไฮดรอลิก (hydraulic crane) และกระเช้ายกคน (access lift) เขากำเนิดที่ เมือง Franklin County, Pennsylvania ที่ประเทศสหรัฐอเมริกา ในปี 2464, จอห์นและพี่ชาย Dwight และ Wayne Nicarry ได้เริ่มประดิษฐ์รถขนวัสดุในฟาร์ม (farm wagons) ในเมือง Shady Grove รัฐ Pennsylvania และได้ร่วมก่อตั้ง Grove Manufacturing Company in 2490 และเนื่องจากความจำเป็นในการหาวิธีเคลื่อนย้ายเหล็กที่หนักโดยใช้รถขนวัสดุ เขาได้ใช้ความรู้ทางไฮดรอลิกเพื่อพัฒนาเพื่อพัฒนาปั้นจั่นที่ยังมีการใช้งานในยุคเริ่มต้น ผู้จัดจำหน่ายปั้นจั่นหลายรายได้สนใจในปั้นจั่นของเขาซึ่งส่งผลให้เกิดการประดิษฐ์รถปั้นจั่นชนิดเคลื่อนที่สำหรับใช้ในงานอุตสาหกรรมเป็นคันแรก และการตัดสินใจครั้งนี้ได้ทำให้เปลี่ยนบริษัทผู้ผลิตรถขนวัสดุธรรมดากลายเป็นบริษัทผู้นำในตลาดรถปั้นจั่นของโลกทันทีในช่วงปลายปี 2493 อย่างรวดเร็ว นอกจากนั้น เขายังได้ร่วมกับ Paul K. Shockey พัฒนาระบบบันไดเหล็กแบบยืดได้โดยใช้ไฮดรอลิกสำหรับติดตั้งบนรถบรรทุกดับเพลิง (fire trucks) โดยภายในบริษัท Grove Manufacturing จอห์นจะเป็นผู้ดูแลแผนกปั้นจั่น ส่วน Dwight จะดูแลอุปกรณ์ที่ใช้ในงานฟาร์ม การเติบโตอย่างรวดเร็ว เนื่องจากความต้องการปั้นจั่นชนิดไฮดรอลิก ส่งผลให้บริษัทขยายงานจนมีพนักงานกว่า 1,000 คนในปี 2510 และในปีเดียวกัน จากความขัดแย้งภายในและปัญหาด้านสุขภาพ เขาได้ตัดสินใจขายบริษัท Grove Manufacturing ให้ the Walter Kidde Company บริษัทด้านระบบดับเพลิงรายใหญ่ และเป็นเหตุให้เขาออกจากบริษัทในปี 2511 ต่อมาในปี 2512 จอห์นและ Paul Shockey ได้ร่วมก่อตั้งบริษัท Condor Industries เพื่อผลิตอุปกรณ์สำหรับยกคนโดยใช้ไฮดรอลิก ที่นิยมเรียก รถกระเช้า (self-propelled, telescoping hydraulic ariel 'cherry-picker' style lifts) ในปี 2516 บริษัท Condor Industries ได้เปลี่ยนชื่อมาเป็น JLG Industries (JLG ย่อมาจากชื่อของเขา John L. Grove) และได้ประดิษฐ์ผลิตภัณฑ์ใหม่อันมีนวัตกรรมมากมาย เช่น ลิฟต์สำหรับติดตั้งบนรถขับเคลื่อนบนราง (mounting lifts on track-driven) เป็นต้น Source : https://en.wikipedia.org/wiki/John_L._Grove http://www.jlg.com/en/about-jlg/history</doc>
