<doc id="756482" url="https://th.wikipedia.org/wiki?curid=756482" title="ทางหลวงสหรัฐหมายเลข 10">ทางหลวงสหรัฐหมายเลข 10 ทางหลวงสหรัฐหมายเลข 10 () เป็นทางหลวงสหรัฐแนวตะวันออก-ตะวันตก สร้างขึ้นในปี ค.ศ. 1926 แม้ว่าทางหลวงเส้นนี้ไม่ได้เป็นทางหลวงที่มีเส้นทางพาดผ่านทั้งประเทศอย่างทางหลวงสายหลัก แต่ก็ได้ถูกกำหนดให้ใช้หมายเลข "0" อยู่ในหลักสุดท้ายของหมายเลขทางหลวง ทางหลวงหมายเลข 10 เคยเป็นทางหลวงที่มีระยะทางมาก มีเส้นทางจากเมืองดีทรอยต์ รัฐมิชิแกน จนถึงเมืองซีแอตเทิล รัฐวอชิงตัน แต่ระยะทางได้ลดลงไปมากเนื่องจากระยะทางส่วนใหญ่ไปเป็นทางหลวงอินเตอร์สเตต ซึ่งสร้างบนเขตทางหลวงเดิม ทำให้ในปี ค.ศ. 2010 ทางหลวงเส้นนี้มีระยะทางเหลือ ทางหลวงหมายเลข 10 ถูกแบ่งออกเป็นสองส่วนด้วยทะเลสาบมิชิแกน อย่างไรก็ตามในปี ค.ศ. 2015 ได้มีบริการเรือข้ามฟากเอสเอสแบดเจอร์ ระหว่างเมืองลัดดิงตัน รัฐมิชิแกน กับเมืองแมนิโทวอก รัฐวิสคอนซิน และได้กำหนดอย่างเป็นทางการให้เป็นส่วนหนึ่งของทางหลวง แต่เรือข้ามฟากจะเปิดบริการตั้งแต่เดือนพฤษภาคมจนถึงเดือนตุลาคมเท่านั้น ปลายทางทิศตะวันออกของทางหลวงหมายเลข 10 อยู่ในเมืองเบย์ซิตี รัฐมิชิแกน บริเวณทางแยกต่างระดับบนอินเตอร์สเตต 75 (I-75) (หลักไมล์ที่ 139 ของทางหลวงหมายเลข 10 และหลักไมล์ที่ 162 ของอินเตอร์สเตต 75) ปลายทางทิศตะวันตกของทางหลวงหมายเลข 10 อยู่ในเมืองเวสต์ฟาร์โก รัฐนอร์ทดาโคตา บริเวณทางแยกต่างระดับบนอินเตอร์สเตต 94</doc>
