<doc id="617167" url="https://th.wikipedia.org/wiki?curid=617167" title="เจดดาห์ทาวเวอร์">เจดดาห์ทาวเวอร์ เจดดาห์ทาวเวอร์ หรือ บุรจญ์อัลมัมละกะฮ์ คิงดอมทาวเวอร์ ( Burj al Mamlakah Kingdom Tower) เป็นตึกระฟ้าที่อยู่ในระหว่างการก่อสร้างที่เมืองญิดดะฮ์ หรือ เจดดะห์ ประเทศซาอุดีอาระเบีย โดยมีค่าก่อสร้างประมาณการประมาณ 46,000 ล้านริยาล โดยตึกหลังนี้จะเป็นหนึ่งในส่วนของกลุ่มอาคารทั้งหมดที่งบก่อสร้างจะมีถึง 75,000 ล้านริยาล ภายใต้ชื่อโครงการว่าเจดดาห์อีโคโนมิกซีติซึ่งโครงการทั้งหมดจะตั้งอยู่ทางเหนือของทะเลแดงบริเวณทางเหนือของเมืองญิดดะฮ์ ในแผนการก่อสร้างคิงดอมทาวเวอร์จะกลายมาเป็นตึกที่สูงสุดในโลก และเป็นตึกที่มีความสูงเกิน 1 กิโลเมตรตึกแรกของโลก ในช่วงของการวางแผนช่วงแรก ตึกแห่งนี้ถูกออกแบบให้มีความสูงถึง 1 ไมล์ (1.6 กิโลเมตร) แต่ทว่าเนื่องจากสภาพของภูมิประเทศที่ไม่สามารถสร้างได้ ผู้ออกแบบอาคารหลังนี้คือ เอเดรียน สมิธ สถาปนิกชาวอเมริกัน ผู้ซึ่งออกแบบตึกบุรจญ์เคาะลีฟะฮ์ ผู้ริเริ่มโครงการนี้คือเจ้าชาย Al-Waleed bin Talal ผู้ชายที่ร่ำรวยที่สุดในตะวันออกกลาง โดยเขาได้เป็นผู้บริหารของบริษัทคิงดอมโฮลดิงคอมปานี (KHC) บริษัทที่ใหญ่ที่สุดในซาอุดีอาระเบีย ซึ่งเป็นหุ้นส่วนกับเจดดะห์อีโคโนมิกคอมปานี (JEC) บริษัทผู้พัฒนาตึกหลังนี้ที่ได้ก่อตั้งขึ้นเมื่อปี พ.ศ. 2552 คิงดอมทาวเวอร์มีโครงสร้างเป็นอาคารคอนกรีตเสริมเหล็กและเหล็ก</doc>
