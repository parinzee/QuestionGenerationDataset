<doc id="828784" url="https://th.wikipedia.org/wiki?curid=828784" title="ยูเอ็มที สเตเดียม">ยูเอ็มที สเตเดียม ยูเอ็มที สเตเดียม () เป็นสนามฟุตบอลที่ตั้งอยู่ภายในมหาวิทยาลัยการจัดการและเทคโนโลยีอีสเทิร์น อำเภอเมือง จังหวัดอุบลราชธานี เป็นสนามฟุตบอลไม่มีลู่วิ่งที่ถือว่าทันสมัยที่สุดในจังหวัดอุบลราชธานี มีความจุ 6,000 ที่นั่ง ใช้งานเป็นสนามเหย้าของสโมสรฟุตบอลอุบล ยูเอ็มที ยูไนเต็ด สนามฟุตบอลแห่งนี้ได้ถูกสร้างขึ้นเมื่อปี พ.ศ. 2558 ภายในมหาวิทยาลัยการจัดการและเทคโนโลยีอีสเทิร์น มีเนื้อที่ 12 ไร่ และมีความจุ 6,000 ที่นั่ง โดยสามารถขยายเป็น 10,000 ที่นั่งได้ในอนาคต หลังจากก่อสร้างเสร็จ ได้ทำการเปิดใช้งานเป็นครั้งแรกเมื่อวันที่ 4 กุมภาพันธ์ พ.ศ.2560 ในการแข่งขันฟุตบอลนัดกระชับมิตรระหว่างอุบล ยูเอ็มที ยูไนเต็ดและหนองบัว พิชญ โดยการแข่งขันนัดดังกล่าว อุบล ยูเอ็มที เป็นฝ่ายเอาชนะไปได้ 1–0 จากลูกโหม่งของ ตีอากู ชูลาปา (ตีอากู โอลีเวย์รา จี โซซา) กองหน้าชาวบราซิล ทำให้เขาถูกบันทึกว่าเป็นผู้เล่นคนแรกที่ทำประตูได้ที่สนามแห่งนี้</doc>
