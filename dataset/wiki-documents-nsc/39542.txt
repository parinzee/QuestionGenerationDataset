<doc id="39542" url="https://th.wikipedia.org/wiki?curid=39542" title="เคลีย">เคลีย เคลีย () เป็นวงดนตรีจากประเทศอังกฤษประวัติ ประวัติ. พบกันเมื่อสามปีก่อนขณะไปออดิชันสำหรับรายการเพลงทางทีวี Popstars: The Rivals ในปี 2002 หลังจากการออดิชัน พวกเธอนัดพบกันเป็นประจำ และในการนัดพบกันเหล่านั้น พวกเธอก็ตัดสินใจว่า ไหนๆ พวกเธอก็เข้ากันได้เป็นอย่างดี มีความคิดและความฝันแบบเดียวกัน มันจึงสมเหตุสมผลยิ่งที่จะตั้งวงขึ้นมา ชื่อ “CLEA” มาจากอักษรแรกในชื่อของ สมาชิกดั้งเดิมทั้งสี่คน ได้แก่ โคลอี, ลินซีย์, เอ็มมา และเอมี แต่ในเดือนพ.ค. 2004 โคลอีก็ตัดสินใจลาออกจากวงเพื่อไปทำงานด้านอื่นๆ แทน สมาชิกที่เหลืออยู่ตัดสินใจว่าในช่วงสองปีกว่าที่พวกเธอได้อยู่ร่วมกัน พวกเธอได้กลายเป็น “CLEA” ไปแล้ว และเลือกที่จะใช้ชื่อนี้ต่อไป เมื่อรวมตัวกัน ทั้งสามสาวมีพลังและเสน่ห์อันล้นเหลือ หลังจากตั้งวง พวกเธอก็มองหาทีมแมเนจเมนต์และต้นสังกัด พวกเธอได้เซ็นสัญญากับ UpSide Management Ltd และ Warner Music และ Upside Records ในประเทศอังกฤษ หลังจากการทัวร์ในอังกฤษโดยเล่นเป็นวงเปิดให้กับ Blue, Lemar และ Daniel Bedingfield และออกแสดงตามคลับ, รายการวิทยุต่างๆ และมหาวิทยาลัย “CLEA” ก็สร้างชื่อให้กับตัวเองได้เป็นอย่างดีในฐานะวงที่แสดงสดได้อย่างยอดเยี่ยม พวกเธอถูกเลือกให้ไปแสดงใน Summer Ball In Monaco ของเจ้าชายอัลเบิร์ต และยังได้แสดงที่งานการกุศลสำหรับเด็ก ‘Rainbow Trust’ อีกด้วย พวกเธอใช้ช่วง 10 เดือนที่ผ่านมาทำงานกับโปรดิวเซอร์หลายๆ คนในสวีเดนและแอล.เอ. สำหรับอัลบัมชุดแรกของ พวกเธอ “CLEA” นั้นมีซิงเกิลฮิตในอังกฤษไปแล้วสามเพลง ได้แก่ ‘Download It’ , ‘Stuck in the Middle’ และ ‘We Don’t Have To Take Our Clothes Off’ และตอนนี้พวกเธอก็พร้อมที่จะออกลุยทั่วโลกแล้ว ซิงเกิล ‘Clothes Off’ นั้นกำลังได้รับความนิยมอย่างมากทั่วทั้งยุโรปและยุโรปตะวันออก</doc>
