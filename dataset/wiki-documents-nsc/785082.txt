<doc id="785082" url="https://th.wikipedia.org/wiki?curid=785082" title="โคเซ เฟร์เรร์">โคเซ เฟร์เรร์ โคเซ บีเซนเต เฟร์เรร์ เด โอเตโร อี ซินทรอน (; 8 มกราคม ค.ศ. 1912 – 26 มกราคม ค.ศ. 1992) หรือเป็นที่รู้จักในชื่อ โคเซ เฟร์เรร์ เป็นนักแสดงและผู้กำกับชาวเปอร์โตริโก ผู้ชนะเลิศรางวัลออสการ์, รางวัลลูกโลกทองคำ และรางวัลโทนี ได้ชื่อว่าเป็นนักแสดงเชื้อสายฮิสแปนิกคนแรกที่ได้รับรางวัลออสการ์ จากภาพยนตร์เรื่อง Cyrano de Bergerac (ค.ศ. 1950) ผลงานการแสดงของเฟร์เรร์ได้รับการยอมรับที่โรงละครอเมริกันในปี ค.ศ. 1981 ซึ่งเขาได้รับการแต่งตั้งให้เป็นอเมริกันเธียเตอร์ฮอลล์ออฟเฟม ในปี ค.ศ. 1985 เขาเป็นนักแสดงคนแรกที่ได้รับเกียรติขึ้นรับเหรียญศิลปินดีเด่นแห่งชาติจากโรนัลด์ เรแกน และเมื่อวันที่ 26 เมษายน ค.ศ. 2012 การไปรษณีย์แห่งประเทศสหรัฐอเมริกายังออกแสตมป์เป็นรูปของเฟร์เรร์ในฐานะผู้มีผลงานโดดเด่นอีกด้วย ด้านชีวิตส่วนตัว เฟร์เรร์แต่งงานทั้งหมดห้าครั้งและมีบุตรทั้งหมดหกคน นอกจากนี้ เขายังเป็นลุงของนักแสดงจอร์จ คลูนีย์ และยังสามารถพูดภาษาสเปน, อังกฤษ, ฝรั่งเศส, และอิตาลีได้อีกด้วย เฟร์เรร์เสียชีวิตด้วยโรคมะเร็งลำไส้ใหญ่ในคอรัลเกเบิลส์ รัฐฟลอริดาในปี ค.ศ. 1992 ร่างของเขาถูกฝังอยู่ที่ซานตามารีอามักดาเลนาเดปาซซีส์ในสุสานเก่าซานฮวน บ้านเกิดของเขา</doc>
