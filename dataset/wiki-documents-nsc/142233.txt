<doc id="142233" url="https://th.wikipedia.org/wiki?curid=142233" title="พระเศวตวชิรพาห">พระเศวตวชิรพาห พระเศวตวชิรพาหฯ เป็นช้างเผือกประจำรัชกาลพระบาทสมเด็จพระมงกุฎเกล้าเจ้าอยู่หัว พระเศวตวชิรพาหฯ เป็นช้างพลายป่า เกิดที่จังหวัดพิจิตร พระยาเพ็ชรพิไลยศรีสวัสดิ์ เป็นผู้คล้องได้ และน้อมเกล้าน้อมกระหม่อมถวายเมื่อ พ.ศ. 2454 พระบาทสมเด็จพระมงกุฎเกล้าเจ้าอยู่หัวโปรดเกล้าโปรดกระหม่อมให้ประกอบพระราชพิธีสมโภชขึ้นระวาง ณ มณฑลพระราชพิธี สวนมิสกวัน พระราชทานนามว่า พระเศวตวชิรพาหฯ ยืนโรงอยู่ ณ โรงช้างต้น พระราชวังดุสิต (ปัจจุบันคือ พิพิธภัณฑสถานแห่งชาติ ช้างต้น) เป็นเวลา 34 ปี จึงล้มลงในปี พ.ศ. 2488</doc>
