<doc id="28657" url="https://th.wikipedia.org/wiki?curid=28657" title="มีนาคม พ.ศ. 2549">มีนาคม พ.ศ. 2549วันพฤหัสบดีที่ 30 มีนาคม 2549วันพฤหัสบดีที่ 30 มีนาคม 2549. - คาราวานคนจนชุมนุมปิดล้อมอาคารที่ทำการสื่อในเครือเนชั่น เขตบางนา ตั้งแต่เช้าจรดเย็น โดยไม่ให้พนักงานเข้าออก (ที่นี่ดอตคอม) - พันธมิตรประชาชนเพื่อประชาธิปไตย (พธม.) ชุมนุมกันหน้าอาคารศรีจุลทรัพย์ แยกพงษ์พระราม ซึ่งเป็นสถานที่ทำการของคณะกรรมการการเลือกตั้ง (กกต.) (ผู้จัดการออนไลน์) - พรรคประชาธิปัตย์จัดเวทีปราศรัยภายในมหาวิทยาลัยเชียงใหม่ ชี้แจงถึงการไม่ลงเลือกตั้งในวันที่ 2 เมษายน พ.ศ. 2549 แต่ถูกขวางปาจากกลุ่มคนสนับสนุน พ.ต.ท.ทักษิณ ชินวัตร จนไม่สามารถดำเนินกิจกรรมต่อไปได้ (ผู้จัดการออนไลน์)วันพุธที่ 29 มีนาคม 2549วันพุธที่ 29 มีนาคม 2549. - สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินจากวังสระปทุม ไปทรงเปิดงานสัปดาห์หนังสือแห่งชาติ ครั้งที่ 34 และงานสัปดาห์หนังสือนานาชาติ ครั้งที่ 4 ณ ศูนย์การประชุมแห่งชาติสิริกิติ์ ซึ่งจะจัดถึงวันที่ 9 เมษายน (สำนักข่าวกรมประชาสัมพันธ์) - ประธานคณะกรรมการเตรียมการจัดกระบวนพยุหยาตราชลมารคที่ใช้แสดงในวโรกาส สมเด็จพระราชาธิบดีและสมเด็จพระราชินีนาถต่างประเทศ ร่วมงานฉลองสิริราชสมบัติ ครบ 60 ปี จะเป็นประธานในพิธีเซ่นไหว้แม่ย่านางเรือพระราชพิธีประเภทเรือรูปสัตว์ ในวันที่ 30 มีนาคม (สำนักข่าวกรมประชาสัมพันธ์) - ตัวแทนคณะกรรมการร่วม 3 พรรคการเมือง คือ พรรคประชาธิปัตย์ พรรคชาติไทย และพรรคมหาชน เดินทางไปที่สำนักงาน กกต. เพื่อขอให้ดำเนินการจัดการเลือกตั้งให้เป็นไปด้วยความสุจริตเที่ยงธรรม และป้องกันการทุจริตในทุกรูปแบบ และเสนอยกเลิกการใช้ตรายางในการเลือกตั้ง เนื่องจากเห็นว่าง่ายต่อการทุจริต (สำนักข่าวกรมประชาสัมพันธ์) - พรรคไทยรักไทย ยกเลิกการปราศรัยใหญ่ที่สวนลุมพินี เพื่อหลีกเลี่ยงการเผชิญหน้ากับฝ่ายพันธมิตรฯ (สำนักข่าวกรมประชาสัมพันธ์) - พันธมิตรประชาชนเพื่อประชาธิปไตย (พธม.) ชุมนุมขับไล่ พ.ต.ท.ทักษิณ ชินวัตร ที่หน้าห้างสรรพสินค้าสยามพารากอน (ที่นี่ดอตคอม)วันอังคารที่ 28 มีนาคม 2549วันอังคารที่ 28 มีนาคม 2549. - ธงชัย ใจดี อดีตนักกอล์ฟมือ 1 ของไทย ซึ่งขณะนี้เป็นมืออันดับ 88 ของโลก ได้รับเชิญให้เข้าร่วมการแข่งขันกอล์ฟ เดอะ มาสเตอรส์ ณ สนามออกัสตา รัฐจอร์เจีย สหรัฐอเมริกา (เนชั่น)วันจันทร์ที่ 27 มีนาคม 2549วันจันทร์ที่ 27 มีนาคม 2549. - โฆษกพรรคไทยรักไทย ทำหนังสือฟ้องร้องถึงสำนักงานตำรวจแห่งชาติ ให้ตรวจสอบแผ่นวีซีดีที่บันทึกคำรับสารภาพของนางฐัติมา ภาวะลี ผู้สมัคร ส.ส. แบบบัญชีรายชื่อของพรรคแผ่นดินไทย ที่เป็นพยานปากเอกในการเปิดโปงการจ้างพรรคเล็กลงสมัครรับเลือกตั้ง โดยพบว่ามีเสียงผู้ชายกระซิบให้พูดตามระหว่างที่มีการรับสารภาพ (สำนักข่าวกรมประชาสัมพันธ์) - กกต. สรุปตัวเลขผู้มาใช้สิทธิเลือกตั้งสมาชิกสภาผู้แทนราษฎรล่วงหน้าเกือบ 7 แสนคน (สำนักข่าวกรมประชาสัมพันธ์) - เจ้าหน้าที่เข้าเก็บกู้ระเบิดทีเอ็นทีขนาด 1 ปอนด์ ที่คนร้ายนำมาวางไว้ข้างตึกมูลนิธิควง อภัยวงศ์ บริเวณที่ทำการพรรคประชาธิปัตย์ ด้านเลขาธิการพรรคเชื่อว่าเกี่ยวข้องกับการออกมาเปิดโปงการทุจริตเลือกตั้งของแกนนำพรรคไทยรักไทย (เนชั่น) - นายธีรยุทธ บุญมี อาจารย์คณะสังคมวิทยาและมานุษยวิทยา มหาวิทยาลัยธรรมศาสตร์ ติงกรณีที่ พ.ต.ท.ทักษิณ เสนอตั้งรัฐบาลสมานฉันท์แห่งชาติเพื่อปฏิรูปการเมืองหลังเลือกตั้งว่า คงเป็นเพียงรัฐบาลเสียสติแห่งชาติ จากการพูดเอาตัวรอดไปแต่ละวันของผู้นำ ซึ่งไม่เกิดประโยชน์ใดๆ พร้อมเสนอทางออกวิกฤตการเมืองในปัจจุบัน โดยให้กลุ่มพันธมิตรฯ หยุดพักการชุมนุมชั่วคราว แล้วมาเคลื่อนไหวอีกครั้งหลังวันเลือกตั้ง เพราะเชื่อว่าจะเกิดปัญหาขึ้นอีกมาก ทั้งกรณีที่ได้ ส.ส. ไม่ครบ 500 คน จนไม่สามารถเปิดประชุมสภาฯ ได้ (เนชั่น) (สำนักข่าวกรมประชาสัมพันธ์) - พล.ต.อ.ชิดชัย วรรณสถิตย์ รองนายกรัฐมนตรีด้านความมั่นคง และรัฐมนตรีว่าการกระทรวงยุติธรรม ยอมรับว่ามีความหนักใจในกรณีที่กลุ่มพันธมิตรฯ จะเคลื่อนขบวนไปชุมนุมที่สยามพารากอน เพื่อเชิญชวนประชาชนเข้าร่วมการชุมนุมในวันที่ 29 มีนาคม เพราะควบคุมความเรียบร้อยได้ยาก (สำนักข่าวกรมประชาสัมพันธ์) - ระหว่าง พ.ต.ท.ทักษิณ ชินวัตร รักษาการนายกรัฐมนตรี และคณะได้ลงพื้นที่หาเสียงที่ซอยละลายทรัพย์ ถนนสีลม ได้ถูกกลุ่มแม่ค้าภายในซอยตะโกนขับไล่ (ผู้จัดการออนไลน์)วันอาทิตย์ที่ 26 มีนาคม 2549วันอาทิตย์ที่ 26 มีนาคม 2549. - คณะกรรมการการเลือกตั้ง (กกต.) เปิดเผยว่ามีประชาชนไปใช้สิทธิเลือกตั้งล่วงหน้าเมื่อวันที่ 25 มีนาคม ที่ผ่านมา มากกว่า 300,000 คน (สำนักข่าวกรมประชาสัมพันธ์) - องค์การอนามัยโลกแสดงความกังวลเป็นอย่างยิ่ง กรณีที่เกิดการระบาดของโรคไข้หวัดนกครั้งใหม่ในประเทศกัมพูชา (สำนักข่าวกรมประชาสัมพันธ์) - นายสุเทพ เทือกสุบรรณ เลขาธิการพรรคประชาธิปัตย์ เชื่อว่านางฐัติมา ภาวะลี ผู้สมัคร ส.ส. ระบบบัญชีรายชื่อ พรรคแผ่นดินไทย ถูกกดดันจนกลับคำให้การ กรณีกล่าวหาแกนนำพรรคไทยรักไทยว่าอยู่เบื้องหลังการทุจริตเลือกตั้ง โดยให้สินบนพรรคการเมืองขนาดเล็กและสร้างเอกสารปลอมในการสมัคร (สำนักข่าวกรมประชาสัมพันธ์) - พันธมิตรประชาชนเพื่อประชาธิปไตย (พธม.) เดินขบวนรณรงค์การชุมนุม โดยเริ่มต้นจากสนามกีฬาแห่งชาติ ไปจนถึงสี่แยกราชประสงค์ และเลยไปจนถึงถนนสุขุมวิท บริเวณหน้าห้างสรรพสินค้าเอ็มโพเรี่ยม (ประชาไท)วันเสาร์ที่ 25 มีนาคม 2549วันเสาร์ที่ 25 มีนาคม 2549. - กกต. สรุปยอดรวมผู้สมัครสมาชิกวุฒิสภาในเขตกรุงเทพมหานคร 2 วัน ทั้งสิ้น 221 คน (สำนักข่าวกรมประชาสัมพันธ์) - วีระพล นครหลวงโปรโมชั่น แพ้น็อกยกที่ 9 ต่อ โฮะซุมิ ฮะเซะงะวะ แชมป์โลกชาวญี่ปุ่น ชิงแชมป์โลกรุ่นแบนตั้มเวต สภามวยโลก (WBC) กลับมาไม่สำเร็จ ในการชกที่เวิลด์เมมโมเรียลฮอล เมืองโคเบะ ประเทศญี่ปุ่น (ผู้จัดการออนไลน์)วันศุกร์ที่ 24 มีนาคม 2549วันศุกร์ที่ 24 มีนาคม 2549. - พลตรีจำลอง ศรีเมือง กล่าวว่ารัฐบาลต้องรับผิดชอบความผิดพลาดในนโยบายแปรรูป กฟผ. ด้วยการลาออก และกล่าวถึงการใช้กฎหมายรัฐธรรมนูญมาตรา 7 เพื่อขอให้มีการพระราชทานนายกรัฐมนตรีว่า สถานการณ์บ้านเมืองขณะนี้ถึงเวลาที่เหมาะสมแล้ว พร้อมตำหนินักวิชาการที่ออกมาคัดค้าน (สำนักข่าวกรมประชาสัมพันธ์) - อธิบดีกรมการแพทย์ หวั่นผู้ป่วยที่ได้รับสารโบทูลินัมจากการรับประทานหน่อไม้ปี๊บที่จังหวัดน่าน อาจติดเชื้อในระบบทางเดินหายใจ (สำนักข่าวกรมประชาสัมพันธ์) - จากผลการวิจัยของมหาวิทยาลัยแอริโซนาและศูนย์วิจัยบรรยากาศแห่งชาติในโคโลราโด ระบุว่าแผ่นน้ำแข็งที่ขั้วโลกเหนือกำลังละลายเร็วกว่าที่คาดไว้และอาจทำให้ระดับน้ำทะเลสูงขึ้น 6 เมตร ภายในปี พ.ศ. 2643 (VOA) - ในระหว่างปราศรัยใหญ่ที่ท้องสนามหลวง นายอภิสิทธิ์ เวชชาชีวะ หัวหน้าพรรคประชาธิปัตย์ เสนอให้ พ.ต.ท.ทักษิณ ลาออก และขอพระราชทานนายกรัฐมนตรีและคณะรัฐมนตรี เพื่อยุติวิกฤตการณ์ในปัจจุบัน ซึ่งเป็นแนวทางเดียวกับที่หลายฝ่ายเสนอมาก่อนหน้านี้ ขณะที่รักษาการนายกฯ ยังคงเดินหน้าหาเสียงในภาคอีสาน พร้อมย้ำว่าจะไม่ลาออก (The Nation)วันพฤหัสบดีที่ 23 มีนาคม 2549วันพฤหัสบดีที่ 23 มีนาคม 2549. - กองทัพอากาศจัดเครื่องบินลำเลียงซี-130 ไปรับตัวผู้ป่วยที่ได้รับสารพิษจากแบคทีเรียโบทูลินัม หลังรับประทานหน่อไม้ปี๊บที่จังหวัดน่าน มารับการรักษาในกรุงเทพมหานคร (เนชั่น) - พรรคประชาธิปัตย์เตรียมปราศรัยใหญ่ในวันที่ 24 มีนาคม ที่ท้องสนามหลวง ประกาศจุดยืนทางการเมืองที่ชัดเจนของพรรค และหาทางออกกรณีวิกฤตการณ์ทางการเมืองในปัจจุบัน (สำนักข่าวกรมประชาสัมพันธ์) - พล.อ.เรืองโรจน์ มหาศรานนท์ ผู้บัญชาการทหารสูงสุด ยืนยันว่ายังไม่มีการประกาศภาวะฉุกเฉินอย่างแน่นอน จากกรณีที่กลุ่มพันธมิตรประชาชนเพื่อประชาธิปไตยขีดเส้นตายกดดันให้นายกรัฐมนตรีลาออกภายในคืนวันที่ 23 มีนาคม (เนชั่น)วันอังคารที่ 21 มีนาคม 2549วันอังคารที่ 21 มีนาคม 2549. - ชายโรคประสาท คลั่งพกค้อนบุกทุบรูปปั้นองค์ท้าวมหาพรหม บริเวณเทวาลัย ณ สี่แยกราชประสงค์ แตกละเอียด ก่อนถูกรุมประชาทัณฑ์ถึงแก่ความตาย (ผู้จัดการ)วันจันทร์ที่ 20 มีนาคม 2549วันจันทร์ที่ 20 มีนาคม 2549. - พายุไซโคลนแลร์รี เข้าถล่มชายฝั่งรัฐควีนส์แลนด์ในออสเตรเลียด้วยความเร็วลม 290 กม./ชม. (สำนักข่าวกรมประชาสัมพันธ์) - อันดับโลกของภราดร ศรีชาพันธุ์ สูงขึ้น 23 อันดับ รั้งมือ 38 หลังเข้าถึงรอบรองชนะเลิศ โดยพ่ายใหักับมือหนึ่งของโลก โรเจอร์ เฟเดอเรอร์ เมื่อสัปดาห์ก่อน (สยามสปอร์ต)วันอาทิตย์ที่ 19 มีนาคม 2549วันอาทิตย์ที่ 19 มีนาคม 2549. - นพ.พรหมินทร์ เลิศสุริย์เดช รองเลขาธิการพรรคไทยรักไทย ปฏิเสธข้อกล่าวหาของนายสุเทพ เทือกสุบรรณ เลขาธิการพรรคประชาธิปัตย์ ที่ระบุว่าตนและแกนนำพรรคไทยรักไทย อยู่เบื้องหลังการว่าจ้างผู้สมัครพรรคเล็กลงสมัครรับเลือกตั้ง (สำนักข่าวกรมประชาสัมพันธ์)วันเสาร์ที่ 18 มีนาคม 2549วันเสาร์ที่ 18 มีนาคม 2549. - สมศักดิ์ สิงห์ชัชวาลย์ เอาชนะทีเคโอยกที่ 10 ต่อ มาห์ยาร์ มงชิปัวร์ แชมป์โลกชาวฝรั่งเศส ได้แชมป์โลกรุ่นซูเปอร์แบนตั้มเวต สมาคมมวยโลก (WBA) ไปครอง ในการชกอย่างดุเดือด ที่ปาเลสเดสสปอร์ตเมอเซล-เซอเดน กรุงปารีส ประเทศฝรั่งเศส โดยการชกครั้งนี้ได้ถูกยกย่องให้เป็นการชกคู่ดุเดือดแห่งปีอีกด้วย (อีเอสพีเอ็น)วันศุกร์ที่ 17 มีนาคม 2549วันศุกร์ที่ 17 มีนาคม 2549. - ภราดร ศรีชาพันธุ์ ผ่านเข้ารอบรองชนะเลิศไปพบกับมือหนึ่งของโลก โรเจอร์ เฟเดอเรอร์ ในการแข่งขันเทนนิสมาสเตอร์ซีรีส์รายการแรกของปี (สยามสปอร์ต) - กรมสอบสวนคดีพิเศษเชื่อว่าเป็นไปได้ที่พยานวัตถุในคดีการหายตัวไปของนายสมชาย นีละไพจิตร ประธานชมรมนักกฎหมายมุสลิม ที่มีผู้พบเห็นคนนำมาโยนทิ้งในแม่น้ำแม่กลองจะยังอยู่ เนื่องจากในแม่น้ำมีสิ่งกีดขวางจำนวนมาก (สำนักข่าวกรมประชาสัมพันธ์) - สำนักอนามัย กทม. เตือนเฝ้าระวัง กรณีการระบาดของโรคมือ เท้า ปาก ที่มาเลเซีย (สำนักข่าวกรมประชาสัมพันธ์)วันพฤหัสบดีที่ 16 มีนาคม 2549วันพฤหัสบดีที่ 16 มีนาคม 2549. - ภราดร ศรีชาพันธุ์ เอาชนะ ดาวิด นัลบานเดียน มือวางอันดับ 4 ของรายการ ผ่านเข้ารอบก่อนรองชนะเลิศการแข่งขันเทนนิสมาสเตอร์ซีรีส์รายการแรกของปี (สำนักข่าวกรมประชาสัมพันธ์)วันพุธที่ 15 มีนาคม 2549วันพุธที่ 15 มีนาคม 2549. - พล.อ.เปรม ติณสูลานนท์ ประธานองคมนตรีและรัฐบุรุษ เรียกร้องให้ทุกฝ่ายร่วมกันหาทางออกเพื่อยุติความขัดแย้งทางการเมือง (สำนักข่าวกรมประชาสัมพันธ์)วันอังคารที่ 14 มีนาคม 2549วันอังคารที่ 14 มีนาคม 2549. - พันธมิตรประชาชนเพื่อประชาธิปไตย (พธม.) ย้ายสถานที่ชุมนุมจากท้องสนามหลวงเป็นที่รอบ ๆ ทำเนียบรัฐบาล (ทีนิวส์) - พ.ต.ท.ทักษิณ ชินวัตร นายกรัฐมนตรี ยืนยันจะไม่ลาออกจากตำแหน่ง และพร้อมประกาศภาวะฉุกเฉินหากสถานการณ์การชุมนุมเกิดความรุนแรง (สำนักข่าวกรมประชาสัมพันธ์) - คณะรัฐมนตรีเห็นชอบให้ จ.นครราชสีมา เป็นสถานที่หลักในการแข่งขันกีฬาซีเกมส์ ครั้งที่ 24 ในปี พ.ศ. 2550 (สำนักข่าวกรมประชาสัมพันธ์)วันจันทร์ที่ 13 มีนาคม 2549วันจันทร์ที่ 13 มีนาคม 2549. - แคเมอรูนกลายเป็นประเทศที่ 4 ในทวีปแอฟริกา ที่พบการแพร่ระบาดของไข้หวัดนก และการทดสอบขั้นต้นในพม่าก็พบไวรัสนี้เช่นกัน (สำนักข่าวกรมประชาสัมพันธ์)วันอาทิตย์ที่ 12 มีนาคม 2549วันอาทิตย์ที่ 12 มีนาคม 2549. - กระทรวงสาธารณสุขเตือนประชาชนระวังโรคอีสุกอีใสที่ระบาดในช่วงฤดูร้อนนี้ แม้ว่าโรคไม่รุนแรงแต่อาจเสียชีวิตได้จากโรคแทรกซ้อน (สำนักข่าวกรมประชาสัมพันธ์)วันเสาร์ที่ 11 มีนาคม 2549วันเสาร์ที่ 11 มีนาคม 2549. - สโลโบดัน มิโลเชวิช อดีตผู้นำยูโกสลาเวีย ถูกพบเสียชีวิตในห้องขังของเรือนจำ ณ กรุงเฮก ประเทศเนเธอร์แลนด์ (CNN) (Reuters) (BBC) (Times) - ยานมาร์สรีคอนเนสเซนซ์ออร์บิเตอร์ ขององค์การนาซา เข้าสู่วงโคจรรอบดาวอังคาร (BBC) - สำนักงานกองทุนสนับสนุนการสร้างเสริมสุขภาพ (สสส.) ชักชวนสร้างวัฒนธรรมลด ละ เลิก การบริโภคน้ำตาล เพื่อแก้ปัญหาการบริโภคหวานเกินพอดีของคนไทย หลังจากรัฐบาลประกาศขึ้นราคาน้ำตาลทราย (มติชน)วันศุกร์ที่ 10 มีนาคม 2549วันศุกร์ที่ 10 มีนาคม 2549. - สมเด็จพระเทพรัตนราชสุดาฯ สยามบรมราชกุมารี จะเสด็จพระราชดำเนินเยือนสหราชอาณาจักร ระหว่างวันที่ 13-17 มีนาคม (สำนักข่าวกรมประชาสัมพันธ์) - กระทรวงการต่างประเทศ เตรียมเชิญผู้แทนสหรัฐอเมริกา มารับทราบปัญหาเรื่องสิทธิมนุษยชนในไทย โดยอ้างว่ารายงานเรื่องสิทธิมนุษยชนไทยที่รัฐบาลอเมริกาทำขึ้นมีความคลาดเคลื่อน (สำนักข่าวกรมประชาสัมพันธ์)วันพฤหัสบดีที่ 9 มีนาคม 2549วันพฤหัสบดีที่ 9 มีนาคม 2549. - เกิดเหตุระเบิดบริเวณหน้าป้อมยาม บ้านสี่เสาเทเวศร์ ซึ่งเป็นบ้านพักของพลเอกเปรม ติณสูลานนท์ ประธานองคมนตรีและรัฐบุรุษ (สำนักข่าวกรมประชาสัมพันธ์)วันจันทร์ที่ 6 มีนาคม 2549วันจันทร์ที่ 6 มีนาคม 2549. - ผลการประกาศรางวัลออสการ์ครั้งที่ 78 ปรากฏว่าภาพยนตร์เรื่อง Crash ได้รับรางวัลภาพยนตร์ยอดเยี่ยม อั้งลี่ได้รับรางวัลผู้กำกับภาพยนตร์ยอดเยี่ยมจากเรื่องหุบเขาเร้นรัก (ฺBrokeback Mountain) ขณะที่ รีส วิตเทอร์สปูน และฟิลิป ซีย์มัวร์ ฮอฟฟ์แมน คว้ารางวัลนักแสดงนำหญิงและชายยอดเยี่ยม จากภาพยนตร์เรื่อง Walk the Line และ Capote ตามลำดับ (CNN)วันอาทิตย์ที่ 5 มีนาคม 2549วันอาทิตย์ที่ 5 มีนาคม 2549. - เมื่อเวลา 22.00 น. ของวันที่ 5 มีนาคม เครือข่ายพันธมิตรประชาชนเพื่อประชาธิปไตยราว 1.5 แสนคน เคลื่อนขบวนไปยังอนุสาวรีย์ประชาธิปไตยและทำเนียบรัฐบาล เพื่อแสดงพลังขับไล่ พ.ต.ท.ทักษิณ ชินวัตร ออกจากตำแหน่งนายกรัฐมนตรี (มติชน) - 96 คนดังในวงสังคมและราชสกุลลงชื่อถวายฎีกาในหลวง ขอรัฐบาลพระราชทานมาทำหน้าที่ชั่วคราว แก้รัฐธรรมนูญและคุมการเลือกตั้ง ให้ทุกพรรคได้สิทธิแข่งขันเท่าเทียมกัน (มติชน)วันศุกร์ที่ 3 มีนาคม 2549วันศุกร์ที่ 3 มีนาคม 2549. - พรรคไทยรักไทย และ พ.ต.ท.ทักษิณ ชินวัตร เปิดปราศรัยใหญ่ขึ้นที่ท้องสนามหลวง (ประชาไท)</doc>
