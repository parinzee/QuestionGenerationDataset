<doc id="8014" url="https://th.wikipedia.org/wiki?curid=8014" title="ศาลอาญา (ประเทศไทย)">ศาลอาญา (ประเทศไทย) ศาลอาญา เป็นศาลยุติธรรมชั้นต้นแห่งประเทศไทย รับผิดชอบการใช้กฎหมายอาญาในบางเขตของกรุงเทพมหานคร ศาลนี้ตั้งอยู่ที่ถนนรัชดาภิเษก จึงมักเรียกกันว่า "ศาลอาญารัชดาฯ"ประวัติ ประวัติ. ในรัชสมัยของ พระบาทสมเด็จพระจุลจอมเกล้าเจ้าอยู่หัว ทรงโปรดให้มีการปรับปรุงระบบศาลครั้งใหญ่รวบรวมศาลต่างๆ ที่มีอยู่กระจัดกระจายถึง 16 ศาลยุบรวมกันเป็นศาลในส่วนของความอาญาได้รวมศาลนครบาลกับศาลอาญานอกเข้าด้วยกันเรียกว่า "ศาลพระราชอาญา" ตั้งอยู่ที่ “หอสัสดี” บริเวณท่าช้างวังหน้าต่อมา พ.ศ.2478 ได้มีประกาศใช้พระธรรมนูญศาลยุติธรรมจึงเปลี่ยนชื่อเดิมมาเป็น “ศาลอาญา” และต่อมา พ.ศ.2484 ได้มีการก่อสร้างอาคารหลังใหม่ขึ้นที่บริเวณกองตราลหุโทษเดิมด้านถนนราชินีให้เป็นที่ตั้งของกระทรวงยุติธรรม , ศาลอุทธรณ์และศาลอาญา ส่วนด้านถนนราชดำเนินก่อสร้างเป็นอาคารศาลฎีกา และศาลแพ่ง ต่อมาวันที่ 25 มีนาคม 2515 ศาลอาญาได้ย้ายทำการเดิมมาตั้งอยู่ถนนรัชดาภิเษก แขวงจอมพล กรุงเทพมหานคร เป็นอาคารสูง 13 ชั้น</doc>
