<doc id="115811" url="https://th.wikipedia.org/wiki?curid=115811" title="ประกายเพชร สรหงส์">ประกายเพชร สรหงส์ ประกายเพชร สรหงส์ หรือ สุชาติ สรหงส์ (เกิด 9 มิถุนายน พ.ศ. 2490 ) นักร้องหนุ่มเลือดสุพรรณบุรี ดินแดนจังหวัดนักร้องลูกทุ่ง ไม่ว่าจะเป็นราชาเพลงลูกทุ่งสุรพล สมบัติเจริญ ไวพจน์ เพชรสุพรรณ ก้านแก้วสุพรรณ ขวัตจิต ศรีประจันต์ สังข์ทอง สีใส นพพร เมืองสุพรรณ เสมา ศรีสุพรรณ พุ่มพวง ดวงจันทร์ และเขาหละ ประกายเพชร สรหงส์ นักร้องระดับคีย์แมนของเมืองสุพรรณประวัติ ประวัติ. ประกายเพชร สรหงส์มีชื่อจริงนามสกุลจริงว่า นายสุชาติ สรหงส์ เกิด 9 มิถุนายน 2490 ที่อ.สามชุก จ.สุพรรณบุรี เป็นบุตรของพ่อเสถียร แม่ชิ้น จบการการศึกษาภาคบังคับโรงเรียนบ้านเกิด ไม่มีโอกาสเรียนต่อในชั้นสูงขึ้น เนื่องจากฐานะยากจน พี่น้องหลายคน แต่อยากเรียนต่อ จึงบวชเป็นสามเณร เพื่อศึกษาทั้งทางโลกและทางธรรม ที่วัดพระศรีรัตนมหาธาตุ สุพรรณบุรี ในขณะที่บวชต้องทำหน้าที่หลายอย่าง หนึ่งในนั้นคือต้องรับหน้าที่เปิดเพลงตามเครื่องขยายเสียงในวันพระ เปิดไปเปิดมา เกิดความซึมซับกับเพลงลูกทุ่งเป็นอย่างมาก รับเชิญร้องเพลงและทำขวัญนาคเข้าสู่วงการ เข้าสู่วงการ. ปี พ.ศ. 2503 ทูล ทองใจ ไปเปิดการแสดงที่วัดมหาธาตุ มีโอกาสเห็นทูล เกิดความประทับใจเป็นที่สุด คิดในใจว่าจะต้องเป็นนักร้องให้ได้ หลังจากสึก ได้ออกมามาช่วยครอบครัวทำนาอยู่ระยะหนึ่ง จึงตัดสินใจเข้ากรุงเทพ หวังจะเป็นนักร้องแต่ไม่ง่ายอย่างที่คิด งานแรกที่ทำคือ การเป็นเซลล์แมนขายเครื่องสำอางกับ " สมศักดิ์เครื่องสำอาง " มีโอกาสไปขายต่างจังหวัด บังเอิญไปเจอวงสุรพล ประชันกับไวพจน์ เกิดประทับใจสุดๆ คิดในใจต้องเอาดีทางนี้ให้ได้ ขายเครื่องสำอางระยะหนึ่ง ก็ลาออก กลับไปบวช 1 พรรษา หลังจากสึกโชคดีจับใบแดง ได้เป็นทหาร ไปประจำการที่ ร.พัน 1 รอ. สนามเป้า ในช่วงใกล้ปลดประจำการ ทางราชการรับสมัครไปช่วยรบที่เวียดนาม จึงตัดสินใจสมัคร และได้รับบรรจุในตำแหน่งพลยิงลูกระเบิดเอ็ม 79 อยู่เวียดนาม 1 ปีจึงเดินทางกลับประเทศไทย คราวนี้มาสมัครเป็นบรรณารักษ์ประจำห้องสมุด 2 ปีลาออก ได้งานอีกทีเป็นบุรุษไปรษณีย์ อยู่แถวสี่แยกคอกวัว ในระหว่างทำงานไปรษณีย์ วันหยุดมีโอกาสไปดูวงดนตรีต่างๆ และได้เจอกับ แดง แดนแดนทอง (เจ้าของเพลงพ่อพี่ไม่ได้เป็นนายก " จึงสมัครอยู่กับวงแดงเรื่อยมา ระหว่างอยู่กับแดง ได้เจอกับ อ. โผผิน เมืองสุพรรณ ซึ่งต่อมา อ.โผผิน แต่งเพลงให้บันทึกแผ่นเสียง ชื่อเพลง "หลงป่า " เป็นเพลงแรก สวรรค์โปรดเพลงชาร์ตทันที สถานีวิทยุทั่วประเทศเปิดกันลั่น หลังเพลงติดลมบน ช่วงนั้นภาพยนตร์เรื่อง " เจ้าชายห่อหมก " กำลังจะเข้าฉาย จู่ๆ ได้รับการทาบถาม ให้ไปปรากฏตัว เจ้าตัวดีใจเป็นที่สุด ที่แฟนเพลงให้การยอมรับ วันนั้นจำได้แม่น รับซองมา 2,000 บาท มากโข เพราะเงินเดือนขณะนั้นทั้งเดือนแค่ 800 บาท หลังจากมีชื่อเสียง เห็นว่างานรัดตัว ไหนจะงานไปรษณีย์ ไหนจะงานร้องเพลง จึงตัดสินใจลาออกจากการเป็นบุรุษไปรษณีย์ในเวลาต่อมา ในชีวิตดีใจที่มีโอกาสตั้งวงเป็นของตนเอง โดยเปิดทำการแสดงครั้งแรกแถวภาคเหนือ รอบปฐมทัศน์ที่โรงภาพยนตร์ทิพย์ราม่า ปรากฏว่าแฟนเพลงล้นหลาม เก็บค่าผ่านประตูได้ถุง 1 แสน 3 หมื่นบาท ทำวงอยู่ระยะหนึ่งลูกทุ่งปรวนแปร เกิดการแข่งขัน ลงทุนมหาศาล จึงตัดสินใจยุบวงในที่สุดผลงานเพลงที่บันทึกแผ่นเสียง ผลงานเพลงที่บันทึกแผ่นเสียง. หัวใจคนจน รุ่งแจ้งแสงทอง อย่าถือสา นักเพลงขาดรัก ฯลฯ ล่าสุดปี 2546 มีโอกาสทำเพลงอีกชุดในนามบริษัท " แอ็คม่า " โดยคุณศราวุฒิ ให้การสนับสนุน</doc>
