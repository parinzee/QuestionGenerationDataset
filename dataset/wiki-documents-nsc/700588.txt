<doc id="700588" url="https://th.wikipedia.org/wiki?curid=700588" title="ผลงานเพลงของเคที เพร์รี">ผลงานเพลงของเคที เพร์รี เคที เพร์รี นักร้องชาวอเมริกัน ออกสตูดิโออัลบั้มมาแล้ว 4 อัลบั้ม อัลบั้มบันทึกการแสดงสด 1 อัลบั้ม อีพี 1 อัลบั้ม ซิงเกิล 21 ซิงเกิล และซิงเกิลวิทยุ 4 เพลง เพร์รีได้รับการรับรองจากยอดชายซิงเกิล 72 ล้านชุด และยอดขายอัลบั้ม 3 ล้านอัลบั้มในสหรัฐ นับถึงเดือนมิถุนายน ค.ศ. 2014 เธอยังเป็นศิลปินที่ทำยอดขายซิงเกิลดิจิทัลได้มากที่สุดในสหรัฐตามข้อมูลของสมาคมผู้ประกอบกิจการเพลงของสหรัฐ (RIAA) จนถึงเดือนพฤศจิกายน ค.ศ. 2013 เพร์รีขายอัลบั้มได้ราว 11 ล้านอัลบั้ม และซิงเกิล 81 ล้านซิงเกิลทั่วโลก ทำให้เธอเป็นหนึ่งในศิลปินที่ทำยอดขายงานเพลงได้มากที่สุดตลอดกาล ซิงเกิลของเธอหลายซิงเกิลจัดว่าเป็นซิงเกิลที่ขายดีที่สุดในโลก และจนปัจจุบันเธอถือสถิติมีซิงเกิลที่ขายได้ 5 ล้านซิงเกิลมากที่สุดในโลก โดยมีทั้งหมด 6 ซิงเกิลด้วยกัน (ตามลำดับการออกจำหน่าย: "ฮอตเอ็นโคลด์", "แคลิฟอร์เนียเกิลส์", "ไฟร์เวิร์ก", "อี.ที.", "โรร์", และ "ดาร์กฮอร์ส") เมื่ออายุ 16 ปี เธอออกอัลบั้มเพลงแนวกอสเปลโดยตั้งชื่อตัวเองเป็นชื่ออัลบั้ม ในเดือนมีนาคม ค.ศ. 2001 ภายใต้ชื่อเคที ฮัดสัน (Katy Hudson) ซึ่งประสบความล้มเหลวในตลาดดนตรี ต่อมาเธออัดเสียงอัลบั้มเพลงกับโปรดิวเซอร์เพลงชื่อเกล็น บัลลาร์ด ซึ่งไม่เคยออกจำหน่ายหลังจากเธอถูกยกเลิกสัญญาจากสังกัดดิไอส์แลนด์เดฟแจมมิวสิกกรุ๊ป หลังจากเพร์รีเซ็นสัญญาให้กับสังกัดดแคปิตอลเรเคิดส์ในเดือนเมษายน ค.ศ. 2007 เธอออกอัลบั้มที่สอง วันออฟเดอะบอยส์ เมื่อเดือนมิถุนายน ค.ศ. 2008 อัลบั้มวันออฟเดอะบอยส์ นำโดยซิงเกิล "ไอคิสด์อะเกิร์ล" ออกจำหน่ายในเดือนเมษายน ค.ศ. 2008 อัลบั้มเปิดตัวที่อันดับ 9 บนบิลบอร์ด 200 ต่อมาได้รับการรับรองระดับแพลตินัมจากสมาคมผู้ประกอบกิจการเพลงของสหรัฐ (RIAA) "ฮอตเอ็นโคลด์" ออกจำหน่ายเป็นซิงเกิลถัดมาในเดือนกันยายนปีนั้น และประสบความสำเร็จทั่วโลก ทั้งเพลง "ไอคิสด์อะเกิร์ล" และ "ฮอตเอ็นโคลด์" ได้รับการรับรองระดับแพลตินัม 4 ครั้งจาก RIAA ตลอดปี ค.ศ. 2009-2010 เพร์รีร้องรับเชิญ 2 ซิงเกิล ซิงเกิลแรกเป็นเพลงของทรีโอ!ทรี วงดนตรีจากโคโลราโด ในเพลง "สตาร์สตรักก์" และเพลงที่สองเป็นการร่วมมือกับทิมบาแลนด์ในเพลง "อิฟวีเอฟเวอร์มีตอะเกน" จากอัลบั้ม ช็อกแวลยู II ทั้งสองเพลงขึ้นสิบอันดับแรกในออสเตรเลีย ไอร์แลนด์ และสหราชอาณาจักร เพร์รียังแสดงในรายการ เอ็มทีวีอันพลักด์ และอัลบั้มบันทึกการแสดงสดจากรายการดังกล่าว ออกจำหน่ายในเดือนพฤศจิกายน ค.ศ. 2009 สตูดิโออัลบั้มที่สาม ทีนเอจดรีม ออกจำหน่ายในเดือนสิงหาคม ค.ศ. 2010 และเปิดตัวอันดับ 1 ในสหรัฐ ออสเตรเลีย แคนาดา ไอร์แลนด์ และสหราชอาณาจักร นำโดยซิงเกิลอันดับหนึ่ง "แคลิฟอร์เนียเกิร์ล" (ร้องรับเชิญโดยแร็ปเปอร์ สนูปด็อกก์) และเพลง "ทีนเอจดรีม" และยังมีซิงเกิลอันดับหนึ่งอีกหลายเพลง เช่น "ไฟร์เวิกส์", "อี.ที." (ร้องรับเชิญโดยคานเย เวสต์) และ "ลาสต์ฟรายเดย์ไนต์ (ที.จี.ไอ.เอฟ.)" อัลบั้มทีนเอจดรีมทำให้เพร์รีกลายเป็นผู้หญิงคนแรกและเป็นศิลปินคนที่สองถัดจากไมเคิล แจ็กสัน ที่มีซิงเกิลอันดับหนึ่งในสหรัฐ 5 เพลงในอัลบั้มเดียว อัลบั้มถูกออกจำหน่ายซ้ำในเดือนมีนาคม ค.ศ. 2012 และนำโดยซิงเกิล "พาร์ตออฟมี" สตูดิโออัลบั้มที่สี่ ปริซึม ออกจำหน่ายในเดือนตุลาคม ค.ศ. 2013 อัลบั้มนำโดยซิงเกิล "โรร์" และ "อันคอนดิชันแนลลี" ในสหราชอาณาจักร "โรร์" เป็นหนึ่งในอัลบั้มที่ขายได้เร็วที่สุดถึง 600,000 ชุดภายในหนึ่งเดือนนับตั้งแต่ออกจำหน่าย และได้รับการรับรองระดับแพลตินัมด้วย ปริซึม ประสบความสำเร็จทั่วโลก เปิดตัวที่อันดับ 1 ในประเทศต่าง ๆ เช่น ออสเตรเลีย แคนาดา ไอร์แลนด์ สหราชอาณาจักร และสหรัฐ ซิงเกิล "โรร์" และ "ดาร์กฮอร์ส" ขึ้นอันดับหนึ่งในสหรัฐและแคนาดา ในสหราชอาณาจักร "โรร์" ขายได้มากกว่าหนึ่งล้านหน่วยเป็นเพลงที่สองถัดจากเพลง "ไฟร์เวิร์ก" เธอออกเพลงเปิดในพิธีเปิดกีฬาโอลิมปิกฤดูร้อน 2016 ชื่อเพลง "ไรส์" เปิดตัวอันดับหนึ่งในออสเตรเลีย อัลบั้มที่ห้าของเพร์รี วิตนิสส์ ตามมาในเดือนมิถุนายน ค.ศ. 2017 อัลบั้มเคยติดอันดับหนึ่งในสหรัฐและแคนาดาอัลบั้มเพลงสตูดิโออัลบั้มการออกจำหน่ายซ้ำอัลบั้มบันทึกการแสดงสดอีพีซิงเกิลนักร้องนำนักร้องรับเชิญซิงเกิลประชาสัมพันธ์เพลงอื่น ๆ ที่ติดชาร์ต</doc>
