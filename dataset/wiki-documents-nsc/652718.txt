<doc id="652718" url="https://th.wikipedia.org/wiki?curid=652718" title="เปโดร อาดิเก จูเนียร์">เปโดร อาดิเก จูเนียร์ เปโดร อาดิเก จูเนียร์ (Pedro Adigue Jr.) นักมวยสากลชาวฟิลิปปินส์ เกิดเมื่อ 22 ธันวาคม พ.ศ. 2486 สถิติการชก 64 ครั้ง ชนะ 36 (น็อค 15) เสมอ 7 แพ้ 21ประวัติ ประวัติ. อาดิเก จูเนียร์ขึ้นชกมวยสากลครั้งแรกเมื่อ 18 กุมภาพันธ์ พ.ศ. 2505 เสมอกับ รอด โดลิกอน ที่ ฟิลิปปินส์ จากนั้น ขึ้นชกชนะเป็นส่วนใหญ่ที่ ฟิลิปปินส์ จนได้ชิงแชมป์ฟิลิปปินส์รุ่นไลท์เวตเมื่อ 20 กันยายน พ.ศ. 2506 แพ้คะแนน คาร์ล เปนาโลซา ไม่ได้แชมป์ อาดิเกยังชกชนะต่อเนื่องอีกหลายครั้ง รวมทั้งไปชกชนะคะแนน ทาเกเตรุ โยชิโมโตะ ที่ ญี่ปุ่นเมื่อ พ.ศ. 2507 และชกชนะคะแนน สมเกียรติ เกียรติเมืองยม ที่ฟิลิปปินส์ อาดิเกได้ครองแชมป์ฟิลิปปินส์รุ่นไลท์เวตเมื่อ 2 สิงหาคม พ.ศ. 2508 ชนะน็อค เปนาโลซา คู่ปรับเก่าในยกที่ 7 เขาป้องกันแชมป์ได้ 1 ครั้ง ก็ได้ชิงแชมป์ OPBF รุ่นไลท์เวตที่ว่าง ชนะคะแนน บู ยองกัง เมื่อ 30 กันยายน พ.ศ. 2509 และป้องกันแชมป์ไว้ได้ถึง 5 ครั้ง จากนั้น ได้ชิงแชมป์โลกรุ่นไลท์เวต WBC ที่ว่างเมื่อ 14 ธันวาคม พ.ศ. 2511 ชนะคะแนน อดอลฟ์ พรุต ที่ ฟิลิปปินส์ แต่พอป้องกันแชมป์ครั้งแรกเมื่อ 31 มกราคม พ.ศ. 2513 เขาเป็นฝ่ายแพ้คะแนน บรูโน อาร์การี ที่ อิตาลีเสียแชมป์ไป หลังจากเสียแชมป์ อาดิเกยังขึ้นชกอย่างต่อเนื่อง จนได้ชิงแชมป์ OPBF รุ่นไลท์เวลเตอร์เวตที่ว่างเมื่อ 25 กรกฎาคม พ.ศ. 2516 ชนะคะแนน หัวไทร ศิษย์บุญเลิศ ได้แชมป์มาครอง แต่พอป้องกันแชมป์ครั้งแรกก็แพ้คะแนน ลี ชางกิล ที่เกาหลีใต้เมื่อ 27 กันยายน พ.ศ. 2516 เสียแชมป์ไป หลังจากเสียแชมป์ อาดิเกเริ่มชกแพ้เป็นส่วนใหญ่ ขึ้นชิงแชมป์ฟิลิปปินส์รุ่นเวลเตอร์เวตเมื่อ 31 ตุลาคม พ.ศ. 2518 ทำได้เพียงเสมอกับ เฟล เปดรานซา จากนั้น ไปชิงแชมป์ OPBF รุ่นเวลเตอร์เวตที่ ญี่ปุ่นเมื่อ 16 กุมภาพันธ์ พ.ศ. 2519 แพ้คะแนน เรียว โซริมาชิ ไม่ได้แชมป์ จากนั้น ขึ้นชิงแชมป์ฟิลิปปินส์รุ่นเวลเตอร์เวตอีก 2 ครั้งใน พ.ศ. 2519 ก็ทำได้เพียงเสมอและแพ้คะแนน กิเดออน โตโยกอน เขาขึ้นชกครั้งสุดท้ายเมื่อ 12 มีนาคม พ.ศ. 2520 แพ้น็อค อัลเบอร์โต ครูซ ยก 5 จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นไลท์เวต - แชมป์ OPBF รุ่นไลท์เวต- ชิง 30 กันยายน 2509 นะคะแนน บู ยองกัง - ป้องกันแชมป์ครั้งที่ 1, 17 ธันวาคม 2509 ชนะคะแนน ชาญชัย ไทยรัฐ ที่ ฟิลิปปินส์ - ป้องกันแชมป์ครั้งที่ 2, 21 มกราคม 2510 ชนะคะแนน เรเน่ บาเรียนโตส ที่ ฟิลิปปินส์ - ป้องกันแชมป์ครั้งที่ 3, 17 กุมภาพันธ์ 2510 สมอกับ เรเน่ บาเรียนโตส ที่ ฟิลิปปินส์ - ป้องกันแชมป์ครั้งที่ 4, 31 กรกฎาคม 2510 ชนะน็อค ฟูจิโอ มิกามิ ยก 9 ที่ ญี่ปุ่น - ป้องกันแชมป์ครั้งที่ 5, 7 มิถุนายน 2511 ชนะคะแนน ฮิเดโมริ ทสึจิโมโตะ ที่ ฟิลิปปินส์ - สละแชมป์ - แชมป์โลกรุ่นไลท์เวต WBC- ชิง 4 ธันวาคม 2511 ชนะคะแนน อดอลฟ์ พรุต ที่ ฟิลิปปินส์ - เสียแชมป์ 31 มกราคม 2513 เแพ้คะแนน บรูโน อาร์การี ที่ อิตาลี - แชมป์ OPBF รุ่นไลท์เวลเตอร์เวต- ชิง 25 กรกฎาคม 2516 ชนะคะแนน หัวไทร ศิษย์บุญเลิศ - เสียแชมป์ 27 กันยายน 2516 แพ้คะแนน ลี ชางกิล ที่เกาหลีใต้ - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเวลเตอร์เวตที่ ญี่ปุ่นเมื่อ 16 กุมภาพันธ์ พ.ศ. 2519 แพ้คะแนน เรียว โซริมาชิ ที่ ญี่ปุ่น</doc>
