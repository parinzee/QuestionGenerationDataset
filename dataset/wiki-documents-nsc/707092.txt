<doc id="707092" url="https://th.wikipedia.org/wiki?curid=707092" title="โคะตะสึ">โคะตะสึ โคะตะสึ () หรือ โต๊ะอุ่นขา เป็นโต๊ะไม้ขนาดเตี้ยที่คลุมด้วยผ้านวม (ฟุตง) และมีอุปกรณ์สร้างความร้อยอยู่ภายใน ถือเป็นอุปกรณ์สามัญประจำบ้านอย่างหนึ่งในประเทศญี่ปุ่น โคะตะสึเกิดขึ้นครั้งแรกในยุคมุโระมะชิ โดยโคะตะสึในยุคเริ่มแรกจะอาศัยความร้อนจากเตา อิโระนิซึ่งเป็นเตาอิฐสำหรับทำอาหารที่อยู่ใจกลางห้อง ต่อมาในยุคเอะโดะจึงมีการปรับแบบเตาอิโระนิให้มีรูปแบบที่เอื้อต่อการใช้งานกับโคะตะสึ โดยการปรับให้เตาอิโระนิมีระดับต่ำกว่าพื้นห้อง เพื่อที่จะสามารถนำโคะตะสึไปวางทับไว้บนเตาได้ เพื่อที่ภายในโคะตะสึจะได้อุ่นตลอดเวลา แต่การทำเช่นนี้ก็จะทำให้ไม่สามารถย้ายโคตะสึไปที่อื่นได้ เนื่องจากไม่สามารถย้ายเตาอิโระนิตามไปด้วยได้ ภายหลังจึงมีการคิดนำถ่านไปใส่ไว้ในไหดินเผาแล้ววางไว้บนเสื่อทะทะมิแทน ซึ่งจะทำให้สามารถย้ายโคะตะสึไปวางไว้ที่ใดก็ได้ ในปัจจุบัน เราสามารถพบโคะตะสึอยู่ 2 ประเภทด้วยกัน คือ:- ไฟฟ้า: เป็นโคะตะสึสมัยใหม่ที่ใช้ไฟฟ้า เราเรียกโคะตะสึประเภทนี้ว่า โอะกิ-โคะตะสึ () โดยจะติดตั้งเครื่องทำความร้อนไฟฟ้าไว้ใต้โต๊ะ ซึ่งพัฒนามาจากรูปแบบเดิมที่นำไหดินเผาร้อนไปวางไว้ภายใน- ถ่าน: เป็นโคะตะสึแบบดั้งเดิม เราเรียกโคะตะสึประเภทนี้ว่า โฮะริ-โคะตะสึ () ซึ่งจะเจาะพื้นเป็นสี่เหลี่ยมจัตุรัสลึกลงไปราว 40 เซนติเมตร และนำถ่านใส่ลงไปในหลุมนี้น และปิดหลุมด้วยตะแกรง</doc>
