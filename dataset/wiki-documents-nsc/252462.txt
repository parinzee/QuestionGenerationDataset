<doc id="252462" url="https://th.wikipedia.org/wiki?curid=252462" title="ไนน์ ณ สยาม">ไนน์ ณ สยาม ไนน์ ณ สยาม (ไนน์ แอต ไซแอม; ) เป็นรายการโทรทัศน์ ที่ออกอากาศทุกวันหยุดนักขัตฤกษ์ เวลา 09.00-09.30 น. ทางสถานีโทรทัศน์โมเดิร์นไนน์ ดำเนินรายการโดย วิชญ์วิสิฐ หิรัญวงษ์กุล (ชื่อเล่น: พิช) นักร้องนำของบอยแบนด์ออกัส และนักแสดงนำจากภาพยนตร์ไทยเรื่อง “รักแห่งสยาม” (6 เมษายน-10 ธันวาคม พ.ศ. 2552) ผลิตรายการโดย บริษัท ครีเอทีฟ ไมนด์ จำกัด และ บริษัท สยามพิวรรธน์ จำกัด รายการนี้ออกอากาศเป็นครั้งแรก เมื่อวันจันทร์ที่ 6 เมษายน พ.ศ. 2552 ซึ่งตรงกับวันที่ระลึกมหาจักรีบรมราชวงศ์, ครั้งที่สอง เมื่อวันอังคารที่ 5 พฤษภาคม (วันฉัตรมงคล), ครั้งที่สาม เมื่อวันศุกร์ที่ 8 พฤษภาคม (วันวิสาขบูชา), ครั้งที่สี่ เมื่อวันอังคารที่ 7 กรกฎาคม (วันอาสาฬหบูชา), ครั้งที่ห้า เมื่อวันศุกร์ที่ 30 ตุลาคม (เลื่อนจากวันแม่แห่งชาติ 12 สิงหาคม อีกครั้งเมื่อวันปิยมหาราช 23 ตุลาคม เนื่องจากถ่ายทอดการประชุมสุดยอดอาเซียน), ครั้งที่หก เมื่อวันพฤหัสบดีที่ 10 ธันวาคม (วันรัฐธรรมนูญ), ครั้งที่เจ็ด เมื่อวันอังคารที่ 13 เมษายน พ.ศ. 2553 (วันสงกรานต์), ครั้งที่แปด เมื่อวันจันทร์ที่ 3 พฤษภาคม (ชดเชยวันแรงงานแห่งชาติ), ครั้งที่เก้า เมื่อวันพฤหัสบดีที่ 13 พฤษภาคม (วันพืชมงคล) และครั้งที่สิบ เมื่อวันศุกร์ที่ 28 พฤษภาคม (วันวิสาขบูชา) โดยเนื้อหาของรายการ เป็นการเผยแพร่ความเคลื่อนไหว และกิจกรรมต่างๆ ของวัยรุ่นในย่านสยามสแควร์ โดยเฉพาะศูนย์การค้าสยาม และสยามดิสคัฟเวอรี่เซ็นเตอร์ และให้ความสำคัญกับสมาชิกกลุ่มเอสคลับ ของศูนย์การค้าในเครือสยามพิวรรธน์</doc>
