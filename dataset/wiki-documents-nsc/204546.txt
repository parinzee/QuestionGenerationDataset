<doc id="204546" url="https://th.wikipedia.org/wiki?curid=204546" title="เฉียดชะตา...สยอง">เฉียดชะตา...สยอง เฉียดชะตา...สยอง ชื่อภาษาไทยของภาพยนตร์ฮอลลีวู้ดเรื่อง Unbreakable นำแสดงโดย บรูซ วิลลิส, ซามูเอล แอล. แจ็กสัน, โรบิน ไรท์ เพนน์, สเปนเซอร์ ทรีท คลาร์ก, ชาร์ลีน วู้ดดาร์ค บทภาพยนตร์, กำกับการแสดงและอำนวยการสร้างโดย เอ็ม. ไนท์ ชยามาลานเรื่องย่อ เรื่องย่อ. มีอุบัติเหตุครั้งใหญ่เกิดขึ้น เมื่อรถไฟใต้ดินเกิดชนกันขึ้นในเมืองฟิลาเดลเฟีย มีผู้บาดเจ็บและเสียชีวิตมากมาย แต่ เดวิด ดันน์ (บรูซ วิลลิส) รปภ.เพียงคนเดียวเท่านั้นที่รอดชีวิตมาได้และไม่มีแม้แต่รอยขีดข่วน ทำให้ เอไลจาห์ ไพรซ์ (ซามูเอล แอล. แจ็กสัน) ชายแปลกหน้าผู้ลึกลับสงสัยว่า มันเกิดขึ้นได้อย่างไร จากนั้นชีวิตของเดวิดและโจเซฟ (สเปนเซอร์ ทรีท คลาร์ก) ลูกชายของเขาก็ถูกคุกคาม แม้กระทั่งถูกเข้าใจว่าเป็นคนพยายามลอบวางระเบิดสนามกีฬาเบื้องหลังและคำวิจารณ์ เบื้องหลังและคำวิจารณ์. Unbreakable เป็นผลงานการกำกับภาพยนตร์ใหญ่เป็นเรื่องที่ 2 ในชีวิตของ เอ็ม. ไนท์ ชยามาลาน ผู้กำกับหนุ่มเชื้อสายอินเดียที่มีชื่อมาจาก The Sixth Sense ซึ่งเป็นผลงานก่อนหน้านั้นที่ประสบความสำเร็จอย่างมากทั้งรายได้และเสียงวิจารณ์ จนกระทั่งมีชื่อเข้าชิงรางวัลออสการ์ถึง 6 รางวัลด้วยกัน หลายคนจึงรอคอยผลงานเรื่องต่อไปของชยามาลาน แต่เมื่อภาพยนตร์เข้าฉาย ปรากฏว่าชยามาลานพยายามที่จะดำเนินเรื่องราวด้วยวิธีการตามแบบ The Sixth Sense ที่แม้แต่ให้นักแสดงคนเดิม คือ บรูซ วิลลิส รับบทนำและมีตัวละครเด็กผู้ชาย อย่าง โจเซฟ คล้ายกับ โคล เซียร์ ใน The Sixth Sense แต่ Unbreakable ทำได้น่าเบื่อและไม่น่าติดตามเท่า อีกทั้งการหักมุมตอนท้ายเรื่องก็ไม่มีอะไรน่าแปลกใจเท่าที่ควร ทำให้เสียงวิจารณ์ออกมาในลักษณะที่ไม่ค่อยดีเท่าไหร่</doc>
