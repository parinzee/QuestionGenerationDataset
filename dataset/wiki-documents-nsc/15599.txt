<doc id="15599" url="https://th.wikipedia.org/wiki?curid=15599" title="เภสัชกร">เภสัชกร เภสัชกร () คือผู้ที่มีวิชาชีพทางด้านสาธารณสุข (health profession) มีหน้าที่จ่ายยา ให้ผู้ป่วย แนะนำการใช้ยา ติดตามการใช้ยาให้ผู้ป่วย และเป็นผู้ผลิตยา เภสัชกรจะต้องเป็นผู้มีความรู้ความสามารถหลายสาขาโดยเฉพาะอย่างยิ่งทางด้านการแพทย์ไม่ว่าจะเป็นทางด้านคลินิก โรงพยาบาล และเภสัชชุมชนซึ่งจะต้องเป็นมาตรฐานเดียวกันทั่วโลก ทางเลือกหนึ่งของวิชาชีพเภสัชกรคือการปฏิบัติงานในร้านขายยาซึ่งส่วนใหญ่จะเป็นเจ้าของร้านเอง (small business) ในงานด้านนี้เภสัชกรนอกจากจะมีความชำนาญในธุรกิจร้านค้าแล้วยังมีความรู้และข้อมูลการใช้ยาทั้งประสิทธิภาพและผลข้างเคียงของยา ตลอดจนการให้ข้อมูลความรู้ให้คำปรึกษาการใช้ยาแก่ชุมชนด้วย เภสัชกรบางครั้งเรียกว่านักเคมี เพราะในอดีตมีการให้ผู้สำเร็จการศึกษาในวิชาเคมีสาขาเภสัชกรรม (Pharmaceutical Chemistry : PhC) มาเป็นเภสัชกรซึ่งเรียกกันว่านักเคมีเภสัชกรรมคุณสมบัติของเภสัชกรคุณสมบัติของเภสัชกร. 1. สำเร็จการศึกษาระดับปริญญาตรีขึ้นไปในสาขาเภสัชศาสตร์ 2. มีสุขภาพกายและจิตดี ไม่พิการ ไม่ตาบอดสี มีมนุษย์สัมพันธ์ มีความเป็นผู้นำเพราะอาจทำงานร่วมกับผู้อื่นโดยเฉพาะในงานการผลิต มีบุคลิกภาพดี 3. รักในอาชีพ มีความรับผิดชอบสูง 4. มีความสนใจในวิชาวิทยาศาสตร์, เคมี และ ชีววิทยา และสอบได้คะแนนดีในวิชาเหล่านี้ 5. ชอบค้นคว้า ทดลอง ใช้ปัญญาในการวิเคราะห์ 6. ละเอียด รอบคอบ ช่างสังเกต 7. มีความซื่อสัตย์ 8. ชอบการท่องจำ เพราะต้องจำชนิด ส่วนประกอบของยา ชื่อยาและชื่อสารเคมีในการรักษาโรค ชื่อและประโยชน์ของต้นไม้ที่มียา ความต้องการขั้นพื้นฐานสำหรับการขึ้นทะเบียน (Registration) เป็นเภสัชกรรับอนุญาตจะต้องเป็น ผู้ที่เรียนจบจากคณะเภสัชศาสตร์ในมหาวิทยาลัยต่าง ๆ ซึ่งจะได้รับปริญญาดังนี้- เภสัชศาสตรบัณฑิต (ภ.บ.) (Bachelor of Pharmacy : B.Pharm.) ปัจจุบันประเทศไทยได้ยกเลิกหลักสูตร B.Pharm แล้ว - เภสัชศาสตรบัณฑิต (ภ.บ.) (บริบาลเภสัชกรรม หรือ เภสัชศาสตร์ หรือ สาขาวิทยาการทางเภสัชศาสตร์) (Doctor of Pharmacy : Pharm.D.) ระยะเวลาที่ใช้ในการศึกษาแตกต่างกันในแต่ละประเทศดังนี้1. ประเทศไทย ใช้เวลาเรียน 6 ปี ได้วุฒิเภสัชศาสตรบัณฑิต (ภ.บ.) (Doctor of Pharmacy : Pharm.D.) 2. สหภาพยุโรป (European Union) รวมถึงสหราชอาณาจักร เดิมเรียน 4 ปีได้ ภ.บ. (B.Pharm.) 3. ประเทศออสเตรเลีย เดิมใช้เวลา 3 ปี ปัจจุบันเรียน 4 ปี ได้ ภ.บ. (B.Pharm.) 4. สหรัฐอเมริกา เดิมใช้เวลา 4-5 ปี ได้ ภ.บ. (B.Pharm.) ปัจจุบันต้องเรียนหลักสูตรเตรียมเภสัชศาสตร์ ใช้เวลา 2-3 ปี และบางมหาวิทยาลัยต้องเรียนจบปริญญาตรี 4 ปีก่อน จากนั้นจึงเรียนต่อ Doctor of Pharmacy (Pharm.D.) อีก 4 ปี รวมระยะเวลาเรียน 6-8 ปี มีฐานะเทียบเท่ากับ แพทยศาสตรบัณฑิต (พ.บ.) (Doctor of Medicine : MD) เพิ่มเติม The Master of Sciences of Pharmacy (MPharm) เป็นหลักสูตรมาตรฐานทางเภสัชศาสตร์ในระดับปริญญาโท อ้างอิง https://en.wikipedia.org/wiki/Master_of_Pharmacyหลักสูตรการเรียนเภสัชศาสตร์ หลักสูตรการเรียนเภสัชศาสตร์. หลักสูตรมาตรฐานที่ใช้เรียนในคณะเภสัชศาสตร์ของมหาวิทยาลัยต่าง ๆ มีดังนี้1. เภสัชภัณฑ์ (Pharmaceutics) 2. วิทยาศาสตร์เครื่องสำอาง (Cosmetic science) 3. เภสัชเคมี (Pharmaceutical chemistry หรือ Medicinal chemistry) 4. เภสัชวิเคราะห์ (Pharmaceutical analysis) 5. เภสัชวิทยา (Pharmacology) 6. เภสัชพันธุศาสตร์ (Pharmacogenetics หรือ Pharmacogenomics) 7. พิษวิทยา (Toxicology) 8. จุลชีววิทยา (Microbiology) 9. ปรสิตวิทยา (Parasitology) 10. ระบาดวิทยา (Epidemiology) 11. ระเบียบวิธีวิจัยและสถิติ (Research Methodology and Biostatistics) 12. เคมี (Chemistry) 13. ฟิสิกส์ (Physics) 14. คณิตศาสตร์ (Mathematics) 15. ชีวเคมี  (Biochemistry) 16. เภสัชพฤกษศาสตร์ (Pharmaceutical Botany) 17. เภสัชเวท หรือ เภสัชวินิจฉัย (Pharmacognosy) 18. เภสัชอุตสาหกรรม (Industrial Pharmacy) 19. สรีรวิทยา (Physiology) 20. กายวิภาคศาสตร์ (Anatomy) 21. พยาธิวิทยา (Pathology) 22. อายุรศาสตร์ทั่วไป (General medicine) 23. อาหารเคมี  (Foods Science) 24. เภสัชกรรม (Pharmacy) 25. กฎหมายยา (Pharmacy Law) 26. เภสัชกรรมสำหรับสัตว์ (Pharmacy Veterinary) 27. เภสัชสาธารณสุข (Pharmacy Public Health) 28. สังคมศาสตร์และมนุษยศาสตร์ (Social Science and Humanities) 29. เภสัชจลนศาสตร์ (Pharmacokinetics) 30. เภสัชพลศาสตร์ (Pharmacodynamics) 31. ปฏิบัติการเภสัชกรรม (Pharmacy practice) ประกอบด้วย ปฏิกิริยาระหว่างยา, การติดตามผลการใช้ยา (medicine monitoring) การบริหารการใช้ ยา (medication management), การสัมภาษณ์ ค้นหาและประเมินปัญหาทางสุขภาพของผู้มารับบริการในสถานปฏิบัติการเภสัชกรรมชุมชน เพื่อวินิจฉัยโรคเบื้องต้น วินิจฉัยแยกโรค วินิจฉัยทางเภสัชกรรม (pharmacy diagnosis) และให้การรักษาแก่ผู้ป่วย และ/หรือทำการส่งต่อผู้ป่วยแก่บุคลากรสาธารณสุขเพื่อให้ได้รับการรักษาที่เหมาะสม 32. บริบาลเภสัชกรรม (Pharmaceutical care) บูรณาการด้านการใช้ยากับผู้ป่วย และดูแลติดตามผู้ป่วยอย่างใกล้ชิดการจดทะเบียนเป็นเภสัชกร การจดทะเบียนเป็นเภสัชกร. เพื่อให้เกิดความปลอดภัยในการใช้ยาแก่ประชาชนทั่วไป ประเทศต่าง ๆ จึงได้กำหนดบุคคลที่จะมาเป็นเภสัชกรจะต้องถูกฝึกอบรมมาอย่างถูกต้องและพอเพียงโดยการจดทะเบียน ซึ่งผู้ที่ได้รับการจดทะเบียนจะต้องมีคุณสมบัติและผ่านการสอบ ดังนี้1. ประเทศไทย ผู้ที่ผ่านการศึกษาเภสัชศาสตร์ และต้องการจะได้รับการจดทะเบียนเป็นเภสัชกร ต้องผ่านการสอบรับใบอนุญาตประกอบวิชาชีพเภสัชกรรม จากสภาเภสัชกรรม ก่อน 2. ประเทศอังกฤษ ผู้ที่ผ่านการศึกษาเภสัชศาสตร์และต้องการจะได้รับการจดทะเบียนเป็นเภสัชกร จะต้องฝึกงานทางด้านเภสัชกรรมอย่างน้อย 1 ปี ก่อนสอบรับใบอนุญาตจากสมาคมเภสัชกรรมอังกฤษ (Royal Pharmaceutical Society of Great Britain) 3. สหรัฐอเมริกา ผู้ที่ผ่านการศึกษาเภสัชศาสตร์และต้องการจะได้รับการจดทะเบียนเป็นเภสัชกร จะต้องการสอบ 2 ด่าน ดังนี้- การสอบแนปเพลกซ์ (North American Pharmacist Licensure Examination-NAPLEX) - การสอบแนบพ์ (National Association of Boards of Pharmacy-NABP)หน้าที่ของเภสัชกร หน้าที่ของเภสัชกร. ส่วนมากเภสัชกรจะพบกับผู้ป่วยในจุดแรกด้วยการสอบถามปัญหาเกี่ยวกับสาธารณสุขพื้นฐานโดยเฉพาะเกี่ยวกับยา การใช้ยา ผลข้างเคียงของยา ฯลฯ ดังนั้นหน้าที่ของเภสัชกรจึงค่อนข้างกว้างซึ่งพอสรุปได้ดังนี้1. บริหารงานเกี่ยวกับการใช้ยาในทางคลินิก (clinical medication management) 2. การเฝ้าติดตามสถานการณ์ของโรคเฉพาะ (specialized monitoring) ที่เกี่ยวกับยาและผลของยาทั้งโรคธรรมดาและซับซ้อน 3. ทบทวนการใช้ยาอย่างละเอียดถี่ถ้วน (reviewing medication regimens) 4. ติดตามการรักษาโรคอย่างต่อเนื่อง (monitoring of treatment regimens) 5. ติดตามดูแลสุขภาพอนามัยทั่วไปของผู้ป่วย (general health monitoring) 6. ปรุงยา (compounding medicines) 7. ให้คำปรึกษาเกี่ยวกับสุขภาพอนามัยทั่วไป (general health advice) 8. ให้การศึกษาแก่ผู้ป่วยเป็นการเฉพาะ (specific education) เกี่ยวกับสถานการณ์ของโรคและการรักษาด้วยยา 9. ตรวจสอบเพื่อป้องกันความผิดพลาดในการจ่ายยา (dispensing medicines) 10. ดูแลจัดเตรียม(provision)ยาที่ไม่ต้องมีใบสั่งแพทย์(non-prescription medicines) 11. ให้คำปรึกษาและแนะนำผู้ป่วยถึงการใช้ยาให้มีประสิทธิภาพสูงสุด(optimal use of medicines) 12. แนะนำและรักษาโรคพื้นๆทั่วไป(common ailments) 13. ส่งต่อผู้ป่วยไปยังวิชาชีพสาธารณสุขอื่นที่ตรงกับโรคของผู้ป่วยมากกว่าถ้าจำเป็น 14. จัดเตรียมปริมาณยา (dosing drugs) ในผู้ป่วยตับและไตล้มเหลว 15. ประเมินผลการเคลื่อนไหวของยาในผู้ป่วย (pharmacokinetic evaluation) 16. ให้การศึกษาแก่แพทย์ (education of physicians) เกี่ยวกับการใช้ยาอย่างถูกต้อง 17. ร่วมกับวิชาชีพทางด้ายสาธารณสุขอื่นในการสั่งยา (prescribing medications) ให้คนไข้ในบางกรณี 18. ดูแล จัดเตรียม จัดหา และรักษาเภสัชภัณฑ์ให้อยู่สภาพพร้อมใช้งาน (pharmaceutical care)สาขาวิชาชีพเภสัชกรรม สาขาวิชาชีพเภสัชกรรม. สาขาวิชาชีพเภสัชกรรมพอจำแนกได้ดังนี้:- เภสัชกรคลินิก (Clinical pharmacist) - เภสัชกรชุมชน (Community pharmacist) - เภสัชกรโรงพยาบาล (Hospital pharmacist) - เภสัชกรที่ปรึกษาการใช้ยา (Consultant pharmacist) - เภสัชกรสุขภาพอนามัยทางบ้าน (Home Health pharmacist) - เภสัชกรบริหารข้อมูลยา (Drug information pharmacist) - เภสัชกรสารวัตรยา (Regulatory-affairs pharmacist) - เภสัชกรอุตสาหกรรม (Industrial pharmacist) - เภสัชกรวิทยาศาสตร์การแพทย์ (Medical science pharmacist)</doc>
