<doc id="564815" url="https://th.wikipedia.org/wiki?curid=564815" title="เบกีนาฌ">เบกีนาฌ เบกีนาฌ () หรือ เบอไคน์โฮฟ () เป็นบริเวณที่อยู่อาศัยร่วมกันขนาดเล็ก ๆ ของเหล่าฆราวาสหญิงที่เรียกว่า "เบกีน" () ซึ่งเป็นสตรีผู้ประพฤติศีลอย่างเคร่งครัดในศาสนาคริสต์แต่มิใช่นักบวชแบบแม่ชี โดยเบกีนนั้นจะพบในเขตกลุ่มประเทศแผ่นดินต่ำ โดยก่อตั้งราวคริสต์ศตวรรษที่ 13 โดยหมู่อาคารมักจะสร้างในสถาปัตยกรรมแบบเดียวกัน โดยมักห้อมล้อมด้วยสวนอยู่ตรงกลางหรืออยู่ใกล้โบสถ์ ในปัจจุบันนั้นไม่มีเหล่าเบกีนเหลืออยู่แล้วในทวีปยุโรป เบกีนาฌซึ่งพบได้ในเขตฟลามส์ (ฟลานเดอส์) ทั้ง 13 แห่งในประเทศเบลเยียมได้รับการขึ้นทะเบียนเป็นมรดกโลกทางวัฒนธรรมโดยองค์การยูเนสโก เมื่อปีค.ศ. 1998ที่ตั้ง ที่ตั้ง. เบกีนาฌที่พบในเขตฟลามส์ซึ่งได้รับการขึ้นทะเบียนนั้นมีจำนวน 13 แห่ง โดยในแต่ละแห่งจะต้องเข้าตามเกณฑ์เฉพาะดังนี้- จะต้องประกอบด้วยลักษณะทางสถาปัตยกรรมที่เกี่ยวเนื่องกับรูปแบบทางศาสนา และรูปแบบเฉพาะของท้องถิ่นเขตฟลามส์ - เป็นประจักษ์พยานถึงประเพณีแห่งการบวชและถือศีลเป็นเบกีนตั้งแต่ยุคกลาง - ประกอบด้วยลักษณะทางสถาปัตยกรรมซึ่งโดยรวมแล้งเกี่ยวเนื่องกับศาสนาตั้งแต่ในสมัยยุคกลาง</doc>
