<doc id="286134" url="https://th.wikipedia.org/wiki?curid=286134" title="นารีมาน ศอดิก">นารีมาน ศอดิก นารีมาน ศอดิก (อาหรับ:ناريمان صادق Nārīmān Sādiq, ประสูติ 31 ตุลาคม ค.ศ. 1933 —สวรรคต 16 กุมภาพันธ์ ค.ศ. 2005) เป็นธิดาของนายฮุสเซน ฟาห์มี ศอดิก เบย์ และนางอาซีลา คามิล โดยนารีมานเป็นพระมเหสีองค์ที่สองของพระเจ้าฟารุกที่ 1 แห่งอียิปต์พระประวัติ พระประวัติ. นารีมาน ศอดิก ประสูติเมื่อวันที่ 31 ตุลาคม ค.ศ. 1933 เป็นธิดาของนายฮุสเซน ฟาห์มี ศอดิก เบย์ ซึ่งเป็นเจ้าหน้าที่ระดับสูงของประเทศอียิปต์ และนางอาซีละ คามิล ซึ่งเป็นบุตรสาวของกาเมล มะห์มุด เนื่องด้วยสมเด็จพระราชินีฟารีดาแห่งอียิปต์ พระมเหสีของพระเจ้าฟารุกที่ 1 แห่งอียิปต์ มีพระประสูติกาลพระราชธิดาถึง 3 พระองค์ เป็นเวลาถึง 10 ปี สร้างความไม่พอพระทัยแก่พระเจ้าฟารุกเป็นอย่างมาก ด้วยความมุ่งมั่นในการที่จะได้พระโอรสเป็นรัชทายาทสืบทอดราชบัลลังก์ พระเจ้าฟารุกที่ 1 จึงได้ตัดสินพระทัยหย่ากับราชินีฟารีดา เพื่อให้แน่ใจต่อการสืบทอดราชบัลลังก์ รวมถึงการต่อต้านประชาชนที่ทำให้อำนาจของราชวงศ์มูฮัมหมัดอาลีเสื่อมลงเรื่อยๆ พระเจ้าฟารุกจึงมองหาเจ้าสาวชาวอียิปต์คนใหม่ ที่มิใช่ชนชั้นสูงมากนัก นั่นก็คือนารีมานนั่นเองอภิเษกสมรส อภิเษกสมรส. นารีมาน อภิเษกสมรสกับพระเจ้าฟารุกที่ 1 แห่งอียิปต์ ในเดือนพฤษภาคม ค.ศ. 1951 ขณะที่เธอมีอายุได้ 16 ปี และฉายาว่า "ซินเดอเรลลาแห่งลุ่มน้ำไนล์" เธอถูกเลือกเพื่อเป็นสัญญาณการอยู่รอดของระบอบกษัตริย์ของอียิปต์ที่กำลังง่อนแง่นเนื่องจากขาดผู้สืบทอดอำนาจราชบัลลังก์กษัตริย์ แม้ว่านารีมานจะได้หมั้นหมายกับซากี้ ฮาเซม นักศึกษาแพทย์จากมหาวิทยาลัยฮาร์วาร์ดแล้วก็ตาม แต่เธอก็ได้ทำการยกเลิกการหมั้นนั้นเสีย เพื่อที่ตนจะได้เป็นราชินีแห่งอียิปต์ เธอเข้าคอร์สลดน้ำหนัก เพื่อที่จะทำให้พระราชสวามีโปรด ในงานอภิเษกสมรสเธอได้ชุดครุยประดับเพชร 20,000 เม็ด โดยของขวัญแต่งงานล้วนทำจากทองคำ และถูกละลายไปหลังพิธีการ เธอได้รับการแต่งตั้งเป็นสมเด็จพระราชินีแห่งอียิปต์ในวันที่ 16 มกราคม ค.ศ. 1952 โดยเธอให้พระประสูติกาลพระโอรสองค์แรกในพระเจ้าฟารุกที่ 1 แห่งอียิปต์ ซึ่งสร้างความปลื้มปิติแก่พระราชสวามีมาก ซึ่งพระราชโอรสองค์นี้มีพระนามว่า เจ้าชายฟูอัดที่ 2 ตามพระนามของพระราชบิดาของพระเจ้าฟารุก ต่อมาในวันที่ 23 กรกฎาคม ค.ศ. 1952 โมฮัมเหม็ด นาจีบ (Mohamed Naguib) ได้ก่อการรัฐประหารขึ้น โดยบังคับให้พระเจ้าฟารุกทรงสละราชสมบัติ และสถาปนาให้เจ้าชายฟูอัดที่ 2 ครองราชย์เป็นกษัตริย์อียิปต์องค์ใหม่ มีพระนามว่า พระเจ้าฟูอัดที่ 2 แห่งอียิปต์ โดยครองราชย์ในเวลาอันสั้นก่อนเพียงหนึ่งปี ก่อนที่จะเปลี่ยนแปลงการปกครองระบอบราชาธิปไตยเป็นแบบสาธารณรัฐดังเช่นในปัจจุบันชีวิตหลังการหย่า ชีวิตหลังการหย่า. หลังจากทรงสละราชสมบัติ พระเจ้าฟารุกได้เสด็จลี้ภัยไปกับเรือยอร์ชหลวง El-Mahrousa ในเดือนมีนาคม ค.ศ. 1953 สร้างความเบื่อหน่ายให้แก่พระราชินีนารีมานมาก โดยพระราชินีเสด็จกลับอียิปต์พร้อมด้วยมารดาของพระองค์ และได้ทำการหย่ากับพระเจ้าฟารุกในวันที่ 2 กุมภาพันธ์ ค.ศ. 1954การสมรสใหม่ครั้งที่สอง การสมรสใหม่ครั้งที่สอง. ต่อมาในวันที่ 3 พฤษภาคม ค.ศ. 1954 นารีมานได้สมรสใหม่กับ ดร.อาดัม เอล-นาจีบ ชาวเมืองอเล็กซานเดรีย ซึ่งเป็นนายแพทย์ประจำพระองค์ของพระเจ้าฟารุก อดีตพระราชสวามีนั่นเอง นารีมาน และสามีใหม่ มีบุตรชายด้วยกัน 1 คน คือ นายอะกรัม อาดัม อาเหม็ด เอล นาจีบ และต่อมาภายหลังนารีมานกับ ดร.อาดัม ได้หย่ากันในปี ค.ศ. 1961การสมรสครั้งสุดท้าย การสมรสครั้งสุดท้าย. ต่อมา เธอได้สมรสครั้งสุดท้ายกับ ดร.อิสมาอิล ฟาห์มี ซึ่งนายแพทย์ ในปี ค.ศ. 1967 โดยเธออาศัยอยู่กับเขาในเขตเฮลิโอโปลิส กรุงไคโร ประเทศอียิปต์ จนถึงวาระสุดท้ายแห่งชีวิตสวรรคต สวรรคต. นารีมานเริ่มมีอาการปอดบวม และนอนโรงพยาบาล ทั้งๆที่ก่อนหน้านี้เธอไม่เคยออกจากบ้านเลย นอกจากจะมีความจำเป็นจริงๆ เธอนอนพักรักษาตัวอยู่ในโรงพยาบาลเนื่องจากเกิดอาการโคม่า และสวรรคตอย่างสงบในช่วงเช้าเวลา 8.00 นาฬิกา ของวันที่ 16 กุมภาพันธ์ พ.ศ. 2548 สิริพระชนมายุได้ 72 พรรษา</doc>
