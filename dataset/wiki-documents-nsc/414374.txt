<doc id="414374" url="https://th.wikipedia.org/wiki?curid=414374" title="นพพล เหลืองทองนารา">นพพล เหลืองทองนารา นายนพพล เหลืองทองนารา (เกิด 11 กันยายน พ.ศ. 2515) เป็นนักการเมืองชาวจังหวัดพิษณุโลก เป็นอดีตสมาชิกสภาผู้แทนราษฎรจังหวัดพิษณุโลก เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. นพพล เหลืองทองนารา เกิดเมื่อวันที่ 11 กันยายน พ.ศ. 2515 เป็นบุตรของนายประพันธ์ และนางศุภลักษณ์ เหลืองทองนารา มีพี่น้อง 2 คนสำเร็จการศึกษาระดับปริญญาตรี สาขาบริหารธุรกิจ จากมหาวิทยาลัยพายัพ ปัจจุบันมีสถานะโสดงานการเมือง งานการเมือง. นพพล เหลืองทองนารา เข้าสู่งานการเมืองจากการได้รับเลือกตั้งเป็นสมาชิกสภาเทศบาล (ส.ท.) เทศบาลตำบลวงฆ้อง จังหวัดพิษณุโลก และเป็นสมาชิกสภาองค์การบริหารส่วนจังหวัด(ส.อบจ.) พิษณุโลก ตามลำดับ ต่อมาใน การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ลงสมัครรับเลือกตั้งเป็นสมาชิกสภาผู้แทนราษฎรจังหวัดพิษณุโลกในสังกัดพรรคชาติพัฒนา แต่พ่ายให้กับนางมยุรา มนะสิการ ซึ่งเป็นภริยาของนายยิ่งพันธ์ มนะสิการ จากพรรคไทยรักไทย ต่อมาใน การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 ย้ายไปลงสมัครในสังกัดพรรคประชาธิปัตย์ ก็ยังคงพ่ายให้กับนางมยุราอีกครั้ง และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จึงย้ายมาสังกัดพรรคมัชฌิมาธิปไตย และสอบตกเป็นครั้งที่ 3 กระทั่งการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 ลงสมัครในนามพรรคเพื่อไทย ได้รับเลือกตั้งเป็นครั้งแรก โดยสามารถเอาชนะคู่แข่งอย่างมนต์ชัย วิวัฒน์ธนาฒย์ อดีต ส.ส. 2 สมัย จากพรรคชาติไทยพัฒนาได้สมาชิกสภาผู้แทนราษฎร สมาชิกสภาผู้แทนราษฎร. นพพล เหลืองทองนารา ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดพิษณุโลก สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
