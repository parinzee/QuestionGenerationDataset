<doc id="916346" url="https://th.wikipedia.org/wiki?curid=916346" title="เฟือร์ท">เฟือร์ท เฟือร์ท () เป็นเมืองในรัฐบาวาเรีย ประเทศเยอรมนี ตั้งอยู่ติดทางตะวันตกเฉียงเหนือติดกับเมืองเนือร์นแบร์ก เมืองนี้ถือเป็นแหล่งอุตสาหกรรมของเล่นที่สำคัญของประเทศ มีตั้งแต่ผู้ประกอบการรายย่อยไปจนถึงวิสาหกิจของเล่นขนาดใหญ่ และยังเป็นศูนย์กลางด้านเทคโนโลยีพลังงานแสงอาทิตย์ ทางรถไฟสายเฟือร์ท-เนือร์นแบร์กซึ่งสร้างขึ้นในปี ค.ศ. 1843 ถือเป็นทางรถไฟสายแรกของเยอรมัน เฟือร์ทยังเป็นศูนย์กลางของชุมชนชาวยิวในละแวกนี้มาตั้งแต่ศตวรรษที่ 19 โดยในปี 1840 มีชาวยิวในเฟือร์ทกว่า 2,535 คน ซึ่งคิดเป็นจำนวนกว่าครึ่งหนึ่งของยิวทั้งหมดในบาวาเรีย ต่อมาได้มีการเปิดโรงเรียนประถมของยิวขึ้นในปี 1862 จำนวนชาวยิวในเฟือร์ทเพิ่มขึ้นถึงจุดสูงสุดในปี 1880 ซึ่งมีจำนวนกว่า 3,300 คน ต่อมาในช่วงที่นาซีเรืองอำนาจ ชาวยิวจำนวนมากในเฟือร์ทถูกส่งไปยังค่ายกักกัน บ้างก็ถูกสังหาร ชาวยิวในเฟือร์ทถูกสังหารไปทั้งสิ้น 1,068 คน</doc>
