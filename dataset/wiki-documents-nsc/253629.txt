<doc id="253629" url="https://th.wikipedia.org/wiki?curid=253629" title="สุรางค์ เปรมปรีดิ์">สุรางค์ เปรมปรีดิ์ สุรางค์ เปรมปรีดิ์ ประธานกรรมการมูลนิธิเรวดี เทียนประภาส ผู้อำนวยการประกวดมิสยูนิเวิร์สไทยแลนด์ ประธานกรรมการมูลนิธิเรวดี เทียนประภาส  อดีตกรรมการผู้จัดการ บริษัท กรุงเทพโทรทัศน์และวิทยุ จำกัด ซึ่งบริหาร สถานีโทรทัศน์สีกองทัพบกช่อง 7 และอดีตผู้อำนวยการใหญ่ โรงเรียนเรวดี, ผู้อำนวยการนิตยสาร สตรีสาร และ ที่ปรึกษาให้บริษัทด้านสื่อโทรทัศน์, เป็นผู้ถือหุ้นใหญ่หุ้นบริษัทด้านอสังหาริมทรัพย์, รวมถึงมีธุรกิจในเครืออีกบานตะไทที่ คุณสุรางค์ ร่วมถือหุ้นและร่วมบริหารประวัติ ประวัติ. สุรางค์ (นามสกุลเดิม: กรรณสูต) เกิดเมื่อวันที่ ที่กรุงเทพมหานคร เป็นบุตรสาวคนสุดท้อง ของสุชาติ กรรณสูต (เสียชีวิตเมื่อ พ.ศ. 2501) และเรวดี เทียนประภาส (เสียชีวิตเมื่อ พ.ศ. 2513) มีพี่ชายสองคนคือ ชาติเชื้อ กรรณสูต (เสียชีวิตแล้ว) และพันโทชายชาญ เทียนประภาส (เสียชีวิตเมื่อ พ.ศ. 2523) ทั้งสองเป็นอดีตกรรมการผู้จัดการของช่อง 7 สี สุรางค์จบการศึกษาชั้นมัธยมศึกษาปีที่ 8 จากโรงเรียนราชินีบน, ครุศาสตรบัณฑิต (ค.บ.) เกียรตินิยมอันดับหนึ่ง เหรียญทองจากจุฬาลงกรณ์มหาวิทยาลัย และ ศึกษาศาสตรมหาบัณฑิต จากมหาวิทยาลัยแคลิฟอร์เนีย ลอสแอนเจลิส (ยูซีแอลเอ) นครลอสแอนเจลิส มลรัฐแคลิฟอร์เนีย สหรัฐอเมริกา สุรางค์สมรสกับ ดร.ไพโรจน์ เปรมปรีดิ์ เป็นนักวิทยาศาสตร์เคมี ชาวไทย และ ประธานมูลนิธิรณรงค์เพื่อการไม่สูบบุหรี่ และอดีตคณบดี คณะวิทยาศาสตร์ มหาวิทยาลัยมหิดล โดยไม่มีบุตรธิดาด้วยกันการทำงานโรงเรียนเรวดี/นิตยสารสตรีสาร/ช่อง 7 สี การทำงาน. โรงเรียนเรวดี/นิตยสารสตรีสาร/ช่อง 7 สี. สุรางค์เริ่มงานครั้งแรกเมื่อปี พ.ศ. 2510 โดยเป็นผู้รับใบอนุญาต และผู้จัดการโรงเรียนเรวดีของมารดา (จนกระทั่งโรงเรียนปิดทำการสอน เมื่อปีการศึกษา 2553) และถัดมาในปี พ.ศ. 2511 เป็นครูใหญ่ของโรงเรียนอีกตำแหน่งหนึ่ง (จนถึงราวปี พ.ศ. 2523) ต่อมาเมื่อปี พ.ศ. 2513 เข้ารับตำแหน่ง ผู้อำนวยการนิตยสารสตรีสาร (ปิดตัวลงเมื่อ ปี พ.ศ. 2539) ต่อมาเมื่อปี พ.ศ. 2524 เธอเข้าทำงานในช่อง 7 สี เริ่มที่ตำแหน่งผู้จัดการฝ่ายรายการ และเป็นผู้บริหารใหญ่เปรียบกับเป็น กรรมการผู้จัดการช่อง 7 เนื่องจากมีสิทธิ์ขาดอำนาจในตัดสินใจเพียงผู้เดียว จากนั้นเมื่อปี พ.ศ. 2537 ขึ้นเป็นกรรมการรองผู้จัดการบริษัทฯ อีกตำแหน่งหนึ่ง และเมื่อวันที่ 1 กรกฎาคม พ.ศ. 2541 เป็นกรรมการผู้จัดการบริษัทฯ แทนชาติเชื้อผู้เป็นพี่ชาย ที่ล้มป่วยลงด้วยอาการอัมพาต นอกจากนี้ ยังรักษาการในตำแหน่ง ผู้จัดการฝ่ายข่าวของสถานีฯ อีกตำแหน่งหนึ่ง (ระหว่างเดือนกุมภาพันธ์ พ.ศ. 2541-ปี พ.ศ. 2545) แต่เกิดเหตุการเปลี่ยนแปลงระบบการบริหารงานครั้งใหญ่อีกครั้งในปี พ.ศ. 2542 แม้ว่า คุณแดง จะอยู่ในตำแหน่ง กรรมการผู้จัดการ แต่ไม่มีสิทธิ์ขาดอำนาจตัดสินเพียงผู้เดียว การพิจารณาและอนุมัติผ่านทางบอร์ดคณะกรรมการบริหารช่อง 7 ร่วมตัดสิน และ เป็นไปทางนโยบายของทางบอร์ดช่อง 7 ตั้งแต่ปี พ.ศ. 2542 จึงถือเป็นช่วงยุคนาย กฤตย์ รัตนรักษ์ เป็นต้นมา การบริหารงานช่อง 7 ตั้งแต่ช่วงปี พ.ศ. 2542 เป็นต้นมา อยู่ในรูปแบบบอร์ดคณะกรรมการพิจารณาร่วมบริหารและตัดสินใจ ไม่ใช่เพียงแค่คุณแดง เท่านั้น และ เหตุการณ์การเปลี่ยนแปลงครั้งใหญ่อีกครั้งคือเมื่อปี พ.ศ. 2549 มีการปรับเปลี่ยนผู้บริหารใหญ่ภายในช่อง 7 โดยเป็นเหตุให้คุณแดงถูกตัดสิทธิ์ออกจากบริหารงานด้านละครโทรทัศน์ช่อง 7 เป็นแค่การอยู่ในตำแหน่ง กรรมการผู้จัดการ และ การออกหน้าสื่อเท่านั้น แต่บทบาทภายในไม่ได้เป็นการบริหารของคุณแดง เมื่อวันที่ 20 ธันวาคม พ.ศ. 2554 กฤตย์ รัตนรักษ์ ประธานกรรมการบริหาร บริษัท กรุงเทพโทรทัศน์และวิทยุ จำกัด ออกคำสั่งแต่งตั้งให้ ศรัณย์ วิรุตมวงศ์ รองกรรมการผู้จัดการ ขึ้นรักษาการในตำแหน่งกรรมการผู้จัดการ ซึ่งสุรางค์ดำรงอยู่ โดยให้มีผลตั้งแต่ 1 มกราคม พ.ศ. 2555 สุรางค์จึงพ้นจากทุกตำแหน่งของสถานีฯ นับแต่นั้น แต่ในทางเป็นจริง คุณ สุรางค์ ได้พ้นจากอำนาจการบริหารภายในช่อง ไปก่อนหน้านั้นนานมาแล้ว เพียงแค่มีชื่ออยู่ในตำแหน่งเท่านั้น และ มีเหตุที่มา คุณ สุรางค์ มีเจตนาที่ไม่ต้องการจะต่อสัญญามาก่อนหน้านั้น ตั้งแต่ช่วงปี พ.ศ. 2549 แต่บอร์ดบริหารช่อง วิงวอนให้ต่อสัญญาไปก่อนช่วงนั้นการประกวดนางงาม การประกวดนางงาม. สุรางค์แถลงข่าวการจัดประกวดนางงาม ภายใต้ชื่อ มิสยูนิเวิร์สไทยแลนด์ (Miss Universe Thailand) เมื่อวันที่ 19 มีนาคม พ.ศ. 2555 โดยมีสถานีวิทยุโทรทัศน์กองทัพบกช่อง 5 เป็นผู้ถ่ายทอดการประกวดรอบสุดท้าย, เอ็กแซ็กต์และซีเนริโอ เป็นฝ่ายออกแบบและจัดสร้างเวทีประกวด, บริษัท สหมงคลฟิล์ม อินเตอร์เนชั่นแนล จำกัด เป็นฝ่ายประชาสัมพันธ์การประกวด และจังหวัดพิษณุโลก เป็นสถานที่เก็บตัวของผู้เข้าประกวด ซึ่งผู้ชนะการประกวดเวทีนี้ จะได้สิทธิเป็นผู้แทนประเทศไทย ไปเข้าร่วมประกวดนางงามจักรวาล (Miss Universe) ตามที่สุรางค์เป็นผู้รับสิทธิดังกล่าวอย่างถูกต้อง จากองค์การนางงามจักรวาล (Miss Universe Organization) อนึ่ง ก่อนหน้านี้ มีการมอบสิทธิในการส่งผู้แทนประเทศไทย เข้าประกวดนางงามจักรวาลเป็นครั้งแรก ตั้งแต่ปี พ.ศ. 2527 ให้แก่ชาติเชื้อ กรรณสูต โดยชาติเชื้อ ในนามช่อง 7 สี ร่วมกับสมาคมนักเรียนเก่าวชิราวุธวิทยาลัย จัดประกวดภายใต้ชื่อนางสาวไทย จนกระทั่งชาติเชื้อเสียชีวิต องค์การนางงามจักรวาล จึงสนับสนุนให้สุรางค์เป็นผู้รับสิทธินี้ต่อไป และเมื่อปี พ.ศ. 2543 สมาคมนักเรียนเก่าวชิราวุธวิทยาลัย นำการประกวดนางสาวไทย ไปจัดร่วมกับสถานีโทรทัศน์ไอทีวี (หลังจากไอทีวีปิดตัวเมื่อ พ.ศ. 2550 ก็ย้ายไปจัดร่วมกับโมเดิร์นไนน์ทีวี บมจ.อสมท) ช่อง 7 สีจึงเปลี่ยนมาใช้ชื่อมิสไทยแลนด์ยูนิเวิร์ส มาจนถึงปี พ.ศ. 2554บริษัท จันทร์ 25 จำกัด บริษัท จันทร์ 25 จำกัด. บริษัท จันทร์ 25 จำกัด จดทะเบียนจัดตั้ง เมื่อวันที่ 31 มีนาคม พ.ศ. 2536 ด้วยทุนประเดิม 100,000 บาท มีกรรมการ 3 ราย และผู้ถือหุ้น 7 ราย (หลังจากนั้นปรับลดลง เหลือเพียง 3 ราย) ต่อมาวันที่ 22 มีนาคม พ.ศ. 2555 บริษัทฯ แจ้งเปลี่ยนรายชื่อผู้ถือหุ้นทั้งสามรายขึ้นใหม่ โดยสองในสามราย คือสุรางค์และไพโรจน์ผู้เป็นสามี โดยที่สุรางค์เข้าเป็นผู้ถือหุ้นใหญ่แทนบุคคลเดิม จากนั้นในวันที่ 26 มิถุนายน พ.ศ. 2555 บริษัทฯ แจ้งเปลี่ยนรายชื่อกรรมการเสียใหม่ โดยมีชื่อของสุรางค์ เข้ามาเพียงคนเดียว พร้อมทั้งเปลี่ยนที่ตั้งสำนักงานแห่งใหม่ เป็นเลขที่ 108 ถนนประดิพัทธ์ แขวงสามเสนใน เขตพญาไท กรุงเทพมหานคร ซึ่งเป็นที่ตั้งเดิมของโรงเรียนเรวดี และก่อนหน้านั้นก็แจ้งเป็นที่ตั้งของ บริษัท สปอร์ตทิปส์ จำกัด ของพิศณุ นิลกลัด ซึ่งสนิทสนมกับสุรางค์มานาน เนื่องจากเคยเป็นผู้ใต้บังคับบัญชา ตั้งแต่สมัยที่ยังบริหารช่อง 7 สีอีกด้วย และยังแจ้งวัตถุประสงค์การจัดตั้งเพิ่มเติม เกี่ยวกับการประกอบกิจการจัดสร้าง และจัดจำหน่ายละคร และการแสดงอื่น รวมถึงการจัดงานประกวดต่างๆ เพื่อรองรับการจัดประกวดมิสยูนิเวิร์สไทยแลนด์ และวันที่ 26 สิงหาคม พ.ศ. 2556 บริษัทฯ เพิ่มทุนจดทะเบียนเป็น 10,000,000 บาท พร้อมทั้งเพิ่มชื่อกรรมการอีกสองคน คือไพโรจน์ สามีของสุรางค์ และพิศณุ นิลกลัด และยังเพิ่มวัตถุประสงค์ การดำเนินธุรกิจบันเทิง ผ่านอินเทอร์เน็ตและสื่อสมัยใหม่ ดำเนินกิจการรับ-ส่งวิทยุและโทรทัศน์ รวมทั้งผ่านสายเคเบิลผลงานในนามผู้จัดภาพยนตร์ โดยร่วมหุ้นกับ หม่อมเจ้าชาตรีเฉลิม ยุคล ซึ่งเป็นที่มาของ บริษัท พร้อมมิตร จำกัด ** ในปัจจุบันคุณแดง ได้ถอดหุ้นออกไปแล้วผลงานในนามผู้จัดละครโทรทัศน์ผลงานในนามผู้จัดละครโทรทัศน์. - หนุ่มทิพย์ (2531) ช่อง 7 - บัวแล้งน้ำ (2533) ช่อง 7 - กนกลายโบตั๋น (2533) - อุ้มบุญ (2533) - คู่กรรม (2533) ช่อง 7 - อุบัติเหตุ (2533) ช่อง 7 - เชลยศักดิ์ (2534) - ลอดลายมังกร (2535) ช่อง 7 - วันนี้ที่รอคอย (2536) - น้ำใสใจจริง (ละครโทรทัศน์ พ.ศ. 2537) ช่อง 7 - ทวิภพ (2537) ช่อง 7 - ผ้าทอง (2537) - สายโลหิต (2538) ช่อง 7 - ญาติกา (2539) ช่อง 7 - รัตนโกสินทร์ (ละครโทรทัศน์) (2539) ช่อง 7 - ดั่งดวงหฤทัย (2539) ช่อง 7 - เสราดารัล (2540) ช่อง 7 - อีสา-รวีช่วงโชติ (2541) - บ่วงหงส์ (2541) - ข้ามสีทันดร (2542) ช่อง 7, (2561) ช่อง 3รางวัลที่ได้รับรางวัลที่ได้รับ. - นักธุรกิจสตรีดีเด่นโลก ปี 2550 จัดโดย The Group executive agents for Leading Women Entrepreneurs - ศิษย์เก่าดีเด่นโรงเรียนราชินีบน - ศิษย์เก่าดีเด่น คณะครุศาสตร์ จุฬาลงกรณ์มหาวิทยาลัย - ศิษย์เก่าเกียรติยศ คณะครุศาสตร์ จุฬาลงกรณ์มหาวิทยาลัย ปี 2550 - สตรีไทยดีเด่น ปี 2553เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.)</doc>
