<doc id="72565" url="https://th.wikipedia.org/wiki?curid=72565" title="ลัทธิเปรอง">ลัทธิเปรอง ลัทธิเปรอง (Peronism) เป็นแนวความคิดที่นำ ชาตินิยม สังคมนิยม และประชาธิปไตยแบบอำนาจนิยม เข้ามารวมกัน โดยเป็นแนวความคิดของนายพลฮวน เปรองในช่วงสมัยที่ได้รับอำนาจขึ้นมาปกครองประเทศอาร์เจนตินา ในปี ค.ศ.1945 รัฐบาลเปรองได้ใช้ นโยบายมนุษย์นิยม ที่เรียกว่า "ความยุติธรรมทางสังคม" โดยรัฐเป็นผู้สนองความต้องการพื้นฐานของประชนทุกคน จากนโยบายของเปรองโดยมีเอบา เปรอน ภริยาหนุนหลังนี้ ได้ช่วยให้ผู้ด้วยโอกาสและผู้ยากไร้ให้มีชีวิตดีขึ้น ทั้งในเรื่องค่าจ้าง การสร้างบ้านคนยากจน การศึกษาที่ไม่ต้องจ่ายเงินในทุกระดับจึงกลายเป็นความคลั่งไคล้ เกิดเป็นขบวนการเปรอง (Peronism) หรือผู้นิยมเปรองขึ้น ซึ่งแบ่งออกได้อีกหลายฝ่าย เช่น ฝ่ายฟาสซิสต์ ฝ่ายสังคมนิยม และฝ่ายอนุรักษนิยม- แนวคิดชาตินิยม คือการเป็นเอกราชทางเศรษฐกิจ ไม่ยอมให้ต่างชาติเข้ามาดำเนินกิจการสำคัญภายในประเทศ เช่น กิจการที่เกี่ยวกับสาธาณูปโภคทั้งหลาย ซึ่งรัฐบาลเปรองซื้อคืนมาหมดหรือการโอนกิจการที่สำคัญมาเป็นของรัฐ - แนวคิดทางสังคมนิยม คือความยุติธรรมทางสังคม มีการให้สวัสดิการแก่คนยากจน รวมทั้งปัจจัย 4 ในการดำรงชีพ โดยคำนึงถึงความเป็นธรรมทางสังคม - แนวคิดทางประชาธิปไตยแบบอำนาจนิยม คือการเคารพกระบวนการเลือกตั้งแบบประชาธิปไตย แต่เมื่อได้รับเลือกแล้วสามารถใช้อำนาจได้อย่างเด็ดขาดได้ แนวคิดของเปรองหรือลัทธิเปรองไม่เคยสูญหายไปจากความทรงจำของชาวอาร์เจนตินา โดยเฉพาะช่วงเกิดวิกฤติเศรษฐกิจในอาร์เจนตินาในช่วงปี ค.ศ 1999-2002 ทำให้ชาวอาร์เจนตินาอีกหลายคนหวนกลับมาคิดถึงแนวความคิดของเปรองอีกครั้งหนึ่ง</doc>
