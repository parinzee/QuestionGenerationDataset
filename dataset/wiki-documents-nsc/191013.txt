<doc id="191013" url="https://th.wikipedia.org/wiki?curid=191013" title="บุญศักดิ์ พลสนะ">บุญศักดิ์ พลสนะ บุญศักดิ์ พลสนะ (ชื่อเล่น: แมน; 22 กุมภาพันธ์ พ.ศ. 2525 — ) เป็นนักแบดมินตันชายมือ 1 ทีมชาติไทย เคยขึ้นอันดับสูงสุดมือ 4 ของโลกเมื่อสัปดาห์ที่ 48 ใน พ.ศ. 2553ประวัติ ประวัติ. บุญศักดิ์ พลสนะ เกิดวันที่ 22 กุมภาพันธ์ พ.ศ. 2525 ที่กรุงเทพมหานครเป็นบุตรของนายจิระศักดิ์และนางบุญชื่น พลสนะ เป็นบุตรคนที่สามและเป็นบุตรชายเพียงคนเดียวของครอบครัว มีพี่สาว 2 คน และน้องสาว 1 คนชื่อสลักจิต พลสนะ ซึ่งเป็นนักแบดมินตันหญิงทีมชาติไทยเช่นกัน บุญศักดิ์มีส่วนสูงอยู่ที่ 178 ซม. น้ำหนัก 70 กก. นักแบดมินตันที่ชื่นชอบ คือ สมพล คูเกษมกิจ ด้านการศึกษา บุญศักดิ์เข้าศึกษาระดับชั้นมัธยมต้นที่โรงเรียนสตรีวิทยา 2 และศึกษาต่อมัธยมปลาย (สายศิลป์) ที่ โรงเรียนสามเสนวิทยาลัย และอุดมศึกษาที่คณะนิติศาสตร์ มหาวิทยาลัยศรีปทุม จนจบ บุญศักดิ์เริ่มเล่นแบดมินตันมาตั้งแต่วัยเด็ก ก่อนจะเริ่มฝึกฝนอย่างจริงจังเมื่ออายุประมาณ 9 ขวบ ด้วยการสนับสนุนเป็นอย่างดีจากคนในครอบครัวโดยเฉพาะอย่างยิ่ง นายจิระศักดิ์ พลสนะ พ่อของแมนมีความมุ่งหมายที่จะให้ลูกชายหัวแก้วหัวแหวนคนเดียวของเขาขึ้นเป็นมือ 1 ของโลกให้ได้ โดยมี ไตรรงค์ ลิ่มสกุล อดีตนักแบดมินตันทีมชาติไทยในสังกัดทีมเสนานิคม เฝ้าติวเข้มอย่างหนักหน่วง ฝึกซ้อมแบบซ้ำ ๆ จนเกิดความแน่นอน โดยมี สลักจิต พลสนะ ผู้เป็นน้องสาวเฝ้าติดตามและเดินในแนวทางเดียวกัน จากจุดเริ่มต้นอีก 5 ปีต่อมา “ทนายอ็อด” จีระศักดิ์-บุญชื่น พลสนะ พ่อ-แม่ ของบุญศักดิ์ได้ส่งเขาไปฝึกซ้อมที่ประเทศจีนตามคำแนะนำของผู้ฝึกสอนที่สโมสรเสนานิคม เพื่อสานความฝันของเขาให้เป็นจริง บุญศักดิ์จึงพักการเรียนเพื่อไปฝึกทักษะแบดมินตันที่ประเทศจีน ขณะที่บุญศักดิ์อายุเพียง 14 ปี ทุกอย่างกำลังดำเนินไปได้ด้วยดี แต่อีก 2 ปีต่อมาพ่อของแมนและมิ้งก็ได้ถูกมะเร็งคร่าชีวิตไป ทำให้แมนต้องกลับมาประเทศไทยและมาแข่งขันที่บ้านเกิด เมื่อบุญศักดิ์กลับมาฝึกซ้อมที่ประเทศไทยโดยได้รับการสนับสนุนเป็นอย่างดีจาก ศ.เจริญ วรรธนะสิน นายกสมาคมแบดมินตันแห่งประเทศไทยและผู้มีพระคุณอีกหลายท่าน ทั้งนี้มีอุปสรรคที่สำคัญ คือ การเรียน ซึ่งนับว่ามีความสำคัญต่ออนาคตของบุญศักดิ์ไปสอดแทรกอยู่บนเส้นทางแบดมินตันด้วย อย่างไรก็ตาม บุญศักดิ์ได้พัฒนาฝีมือขึ้นมาอย่างรวดเร็ว ถือเป็นนักแบดมินตันที่มีพรสวรรค์ เล่นได้ครบเครื่องทั้งเกมรุกและเกมรับ จนถูกเรียกติดทีมชาติครั้งแรกในซีเกมส์ ครั้งที่ 20 ที่ประเทศบรูไน และติดทีมชาติมาโดยตลอด โดยผลงานที่สร้างชื่อ คือ ได้อันดับ 4 แบดมินตันชายเดี่ยวของการแข่งขันโอลิมปิกที่ประเทศกรีซ 20 มิถุนายน 2556 สหพันธ์แบดมินตันโลก (บีดับเบิลยูเอฟ) ประกาศการจัดอันดับนักแบดมินตันโลก บุญศักดิ์ พลสนะ ขึ้นจากอันดับ 5 ไปเป็นมือ 4 โลก ในประเภทชายเดี่ยว บุญศักดิ์เคยเป็นนักร้องภายใต้ชื่อวง ซีโอทู (C-O-TWO) ในปีพ.ศ. 2545 โดยออกอัลบั้มเพลง 1 ชุดคืออัลบั้ม "ซี-โอ-ทู ชัวร์"โอลิมปิก 2004 โอลิมปิก 2004. บุญศักดิ์ทำผลงานได้อย่างยอดเยี่ยมสามารถคว้าอันดับ 4 ได้ ในการแข่งขันโอลิมปิกฤดูร้อน 2004 ที่กรุงเอเธนส์ ประเทศกรีซ โดยแข่งขันกับนักแบดมินตันดังต่อไปนี้- รอบ 32 คนสุดท้าย: ชนะ คริส เดดนาม จากแอฟริกาใต้ - รอบ 16 คนสุดท้าย: ชนะ ลีฮวนอิล จากเกาหลีใต้ - รอบ 8 คนสุดท้าย: ชนะ โรนัล ซูซิโร่ จากสิงคโปร์ - รอบรองชนะเลิศ: แพ้ ทาลฟิก ฮิดายัต จากอินโดนีเซีย - รอบชิงเหรียญทองแดง: แพ้ โซนี ดวี คุนโคโร จากอินโดนีเซียโอลิมปิก 2008 โอลิมปิก 2008. บุญศักดิ์ พลสนะ นักตบลูกขนไก่ความหวังของไทย ตกรอบแรกในศึก โอลิมปิกฤดูร้อน 2008 ที่กรุงปักกิ่ง ประเทศจีน หลังจากถูก โซนี ดวี คุนโคโร คู่ปรับเก่าจาก อินโดนีเซีย โดยชนะไป 2 เกมติด ด้วยผลการแข่ง 21-16 และ 21-1410 ผลงานเด่นปี 2007 - ปัจจุบัน ประเภทชายเดี่ยว10 ผลงานเด่นปี 2007 - ปัจจุบัน ประเภทชายเดี่ยว. - เวิลด์กรังด์ปรีซ์โกลด์ ไทยแลนด์ โอเพ่น 2008 - รองชนะเลิศ- ซูเปอร์ซีรีส์ สิงคโปร์ โอเพ่น 2008 - รอบ 16 คนสุดท้าย- ชิงชนะเลิศแห่งเอเชีย 2008 - รอบก่อนรองชนะเลิศ- เวิลด์กรังด์ปรีซ์โกลด์ อินเดีย โอเพ่น 2008 - ชนะเลิศ- โธมัส คัพ 2008 - รอบสุดท้าย- ซูเปอร์ซีรีส์ ไชน่า โอเพ่น 2007 - รอบ 32 คน- ซูเปอร์ซีรีส์ ฝรั่งเศส โอเพ่น 2007 - รอบก่อนรองชนะเลิศ- ซูเปอร์ซีรีส์ แจแปน โอเพ่น, ไชนิสไทเป โอเพ่น 2007 - รอบ 16 คนสุดท้าย- ซูเปอร์ซีรีส์ ไชน่า (สนาม 1) - รอบก่อนรองชนะเลิศ- โอลิมปิกครั้งที่ 3 - ครั้งแรก ซิดนี่ย์ ออสเตรเลีย 2000, เอเธนส์ กรีซ ปี 2004, ปักกิ่ง จีน ปี 2008- แบดมินตันชิงชนะเลิศแห่งประเทศไทย - 11 สมัย 2000-2010, 2013เครื่องราชอิสริยาภรณ์เครื่องราชอิสริยาภรณ์. - พ.ศ. 2552 - จตุตถดิเรกคุณาภรณ์ (จ.ภ.)</doc>
