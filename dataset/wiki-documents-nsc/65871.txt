<doc id="65871" url="https://th.wikipedia.org/wiki?curid=65871" title=".fi">.fi .fi เป็นโดเมนอินเทอร์เน็ตระดับบนสุดตามรหัสประเทศ (ccTLD) สำหรับประเทศฟินแลนด์ ดำเนินงานโดย FICORA (การสื่อสารฟินแลนด์) เริ่มใช้ครั้งแรกเมื่อ พ.ศ. 2529 โดยเริ่มแรก มหาวิทยาลัยเทคโนโลยีตัมเปเรได้รับมอบหมายให้เป็นผู้บริหารจัดการ ต่อมาอำนาจการบริหารได้ย้ายไปที่ FICIX และ FICORA ในเวลาต่อมา ในอดีตนั้น FICORA ควบคุมโดเมน .fi อย่างเข้มงวด ชื่อโดเมนจะต้องเป็นชื่อบริษัท หรือชื่อเครื่องหมายการค้าที่บริษัทนั้นเป็นเจ้าของเท่านั้น นโยบายนี้ทำให้บริษัทฟินแลนด์ไปจดทะเบียนโดเมนในโดเมนระดับบนสุดอื่น นโยบายนี้เปลี่ยนแปลงเมื่อ 1 กันยายน พ.ศ. 2546 ตั้งแต่ 1 กันยายน พ.ศ. 2548 โดเมนภายใต้ .fi ทั้งหมด สามารถมีตัวอักษรสแกนดิเนเวีย (ä, å, ö) ได้ แม้ว่าจะมีข้อแนะนำว่าไม่ควรใช้ตัวอักษรเหล่านี้ในโดเมนหลัก ตั้งแต่ 1 มีนาคม พ.ศ. 2549 บุคคลทั่วไปก็สามารถยื่นจดชื่อโดเมนได้ แต่ยังคงมีเงื่อนไขบางประการอยู่ เช่น การจดทะเบียนชื่อบริษัทหรือเครื่องหมายการค้า จะทำได้โดยบริษัทที่เป็นเจ้าของเท่านั้น</doc>
