<doc id="409554" url="https://th.wikipedia.org/wiki?curid=409554" title="เคพีเอ็มจี">เคพีเอ็มจี เคพีเอ็มจี (อังกฤษ: KPMG) เป็นหนึ่งในบริษัทตรวจสอบบัญชีสี่แห่งที่ใหญ่ที่สุดในโลกควบคู่กับ ดีลอยต์ทูชโทมัตสุ ไพรซ์วอเทอร์เฮาส์คูเปอส์ และ เอินส์ท แอนด์ ยัง มีฐานประกอบการอยู่ที่ประเทศเนเธอร์แลนด์ มีสำนักงานตั้งอยู่ในกว่า 155 ประเทศทั่วโลก และมีพนักงานประมาณ 162,000 คน นอกจากให้บริการสอบบัญชีแล้ว ยังมีบริการที่ปรึกษาภาษีอากรและที่ปรึกษาการเงินประวัติบริษัทประวัติบริษัท. - ค.ศ. 1870 วิลเลียม บาร์เคลย์ พีท ก่อตั้งบริษัทสอบบัญชีชื่อ วิลเลียม บาร์เคลย์ พีท แอนด์ โค ขึ้นที่กรุงลอนดอน ประเทศอังกฤษ ภายหลังได้รวมกิจการกับบริษัท มาร์วิค มิทเชลล์ แอนด์ โค และเปลี่ยนชื่อเป็นบริษัท พีทมาร์วิค- ค.ศ. 1947 บริษัท พีทมาร์วิคได้รวมกิจการกับบริษัท แบร์โล่ เวด์ กัซธีด์ ซึ่งเป็นบริษัทที่เก่าแก่ที่สุดแห่งหนึ่งในสหรัฐอเมริกาเพื่อก่อตั้งธุรกิจที่ปรึกษา- ค.ศ.1972 บริษัท พีทมาร์วิค ปรับโครงสร้างการดำเนินธุรกิจระหว่างประเทศและเปลี่ยนชื่อเป็น บริษัท พีเอ็มเอ็ม แอนด์ โค ก่อนจะเปลี่ยนชื่ออีกครั้งเป็น พีทมาร์วิค อินเตอร์เนชั่นแนล ในปี 1978- ตัวอักษร พี ที่มาจาก พิท ในชื่อ เคพีเอ็มจี ส่วนตัวอักษรที่เหลือคือ เคเอ็มจี นั้น เกิดขึ้นในปี 1979 เมื่อสำนักงานบัญชีในยุโรปหลายแห่งนำโดย เคเนฟด์ คาแยนฮอฟด์ จาก ประเทศเนเธอร์แลนด์ และ ดอยช์ ทอยย์ฮัน จากประเทศเยอรมัน ได้ก่อตั้งเครือข่ายสำนักงานบัญชีระหว่างประเทศ และต้องการให้มีสำนักงานบัญชีจากสหรัฐอเมริกาเข้าร่วมเป็นสมาชิกด้วย จึงขอให้บริษัทอเมริกันสองแห่งชื่อ เมนท์ ราฟาเลนท์ และ เฮอร์แมน กัลสธอน รวมกิจการกันเป็นบริษัท เมนท์ เฮอร์แมน แอนด์ กัลสธอน แล้วเข้าร่วมเป็นสมาชิกของเครือข่ายดังกล่าวซึ่งมีชื่อว่า เคเนฟด์ เมนท์ ก๊อดเดอเลอร์ (เคเอ็มจี) จากนั้นบริษัท เคเอ็มจี ก็รวมกิจการกับ พีทมาร์วิค ในปี 1987 และเปลี่ยนชื่อเป็น เคเนฟด์ พีทมาร์วิค ก๊อดเดอเลอร์ (เคพีเอ็มจี) จนถึงปัจจุบันบริษัทในยุคปัจจุบันบริษัทในยุคปัจจุบัน. - ค.ศ. 1998 บริษัท ไพรซ์วอเทอร์เฮาส์ รวมกิจการกับบริษัท คูเปอร์สแอนด์ไลแบรนด์ และเปลี่ยนชื่อเป็นบริษัท ไพรซ์วอเทอร์เฮาส์คูเปอส์ เอินส์ทแอนด์ยัง จึงเสนอข้อตกลงจะรวมกิจการกับบริษัทเคพีเอ็มจี หากทว่าการเจรจาล้มเลิกภายในนั้น ด้วยเหตุผลที่ว่า กระบวนการรวมกิจการมีความยุ่งยากและซับซ้อนเกินไป- ช่วงปลายศตวรรษที่ยี่สิบเมื่อสภาวะการแข่งขันที่ร้อนแรงในธุรกิจที่ปรึกษาในระหว่างสำนักงานบัญชียักษ์ใหญ่ เคพีเอ็มจีจึงต้องสูญเสียสมาชิกในเครือข่ายสำนักงานบัญชีของตนที่เข้าร่วมทำธุรกิจกับสำนักงานบัญชีคู่แข่ง โดยกลุ่มสำนักงานบัญชีของตนในเบลเยียมได้ย้ายไปสังกัดกับบริษัทไพรซ์วอเทอร์เฮาส์คูเปอส์ ในขณะที่กลุ่มสำนักงานบัญชีของตนในฝรั่งเศสย้ายไปเป็นสมาชิกของบริษัทคอมพิวเตอร์ ไซแอน คอร์ปอเรชั่น ท่ามกลางสถานการณ์ที่ดูจะเพลี่ยงพล้ำเช่นนี้ เคพีเอ็มจี จึงได้ตัดสินใจขายหุ้นยี่สิบเปอร์เซ็นต์ในธุรกิจที่ปรึกษาให้แก่บริษัท ซิสโก้ซิสเต็มส์ เป็นเงินจำนวนหนึ่งพันล้านดอลลาร์สหรัฐ- ค.ศ 2000 แม้ เคพีเอ็มจี จะไม่เคยเห็นด้วยกับกระแสเรียกร้องจากทางการสหรัฐฯ ให้แยกธุรกิจสอบบัญชีออกจากธุรกิจที่ปรึกษา แต่ KPMG ก็ตัดสินใจแยกธุรกิจทั้งสองออกจากกัน และจัดการทำให้บริษัทที่ปรึกษากลายเป็นบริษัทมหาชน ด้วยการเสนอขายหุ้นต่อสาธารณชนครั้งแรก (IPO) ส่งผลให้ เคพีเอ็มจี เหลือหุ้นในธุรกิจที่ปรึกษาของตนอยู่ราวยี่สิบเปอร์เซ็นต์ในขณะที่ ซิสโก้ซิสเต็มส์ เหลือเก้าเปอร์เซ็นต์บุคคลสำคัญทางด้านการเมืองที่เคยผ่านงานกับเคพีเอ็มจีบุคคลสำคัญทางด้านการเมืองที่เคยผ่านงานกับเคพีเอ็มจี. - มาร์กาเรต แจ๊คสัน อดีตกรรมการผู้จัดการสายการบินแควนตัส - ดักลาส ฟลินท์ กรรมการผู้จัดการบริษัทเอชเอสบีซี - นิค กิปป์ สมาชิกสภาผู้แทนราษฎรของประเทศอังกฤษ - มาร์ค ฮาร์เปอร์ สมาชิกสภาผู้แทนราษฎรของประเทศอังกฤษ - ซารีน พาเทวล์ ประธานบริหารด้านการเงินของบีบีซี</doc>
