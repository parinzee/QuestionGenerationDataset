<doc id="179299" url="https://th.wikipedia.org/wiki?curid=179299" title="โกยเถอะโยม">โกยเถอะโยม โกยเถอะโยม เป็นภาพยนตร์ไทย แนวตลก ดราม่า ที่ออกฉายเมื่อ 3 สิงหาคม พ.ศ. 2549 ผลงานกำกับเรื่องแรกโดย จาตุรงค์ มกจ๊ก และนำแสดงโดย จตุรงค์ พลบูรณ์, น้องพี หรือ ประสิทธิโชค มานะสันทัดชาติ, โก๊ะตี๋ อารามบอย หรือ เจริญพร อ่อนละม้าย, เจมมี่ - จามร ตันธนะศิริวงษ์, ใบเฟิร์น - พิมพ์ชนก พลบูรณ์, จิ้ม ชวนชื่น หรือ นพดล ทรงแสง, ค่อม ชวนชื่น, จอย ชวนชื่น, นก - วนิดา แสงสุข, พุดเดิ้ล - ปาจรีย์ ณ นคร, สุเมธ องอาจ, พิม Big Brother และ หยินมี่ Big Brotherเรื่องย่อ เรื่องย่อ. เรื่องราวของผีเด็กเร่ร่อน (น้องพี มกจ๊ก) ผีเด็กตนตายเพราะ วิไล (ลักขณา วัธนวงส์ศิริ) ผู้เป็นแม่ไปทำแท้ง เขาต้องการตามหาพ่อซึ่งไม่เคยพบหน้ากันมาก่อน แต่ด้วยความเหงาและอยากมีเพื่อน ผีเด็กจึงชอบปรากฏตัวให้ผู้คนได้เห็นอย่างซุกซน ซึ่งในการปรากฏตัวทุกครั้ง ได้สร้างความอลหม่านวุ่นวาย และความหวาดกลัวให้กับชาวบ้าน จนชาวบ้านทุกคนต้องรวมพลคนกลัวผีขึ้นมา และแห่กันไปพึ่ง หลวงพ่อ (จตุรงค์ มกจ๊ก) เจ้าอาวาสวัดแห่งหนึ่งในหมู่บ้าน เจ๊หลี (วนิดา แสงสุข) เจ้าของร้านขายของชำที่มีลูกสาวชื่อ กิ๊ก (พิมพ์ชนก พลบูรณ์) ที่ไปแอบชอบกับเด็กวัดก้นกุฏิที่ชื่อ หรั่ง (เจมมี่ - จามร ตันธนะศิริวงษ์) โดยมี กบ (โก๊ะตี๋ อารามบอย) เด็กวัดคู่หูที่คอยช่วยเหลือทั้งสอง จากการขัดขวางความรักของเจ๊หลี และตามขบวนมาด้วย ลุงชู (จิ้ม ชวนชื่น) ภารโรงมาดเนี๊ยบ ที่แอบชอบเจ๊หลีจนออกนอกหน้า มาพร้อมกับ เฮียเท๊งขายหมู (แอนนา ม๊กจ๊ก) และชาวบ้านอีกมากมาย ที่ต่างเจอเรื่องวุ่นๆ และความน่ากลัวของผีเด็ก จึงมารวมตัวกันที่ศาลาวัด และเล่าเรื่องราวความหวาดกลัวเหล่านั้น ด้วยมุขตลกต่างๆ และร่วมกันคิดหาวิธีกำจัดผีเด็ก สุดท้ายทุกคนจึงตัดสินใจที่จะเผชิญหน้ากับผีเด็ก</doc>
