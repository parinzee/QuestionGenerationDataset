<doc id="194507" url="https://th.wikipedia.org/wiki?curid=194507" title="เคออสกันดั้ม">เคออสกันดั้ม ZGMF-X24S เคออสกันดั้ม () ;) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ เคออสกันดั้มเป็นหนึ่งในโมบิลสูทรุ่นเซคันด์สเตจของซาฟท์ เนื่องจากสนธิสัญญายูเนียสได้ห้ามใช้งานนิวตรอนแจมเมอร์แคนเซลเลอร์กับโมบิลสูท โมบิลสูทรุ่นเซคันด์สเตจจึงใช้วิธีชาร์จพลังงานให้แบตเตอรีด้วย ระบบส่งพลังงานลำแสงดิวเทเรียม ของยานมิเนอร์วาแทน เกราะเฟสชิฟท์อาเมอร์ของโมบิลสูทรุ่นเซคันด์สเตจยังได้รับการปรับปรุงเป็นวาริเอเบิลเฟสชิฟท์อาเมอร์ (Variable Phase Shift Armor - VPS) ที่พัฒนาต่อมาจากข้อมูลของเฟสชิฟท์อาเมอร์เปลี่ยนสีได้ของสไตรค์รูจ ซึ่งสามารถปรับค่าพลังงานที่ใช้และพลังป้องกันได้และจะทำให้สีเปลี่ยนไป ที่แตกต่างกันคือวาริเอเบิลเฟสชิฟท์อาเมอร์สามารถเปลี่ยนสีได้ระหว่างการต่อสู้ แต่สไตรค์รูจต้องทำการปรับแต่งก่อนทำการสู้รบจุดเด่น จุดเด่น. เคออสกันดั้มเป็นโมบิลสูทที่ออกแบบโดยเน้นการใช้ในในอวกาศ โดยสามารถแปลงร่างเป็นโมบิลอาเมอร์เพื่อเพิ่มการขับเคลื่อนในอวกาศได้ (มีลักษณะคล้ายกับบิโกรในโมบิลสูทกันดั้ม) ใต้เซนเซอร์ของร่างโมบิลอาเมอร์นั้นติดตั้งบีมแคนน่อน "คาลิดัส" รุ่นปรับปรุงซึ่งมีอานุภาพรุนแรงไว้ ส่วนเท้าทั้งสองข้างติดตั้งกรงเล็บบีม อาวุธสำคัญของเคออสกันดั้มก็คือพ็อดอาวุธสองยูนิตติดตั้งบีมกันและมิสไซล์ลักษณะคล้ายกับกันบาเรลที่พันธมิตรโลกใช้งาน พ็อดอาวุธนี้พัฒนามาจากดรากูนซิสเต็มจึงไม่มีสายและได้รับการปรับปรุงให้นักบินที่ไม่มีความสามารถพิเศษสามารถใช้งานได้ในระดับจำกัดโดยใช้ระบบคอมพิวเตอร์ช่วยในการควบคุม ซึ่งเคออสกันดั้มสามารถควบคุมให้พ็อดอาวุธนี้แยกไปยิงโจมตีศัตรูจากทิศทางต่างๆกันได้ แม้จะเป็นโมบิลสูทที่เน้นการใช้งานในอวกาศ แต่ท่อขับดันของเคออสกันดั้มในร่างโมบิลสูทก็มีกำลังพอที่จะลอยตัวบนโลกได้ และพ็อดอาวุธของเคออสกันดั้มก็มีท่อขับดันที่มีกำลังพอให้ใช้บนโลกได้เช่นกัน ในภาคเสริมกันดั้มซี้ด เดสทินีแอสเทรย์นั้นระบุว่าเดิมทีนั้นมีแผนใช้โครงสร้างแบบคอร์สเปลนเดอร์ของอิมพัลส์กันดั้มกับเคออสกันดั้มแต่ถูกยกเลิกไป ซึ่งระหว่างการทดสอบที่แพลนท์ อาเมอรีวัน นั้น เคออสกันดั้มมีพลเรือน คอร์ทนี เฮียโรมินัสเป็นนักบินทดสอบ ซึ่งต่อมาหน่วยแฟนธอมเพนของกลุ่มพันธมิตรโลกได้บุกเข้าไปขโมยโมบิลสูทรุ่นเซคันด์สเตจ โดยสติง โอคเลย์ได้เป็นผู้ขโมยและใช้งานเคออสกันดั้มซึ่งกลุ่มพันธมิตรโลกได้ให้รหัสใหม่เป็น RGX-01 เคออสกันดั้มถูกโมบิลสูท มุราซาเมะทำลายระหว่างคุ้มกับเดสทรอยกันดั้มในการต่อสู้ที่เบอร์ลินโปรโตเคออส โปรโตเคออส. XMF-P192 โปรโตเคออสปรากฏตัวในดีไซน์ต้นฉบับ DESTINY-MSV โปรโตเคออสเป็นโมบิลอาเมอร์ซึ่งเป็นรุ่นต้นแบบของเคออสกันดั้มและเป็นโมบิลอาเมอร์เต็มรูปแบบเพียงรุ่นเดียวที่พัฒนาโดยซาฟท์ ลักษณะของโปรโตเคออสจะคล้ายกับเคออสกันดั้มในร่างโมบิลอาเมอร์แต่ไม่มีปืนคาลิดัสและแขน ติดพ็อดอาวุธเพิ่มเป็นสี่ยูนิตและใช้ท่อขับดันที่มีกำลังมากกว่า ซึ่งในการทดสอบโดยคอร์ทนี เฮียโรมินัสนั้น โปรโตเคออสจำนวน 3 เครื่องจากทั้งหมด 6 เครื่องได้รับความเสียหายจากการใช้ความเร็วสูงอย่างต่อเนื่องจนไม่อาจซ่อมแซมได้ ส่วนที่เหลือนั้นถูกเก็บไว้ที่อาเมอรีวันโดยไม่มีการใช้งานอีก จนกระทั่งเคออสกันดั้มถูกขโมยไป คอร์ทนีจึงใช้โปรโตเคออสร่วมในการต่อสู้ด้วย</doc>
