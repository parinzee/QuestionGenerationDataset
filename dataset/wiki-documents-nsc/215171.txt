<doc id="215171" url="https://th.wikipedia.org/wiki?curid=215171" title="เจ้าจอมมารดาทิม ในสมเด็จพระเจ้ากรุงธนบุรี">เจ้าจอมมารดาทิม ในสมเด็จพระเจ้ากรุงธนบุรี เจ้าจอมมารดาทิม พระสนมในสมเด็จพระเจ้ากรุงธนบุรีประวัติ ประวัติ. เป็นธิดาท้าวทรงกันดาลทองมอญ ชื่อตัวว่า “ทองคำ” บิดาเป็นเชื้อสายเจ้าในราชสกุลกรุงเก่า มารดาเป็นมอญท่าสิบเบี้ยกรุงเก่าเหมือนกัน เมื่อเป็นที่ท้าวทรงกันกาลก็เลยเรียกท้าวทรงกันดาลทองมอญ อันหมายถึงท้าวทรงกันดาลชื่อ “ทอง” เป็น “มอญ” นั่นเอง สำหรับบิดาเจ้าจอมมารดาทิม ปรากฏว่าเป็นหม่อมเจ้าในราชวงศ์กรุงเก่าเหมือนกันแต่ไม่ปรากฏพระนาม เจ้าจอมผู้นี้มีพี่ชายและน้องสาวร่วมอยู่ในราชินิกุลรัชกาลที่ 3 ชั้นต้นๆ ด้วย (ท้าวทรงกันดาลทองมอญ มารดาของเจ้าจอมมารดาทิมผู้นี้เป็นผู้ใหญ่อยู่ในพระราชวังกรุงธนบุรี ปรากฏในตอนหลังว่า เป็นผู้ที่ลงเรือพระที่นั่งคอยรับเสด็จเมื่อสมเด็จเจ้าพระยามหากษัตริย์ศึก (รัชกาลที่ 1) เสด็จมาปราบจลาจลครั้งนั้น และหยุดประทับ ณ พลับพลาหน้าวัดพระเชตุพน และท้าวทรงกันดาลทองมอญผู้นี้เองอีกนั่นแหล่ะ ได้กราบบังคมทูลเสด็จลงเรือพระที่นั่ง ข้ามไปพระราชวังของพระเจ้ากรุงธนบุรี)พระราชโอรส พระราชโอรส. เจ้าจอมมารดาทิม มีพระราชโอรส 1 พระองค์ และทรงเป็นต้นวงศ์สืบราชสกุลวงศ์ธนบุรี ฝ่ายสายสัมพันธ์กับราชวงศ์จักรีเป็นสายอ้อม 1 วงศ์ คือ พระองค์เจ้าอัมพวัน ประวัติพิสดารไม่ปรากฏ แต่มิได้ถูกสำเร็จโทษตามพระราชบิดาครั้ง พ.ศ. 2325 หรือร่วมกับเจ้าฟ้าสุพันธุวงศ์ราว พ.ศ. 2352 แต่ประการใด</doc>
