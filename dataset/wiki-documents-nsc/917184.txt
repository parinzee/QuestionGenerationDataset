<doc id="917184" url="https://th.wikipedia.org/wiki?curid=917184" title="ชิเก ลินด์ซีย์">ชิเก ลินด์ซีย์ ชิเก จอร์จ ลินด์ซีย์-อาจูดัว (; 17 พฤศจิกายน ค.ศ. 1983 — ) เป็นนักมวยไทยชาวอเมริกัน ผู้เข้าแข่งขันในรุ่นมิดเดิลเวท ลินด์ซีย์เป็นอดีตแชมป์อเมริกาเหนือของสมาคมคิกบ็อกซิงโลก, แชมป์ระหว่างประเทศของมวยไทยสภามวยโลก และแชมป์โลกรุ่นซูเปอร์เวลเตอร์เวทขององค์กรมวยไทยนานาชาติ ทั้งนี้ เขาเคยปะทะกับสมรักษ์ คำสิงห์ ในการแข่งขันมวยไทย ที่ได้รับการประกบคู่มวยโดยเสกสรร จันทร์จิราภูมิหลัง ภูมิหลัง. ลินด์ซีย์เริ่มฝึกศิลปะการต่อสู้เมื่ออายุ 12 ปี โดยเริ่มฝึกอู่ซู่ รวมทั้งบราซิลเลียนยิวยิตสูและยูโดก่อนที่จะปักหลักในมวยไทยในปี ค.ศ. 2003ผลงานในระดับอาชีพ ผลงานในระดับอาชีพ. ภายในห้าเดือน ลินด์ซีย์ชนะรายการรุ่นเวลเตอร์เวทระดับสมัครเล่น ในโซนอาคเนย์ของสมาคมมวยไทยแห่งสหรัฐ และเขาชนะการแข่งขันชิงแชมป์อเมริกาเหนือของสมาคมกีฬาคาราเต้นานาชาติกับสมาคมคิกบ็อกซิงโลก รวมทั้งชนะการแข่งภาคตะวันออกของสหรัฐก่อนที่จะได้รับการขึ้นแท่นในอีกสามปีข้างหน้า ลินด์ซีย์หันมาเอาดีในระดับอาชีพเมื่อปี ค.ศ. 2007 ซึ่งมักจะมุ่งเน้นไปที่การต่อสู้ที่ลาสเวกัสและแคลิฟอร์เนียเนื่องจากการแข่งขันระดับสูง การชนะรายการระดับอาชีพครั้งแรกของเขา คือการชนะมูไก มาโรโม จากการตัดสินเสียงข้างมากที่ริชมอนด์ รัฐเวอร์จิเนีย เมื่อวันที่ 29 กันยายน ค.ศ. 2007 ในรุ่นซูเปอร์เวลเตอร์เวท (รุ่นน้ำหนักไม่เกิน 70 กก./154.3 ปอนด์) ของสมาคมคิกบ็อกซิงโลกอเมริกาเหนือสายมวยไทย ชัยชนะในครั้งนี้ทำให้เขาได้โคจรมาพบกับเมธี เจดีย์พิทักษ์ (เจ้าของฉายา แข้งมังกร) ผู้เป็นดาวเด่นแห่งสนามมวยเวทีลุมพินีในช่วงยุคทองของมวยไทยในคริสต์ทศวรรษ 1990 สำหรับการแข่งขันชิงแชมป์โลกรุ่นซูเปอร์เวลเตอร์เวทขององค์กรมวยไทยนานาชาติในเฟรสโน รัฐแคลิฟอร์เนีย เมื่อวันที่ 10 พฤศจิกายน ค.ศ. 2007 เขาหยุดยั้งเมธีสองครั้งด้วยหมัดฮุคซ้ายในยกที่ห้าเพื่อรักษาความปลอดภัยจากการตัดสินและคว้าตำแหน่งแชมป์โลก เมื่อวันที่ 4 กันยายน ค.ศ. 2008 ลินด์ซีย์ได้หยุดยั้งคัง เอ็น ผู้ใช้วิชาซ่านโฉ่ว ด้วยการโจมตีลำตัวในยกที่ห้า ณ ซานเบอร์นาดิโน รัฐแคลิฟอร์เนีย เขาประสบความพ่ายแพ้ครั้งแรกของเขาต่อแบกเซอร์ ฮัมบี โดยการตัดสินอย่างไม่เป็นเอกฉันท์ ที่ลาสเวกัส รัฐเนวาดา เมื่อวันที่ 25 กรกฎาคม ค.ศ. 2009 หลังจากนั้นเขาได้รับชัยชนะจากการตัดสินข้างมากเหนือชาส มัลกี ในเดือนต่อมา แล้วลินด์ซีย์ได้รับโอกาสท้าชิงกับเควิน รอสส์ สำหรับการชิงแชมป์สหรัฐรุ่นเวลเตอร์เวท (รุ่นน้ำหนักไม่เกิน 66.678 กก./147 ปอนด์) ของมวยไทยสภามวยโลกที่จัดขึ้น ณ พรีมม์ รัฐเนวาดา ในวันที่ 5 ธันวาคม ค.ศ. 2009 เขาคว่ำรอสส์ในยกสุดท้าย แต่ก็หลุดลอย และเป็นฝ่ายแพ้โดยการตัดสินอย่างไม่เป็นเอกฉันท์ ส่วนใน ค.ศ. 2010 ลินด์ซีย์ได้หันมาแข่งศิลปะการต่อสู้แบบผสม เขาเป็นฝ่ายชนะน็อกโดยเทคนิคเหนืออดัม บราดี อย่างรวดเร็วของการเปิดตัวในศึกเอ็มเอ็มเอที่ดูลุธ รัฐจอร์เจีย ในวันที่ 15 พฤษภาคม ค.ศ. 2010 จากนั้น เขาเป็นฝ่ายแพ้โดยยอมจำนนจากการใช้ท่าล็อกไหล่แบบโอโมพลาตาภายในเวลานาทีเดียวจากการต่อสู้กับโจ เอลมอร์ ณ เมืองเกิดของเขาที่แอตแลนตา รัฐจอร์เจีย เมื่อวันที่ 4 ธันวาคม ค.ศ. 2010 เขาได้กำหนดการคืนสู่การแข่งมวยไทยรายการบางกอกไฟต์ไนต์ 10 ที่แอตแลนตา ณ วันที่ 10 มิถุนายน ค.ศ. 2011 ซึ่งจะเผชิญกับเคนนี ฟินิสเตอร์ อย่างไรก็ตาม ฟินิสเตอร์ได้ถอนตัวออกหลังจากมีอาการเจ็บขาจากการฝึกซ้อมและการต่อสู้ได้รับการยกเลิก เขาจึงกลับไปแข่งขันชิงแชมป์นานาชาติของมวยไทยสภามวยโลกรุ่นซูเปอร์เวลเตอร์เวท (รุ่นน้ำหนักไม่เกิน 69.853 กก./154 ปอนด์) แทน โดยเผชิญกับมาลัยเพชร ศศิประภา ในศึกเอ็มวันแกรนด์มวยไทยแชมเปียนชิป ที่ลอสแอนเจลิส รัฐแคลิฟอร์เนีย เมื่อวันที่ 13 สิงหาคม ค.ศ. 2011 ซึ่งเป็นการต่อสู้ที่สูสี ทว่า การตีเข่าของลินด์ซีย์จากการต่อสู้แบบกอดกันทำให้เกิดความแตกต่าง โดยเขาชนะอย่างไม่เป็นเอกฉันท์ ในการต่อสู้นอกประเทศครั้งแรกของเขา ลินด์ซีย์ถูกน็อกโดยหมัดสอยจากหวัง เว่ยเฮา ในยกที่สอง ที่ฉางชา ประเทศจีน เมื่อวันที่ 1 มกราคม ค.ศ. 2012 ครั้นกลับไปที่แอตแลนตา เขาได้มีกำหนดให้เผชิญกับไมเคิล คอร์ลีย์ ในรายการบางกอกไฟต์ไนต์ 12 ณ วันที่ 17 กุมภาพันธ์ ค.ศ. 2012 ทว่า คอร์ลีย์ได้ถอนตัวออกเนื่องจากภาระผูกพันอื่น ๆ อย่างไรก็ตาม ก็ได้มีการแทนที่โดย เอ็ดดี มาร์ติเนซ ซึ่งลินด์ซีย์ชนะน็อกมาร์ติเนซด้วยศอกในยกที่สองและได้รับเข็มขัดรุ่นซูเปอร์เวลเตอร์เวทของบางกอกไฟต์คลับโปรโมชัน ส่วนการต่อสู้ในประเทศไทยครั้งแรก ลินด์ซีย์เป็นฝ่ายแพ้คะแนนสุริยา ปราสาทหินพิมาย ในศึกวันมวยไทยนายขนมต้ม ที่เซ็นทรัลเวิลด์ ในกรุงเทพมหานคร เมื่อวันที่ 16 มีนาคม ค.ศ. 2012 มีการแข่งระหว่างชิเก ลินด์ซีย์ กับมาลัยเพชรอีกครั้งในรายการบางกอกไฟต์ไนต์: อันดิสพิวเต็ด ในแอตแลนตาเมื่อวันที่ 15 มิถุนายน ค.ศ. 2012 และลินด์ซีย์เป็นฝ่ายปราชัยอีกครั้งจากการตัดสินอย่างเป็นเอกฉันท์ ด้วยการชนะครั้งนี้ ทำให้เขาได้เลื่อนไปอยู่ในอันดับ 1 ของรุ่นซูเปอร์เวลเตอร์เวททวีปอเมริกาเหนือ จากนั้น เขาก็ส่งท้ายปีด้วยการเป็นฝ่ายชนะอย่างเป็นเอกฉันท์สองรายการเหนือไซรัส วอชิงตัน ในรายการเทกออนโปรดักชัน: มวยไทยแอดเดอะมักกะฮ์ 2 ที่นครนิวยอร์ก ณ วันที่ 10 พฤศจิกายน และคริสตอฟ พรูวอสท์ ในรายการมวยไทยอินอเมริกา: อินออเนอร์ออฟเดอะคิง ที่ลอสแอนเจลิส ณ วันที่ 1 ธันวาคม แล้วเขาก็ได้รับชัยชนะครั้งใหญ่ที่สุด เมื่อปะทะกับนักสู้ผู้ยิ่งใหญ่อย่างสมรักษ์ คำสิงห์ ผ่านการตัดสินอย่างเป็นเอกฉันท์ ของการแข่งขันแบบสามยกในรายการพุชคิกโปรโมชันส์: เวิลด์สแตนด์ออฟ ที่โปโมนา รัฐแคลิฟอร์เนีย ณ วันที่ 2 มีนาคม ค.ศ. 2013 จากนั้น เขาก็เป็นฝ่ายชนะน็อกเจมส์ มาร์ติเนซ ด้วยเข่าในยกแรกของรายการบางกออกไฟต์ไนต์: ช็อกเวฟ ที่แอตแลนตาเมื่อวันที่ 5 เมษายน ค.ศ. 2013 ส่วนการแข่งกับคนอื่นที่เหมาะสมที่สุด คือการพบกับไทรโยค พุ่มพันธ์ม่วง ของประเทศไทย ซึ่งกำหนดไว้ในรายการมวยไทยซูเปอร์ไฟต์ ที่กรุงเทพมหานคร ณ วันที่ 16 พฤษภาคม ค.ศ. 2013 แต่ถูกยกเลิกหลังจากรายการนี้เลื่อนไปเป็นวันที่ 14 มิถุนายน เขาได้ปะทะกับยอดแสนไกล แฟร์เท็กซ์ สำหรับการสถาปนารายการไลออนไฟต์มิดเดิลเวทแชมเปียนชิพ ในศึกไลออนไฟต์ 10 ที่ลาสเวกัสเมื่อวันที่ 26 กรกฎาคม ค.ศ. 2013 ซึ่งเขาเป็นฝ่ายแพ้อย่างเป็นเอกฉันท์ แม้ว่าลินด์ซีย์จะเริ่มต้นได้ดี แต่เขาก็ไม่สามารถยืนหยัดต่อไปได้เมื่อยอดแสนไกลเปลี่ยนกลยุทธ์เข้าวงใน (กอดคอตีเข่า) และเกิดสามบาดแผลจากการแข่ง เขาเป็นฝ่ายแพ้แซมี ซานา ในรอบรองชนะเลิศของศึกไทยไฟต์ 2013 ของรุ่นน้ำหนักไม่เกิน 70 กก./154 ปอนด์ ที่ประเทศไทยเมื่อวันที่ 23 ตุลาคม ค.ศ. 2013ชีวิตส่วนตัว ชีวิตส่วนตัว. คิกบ็อกเซอร์ชื่อเอเดรียน ซิมมอนส์ ซึ่งเป็นแฟนสาวของชิเก ลินด์ซีย์ เสียชีวิตหลังจากการแข่งขันกับลินด์ซีย์ เชียร์ ที่ออร์แลนโด รัฐฟลอริดา ในเดือนกรกฎาคม ค.ศ. 2010 ซึ่งเธอเป็นฝ่ายแพ้น็อกในยกที่สามของการต่อสู้ โดยตกอยู่ในอาการโคม่าและเสียชีวิตในวันรุ่งขึ้น เขาได้ตำหนิสตีฟ ฟอสซัม และผู้จัดงานคนอื่น ๆ ของรายการไอเคเอฟ เวิลด์คลาสสิก 2010 เนื่องจากไม่ได้คำนึงถึงความปลอดภัยที่จำเป็น โดยกล่าวว่าไม่มีรถพยาบาลปรากฏอยู่ในการแข่งและต้องใช้เวลาถึงหนึ่งชั่วโมงเพื่อส่งซิมมอนส์ไปยังโรงพยาบาลท้องถิ่นการแข่งขันและรางวัลการแข่งขันและรางวัล. - บางกอกไฟต์คลับ- ชิงแชมป์รุ่นซูเปอร์เวลเตอร์เวท - องค์กรมวยไทยนานาชาติ- ชิงแชมป์โลกรุ่นซูเปอร์เวลเตอร์เวท - สมาคมกีฬาคาราเต้นานาชาติ- ชิงแชมป์มวยไทยสมัครเล่นอเมริกาเหนือรุ่นเวลเตอร์เวท (รุ่นน้ำหนักไม่เกิน 66.8 กก./147.3 ปอนด์) - สมาคมมวยไทยแห่งสหรัฐ- ชิงแชมป์สมัครเล่นโซนอาคเนย์รุ่นเวลเตอร์เวท - มวยไทยสภามวยโลก- ชิงแชมป์มวยไทยนานาชาติรุ่นซูเปอร์เวลเตอร์เวท (รุ่นน้ำหนักไม่เกิน 69.853 กก./154 ปอนด์) - สมาคมคิกบ็อกซิงโลก- ชิงแชมป์มวยไทยสมัครเล่นภาคตะวันออกรุ่นเวลเตอร์เวท (รุ่นน้ำหนักไม่เกิน 67 กก./147.7 ปอนด์) - ชิงแชมป์มวยไทยสมัครเล่นอเมริกาเหนือรุ่นเวลเตอร์เวท (รุ่นน้ำหนักไม่เกิน 67 กก./147.7 ปอนด์) - ชิงแชมป์มวยไทยอเมริกาเหนือรุ่นซูเปอร์เวลเตอร์เวท (รุ่นน้ำหนักไม่เกิน 70 กก./154.3 ปอนด์)สถิติการแข่งขัน สถิติการแข่งขัน. คำอธิบาย:สถิติการต่อสู้แบบผสม สถิติการต่อสู้แบบผสม. คำอธิบาย:</doc>
