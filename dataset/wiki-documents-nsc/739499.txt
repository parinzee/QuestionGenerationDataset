<doc id="739499" url="https://th.wikipedia.org/wiki?curid=739499" title="มิตซูบิชิยูเอฟเจไฟแนนเชียลกรุ๊ป">มิตซูบิชิยูเอฟเจไฟแนนเชียลกรุ๊ป บริษัท มิตซูบิชิ ยูเอฟเจ ไฟแนนเชียล กรุ๊ป มหาชนจำกัด () หรือ MUFG เป็นหนึ่งในบริษัทหลักของมิตซูบิชิกรุ๊ป ถือเป็นบริษัทการเงินที่ใหญ่ที่สุดของญี่ปุ่นและใหญ่เป็นอันดับ 11 ของโลกในปี 2015 โดยถือครองทรัพย์สินรวมกว่า ทรัพย์สินรวมกว่า 230 ล้านล้านเยน มากเป็นอันดับ 9 ของโลก และยังเป็นบริษัทผู้ถือหุ้นภาคธนาคารที่ใหญ่เป็นอันดับสองของโลก โดยมีเงินฝากของธนาคารในเครือรวมกว่า 148 ล้านล้านเยน นอกจากนี้บริษัทแห่งนี้ยังถือเป็นบริษัทที่มีมูลค่าการตลาดสูงเป็นอันดับสองของญี่ปุ่น รองจาก โตโยต้า บริษัทแห่งนี้จัดตั้งเมื่อ 1 ตุลาคม 2005 จากการควบรวมกิจการระหว่าง โตเกียว มิตซูบิชิ ไฟแนนเชียล กรุ๊ป (MTFG) อดีตกลุ่มธนาคารที่ใหญ่ที่สุดเป็นอันดับสองของญี่ปุ่น เข้ากับ ยูเอฟเจ โฮลดิงส์ อดีตกลุ่มธนาคารที่ใหญ่ที่สุดเป็นอันดับสี่ของญี่ปุ่น โดยในวันที่ 1 มกราคม 2006 บริษัทก็ได้ควบรวมกลุ่มธนาคารของบริษัททั้งสองแห่งเข้าด้วยกัน กลายเป็นธนาคารโตเกียว-มิตซูบิชิ ยูเอฟเจ ซึ่งกลายเป็นธนาคารที่ใหญ่ที่สุดของญี่ปุ่นจนถึงปัจจุบัน</doc>
