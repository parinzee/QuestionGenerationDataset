<doc id="187146" url="https://th.wikipedia.org/wiki?curid=187146" title="รุ่ง จันตาบุญ">รุ่ง จันตาบุญ นายรุ่ง จันตาบุญ สถาปนิกผู้ออกแบบหอคำหลวง ในงานมหกรรมราชพฤกษ์ 2549 และผู้จัดการ หจก.ช่างรุ่งคอนสตรัคชั่นประวัติ ประวัติ. รุ่ง จันตาบุญ เกิดเมื่อวันที่ 1 เมษายน พ.ศ. 2515 จบการศึกษาจากมหาวิทยาลัยเทคโนโลยีราชมงคลล้านนา วิทยาเขตภาคพายัพ มีผลงานการปลูกสร้างอาคารสถาปัตยกรรมล้านนามานานนับสิบปี และในการจัดงานมหกรรมพืชสวนโลกเฉลิมพระเกียรติฯ ราชพฤกษ์ 2549 ณ จังหวัดเชียงใหม่ที่ผ่านมา ช่างรุ่ง ได้รับมอบหมายให้เป็นผู้ออกแบบ และควบคุมการก่อสร้างหอคำหลวง ซึ่งจัดแสดงนิทรรศการเทิดพระเกียรติ พระบาทสมเด็จพระเจ้าอยู่หัวฯ นายรุ่ง จันตาบุญ เป็นผู้มีผลงานด้านสถาปัตยกรรมล้านนาเป็นที่ประจักษ์ จนได้รับปริญญาสถาปัตยกรรมศาสตรบัณฑิตกิตติมศักดิ์ สาขาเทคโนโลยีสถาปัตยกรรม จากมหาวิทยาลัยเทคโนโลยีราชมงคลล้านนา ประจำปีการศึกษา 2550 โดยเข้ารับพระราชทานปริญญาบัตรเมื่อวันที่ 24 มีนาคม 2552ผลงาน ผลงาน. รุ่ง จันตาบุญ เป็นสถาปนิกชาวเชียงใหม่ ที่มีผลงานด้านสถาปัตยกรรมล้านนาที่โดดเด่น อาทิ- วิหารหลวงวัดป่าดาราภิรมย์ พระอารามหลวง อำเภอแม่ริม จังหวัดเชียงใหม่ - หออินทขิลเสาหลักเมืองเชียงใหม่ จังหวัดเชียงใหม่ - วิหารพระเจ้า 700 ปี ศรีเมืองเชียงใหม่ - วัดเจ็ดยอด มหาโพธารามวรวิหาร จังหวัดเชียงใหม่ - งานบูรณะพระตำหนักเจ้าดารารัศมี อำเภอแม่ริม จังหวัดเชียงใหม่ - มณฑปไฟพระฤกษ์ การแข่งขันกีฬาซีเกมส์ ครั้งที่ 18 ณ จังหวัดเชียงใหม่ - หอแกวไร่แม่ฟ้าหลวง และหอทุ่งแกว๋นไร่แม่ฟ้าหลวง จังหวัดเชียงราย - พิพิธภัณฑ์พื้นบ้าน อำเภอแม่สะเรียง จังหวัดแม่ฮ่องสอน - หอคำหลวง มหกรรมพืชสวนโลกเฉลิมพระเกียรติฯ ราชพฤกษ์ 2549</doc>
