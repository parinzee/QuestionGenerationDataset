<doc id="135675" url="https://th.wikipedia.org/wiki?curid=135675" title="มินดา นิตยวรรธนะ">มินดา นิตยวรรธนะ มินดา นิตยวรรธนะ (ชื่อเล่น: ปู; ชื่อเดิม: ศรินทรา) พิธีกรข่าว ครอบครัวข่าว 3 ทางไทยทีวีสีช่อง 3, อดีตพิธีกรข่าว สังกัดมีเดียออฟมีเดียส์ ทางช่อง 7 สี และอดีตผู้ประกาศข่าว สำนักข่าวไทย ทางโมเดิร์นไนน์ทีวีประวัติ ประวัติ. มินดา เกิดเมื่อวันที่ 19 มกราคม พ.ศ. 2523 ที่จังหวัดนนทบุรี เป็นธิดาคนโต ในจำนวนพี่น้อง 3 คน โดยมีน้องสาวและน้องชายตามลำดับ เธอจบการศึกษาชั้นอนุบาลถึงประถมศึกษา จากโรงเรียนเล็กโกเมศอนุสรณ์ จังหวัดนนทบุรี, ระดับมัธยมศึกษาจากโรงเรียนสวนกุหลาบวิทยาลัย นนทบุรี จากนั้นเข้ารับพระราชทานปริญญาอักษรศาสตร์บัณฑิต (ภาษาอังกฤษ) และปริญญานิเทศศาสตร์มหาบัณฑิต (การประชาสัมพันธ์) จากจุฬาลงกรณ์มหาวิทยาลัยการทำงาน การทำงาน. มินดาเริ่มงานครั้งแรก โดยเข้าเป็นพนักงานต้อนรับบนเครื่องบิน ของบริษัท การบินไทย จำกัด (มหาชน) ต่อมาย้ายไปเป็นผู้ประกาศข่าว สังกัดสำนักข่าวไทย ในยุคที่ช่อง 9 อ.ส.ม.ท. เพิ่งเปลี่ยนชื่อเป็นโมเดิร์นไนน์ทีวี และยังเป็นโปรดิวเซอร์ ให้กับรายการ "ไฮไลต์ไทยแลนด์" จากนั้นเธอย้ายไปสังกัด บริษัท มีเดียออฟมีเดียส์ จำกัด (มหาชน) โดยเป็นผู้ดำเนินรายการข่าว "เช้านี้ที่หมอชิต" และ "เจาะเกาะติด" ทางสถานีโทรทัศน์สีกองทัพบกช่อง 7 และในที่สุด ก็ย้ายเข้าสู่ครอบครัวข่าว 3 โดยเป็นผู้ดำเนินรายการแรกคือ "ตู้ ป.ณ.ข่าว 3" คู่กับกฤต เจนพานิชการ ต่อมาฝ่ายข่าวไทยทีวีสีช่อง 3 มอบหมายให้มินดา ย้ายเข้าเป็นผู้ประกาศข่าวหลักของ "เที่ยงวันทันเหตุการณ์" จากนั้น เธอเข้าเป็นพิธีกรข่าวในช่วง "แตกประเด็น" ในรายการเรื่องเด่นเย็นนี้ อยู่ระยะหนึ่ง และเป็นผู้จัดรายการ ทางวิทยุครอบครัวข่าว เอฟเอ็ม 106.0 เมกะเฮิร์ตซ์ด้วย ทั้งนี้ เมื่อไทยทีวีสีช่อง 3 เริ่มออกอากาศช่องโทรทัศน์ภาคพื้นดินระบบดิจิทัล ฝ่ายข่าวไทยทีวีสีช่อง 3 ก็ย้ายให้เธอเข้าเป็นพิธีกรข่าวหลัก คู่กับเจก รัตนตั้งตระกูล ในรายการคนเฝ้าข่าว ทางช่อง 3 เอสดี / เป็นข่าวเช้านี้ ช่อง 13 ช่วง เก็บตก และรายการผู้หญิงถึงผู้หญิง ทางช่อง 3 แฟมิลี</doc>
