<doc id="942788" url="https://th.wikipedia.org/wiki?curid=942788" title="ทางรถไฟสายหนองเต่า–เขาทับควาย">ทางรถไฟสายหนองเต่า–เขาทับควาย ทางรถไฟสายหนองเต่า–เขาทับควาย เป็นทางรถไฟสายหนึ่งในจังหวัดลพบุรี ที่แยกออกมาจากเส้นทางรถไฟสายเหนือ (ชุมทางบ้านภาชี–เชียงใหม่) สร้างสำหรับขนส่งแร่เหล็กจากเขาทับควาย เบื้องต้นได้มีการเวนคืนที่ดินที่จะสร้างทางรถไฟแยกจากสถานีรถไฟหนองเต่ามุ่งไปยังที่ตั้งของเขาทับควาย ผ่านตำบลหนองเต่า ตำบลพุคา อำเภอบ้านหมี่ และตำบลห้วยโป่ง อำเภอโคกสำโรง โดยเริ่มก่อสร้างเมื่อวันที่ 1 มิถุนายน พ.ศ. 2491 แต่ทว่าหลังการสำรวจก็พบว่าแร่เหล็กมีน้อย ไม่คุ้มทุนที่จะนำรถไฟเข้าไป เส้นทางรถไฟสายนี้จึงถูกระงับ หลังจากนั้นรางที่สร้างเสร็จจึงถูกนำออกไป และคันทางก็ถูกไถกลายเป็นพื้นที่เกษตรกรรมมาแต่นั้น ปัจจุบันเหลือเพียงซากสะพานข้ามคลองอนุศาสนนันท์</doc>
