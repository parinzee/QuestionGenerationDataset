<doc id="139463" url="https://th.wikipedia.org/wiki?curid=139463" title="ริวเซย์โนะร็อคแมน (วิดีโอเกม)">ริวเซย์โนะร็อคแมน (วิดีโอเกม) ริวเซย์โนะร็อคแมน () หรือ เมกาแมนสตาร์ฟอร์ซ (Mega Man Star Force) เป็นวิดีโอเกมประเภทเกมเล่นตามบทบาทจากประเทศญี่ปุ่น เป็นเกมที่เล่นด้วยนินเทนโดดีเอส ซึ่งอยู่ในเกมชุดร็อคแมนและเป็นเกมแรกสุดในซีรีส์เกมริวเซย์โนะร็อคแมน ผลิตโดยแคปคอม โดยวางจำหน่ายในวันที่ 14 ธันวาคม ค.ศ. 2006 ที่ประเทศญี่ปุ่น และ 7 สิงหาคม ค.ศ. 2007 ที่สหรัฐอเมริกา โดยตัวเกมออกวางจำหน่าย 3 เวอร์ชัน ได้แก่ เลโอ, ดราก้อนและเพกาซัส อย่างไรก็ตาม เวอร์ชันดราก้อนเป็นรุ่นพิเศษในอเมริกาเหนือผ่านทางเกมสต็อปสโตร์ ในขณะที่สหราชอาณาจักร มีเวอร์ชันเพกาซัสผ่านทาง Play.com โดยแต่ละเวอร์ชันจะแตกต่างกันที่ตัวละครที่ชื่อว่า "ผู้ดูแลดาวเทียม" ซึ่งผู้เล่นจะได้สู้กับตัวละครที่ต่างกันออกไปในแต่ละเวอร์ชัน รวมถึงระบบเปลี่ยนร่างซึ่งร็อคแมนจะเปลี่ยนร่างได้ต่างกันตามแต่ละเวอร์ชัน อย่างไรก็ตามผู้เล่นสามารถเปลี่ยนเป็นร่างของเวอร์ชันอื่นได้โดยใช้ระบบบราเธอร์แบนด์ ตรงกันข้ามกับร็อคแมนเอ็กเซ่ ที่ตัวละครเกือบทุกตัวในเกมจะเป็นเน็ตนาวิซึ่งมีชื่อและรูปร่างมาจากเหล่าบอส (Robot Master) มาจากเกมร็อคแมนคลาสสิก (รวมถึงธรรมเนียมที่ตัวละครจะต้องมีคำว่า man ลงท้าย) ในเกมริวเซย์โนะร็อคแมน ตัวละครส่วนมากจะเป็นมนุษย์โลกที่ทำการรวมร่างกับสิ่งมีชีวิตในรูปคลื่นแม่เหล็กไฟฟ้าจากดาว FM (FM-ian) ซึ่งเข้าไปปั่นป่วนอุปกรณ์ไฟฟ้าต่างๆ ผ่านทางโลกคลื่นแม่เหล็กไฟฟ้า โดยชื่อของตัวละครจะมาจากหมู่ดาวต่างๆ ในอวกาศ ส่วนเกมภาคต่อที่มีชื่อว่า ริวเซย์โนะร็อคแมน 2 ได้ออกจำหน่ายวันที่ 22 พฤศจิกายน ค.ศ. 2007ระบบการเล่นเกมการต่อสู้ ระบบการเล่นเกม. การต่อสู้. ริวเซย์โนะร็อคแมนเป็นเกมเล่นตามบทบาท (RPG) ในลักษณะที่คล้ายคลึงกับร็อคแมนเอ็กเซ่ โดยมีกราฟิกในเกมปกติ เช่น ตัวละคร ฉากหลัง เป็นภาพมุมมองไอโซเมตริก (isometric) แต่ฉากต่อสู้จะเป็นภาพสามมิติ โดยมีมุมมองจากทางด้านหลังของร็อคแมน ร็อคแมนจะเคลื่อนที่ได้เพียงสองทิศทางคือซ้ายและขวา ในขณะที่คู่ต่อสู้กลับมีพื้นที่กว้างขวาง ทำให้การหลบหลีกทำได้ยาก แต่ร็อคแมนก็มีความสามารถใหม่ๆ โดยสามารถบล็อกการโจมตีจากคู่ต่อสู้และล็อกทิศทางสำหรับโจมตีได้ ร็อคแมนจะมีพลังชีวิต (HP) เป็นตัวเลข โดยถ้าถูกโจมตี พลังชีวิตก็จะลดลง และร็อคแมนจะตายเมื่อพลังชีวิตลดลงเป็นศูนย์ ทำให้เกมโอเวอร์ แต่ร็อคแมนก็สามารถฟื้นพลังชีวิตได้โดยวิธีต่างๆ ทั้งระหว่างการต่อสู้และหลังการต่อสู้ ผู้เล่นจะสามารถเก็บแบทเทิลการ์ด (Battle Card) ได้ตลอดทั้งเกม และจะต้องจัดเข้า Folder ให้เหมาะสมสำหรับใช้ในการต่อสู้ เมื่อเริ่มการต่อสู้แต่ละครั้ง หรือเมื่อ Custom Gauge เต็ม ผู้เล่นจะมีโอการเลือกการ์ดที่สุ่มขึ้นมาให้ เพื่อใช้สำหรับโจมตี ป้องกัน ปรับแต่งพื้นที่ต่อสู้ หรือเพิ่มพลังชีวิต การ์ดบางกลุ่มสามารถทำมารวมกันเพื่อให้การโจมตีรุนแรงขึ้นได้ และเช่นเดียวกับร็อคแมนเอ็กเซ่ การ์ดจะแบ่งเป็น 3 ระดับ ตามคุณสมบัติและความหายาก (Standard Mega และ Giga) ซึ่งการจัดการ์ดเข้า Folder จะจำกัดจำนวนการ์ดในบางระดับเอาไว้ คุณสมบัติพิเศษอีกอย่างหนึ่งของเกมนี้คือ ผู้เล่นสามารถเลือกการ์ดบางการ์ดให้เป็น Favorite ได้ และเพื่อนคนอื่นที่เชื่อมต่อกับเราทางระบบ Wi-Fi จะสามารถนำการ์ดที่เป็น Favorite ของเราไปใช้ได้โดยระบบสุ่ม แทนที่จะใช้การ์ดโจมตี ผู้เล่นอาจจะใช้ Mega Buster (ปืนธรรมดา) โจมตีได้ตลอดการต่อสู้ และระหว่างเกม ผู้เล่นสามารถเก็บอุปกรณ์อัปเกรดต่างๆ ให้วอร์ร็อคเพื่อเพิ่มประสิทธิภาพของ Mega Buster ทั้งพลัง ความเร็ว และการชาร์จ ผู้เล่นสามารถปล่อย Mega Buster ไว้พักหนึ่ง เพื่อให้ชาร์จอัตโนมัติและยิงกระสุนที่รุนแรงขึ้น แต่ผู้เล่นสามารถกดปุ่มค้างไว้เพื่อยิงแบบรัวๆ แทนก็ได้ เมื่อการต่อสู้จบลง เกมจะแสดงระดับความสามารถในการโจมตีให้ดู โดยวัดจากปัจจัยหลายอย่างเช่นความเร็ว และความรุนแรงในการโจมตี ยิ่งได้ระดับที่ดีมากเท่าไร ก็จะได้ของรางวัลที่ดีมากขึ้นเท่านั้น (เช่น เซนนี (เงิน) จำนวนมากๆ หรือแบทเทิลการ์ดที่หายาก) หากผู้เล่นสามารถโจมตีได้ 300 HP ขึ้นไปในการโจมตี 1 ตาสำหรับหัวหน้าระดับ SP ผู้เล่นจะได้บันทึก combo รูปแบบการโจมตีนั้นเป็น Best Combo ซึ่งสามารถไปซื้อการ์ดที่มีลักษณะ combo รูปแบบการโจมตีเหมือนกันทุกประการได้ในภายหลัง ริวเซย์โนะร็อคแมนยังคงใช้ระบบธาตุในการโจมตี ในเกมจะมี 4 ธาตุ คือ Heat (ไฟ) Aqua (น้ำ) Elec (ไฟฟ้า) Wood (ไม้) โดยคู่ต่อสู้บางตัว และร็อคแมนบางร่าง จะมีธาตุประจำตัวอยู่ หากถูกโจมตีด้วยธาตุที่เหนือกว่า พลังจะลดลงเป็นสองเท่า ลำดับคือ Heat แพ้ Aqua แพ้ Elec แพ้ Wood แพ้ Heatตัวละครผู้ดูแลดาวเทียมตัวละครอื่นๆ</doc>
