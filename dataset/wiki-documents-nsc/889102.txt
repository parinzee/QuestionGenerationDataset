<doc id="889102" url="https://th.wikipedia.org/wiki?curid=889102" title="แผ่นดินไหวในเชียปัส พ.ศ. 2560">แผ่นดินไหวในเชียปัส พ.ศ. 2560 แผ่นดินไหวในเชียปัส พ.ศ. 2560 () หรือ แผ่นดินไหวในปีคีเคียปัน พ.ศ. 2560 () เกิดขึ้นเมื่อวันที่ 7 กันยายน พ.ศ. 2560 เวลา 23:49 น. ตามเวลาออมแสงกลาง (11:49 น. ของวันที่ 8 กันยายน ตามเวลาในประเทศไทย) ในอ่าวเตอวนเตเปกนอกชายฝั่งทางใต้ของรัฐเชียปัส ประเทศเม็กซิโก ห่างจากเมืองปีคีเคียปันไปทางทิศใต้ประมาณ 87 กิโลเมตร (54 ไมล์) ระดับความรุนแรงที่รู้สึกได้คือระดับ IX (ร้ายแรง) ขนาดความแรงประมาณ 8.1 แผ่นดินไหวทำให้อาคารบางแห่งในกรุงเม็กซิโกซิตีสั่นสะเทือน นอกจากนี้ยังก่อให้เกิดคลื่นสึนามิขนาด 1.75 เมตร (5 ฟุต 9 นิ้ว) เหนือระดับน้ำทะเล และมีการแจ้งเตือนคลื่นสึนามิในบริเวณโดยรอบ ประธานาธิบดีเม็กซิโกเรียกมันว่าแผ่นดินไหวที่รุนแรงที่สุดในประเทศในรอบศตวรรษ รองจากแผ่นดินไหวขนาด 8.6 ในปี พ.ศ. 2330 นอกจากนี้ยังเป็นแผ่นดินไหวที่รุนแรงที่สุดในโลกในปี พ.ศ. 2560รูปภาพ</doc>
