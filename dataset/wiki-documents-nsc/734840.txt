<doc id="734840" url="https://th.wikipedia.org/wiki?curid=734840" title="มหัศจรรย์พิสูจน์รักถึงยมโลก">มหัศจรรย์พิสูจน์รักถึงยมโลก มหัศจรรย์พิสูจน์รักถึงยมโลก (อังกฤษ: The Book of Life) เป็นภาพยนตร์แอนิเมชั่นสามมิติ กำกับภาพยนตร์โดย จอร์จ กูเตียร์เรซ สร้างโดย Reel FX Creative Studios และจัดจำหน่ายโดย ทเวนตีท์เซนจูรีฟอกซ์ เข้าฉายในอเมริกาเมื่อ 17 ตุลาคม 2014 มีกำหนดการเข้าฉายในประเทศไทยวันที่ 27 พฤศจิกายน 2014 และภาพยนตร์เรื่องนี้ได้เสนอชื่อเข้าชิงรางวัลลูกโลกทองคำครั้งที่ 72 (ปี 2015) ในสาขาภาพยนตร์แอนิเมชั่นยอดเยี่ยมเรื่องย่อ เรื่องย่อ. เป็นเรื่องราวที่เล่าจากหนังสือมหัศจรรย์เล่มหนึ่งที่มีชื่อว่า บัญชีชีวิต โดยหนังสือเริ่มต้นจากการเล่าถึงวันฮัลโลวีน หรือวันปล่อยผี ที่ซึ่งทุกๆอย่างสามารถเกิดขึ้นได้ รวมไปจนถึงการที่วิญญาณทุกดวงจะสามารถข้ามผ่านระหว่างภพได้อย่างอิสระ หนึ่งในนั้นก็คือยมทูตชายหญิงสองตน นามว่า ซิบัลบา และ ลา มัวร์เต ที่คอยเฝ้าดู วาคีน และ มาโนโล่ ชายหนุ่มเพื่อนรักสองคนที่หลงรักหญิงสาวคนเดียวกันซึ่งก็คือ มาเรีย จึงกลายเป็นที่มาของการเดิมพันครั้งยิ่งใหญ่ของซิบัลบาและลา มัวร์เต ในการครอบครองดินแดน ได้แก่ ดินแดนแห่งความจดจำซึ่ง ลา มัวร์เต ปกครองอยู่ กับดินแดนแห่งความหลงลืมที่ซิบัลบาเป็นผู้ปกครอง โดยยมทูตทั้งสองจะต้องเลือกระหว่างวาคีนและมาโนโล่ และให้คนใดคนหนึ่งที่วางเดิมพันไว้ได้แต่งงานกับมาเรียจึงถือว่าชนะตัวละครตัวละคร. - มาโนโล่ ซานเชซ ชายหนุ่มผู้หลงรักในการเล่นกีต้าร์เป็นชีวิตจิตใจ แต่พ่อของเขามองว่าการเล่นดนตรีไม่เหมาะกับตระกูลที่สืบทอดการสู้วัวกระทิงตั้งแต่บรรพบุรุษ เป็นเพื่อนสนิทกับมาเรียและวาคีนตั้งแต่วัยเด็ก เขาชอบมาเรียตั้งแต่ยังเป็นเด็กจึงมักแข่งกับวาคีนในการสร้างผลงานเพื่อให้มาเรียยอมรับ เขายังเป็นผู้ถูกเลือกโดย ลา มัวร์เต ในการเดิมพันกับซิบัลบา พากษ์เสียงโดย Diego Luna (ตอนโต), Emil-Bastien Bouffard (วัยเด็ก) และ Joe Matthews เป็น มาโนโล่ (ร้องเพลงในวัยเด็ก) - มาเรีย โพซาด้า หญิงสาวผู้โฉมงามไม่ว่าชายใดก็ต่างหมายปรอง เป็นลูกสาวนายพลโพซาด้าที่ปกครองเมืองซานแองเฮล เธอเป็นเพื่อนสนิทกับมาโนโล่กับวาคีนตั้งแต่วัยเด็ก แต่เธอถูกพ่อส่งให้ไปเรียนต่อในประเทศสเปน เธอมีนิสัยชอบสัตว์เลี้ยง ชอบอ่านหนังสือ รักศิลปะ รักในความยุติธรรมและกล้าหาญ และเธอก็กลายมาเป็นโจทย์ในการเดิมพันของ ลา มัวร์เต กับซิบัลบา พากษ์เสียงโดย โซอี ซัลดานา (ตอนโต) และ Genesis Ochoa (วัยเด็ก) - วาคีน มองดราก้อน วีรบุรุษแห่งเมืองซานแองเฮล เป็นเพื่อนสนิทกับมาโนโล่และมาเรีย เขาก็ชอบมาเรียเช่นเดียวกับมาโนโล่จึงมักสร้างผลงานโดยการสะสมเหรียญกล้าหาญเพื่อมาเอาชนะใจมาเรีย เขาเป็นผู้ถูกเลือกจากซิบัลบาในการเดิมพัน พากษ์เสียงโดย แชนนิง เททัม (ตอนโต) และ Elias Garza (วัยเด็ก) - ลา มัวร์เต ยมทูตผู้ครองดินแดนแห่งการจดจำ ร่างกายของเธอทำมาจากขนมหวานสวมหมวกใบใหญ่ที่มีเทียนไขประดับไว้รอบๆ เธอเคยเป็นผู้ชนะการเดิมพันกับซิบัลบาเมื่อนานมาแล้ว แต่เมื่อเวลาผ่านไปซิบัลบาได้ขอให้เธอเดิมพันใหม่อีกครั้งเพื่อแลกดินแดนในการครอบครองเพราะเห็นว่าดินแดนแห่งการจดจำมีชีวิตชีวามีงานฉลองไม่รู้จบ เธอจึงเลือกเดิมพันให้มาโนโล่แต่งงานกับมาเรีย เธอชอบงานฉลองที่รื่นเริงและไม่ชอบการเอาเปรียบโดยไม่ยุติธรรม พากษ์เสียงโดย Kate del Castillo - ซิบัลบา ยมทูตผู้ครองดินแดนแห่งการหลงลืม ร่ายกายของเขาทำมาจากน้ำมันและดินเหนียว เขาต้องการที่จะครอบครองดินแดนแห่งการจดจำจึงทำการเดิมพันกับลา มัวร์เต จึงเป็นผู้อยู่เบื้องหลังในการช่วยให้วาคีนเป็นวีรบุรุษโดยการมอบเหรียญแห่งชีวิตไม่ให้วาคีนเจ็บหรือตายได้ และเพื่อให้วาคีนเอาชนะใจมาเรียในการเดิมพันครั้งนี้ พากษ์เสียงโดย Ron Perlman - ช่างทำเทียนไข ผู้รักษาสมดุลระหว่างภพมนุษย์กับภพแห่งความตาย อาศัยอยู่ในถ่ำแห่งวิญญาณปลายสุดเขตดินแดนแห่งความจดจำ เขามีบัญชีชีวิตในการบันทึกเรื่องราวของทุกคน เหตุการณ์ต่างๆ ที่เป็นไปได้หากจะเกิดขึ้น และเขาสามารถส่งวิญญาณไปยังดินแดนในภพต่างๆได้ พากษ์เสียงโดย ไอซ์คิวบ์ - คารอส ซานเชซ พ่อของมาโนโล่ ที่ใฝ่ฝันให้ลูกชายของเขามาโนโล่เป็นนักสู้วัวกระทิงที่ยิ่งใหญ่ เพื่อรักษาเกียรติยศของตระกูลที่สืบทอดต่อกันมา เขามักไม่เห็นด้วยกับลูกชายในการเล่นกีต้าร์ เพราะเห็นว่าการเล่นดนตรีเป็นของผู้ที่ไม่มีอนาคต พากษ์เสียงโดย Héctor Elizondo - คาเมน ซานเชซ แม่ของมาโนโล่ ที่เสียชีวิตไปแล้วอยู่ในดินแดนแห่งการจดจำกับครอบครัวซานเชซ พากษ์เสียงโดย Ana de la Reguera - คุณย่าซานเชซ เป็นย่าของมาโนโล่ เธอนั่งรถเข็นและเธอชอบถักไหมพรมตลอดเวลา ต่อมาเธอได้ตายเพราะโรคไขมันอุดตัน พากษ์เสียงโดย เกรย์ ดีไลล์ - นายพลโพซาด้า พ่อของมาเรีย เขาเป็นผู้ปกครองเมืองซานแองเฮล และเป็นผู้ฝึกทหารให้กับวาคีนเพื่อปกป้องเมืองจากกลุ่มโจรชากัล และต้องการให้ลูกสาวของตนได้แต่งงานกับผู้ที่กล้าหาญและคอยปกป้องได้ พากษ์เสียงโดย Carlos Alazraqui - ลูอิส ซานเชซ ปู่ของมาโนโล่ ที่เสียชีวิตไปแล้วจากการสู้วัวกระทิงพร้อมกันสามตัว พากษ์เสียงโดย แดนนี เทรโฮ - ชากัล หัวหน้ากลุ่มโจรชากัลที่ตามหาเหรียญแห่งชีวิตที่ถูกซิบัลบาขโมยไป เขาจึงรอคอยวันที่จะได้กลับคืนมาอีกครั้ง พากษ์เสียงโดย Dan Navarro</doc>
