<doc id="280723" url="https://th.wikipedia.org/wiki?curid=280723" title="คาร์ไมน์ คอปโปลา">คาร์ไมน์ คอปโปลา คาร์ไมน์ คอปโปลา () เป็นนักประพันธ์เพลง นักแต่งเพลงประกอบภาพยนตร์ เรียบเรียงเสียงประสาน และผู้อำนวยเพลง คอปโปลาเกิดที่นิวยอร์ก สหรัฐอเมริกา เป็นบุตรของมารี นาซา และอะกอสติโน คอปโปลา ชาวอิตาเลียนอพยพ เขาแต่งงานกับอิตาเลีย เพนนิโน มีบุตร 3 คน คือ ออกัสต์ คอปโปลา (เป็นพ่อของนิโคลัส เคจ) ฟรานซิส ฟอร์ด คอปโปลา และทาเลีย คอปโปลา เป็นปู่/ตา ของนิโคลัส เคจ โรมัน คอปโปลา โซเฟีย คอปโปลา เจสัน ชวาร์ตซแมน และโรเบิร์ต ชวาร์ตซแมน คาร์ไมน์ คอปโปลามีชื่อเสียงจากผลงานแต่ง และอำนวยเพลงประกอบภาพยนตร์ เดอะก็อดฟาเธอร์ (1972) และ เดอะก็อดฟาเธอร์ ภาค 2 (1974) ผลงานกำกับของฟรานซิส ฟอร์ด คอปโปลา ลูกชายคนกลาง ดนตรีประกอบภาพยนตร์สองเรื่องนี้เป็นผลงานร่วมกับนิโน โรตา และได้รับการเสนอชื่อเข้าชิงรางวัลออสการ์ สาขาดนตรีประกอบภาพยนตร์ เขายังเป็นผู้แต่งดนตรีประกอบภาพยนตร์ เดอะก็อดฟาร์เธอร์ ภาค 3 (1990) รวมทั้งเพลงประกอบภาพยนตร์ "Promise Me You'll Remember" ขับร้องโดยแฮร์รี คอนนิก จูเนียร์ ที่ได้รับการเสนอชื่อเข้าชิงรางวัลออสการ์และรางวัลลูกโลกทองคำ นอกจากนี้ยังเป็นผู้แต่งดนตรีประกอบภาพยนตร์ Apocalypse Now (1979), The Outsiders (1983) และ New York Stories (1989) ที่ฟรานซิสกำกับอีกด้วย คาร์ไมน์ คอปโปลา เสียชีวิตในวัย 80 ปีเมื่อวันที่ 26 เมษายน ค.ศ. 1991 ที่นอร์ทริดจ์ แคลิฟอร์เนีย ด้วยอาการของโรคหัวใจ ฟรานซิส ฟอร์ด คอปโปลา ให้สัมภาษณ์ภายหลังจากคาร์ไมน์เสียชีวิตว่า คาร์ไมน์เสียชีวิตด้วยอาการของโรคหัวใจ หลังจากที่เพลง "Promise Me You'll Remember" ได้รับการเสนอชื่อเข้าชิงรางวัลออสการ์</doc>
