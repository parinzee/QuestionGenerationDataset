<doc id="932765" url="https://th.wikipedia.org/wiki?curid=932765" title="เอลิเนอร์แห่งอังกฤษ เคาน์เตสแห่งเลสเตอร์">เอลิเนอร์แห่งอังกฤษ เคาน์เตสแห่งเลสเตอร์ เอเลนอร์แห่งอังกฤษ (หรือ เอเลนอร์ แพลนทาเจเนต หรือ เอเลนอร์แห่งเลสเตอร์) (ค.ศ.1215 - 13 เมษายน ค.ศ.1275) เป็นลูกคนสุดท้องของพระเจ้าจอห์นแห่งอังกฤษกับอิซาเบลลาแห่งอ็องกูแลมชีวิตช่วงต้น ชีวิตช่วงต้น. ในตอนที่เอเลนอร์ประสูติที่กลอสเตอร์ ลอนดอนของพระเจ้าจอห์นอยู่ในมือของกองทัพฝรั่งเศส จอห์นถูกบีบบังคับให้ลงนามในแม็กนาคาร์ต้า ส่วนราชินีอิซาเบลลาก็ตกอยู่ในความอับอาย เอเลนอร์ไม่เคยเจอพระบิดาของพระองค์ เนื่องจากพระองค์สิ้นพระชนม์ที่ปราสาทนวร์กในตอนที่เอเลนอร์อายุไม่ถึงปี ชาวฝรั่งเศส นำโดยเจ้าชายหลุยส์สิงห์ อนาคตพระเจ้าหลุยส์ที่ 8 กำลังเดินทัพลงใต้ มีเพียงดินแดนในมิดแลนด์กับทางตะวันตกเฉียงใต้ที่ภักดีต่อพระเชษฐาของพระองค์ เฮนรี่ที่ 3 แห่งอังกฤษ บารอนปกครองตอนเหนือ แต่รวมตัวเป็นหนึ่งเดียวกับผู้สนับสนุนกษัตริย์ภายใต้วิลเลี่ยม มาร์แชล เอิร์ลแห่งเพมโบรกคนที่ 1 ที่คุ้มครองพระเจ้าเฮนรี่น้อย และหลุยส์พ่ายแพ้ไป ก่อนวิลเลี่ยม มาร์แชลจะตายในค.ศ.1219 ได้มีการสัญญาว่าจะยกเอเลนอร์ให้กับลูกชายของเขาที่ชื่อวิลเลี่ยมเช่นกัน ทั้งคู่แต่งานกันเมื่อ 23 เมษายน ค.ศ.1224 ที่โบสถ์นิวเทมเปิ้ลในลอนดอน วิลเลี่ยมผู้ลูกอายุ 34 ปี ส่วนเอเลนอร์อายุเพียง 9 ปี เขาตายในลอนดอนเมื่อวันที่ 6 เมษายน ค.ศ.1231 ก่อนวันครบรอบปีที่เจ็ดของทั้งคู่ การแต่งงานครั้งนี้ไม่มีลูก เอเลนอร์ได้นำสินสอดเป็นคฤหาสน์ 10 หลังกับเงิน 200 ปอนด์ต่อปีติดตัวมาในการแต่งงานครั้งนี้ ตามกฎหมายในเวลานั้น ภรรยาม่ายมีสิทธิ์ได้รับหนึ่งในสามของสินสมรส ทว่าน้องสามีของพระองค์ ริชาร์ด ยึดสินสมรสทั้งหมดและขายไปหลายส่วน รวมถึงสินสอดของพระองค์ เพื่อชำระหนี้ของวิลเลี่ยม เอเลนอร์พยายามดิ้นรนอยู่หลายปีจนได้ทรัพย์สมบัติที่เสียไปของพระองค์กลับคืนมา เอเลนอร์ม่ายสาบานคำปฏิญาณศักดิ์สิทธิ์แห่งการครองพรหมจรรย์ต่อหน้าเอ็ดมุนด์ ริช อาร์ชบิชอปแห่งแคนเทอร์บรีซิมง เดอ มงต์ฟอต์ ซิมง เดอ มงต์ฟอต์. เจ็ดปีต่อมา เอเลนอร์เจอกับซิมง เดอ มงต์ฟอต์ เอิร์ลแห่งเลสเตอร์คนที่ 6 ซิมงถูกดึงดูดด้วยความงามและความเลิศหรูของเอเลนอร์ พอๆกับความร่ำรวยและชาติกำเนิดที่สูงส่งของพระองค์ ทั้งคู่ตกหลุมรักและแต่งงานกันอย่างลับๆ เมื่อวันที่ 7 มกราคม ค.ศ.1238 ที่โบสถ์น้อยของกษัตริย์ในพระราชวังเวสต์มินสเตอร์ พระเชษฐาของพระองค์ พระเจ้าเฮนรี่ ต่อมาได้ให้เหตุผลว่ายินยอมให้แต่งงานเนื่องจากซิมงล่อลวงเอเลนอร์ การแต่งงานเป็นที่โต้แย้งเนื่องจากเอเลนอร์เคยสาบานไว้เมื่อหลายปีก่อนว่าจะรักษาพรหมจรรย์ ด้วยเหตุนี้ซิมงจึงทำการจาริกแสวงบุญไปโรมเพื่อหาทางให้พระสันตะปาปาอนุมัติการแต่งงานของทั้งคู่ ซิมงกับเอเลนอร์มีลูกด้วยกัน 7 คน1. เฮนรี่ เดอ มงต์ฟอต์ (พฤศจิกายน ค.ศ.1238 - ค.ศ.1265) 2. ซิมงผู้ลูก เดอ มงต์ฟอต์ (เมษายน ค.ศ.1240 - ค.ศ.1271) 3. อาโมรี เดอ มงต์ฟอต์ คานันแห่งยอร์ก (ค.ศ.1242/1243 - ค.ศ.1300) 4. กีย์ เดอ มงต์ฟอต์ เคานต์แห่งโนล่า (ค.ศ.1244 - ค.ศ.1288) 5. โจแอนนา เกิดและตายในบอร์กโดซ์ระหว่างค.ศ.1248 ถึงค.ศ.1251 6. ริชาร์ด เดอ มงต์ฟอต์ (ค.ศ.1252 - ค.ศ.1281) 7. เอเลนอร์ เดอ มงต์ฟอต์ เจ้าหญิงแห่งเวลส์ (ค.ศ.1258 - ค.ศ.1282) ในช่วงสงครามบารอนครั้งที่สอง ชัยชนะของซิมง เดอ มงต์ฟอต์ที่สมรภูมิแห่งลูอิสในค.ศ.1264 ทำให้เขากลายเป็นผู้ปกครองทางพฤตินัยของอังกฤษ เขาพยายามปฏิรูปการบริหารราชการ รวมไปถึการงจัดตั้งสภานิติบัญญัติที่เลือกโดยชาวเมืองครั้งแรก แต่ไม่สามารถเรียกการสนับสนุนจากบารอนคนอื่นๆได้ การเปลี่ยนฝ่ายไปเป็นผู้สนับสนุนกษัตริย์หลายครั้งเป็นเหตุให้มงต์ฟอต์พ่ายแพ้ที่สมรภูมิแห่งอีฟชามเมื่อวันที่ 4 สิงหาคม ค.ศ.1265 ที่ซึ่งเขาถูกฆ่าพร้อมกับลูกชาย เอเลนอร์หนีออกจากประเทศไปฝรั่งเศส ที่ซึ่งพระองค์กลายเป็นแม่ชีที่มงตาร์ฌีส์แอบบีย์ สำนักชีที่ก่อตั้งโดยน้องสาวของสามีผู้ล่วงลับ อามิเชีย ซึ่งเป็นอธิการิณีอยู่ที่นั่น พระองค์สิ้นพระชนม์ที่นั่นเมื่อวันที่ 13 เมษายน ค.ศ.1275 และถูกฝังที่นั่น พระองค์ได้รับการปฏิบัติเป็นอย่างดีจากเฮนรี่ ได้รับเงินรายได้ และผู้พิทักษ์สิทธิ์ของพระองค์ได้รับอนุญาตให้ฟ้องร้องเรื่องการรับช่วงต่อเลสเตอร์ในราชสำนักอังกฤษได้ เจตจำนงและพินัยกรรมของพระองค์มีผลบังคับใช้ตามกฎหมายโดยไร้โต้แย้ง ผ่านทางลูกชายของพระองค์ กีย์ เอเลนอร์เป็นบรรพบุรุษของอลิซาเบธ วู้ดวีลล์ ราชินีคู่สมรสของเอ็ดเวิร์ดที่ 4 ลูกสาวของเอเลนอร์ เอเลนอร์ เดอ มงต์ฟอต์ แต่งงาน ที่วูร์สเตอร์ ในค.ศ.1278 กับลีเวลีน อัป กรุฟฟุด เจ้าชายแห่งเวลส์ เธอเสียชีวิตในการให้กำเนิดลูกคนเดียวของทั้งคู่ เกว็นเลียนแห่งเวลส์ หลังการพิชิตเวลส์ เกว็นเลียนถูกคุมขังโดยเอ็ดเวิร์ดที่ 1 แห่งอังกฤษ ญาติลำดับที่ 1 ของแม่ของเธอ ที่ศาสนสำนักเซมปริงแฮม ที่ซึ่งเธอตายในค.ศ.1337</doc>
