<doc id="755021" url="https://th.wikipedia.org/wiki?curid=755021" title="ต๊กกะใจ ตื่นขึ้นมา 30">ต๊กกะใจ ตื่นขึ้นมา 30 ต๊กกะใจ...ตื่นขึ้นมา 30 () เป็นภาพยนตร์อเมริกัน แนวแฟนตาซี ตลกรัก ในปี ค.ศ. 2004 ที่เขียนโดย จอร์ช โกลด์สมิธ และ แคธี ยูสปา กำกับการแสดงโดย แกรี่ วินิก นำแสดงโดย เจนนิเฟอร์ การ์เนอร์, จูดี้ เกรียร์, มาร์ค รัฟฟาโล่, แอนดี้ เซอร์คิส และ เคธี่ เบเกอร์ ภาพยนตร์ได้รับความคิดเห็นเชิงบวกจากนักวิจารณ์และประสบความสำเร็จในเชิงพาณิชย์รายได้ 22 ล้านดอลลาร์สหรัฐในสัปดาห์แรก และทำรายได้เกิน 96 ล้านดอลลาร์สหรัฐเนื้อเรื่อง เนื้อเรื่อง. ในปี ค.ศ. 1987 เจนน่าคือเด็กหญิงอายุ 13 ปี ที่กำลังจะกลายเป็นผู้หญิงเต็มตัว เจนน่ารู้สึกอึดอัดกับพ่อแม่ที่แสนซื่อของเธอ แถมเด็กในโรงเรียนก็เชิดใส่ หนุ่มหล่อที่เธอแอบปิ๊งส์ แทบไม่รู้จักชื่อของเธอด้วยซ้ำ เจนน่าไม่อยากจะคบอยู่แต่กับ แม็ตต์ แฟลมฮาฟฟ์ เพื่อนซี้ที่เป็นเพื่อนบ้านของเธอ ในวันเกิดปีที่ 13 เจนน่าต้องอับอายเมื่อเธอถูกขังอยู่ในตู้ขณะเล่นเกมส์ "เจ็ดนาทีบนสรวงสวรรค์" และทุกคนทิ้งเธอไว้แบบนั้น ขณะอยู่คนเดียวในตู้ เจนน่าได้อธิษฐานขอพรว่า ถ้าเธอสามารถโตเป็นผู้ใหญ่ได้ เธอจะมีชีวิตในแบบที่เธอต้องการเสมอมา และปาฏิหาริย์เกิดขึ้นคำขอของเธอกลายเป็นจริง วันต่อมาเมื่อเจนน่าหลุดออกมาจากตู้ มันกลายเป็นปี ค.ศ. 2004 และเธอมีอายุครบ 30 ปีแล้ว มากไปกว่านั้นเธอกลายเป็นหญิงสาวสวยที่ประสบความสำเร็จ (เจนนิเฟอร์ การ์เนอร์) ที่มีงานดีๆ ทำ กับมีอพาร์ทเม้นต์สวยหรูอยู่ในย่านฟิฟธ์อะเวนิว เธอเป็นผู้หญิงเท่และเป็นที่ชื่นชม แต่มีปัญหาเพียงอย่างเดียวก็คือ เธอไม่รู้เลยว่าเธอมาอยู่ตรงนั้นได้อย่างไร ในตอนแรกเจนน่ารู้สึกกลัว แต่สุดท้ายเธอกลับเพลิดเพลินไปกับชีวิตใหม่ของเธอ ในไม่ช้าเจนน่าพบว่ามีบางสิ่งบางอย่างขาดหายไป นั่นก็คือแม็ตต์ (มาร์ค รัฟฟาโล่) เมื่อเจนน่าออกตามหาเขาทำให้เธอได้รู้ว่า เธอเลิกติดต่อกับแม็ตต์กันนานแล้ว และเขากำลังจะแต่งงาน เจนน่าจึงตัดสินใจที่จะฉวยโอกาสครั้งที่ 2 กับรักแรกพบ และเธอหวังว่าทุกอย่างคงยังไม่สายเกินไปนักแสดงนักแสดง. - เจนนิเฟอร์ การ์เนอร์ รับบทเป็น เจนน่า ริงก์- คริส บี.อัลเลน รับบทเป็น เจนน่าวัยเด็ก - มาร์ค รัฟฟาโล่ รับบทเป็น แม็ตต์ แฟลมฮาฟฟ์- ฌอน มาร์แค็ต รับบทเป็น แม็ตต์วัยเด็ก - จูดี้ เกรียร์ รับบทเป็น ลูซี่- อเล็กซาน ไคล์ รับบทเป็น ลูซี่วัยเด็ก - แอนดี้ เซอร์คิส รับบทเป็น ริชาร์ด - เคธี่ เบเกอร์ รับบทเป็น เบฟ</doc>
