<doc id="424372" url="https://th.wikipedia.org/wiki?curid=424372" title="เร็วทะลุนรก">เร็วทะลุนรก เร็วทะลุนรก (; ) ภาพยนตร์ดราม่า-แอ็คชั่นสัญชาติฮ่องกง นำแสดงโดย เจิ้ง อี้เจี้ยน, ถัน เหย้าเหวิน, จาง ป๋อจือ, เยิ่น ต๊ะหัว, หลิน ซีเหลย กำกับโดย แอนดริว เลาเรื่องย่อ เรื่องย่อ. สกาย เป็นเด็กหนุ่มลูกชายของมหาเศรษฐีผู้หยิ่งจองหอง สกายใช้เวลาไปกับการแข่งรถซิ่งบนท้องถนนของฮ่องกง สกายแข่งรถชนะจิงโก้ และเดิมพันด้วยการตีขาของจิงโก้จนหัก จิงโก้กับพวกจึงเก็บความแค้นนี้ไว้ เมื่อ เติ้งฟง พี่ชายของจิงโก้พ้นโทษออกมาแล้วจากเรือนจำ ได้ออกมาล้างแค้นให้ ด้วยการเดิมพันแข่งกับสกาย โดยที่ เพ็ดดี้ เพื่อนของสกายที่เชี่ยวชาญการตกแต่งเครื่องยนต์ได้เตือนแล้ว แต่สกายก็ไม่ฟัง ผลปรากฏว่าสกายแพ้ โดยเกิดอุบัติเหตุตกจากทางด่วน ซ้ำยังทำให้ เคลลี่ แฟนสาวต้องเสียชีวิต ขณะเดียวกันก็ถูกตำรวจจับเนื่องจากถูกยัดยาเสพติด สกายจึงต้องเดินทางมายังประเทศไทย เพื่อตามหา ปีศาจตง พ่อของตนเองที่เป็นอดีตตำนานนักแข่งรถที่เคยขับเคี่ยวกับเติ้งฟงมาก่อน ที่นั่น สกายได้พบกับ ปีศาจตงที่พัทยา ปรากฏว่าปีศาจตงกลายเป็นคนขาพิการ ซ้ำยังมีมือข้างซ้ายที่สั่นเทา เพราะถูกเติ้งฟงตัดเส้นเอ็น แต่ก็มีความสุขดีกับชีวิตครอบครัวใหม่ที่ไทย ปีศาจตงได้ทำให้สกายฟื้นกลับมาเป็นคนใหม่ ขณะเดียวกันที่ฮ่องกง ระหว่างรอสกายอยู่ เติ้งฟงได้ท้าเพ็ดดี้ให้แข่งด้วย ด้วยการพันผ้าเทปกับพวงมาลัย ปรากฏว่าเพ็ดดี้เกิดอุบัติเหตุ เสียชีวิต แนนซี่ น้องสาวของเพ็ดดี้ได้เดินทางมาไทยเพื่อแจ้งข่าวแก่สกาย สกายจึงกลับไปยังฮ่องกงอีกครั้ง เพื่อสู้กับเติ้งฟงและล้างแค้นให้เพ็ดดี้นักแสดงนักแสดง. - เจิ้ง อี้เจี้ยน รับบทเป็น สกาย - ถัน เหย้าเหวิน รับบทเป็น เพ็ดดี้ - หลิน ซีเหลย รับบทเป็น เคลลี่ - จาง ป๋อจือ รับบทเป็น แนนซี่ - เยิ่น ต๊ะหัว รับบทเป็น เติ้งฟง - เดวิด เจียง รับบทเป็น โทนี่ - จอห์น อิสรัมย์ รับบทเป็น จอห์น อิสรัมย์ - เม้ง ป.ปลา รับบทเป็น เจ้าของร้านในเยาวราช - เค้อ เช่าเหลียง รับบทเป็น ปีศาจตงเบื้องหลังและคำวิจารณ์ เบื้องหลังและคำวิจารณ์. The Legend of Speed เป็นภาพยนตร์จาก บ็อบโปรดักชั่น นับเป็นเรื่องที่ต่อจาก A Man Called Hero ในปีเดียวกัน โดยมีนักแสดงนำ คือ เจิ้ง อี้เจี้ยน และผู้กำกับฯที่เคยร่วมงานกันมาก่อน คือ แอนดริว เลา ภาพยนตร์มีเนื้อหาเกี่ยวกับ สกาย เด็กหนุ่มลูกชายมหาเศรษฐีที่ใช้ชีวิตเสเพลไปวัน ๆ กับการแข่งรถบนท้องถนนของฮ่องกง ซึ่งเป็นการกระทำที่ผิดกฎหมาย และทำให้แฟนสาวของตัวเองต้องตาย สกายได้เรียนรู้เกี่ยวกับชีวิตที่แท้จริงกับปีศาจตง พ่อแท้ ๆ ของตนที่ไทย ซึ่งนี่เป็นสูตรสำเร็จสำหรับภาพยนตร์แนวพาณิชย์โดยทั่วไปของฮ่องกง แต่ถือว่าเป็นสิ่งใหม่สำหรับ แอนดริว เลา และการแสดงของจาง ป๋อจือ ซึ่งเป็นนักแสดงหน้าใหม่ เธอทำได้ดีทีเดียวกับบทเด็กสาวที่ไร้เดียงสา ซึ่งทำให้ภาพยนตร์สดใสมีชีวิตชีวาขึ้นมาทีเดียว</doc>
