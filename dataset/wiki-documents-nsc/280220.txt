<doc id="280220" url="https://th.wikipedia.org/wiki?curid=280220" title="เดอะแมนฮัตตันทรานสเฟอร์">เดอะแมนฮัตตันทรานสเฟอร์ เดอะแมนฮัตตันทรานสเฟอร์ () เป็นกลุ่มดนตรีร้องประสานเสียงจากนิวยอร์ก สหรัฐอเมริกา ชื่อวงมาจากชื่อหนังสือนวนิยาย Manhattan Transfer ของจอห์น ดอส พาซโซ ที่ตีพิมพ์ในปี ค.ศ. 1925 เกี่ยวกับชีวิตของชาวเมืองนิวยอร์กในยุคเฟื่องฟูของดนตรีแจ๊ส ช่วงหลังสงครามโลกครั้งที่หนึ่ง เดอะแมนฮัตตันทรานสเฟอร์ รวมวงครั้งแรกในปี ค.ศ. 1969 ประกอบด้วยเอริน ดิกเคนส์, มาร์ตี เนลสัน, ยีน พิสทิลลี, แพท โรซาเลีย และทิม เฮาเซอร์ ออกอัลบัมแรกในปี 1971 ในสังกัดแคปิตอลเรเคิดส์ แล้วจึงแยกวงเนื่องจากสองสมาชิกหลัก คือ ยีน พิสทิลลี ต้องการทำดนตรีในแนวคันทรี ตะวันตก และอาร์แอนด์บี ในขณะที่ทิม เฮาเซอร์ ต้องการมุ่งไปทางดนตรีแจ๊ส และสวิง ทิม เฮาเซอร์ ได้รวบรวมทีมนักร้องขึ้นใหม่ในปี ค.ศ. 1972 ประกอบด้วยตัวเขาเอง, แอลัน พอล, แจนิส ซีเกล และลอเรล แมซซี ได้เซ็นสัญญากับค่ายแอตแลนติกเรเคิดส์ และออกผลงานชุด The Manhattan Transfer ในปี ค.ศ. 1975 และประสบความสำเร็จทั้งในสหรัฐอเมริกาและในยุโรป ในปี ค.ศ. 1978 ลอเรล แมซซีประสบอุบัติเหตุทางรถยนต์และต้องออกจากวงไป โดยได้ เชอริล เบนทิล มาร่วมวงแทน สมาชิกวงชุดนี้ยังคงรวมกลุ่มกันจนถึงปัจจุบัน</doc>
