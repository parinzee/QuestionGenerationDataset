<doc id="879434" url="https://th.wikipedia.org/wiki?curid=879434" title="ซัลทซ์คัมเมอร์กูท">ซัลทซ์คัมเมอร์กูท ซัลทซ์คัมเมอร์กูท () เป็นเขตท่องเที่ยวเชิงธรรมชาติในประเทศออสเตรีย กินพื้นที่ตั้งแต่ทางตะวันออกของเมืองซาลซ์บูร์กขนานไปกับแหลมอัลไพน์และกลุ่มภูเขาเขาหินปูนด้านเหนือของเทือกเขาแอลป์ไปจรดที่หมู่เขาดัคชไตน์ ซัลทซ์คัมเมอร์กูทตั้งอยู่ในอาณาเขตของรัฐอัปเปอร์ออสเตรีย, รัฐซาลซ์บูร์ก และรัฐสตีเรีย แม่น้ำสายหลักในพื้นที่นี้คือแม่น้ำทราอุนซึ่งเป็นแม่น้ำสาขาย่อยของแม่น้ำดานูบ ซัลทซ์คัมเมอร์กูทได้รับการขึ้นทะเบียนเป็นมรดกโลกโดยยูเนสโกเมื่อปีค.ศ. 1997 ทั้งนี้ในค.ศ. 2002 เทศบาลทั้ง 54 แห่งในซัลทซ์คัมเมอร์กูทได้ร่วมกันจัดตั้งบริษัท Salzkammergut Tourismus-Marketing GmbH ขึ้นเพื่อดูแลงานด้านการตลาดและการประชาสัมพันธ์ของซัลทซ์คัมเมอร์กูท ชื่อ ซัลทซ์คัมเมอร์กูท มีความหมายว่า "ทรัพย์แห่งสภาเกลือ" สื่อถึงสภาเกลือในสมัยจักรวรรดิโรมันอันศักดิ์สิทธิ์ซึ่งรับผิดชอบกิจการเหมืองเกลือของราชวงศ์ฮับส์บูร์ก จากการพื้นที่แห่งนี้เคยเป็นพื้นที่ที่อุดมไปด้วยเหมืองเกลือจำนวนมาก</doc>
