<doc id="650380" url="https://th.wikipedia.org/wiki?curid=650380" title="พรรคไทยพอเพียง">พรรคไทยพอเพียง พรรคไทยพอเพียง พรรคการเมืองของไทยที่จดทะเบียนจัดตั้งพรรคเมื่อ วันที่ 3 มีนาคม พ.ศ. 2553 มีนายจำรัส อินทุมาร เป็นหัวหน้าพรรคและนายธีรวุธ พราหมณสุทธ์เป็นเลขาธิการพรรคการเลือกตั้ง การเลือกตั้ง. พรรคไทยพอเพียงส่งผู้สมัครลงรับเลือกตั้งครั้งแรก ในการเลือกตั้งซ่อมสมาชิกสภาผู้แทนราษฎรเมื่อวันที่12 ธันวาคม พ.ศ. 2553 โดยทางพรรคได้ส่ง นายจำรัสซึ่งเป็นหัวหน้าพรรคลงรับเลือกตั้งปรากฏว่านายจำรัสได้คะแนนมาเป็นอันดับ 3 พ่ายแพ้ต่อนาย อภิรักษ์ โกษะโยธิน จาก พรรคประชาธิปัตย์ ในการ การเลือกตั้ง 3 กรกฎาคม พ.ศ. 2554 ทางพรรคไทยพอเพียงได้ส่งผู้สมัครลงรับเลือกตั้งทั้งแบบบัญชีรายชื่อและแบ่งเขตผลปรากฏว่าทางพรรคไม่ได้รับเลือกตั้งแม้แต่ที่นั่งเดียว ในการ เลือกตั้งผู้ว่ากรุงเทพมหานคร เมื่อปี พ.ศ. 2556 นายจำรัสได้ลงรับเลือกตั้งปรากฏว่าไม่ได้รับ เลือกยุบพรรค ยุบพรรค. ศาลรัฐธรรมนูญ มีมติยุบพรรคไทยพอเพียงเมื่อ วันที่ 17 กันยายน พ.ศ. 2557 กรณีไม่จัดทำรายงานการใช้จ่ายเงินสนับสนุนของ พรรคไทยพอเพียงในรอบปี พ.ศ. ๒๕๕๕ ให้ถูกต้องตามความเป็นจริงและยื่นต่อคณะกรรมการการเลือกตั้ง ภายในระยะเวลาที่นายทะเบียนพรรคการเมืองกำหนดตามพระราชบัญญัติประกอบรัฐธรรมนูญว่าด้วยพรรคการเมือง พ.ศ. ๒๕๕๐ มาตรา ๙๓ ประกอบมาตรา ๘๒ กรณีไม่จัดทำรายงานการดำเนินกิจการของพรรคไทยพอเพียง ในรอบปี พ.ศ. ๒๕๕๕ ให้ถูกต้องตามความเป็นจริงและแจ้งต่อนายทะเบียนพรรคการเมือง ภายในระยะเวลา ที่นายทะเบียนพรรคการเมืองกำหนดตามพระราชบัญญัติประกอบรัฐธรรมนูญว่าด้วยพรรคการเมือง พ.ศ. ๒๕๕๐ มาตรา ๙๓ ประกอบมาตรา ๔๒ วรรคสอง และกรณีไม่จัดทำรายงานการใช้จ่าย เงินสนับสนุนของพรรคไทยพอเพียงในรอบปี พ.ศ. ๒๕๕๖ ให้ถูกต้องตามความเป็นจริงและยื่นต่อ คณะกรรมการการเลือกตั้งภายในระยะเวลาที่นายทะเบียนพรรคการเมืองกำหนดตามพระราชบัญญัติ ประกอบรัฐธรรมนูญว่าด้วยพรรคการเมือง พ.ศ. ๒๕๕๐ มาตรา ๙๓ ประกอบมาตรา ๘๒</doc>
