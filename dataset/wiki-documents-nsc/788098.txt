<doc id="788098" url="https://th.wikipedia.org/wiki?curid=788098" title="เรือนพะยอม">เรือนพะยอม เรือนพะยอม เป็นละครโทรทัศน์แนว ระทึกขวัญ จากบทประพันธ์ของ รอมแพง เจ้าของผลงาน บุพเพสันนิวาส, คีตโลกา ถูกนำมาสร้างเป็นละครโทรทัศน์ครั้งแรกทาง สถานีโทรทัศน์สีกองทัพบกช่อง 7 ผลิตโดย บริษัท ป๊าสั่ง ย่าสอน จำกัด เขียนบทโทรทัศน์โดย เริงใจ กำกับการแสดงโดย รฤกฤกษ์ กัลย์จาฤก นำแสดงโดย คามิลล่า กิตติวัฒน์, ธาวิน เยาวพลกุล, กรรณาภรณ์ พวงทอง, ณัฐชา นวลแจ่ม, วาทิต โสภา และนักแสดงมากฝีมืออีกคับคั่ง ออกอากาศทุกวันจันทร์ - อังคาร เวลา 20.20 น. ทางช่อง 7 สี เริ่ม 5 มิถุนายน พ.ศ. 2560–24 กรกฎาคม พ.ศ. 2560เรื่องย่อ เรื่องย่อ. เรื่องราวของสองหนุ่มสาวที่มีเหตุให้ต้องผิดหวังในรักจากอดีตชาติ เขาและเธอได้กลับมาพบกันอีกครั้ง ณ สถานที่แห่งรักเพื่อเริ่มต้นสานสัมพันธ์ครั้งใหม่ แต่กลับต้องเผชิญกับวิญญาณลึกลับที่มีปมในใจและความอาฆาตจากหญิงสาวที่หมายปองในตัวชายหนุ่มอยู่ ทั้งคู่จึงต้องทำทุกวิถีทางเพื่อรักษารักครั้งนี้ไว้ไม่ให้เหตุการณ์ซ้ำรอยเดิม แฝงแง่คิดที่ว่าการเสียสละและความเชื่อใจคือบทพิสูจน์รักแท้ แม้ไม่อยากเชื่อ แต่ทุกอย่างก็ทำให้วฤกษ์เชื่อว่า หัวใจของเขาและเธอเป็นของกันและกันมาตั้งแต่อดีตชาต คำสัญญาและสัตย์สาบานที่หัวใจของเขาจะมั่นคงต่อรักเธอ เป็นความสัมพันธ์ที่ทำให้เขาและเธอได้กลับมาเจอกันใหม่อีกครั้ง หากคราวนี้เขาจะไม่มีวันพรากจากเธออีกต่อไป ความเจ็บปวดครั้งเดียวก็เกินพอแล้ว เมื่อเธอคือหัวใจของเขา เขาจะปกป้องและรักเธอด้วยหัวใจรักของเขาทั้งหมดนักแสดง</doc>
