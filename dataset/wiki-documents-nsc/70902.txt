<doc id="70902" url="https://th.wikipedia.org/wiki?curid=70902" title="โอบีวัน เคโนบี">โอบีวัน เคโนบี โอบีวัน "เบน" เคโนบี () คือตัวละครตัวหนึ่งในมหากาพย์ภาพยนตร์แนววิทยาศาสตร์ สตาร์ วอร์ส แสดงโดยยวน แมคเกรเกอร์ ใน และเซอร์อเลค กินเนส ใน มีบทบาทสำคัญเป็นหนึ่งในตัวละครหลักในภาพยนตร์ทั้งหกภาคของภาพยนตร์ชุดนี้และเนื้อหาในจักรวาลขยายอีกจำนวนมาก โอบีวัน เคโนบี เกิดในปีที่ 57 ก่อนยุทธการยาวิน เป็นอาจารย์เจไดที่มีชื่อเสียงเป็นตำนาน เขาได้รับการฝึกฝนจากอาจารย์โยดาและไควกอน จินน์ และเป็นผู้ฝึกสอนทั้งอนาคินและลุค สกายวอล์คเกอร์ ในวิถีแห่งพลัง ช่วงต้นของการฝึกฝนเป็นเจได โอบีวันมีปัญหาการควบคุมอารมณ์โกรธ และเกือบจะอายุเลยเกณฑ์ที่จะมีอาจารย์รับเป็นพาดาวัน เมื่อเขาเข้าร่วมการประลองในหมู่พาดาวันรุ่นใหญ่ ในตอนนั้น อาจารย์โยดาได้แนะนำให้ไควกอน จินน์ ซึ่งเสียลูกศิษย์คนแรกไปเมื่อเก้าปีก่อนมาดูการประลองเพื่อมองหาศิษย์คนใหม่ ไควกอนสังเกตเห็นพรสวรรค์และความสามารถของโอบีวัน หากปฏิเสธที่จะรับเด็กหนุ่มมาฝึกฝน หลังจากนั้นโอบีวันก็ถูกส่งไปอยู่ในหน่วยเจไดกสิกรรม(ซึ่งใช้พลังฟื้นฟูพืชผลทางการเกษตร)แต่กลับได้พบกับไควกอนอีกครั้ง ทั้งมีเหตุการณ์ต่างๆตามมาจนไควกอนยอมรับในตัวของโอบีวัน ด้วยความเยาว์ปัญญา โอบีวันเคยละทิ้งเจไดไปหนึ่งครั้ง แต่ก็กลับมา พร้อมสาบานกับอาจารย์ว่าจะไม่มีวันหันหลังให้เจไดอีก โอบีวันได้รับความไว้วางใจจากอาจารย์มากขึ้น และติดตามไควกอนไปในภารกิจเสี่ยงอันตรายต่างๆทำให้พาดาวันหนุ่มมีประสบการณ์มากขึ้น และเรียนรู้ที่จะวางตัวให้เหมาะสม กระทั่งภารกิจติดตามอาจารย์เป็นตัวแทนการทูตจากสาธารณรัฐไปเจรจากับสหพันธ์พาณิชย์ที่ดาวนาบูพร้อมกับไควกอน จิน ในปีที่ 32 ก่อนยุทธการยาวิน เขาได้เป็นเจไดคนแรกในช่วงเวลาประมาณหนึ่งพันปีที่ได้ปราบซิธลอร์ดลงหลังจากที่เขาได้เอาชนะดาร์ธ มอล ในยุทธการธีดครั้งที่ 2 และหลังจากนั้นยังสามารถปราบดาร์ธ เวเดอร์ (โดยไม่ฆ่า) ที่มุสตาฟาร์ โอบีวันยังเป็นหนึ่งในสมาชิกสภาสูงเจไดรุ่นสุดท้ายในยุคร่วงโรยของสาธารณรัฐเก่า เป็นหนึ่งในเจไดจำนวนน้อยที่รอดชีวิตจากการกวาดล้างเจไดครั้งใหญ่ และเป็นผู้เชี่ยวชาญในรูปแบบการต่อสู้ด้วยกระบี่แสงแบบโซเรสุ เขาได้ต่อสู้ให้กับสาธารณรัฐกาแลกติกระหว่างสงครามโคลนในฐานะนายพลใหญ่ ได้รับฉายาว่า"นักเจรจาต่อรอง" และยังเป็นผู้ที่หยุดยั้งการคุกคามของนายพลกรีวัสลงด้วยตัวเองอีกด้วย โอบีวันปรากฏตัวในสตาร์ วอร์สเป็นครั้งแรกใน ในบทบาทของผู้เฒ่าผู้รักในความสันโดษ ต่อมาจึงได้รับการเปิดเผยว่าที่จริงแล้วเขาคืออัศวินเจได ผู้ที่ทำหน้าที่ฝึกลุค สกายวอล์กเกอร์ ในวิธีแห่งพลัง ส่วนในไตรภาคต้น แสดงให้เห็นชีวิตของเจไดหนุ่ม โอบีวัน ผู้ที่โตขึ้นไปตามเรื่องที่ดำเนินไป และพัฒนาจากการเป็นศิษย์ของไควกอน จินน์ ไปเป็นอาจารย์ให้กับอนาคิน สกายวอล์คเกอร์ในวัยหนุ่ม ผู้ซึ่งเป็นบิดาของลุค โอบีวันได้เสียชีวิตลงในช่วงปีที่ 0 ก่อนยุทธการยาวิน บนดาวมรณะดวงแรกในการดวลกับดาร์ธ เวเดอร์ และถูกฟันเข้าจังๆแต่ร่างของโอบีวันได้หายไปเหลือแต่ผ้าคลุมกับกระบี่แสงของเขา และได้กลายเป็นสปิริตวิญญาณคอยแนะนำลุคตลอดเวลาประวัติวัยเด็ก (ปีที่ 57-32 ก่อนยุทธการยาวิน) ประวัติ. วัยเด็ก (ปีที่ 57-32 ก่อนยุทธการยาวิน). โอบีวัน เคโนบี ถือกำเนิดในปีที่ 57 ก่อนยุทธการยาวิน เป็นบุตรคนโตของครอบครัวที่ค่อนข้างมีฐานะ และถูกพามายังคอรัสซานท์เพื่อเริ่มการฝึกเป็นเจไดในช่วงเวลาไม่นานหลังจากนั้น บ้านเกิดของโอบีวันคือสตูวจอนซึ่งเป็นที่ที่โอบีวันยังคงมีความทรงจำลางๆ เกี่ยวกับที่เคยได้เล่นกับพี่ชาย โอเวน บนพื้นหญ้าสีเขียว มีบันทึกไว้ว่าโอบีวันอาจเคยได้ไปพบกับโอเวนและคนอื่นๆ ในครอบครัวอีกครั้งในภายหลังเบื้องหลังผู้แสดง เบื้องหลัง. ผู้แสดง. ผู้แสดงเป็นโอบีวันในภาพยนตร์ ภัยซ่อนเร้น, กองทัพโคลนส์จู่โจม, ซิธชำระแค้น คือ Ewan McGregor และในภาพยนตร์ แสดงโดย Sir Alec Guinness ซึ่งเป็นบทบาทที่ทำให้ได้รับการเสนอชื่อเข้ารับรางวัลออสการ์สาขานักแสดงสมทบยอดเยี่ยมฝ่ายชาย (ถือเป็นการเข้าชิงรางวัลออสการ์สาขาการแสดงครั้งเดียวของภาพยนตร์ชุดสตาร์ วอร์ส) นอกจากนี้ Guinness ยังมารับบทโอบีวันซ้ำในฐานะวิญญาณในภาพยนตร์ จักรวรรดิเอมไพร์โต้กลับ และ ชัยชนะของเจได" อีกด้วย ในการ์ตูนชุด Clone Wars (2D) ภาคต่อ The Clone Wars (3D) และวิดีโอเกม Battlefront II และ Revenge of the Sith ตัวละครโอบีวันได้รับการให้เสียงโดย James Arnold Taylor นอกจากนี้ยังมี David Davies ให้เสียงในวิดีโอเกม Galactic Battlegrounds และ Rogue Squadron II: Rogue Leader และ Tim Omundson ให้เสียงในเกม Rogue Squadron III: Rebel Strike ส่วนในฉบับละครวิทยุให้เสียงโดย Bernard Behrens หนังสือ The Making of Star Wars: The Definitive Story Behind the Original Film กล่าวไว้ว่าลูคัสเป็นผู้เสนอความคิดให้ตัวละครเบน เคโนบี ตายบนดาวมรณะ ซึ่ง Guinness เป็นฝ่ายคัดค้านในตอนแรก จนกระทั่งได้รับการอธิบายว่าตัวละครเบนจะมีบทบาทเพียงเล็กน้อยหลังจากยานมิลเลนเนียม ฟอลคอนหนีออกมาจากดาวมรณะได้ Guinness จึงยอมรับบทบาทนี้ส่วนเกี่ยวข้องส่วนเกี่ยวข้อง. - ในประเทศโปแลนด์มีถนนชื่อ "ulica Obi-Wana Kenobiego" ชื่อแปลได้ว่า "ถนนของโอบีวัน เคโนบี" - โอบีวัน เคโนบี เป็นหนึ่งในตัวละครไม่กี่ตัวที่มีบทบาทในภาพยนตร์สตาร์ วอร์ส ทั้งหกภาค</doc>
