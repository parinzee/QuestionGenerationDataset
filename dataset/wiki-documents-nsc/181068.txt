<doc id="181068" url="https://th.wikipedia.org/wiki?curid=181068" title="วิกรม คุ้มภัยโรจน์">วิกรม คุ้มภัยโรจน์ ดร.วิกรม คุ้มภัยโรจน์ อดีตเอกอัครราชทูตไทยประจำกรุงลอนดอน ประเทศอังกฤษ ดร.วิกรม จบการศึกษาปริญญาเอกทางประวัติศาสตร์ จากมหาวิทยาลัยมิชิแกนสเตท ใน รัฐมิชิแกน สหรัฐอเมริกา มีผลงานวิทยานิพนธ์เรื่องปัญหาสิทธิของชาวต่างชาติในประเทศไทย โดยปัญหาที่ศึกษาส่วนใหญ่เป็นเรื่องของการสูญเสียดินแดนของประเทศไทย ให้กับประเทศมหาอำนาจอย่างอังกฤษและฝรั่งเศส หลังจบการศึกษา ดร.วิกรม เคยเป็นอาจารย์พิเศษสอนนักศึกษาระดับปริญญาโทอยู่ที่ภาควิชาประวัติศาสตร์ คณะอักษรศาสตร์ จุฬาลงกรณ์มหาวิทยาลัย ดร.วิกรม เป็นหนึ่งในบอร์ดสโมสรฟุตบอล แมนเชสเตอร์ ซิตี ของ พ.ต.ท. ทักษิณ ชินวัตร อดีตนายกรัฐมนตรี ดร.วิกรม สมรสกับ นางศศิน มองวัวแซงค์ ซึ่งเป็นผู้ร่วมถือหุ้นในบริษัท ยูเค สปอร์ตส อินเวสเมนท์ จำกัด ที่ประกอบกิจการผลิตและจำหน่ายเสื้อผ้าของสโมสรฟุตบอล แมนเชสเตอร์ ซิตี</doc>
