<doc id="780080" url="https://th.wikipedia.org/wiki?curid=780080" title="แนนซี ดูพรี">แนนซี ดูพรี แนนซี แฮตช์ ดูพรี (; พัชโตและเปอร์เซีย: ; เกิด: ค.ศ. 1970) เป็นผู้อำนวยการศูนย์อัฟกานิสถาน มหาวิทยาลัยคาบูล ประเทศอัฟกานิสถาน และยังเป็นผู้เขียนหนังสือประวัติศาสตร์อัฟกานิสถานจำนวนห้าเล่มช่วงปี ค.ศ. 1962-1970ประวัติ ประวัติ. แนนซี เกิดเมื่อปี ค.ศ. 1970 ที่ประเทศอินเดียในครอบครัวอเมริกัน สำเร็จการศึกษาจากวิทยาลัยเบอร์นาร์ด และมหาวิทยาลัยโคลัมเบีย เธอเข้าไปอัฟกานิสถานครั้งแรกในปี ค.ศ. 1962 ในฐานะภริยานักการทูต หลายปีต่อมาเธอจึงพบกับศาสตราจารย์หลุยส์ ดูพรี นักโบราณคดีและนักวิชาการด้านวัฒนธรรมและประวัติศาสตร์อัฟกานิสถานผู้มีชื่อเสียง ทั้งสองรักกันและแต่งงานเมื่อปี ค.ศ. 1966 หลังทั้งสองหย่าร้างกับคู่สมรสเดิม ทั้งสองและเพื่อนร่วมงานจากสหรัฐอเมริกาทำงานร่วมกันในคาบูลกว่า 15 ปี รวบรวมเอกสารงานเขียนเกี่ยวกับประวัติศาสตร์อัฟกานิสถานมากที่สุดเท่าที่จะทำได้ เดินทางทั่วประเทศเพื่อสำรวจแหล่งโบราณคดีด้วยรถแลนด์โรเวอร์ กระทั่งช่วงสงครามกลางเมืองที่ผ่านมาเธอยังคงทำงานอยู่ที่ศูนย์การเรียนรู้สำหรับผู้ลี้ภัยอัฟกานิสถานในเมืองเปชวาร์ ประเทศปากีสถาน ปัจจุบันแนนซีพำนักไปมาระหว่างอัฟกานิสถาน กับบ้านอีกหลังที่รัฐนอร์ทแคโรไลนา</doc>
