<doc id="667716" url="https://th.wikipedia.org/wiki?curid=667716" title="กีฬาแห่งชาติ ครั้งที่ 44">กีฬาแห่งชาติ ครั้งที่ 44 การแข่งขันกีฬาแห่งชาติครั้งที่ 44 หรือ "นครสวรรค์เกมส์" จัดขึ้นระหว่างวันที่ 11–21 ธันวาคม พ.ศ. 2558 โดยชิงชัยกัน 43 ชนิดกีฬา แต่ถูกยกเลิกพิธีเปิดซึ่งเดิมจะมีขึ้นในวันที่ 11 ธันวาคม เนื่องจากมีกิจกรรม Bike for dad ปั่นเพื่อพ่อ ทำให้ต้องเลื่อนพิธีเปิดมาวันที่ 12 ธันวาคมแทน จังหวัดนครสวรรค์ ได้รับความอนุเคราะห์จากเทศบาลนครนครสวรรค์ ผันงบประมาณที่ไม่ต้องใช้ในการป้องกันอุทกภัยของจังหวัดในรอบ 3 ปี ที่น้ำไม่ท่วมตลาดปากน้ำโพ มาใช้ซ่อมแซมปรับปรุงสนามกีฬาต่างๆ เพื่อรองรับการเป็นเจ้าภาพในครั้งนี้ เป็นเงินประมาณ 99,000,000 บาท สำหรับเรื่องที่พักนักกีฬา ผู้ฝึกสอน และผู้ที่เกี่ยวข้องกว่า 14,000 คน จังหวัดได้เตรียมประสานงานขอใช้ค่ายจิรประวัติ จังหวัดทหารบกนครสวรรค์ มณฑลทหารบกที่ 31 จังหวัดนครสวรรค์ เพื่อใช้เป็นหมู่บ้านนักกีฬา ในบางชนิดกีฬา เมื่อวันที่ 18 ธันวาคม พ.ศ. 2557 นายมนตรี ไชยพันธุ์ รักษาการแทนผู้ว่าการกีฬาแห่งประเทศไทย เป็นประธานแถลงข่าวความพร้อมการแข่งขันกีฬาแห่งชาติครั้งที่ 44 “นครสวรรค์เกมส์” พร้อมด้วย นายธงชัย ลืออดุลย์ ผู้ว่าราชการจังหวัดนครราชสีมา และ นายระพี ผ่องบุพกิจ ผู้ว่าราชการจังหวัดนครสวรรค์ ร่วมด้วย ดร.ภิญโญ นิโรจน์ นายกสมาคมกีฬาจังหวัดนครสวรรค์ พร้อมรองผู้ว่าราชการจังหวัด หัวหน้าส่วนราชการ ที่ห้องแกรนด์บอลรูม โรงแรมราชพฤกษ์ จังหวัดนครราชสีมาสัญลักษณ์การแข่งขัน สัญลักษณ์การแข่งขัน. ประกอบกันขึ้นเป็นภาพของคน นักกีฬาที่กำลังเคลื่อนไหวในทุกกีฬา ภาพสัญลักษณ์ ได้สื่อความหมาย แสดงใบหน้าของ “เอ็งกอพะบู๊” ซึ่งเป็นหนึ่งในตำนานของคนชาวไทยเชื้อสายจีนที่ยังมีการสืบต่อเรื่องราว ในงานประเพณีตรุษจีนของชาวปากน้ำโพ โดยเอ็งกอพะบู๊ จะเป็นตัวแทนของความความมีพลัง มีคุณธรรม มีความสามัคคีกันดุจพี่น้อง ดังเช่นการแข่งขันกีฬาแห่งชาติที่ปากน้ำโพในครั้งนี้ สำหรับสัญลักษณ์ในการแข่งขันกีฬาแห่งชาติครั้งนี้ มีความหมาย ดังนี้- รูปทรงเส้นโค้งสีแดง หมายถึง พลังแห่งความสำเร็จ - วงกลมสีแดงอยู่ส่วนบนของภาพ หมายถึง การใช้ความรู้ความสามารถทางการกีฬา - รูปทรงวงกลมรอบภาพ สีเหลืองทอง หมายถึง เหรียญแห่งชัยชนะในการแข่งขันกีฬา - รูปทรงเส้นโค้งสีน้ำเงิน หมายถึง ความเข้มแข็งของการกีฬา - พื้นขาว หมายถึง ความมีน้ำใจในการแข่งขันสัญลักษณ์นำโชค สัญลักษณ์นำโชค. "เสี่ยวหลง" มาสคอตประจำการแข่งขันกีฬาแห่งชาติ ครั้งที่ 44 "นครสวรรค์เกมส์" เสี่ยวหลง (小龙 : xiaolong) เป็นมาสคอตประจำการแข่งขัน ความหมายคือ มังกรจีนหรือ หลง มังกรได้รับการยกย่องว่า เป็นผู้สร้างกฎแห่งความใจบุญ และเป็นสิ่งที่เสริมสร้างความมั่นใจ แสดงถึงพลังอำนาจและคุณงามความดี ความองอาจกล้าหาญ ความเป็นวีรบุรุษและความอุตสาหะพยายาม ความมีคุณธรรมอันสูงส่งและยิ่งใหญ่ดุจดั่งเทพเจ้า มังกรจีนนั้นไม่ยอมแพ้ต่ออุปสรรคขวากหนามใด ๆ จนกว่าจะทำในสิ่งที่ต้องการได้สำเร็จ มีความขยันขันแข็ง เด็ดขาด เฉลียวฉลาด มองโลกในแง่ดี และมีความทะเยอทะยาน มีลักษณะสวยงาม เป็นมิตร และมีความเฉลียวฉลาดคำขวัญสนามที่ใช้ในการแข่งขันสนามที่ใช้ในการแข่งขัน. - หมายเหตุ : จักรยานบีเอ็มเอ็กซ์ ใช้สนามแข่งขันจังหวัดชัยนาทการแข่งขันชนิดกีฬาที่ใช้ในการแข่งขัน การแข่งขัน. ชนิดกีฬาที่ใช้ในการแข่งขัน. การแข่งขันกีฬาแห่งชาติ ครั้งที่ 44 จัดแข่งขันทั้งสิ้น 43 ชนิดกีฬา ประกอบด้วย 42 กีฬาหลัก และ 1 กีฬาสาธิต ได้แก่- กรีฑา - กีฬาทางอากาศ - กอล์ฟ - กาบัดดี - คาราเต้ - จักรยาน - เซปักตะกร้อ - ซอฟท์เทนนิส - เทควันโด - เทนนิส - เทเบิลเทนนิส - เนตบอล - บาสเกตบอล - แบดมินตัน - ปันจักสีลัต - เอ็กซ์ตรีม - เปตอง - ฟุตบอล และฟุตซอล - ฟันดาบสากล - มวยไทย - มวยปล้ำ - มวยสากลสมัครเล่น - ยกน้ำหนัก - ยิงปืน - ยิมนาสติก - ยูโด - รักบี้ฟุตบอล - เรือพาย - ลีลาศ - วอลเลย์บอล - ว่ายน้ำ - ฟันดาบไทย - โบว์ลิ่ง - ยิงธนู - วู้ดบอล - บิลเลียดและสนุกเกอร์ - หมากล้อม - ฮอกกี้ - แฮนด์บอล - ชักเย่อ - ซอฟท์บอล - เพาะกาย - หมากรุกไทย (กีฬาสาธิต)จังหวัดที่เข้าร่วมการแข่งขันสรุปเหรียญรางวัล</doc>
