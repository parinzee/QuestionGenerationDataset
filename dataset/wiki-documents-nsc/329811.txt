<doc id="329811" url="https://th.wikipedia.org/wiki?curid=329811" title="พะจุณณ์ ตามประทีป">พะจุณณ์ ตามประทีป พลเรือเอก พะจุณณ์ ตามประทีป (ชื่อเล่น: ตุ้ม) กรรมการในคณะกรรมการปฏิรูปประเทศด้านการป้องกันและปราบปรามการทุจริตและประพฤติมิชอบและสมาชิกสภาขับเคลื่อนการปฏิรูปประเทศ อดีตหัวหน้าสำนักงานมูลนิธิรัฐบุรุษและนายทหารคนสนิท พล.อ.เปรม ติณสูลานนท์ อดีตนายกรัฐมนตรีและประธานองคมนตรีในรัชกาลที่ 9 เกิดเมื่อวันที่ 14 พฤศจิกายน พ.ศ. 2494 จบการศึกษาจากโรงเรียนเตรียมทหารรุ่นที่ 12 (ตท.12-ร่วมรุ่นกับ พล.อ.ประยุทธ์ จันทร์โอชา, พล.ต.อ.วิเชียร พจน์โพธิ์ศรี, พล.ต.ท.สัณฐาน ชยนนท์), โรงเรียนนายเรือรุ่นที่ 69, วิทยาลัยป้องกันราชอาณาจักรรุ่นที่ 46 (วปอ.46) พล.ร.อ.พะจุณณ์ มีบทบาทในช่วงวิกฤตการณ์การเมืองในประเทศไทย พ.ศ. 2549 โดยในคืนวันเสาร์ที่ 4 กุมภาพันธ์ พ.ศ. 2549 พล.ร.อ.พะจุณณ์ ซึ่งในขณะนั้นมียศ พลเรือโท (พล.ร.ท.) เป็นผู้รับหนังสือร้องทุกข์ของแผ่นดินจาก นายสนธิ ลิ้มทองกุล ผู้นำการขับไล่ พ.ต.ท.ทักษิณ ชินวัตร นายกรัฐมนตรี ที่นำคณะผู้ชุมนุมกลุ่มหนึ่งเดินจากที่ชุมนุมลานพระบรมรูปทรงม้า มายังบ้านสี่เสาเทเวศน์ ซึ่งเป็นบ้านพักของ พล.อ.เปรม ติณสูลานนท์ และเป็นผู้นำนายสนธิเข้าไปเจรจาในบ้านเป็นเวลา 10 นาที ก่อนที่นายสนธิจะออกมา เนื่องจากในขณะนั้น พล.อ.เปรม มิได้อยู่ในบ้าน หลังการรัฐประหารเมื่อวันที่ 19 กันยายน พ.ศ. 2549 ได้รับแต่งตั้งให้ดำรงตำแหน่งสมาชิกสภานิติบัญญัติแห่งชาติ (สนช.) ด้วยในอัตราข้าราชการทหารกองทัพเรือ จากนั้นในปี พ.ศ. 2552 ได้มีพระบรมราชโองการโปรดเกล้าฯแต่งตั้ง ข้าราชการทหารและตำรวจ ในส่วนของ พล.ร.อ.พะจุณณ์ ได้เลื่อนยศเป็น พลเรือเอก (พล.ร.อ.) ในอัตราจอมพล และได้รับตำแหน่งที่ปรึกษาพิเศษกองทัพเรือ โดยในช่วงวิกฤตการณ์การเมืองไทยนั้น พล.ร.อ.พะจุณณ์ ในฐานะนายทหารใกล้ชิด พล.อ.เปรม มักจะเป็นผู้ตอบโต้หรือแถลงแทนตัว พล.อ.เปรม เมื่อถูกพาดพิงถึงเสมอ ๆ หลังรัฐประหารในประเทศไทย พ.ศ. 2557 ได้รับการแต่งตั้งเป็นสมาชิกสภาขับเคลื่อนการปฏิรูปประเทศและกรรมการในคณะกรรมการปฏิรูปประเทศด้านการป้องกันและปราบปรามการทุจริตและประพฤติมิชอบ ชีวิตส่วนตัว พล.ร.อ.พะจุณณ์สมรสกับ นางพรเพ็ญ ตามประทีป มีบุตรสาวหนึ่งคนชื่อ แพรววลัย ตามประทีป อดีตประธานสหภาพรัฐวิสาหกิจ บริษัทท่าอากาศยานไทย จำกัด (มหาชน)ชีวิตหลังเกษียณอายุราชการ ชีวิตหลังเกษียณอายุราชการ. เขาถูกตำรวจออกหมายเรียกในข้อกล่าวหาทำความผิดตาม พระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 ในวันที่ 26 กุมภาพันธ์ พ.ศ. 2559ในขณะที่ดำรงตำแหน่งสมาชิกสภาขับเคลื่อนการปฏิรูปประเทศเขาเดินทางมารับทราบข้อกล่าวหาในวันที่10 มีนาคม พ.ศ. 2559เครื่องราชอิสริยาภรณ์</doc>
