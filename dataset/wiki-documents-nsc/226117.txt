<doc id="226117" url="https://th.wikipedia.org/wiki?curid=226117" title="อนุสรณ์ ศรีชาหลวง">อนุสรณ์ ศรีชาหลวง อนุสรณ์ ศรีชาหลวง เป็นนักฟุตบอลชาวไทย ของสโมสรสมุทรสาคร เอฟซี ในระดับดิวิชั่น 2 โดยเล่นในตำแหน่งกองหน้า และเคยติดทีมชาติไทยชุดเยาวชนอายุไม่เกิน 19 ปี ชิงแชมป์แห่งชาติเอเชียที่ราชอาณาจักรซาอุดิอาระเบียประวัติ ประวัติ. อนุสรณ์ ศรีชาหลวง เกิดวันที่ 8 ตุลาคม พ.ศ. 2532 ที่จังหวัดสุรินทร์ มีชื่อเล่นว่าแม็ค เข้ารับการศึกษาชั้นประถมที่โรงเรียนปราสาทศึกษาคาร และศึกษาต่อในชั้นมัธยมต้นที่โรงเรียนประสาทวิทยาคาร โดยเข้าร่วมการแข่งขันกีฬาเยาวชนแห่งชาติให้จังหวัดสุรินทร์ ก่อนจะย้ายมาเรียนมัธยมปลายที่โรงเรียนราชวินิตบางแก้วจนจบม.6 เดือน มีนาคม พ.ศ. 2550 ในช่วงที่เขาเรียนที่โรงเรียนราชวินิตบางแก้วได้ร่วมแข่งขันกีฬาเยาวชนแห่งชาติอีกครั้ง ในกีฬาเยาวชนแห่งชาติ ครั้งที่ 23 ที่จังหวัดสุราษฎร์ธานี แต่คราวนี้เล่นให้ทีมฟุตบอลจังหวัดสมุทรปราการ และลงเล่นฟุตบอลรายการไพรม์มินิสเตอร์ คัพ และฟุตบอลนักเรียนรุ่นอายุ16ปี และเลื่อนขึ้นมาเล่นในรุ่น 18ปี ประเภท ก.แต่ได้แค่รองแชมป์ จากนั้นยังช่วยให้สถาบันคว้าแชมป์ฟุตบอล7คน 7สีได้อีกด้วยการเล่นฟุตบอลธนาคารกรุงเทพ การเล่นฟุตบอล. ธนาคารกรุงเทพ. อนุสรณ์เข้าร่วมทีมสโมสรธนาคารกรุงเทพในปี พ.ศ. 2550 และเริ่มถูกจับตามองในฐานะกองหน้าดาวรุ่งในฤดูกาล 2551 โดยฤดูกาลนั้นเขาลงเล่นภายใต้การคุมทีมของวิสูตร วิชายา และยิงประตูในลีกสูงสุดได้เป็นครั้งแรกเมื่อวันที่ 9 เมษายน พ.ศ. 2551 ในนัดที่เอาชนะสโมสรทหารบก 2-0 ที่สนามอุดมสุข จากนั้นก้าวขึ้นไปติดทีมชาติไทย ในรุ่นอายุไม่เกิน19 ปี ไปแข่งขันชิงแชมป์แห่งชาติเอเชีย ที่ราชอาณาจักรซาอุดิอาระเบีย โดยอนุสรณ์ยิงประตูในไทยแลนด์พรีเมียร์ลีก ได้ 4 ประตูเมื่อจบฤดูกาล แต่สโมสรต้นสังกัดของเขาต้องตกชั้นเมื่อได้อันดับที่14ในลีก และยุบสโมสรในเวลาต่อมาเมืองทอง-หนองจอก ยูไนเต็ด เมืองทอง-หนองจอก ยูไนเต็ด. หลังจบฤดูกาล 2551 สโมสรธนาคารกรุงเทพที่คว้าอันดับ14ในลีกต้องตกชั้น สโมสรจึงตัดสินใจยุบทีม อนุสรณ์ ศรีชาหลวงจึงย้ายมาเล่นให้กับเมืองทอง-หนองจอก ยูไนเต็ดในฤดูกาล 2552 และลงสนามในลีกนัดแรกให้ต้นสังกัดเมื่อวันที่ 5 เมษายน 2552 ในนัดที่เสมอกับแบงค็อก ยูไนเต็ด 2-2 ที่สนามธันเดอร์โดมโดยลงมาเป็นตัวสำรองของมาเน่ มุสตาฟากองหน้าชาวเซเนกัลของทีม จบฤดูกาล อนุสรณ์ ศรีชาหลวง ที่เป็นกองหน้าตัวสำรองของทีมได้โอกาสลงสนามแค่ 8 นัดและไม่สามารถยิงประตูในไทยแลนด์พรีเมียร์ลีกฤดูกาลนั้นได้ทีทีเอ็ม เอฟซี-พิจิตร ทีทีเอ็ม เอฟซี-พิจิตร. เดือนพฤศจิกายน พ.ศ. 2552 อนุสรณ์ ศรีชาหลวง ย้ายมาเล่นให้กับสโมสรทีทีเอ็ม เอฟซี-พิจิตร ในรูปแบบยืมตัว โดยลงเล่นภายใต้การคุมทีมของประจักษ์ เวียงสง และได้เสื้อหมายเลข 12 การลงเล่นที่สโมสรทีทีเอ็ม อนุสรณ์ ไม่ได้รับโอกาสลงเล่นมากนัก ก่อนจะถูกยกเลิกสัญญายืมตัวในช่วงเลกที่ 2เพื่อนตำรวจ เพื่อนตำรวจ. เดือนมกราคม พ.ศ. 2554 อนุสรณ์ ย้ายมาร่วมทีมเพื่อนตำรวจ ที่มีธวัชชัย ดำรงค์อ่องตระกูล เป็นโค้ชอยู่ในขณะนั้นอาร์มี่ ยูไนเต็ด อาร์มี่ ยูไนเต็ด. เดือนกรกฎาคม พ.ศ. 2554 อนุสรณ์ ศรีชาหลวง ที่หมดสัญญากับสโมสรเพื่อนตำรวจ ได้ย้ายมาเล่นให้กับสโมสรอาร์มี ยูไนเต็ด ในครึ่งฤดูกาลหลังของไทยพรีเมียร์ลีก 2554 โดยเล่นภายใต้การคุมทีมของธนเดช ฟูประเสริฐยโสธร ยูไนเต็ด ยโสธร ยูไนเต็ด. เดือนกุมภาพันธ์ พ.ศ. 2555 อนุสรณ์ ศรีชาหลวง ย้ายลงมาเล่นในลีกระดับล่างอย่างเอไอเอส ลีกภูมิภาค ดิวิชั่น 2 ฤดูกาล 2555 เป็นครั้งแรก โดยย้ายมาร่วมทีมยโสธร ยูไนเต็ด ภายใต้การคุมทีมของจงกิจ เพิ่มทรัพย์และลงสนามให้ยโสธร ยูไนเต็ดนัดแรกในเกมส์ดิวิชั่น 2 ภาคตะวันออกเฉียงเหนือ เมื่อวันที่ 14 กุมภาพันธ์ พ.ศ. 2555 โดยเป็นการออกไปเยือนสโมสรร้อยเอ็ด ยูไนเต็ด ที่สนามกีฬากลางจังหวัดร้อยเอ็ด ซึ่งทีมของเขาแพ้ไป 1-0 หลังจากนั้นเขายิงประตูแรกในลีกให้ยโสธรได้ในวันที่ 25 กุมภาพันธ์ พ.ศ. 2555 ในเกมส์ที่เปิดสนามกีฬากลางจังหวัดยโสธร พบกับหนองบัวลำภู เอฟซี โดยเขายิงให้ทีมขึ้นนำ 2-0 ก่อนจบลงด้วยการถล่มทีมเยือนไป 4-0 ต่อมาไม่นานอนุสรณ์ ศรีชาหลวงประสบปัญหาบาดเจ็บหัวเข่าต้องพักฟื้นและไม่ได้ลงสนามเป็นเวลานาน ก่อนจะถูกยกเลิกสัญญาไปในราวเดือนกรกฎาคม พ.ศ. 2555นครราชสีมา มาสด้า นครราชสีมา มาสด้า. เดือนมกราคม พ.ศ. 2556 อนุสรณ์ ได้ย้ายมาร่วมสโมสรนครราชสีมา-มาสด้า เอฟซี ในการแข่งขันยามาฮ่า ลีก 1 ฤดูกาล 2556 แต่ต้องตกเป็นตัวสำรอง และไม่ถูกส่งลงสนามเลยแม้แต่นัดเดียว เมื่อสโมสรซื้อตัวผู้เล่นมาเพิ่มอีกในเลกที่ 2 อนุสรณ์ ศรีชาหลวงจึงถูกปล่อยให้ทีมอื่นยืมตัวไปใช้งานราชนาวีสโมสร ราชนาวีสโมสร. ปลายเดือน กรกฎาคม พ.ศ. 2556 อนุสรณ์ ศรีชาหลวง ย้ายมาร่วมทีมราชนาวีในรูปแบบยืมตัวในช่วงเวลาที่เหลือของฤดูกาล 2556 และลงสนามให้ราชนาวี นัดแรกในวันที่ 14 สิงหาคม พ.ศ. 2556 ในเกมส์ที่เสมอกับสโมสรภูเก็ต เอฟซี 1-1 ที่สนามราชนาวี สัตหีบ โดยถูกเปลี่ยนตัวลงมาแทนโคจิม่า เซยะ ในนาทีที่ 90 หลังจากนั้นไม่สามารถแย่งตำแหน่งในทีมได้ และไม่ได้ลงสนามในช่วงเวลาที่เหลืออีกเลย หลังจบฤดูกาลอนุสรณ์ ศรีชาหลวงจึงถูกปล่อยตัวออกจากทีมในที่สุดพิษณุโลก ทีเอสวาย เอฟซี พิษณุโลก ทีเอสวาย เอฟซี. อนุสรณ์ ศรีชาหลวง ย้ายมาเล่นให้กับสโมสรพิษณุโลก ทีเอสวาย เอฟซี ใน ลีกดิวิชัน 1 ฤดูกาล 2557 โดยได้เสื้อหมายเลข 8 และลงสนามในลีกนัดแรกวันที่ 23 กุมภาพันธ์ 2557 ในเกมส์ยามาฮ่า ลีก 1 ฤดูกาล 2557 ที่ทีมเสมอกับขอนแก่น เอฟซี 2-2 ที่สนามพิจิตร สเตเดี้ยม โดยถูกเปลี่ยนตัวลงมาแทนนวพล ตันตระเสนีย์ ในนาทีที่ 92 และได้ลงสนามในดิวิชั่น 1 ให้สโมสรแค่ 6 นัด ก่อนจะหมดสัญญากับสโมสรหลังจบครึ่งฤดูกาลแรกสมุทรสาคร เอฟซี สมุทรสาคร เอฟซี. เดือน มกราคม พ.ศ. 2558 อนุสรณ์ ย้ายมาเล่นในลีกภูมิภาค ดิวิชั่น 2 อีกครั้ง กับสโมสรสมุทรสาคร เอฟซี โดยลงเล่นภายใต้การคุมทีมของประเสริฐ เฉยไธสง วันที่ 15 กุมภาพันธ์ พ.ศ. 2558 อนุสรณ์ ศรีชาหลวง ลงสนามให้สมุทรสาคร เอฟซี เป็นนัดแรกในการแข่งขันลีกภูมิภาค ดิวิชั่น 2 โซนภาคกลางตะวันตก ที่พบกับสโมสรเพชรบุรี เอฟซี ที่สนามกีฬากลางจังหวัดสมุทรสาคร โดยเขายิงได้ 1 ประตูในการลงเล่นนัดแรก และช่วยให้สโมสรต้นสังกัดเปิดบ้านเอาชนะไปได้ 2-0 ซึ่งประตูดังกล่าวเป็นการกลับมายิงประตูได้อีกครั้งในรอบ 3 ปีของเขาอีกด้วย ต่อมาวันที่ 29 มีนาคม พ.ศ. 2558 อนุสรณ์ ยิงประตูชัยในลีก ช่วยให้สมุทรสาคร เอฟซี เปิดบ้านเอาชนะสโมสรเกร็คคู ลูกทัพฟ้า 2-1 และมายิงอีก 1 ประตู ในนัดที่บุกไปถล่ม ซีคเคอร์ เอฟซี 6-1 ที่สนามกีฬามหาวิทยาลัยราชภัฏวไลยอลงกรณ์ผลงาน ผลงาน. ทีมชาติไทย- ชุดอายุไม่เกิน 19ปี ชิงแชมป์เอเซีย</doc>
