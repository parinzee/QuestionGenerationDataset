<doc id="257746" url="https://th.wikipedia.org/wiki?curid=257746" title="คณะนิติศาสตร์ มหาวิทยาลัยขอนแก่น">คณะนิติศาสตร์ มหาวิทยาลัยขอนแก่น คณะนิติศาสตร์ มหาวิทยาลัยขอนแก่น () เป็นหน่วยงานอิสระเทียบเท่าระดับคณะวิชา ภายในกำกับของมหาวิทยาลัยขอนแก่น กระทรวงศึกษาธิการ เป็นคณะวิชาที่จัดตั้งขึ้นเป็นอันดับที่ 17 ของมหาวิทยาลัยขอนแก่น โดยโอนย้ายมาจากคณะมนุษยศาสตร์และสังคมศาสตร์ มหาวิทยาลัยขอนแก่นประวัติ ประวัติ. ในปี พ.ศ. 2546 มหาวิทยาลัยขอนแก่นได้กำหนดแผนยุทธศาสตร์ในการเป็นมหาวิทยาลัยสมบูรณ์แบบ (Comprehensive University) โดยวางเป้าหมายเพิ่มขีดความสามารถและศักยภาพทางวิชาการของมหาวิทยาลัยให้มีความกว้างขวาง เท่าทันต่อการเปลี่ยนแปลงทางสังคม และครบถ้วนทั้งทางวิทยาศาสตร์และสังคมศาสตร์ จากแนวคิดดังกล่าว ในปี พ.ศ. 2547 มหาวิทยาลัยขอนแก่นจึงมีมติอนุมัติให้คณะมนุษยศาสตร์และสังคมศาสตร์ เป็นผู้รับผิดชอบดำเนินการหลักสูตรนิติศาสตรบัณฑิต สาขาวิชานิติศาสตร์ (น.บ.) และจัดการเรียนการสอนนับตั้งแต่ปีการศึกษานั้นเป็นต้นมา หลังจากนั้นในปี พ.ศ. 2548 มหาวิทยาลัยขอนแก่นได้ผ่านความเห็นชอบให้ดำเนินโครงการจัดตั้งคณะนิติศาสตร์ตามความเห็นชอบของสภามหาวิทยาลัยขอนแก่น และสอดคล้องกับแผนยุทธศาสตร์มหาวิทยาลัยขอนแก่น ประจำปีงบประมาณ พ.ศ. 2548 ซึ่งถือเป็นส่วนหนึ่งของคำรับรองการปฏิบัติราชการของมหาวิทยาลัย ประจำปี พ.ศ. 2548 ที่ได้เสนอไว้ต่อสำนักงานคณะกรรมการการอุดมศึกษา (สกอ.) ทั้งนี้ เพื่อเป็นการเตรียมความพร้อมในการจัดตั้งคณะนิติศาสตร์ต่อไป เมื่อวันที่ 19 กรกฎาคม พ.ศ. 2549 สภามหาวิทยาลัยขอนแก่น ได้มีมติจัดตั้งคณะนิติศาสตร์ โดยให้ถือว่าวันที่ 6 กรกฎาคม พ.ศ. 2549 เป็นวันสถาปนาคณะนิติศาสตร์ และให้จัดตั้งคณะนิติศาสตร์เป็นหน่วยงานหนึ่งของมหาวิทยาลัย มีสถานะเทียบเท่ากับคณะต่างๆ ของมหาวิทยาลัยนับแต่บัดนั้นเป็นต้นมาสัญลักษณ์สัญลักษณ์. - สัญลักษณ์ประจำคณะ ตราชู- สีประจำคณะ สีทอง- ต้นไม้/ดอกไม้ประจำคณะ ต้นสักทอง- คำขวัญประจำคณะ ปญฺญา โลกสฺมึ ปชฺโชโต (ปัญญาเป็นแสงสว่างในโลก)หลักสูตรคณบดี คณบดี. หมายเหตุ คำนำหน้านามของผู้ดำรงตำแหน่งคณบดี และผู้รักษาการแทนคณบดี เป็นคำนำหน้านามตามตำแหน่งทางวิชาการในขณะนั้นสโมสรนักศึกษา สโมสรนักศึกษา. สโมสรนักศึกษาคณะนิติศาสตร์ มหาวิทยาลัยขอนแก่น เป็นองค์กรกิจกรรมของนักศึกษาคณะนิติศาสตร์ มหาวิทยาลัยขอแก่น ทำหน้าที่เป็นหน่วยงานที่คอยกำกับดูแลอำนวยความสะดวกในการจัดกิจกรรมให้กับนักศึกษาของแต่ละคณะโดยมีภารกิจ 6 ด้าน คือ ด้านวิชาการ ด้านพัฒนาศักยภาพตนเอง ดานการธำรงไวซึ่งสถาบันชาติ ศาสนา พระมหากษัตริย เสริมสรางจิตสำนึกความภาคภูมิใจใน มหาวิทยาลัยและคณะ ดานการเสริมสรางจิตอาสาและจิตสาธารณะ ดานเสริมสรางคุณธรรมจริยธรรมและศีลธรรม และดานการอนุรักษศิลปวัฒนธรรมไทยและภูมิปญญาทองถิ่น สโมสรนักศึกษาคณะนิติศาสตร์ เป็นองค์กรกิจกรรมของนักศึกษาคณะนิติศาสตร์ มหาวิทยาลัยขอนแก่น โดยมีคณะกรรมการบริหารสโมสรนักศึกษา มาจากการเลือกตั้งโดยตรงของนักศึกษาในคณะ มีนายกสโมสรนักศึกษา เป็นหัวหน้าคณะกรรมการบริหารสโมสรนักศึกษา มีอุปนายก 2 คน และกรรมการฝ่ายบริหารต่าง ๆ ตามระเบียบของคณะและมหาวิทยาลัยขอนแก่น มีวาระการดำรงตำแหน่ง 1 ปีการศึกษา สโมสรนักศึกษาคณะนิติศาสตร์ มีตราประจำองค์กรเป็นตราชูอันแสดงถึงตราประจำคณะและตัวแทนถึงความยุติธรรม ตราชูมียอดเป็นยอดพระธาตุพนมอันแสดงถึงความเป็นสิริมงคลของสิ่งศักดิ์สิทธิ์ที่เป็นที่เคารพบูชาของพี่น้องชาวไทยและชาวลาว และแสดงถึงความเป็นมหาวิทยาลัยขอนแก่น และนักศึกษามหาวิทยาลัยขอนแก่นเป็นลูกพระธาตุพนม ตราชูมีสีทองอันหมายถึงสีประจำคณะนิติศาสตร์ มหาวิทยาลัยขอนแก่น ด้านล่างมีข้อความว่า "สโมสรนักศึกษาคณะนิติศาสตร์ มหาวิทยาลัยขอนแก่น"บุคคลที่มีชื่อเสียง บุคคลที่มีชื่อเสียง. ดูเพิ่ม รายนามบุคคลที่มีชื่อเสียงจากมหาวิทยาลัยขอนแก่น- ภูชิต เสริมศักดิ์ สำเร็จการศึกษาชั้นเนติบัณฑิต จากเนติบัณฑิตยสภา สมัยที่ 65 โดยได้คะแนนสูงสุด เป็นอับดับที่ 2 ของรุ่น และสอบไล่ได้คะแนนสูงสุดของรุ่น ในกลุ่มกฎหมายแพ่งและพาณิชย์ และ กลุ่มกฎหมายวิธีพิจารณาความแพ่ง ที่ 77 คะแนน และ 81 คะแนน ตามลำดับ และสอบผ่านการคัดเลือกเป็นข้าราชการตุลาการ ในตำแหน่งผู้ช่วยผู้พิพากษา - วสันต์ บุญประจักต์ สอบผ่านการคัดเลือกเป็นข้าราชการตุลาการ ในตำแหน่งผู้ช่วยผู้พิพากษา ประจำปี 2558 (ลำดับที่ 6 สนามเล็ก) - ณัทเชษฐ์ เหล่าชัย สอบผ่านการคัดเลือกเป็นข้าราชการตุลาการ ในตำแหน่งผู้ช่วยผู้พิพากษา ประจำปี 2558 (ลำดับที่ 3 สนามใหญ่) - กอบชัย บุญรักษ์ นักศึกษารุ่นที่ 4 สอบผ่านการคัดเลือกเป็นข้าราชการตุลาการ ในตำแหน่งผู้ช่วยผู้พิพากษา ประจำปี 2559 (สนามใหญ่) - จตุภัทร์ บุญภัทรรักษา หรือ ไผ่ ดาวดิน นักกิจกรรมนักเคลื่อนไหวเพื่อประชาธิปไตยและนักปกป้องสิทธิมนุษยชน ได้รับรางวัลกวางจูเพื่อสิทธิมนุษยชน (Gwang Ju Prize for Human Rights) ประจำปี 2560 จากมูลนิธิ 18 พฤษภารำลึก (May 18 Memorial Foundation) สาธารณรัฐเกาหลี (เกาหลีใต้)</doc>
