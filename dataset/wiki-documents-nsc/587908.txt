<doc id="587908" url="https://th.wikipedia.org/wiki?curid=587908" title="พระราชาผู้ทรงธรรม">พระราชาผู้ทรงธรรม เพลงพระราชาผู้ทรงธรรม เป็นเพลงเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 86 พรรษา 5 ธันวาคม 2556 ซึ่งกระทรวงวัฒนธรรม และหน่วยงานที่สนับสนุนได้ภูมิใจรังสรรค์บทเพลงนี้ขึ้นมา เพื่อรำลึกถึงพระมหากรุณาธิคุณ และพระเมตตาที่พระองค์มีต่อพสกนิกรชาวไทยนั้นล้นพ้นยิ่ง ตลอดจนให้ชาวต่างชาติรับรู้ถึงพระบารมีของพระบาทสมเด็จพระเจ้าอยู่หัวผ่านบทเพลง อีกทั้งยังได้ผลิตเป็นซีดีเพลง จำนวน 2,000 ชุด เพื่อเผยแพร่ไปยังกระทรวงต่างๆ และสื่อมวลชน ตลอดจนแจกจ่ายตามสถาบันการศึกษา วัด และองค์กรทั้งภาครัฐและเอกชน โดยประชาชนทั่วไปสามารถเข้าไปดาวน์โหลดเพลงและมิวสิควีดิโอได้ทางเว็บไซต์กระทรวงวัฒนธรรมหน่วยงานดำเนินการ และหน่วยงานสนับสนุน หน่วยงานดำเนินการ และหน่วยงานสนับสนุน. กระทรวงวัฒนธรรม โดยสำนักงานศิลปวัฒนธรรมร่วมสมัย ร่วมกับ คณะดุริยางคศาสตร์ มหาวิทยาลัยศิลปากร ริเริ่มดำเนินโครงการสร้างสรรค์บทเพลงคุณธรรมร่วมสมัย “ฟังแล้วอิ่มใจ” โดยได้รับการสนับสนุนและร่วมมือจาก บริษัท จีเอ็มเอ็ม แกรมมี่ จำกัด (มหาชน) ในการประพันธ์เนื้อร้องและทำนองเพลง “พระราชาผู้ทรงธรรม” เพื่อร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 5 ธันวาคม 2556ความหมายของบทเพลง ความหมายของบทเพลง. ใช้บทเพลงร่วมสมัยในการส่งเสริมการมีส่วนร่วมของคนในสังคม ในการปฏิบัติดี คิดดี รวมทั้งให้เยาวชนและคนในสังคมได้รู้จักคำสอนที่สำคัญในพระพุทธศาสนาโดยใช้เพลงเป็นสื่อถ่ายทอด ซึ่งบทเพลงดังกล่าวได้นำเนื้อหาคำสอนในพระพุทธศาสนามาร้อยเรียงเป็นเนื้อร้อง และแต่งเป็นท่วงทำนองที่ไพเราะเหมาะกับสมัยนิยมสื่อผู้ขับร้อง คำร้อง ทำนอง เรียบเรียงผู้ขับร้อง คำร้อง ทำนอง เรียบเรียง. - ขับร้องโดย เบิร์ด-ธงไชย แมคอินไตย์ ศิลปินบริษัท จีเอ็มเอ็ม แกรมมี่ จำกัด (มหาชน) - คำร้อง / ทำนองโดย กมลศักดิ์ สุนทานนท์, ปิติ ลิ้มเจริญ - เรียบเรียงโดย วีรภัทร์ อึ้งอัมพรเนื้อหาของบทเพลง เนื้อหาของบทเพลง. เราจะครองแผ่นดินโดยธรรม คือถ้อยคำที่พระองค์ทรงให้ไว้ ช่างแสนจะโชคดีที่เกิดเป็นคนไทย ได้ภาคภูมิใจเสมอมา ถ้ามีใครถามทำไมคนไทยถึงรักพระองค์อย่างนี้ แค่ได้ชมพระบารมีก็ยิ้มทั้งน้ำตา ถ้าหากให้อธิบายเหตุผลนานา คงต้องใช้เวลาเท่าชีวิตนี้ เพราะท่านทำเพื่อคนไทย ด้วยธรรมะของพระราชา หวังให้เราชาวประชาอยู่ดีกินดี ท่านต้องเหนื่อยเพราะงานหนัก ไม่เคยพักจวบจนวันนี้ ช่างโชคดีที่แผ่นดินนี้ มีราชาผู้ทรงธรรม ทรงเป็นนิยามแห่งความดี เป็นอัญมณีที่เลิศล้ำ สดสวยใสกระจ่างสว่างด้วยธรรม ด้วยน้ำพระทัยที่เมตตา ถ้ามีใครถามทำไมคนไทยถึงรักพระองค์อย่างนี้ แค่ได้ชมพระบารมีก็ยิ้มทั้งน้ำตา ถ้าหากให้อธิบายเหตุผลนานา คงต้องใช้เวลาเท่าชีวิตนี้ เพราะท่านทำเพื่อคนไทย ด้วยธรรมะของพระราชา หวังให้เราชาวประชาอยู่ดีกินดี ท่านต้องเหนื่อยเพราะงานหนัก ไม่เคยพักจวบจนวันนี้ ช่างโชคดีที่แผ่นดินนี้ มีราชาผู้ทรงธรรม เพราะท่านทำเพื่อคนไทย ด้วยธรรมะของพระราชา หวังให้เราชาวประชาอยู่ดีกินดี ท่านต้องเหนื่อยเพราะงานหนัก ไม่เคยพักจวบจนวันนี้ ช่างโชคดีที่แผ่นดินนี้ มีราชาผู้ทรงธรรมรางวัล/สรุปผล/ผลสำรวจรางวัล/สรุปผล/ผลสำรวจ. - อันดับ 1 จาก 5 อันดับเพลงรอสายที่มียอดดาวโหลดสูงสุด ผ่านเอไอเอส คอลลิ่ง เมโลดี้- วันที่ 28 ตุลาคม 2559 ชมรมขับเคลื่อนวิชาการเพื่อวิจัยความสุขชุมชน สำนักวิจัยซูเปอร์โพล สำรวจเรื่อง เพลงพระราชนิพนธ์และรวมเพลงศิลปินเพื่อพ่อในความชื่นชอบของสาธารณชนกรณีศึกษาประชาชนทุกสาขาอาชีพจำนวนทั้งสิ้น 1,174 ตัวอย่างระหว่งวันที่ 25-27 ต.ค.2559 โดยเพลงพระราชนิพนธ์ที่ประชาชนชื่นชอบลำดับแรกเพลง “ใกล้รุ่ง” สำหรับเพลงศิลปินเพื่อพ่อที่ประชาชนชื่นชอบลำดับ 4 เพลง "พระราชาผู้ทรงธรรม"</doc>
