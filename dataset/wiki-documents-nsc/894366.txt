<doc id="894366" url="https://th.wikipedia.org/wiki?curid=894366" title="เกาะกาแล็ชญัก">เกาะกาแล็ชญัก กาแล็ชญัก (, หรือเรียกว่า เกาะแห่งรัก, เกาะแห่งคนรัก, ) ตั้งอยู่ในทะเลเอเดรียติก ระหว่างเกาะปัชมันกับเมืองตูรัญบนแผ่นดินใหญ่ของประเทศโครเอเชีย ความน่าสนใจคือรูปร่างของเกาะนี้เป็นรูปหัวใจซึ่งเกิดขึ้นเองตามธรรมชาติ คล้ายกับแนวปะการังรูปหัวใจในหมู่เกาะวิตซันเดส์ของประเทศออสเตรเลีย กาแล็ชญักมีพื้นที่ 0.132 ตารางกิโลเมตร มีชายหาดยาว 1.55 กิโลเมตร จุดสูงสุดของเกาะคือยอดเขาสองลูกที่สูงกว่าระดับน้ำทะเล 36 เมตร รูปร่างของเกาะนี้ได้รับการบันทึกครั้งแรกในช่วงต้นคริสต์ศตวรรษที่ 19 โดยนักเขียนแผนที่ของนโปเลียนนามว่า ชาร์ล-ฟร็องซัว โบต็อง-โบเพร ซึ่งแสดงเกาะนี้ไว้ในแผนที่เล่มแสดงชายฝั่งของภูมิภาคแดลเมเชีย (ปัจจุบันเก็บอยู่ในหอสมุดแห่งชาติและแห่งมหาวิทยาลัยในซาเกร็บ) ในเดือนกุมภาพันธ์ พ.ศ. 2552 กาแล็ชญักเป็นจุดเด่นในกูเกิล เอิร์ธ ทำให้เกาะนี้ได้รับความสนใจจากทั่วโลกนับแต่นั้น</doc>
