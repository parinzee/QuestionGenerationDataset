<doc id="740684" url="https://th.wikipedia.org/wiki?curid=740684" title="กัชไกช์">กัชไกช์ กัชไกช์ () เป็นเมืองและเทศบาลชายฝั่งแห่งหนึ่งในประเทศโปรตุเกส ตั้งอยู่ห่างจากกรุงลิสบอนไปทางทิศตะวันตกประมาณ เป็นย่านชานเมืองหลวงที่มีผู้คนจากหลากหลายชาติและเป็นหนึ่งในเทศบาลที่มั่งคั่งที่สุดของประเทศ ณ ปี ค.ศ. 2011 เมืองนี้มีประชากร 206,479 คน บนพื้นที่ 97.40 ตารางกิโลเมตร กัชไกช์ตั้งอยู่ริมชายฝั่งอึชตูริล (ตั้งชื่อตามเมืองอึชตูริลซึ่งเป็นเมืองหนึ่งในเขตเทศบาลกัชไกช์) ในภูมิภาคย่อยมหานครลิสบอน () เดิมเป็นหมู่บ้านชาวประมงแห่งหนึ่ง ภายหลังมีชื่อเสียงในฐานะสถานพักตากอากาศของราชวงศ์โปรตุเกสในช่วงปลายคริสต์ศตวรรษที่ 19 ถึงต้นคริสต์ศตวรรษที่ 20 ทุกวันนี้ เมืองนี้เป็นสถานที่พักร้อนยอดนิยมของนักท่องเที่ยวทั้งชาวโปรตุเกสและชาวต่างประเทศ ในเขตเทศบาลกัชไกช์มีท่าอากาศพาณิชย์หนึ่งแห่งที่ให้บริการพื้นที่รอบเมืองหลวง คือ ท่าอากาศยานเทศบาลกัชไกช์ ตั้งอยู่ในเมืองตีรึช เขตเซาดูมิงกุชดือรานา</doc>
