<doc id="4512" url="https://th.wikipedia.org/wiki?curid=4512" title="โดเมนระดับบนสุด">โดเมนระดับบนสุด โดเมนระดับบนสุด () คือส่วนท้ายของโดเมนเนมบนอินเทอร์เน็ต ตัวอย่างเช่น โดเมนระดับบนสุดของ wikipedia.org คือ org (หรือ ORG) องค์การกำหนดหมายเลขอินเทอร์เน็ต (IANA) แบ่งโดเมนระดับบนสุดออกเป็น 3 ประเภท ได้แก่- โดเมนระดับบนสุดตามรหัสประเทศ (ccTLD) : ใช้โดยประเทศหรือเขตปกครอง ประกอบด้วยตัวอักษร 2 ตัว เช่น th สำหรับประเทศไทย - โดเมนระดับบนสุดตามหมวด (gTLD) : ใช้ตามประเภทขององค์กร (อย่างน้อยในทางทฤษฎี) (เช่น com สำหรับองค์การทางธุรกิจ) มีตัวอักษรอย่างน้อย 3 ตัว สามารถใช้ได้ทั่วโลก แต่ด้วยเหตุผลทางประวัติศาสตร์ gov และ mil ใช้ได้เฉพาะกับหน่วยงานด้านการปกครองและการทหารของสหรัฐอเมริกา ตามลำดับ - โดเมนระดับบนสุดตามตามโครงสร้างพื้นฐาน: มีเพียง arpa เท่านั้น</doc>
