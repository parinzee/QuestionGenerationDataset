<doc id="169580" url="https://th.wikipedia.org/wiki?curid=169580" title="ซุนฮูหยิน">ซุนฮูหยิน ซุนฮูหยิน หรือเดิมชื่อ ซุนซ่างเซียง เป็นธิดาเพียงคนเดียวของซุนเกี๋ยนและนางง่อก๊กไท่ เป็นพระราชกนิษฐาต่างพระมารดาของพระเจ้าซุนกวน เมื่อยังเยาว์วัยชอบฝึกฝนอาวุธ เป็นลูกสาวที่ง่อก๊กไท่ไทเฮารักมาก เมื่อจิวยี่คิดยึดเมืองเกงจิ๋ว ได้คิดอุบายลวงเล่าปี่มาแต่งงานกับซุนฮูหยินและจับเล่าปี่เป็นตัวประกันแลกกับเกงจิ๋ว แต่ขงเบ้งแก้ลำจิวยี่ได้ เล่าปี่จึงได้นางซุนฮูหยินนเป็นภรรยา ตัวเล่าปี่เองก็ไม่ต้องถูกจับ เกงจิ๋วก็ปลอดภัย ทั้งจิวยี่ก็กระอักเลือดด้วยความแค้นจนสลบไป ต่อมา เล่าปี่ไปตีเสฉวนโดยทิ้งนางซุนฮูหยินไว้ที่เกงจิ๋ว ซุนกวนใช้จิวเสี้ยนไปลวงนางซุนฮูหยินว่าแม่ป่วยหนักมาก ให้กลับกังตั๋งไปเยี่ยมแม่และให้เอาอาเต๊าบุตรชายของเล่าปี่ไปด้วย ซุนฮูหยินจึงพาอาเต๊าขึ้นเรือไปกังตั๋ง แต่จูล่งและเตียวหุยมานำตัวอาเต๊าคืน นางซุนฮูหยินจึงเดินทางไปกังตั๋งเพียงผู้เดียว ต่อมาจึงรู้ภายหลังว่าถูกหลอก พระเจ้าซุนกวนได้สั่งให้กักตัวนางไว้ ต่อมา พระเจ้าเล่าปี่สวรรคต พระนางซุนฮูหยินรู้ข่าวจึงเสียพระทัยเป็นอันมาก พระนางจึงกระโดดน้ำสิ้นพระชนม์ตามพระเจ้าเล่าปี่ไปครอบครัวครอบครัว. - บิดา ซุนเกี๋ยน - มารดา ง่อก๊กไท่ - ป้า ง่อฮูหยิน - พี่ชาย ซุนลอง - พี่ชายต่างมารดา- ซุนเซ็ก - ซุนกวน - ซุนเซียง - ซุนของ - สามี เล่าปี่นักแสดงที่รับบทซุนฮูหยินในภาพยนตร์นักแสดงที่รับบทซุนฮูหยินในภาพยนตร์. - เจ้าเยี่ยะ รับบทซุนฮูหยินในละครโทรทัศน์ สามก๊ก (ละครโทรทัศน์) - เจ้าเวย รับบทซุนฮูหยินในภาพยนตร์เรือง สามก๊ก โจโฉแตกทัพเรือ - หลินซินหยู รับบทซุนฮูหยินในละครโทรทัศน์ สามก๊ก (ละครโทรทัศน์ชุดใหม่)</doc>
