<doc id="291591" url="https://th.wikipedia.org/wiki?curid=291591" title="ณเดชน์ คูกิมิยะ">ณเดชน์ คูกิมิยะ ณเดชน์ คูกิมิยะ เกิดเมื่อวันที่ 17 ธันวาคม พ.ศ. 2534 เป็นนักแสดงและนายแบบลูกครึ่งไทย-ออสเตรีย มีชื่อเสียงจากผลงานแสดงทางสถานีวิทยุโทรทัศน์ไทยทีวีสีช่อง 3 โดยเฉพาะละครเรื่อง "ดวงใจอัคนี, เกมร้ายเกมรัก" ซึ่งแสดงร่วมกับอุรัสยา เสปอร์บันด์ เป็นผู้นำเสนอภาพยนตร์โฆษณาสินค้าต่าง ๆ มากมาย เข้าร่วมในกิจกรรมรณรงค์ด้านสังคม งานการกุศล เช่น เป็นพรีเซ็นเตอร์ รณรงค์เชิญชวนชายไทยคัดเลือกทหาร ให้กับทางกองทัพบก การได้รับเลือกจากสภากาชาดไทย เป็นทูตรณรงค์เผยแพร่ความรู้ต้านภัยมะเร็งเต้านมในปี 2554-2555 ได้รับเลือกจากมหาวิทยาลัยมหาจุฬาลงกรณราชวิทยาลัย ให้เป็นทูตพระพุทธศาสนาวิสาขบูชานานาชาติ เป็นต้น มีผลงานการพากย์เสียงการ์ตูน และได้รับรางวัลผลงานดีเด่นในวงการบันเทิงมากมาย จากการที่ประชาชนพบเห็นณเดชน์ปรากฏตัวผ่านสื่อต่าง ๆ มากมายอยู่เป็นประจำ ไม่ว่าจะเป็น ละครโทรทัศน์, ภาพยนตร์, โฆษณา, นิตยสาร ฯลฯ ทำให้บางกอกโพสต์ เรียกณเดชน์ว่า "มิสเตอร์เอพวี่แวร์" ความสำเร็จในวงการบันเทิง อาทิเช่น ได้รับฉายา "ซุปตาร์พันธุ์ข้าวเหนียว" จากสมาคมนักข่าวบันเทิงในปี พ.ศ. 2554 การได้รับรางวัล "ขวัญใจมหาชน" จากงาน สยามดาราสตาร์อวอร์ด 2011 รวมทั้งรางวัลนักแสดงนำชายดีเด่นในหลาย ๆ สถาบันที่สำคัญ จากละครเรื่อง "เกมร้ายเกมรัก" ได้แก่ รางวัลเมขลา ครั้งที่ 24, รางวัลนาฏราช ครั้งที่ 3, สยามดาราสตาร์อวอร์ด 2018 เป็นต้น ไปจนถึงได้รับการยกย่องให้เป็น 1 ใน 14 ดาราแห่งศตวรรษ และ 1 ใน 120 คนบันเทิง ผู้ทรงอิทธิพลครึ่งปีแรก 2555 โดยนิตยสารวิเคราะห์วงการบันเทิง รีเควส รวมทั้งดาราทรงอิทธิพลในวงการบันเทิง โดยหนังสือพิมพ์ ดาราเดลี่ เป็นต้น ไปจนถึงผลการสำรวจความนิยมในอันดับ 1 ของสถาบันต่าง ๆ มากมายประวัติ ประวัติ. ณเดชน์ คูกิมิยะ มีชื่อจริงว่า ชลทิศ ยอดประทุม เกิดวันอังคารวันที่ 17 ธันวาคม พ.ศ. 2534 ที่จังหวัดขอนแก่น โดยชื่อจริงมารดาบุญธรรมเป็นผู้ตั้งให้ เป็นคำประสมระหว่าง ณ+เดชน์ มีความหมายว่า "ผู้มีปัญญาเฉลียวฉลาด" โดยความหมายในพจนานุกรม คำว่า "เดชน์" แปลว่า "ลูกศร" ส่วน ณ ในที่นี้มาจากคำว่าญาณ หมายถึง ปัญญา ความรู้ ซึ่งตัด ณ มาเพียงตัวเดียว เมื่อรวมความหมายเข้าด้วยกันแล้ว จะได้ความหมายว่า ผู้มีปัญญาแหลมคมดุจลูกศร ซึงหมายถึง ผู้มีปัญญาเฉลียวฉลาด ส่วนชื่อเล่นเดิมบิดาชาวออสเตรียตั้งให้ว่า "แบร้นด์ (Brand)" แต่เนื่องจากอ่านออกเสียงค่อนข้างยาก ครอบครัวของเขาจึงเรียกเพี้ยนมาเป็น แบรี่ หมายถึง "สิ่งที่อยู่บนท้องฟ้า" ณเดชเคยให้สัมภาษณ์กับนิตยสารฉบับหนึ่งว่าเขามีฉายาที่เรียกกันในกลุ่มเพื่อนฝูงคนสนิทว่า "ม้าศึก" เพราะชอบปาร์ตี้ทุกคืนมาตั้งแต่เด็ก และเคยมีรูปร่างปราดเปรียวมาก่อน ณเดชน์เติบโตและอาศัยอยู่ที่ขอนแก่นกับสุดารัตน์ คูกิมิยะ มารดาบุญธรรมชาวอีสานเชื้อสายจีนผู้มีศักดิ์เป็นป้าซึ่งประกอบธุรกิจส่วนตัว และบิดาบุญธรรมชาวญี่ปุ่นคือโยชิโอ คูกิมิยะ เป็นวิศวกรไฟฟ้าซึ่งทำงานในกรุงเทพมหานคร ส่วนบิดาบังเกิดเกล้าเป็นชาวออสเตรีย และมารดาบังเกิดเกล้าเป็นน้องสาวแท้ๆของสุดารัตน์ ณเดชน์เดิมชื่อชลทิศ ยอดประทุม โดยหลังจากโยชิโอและสุดารัตน์รับอุปการะเป็นบุตรบุญธรรม จึงเปลี่ยนชื่อเป็นณเดชน์ คูกิมิยะ ถึงแม้โยชิโอจะเป็นพ่อบุญธรรมของณเดชน์ แต่ณเดชน์ก็ไม่สามารถพูดภาษาญี่ปุ่นได้ เพราะโยชิโอไม่เคยสอน เมื่อสนทนากันโยชิโอจะใช้เพียงภาษาไทยกับภาษาอังกฤษเท่านั้น ณเดชน์เล่าถึงความสัมพันธ์ในครอบครัวว่า โยชิโอและสุดารัตน์มีวิธีการเลี้ยงดูที่ต่างกัน โดยณเดชน์สนิทสนมคุ้นเคยกับสุดารัตน์มากที่สุด เพราะอยู่ใกล้ชิด โทรศัพท์ถึงกันทุกวัน ดูแลถามไถ่เรื่องอาหารสุขภาพ ไม่ดุ ส่วนโยชิโอจะคุยกันแบบผู้ชาย เรื่องวางแผนในอนาคต อาชีพการงาน และเรื่องผู้หญิง ทั้งนี้พ่อและแม่ที่แท้จริงของณเดชน์ได้แยกทางกันไปตั้งแต่ณเดชน์ยังเด็ก ๆ และณเดชน์ก็ไม่เคยเจอหน้าพ่อแท้ ๆ เลย ซึ่งณเดชน์สงสัยที่มาที่ไปของตัวเองมาตั้งแต่เรียนอยู่ชั้นอนุบาล จนกระทั่ง ม.2 หลังโดนเพื่อนทักว่าทำไมหน้าตาไม่คล้ายคนญี่ปุ่น ณเดชน์จึงมาถามความจริงกับสุดารัตน์จนทราบเรื่อง โดยณเดชน์ก็ยอมรับเรื่องดังกล่าว อีกทั้งยังรักและเคารพพ่อและแม่บุญธรรมเหมือนเดิม พร้อมกับยกย่องพ่อบุญธรรมชาวญี่ปุ่นเป็นฮีโร่ในดวงใจ และถือว่าตัวเองก็เป็นลูกครึ่งญี่ปุ่น ณเดชน์เป็นคนชื่นชอบการฟังเพลงและเล่นดนตรีหลายอย่าง เช่นกีตาร์, อูกูเลเล โดยเมื่อว่างจากการถ่ายทำละครเขามักจะนำอูกูเลเล คอร์เน็ต และแบนโจมาเล่นบ่อย ๆ สมัยที่เรียนมัธยมต้นณเดชน์กับเพื่อนได้รวมกลุ่มก่อตั้งวงดนตรีเพื่อแสดงในกิจกรรมต่าง ๆ ของโรงเรียนชื่อวง ดีเอกซ์ โดยณเดชน์เป็นมือเบส และได้ร้องนำบ้างในบางโอกาส รวมถึงชื่นชอบการถ่ายภาพเป็นงานอดิเรก ส่วนกีฬาที่นิยมเล่นในเวลาว่างคือ ฟุตบอล, ว่ายน้ำ, กอล์ฟ ซึ่งโยชิโอสอนให้เมื่ออายุ 10 ปี และเทควันโด ซึ่งเคยเข้าแข่งขันได้รับรางวัลรองชนะเลิศในรุ่นเยาวชนชายอายุไม่เกิน 6-8 ปี จากรายการชิงแชมป์ประเทศไทยเมื่อปี พ.ศ. 2545 นอกจากนี้ณเดชน์ยังมีความศรัทธาและเข้าร่วมกิจกรรมทางพระพุทธศาสนาอย่างสม่ำเสมอ ได้ผ่านการบวชเณรมาเมื่อวัยเยาว์ จนกระทั่งได้รับรางวัลบุคคลผู้มีคุณธรรมส่งเสริมพระพุทธศาสนาเนื่องในวันวิสาขบูชา ประจำปี พ.ศ. 2554 โดยสภาศิลปินส่งเสริมพระพุทธศาสนาแห่งประเทศไทยการศึกษา การศึกษา. ณเดชน์เรียนอนุบาลที่โรงเรียนอนุบาลพิมานเด็ก ต่อชั้นประถมศึกษาที่โรงเรียนมหาไถ่ศึกษาชาย (ปัจจุบันเป็น โรงเรียนมหาไถ่ศึกษาภาคตะวันออกเฉียงเหนือ) กระทั่ง ป.5 ได้ย้ายไปเรียนที่โรงเรียนขอนแก่นวิเทศศึกษา จังหวัดขอนแก่น จนจบชั้นมัธยมศึกษาตอนปลาย (สายวิทย์-คณิต) ระหว่างศึกษาได้เป็นตัวแทนโรงเรียนไปแข่งขันหลายครั้ง เมื่อเข้าสู่ระดับอุดมศึกษาณเดชน์ได้คัดเลือกเข้าศึกษาต่อใน คณะศิลปศาสตร์ มหาวิทยาลัยมหิดล หลักสูตรนานาชาติ แต่ไม่ผ่านการสอบคัดเลือก ณเดชน์จึงได้เลือกเรียนสาขาใหม่ในมหาวิทยาลัยเอกชน เนื่องจากขณะที่ศึกษาอยู่ชั้น ม.4 เขาเริ่มสนใจการผลิตภาพยนตร์สั้น รายการโทรทัศน์ จึงต้องการเรียนรู้การทำงานเบื้องหลัง เช่น กำกับการแสดง และสนใจศึกษาทฤษฎีต่าง ๆ เกี่ยวกับการถ่ายภาพนิ่ง ไม่ชอบการเรียนคณิตศาสตร์ ประกอบกับระยะนั้นเขาได้เข้าสู่วงการบันเทิงเป็นที่เรียบร้อย และเริ่มแสดงละครโทรทัศน์ จึงเลือกเข้าศึกษาต่อในสาขาวิชาการภาพยนตร์และวีดิทัศน์ วิทยาลัยนิเทศศาสตร์ มหาวิทยาลัยรังสิต จวบจนณเดชน์สำเร็จการศึกษาและได้รับเกียรตินิยมอันดับ 2 ด้วยเกรดเฉลี่ย 3.31 ปัจจุบัน ณเดชน์กำลังศึกษาต่อในระดับปริญญาโท วิทยาลัยนิเทศศาสตร์ มหาวิทยาลัยรังสิต ดังเดิม ครั้งเมื่อณเดชน์กำลังศึกษาอยู่ชั้นมัธยม เขาเคยเป็นอาสาสมัครเข้าร่วมโครงการค่ายอาสาชนบทที่โรงเรียนแห่งหนึ่งอยู่ในเขตนอกอำเภอเมือง เป็นโรงเรียนประถมศึกษาขนาดเล็ก ณเดชน์ได้ดูแลและช่วยสอนภาษาอังกฤษให้กับเด็กนักเรียนในที่แห่งนั้นการทำงาน การทำงาน. เมื่อปี พ.ศ. 2551 ผู้จัดการนักแสดง ศุภชัย ศรีวิจิตร ได้ไปเยี่ยมบ้านของศุกลวัฒน์ คณารศ ที่ขอนแก่น และพบณเดชน์ซึ่งอาศัยในหมู่บ้านเดียวกันโดยบังเอิญ จึงร้องขอต่อสุดารัตน์ให้บุตรบุญธรรมเข้าร่วมเป็นนักแสดงในสังกัด ซึ่งเธอก็ยินยอม โดยก่อนหน้านั้นศุภชัยได้รู้จักกับอาจารย์ของณเดชน์ รวมทั้งเคยเห็นภาพณเดชน์จากอินเทอร์เน็ตมาบ้าง แต่เนื่องจากณเดชน์ยังมีอายุเพียง 15 ปี และกำลังศึกษาอยู่ชั้น ม.4 เขาใช้เวลาฝึกบุคลิกภาพ ความสามารถต่าง ๆ ด้านการแสดงเป็นเวลา 2 ปีก่อนที่จะพาเข้าสู่การทำงานในวงการ ปัจจุบันณเดชน์มีบ้านของตัวเองที่กรุงเทพมหานครแล้ว ในตอนแรกณเดชน์ไม่มีความคิดอยากที่จะเป็นนักแสดง เพราะเคยมีอคติส่วนตัวต่อวงการบันเทิงไม่ชอบดูละคร แต่ด้วยคำแนะนำของสุดารัตน์และศุภชัยจึงได้เข้าสู่วงการดารานักแสดงทางฝั่งฮอลลีวูดที่ณเดชน์ชื่นชอบคือ นิโคล คิดแมน เพราะดวงตามีเสน่ห์ มองแล้วรู้สึกประทับใจ โดยให้เหตุผลว่า "ผมชอบเวลามองผู้หญิง แล้วเขามองกลับมาครับ เพราะตาของผู้หญิงแต่ละคนสามารถบอกได้ว่า เขาคิดยังไงกับเรา" แม้ณเดชน์มีภาพลักษณ์ที่สนุกสนานร่าเริง แต่เคยให้สัมภาษณ์ว่า บางครั้งมีโลกส่วนตัวสูง ไม่ต้องการพบปะผู้คน และต้องปรับตัวในการเข้าสู่วงการบันเทิงมาก เมื่อเข้าเป็นนักแสดงในสังกัดของศุภชัยแล้ว ณเดชน์จึงเริ่มงานด้านการเดินแบบเป็นครั้งแรกในงานการกุศลของศูนย์ศิลปาชีพบางไทร ที่ศูนย์การค้าเซ็นทรัลเวิลด์ แล้วจากนั้นก็เริ่มมีผลงานถ่ายแบบให้กับนิตยสารหลายฉบับ โดยครั้งแรกที่ทำงานในวงการบันเทิง ณเดชน์ อายุ 17 ปี กำลังเรียนอยู่ชั้น ม.5 และผลงานแรกที่ปรากฏแพร่ภาพทางวิทยุโทรทัศน์คือภาพยนตร์โฆษณาหมากฝรั่ง ไทรเด้นท์ รีแคลเดนท์ คู่กับพัชราภา ไชยเชื้อ ต่อมาในปี พ.ศ. 2552 ทางสถานีวิทยุโทรทัศน์ไทยทีวีสีช่อง 3 ได้มีการคัดเลือกนักแสดงขึ้น โดยณเดชน์ผ่านการคัดเลือกให้เข้ามาเป็นนักแสดงหน้าใหม่ เพื่อร่วมแสดงในละครโทรทัศน์ เงารักลวงใจ เป็นเรื่องแรก และในปี พ.ศ. 2553 ได้มีผลงานละครที่สร้างชื่อเสียงคือ ดวงใจอัคนี เกมร้ายเกมรัก ความนิยมจากการแสดงละครโทรทัศน์ส่งผลให้ณเดชน์ได้รับเลือกให้เป็นผู้นำเสนอในภาพยนตร์โฆษณาสินค้าเพิ่มขึ้นมากมายจากผลงานโฆษณาที่มีอยู่เป็นจำนวนมากของณเดชน์ทำให้โพสต์ทูเดย์กล่าวว่า ณเดชน์คือ "แชมป์พรีเซ็นเตอร์" รวมทั้งชื่อเสียงในการแสดงละครคู่กับอุรัสยา เสปอร์บันด์ ทำให้ได้นำเสนอภาพยนตร์โฆษณาต่าง ๆ ร่วมกันหลายเรื่องจนกระทั่งถูกเรียกให้เป็นพระนางคู่ขวัญกันทั้งสองคนถูกนำชื่อไปเป็นเรื่องราวสมมุติในงานจิตรกรรมฝาผนังร่วมสมัย เช่น ภาพพิธีมงคลสมรสที่วัดลำปางกลางตะวันออก แสดงวิถีการดำเนินชีวิตและขนบธรรมเนียมประเพณีวัฒนธรรมของคนภาคเหนือ เพื่อบันทึกไว้ให้คนรุ่นหลังศึกษาสืบทอดกันต่อไป ตามมาด้วยผลงานด้านอื่น ๆ เช่นการพากย์การ์ตูนแอนิเมชันสำหรับเยาวชน เรื่อง "ซุปเปอร์ฮีโร่ หล่อช่วยได้" หนึ่งในตัวละครหลักร่วมกับปกรณ์ ฉัตรบริรักษ์ และปริญ สุภารัตน์ ออกอากาศทางช่อง 3 ไปจนถึงการร่วมกิจกรรมทางสังคม ต่าง ๆ เช่น คณะทูตของโครงการรณรงค์ต้านภัยมะเร็งเต้านม 2554 โดยสภากาชาดไทย เป็นพรีเซ็นเตอร์รณรงค์เชิญชวนชายไทยคัดเลือกทหารของกองทัพบกไทย ประจำปี 2555 ในปี 2554-2555 ได้รับเลือกจากมหาวิทยาลัยมหาจุฬาลงกรณราชวิทยาลัย ให้เป็นทูตพระพุทธศาสนาวิสาขบูชานานาชาติ เป็นต้น ซึ่งผลงานหลากหลายประเภทที่ทำไว้ในข้างต้นเป็นจำนวนมาก บางกอกโพสต์จึงเรียกณเดชน์ว่า "Mr Everywhere"" โดยเหตุผลของหนังสือพิมพ์มาจากการที่ประชาชนสามารถพบเห็นณเดชน์ตามแหล่งสื่อต่าง ๆ ต่อเนื่องอยู่ตลอดเวลา ในวันที่ 12 มกราคม พ.ศ. 2555 รายการ เช้าดูวู้ดดี้ ออกอากาศทางช่องโมเดิร์นไนน์ทีวี ได้มีการถ่ายทอดเทปบันทึกเรื่องราวของ "ด.ญ.พรสุภาดา คำกำพุทธ" มีชื่อเล่นว่า "มอมแมม" ที่อาการดีขึ้นอย่างเป็นปรากฏการณ์คล้ายปาฏิหาริย์ หลังจากการดูละคร "เกมร้ายเกมรัก" และชื่นชอบตัวละคร "สายชล" พระเอกของเรื่องรับบทโดยณเดชน์ เป็นแรงบันดาลใจทำให้ปฏิกิริยาของร่างกายฟื้นจากอาการป่วยเร็วขึ้นทุกครั้งก่อนได้รับการผ่าตัด โดยบิดาของเด็กหญิงได้กล่าวไว้ในข้างต้นว่า "ในช่วงเขาป่วยเข้าโรงพยาบาลก็จะไปดูแลเขาตลอด ต้องเขาผ่าตัดมา 3 ครั้งแล้ว ครั้งล่าสุดเมื่อวันที่ 14 ธันวาคม ก็ยังไม่ได้ออกจากโรงพยาบาลเลย เกือบเสียชีวิตไปแล้วเมื่อ 2 ครั้งที่แล้ว แต่ก็รอดมาได้อย่างหวุดหวิด ซึ่งทุกครั้งก็จะทำใจไว้ล่วงหน้า เพราะอาการหนักมากจริง ๆ แต่ครั้งล่าสุดเขาบอกว่าเขาจะกลับมาหาสายชล ซึ่งผมก็ไม่รู้ว่าคืออะไร มารู้ที่หลังว่าเขาชอบดูละครเรื่องนี้ และชอบสายชลมาก คุณหมอบอกว่าอาการดีขึ้นทุกครั้งที่ได้ดูสายชล" โดยมอมแมมเป็นเด็กหญิงวัย 7 ขวบ มีหัวใจเพียงแค่ 2 ห้อง และไม่มีเส้นเลือดไปเลี้ยงที่ปอด ทำให้ไม่สามารถใช้ชีวิตเหมือนเด็กทั่วไปได้ หลังจากที่ณเดชน์ทราบเรื่องจึงเดินทางมาพบเด็กหญิงเพื่อมาให้กำลังใจพบปะพูดคุยกับเด็กหญิง เมื่อวันที่ 19 มกราคม ที่สถาบันสุขภาพเด็กแห่งชาติมหาราชินี บริจาคเงินให้ครอบครัวของเด็กหญิงอีก 50,000 บาท วันรุ่งขึ้นเป็นพาดหัวข่าวใหญ่บนหน้าหนึ่งหนังสือพิมพ์หลายฉบับ และรายการโทรทัศน์บันเทิงหลายช่อง จนวันที่ 22 มกราคม เด็กหญิงสามารถออกจากโรงพยาบาล และกลับมาเรียนหนังสือได้อย่างเป็นปกติ การจัดงานวันแม่แห่งชาติปี 2555 ณเดชน์ได้รางวัลลูกที่มีความกตัญญูกตเวทีอย่างสูงต่อแม่ จากสภาสังคมสงเคราะห์แห่งประเทศไทย ในพระบรมราชูปถัมภ์ มีจำนวนทั้งสิ้น 85 คน จาก 330 คน ซึ่งณเดชน์เป็นหนึ่งในผู้ที่ได้รับรางวัลประเภท นักร้อง นักแสดง ศิลปิน โดยเข้ารับพระราชทานโล่ประกาศเกียรติคุณจากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ณ อาคารใหม่ สวนอัมพร ในปีต่อมาณเดชน์ได้รับประกาศเกียรติคุณเป็นทูตพระพุทธศาสนาวิสาขบูชานานาชาติ ประจำปี พ.ศ. 2556 และการประกาศเกียรติคุณรางวัลครอบครัวชาวพุทธมามกะ จากทางมหาวิทยาลัยมหาจุฬาลงกรณราชวิทยาลัย เมื่อปี พ.ศ. 2555 มีผลงานแสดงละครเรื่อง ธรณีนี่นี้ใครครอง แสดงร่วมกับอุรัสยา เสปอร์บันด์อีกหน การแสดงของทั้งคู่กรุงเทพธุรกิจวิจารณ์ไว้ว่า "ได้เผยถึงความหลากอารมณ์ มีหลายอย่างปน ๆ กันอยู่ แล้วปล่อยออกมาแบบกระตุ้นการรับรู้" (sensory stimulus) นอกจากงานแสดงแล้ว ณเดชน์ยังได้มีส่วนร่วมกำกับภาพยนตร์กับเทศกาลภาพยนตร์นานาชาติเชียงคาน ซึ่งเป็นผลงานการกำกับครั้งแรก และปีเดียวกันนี้ ณเดชน์ได้มีงานแสดงภาพยนตร์เรื่องแรกในชีวิตคือ คู่กรรม รับบทเป็น "โกโบริ" ทหารญี่ปุ่น ซึ่งณเดชน์ได้เข้าเรียนภาษาญี่ปุ่นเพิ่มเพื่อการพูดภาษาไทยให้มีสำเนียงเหมือนชาวญี่ปุ่น แสดงร่วมกับอรเณศ ดีคาบาเลส นักแสดงหน้าใหม่ กำกับภาพยนตร์โดยกิตติกร เลียวศิริกุล ผลิตโดยเอ็ม เทอร์ตี้ไนน์ ทางด้านผู้จัดจันทิมา เลียวศิริกุล กล่าวถึงเหตุผลที่เลือกณเดชน์ เพราะโกโบริคือณเดชน์ ว่า "เพราะเขาคือคนที่เหมาะที่สุด เราไม่เคยคิดจะเปลี่ยนตัวเป็นคนอื่น และถ้าไม่ได้น้องเขาจริง ๆ โปรเจกต์นี้ก็คงต้องเก็บไว้ก่อน" ในปี พ.ศ. 2556 ณเดชน์ได้รับเลือกให้แสดงในละครเรื่อง "รอยฝันตะวันเดือด" จากละครซีรีส์ชุด "The Rising Sun" รับบทเป็นคนญี่ปุ่นชื่อ ริว แสดงคู่กับคู่ขวัญ อุรัสยา เสปอร์บันด์ ออกอากาศในปี พ.ศ. 2557 และยังได้ร้องเพลงประกอบละครร่วมกัน ในเพลง แล้วเราจะได้รักกันไหม ซึ่งเพลง "แล้วเราจะได้รักกันไหม" ติดอันดับสูงสุดที่ 1 จากการจัดอันดับของซี้ดเอฟเอ็มในชาร์ตของ ซี้ดเอฟเอ็ม ชาร์ตท็อป 20 ประจำวันที่ 14 กันยายน พ.ศ. 2557 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานี และละครซีรีส์ชุดนี้ยังได้รับรางวัล สเปเชียล อวอร์ด จากองค์การส่งเสริมการท่องเที่ยวแห่งประเทศญี่ปุ่น เนื่องจากซีรีส์ชุดนี้ได้ถ่ายทอดสถานที่ท่องเที่ยวและวัฒนธรรมญี่ปุ่นอย่างสวยงาม จนมีนักท่องเที่ยวเดินทางตามรอยสถานที่ต่าง ๆ ในปี [[พ.ศ. 2557]] แสดงละครเรื่อง "[[ลมซ่อนรัก]]" การพบกันครั้งแรกกับ [[ณฐพร เตมีรักษ์ |แต้ว ณฐพร เตมีรักษ์]] จะออกอากาศในปี [[พ.ศ. 2558]] และยังได้รับบทฝาแฝดเรื่องแรกของณเดชน์อีกด้วย และปลายปีเดียวกันณเดชน์มีละครเรื่อง "[[ตามรักคืนใจ]]" แสดงนำร่วมกับ [[นิษฐา จิรยั่งยืน|มิว นิษฐา จิรยั่งยืน]]ผลงานรางวัลภาพลักษณ์ผลการสำรวจความนิยมฉายาในวงการบันเทิงภาพลักษณ์. ฉายาในวงการบันเทิง. - [[พ.ศ. 2553]] - ได้รับฉายา "ซุป'ตาร์พันธุ์ข้าวเหนียว" จากสมาคมนักข่าวบันเทิงประจำปี 2553 - [[พ.ศ. 2554]] - ได้รับฉายา "แบรี่ ฮอตเว่อร์" จากนิตยสาร สตาร์นิวส์ - ได้รับฉายา "เทพบุตรลูกทุ่ง" จากนิตยสาร สาระแนดารา - ได้รับฉายา "วีรบุรุษไหปลาแดก" จากนิตยสาร ทีวีอินไซต์ผู้ทรงอิทธิพลในวงการบันเทิงผู้ทรงอิทธิพลในวงการบันเทิง. - [[พ.ศ. 2554]] - อันดับ 7 จาก 12 ผู้ทรงอิทธิพลที่สุดแห่งวงการบันเทิงปี 2011 โดยนิตยสาร Request ฉบับเดือนมกราคม 2555 - [[พ.ศ. 2555]] - ได้รับการยกย่องให้เป็น 1 ใน 6 "ดาราแห่ง[[ศตวรรษ]]" และ 1 ใน 12 "คนบันเทิงรวย ผู้ทรงอิทธิพลครึ่งปีแรก" โดยนิตยสาร Request - ได้รับการยกย่องให้เป็น ดาราทรงอิทธิพลในวงการบันเทิง โดยหนังสือพิมพ์ ดาราเดลี่ - อันดับ 1 จาก 12 พระเอกทรงอิทธิพล รายได้ต่อวันสูงที่สุดแห่งปี โดยนิตยสาร Request - ได้รับการยกย่องให้เป็น 1 ใน 5 ผู้ทรงอิทธิพลของวงการบันเทิงแห่งปี 2555 โดยรายการ [[ไนน์เอ็นเตอร์เทน]] ทาง[[สถานีโทรทัศน์โมเดิร์นไนน์]] - ได้รับการยกย่องให้เป็น บุคคลบันเทิงแห่งปี 2555 โดยสถานีโทรทัศน์[[วอยซ์ทีวี]] - 1 ใน 10 ผู้ทรงอิทธิพลของวงการบันเทิงปี 2555 สาขา ซูเปอร์สตาร์พระเอกผู้ทรงอิทธิพล โดยรายการ บันเทิงทูเดย์ ทางมีเดียแชนแนลสื่อบันเทิงต่าง ๆสื่อบันเทิงต่าง ๆ. - [[พ.ศ. 2553]] - อันดับ 2 "หน้าใหม่เน็ตล่ม" จากละครเรื่อง "[[ดวงใจอัคนี_ (ละครโทรทัศน์)|ดวงใจอัคนี]]" - อันดับ 1 ดาวรุ่งมาแรงแห่งปี จากนิตยสาร Oops! - อันดับ 1 ยังบลัดมาแรงแห่งปี 2010 จากนิตยสาร ทีวีพูล - อันดับ 1 ดาวรุ่งพุ่งแรงปี 53 จากสำนักข่าว ดาราเดลี่ - อันดับ 1 ดาวรุ่งปีเสือ (2553) จากสำนักข่าว INN News - [[พ.ศ. 2554]] - อันดับ 1 คู่ขวัญแห่งปี ร่วมกับ "[[อุรัสยา เสปอร์บันด์]]" จาก จีเมมเบอร์ ในเครือบริษัท[[แกรมมี่]] - ดาราคู่ขวัญแห่งปี 2554 ร่วมกับ "[[อุรัสยา เสปอร์บันด์]]" จากสถานีโทรทัศน์[[วอยซ์ทีวี]] - ได้รับตำแหน่ง "เจ้าพ่อพรีเซ็นเตอร์" แห่งปี 2554 จากสำนักข่าว [[เอเอสทีวีผู้จัดการ]] - อันดับ 1 จาก 5 พระเอกสุดแซ่บ สยบโลกออนไลน์ ใน Big Fan Can Vote Season 1 จากการโหวตโดย มายทรีสเปซ ทาง[[ไทยทีวีสีช่อง 3]] - อันดับ 1 จาก 5 คู่ขวัญวันเดอร์แลนด์ ร่วมกับ "[[อุรัสยา เสปอร์บันด์]]" ใน Big Fan Can Vote Season 1 จากการโหวตโดย มายทรีสเปซ ทาง[[ไทยทีวีสีช่อง 3]] - อันดับ 4 ดาราชายยอดนิยมแห่งปี 2554 โดย Vote Everything - อันดับ 1 จาก 5 พระเอกฮอตที่คนชอบมากสุด ปี 2010 Hot Shot ช่วง Star Post ทาง[[ไทยทีวีสีช่อง 3]] - ได้รับการยกย่องให้เป็นผู้ชายประจำปี 2011 ขึ้นปกนิตยสาร "ดิฉัน" ฉบับที่ 823 มิถุนายน 2554 - อันดับ 1 จาก 10 ว่าที่ซุปตาร์มายาอนาคตไกล จากนิตยสาร สตาร์นิวส์ ฉบับที่ 378 ประจำวันที่ 25-31 กรกฎาคม พ.ศ. 2554 - อันดับ 1 จาก 10 อันดับแรกดาราที่รายได้รวมจากงานโฆษณามากที่สุดประจำปี 2554 โดยนิตยสาร รีเควส ฉบับเดือนกันยายน 2554 - อันดับ 2 หนุ่มน่ากอดแห่งปี 2011 จากนิตยสาร [[สุดสัปดาห์ (นิตยสาร)|สุดสัปดาห์]] - อันดับ 1 พระเอกสุดฮอต จากตัวละคร "สายชล" จากสำนักข่าว [[สยามดารา]] - ได้รับการยกย่องให้เป็น ดารา-บันเทิง ที่สุดแห่งปี 2554 ฐานะ "บุคคลแห่งปี" จากรายการ [[ไนน์เอ็นเตอร์เทน]] ทาง[[สถานีโทรทัศน์โมเดิร์นไนน์]]- [[พ.ศ. 2555]] - อันดับ 3 ดิ เออร์เบิน แอพพาเรล คูลสตาร์ อวอร์ด 2011 - ได้รับการยกย่องให้เป็น "เจ้าพ่อพรีเซ็นเตอร์" แห่งปี 2554 โดยหนังสือพิมพ์ ดาราเดลี่ - 1 ใน 14 พระนางฮอตฮิตน่าจับตาปี 2555 จาก true - อันดับ 1 จาก 5 อันดับ คู่พระนางเคมีลงตัวที่สุด ร่วมกับ "[[อุรัสยา เสปอร์บันด์]]" จากรายการ บันเทิง ๕ หน้า ๑ ทาง[[ททบ.5]] - อันดับ 1 จาก 5 ผลโหวตสุดยอดนิตยสาร ประจำปี 55 สาขาฉบับที่น่าประทับใจที่สุด (VOLUME vol. 7 no. 168 พฤษภาคม 2012 คะแนน 20.77% ปก ณเดชน์ คูกิมิยะ, ญาญ่า-อุรัสยา เสปอร์บันด์ ร่วมกับ "[[อุรัสยา เสปอร์บันด์]]" โดย Magazinedee Award - อันดับ 1 จาก 10 หนุ่มน่ากอดแห่งปี 2012 จากนิตยสาร [[สุดสัปดาห์ (นิตยสาร)|สุดสัปดาห์]] - อันดับ 1 พระเอกแห่งปี 2554 (ร้อยละ 51.21) จากละครเรื่อง "[[เกมร้ายเกมรัก]]" จากรายการ [[เรื่องเล่าเช้านี้]] ทาง[[ไทยทีวีสีช่อง 3]] - อันดับ 1 เพลง "[[ให้รักมันโตในใจ]]" เพลงไทยยอดนิยมจากการจัดอันดับของบริษัท ดิจิตอล แอสโซซิเอทส์ จำกัด ในสัปดาห์ที่ 34,35 ของปี พ.ศ. 2555 ในวันที่ 19 สิงหาคม - 1 กันยายน โดยวัดจากการออกอากาศของคลื่นวิทยุในกรุงเทพมหานครและปริมณฑลจำนาน 40 สถานี - อันดับ 1 Best of 2011 Focus 2012 พระเอกโดนใจแห่งปี จากสำนักข่าว [[สยามดารา]] - ได้รับการยกย่องให้เป็น Brand Essence "ณเดชน์เอสเซนส์ ดีเอ็นเอ เมกะซุป'ตาร์" จากนิตยสาร Positioning - Big Fan Can Vote Season 2 จากการโหวตทาง มายทรีสเปซ โดย [[ไทยทีวีสีช่อง 3]] - อันดับ จาก 5 อันดับ พระเอกชาวขอนแก่น โดยรายการ เกาซุปตาร์ ทางช่องดาราเดลี่ทีวี หนังสือพิมพ์ดาราเดลี่ - อันดับ 1 พระเอกสุดฮอต นางเอกสุดฮิต จากสำนักข่าว นิวส์พลัส - อันดับ 1 พระเอกสุดฮอตแห่งปี 55 จากละครเรื่อง "[[ธรณีนี่นี้ใครครอง]]" โดยหนังสือพิมพ์ [[สยามดารา]] - อันดับ 1 ดาราที่สาว ๆ อยากไปเคาท์ดาวน์ด้วยมากที่สุด สำรวจโดยรายการ The poll ทาง[[ไทยทีวีสีช่อง 3]] - อันดับ 1 Most of Charming Celebrity 2012 จาก Most of the most 2012 โดยนิตยสาร เปรียว- [[พ.ศ. 2556]] - 1 ใน 10 "คู่จิ้นรักจริงทะลุจอ" ร่วมกับ "[[อุรัสยา เสปอร์บันด์]]" โดยไทยรัฐออนไลน์ - อันดับ 1 จาก 10 คู่จิ้นดาราแห่งปี 2013 ร่วมกับ "[[อุรัสยา เสปอร์บันด์]]" โดยรายการดาราวาไรตี้โพล - อันดับ 3 ดาราที่หนุ่มชอบของขวัญที่มามอบให้ในวันคริสต์มาส โดยรายการ The Poll - อันดับ 1 ดาราที่สาวๆ ชอบของขวัญที่มามอบให้ในวันคริสต์มาส โดยรายการ The Poll - อันดับ 1 ดาราที่อยากให้เป็นแซนต้ามามอบของขวัญให้ในวันคริสต์มาส (ออนไลน์) โดยรายการ The Poll - 1 ใน 10 หนุ่มน่ากอดแห่งปี 2013 จากนิตยสาร [[สุดสัปดาห์ (นิตยสาร)|สุดสัปดาห์]] - อันดับ 4 จาก 5 หน้าหนาวนี้คุณอยากกอดซุปตาร์คนไหนมากที่สุด โดย Star news - อันดับ 1 จาก 5 ดาราที่คนไทยอยากไปลอยกระทงด้วยมากที่สุด ปี 2013 จากรายการ ซิสเตอร์เดย์ ทาง[[ททบ.5]]- [[พ.ศ. 2557]] - อันดับ 1 จาก 10 นักแสดงนำชาย ปี 2556 จาก ละคร ไทยทีวีสี ช่อง 3 (Ch3's Drama) - อันดับ 1 จาก 5 ดาราชายที่สาวๆอยากไปลอยกระทงด้วยมากที่สุด โดยรายการดาราวาไรตี้โพล - อันดับ 1 ซุปตาร์สุดแซ่บที่อยากเห็นขึ้นปก Oops! ) ร่วมกับ "[[อุรัสยา เสปอร์บันด์]]" โดยรายการดาวกระจาย - อันดับ 1 จาก 10 คู่จิ้นแห่งปี 2014 ร่วมกับ "[[อุรัสยา เสปอร์บันด์]]" โดยรายการซุปตาร์หน้า 1 - อันดับ 1 จาก 5 คู่จิ้นฟินจิกหมอน ร่วมกับ "[[อุรัสยา เสปอร์บันด์]]" โดยรายการดาราวาไรตี้โพล - อันดับ 5 จาก 5 ซุปตาร์ฉาวฆ่าไม่ตาย โดยรายการดาราวาไรตี้โพล - อันดับ 4 จาก 5 ดาราใจบุญ ร่วมกับ "[[อุรัสยา เสปอร์บันด์]]" โดยรายการดาราวาไรตี้โพล- [[พ.ศ. 2558]] - อันดับ 4 จาก 5 นักแสดงนำชาย ปี 2557 จาก ละคร ไทยทีวีสี ช่อง 3 (Ch3's Drama) - อันดับ 1 จาก 5 ซุปตาร์ฮอตแห่งปี 2557 โดยรายการดาราวาไรตี้โพล - อันดับ 5 จาก 5 ดาราชายแต่งหญิงสวยแจ่ม โดยรายการดาราวาไรตี้โพล - อันดับ 1 ซุปตาร์ที่อยากให้มาติดหัวใจ ร่วมกับ "[[อุรัสยา เสปอร์บันด์]]" โดยรายการดาวกระจาย - อันดับ 1 จาก 5 ดาราแฟนคลับรักเหนียวแน่น ร่วมกับ "[[อุรัสยา เสปอร์บันด์]]" โดยรายการดาราวาไรตี้โพล - อันดับ 1 จาก 5 ซุปตาร์โนโซเชียล โดยรายการดาราวาไรตี้โพล - อันดับ 5 จาก 5 คู่รักซุปตาร์หวานฉ่ำ ร่วมกับ "[[อุรัสยา เสปอร์บันด์]]" โดยรายการดาราวาไรตี้โพล - อันดับ 1 จาก 5 พระเอกลูกครึ่งสุดฮอต โดยรายการดาราวาไรตี้โพล - อันดับ 4 จาก 5 ซุปตาร์ค่าตัวแพง โดยรายการดาราวาไรตี้โพล - อันดับ 2 จาก 10 ดาราชายที่คนอยากเห็นโชว์หุ่นซัมเมอร์นี้ โดยไทยรัฐออนไลน์ - อันดับ 2 จาก 5 ดาราหนุ่มน่าปะแป้ง โดยรายการดาราวาไรตี้โพล - อันดับ 1 จาก 5 ดาราบทฝาแฝดอินสุดๆ โดยรายการดาราวาไรตี้โพล - อันดับ 1 จาก 5 ดราม่าดาราดัง โดยรายการดาราวาไรตี้โพล - อันดับ 1 จาก 5 พระ-นางเสียงเป๊ะ โดยรายการดาราวาไรตี้โพล - อันดับ 2 จาก 5 คู่จิ้นหวานฉ่ำนอกจอ โดยรายการดาราวาไรตี้โพล - อันดับ 1 จาก 3 ดาราช่อง 3 คนไหนที่เป็นที่หนึ่งในใจคุณตลอดมา (ออนไลน์) โดยรายการ The Poll - อันดับ 1 จาก 5 คู่หวานปากแข็ง โดยรายการดาราวาไรตี้โพล - อันดับ 1 จาก 3 ดาราหรือพิธีกรช่อง 3 คนไหนที่คุณอยากไปเวียนเทียนเป็นพิเศษ (ออฟไลน์) โดยรายการ The Poll- 1 ใน 10 ซุปตาร์หนุ่มสุดฮอตปี 2558 โดยสำนักข่าว Newsplus</doc>
