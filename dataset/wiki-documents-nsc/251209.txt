<doc id="251209" url="https://th.wikipedia.org/wiki?curid=251209" title="ดูม (วีดิโอเกม พ.ศ. 2536)">ดูม (วีดิโอเกม พ.ศ. 2536) ดูม ( หรือ DOOM) เป็นผลงานที่โดดเด่น ในปีพ.ศ. 2536 ของเกมคอมพิวเตอร์แนวยิงมุมมองบุคคลที่หนึ่ง โดย id Software มันเป็นรู้จักอย่างแพร่หลายในฐานะ เกมที่บุกเบิกภาพแบบสามมิติที่เหมือนจริง ระบบผู้เล่นหลายคนผ่านเน็ตเวิร์กบนเครื่องคอมพิวเตอร์ และ สนับสนุนภาคเสริมที่สร้างเองอีกด้วย ตัวเกมมีภาพ และ การปฏิสัมพันธ์ที่รุนแรง ทำให้ตัวเกมกลายเป็นหัวข้อในการโต้แย้งถึงความเหมาะสมในวงการเกม หนึ่งในสามของตัวเกม (9 ฉาก) แจกจ่ายในรูปของแชร์แวร์ ดูมมีผู้เล่นโดยประมาณสิบล้านคน ภายในเวลาสองปีที่ออกวางตลาด สร้างความนิยมด้วยระบบการเล่น และ ก่อให้เกิดกระแสใหม่ในวงการเกม ซึ่งผลที่เห็นได้กับอุตสาหกรรมเกม คือ ความนิยมในเกมยิงมุมมองบุคคลที่หนึ่งในช่วงกลางทศวรรษที่เก้าสิบ(ช่วงกลางของค.ศ. 1991-2000) ซึ่งเกมโดยส่วนใหญ่ถูกเรียกว่า "เกมเลียนแบบดูม"("Doom clones") ข้อมูลจาก GameSpy ดูมได้รับการเลือกจากผู้ชำนาญการในอุตสาหกรรม ให้เป็นเกมที่ยิ่งใหญ่ที่สุดตลอดกาล ในปีพ.ศ. 2547 มีการพัฒนาเกมในชุดของดูมต่อ ภาค Doom II: Hell on Earth (1994) และ ภาคเสริมอีกหลายภาค รวมไปถึง ภาค The Ultimate Doom (1995),Master Levels for Doom II (1995) และ Final Doom (1996) ซึ่งลงในเครื่องคอมพิวเตอร์ ในระบบปฏิบัติการดอส และมีการทำลงะบบปฏิบัติการวินโดวส์ในเวลาต่อมา ต่อมาตัวเกมได้มีการแปลงไปลงในเครื่องแบบอื่น อันได้แก่ เกมคอนโซลอีกเก้าเครื่อง Rockbox firmware พีดีเอ และ แม้กระทั่งใน แฟลชเกม เกมในชุดเสียความน่าสนใจจากการที่มีเทคโนโลยีใหม่ ที่เหนือกว่าของเกมดูม ในช่วงกลางทศวรรษที่เก้าสิบ ถึงแม้ว่าบรรดาแฟนๆของเกมยังสร้างฉากเสริม การปรับปรุงระบบ รวมทั้งการปรับเปลี่ยนตัวโปรแกรมเกมหลักในปีพ.ศ. 2540 เกมชุดนี้ได้รับความนิยมอีกครั้งในปีพ.ศ. 2547 เมื่อมีการวางตลาด Doom 3 ด้วยเนื้อหาที่นำมาทำใหม่ของเกมภาคดั้งเดิม โดยการอาศัยเทคโนโลยีใหม่ และ การออกฉายของภาพยนตร์ที่มีเนื้อหาจากเกมดูมในปีพ.ศ. 2548 ในวันที่ 7 พฤษภาคม พ.ศ. 2551 จากการคาดหวังของ John Carmack ในงาน QuakeCon ในวันที่ 3 สิงหาคม พ.ศ. 2550 มีการประกาศการสร้างเกมภาค Doom 4 ตัวเกมไม่ได้เป็นภาคต่อของเกมภาค Doom 3 หรือ เนื้อเรื่องใหม่ของเกมชุดนี้ และ จะใช้เทคโนโลยี id Tech 5 engine ในการสร้าง ตั้งแต่วันที่ 10 เมษายน พ.ศ. 2552 ไม่มีข่าวคราวเกี่ยวกับเกมใหม่นี้อีกเลย ในวันที่ 26 มิถุนายน พ.ศ. 2552 John Carmack วางจำหน่าง Doom Resurrection เกมภาคใหม่ที่พัฒนาโดย Escalation Studios สำหรับเครื่อง iPhone และจัดจำหน่ายโดย id Software เนื้อเรื่องของ Doom Resurrection เกิดขึ้นคู่ขนานกับเนื้อหาของภาค Doom 3 ใช้ตัวละคร และ ภาพจากเกมภาคนี้อีกด้วย</doc>
