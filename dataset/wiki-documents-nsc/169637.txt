<doc id="169637" url="https://th.wikipedia.org/wiki?curid=169637" title="คนึงพิมพ์ ธนพิชชากรณ์">คนึงพิมพ์ ธนพิชชากรณ์ หนิม คนึงพิมพ์ ธนพิชชากรณ์ (นามสกุลเดิมคือ พรมกร เปลี่ยนเมื่อวันที่ 17 มีนาคม 2557) นักร้องและนักแสดงชาวไทย ซึ่งเป็นที่รู้จักจากการเข้าประกวดในรายการ ทรู อะคาเดมี แฟนเทเชีย ปีที่ 5 มีรหัสประจำตัวคือ V9 มีเอกลักษณ์และความสามารถที่โดดเด่นในการร้องเพลงลูกทุ่ง งานเพลงของ หนิม จะเป็นแนวลูกทุ่งสมัยใหม่ โดยมีจุดเด่นตรงที่มีการนำดนตรีและภาษาที่เป็นเอกลักษณ์ของชาวไทยภาคเหนือมาสอดแทรกเกือบจะทุกๆเพลง จนถึงปัจจุบัน หนิม มีผลงานเพลงและการแสดงออกมาอย่างต่อเนื่อง ล่าสุดหนิมกำลังมีผลงานซิงเกิ้ลเพลง "คนมีหัวใจไม่ทำแบบนี้" และผลงานการแสดงเรื่อง 7 วันจองเวร ซีซั่น 2, แหวนดอกไม้ และ คุณชายไก่โต้งประวัติ ประวัติ. คนึงพิมพ์ ธนพิชชากรณ์ หรือ หนิม(ภาษาเหนือ แปลว่า นิ่ง) เกิดเมื่อวันที่ 9 ตุลาคม พ.ศ. 2530 มีภูมิลำเนาอยู่ที่ อ.เวียงป่าเป้า จ.เชียงราย มีพี่น้อง 2 คนโดย หนิม เป็นลูกสาวคนโต และมีน้องชายอีก 1 คน ศึกษาในระดับประถมศึกษาที่ โรงเรียนเวียงกาหลง และระดับมัธยมศึกษาที่ โรงเรียนเวียงป่าเป้าวิทยาคม จากนั้นได้เข้าศึกษาต่อที่คณะวิทยาการจัดการ มหาวิทยาลัยราชภัฏเชียงใหม่ และหลังจากที่เข้ามาทำงานในกรุงเทพ หนิมได้ย้ายมาศึกษาและจบการศึกษาระดับปริญญาตรีที่คณะนิเทศศาสตร์ สาขาการโฆษณาเชิงกลยุทธ์ มหาวิทยาลัยกรุงเทพ ปัจจุบันศึกษาต่อในระดับปริญญาโท คณะนิเทศศาสตร์ สาขาการสื่อสารเชิงกลยุทธ์ที่มหาวิทยาลัยกรุงเทพโดยได้รับทุน BU Creative จากทางมหาวิทยาลัย หนิม สนใจการร้องเพลงมาตั้งแต่เด็กโดยได้รับการสนับสนุนจากครอบครัวเป็นอย่างดี เริ่มจากการประกวดร้อง"เพลงกล่อมลูกภาคเหนือ" เมื่อตอนอายุ12ปี ได้รับรางวัลรองชนะเลิศอันดับที่1 จากมหาวิทยาลัยมหิดล และได้รับรางวัลจากพลเอกเปรม ติณสูลานนท์ ตลอดระยะเวลาที่หนิมเรียนอยู่โรงเรียนมัธยมได้รับการสนับสนุนจากอาจารย์เป็นอย่างดีให้เริ่มฝึกทักษะในด้านต่างๆ เช่น การประกวดมารยาทไทย และการส่งเธอเข้าแข่งขันการพูดในที่ประชุมชน จนได้รับรางวัลชนะเลิศระดับภูมิภาค จากการเล่าเรื่อง "หนังสือที่ฉันประทับใจ" จากนั้นจึงเริ่มมาหันมาร้องเพลงอย่างจริงจังเมื่ออายุ 14 ปีเพราะชื่นชอบเพลงลูกทุ่งจากละครเรื่อง "สาวน้อยคาเฟ่" ที่มี จอย ศิริลักษณ์ เป็นนางเอก โดยคุณพ่อได้ตั้งวงดนตรีเล็กๆของตัวเองชื่อ "วงผึ้งน้อย" ให้กับหนิม เพื่อให้ลูกสาวได้ฝึกร้องเพลงและรับงานแสดงใกล้บ้าน จากนั้นเมื่ออายุ 17 ปี หนิมจึงเริ่มที่จะเข้าแข่งขันประกวดร้องเพลงในหลายๆเวทีตั้งแต่ระดับโรงเรียนจนถึงระดับประเทศ ได้รับรางวัลต่างๆมามากมาย หนิมเป็นนักร้องนำคนแรกของวงดนตรีลูกทุ่งของโรงเรียนเวียงป่าเป้าวิทยาคม เข้าประกวดรายการลูกทุ่งปปส. , รายการชิงช้าสวรรค์ และรายการอื่นๆอีกมากมาย ความสามารถพิเศษที่ติดตัวหนิมมาตั้งแต่เด็กๆ คือ นาฏศิลป์ โดยเฉพาะการ ฟ้อนรำ ตามแบบศิลปะทางภาคเหนือ เช่น ฟ้อนสาวไหม, ฟ้อนดาบ, ฟ้อนแม้ว, รำแม่ปิง ฯลฯ ด้วยใจรักและได้รับการสนับสนุนจากครอบครัวจึงทำให้การฟ้อนรำของหนิมเป็นที่ชื่นชอบของทุกคนที่ได้พบเห็น และฝากลูกหลานมาเรียนฟ้อนรำตั้งแต่หนิมอายุ 11 ปีผลงานเพลงซิงเกิ้ลอัลบั้มผลงานการแสดงผลงานอื่นๆคอนเสิร์ตผลงานอื่นๆ. คอนเสิร์ต. - คอนเสิร์ต True presents ETC. Journey Concert วันเสาร์ที่ 25 มีนาคม 2560 @ไบเทคบางนา ฮอลล์ - คอนเสิร์ต AF Reunion V Fun มันส์ เฟิร์ม วันเสาร์ที่ 6 มิถุนายน 2558 @Impact arena เมืองทองธานี - Master Of Voices 3ตำนานเพลงรักแห่งสยาม (13-14 ธ.ค.2557) - คอนเสิร์ต เดินหน้าประเทศไทย ร่วมใจปฏิรูป (พ.ศ. 2557) - คอนเสิร์ตลูกทุ่งแฟนเทเชีย แชริตี้ วันอาทิตย์ที่ 4 สิงหาคม 2556 - คุณพระช่วยสำแดงสด ๔ รวมแผ่นดิน (พ.ศ. 2556) - คุณพระช่วยสำแดงสด ๓ ฤดู (พ.ศ. 2555) - The Journey of Love Concert - คอนเสิร์ต AF5 @สถานแสดงพันธุ์สัตว์น้ำสงขลา (18 ตุลาคม 2551 ) - คอนเสิร์ต AF5 @ 7 สีคอนเสิร์ต (6 ธันวาคม 2551 ) - คอนเสิร์ต Krungsri AF Funtasia Cooling The World (14 ธันวาคม 2551)@ซาฟารีเวิด์ลมิวสิกวิดีโอมิวสิกวิดีโอ. - เพลง บอกรักฝากใจ - เพลง แก้บน - เพลง ลิมิเต็ด อิดิชั่น - เพลง โปรดจีบฉันที - เพลง รักหมุนติ้ว - เพลง อย่านะ...เดี๋ยวยอม - เพลง โสดกะปริบกะปรอย - เพลง หนูขอโทษ - เพลง หนุ่มรถไถ-สาวไร่อ้อย ในอัลบั้ม ไม่สายเกินรอ ของ ไมค์ ภิรมย์พร - เพลง ได้ก่อ แตีอี้ - เพลง พ่อ ในอัลบั้ม ฤดูแห่งความรัก - เพลง ด้วยรักและเข้าใจ ในอัลบั้ม ฤดูแห่งความรัก - เพลง แต่ช้าแต่ ในอัลบั้ม ฤดูแห่งความรัก - เพลง เทพธิดาดอย ในอัลบั้ม สุโขสโมสร - เพลง หลงเสียงนาง ในอัลบั้ม สุโขสโมสร - เพลง ทราบแล้วเปลี่ยน ในอัลบั้ม Me,My Dream and My Producer - เพลง น้องสาวคนดี พี่ชายคนเดิม ร้องโดย ยิว คนเขียนเพลงพิธีกร/วีเจ(VJ)พิธีกร/วีเจ(VJ). - พิธีกรรายการ Food Diary by CP ปี พ.ศ. 2559-ปัจจุบัน - พิธีกรรายการ ห้าแยกสยามดารา ปี พ.ศ. 2559 - พิธีกรรายการ Family Gang ทางช่อง True Life TV ปี พ.ศ. 2555 - VJ รายการ สนุกกันวันหยุด ทางช่อง T Channel ปี พ.ศ. 2552รางวัลรางวัล. - รางวัลลูกกตัญญู ประจำปี 2558 - เข้าชิง รางวัล นักร้องเพลงลูกทุ่งยอดนิยม จากงาน คมชัดลึก อวอร์ด ครั้งที่ 12</doc>
