<doc id="5900" url="https://th.wikipedia.org/wiki?curid=5900" title="วิศวกรรมสมุทรศาสตร์">วิศวกรรมสมุทรศาสตร์ วิศวกรรมสมุทรศาสตร์ (อังกฤษ: Oceanic Engineering หรือ Ocean Engineering) เป็นสาขาทางวิศวกรรมที่เกี่ยวข้องกับการพัฒนาระบบทางวิศวกรรมที่ซับซ้อนเพื่อใช้กับสภาพแวดล้อมทางทะเล(รวมถึงมหาสมุทร) โดยใช้ความรู้ทางคณิตศาสตร์, วิทยาศาสตร์, วิศวกรรมศาสตร์ทั่วๆไป รวมกับความรู้ทาง ชลพลศาสตร์(hydrodynamics), กลศาสตร์ทางโครงสร้าง (structural mechanics), ปรากฏการณ์การสั่นประเทือน (vibratory phenomina), การแปลงพลังงาน (energy conversion), วัสดุศาสตร์ และ อิเล็กทรอนิกส์ จริงๆแล้ววิศวกรรมสมุทรศาสตร์เป็นสาขาที่ประยุกต์ความรู้ทางวิศวกรรมหลายๆด้านเช่นวิศวกรรมเครื่องกล,วิศวกรรมโยธา, วิศวกรรมไฟฟ้า, วิศวกรรมเคมี และวิศวกรรมเสียง(Acoustical Engineering)เข้าด้วยกันกับศาสตร์ทางด้านนาวาสถาปัตยกรรม (Naval Architecture)และวิทยาศาสตร์ทางทะเล (Ocean Science) งานของวิศวกรสมุทรศาสตร์จะเกี่ยวกับอุตสาหกรรมน้ำมันและแก๊สธรรมชาติ, อุตสาหกรรมการเดินเรือและต่อเรือ, การสำรวจและวิจัยทางทะเล, งานทางด้านสิ่งแวดล้อม โดยครอบคลุมทั้งชายฝั่ง, แม่น้ำ, ทะเล, และมหาสมุทร หัวข้อที่กำลังเป็นที่สนใจของวิศวกรรมสมุทรศาสตร์ได้แก่- กระบวนการทางทะเลและชายฝั่ง(Ocean and coastal processes)ทั้งทางกายภาพ, เคมี, และชีวภาพ - กลศาสตร์ของไหล - โครงสร้างในทะเล ทั้งการออกแบบ, ก่อสร้าง, จัดการการใช้งาน, และการบำรุงรักษา - โครงสร้างเรือและพาหนะทางทะเลทั้งออกแบบ, ก่อสร้าง, ดำเนินการใช้งานและบำรุงรักษา - พาหนะควบคุมทางไกล(Remotely Operated Vehicles) - เรือดำน้ำควบคุมตนเอง(Autonomous Underwater Vehicles) - อุปกรณ์ดำรงชีพใต้น้ำ(Underwater life support) - เซนเซอร์และครื่องมือวัดทางทะเล - การสำรวจทางทะเล - การค้นหาและขุดเจาะแร่ธาตุ (Resource Extraction) เช่น น้ำมัน, แก๊สธรรมชาติ - การบริหารเทคโนโลยีทางทะเล(Management of Marine Technology)วิศวกรรมสาขาที่เกี่ยวข้องวิศวกรรมสาขาที่เกี่ยวข้อง. - วิศวกรรมเรือ - วิศวกรรมโยธา - วิศวกรรมสิ่งแวดล้อม - วิศวกรรมเครื่องกล - วิศวกรรมไฟฟ้า - สมุทรศาสตร์ - วิทยาศาสตร์ทางทะเล - ประมงศาสตร์</doc>
