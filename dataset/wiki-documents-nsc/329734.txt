<doc id="329734" url="https://th.wikipedia.org/wiki?curid=329734" title="ลัทธินิกสัน">ลัทธินิกสัน ลัทธินิกสัน (หรืออาจรู้จักในชื่อ ลัทธิกวม) แพร่หลายในการประชุมสื่อในกวมเมื่อวันที่ 25 กรกฎาคม ค.ศ. 1969 โดยประธานาธิบดี ริชาร์ด นิกสัน เขาประกาศว่าสหรัฐอเมริกาจะคาดหวังว่าพันธมิตรของตนจะสามารถดูแลการป้องกันทางทหารของตนเอง ยกเว้นในบางกรณีที่สหรัฐจะช่วยเหลือในการป้องกันเมื่อได้รับการร้องขอ ลัทธิดังกล่าวให้เหตุผลสำหรับการแสวงหาสันติภาพผ่านทางความร่วมมือกับพันธมิตรของสหรัฐ ในคำพูดของนิกสัน (กล่าวต่อเนชันออนเดอะวอร์ในเวียดนาม 3 พฤศจิกายน ค.ศ. 1969):- อย่างแรก สหรัฐอเมริกาจะรักษาข้อผูกมัดในสนธิสัญญาที่ตนทำไว้ - อย่างที่สอง เราจะเป็นโล่กำบังให้หากอำนาจนิวเคลียร์คุกคามต่อเสรีภาพของชาติที่เป็นพันธมิตรกับเราหรือชาติซึ่งความอยู่รอดได้รับพิจารณาว่ามีความสำคัญต่อความมั่นคงของเรา - อย่างที่สาม ในกรณีซึ่งเกี่ยวพันกับการรุกรานรูปแบบอื่น เราจะให้ความช่วยเหลือทางทหารและทางเศรษฐกิจเมื่อได้รับการร้องขอตามข้อผูกมัดของสนธิสัญญาของเรา แต่เราจะมุ่งไปเฉพาะชาติที่ได้รับการคุกคามโดยตรงเพื่อที่จะรับผิดชอบในการเพิ่มกำลังคนให้กับการป้องกันประเทศ ลัทธิดังกล่าวได้ปรับใช้โดยการบริหารของนิกสันในภูมิภาคอ่าวเปอร์เซีย โดยให้ความช่วยเหลือทางทหารแก่อิหร่านและซาอุดิอาระเบียเพื่อที่ว่าพันธมิตรของสหรัฐเหล่นี้จะยอมรับความรับผิดชอบในการธำรงสันติภาพและเสถียรภาพในภูมิภาค</doc>
