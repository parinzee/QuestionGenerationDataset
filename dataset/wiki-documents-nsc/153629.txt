<doc id="153629" url="https://th.wikipedia.org/wiki?curid=153629" title="จอห์น ดีแลน">จอห์น ดีแลน จอห์น ดีแลน ชื่อเล่น จอห์น (ชื่อเต็ม: จอห์น ดีแลน โพสเตอร์เวท) เกิดวันที่15 สิงหาคม พ.ศ. 2521 − เสียชีวิตเมื่อวันที่1 ธันวาคม พ.ศ. 2538 เป็นอดีตนักแสดงวัยรุ่นชาวไทย ที่มีชื่อเสียงในระยะหนึ่ง จากการแสดงภาพยนตร์ อาทิ สติแตกสุดขั้วโลก, กู๊ดบายซัมเมอร์ เอ้อเหอเทอมเดียว เป็นต้นประวัติ ประวัติ. จอห์น ดีแลน หรือชื่อเต็มว่า จอห์น ดีแลน โพสเตอร์เวท เป็นนายแบบและนักแสดงลูกครึ่งไทย-อังกฤษ เกิดเมื่อวันอังคารที่ 15 สิงหาคม พ.ศ. 2521 ที่กรุงเทพฯ แต่มาโตที่ อ.บางละมุง จ.ชลบุรี จบการศึกษาระดับชั้นมัธยมศึกษาตอนต้นที่โรงเรียนอักษรศึกษา และกำลังอยู่ระหว่างการวางแผนศึกษาต่อ จอห์นเข้าสู่วงการบันเทิงจากการชักนำของ พจน์ อานนท์ โดยพจน์พบจอห์นที่สยาม ขณะเดินทางมาประกวดเต้น จากการผลักดันของพจน์ ทำให้จอห์นเริ่มเป็นที่รู้จักจากการถ่ายแบบลงนิตยสารต่าง ๆ มีผลงานสร้างชื่อตัวแรกจากภาพยนตร์โฆษณา ฟิล์มยี่ห้อฟูจิ ต่อมามีงานทั้งถ่ายแบบแฟชั่น มิวสิกวิดีโอ พิธีกรรับเชิญ ภาพยนตร์ และละครโทรทัศน์ ผลงานภาพยนตร์สร้างชื่อ ได้แก่เรื่อง สติแตกสุดขั้วโลก (พ.ศ. 2538) และกู๊ดบายซัมเมอร์ เอ้อเหอเทอมเดียว (พ.ศ. 2539) ซึ่งเป็นภาพยนตร์ของค่ายไฟว์สตาร์ โปรดักชั่น จอห์นได้รับกระแสความนิยมถึงขีดสุดกับผลงานการแสดงละครเรื่องแรกคือเรื่อง เมื่อหมอกสลาย (ช่อง 7) แสดงคู่กับ สโรชา วาทิตตพันธ์ ซึ่งละครเรื่องนี้ได้ถ่ายทำไปพร้อมกับการออกอากาศ แต่หลังจากการออกอากาศได้เพียงครึ่งเรื่อง จอห์นก็ประสบอุบัติเหตุเสียชีวิต จึงได้แอนดริว เกร้กสัน ซึ่งเป็นที่เพื่อนสนิทกับจอห์นในเวลานั้น มาแสดงแทน จอห์นเสียชีวิตเมื่อวันศุกร์ที่ 1 ธันวาคม พ.ศ. 2538 จากการถูกไฟคลอกหลังเกิดอุบัติเหตุรถยนต์พลิกคว่ำบนถนนสุขุมวิท ต.ทุ่งสุขลา อ.ศรีราชา จ.ชลบุรี ขณะเดินทางกลับกรุงเทพฯผลงานภาพยนตร์ผลงาน. ภาพยนตร์. - กองร้อย 501 ตอน ถึงใจจะแตกแต่ไม่แตกแถว (2538) - สติแตกสุดขั้วโลก (2538) - กู๊ดบายซัมเมอร์ เอ้อเหอเทอมเดียว (2539) - ไม้ทีพู่กันแอนด์โซ้ยตี๋ (2539) (เสียชีวิตระหว่างถ่ายทำไปได้ 20% จึงเริ่มถ่ายทำใหม่ทั้งหมด และได้แอนดริว เกร้กสัน มาแสดงแทน)ละครละคร. - เมื่อหมอกสลาย (2538) (ช่อง 7) (เสียชีวิตระหว่างถ่ายทำและออกอากาศ แอนดริว เกร้กสัน จึงมารับบทดังกล่าวแทนกลางเรื่อง)มิวสิกวิดีโอมิวสิกวิดีโอ. - เพลง ชนท้ายหัวใจ ของ ยุ้ย ปัทมวรรณ เค้ามูลคดี - เพลง เธอยังคงมีฉัน ของ ยุ้ย ปัทมวรรณ เค้ามูลคดี - เพลง เป็นฉันได้ไหม ของ อ้อม สุนิสา สุขบุญสังข์โฆษณาโฆษณา. - ภาพยนตร์โฆษณาฟิล์มยี่ห้อฟูจิ - โฆษณา เอเวอร์เซ้นต์ โคโลญจน์ (คู่กับ: เจนนี่ เจนนิเฟอร์ โปลิตานนท์)</doc>
