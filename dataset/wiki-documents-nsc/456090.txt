<doc id="456090" url="https://th.wikipedia.org/wiki?curid=456090" title="โรงเรียนบึงกาฬ">โรงเรียนบึงกาฬ โรงเรียนบึงกาฬ เป็นโรงเรียนสหศึกษาระดับมัธยมศึกษา สังกัดสำนักงานเขตพื้นที่การศึกษามัธยมศึกษา เขต 21 ตั้งอยู่ที่ 211 ถนนบึงกาฬ-พังโคน ตำบลบึงกาฬ อำเภอเมือง จังหวัดบึงกาฬ และเป็นโรงเรียนประเภทโรงเรียนมัธยมขนาดใหญ่พิเศษ ปัจจุบันมีอายุ ปี ก่อตั้งขึ้นในปี พ.ศ. 2509ประวัติ ประวัติ. โรงเรียนบึงกาฬได้ก่อตั้งเมื่อวันที่ 5 กรกฎาคม พ.ศ. 2509 โดยขอใช้อาคารเรียนโรงเรียนประถมศึกษาประจำอำเภอคือ โรงเรียนวิศิษฐ์อำนวยศิลป์เป็นสถานที่เรียน มีห้องเรียน 1 ห้องเรียน นักเรียน 32 คน (ชาย 25 คน หญิง 7 คน) วันที่ 10 กุมภาพันธ์ พ.ศ. 2510 จึงได้ย้ายมาทำการสอนที่โรงเรียนบึงกาฬ อำเภอบึงกาฬ จังหวัดหนองคาย มีพื้นที่ 54 ไร่209 ตารางวา โดยมี นายสมพงษ์ สมภักดี เป็นครูใหญ่คนแรกต่อมาโรงเรียนบึงกาฬได้ขยายชั้นเรียนเพื่อสนองความต้องการของท้องถิ่น ในปีการศึกษา 2517 โรงเรียนได้เข้าร่วมโครงการ คมช. รุ่น 1 และในปีการศึกษา 2522 กรมสามัญศึกษาได้อนุมัติให้เปิดสอนถึงชั้นมัธยมศึกษาตอนปลาย (มศ. 4- 5) ปัจจุบันโรงเรียนบึงกาฬเป็นโรงเรียนขนาดใหญ่พิเศษ เปิดทำการเรียนการสอนหลักสูตรส่งเสริมนักเรียนที่มีความสามารถพิเศษทางคณิตศาสตร์และวิทยาศาสตร์ การเรียนเน้นวิทยาศาสตร์และคณิตศาสตร์ และการเรียนทั่วไปในช่วงชั้นที่ 3 (ชั้นมัธยมศึกษาปีที่ 1-3) และหลักสูตรส่งเสริมนักเรียนที่มีความสามารถพิเศษทางคณิตศาสตร์และวิทยาศาสตร์ การเรียนเน้นคณิตศาสตร์และภาษา และการเรียนทั่วไปช่วงชั้นที่ 4 (ชั้นมัธยมศึกษาศึกษาปีที่ 4-6) ได้เข้าร่วมโครงการโรงเรียนมาตรฐานสากล (World Class Standard School ) และโครงการ Buffer Schoolทำเนียบผู้บริหารโรงเรียนสัญลักษณ์ประจำโรงเรียนสัญลักษณ์ประจำโรงเรียน. - ตราประจำโรงเรียน : พระไตรปิฎกและคบเพลิง - สีประจำโรงเรียน : ฟ้า-แดง- ฟ้า  หมายถึง ความรู้ที่มีอยู่อย่างมากมายกว้างไกลทั้งภายในและภายนอกโลก - แดง  หมายถึง ความเข้มแข็ง อดทน ขยันหมั่นเพียรให้ได้มาซึ่งความรู้ - คติพจน์ : ปญฺญา โลกสฺมํ ปชฺโชโต (ปัญญาเป็นแสงสว่างในโลก) - คำขวัญโรงเรียน : เรียนดี กีฬาเด่น เน้นคุณธรรม - ปรัชญาของโรงเรียน : ความรอบรู้ นำไปสู่ความสำเร็จ - วิสัยทัศน์โรงเรียน : สร้างคุณภาพให้ได้มาตรฐานการศึกษาขั้นพื้นฐาน - ต้นไม้ประจำโรงเรียน : มะเขือขื่นอาคารสถานที่ อาคารสถานที่. โรงเรียนบึงกาฬ ประกอบด้วยอาคารสถานที่ ดังต่อไปนี้- อาคารปฐมอนุสรณ์ (อาคาร 1) เป็นอาคารเรียนขนาดเล็ก มี 2 ชั้น มีทั้งหมด 4 ห้อง - อาคารสุนทรทวี (อาคาร 2) เป็นอาคารเรียน 2 ชั้น ใช้เป็นห้องเรียน และห้องพักครูของกลุ่มสาระการเรียนรู้ภาษาไทย มีทั้งหมด 16 ห้อง - อาคารตรีวิทย์ (อาคาร 3) เป็นอาคารเรียน 2 ชั้น ใช้เป็นห้องเรียน ห้องพักครู และห้องปฏิบัติการทางวิทยาศาสตร์ ของกลุ่มสาระการเรียนรู้วิทยาศาสตร์ มีทั้งหมด 7 ห้อง - อาคารจตุรพิชัย (อาคาร 4) เป็นอาคารปูนซีเมนต์ มีทั้งหมด 3 ชั้น ชั้นแรกใช้เป็นห้องธุรการ ห้องพักผู้อำนวยการ ห้องประชุมเล็ก ห้องเรียนภาษา ห้องเรียนพิเศษ Mini English Program (MEP) และห้องของกลุ่มสาระการเรียนรู้สังคมศึกษา ศาสนา และวัฒนธรรม ชั้นสองใช้เป็นห้องปฏิบัติการคอมพิวเตอร์ และห้องพักครู ชั้นสามใช้เป็นห้องเรียนของกลุ่มสาระการเรียนรู้คณิตศาสตร์ รวมทั้งหมดมี 20 ห้อง - อาคารวิไลเบญจ (อาคาร 5) เป็นอาคารปูนซีเมนต์ มีทั้งหมด 3 ชั้น ชั้นแรกใช้เป็นห้องวิชาการ ห้องแนะแนว ห้องประชุมฟ้าแดง และห้องศูนย์ประสานงาน เอเอฟเอส ชั้นสองและชั้นสามใช้เป็นห้องเรียนประจำชั้นของนักเรียน รวมทั้งหมดมี 18 ห้อง - อาคาร 6 (ยังไม่ได้ตั้งชื่อ) เป็นอาคารปูนซีเมนต์ ก่อสร้างเสร็จในปี พ.ศ. 2557 ในสมัยผู้อำนวยการสุพกิจ กงบุราณ มีทั้งหมด 4 ชั้น ชั้นแรกใช้เป็นห้องพักครูของกลุ่มสาระการเรียนรู้ภาษาต่างประเทศ ชั้นสอง ชั้นสาม และชั้นสี่ ใช้เป็นห้องเรียนประจำชั้นของนักเรียน - อาคาร 7 (ยังไม่ได้ตั้งชื่อ) เป็นอาคารปูนซีเมนต์ เริ่มสร้างในปี พ.ศ. 2559 ก่อสร้างเสร็จในปี พ.ศ. 2560 เริ่มก่อสร้างในสมัยผู้อำนวยการคอมฉันท์ นาเมืองรักษ์ มีทั้งหมด 4 ชั้น ปัจจุบันเป็นอาคารที่ใหญ่ที่สุดของโรงเรียน - โดมเอนกประสงค์ราชป้องขันธุ์ ใช้เป็นที่ประกอบพิธีกรรมต่างๆของโรงเรียน ก่อสร้างเสร็จในปี พ.ศ. 2556 ในสมัยผู้อำนวยการสุพกิจ กงบุราณ - อาคารศรีบึงกาฬ มี 2 ชั้น ชั้นแรกใช้สำหรับเป็นห้องสมุดกาญจนาภิเษก ชั้นสองใช้สำหรับห้องประกอบพิธีกรรมทางศาสนา - อาคารสำราญรมย์ เป็นอาคารใช้สำหรับการแข่งขันกีฬาวอลเลย์บอล และเซปักตะกร้อ บางครั้งใช้สำหรับเป็นที่ประชุมของคณะคุณครูและนักเรียน และใช้สำหรับเป็นที่ซ้อมวงดนตรี ของวงบีเคแบรนด์ - โรงอาหาร เป็นศูนย์บริการอาหาร มีร้านค้าประมาณ 20 ร้าน - โดมผีเสื้อ ใช้เป็นศูนย์การเรียนรู้ และที่เพาะเลี้ยงผีเสื้อ - อาคารวิทยบริการ ใช้สำหรับการประชุมต่างๆ - เรือนพฤกษศาสตร์ (อดีต คือเรือนเกียรติยศ) ใช้เป็นศูนย์การเรียนรู้สวนพฤกษศาสตร์ - อาคารคหกรรม เป็นอาคารเรียน 2 ชั้น ใช้เป็นห้องเรียนคหกรรม - อาคารบริหารงานทั่วไป ประกอบไปด้วยห้องเรียน 1 ห้อง ห้องพักภารโรง และห้องเก็บอุปกรณ์ทำความสะอาด - อาคารชีววิทยา ใช้เป็นห้องปฏิบัติการชีววิทยา - โดมลานฟุตซอล ใช้สำหรับการแข่งขันกีฬาฟุตซอล - เรือนพยาบาล ใช้สำหรับเป็นที่พักผู้ป่วย มีเตียงพักผู้ป่วยทั้งหมด 5 เตียง - มินิมาร์ท เป็นร้านค้าเบ็ดเตล็ด - เรือนไทย และลานวัฒนธรรม เป็นที่พักผ่อนของคณะครู และนักเรียน - เรือนประชาสัมพันธ์ ใช้เป็นห้องประชาสัมพันธ์ และห้องโสตของโรงเรียน - เรือนกิจการนักเรียน ใช้เป็นห้องกิจการนักเรียน - เรือนอาเซียน ใช้เป็นศูนย์การเรียนรู้อาเซียนศึกษา - อาคารห้องพักครูของกลุ่มสาระการเรียนรู้สุขศึกษาและพลศึกษา และห้องพักครูฝ่ายบริหารงานทั่วไป - สนามหญ้าฟุตบอลโรงเรียน และเรือนพัก - ลานกีฬา ประกอบไปด้วย สนามกีฬาบาสเกตบอล สนามกีฬาวอลเลย์บอล สนามกีฬาเซปักตะกร้อ - อาคารเรียนชั่วคราว - ป้อมยามศิษย์เก่าที่มีชื่อเสียงศิษย์เก่าที่มีชื่อเสียง. - แพรว อมรรัตน์ กิตติกาวสุวรรณ นักแสดงละครชุด ฮอร์โมนส์ วัยว้าวุ่น ฤดูกาลที่ 1 และเจ้าของแบรนด์เครื่องประดับเวลเมล - หลี่ถัง ชลที ศรีแก้ว รองชนะเลิศอันดับที่ 1 ไมค์ทองคำ ซีซั่น 1 - กิ๊ฟท์ มิณทร์ลดา สร่างโศก รองอันดับ 1 มิสไทยแลนด์เวิลด์ 2558 - พลอยทราย รวิสรา สวยสมเรียม มิสแกรนด์ไรส์ซิ่งสตาร์ มิสแกรนด์ไทยแลนด์ 2016</doc>
