<doc id="54325" url="https://th.wikipedia.org/wiki?curid=54325" title="วิทนี่ย์ ฟอร์ดแมน">วิทนี่ย์ ฟอร์ดแมน วิทนี่ย์ ฟอร์ดแมน เป็นกองหลังของทีมอเมริกันฟุตบอล โรงเรียนสมอลวิลล์ไฮ เก่งเรื่องการกีฬาด้านทีมอเมริกันฟุตบอลมากจนได้รับยกย่องเป็นผู้เล่นทรงคุณค่าของทีมอเมริกันฟุตบอลโรงเรียนสมอลวิลล์ไฮ และเป็นแฟนของลาน่า แลงก์ โดยที่ตัวละครที่ชื่อ "วิทนี่ย์ ฟอร์ดแมน" นี้ เป็นหนึ่งในตัวละครที่ไม่มีในการ์ตูนซูเปอร์แมนของ DC Comics ฉบับดั้งเดิมอีกด้วย วิทนี่ย์ ฟอร์ดแมน รับบทโดยอีริก จอห์นสัน ในละครชื่อดังของอเมริกา "สมอลวิลล์" ที่ฉายทางช่อง The WBประวัติตัวละคร ประวัติตัวละคร. วิทนี่ย์ ฟอร์ดแมน เกิดเมื่อปี พ.ศ. 2526 เป็นลูกชายคนเดียวของแจ็ค ฟอร์ดแมน อดีตทหารเรือที่เคยรบในสงครามเวียดนาม และเบ็ตตี้ ฟอร์ดแมน โดยครอบครัวฟอร์ดแมน มีธุรกิจส่วนตัวเป็นร้านขายอุปกรณ์กีฬาในสมอลวิลล์ พ่อของวิทนี่ย์ ฟอร์ดแมนได้เสียชีวิตลงใน ภาคที่ 1 ตอนที่ 17 Reaper ด้วยโรคมะเร็ง ก่อนที่พ่อของวิทนี่ย์จะตาย เล็กซ์ได้จัดเซอร์ไพรซ์ให้กับพ่อของวิทนี่ย์ที่ใฝ่ฝันมาตลอดชีวิตว่าเขาจะได้เห็นวิทนี่ย์เล่นอเมริกันฟุตบอลกับทีมมืออาชีพ ด้วยการจ้างทีมของเขาเองทั้งหมดให้มาเล่นให้ดู ส่วนวิทนี่ย์นั้น ได้เสียชีวิตลงขณะที่ทำสงครามที่อาเจะห์ อินโดนีเซีย ในภาคที่ 2 ตอนที่ 11ความรักกับลาน่า แลงก์ ความรักกับลาน่า แลงก์. วิทนี่ย์ ฟอร์ดแมนเป็นแฟนผู้ขี้หวงของลาน่า แลงก์ เขาโกรธคลาร์กที่ไปคบกับลาน่าในตอนแรกสุด จึงจับเขาพร้อมห้อยสร้อยคอคริปโตไนท์สีเขียว ซึ่งทำให้คลาร์กอ่อนแรงไว้ และจับคลาร์กไปเป็นหุ่นไล่กา ซึ่งเป็นประเพณีของทีมอเมริกันฟุตบอลสมอลวิลล์ที่จะรุ่นพี่จะต้องจับรุ่นน้องที่เห็นว่าเป็นลูกแหง่มาหนึ่งคนเพื่อที่จะถูกตรึงกางเขนเป็นหุ่นไล่กาขณะที่มีงานเลี้ยงเต้นรำ หรืองานคืนสู่เหย้า ของสมอลวิลล์ ซึ่งนั่นทำให้ลาน่าโกรธวิทนี่ย์มาก ซึ่งก่อนนั้นเขาและลาน่าก็มีความสัมพันธ์ที่ดีกันมาโดยตลอด หลังจากเหตุการณ์นั้น คลาร์กได้ตัดสินใจแก้แค้นวิทนี่ย์ด้วยการยกรถคันอื่นทับรถของวิทนี่ย์เสีย ความรักระหว่างทั้งคู่ในเริ่มห่างเหิน เมื่อวิทนี่ย์ตัดสินใจที่จะไปเป็นนาวิกโยธิน ตามแบบพ่อของเขาหลังพ่อของเขาเสียชีวิตเพื่อสร้างเกียรติยศ โดยก่อนเขาจะไปเขาได้บอกกับคลาร์กว่าให้ดูแลลาน่าแทนเขาด้วยการตาย การตาย. ลาน่าและแม่ของวิทนี่ย์ได้รับคำแจ้งจากกระทรวงกลาโหม ของสหรัฐอเมริกา ในภาคที่ 2 ตอนที่ 10 Skinwalker ว่าวิทนี่ย์หายตัวไประหว่างการสู้รบที่อาเจะห์ ประเทศอินโดนีเซีย ก่อนตายวิทนี่ย์ได้แต่พร่ำบ่นถึงสมอลวิลล์และลาน่า และเขาก็ตายระหว่างการสู้รบ แต่ทว่าวิทนี่ย์ก็กลับมาหาลาน่าในภาคที่ 2 ตอนที่ 11 Visage โดยไม่มีใครสังเกตเห็นความผิดปกติ แต่อันที่จริงแล้ว คลาร์กได้สังเกตว่าที่จริงแล้ววิทนี่ย์คือทีน่า เกรียร์ ซึ่งสามารถแปลงกายเป็นใครก็ได้ ซึ่งทีน่า เกรียร์ในคราบของวิทนี่ย์ได้จัดการสังหารพลเรือโทแม็กนัตตี้ ที่จะมาแจ้งข่าวการตายของวิทนี่ย์ให้แม่ของเขาทราบ และจับแม่ของวิทนี่ย์เป็นตัวประกัน ก่อนที่คลาร์กจะสกัดทีน่าไว้ได้ หลังจากการต่อสู้ระหว่างทีน่ากับคลาร์ก ทีน่าก็ตายด้วยความบังเอิญหลังร้านเดอะทาลอน หลังจากนั้นทุกคนก็ได้รู้ความจริงว่าวิทนี่ย์ได้เสียชีวิตไปแล้วระหว่างสงคราม ผลกระทบหลังจากนั้นระยะสั้น ๆ คือลูกของพลโทแม็กนัตตี้ แวน แม็กนัตตี้ซึ่งมีความชำนาญในการเล็งปืนยิง แค้นกลุ่มคนที่ได้รับผลกระทบจากห่าอุกกาบาต และสาบานที่จะแก้แค้นด้วยการฆ่าทุกคนที่มีผลกระทบจากห่าอุกกาบาต โดยเขาได้เจาะฐานข้อมูลผู้ได้รับผลกระทบจากห่าอุกกาบาตที่เขาร่วมสร้างกับโคลอี้ ซัลลิแวน นำรายชื่อที่โคลอี้ได้ทำไว้มาเป็นรายชื่อบัญชีผู้ที่ต้องกำจัด ซึ่งรวมทั้งเจค พอลเลน, เล็กซ์ ลูเธอร์ และคลาร์ก เค้นท์</doc>
