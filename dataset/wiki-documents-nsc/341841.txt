<doc id="341841" url="https://th.wikipedia.org/wiki?curid=341841" title="เมืองนาย">เมืองนาย เมืองนาย () ตั้งอยู่ที่ละติจูด 20 องศา 30 ลิปดา เหนือ ลองติจูด 97 องศา 52 ลิปดาตะวันออก อยู่ในพื้นที่รัฐฉานใต้ ฝั่งตะวันตกแม่น้ำสาละวิน ใกล้กับจังหวัดแม่ฮ่องสอน ในอดีตเคยเป็นเมืองลูกของเชียงใหม่สมัยพญามังราย และอดีตเมืองหลวงของรัฐฉาน สมัยพระเจ้าสีหสุรมหาธรรมราชา เจ้าเมืองอังวะ ซึ่งเป็นพระโอรสของพระเจ้าบุเรงนอง ยกทัพมาตีเมืองนาย ซึ่งสมัยนั้นยังขึ้นตรงต่อเชียงใหม่ อันเป็นประเทศราชของอาณาจักรอยุธยา เป็นเหตุให้สมเด็จพระนเรศวรมหาราชทรงยกทัพไพร่พล 100,000 นายไปเมืองนายและอังวะ ระหว่างเคลื่อนทัพผ่านเมืองเชียงใหม่ พระองค์ประชวรและสวรรคต ณ เมืองแหน แขวงเมืองเชียงใหม่ สมเด็จพระเอกาทศรถจึงเลิกทัพและทรงนำพระบรมศพกลับมายังอยุธยาประวัติศาสตร์ ประวัติศาสตร์. เมืองนายเป็นเมืองเก่าแก่เจริญรุ่งเรืองมาตั้งแต่อดีต โดยอยู่ในเขตภาคใต้ของรัฐฉาน ซึ่งได้ก่อตั้งมาเมื่อก่อน ค.ศ. 441 ในปี ค.ศ. 1319 เจ้ามังราย ได้ทำการฟื้นฟูเมืองนายและแต่งตั้งให้โอรสปกครอง เจ้าที่สืบเชื้อสายมาจากเจ้ามังรายได้สิ้นสุดลงในปี ค.ศ. 1566 เพราะอาณาจักรตองอู เข้ายึด ค.ศ. 1567 เป็นต้นมาเมืองนายขาดเจ้าผู้ปกครอง จึงได้อัญเชิญเจ้าเมืองสี่ป้อมาปกครอง และใน ค.ศ. 1631 ได้อัญเชิญเจ้าเมืองมีดมาปกครองสืบต่อมา ในปี ค.ศ.1772 เมืองนายเป็นศูนย์กลางของการปกครองเมืองไตสืบต่อจากเมืองแสนหวี รายชื่อเจ้าผู้ปกครองเมืองนายที่สามารถรวบรวมได้มีดังนี้ 1.เจ้าเสือเผือกฟ้า (ค.ศ. 1567-1568) 2.โอรสเจ้าเสือเผือกฟ้า 2 องค์ ปกครองร่วมกัน (ค.ศ. 1568-1585) 3.กษัตริย์พม่าได้ส่งตัวแทนมาปกครอง (ค.ศ. 1585-1631) 4.เจ้าหลาคำ (โอรสเจ้าฟ้าเมืองมีด) (ค.ศ. 1631-1675) 5.เจ้าจ๋ามคำ (โอรสเจ้าหลาคำ) (ค.ศ. 1675-1678) 6.เจ้าเสือห่ม (โอรสเจ้าจ๋ามคำ) (ค.ศ. 1678-1704) 7.เจ้าขุนอ้าน (โอรสเจ้าเสือห่ม) (ค.ศ. 1704-1728) 8.เจ้าซูวคาด (โอรสเจ้าขุนอ้าน) (ค.ศ. 1728-1746) 9.เจ้าส่วย มยาด โน (โอรสเจ้าซูวคาด) (ค.ศ. 1746-1772)- ในยุคนี้เป็นยุคที่เมืองนาย ได้เป็นศูนย์กลางของการปกครองเมืองไต 10.เจ้าส่วย มยาด จยอ (โอรสเจ้าส่วย มยาด โน ) (ค.ศ. 1772-1790) 11. เจ้าขุนส่วยหว่า (โอรสเจ้าส่วย มยาด จยอ ) (ค.ศ. 1790-1811) 12. เจ้าจุ่ง (ขุนเมืองเจียงตอง) (ค.ศ. 1811-1842 ) 13. เจ้าขุนหนุ่ม (โอรส เจ้าขุนจุ่ง ) (ค.ศ. 1842-1868) 14. เจ้าโพ (โอ้) (โอรสเจ้าขุนหนุ่ม) (ค.ศ. 1868 –1874) 15. เจ้าขุนจี่ (ส่วยจี่) (อาว์เจ้าขุนโอ้) (ค.ศ. 1874-1884) เจ้าขุนจี่นี้ ได้ทำการฆ่าพม่า แล้วหนีไปอยู่ที่เชียงตุง 16. ทากหลู่ (เคยเป็นพระมาก่อน มีเชื้อสาย ปะโอ ) (ค.ศ. 1884-1888) 17. เจ้าขุนจี่ (จากเชียงตุงมาปกครองอีกครั้ง) (ค.ศ. 1888-1914) 18. เจ้าขุนจ่อจ่าม (โอรสของพี่ชายเจ้าขุนจี่) (ค.ศ. 1914-1929) 19. เจ้าจ่อโฮ (โอรสเจ้าขุนจ่อจ่าม) (ค.ศ. 1929-1948) 20. เจ้าเปี้ย (โอรสเจ้าจ่อโฮ) (ค.ศ. 1948-1959) เจ้าเปี้ย ผู้ปกครองเมืองนาย และบรรดาเจ้าฟ้าเมืองไตทั้งหมด ได้สละอำนาจให้กับรัฐบาลสหพันธรัฐไต เมื่อวันที่ 25 เมษายน ค.ศ. 1959</doc>
