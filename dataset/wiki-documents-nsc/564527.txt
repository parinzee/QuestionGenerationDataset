<doc id="564527" url="https://th.wikipedia.org/wiki?curid=564527" title="สถานีรถไฟโทราซัน">สถานีรถไฟโทราซัน สถานีรถไฟโทราซัน () เป็นสถานีรถไฟที่ตั้งอยู่บนทางรถไฟสายคย็องอึยซึ่งครั้งหนึ่งเคยเชื่อมต่อระหว่างเกาหลีเหนือกับเกาหลีใต้ สถานีรถไฟนี้เป็นสถานีสุดท้ายบริเวณชายแดนเกาหลีใต้ก่อนที่จะเข้าสู่เขตเกาหลีเหนือ และเคยทำหน้าที่เป็นที่หยุดรถทางเหนือสุดของสายคย็องอึยอยู่หลายปี ในเดือนธันวาคม ค.ศ. 2007 เริ่มมีการเดินขบวนรถไฟสินค้าผ่านสถานีโทราซันเข้าไปในเขตเกาหลีเหนือ โดยนำสินค้าไปส่งในเขตอุตสาหกรรมแคซ็องและนำสินค้าสำเร็จรูปกลับเข้ามาในเกาหลีใต้ เคยมีการกำหนดให้รถไฟนี้เดินทางเป็นระยะทาง 16 กิโลเมตร (9.9 ไมล์) ทุกวันจันทร์ถึงศุกร์ อย่างไรก็ตาม ในเดือนธันวาคม ค.ศ. 2008 รัฐบาลเกาหลีเหนือได้ปิดการเดินทางข้ามพรมแดนลง หลังจากที่กล่าวหาว่าเกาหลีใต้ใช้นโยบายการเผชิญหน้ากับเกาหลีเหนือ เหตุการณ์นี้เกิดในช่วงเดียวกับการเลือกตั้งสมาชิกสภาผู้แทนราษฎรเกาหลีใต้และการเปลี่ยนแปลงอำนาจไปสู่รัฐบาลอนุรักษนิยม ปัจจุบันสถานีรถไฟแห่งนี้มีรถไฟบริการนักท่องเที่ยวจากโซล 4 ขบวนต่อวันระเบียงภาพ</doc>
