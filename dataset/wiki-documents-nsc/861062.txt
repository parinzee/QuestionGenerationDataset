<doc id="861062" url="https://th.wikipedia.org/wiki?curid=861062" title="จิรัชญา เกตุคง">จิรัชญา เกตุคง จิรัชญา เกตุคง (15 สิงหาคม พ.ศ. 2538) ชื่อเล่น ตะวัน เป็นนางแบบชาวไทยที่ได้รับตำแหน่งชนะเลิศในเอเชียเน็กซต์ท็อปโมเดล ฤดูกาลที่ 4 ซึ่งเป็นผู้ชนะจากประเทศไทยคนที่สองของรายการเอเชีย เน็กซ์ ท็อป โมเดลประวัติ ประวัติ. จิรัชญา เกตุคง มีชื่อเล่นว่า ตะวัน เกิดเมื่อวันที่ 15 สิงหาคม พ.ศ. 2538 ครอบครัวมีอาชีพค้าขาย มีน้องสาวหนึ่งคน ในวัยเด็ก ตะวันมักจะไปช่วยพ่อแม่ค้าขายที่ตลาด ความฝันตอนวัยเด็กของเธอเหมือนกับเด็กทั่วไป คืออยากเป็นครูหรือไม่ก็หมอ แต่คนรอบข้างบอกว่าเธอขายาว ตัวสูง เลยแนะเธอวำให้ไปเป็นนางแบบ จุดเริ่มต้นมาจากการดูการประกวดในโทรทัศน์แล้วเกิดเป็นความชอบ เคยเดินสายประกวดในต่างจังหวัด แต่เธอรู้สึกว่าเธอเหมาะกับอาชีพนางแบบมากกว่า ตะวัน จบการศึกษาระดับมัธยมศึกษาตอนปลายที่ โรงเรียนพิบูลวิทยาลัย และได้หยุดเรียนต่อเนื่องจากปัญหาทางการเงินของครอบครัว หลังจากนั้นได้เข้ามาหางานทำใน กรุงเทพมหานครการเดินแบบและการประกวด การเดินแบบและการประกวด. ในปี 2556 ตะวัน ได้เป็นหนึ่งในผู้เข้าประกวด เอเชีย นิว สตาร์ โมเดล คอนเทสต์ 2013 เฟซ ออฟ ไทยแลนด์ (Asia New Star Model Contest 2013 Face of Thailand) จากผู้เข้าแข่งขัน 30 คน และได้รางวัลพิเศษ คือ THE BIDAN AWARD โดยเธอได้เข้าถึงรอบ 10 คนสุดท้าย หลังจากเธอได้งานเดินแบบของ Elle Fashion Week ประมาณ 3-4 เดือนต่อมา เธอก็พบโมเดลลิ่งที่ชักชวนเธอไปทำงานที่ฮ่องกงโดยได้ส่งโปรไฟล์ไปทางเอเจนซี่ เมื่อได้รับการยืนยัน ตะวันก็บินไปทำงานที่นั่น การใช้ภาษาอังกฤษคือปัญหาในช่วงต้นๆของเธอ เธอจึงเริ่มฝึกภาษา เช่น การดูหนัง ขยันฟังเพลงภาษาอังกฤษ ตะวันมีสัญญาในการทำงาน 3 เดือน หลังจากหมดสัญญาครั้งแรกเธอก็ขอเซ็นสัญญาเพิ่มอีก 3 เดือน เป็น 6 เดือน เมื่อหมดสัญญา ตะวันก็ได้หาเอเจนซี่ใหม่และได้มาทำงานที่สิงคโปร์ หลังจากที่ตะวันได้ทำงานมาเกือบปี โมเดลลิ่งที่ดูแลเธอได้ส่งประวัติและผลงานของเธอเข้าไปสมัครในรายการ เอเชียเน็กซต์ท็อปโมเดล ฤดูกาลที่ 4 โดยเธอได้เป็นผู้เข้าแข่งขัน 14 คนสุดท้าย และเป็นผู้ชนะในรายการผลงาน ผลงาน. หลังจากการแข่งขันได้จบลง นอกจากรางวัลที่ได้รับจากรายการ คือ เซ็นสัญญานางแบบ 3 เดือน กับ เอเจนซี่ "สตอร์ม โมเดล แมเนจเมนท์" ลอนดอน ประเทศอังกฤษ เป็นพรีเซนเตอร์ ให้กับแคมเปญจน์ ผลิตภัณฑ์ดูแลเส้นผม "เทรเซมเม่" 2016 ถ่ายแบบขึ้นปกและแฟชั่นเซ็ทในให้กับนิตยสารฮาร์เพอส์บาซาร์ (Harper's Bazaar) ประเทศสิงคโปร์ ตะวันได้มีผลงานอินเตอร์งานแรกคือมิวสิกวีดีโอ Blow Your Mind (Mwah) ของ Dua Lipa อีกทั้งมีงานถ่ายแบบให้กับ Topshop, Warehouse และ adidas ในปี 2017 ได้ถ่ายแบบขึ้นปกให้กับนิตยสารแอล ประเทศโครเอเชีย (Elle Croatia) ฉบับที่ 178</doc>
