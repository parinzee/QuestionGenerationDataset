<doc id="280453" url="https://th.wikipedia.org/wiki?curid=280453" title="ปวีณ ภูริจิตปัญญา">ปวีณ ภูริจิตปัญญา ปวีณ ภูริจิตปัญญา หรือ กัญจน์ ภูริจิตปัญญา (ชื่อเล่น กอล์ฟ) เกิดเมื่อปี พ.ศ. 2521 เป็นผู้กำกับภาพยนตร์ จบการศึกษาจากคณะนิเทศศาสตร์ จุฬาลงกรณ์มหาวิทยาลัย สาขาวิชาภาพยนตร์และภาพนิ่ง เคยกำกับมิวสิกวิดีโอเพลง "ผ่าเหล่า" ของโดม ปกรณ์ ลัม ที่เคยได้รับการเสนอชื่อเข้าชิงรางวัลเอ็มทีวี เอเชีย อวอร์ดส หลังจากนั้นก็กำกับภาพยนตร์โฆษณาครั้งแรกให้กับบริษัทฟีโนมีนา ยังเป็นผู้กำกับมิวสิกวิดีโอเพลง “ หึง” ของวงดีทูบี ได้รับการเสนอชื่อเข้าชิงรางวัล Channel V Music Video Awards ในสาขา Visual Effect จาก ฉากแผ่นดินถล่มในมิวสิกวิดีโอเพลง “ ใช้เบอร์เดิม” ของ แดน- บีม และมิวสิกวิดีโอยอดเยี่ยมจากเพลง “Say Hi” ของฟิล์ม รัฐภูมิ หลังจากนั้นกำกับมิวสิกวิดีโอเพลง “ ช่างไม่รู้เลย” เพลงประกอบภาพยนตร์ เพื่อนสนิท ในปี พ.ศ. 2550 กำกับภาพยนตร์เรื่องแรกคือ บอดี้ ศพ19 ต่อจากนั้นมีผลงานกำกับในปี พ.ศ. 2551 ภาพยนตร์เรื่อง สี่แพร่ง ตอน “ยันต์สั่งตาย” และในปี พ.ศ. 2552 ใน ห้าแพร่ง ในตอน “หลาวชะโอน” ต่อมาในปี พ.ศ. 2553 ได้กำกับมิวสิกวิดีโอ “เหงาปาก” ของวงเค-โอติก และในปี พ.ศ. 2555 ได้กำกับมิวสิกวิดีโอ "Dirty Party" ของวง 3.2.1ผลงานกำกับภาพยนตร์ผลงาน. กำกับภาพยนตร์. - บอดี้ ศพ19 (2550) - สี่แพร่ง (2551) ตอน “ยันต์สั่งตาย” - ห้าแพร่ง (2552) ตอน “หลาวชะโอน” - รัก 7 ปี ดี 7 หน (2555) ตอน “14”การแสดงการแสดง. - บอดี้ ศพ19 (2550) รับบท เจ้าหน้าที่นิติเวช - สี่แพร่ง (2551) ตอน "ยันต์สั่งตาย" รับบท ผีหงิด (ให้เสียง)</doc>
