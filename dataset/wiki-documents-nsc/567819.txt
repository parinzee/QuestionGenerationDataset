<doc id="567819" url="https://th.wikipedia.org/wiki?curid=567819" title="สามแยกทีวี">สามแยกทีวี สามแยกทีวี (หรือ สามแยกTV และ 3แยกTV) เป็นรายการทอล์คโชว์ที่ออกอากาศทางช่อง GMM ONE โดยออกอากาศทุกวันเสาร์ เวลา 23.10 น. - 0.10 น. โดยในสัปดาห์แรกนั้นมีพิธีกรดำเนินรายการเพียง 2 คน คือ น้าเน็ค เกตุเสพย์สวัสดิ์ ปาลกะวงศ์ ณ อยุธยา และ แปะโป้ง ณัฐพงษ์ สมรรคเสวี ซึ่งพิธีกรดำเนินรายการคนที่สามแต่เดิมนั้นควรเป็น เฮียเผือก พงศธร จงวิลาส (ริชาร์ด ราชเทวี) แต่เนื่องด้วยติดถ่ายซิทคอม Love On Air และซีรีส์อีกหลาย ๆ เรื่อง จึงไม่สามารถรับตำแหน่งสูบที่สามได้ และ เชาเชา ชวลิต ศรีมั่นคงธรรม ได้รับเลือกให้รับตำแหน่งสูบที่สามคนใหม่จากการคัดเลือกของพลเมืองสามแยกรูปแบบการดำเนินรายการ รูปแบบการดำเนินรายการ. รูปแบบในรายการนั้นจะเป็นรายการทอล์คโชว์ให้ความบันเทิงโดยแบ่ง 2 ช่วงรายการ คือ สามแยกแตกประเด็นและปากหวานงานเข้า โดยสามแยกแตกประเด็นจะเป็นการนำประเด็นที่กำลังเป็นที่พูดถึงในช่วงเวลานั้นหรือที่น่าสนใจมาพูดคุยกัน ส่วนปากหวานงานเข้าจะเป็นการให้คำปรึกษากับผู้ที่มาโทรมาปรึกษาพิธีกรทั้ง 3 หรือที่เรียกกันว่า "หน้าไมค์" โดยตลอดการดำเนินรายการทั้ง 3 ก็จะอ่านข้อความของผู้ชมที่โพสท์ลงในหน้าแฟนเพจของสามแยกปากหวานใน เฟซบุ๊ก เพื่อได้ความคิดเห็นที่แตกต่างมากขึ้น นอกจากนี้ทางรายการจะตั้งชื่อให้กับผู้ที่โทรมาให้ ซึ่งถือว่าเป็น "ชื่อสามแยก" และจะต้องพูดชื่ออีกในครั้งต่อไปที่โทรมาผู้ดำเนินรายการ ผู้ดำเนินรายการ. รายการสามแยกทีวีมีพิธีกรดำเนินรายการ 3 คนได้แก่- น้าเน็ค เกตุเสพย์สวัสดิ์ ปาลกะวงศ์ ณ อยุธยา (แตงอ่อน วัวลาย) - แปะโป้ง (ดีเจโป้ง) ณัฐพงษ์ สมรรคเสวี (ก๊อง เนินพระ) - เชาเชา ชวลิต ศรีมั่นคงธรรม (บราวนี่ เลียบด่วน) โดยในสัปดาห์แรกจะมีเพียงน้าเน็คและพี่โป้งเท่านั้นที่ทำหน้าที่พิธีกร เนื่องด้วยการที่เฮียเผือกลาตำแหน่งไป ทางรายการจะทำการคัดเลือกหาพิธีกรคนที่ 3 ของรายการ สามแยกทีวี ได้ โดยจะมีการคัดเลือกพิธีกรจาก 1 ใน 8 คนมาและจะทำการเผยตัวพิธีกรที่จะเข้าการคัดเลือกทีละคนตั้งแต่สัปดาห์ที่ 2 เป็นต้นไป ซึ่งใน 8 คนที่เข้าร่วมในการคัดเลือกหาพิธีกรคนที่ 3 ในรายการสามแยกทีวีก็มีดังนี้- พล่ากุ้ง วรชาติ ธรรมวิจินต์ (สีทอง สะพานใหม่) - เน วัดดาว นครินทร์ พุ่มระนาด (หมี บางยี่ขัน) - หลุยส์ พงษ์พันธ์ เพชรบัณฑูร (สนู๊ป บางนา) - พระมหาสมปอง ตาลปุตฺโต (จูนี่ ห้วยยาง) - เชาเชา ชวลิต ศรีมั่นคงธรรม (บราวนี่ เลียบด่วน) - อุ๋ย บุดด้า เบลส นที เอกวิจิตร (แรมโบ้ พัฒนาการ) - โจ๊ก Iscream อรรถวุฒิ อินทอง (ต้นส้ม ลำดวน) - กาละแมร์ พัชรศรี เบญจมาศ (ดุ๊กดิ๊ก คันนายาว) นอกจากนี้ในบางอาทิตย์จะมีกรณีที่มาไม่ครบสามสูบทำให้มีพิธีกรมาทดแทนซึ่งพิธีกรเหล่านี้จะมีชื่อเรียกว่า สูบอะไหล่ ดังนี้- อาร์ต มารุต ชื่นชมบูรณ์ (กาลียองเซโน่) - นิกกี้ สุระ ธีระกุล (นิกกี้ P.I.M.P) - ปั๋ง ประกาศิต โบสุวรรณ (จอน บางเขน) - ป๋อง กพล ทองพลับ (โจ สุทธิสาร) - แจ๊ส ชวนชื่น ผดุง ทรงแสง (จูโด้ สุขาสอง) - ป๋อมแป๋ม นิติ ชัยชิตาทร (วิกเตอร์ รามอินทรา) - อ้วน รีเทิร์น อนันต์ เสมาทอง (สุเมธ สุวรรณศร) - ดีเจเจ๊แหม่ม วินัย สุขแสวง (ฟันนี่ ห้วยขวาง) อนึ่ง พิธีกรแต่ละคนจะมีชื่อในการจัดรายการ โดยมีหลักในการตั้งชื่อคล้ายพระเอกโป๊ในยุค 70 คือ ใช้ชื่อสัตว์เลี้ยงตัวแรก รวมกับสถานที่ที่เลี้ยงสัตว์ตัวนั้น หลังจากได้ผู้ที่มีคะแนนสูงสุด 4 อันดับแรก จะให้พลเมืองสามแยกทำการลงคะแนน 1 ใน 4 คน ที่อยากให้เป็นพิธีกรคนที่ 3 ในสตูดิโอเป็นเวลา 4 สัปดาห์ สัปดาห์ละ 50 คน ผู้ที่มีคะแนนสูงสุด 2 อันดับแรก จะได้เข้าสู่รอบสุดท้ายรูปแบบรายการ รูปแบบรายการ. รายการจะมีรูปแบบหลัก ๆ อยู่ 2 ช่วงนั้นคือ สามแยกแตกประเด็นและปากหวานงานเข้า- สามแยกแตกประเด็น เป็นการพูดคุยแลกเปลี่ยนความคิดเห็นระหว่างผู้ชมที่โทรมาหน้าไมค์และผู้ที่ส่งข้อความมาทางแฟนเพจ กับผู้ดำเนินรายการทั้งสาม ซึ่งตลอดการพูดคุยนั้นจะมีการแลกเปลี่ยนความคิดเห็นซึ่งกันและกันรวมทั้งพิธีกรก็อาจจะเล่าเรื่องที่ตัวเองประสบพบเจอมา ซึ่งทั้ง 3 จะมีเอกลักษณ์ที่แตกต่างกันไปในการพูดคุย- ปากหวานงานเข้า เป็นการพูดคุยกับผู้ชมที่โทรมาหน้าไมค์เพื่อรับฟังและแก้ไขปัญหาที่ผู้ชมอยากให้แก้หรือขอคำปรึกษา โดยมีคอนเซปต์ที่ว่า "ไม่ว่าจะเป็นเรื่องอะไรก็ตาม แม้ว่ามันจะแก้ไขหรือทำอะไรไม่ได้ แต่สามแยกก็ยินดีรับฟังเสมอ" โดยทุกสายที่โทรเข้ามาจะโหวตดีเจที่ตัวเองชอบ เมื่อครบ 5 สาย ดีเจคนไหนได้รับคะแนนโหวตน้อยที่สุดจะถูกทำโทษ หรือในกรณีที่มีดีเจ 2 คนคะแนนเสมอกัน อีกคนที่คะแนนไม่เหมือนคนอื่นจะโดนทำโทษ ซึ่งแต่ละสัปดาห์ก็จะมีบทลงโทษที่แตกต่างกันไป ตั้งแต่วันที่ 17 พ.ค. 57 มีการเพิ่มกฎยัดคะแนน คือ หากดีเจคนไหนได้คะแนนคะแนนโหวต 3 คะแนน จะมีสิทธิยัดคะแนนให้ดีเจคนไหนก็ได้ 1 ครั้งตารางการออกอากาศ ตารางการออกอากาศ. รายการ สามแยกทีวี ออกอากาศทุกวันเสาร์ตั้งแต่ 23.10 น. - 00.10 น. โดยประมาณ แบ่งออกเป็น 2 ช่วงรายการ 4 เบรก โดยช่วง "สามแยกแตกประเด็น" จะอยู่ใน 3 เบรกแรกของรายการและช่วง "ปากหวานงานเข้า" จะอยู่ในเบรกสุดท้ายของรายการ หมายเหตุ : สูบอะไหล่ หมายถึง พิธีกรรับเชิญประจำสัปดาห์นั้น ๆปี 2556ปี 2557</doc>
