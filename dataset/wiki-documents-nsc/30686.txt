<doc id="30686" url="https://th.wikipedia.org/wiki?curid=30686" title="ตัวละครในโทโฮโปรเจกต์">ตัวละครในโทโฮโปรเจกต์ ตัวละครในโทโฮโปรเจกต์ เป็นตัวละครจากเกม "โทโฮโปรเจกต์" ซึ่งเป็นซีรีส์เกมของ ZUN จาก Team Shanghai Alice ตัวละครส่วนมากจะอยู่ในโลกหนึ่งที่ชื่อ เก็นโซเคียว สถานที่ๆ มนุษย์ และ โยไค อาศัยอยู่ร่วมกัน โดยที่เหล่าโยไคคอยทำร้ายมนุษย์และเหล่ามนุษย์ก็ต้องกำจัดพวกนั้น ตัวละครในโทโฮนั้นจะมีความสามารถพิเศษแตกต่างกันไปตัวละครหลักตัวละครหลัก. - ฮาคุเรย์ เรย์มุ (博麗 霊夢)- เผ่าพันธุ์ : มนุษย์ - ความสามารถ : เหาะบนท้องฟ้าได้ - สถานที่อยู่ : ศาลเจ้าฮาคุเรย์ ฮาคุเรย์ เรย์มุเป็นตัวละครหลักของโทโฮทุกภาค เธอเป็นมิโกะแห่งศาลเจ้าฮาคุเรย์, ซึ่งสถานที่ตั้งนั้นอยู่ที่สุดขอบตะวันออกของเก็นโซเคียว และเป็นสถานที่ที่ติดต่อกับโลกมนุษย์ภายนอกด้วย- คิริซาเมะ มาริสะ (霧雨 魔理沙)- เผ่าพันธุ์ : มนุษย์ - ความสามารถ : พลังเวทมนตร์ระดับสูง - สถานที่อยู่ : ป่าเวทมนตร์ คิริซาเมะ มาริสะ เป็นตัวละครหลักของโทโฮตั้งแต่ภาค Phantasmagoria of Dim. Dream เป็นต้นมา (ก่อนหน้านั้นเธอปรากฏตัวในภาค Story of Eastern Wonderland ในฐานะศัตรู) มาริสะเป็นชนเผ่าจอมเวทย์ที่อาศัยอยู่ในป่าเวทมนตร์ เธอเป็นเพื่อนสนิทของเรย์มุและมักจะไปหาเธอบ่อยๆ ไม่เช่นนั้นเธอก็มักจะใช้เวลาในการศึกษาเวทมนตร์ เธอเป็นคนชอบเก็บสะสมสิ่งของต่างๆ อย่างมากและชอบ "ยืม" สิ่งของจากผู้อื่นโดยไม่ "คืน" เลยซักชิ้นโทโฮเรย์อิเด็น (東方靈異伝　～ Highly Responsive to Prayers)โทโฮเรย์อิเด็น (東方靈異伝　～ Highly Responsive to Prayers). - ชินเคียวกุ (しんぎょく) เป็นตัวละครที่มี 3 รูปร่างคือลูกแก้วหยิน-หยาง, มิโกะหญิง และองเมียวจิชาย- ยูเกนมากัน (幽玄魔眼) ลักษณะคล้ายดวงตาปีศาจที่เชื่อมต่อกันโดยกระแสไฟฟ้า- เอลิส (エリス) เป็นปีศาจเด็กสาวที่ไร้เดียงสา- ซาริเอล (サリエル) นางฟ้าแห่งความตาย- มิมะ (魅魔)- เผ่าพันธุ์ : ปีศาจ - สถานที่อยู่ : ศาลเจ้าฮาคุเรย์ มิมะปรากฏตัวครั้งแรกด้วยการเป็นบอสด่าน 10 ของสายนรก หลังจากนั้นเธอก็ได้ปรากฏตัวอีกหลายๆ ครั้งด้วยบทบาทที่มากขึ้น- คิคุริ (キクリ) เรียกอีกชื่อหนึ่งว่า "พระจันทร์แห่งความชั่วร้าย" ลักษณะของเธอคล้ายดวงจันทร์หรือลูกแก้วที่มีออร่าสีม่วงอยู่รอบๆ และมีรูปหญิงสาวอ่อนวัยภายในนั้น- คอนการ่า (こんがら) นักรบแห่งดวงดาว- ฮาคุเรย์ เรย์มุ (ตัวละครที่เลือกเล่นได้)โทโฮฟูวมะโรคุ (東方封魔録 ～ Story of Eastern Wonderland)โทโฮฟูวมะโรคุ (東方封魔録 ～ Story of Eastern Wonderland). - เก็นจิ (玄爺) เก็นจิเป็นสัตว์เลี้ยงของเรย์มุที่ถูกเธอจับในระหว่างฝึกฝน เนื่องจากเก็นจิมีอายุยืนมาก เขาจึงมีพลังลึกลับมากมาย หนึ่งในพลังนั้นก็คือการที่เหาะได้ ดังนั้นเรย์มุจึงขี่หลังของเขาเพื่อที่จะเหาะจากภาค 2 ถึง 5 แต่หลังจากนั้นเรย์มุก็เรียนรู้ทักษะที่จะเหาะได้เอง เก็นจิจึงไม่ได้ปรากฏตัวหลังจากนั้น- ริกะ (里香) วิศวกรแห่งเก็นโซเคียว (เป็นบอสของด่าน 1 และด่าน extra) เธอขับ "Flower Tank" (รถถังดอกไม้) ในด่านหนึ่ง และ "Evil Eye Sigma" (ดวงตาปีศาจ ซิกม่า) ในด่านพิเศษ และริกะเป็นเพียงตัวละครตัวเดียวที่ขับขี่ยานพาหนะต่อสู้- เมระ (明羅) ซามูไรสาวผู้ต้องการพลังของตระกูลฮาคุเรย์- ฮาคุเรย์ เรย์มุ (ตัวละครที่เลือกเล่นได้) - คิริซาเมะ มาริสะ (บอสด่าน 4) - มิมะ (บอสด่านสุดท้าย)โทโฮมุจิคู (東方夢時空　～ Phantasmagoria of Dim.Dream)โทโฮมุจิคู (東方夢時空　～ Phantasmagoria of Dim.Dream). - เอเลน (エレン)- เผ่าพันธุ์ : จอมเวทย์ เอเลนเป็นแม่มดที่เป็นเด็กชั่วนิรันดร์ แต่ในความเป็นจริง การที่เธอมีอายุยืนได้นั้นเธอต้องแลกกับการที่เธอจำอะไรไม่ได้- โคโตฮิเมะ (小兎姫)- เผ่าพันธุ์ : มนุษย์ โคโตฮิเมะเป็นเจ้าหญิงที่ฝันอยากจะเป็นตำรวจสาว เธอมักจะทำตัวไม่สมกับฐานะเท่าใดนัก และเป็นที่รู้กันว่าเธอชอบสะสมสิ่งของที่คนอื่นไม่สนใจจะสะสมเลย- คานะ อนาเบราล (カナ・アナベラル)- เผ่าพันธุ์ : วิญญาณ คานะเป็นผีที่เกิดจากจิตใจส่วนลึกที่ไม่มั่นคงของเธอ แต่เนื่องจากผู้คนที่อาศัยในบ้านเริ่มไม่สนใจเธอและชินกับการหลอกหลอนของเธอได้ เธอจึงมองหาสถานที่อื่นเพื่อที่จะหลอกหลอนผู้คนต่อไป- อาซาคุระ ริคาโกะ (朝倉 理香子)- เผ่าพันธุ์ : มนุษย์ ริคาโกะเป็นผู้ที่เชื่อในวิทยาศาสตร์เพียงไม่กี่คนในเก็นโซเคียว อย่างไรก็ตาม เธอก็มีพลังเวทย์ที่ทรงพลังคนหนึ่งเช่นกัน แต่เนื่องจากเธอไม่สนใจในเวทมนตร์เท่าใดนัก และวิทยาศาสตร์อย่างเดียวก็ไม่ตรงใจเธอเท่าใดนัก เธอจึงผสมผสานเวทมนตร์และวิทยาศาสตร์รวมกัน- คิตาชิราคาวะ จิยูริ (北白河 ちゆり)- เผ่าพันธุ์ : มนุษย์ จิยูริเป็นผู้ช่วยของศาสตราจารย์ยูเมมิ ซึ่งทั้งสองคนดูคล้ายเพื่อนสนิทมากกว่าเป็นหัวหน้ากับลูกน้อง- โอคาซากิ ยูเมมิ (岡崎 夢美)- เผ่าพันธุ์ : มนุษย์ ศาสตราจารย์ยูเมมิเป็นอาจารย์สอนวิชาฟิสิกส์ในมหาวิทยาลัยแห่งหนึ่งในโลกที่ไกลออกไปจากเก็นโซเคียว- ฮาคุเรย์ เรย์มุ - คิริซาเมะ มาริสะ - มิมะโทโฮเก็นโซเคียว (東方幻想郷　～ Lotus Land Story)โทโฮเก็นโซเคียว (東方幻想郷　～ Lotus Land Story). - ออเรนจ์ (オレンジ)- เผ่าพันธุ์ : โยวไค ไมเนอร์โยวไคที่เกิดผิดสถานที่และผิดเวลา ในเกมนั้น ชื่อของเธอปรากฏเป็นเครื่องหมายปริศนา และชื่อ "orange" ของเธอนั้นปรากฏในประวัติตัวละครในเกมเท่านั้น- คุรุมิ (くるみ)- เผ่าพันธุ์ : แวมไพร์ - สถานที่อยู่ : ทะเลสาบแห่งเลือด คุรุมิเป็นแวมไพร์ที่อาศัยอยู่ที่ตรงกลางของทะเลสาบแห่งเลือด เธอคอยปกป้องทะเลสาบแห่งนี้จากผู้คนที่เดินทางผ่าน- เอลี่ (エリー)- เผ่าพันธุ์ : - - สถานที่อยู่ : มุเกนกัน เอลี่เป็นผู้เฝ้าประตูของมุเกนกัน ซึ่งเป็นคฤหาสน์ที่แทบไม่มีใครเข้าไปเยี่ยมเยียน และทำให้เธอแทบไม่ได้ฝึกฝนดันมาคุซักเท่าไหร่- ยูกะ (幽香)- เผ่าพันธุ์ : โยวไค - สถานที่อยู่ : มุเกนกัน ยูกะเป็นโยวไคระดับสูง เธออาศัยในคฤหาสน์มุเกนกัน ซึ่งตั้งอยู่ที่เขตแดนระหว่างโลกแห่งความฝันและโลกแห่งความจริง ในภาคนี้ยูกะได้แผ่พลังเวทย์ข้ามโลก และได้ส่งเหล่าวิญญาณในศาลเจ้าฮาคุเรย์ให้คุ้มคลั่งและดึงดูดความสนใจจากมาริสะที่ชอบสอดรู้สอดเห็น- มุเกทสึ (夢月)- เผ่าพันธุ์ : ปีศาจ มุเกทสึเป็นเผ่าปีศาจที่มีรูปร่างเหมือนมนุษย์และสวมชุดเมด เธอเป็นน้องสาวของเกนเกทสึ- เกนเกทสึ (幻月)- เผ่าพันธุ์ : ปีศาจ เกนเกทสึเป็นพี่สาวของมุเกทสึ เธอมีผมทอง สวมชุดชมพู มีปีกที่คล้ายปีกแมลง- ฮาคุเรย์ เรย์มุ (ตัวละครที่เลือกเล่นได้, บอส A ด่าน 4) - คิริซาเมะ มาริสะ (ตัวละครที่เลือกเล่นได้, บอส B ด่าน 4)โทโฮไคคิดัน (東方怪綺談　～ Mystic Square)โทโฮไคคิดัน (東方怪綺談　～ Mystic Square). - ซาร่า (サラ)- เผ่าพันธุ์ : โยไค - สถานที่อยู่ : ในถ้ำของภูเขาที่เป็นประตูไปยังมาไค ซาร่าเป็นผู้เฝ้าประตูของมาไค แต่ว่าเธอนั้นพ่ายแพ้อย่างง่ายดาย- หลุยส์ (ルイズ)- เผ่าพันธุ์ : ปีศาจ - สถานที่อยู่ : มาไค หลุยส์เป็นผู้อาศัยของมาไค เธอเข้าโจมตีเรย์มุในข้อหาบุกรุกมาไค- อลิส (アリス)- เผ่าพันธุ์ : มนุษย์ - ความสามารถ : เวทมนตร์ - สถานที่อยู่ : แพนเดโมเนียม อลิสเป็นเด็กสาวที่ได้รับพลังจากหนังสือ "มนต์ดำของอลิส" และจะไร้พลังถ้าปราศจากมัน- ยูกิ (ユキ)- เผ่าพันธุ์ : จอมเวทย์ - สถานที่อยู่ : มาไค ยูกิเป็นแม่มดดำผู้ปรากฏตัวพร้อมกับไมในด่าน 4 เธอโกรธมากเมื่อเห็นว่าไมถูกจัดการก่อนเธอ พลังพิเศษของเธอคือไฟ- ไม (マイ)- เผ่าพันธุ์ : จอมเวทย์ - สถานที่อยู่ : มาไค ไมเป็นแม่มดขาวที่ปรากฏตัวพร้อมกับยูกิ เธอจะเริ่มเอาจริงถ้ายูกิถูกจัดการก่อนเธอ พลังพิเศษของเธอคือน้ำแข็ง- ยูเมโกะ (夢子)- เผ่าพันธุ์ : โยวไค - สถานที่อยู่ : แพนเดโมเนียม ยูเมโกะเป็นเมดที่คอยรับใช้ชินกิ ความสามารถของเธอจัดว่าอยู่ในระดับต้นๆ ของมาไค รูปแบบการโจมตีของเธอคือการขว้างมีด (ซึ่งอาจเป็นต้นแบบของซาคุยะ)- ชินกิ (神綺)- เผ่าพันธุ์ : โยวไค - สถานที่อยู่ : แพนเดโมเนียม ชินกิเป็นผู้สร้างมาไคแห่งนี้ และเนื่องจากชินกิเป็นผู้สร้าง เหล่าผู้อาศัยที่นี่จึงนับถือเธอดั่ง "พระเจ้า"- ฮาคุเรย์ เรย์มุ (ตัวละครที่เลือกเล่นได้) - คิริซาเมะ มาริสะ (ตัวละครที่เลือกเล่นได้) - มิมะ (ตัวละครที่เลือกเล่นได้) - ยูกะ (ตัวละครที่เลือกเล่นได้)โทโฮโคมะเคียว (東方紅魔郷　～ Embodiment of Scarlet Devil)โทโฮโคมะเคียว (東方紅魔郷　～ Embodiment of Scarlet Devil). - รูเมีย (ルーミア)- เผ่าพันธุ์ : โยวไค - ความสามารถ : ควบคุมความมืด - สถานที่อยู่ : - รูเมียมีความสามารถในการสร้างขอบเขตแห่งความมืดรอบๆ ตัวเธอ แต่ว่านั่นก็ทำให้ระยะการมองเห็นของเอลดลงเช่นกัน จึงไม่ค่อยมีประโยชน์ในการต่อสู้เท่าใดนัก- ไดโยวเซย์ (大妖精)- เผ่าพันธุ์ : ภูติ - ความสามารถ : - - สถานที่อยู่ : ทะเลสาบสายหมอก ไดโยวเซย์เกือบจะเป็นตัวละครที่ไม่สำคัญเพราะไม่มีประวัติในเกม แต่ว่าแฟนๆ ตั้งชื่อเธอว่าไดโยวเซย์ (แปลว่าภูติใหญ่)- ชิลโน (チルノ)- เผ่าพันธุ์ : ภูติ (น้ำแข็ง) - ความสามารถ : ควบคุมความเย็น - สถานที่อยู่ : ทะเลสาบสายหมอก ชิลโนเป็นภูติน้ำแข็งที่อาศัยอยู่ในทะเลสาบรอบๆ คฤหาสน์มารแดง (บอสด่าน 2) ถึงแม้เธอจะไม่ค่อยฉลาด และดูเป็นตัวละครที่ตลกไม่ต่างจากเหม่ยหลิง งานอดิเรกของเธอคือการแช่แข็งกบ แล้วมองดูจนกว่าน้ำแข็งจะละลาย แต่ส่วนมากเธอจะเผลอทำน้ำแข็งแตกซะก่อน- หงเหม่ยหลิง (紅 美鈴)- เผ่าพันธุ์ : โยวไค - ความสามารถ : ควบคุมพลังปราณ - สถานที่อยู่ : คฤหาสน์มารแดง เหม่ยหลิงทำหน้าที่เฝ้าประตูรั้วของคฤหาสน์มารแดง (บอสด่าน 3) เธอเป็นโยวไคที่ชอบฝึกฝนศิลปะการต่อสู้อย่างไรก็ดี แฟนๆ ชาวญี่ปุ่นจำชื่อเธอได้ยาก ดังนั้นเหม่ยหลิงจึงถูกเรียกว่า "ไชน่า" (คนจีน) และกลายเป็นตัวละครที่มีความตลกอย่างมาก- โคอาคุมะ (小悪魔)- เผ่าพันธุ์ : ปีศาจ - ความสามารถ : - - สถานที่อยู่ : คฤหาสน์มารแดง โคอะคุมะเป็นบอสกลางของด่าน 4 เธอไม่มีประวัติตัวละครคล้ายๆ กับไดโยเซ และถูกแฟนๆ เรียกเธอว่า "โคอาคุมะ" (ปีศาจเล็ก) แต่อย่างไรก็ดี เธอเป็นตัวละครที่ได้รับความนิยมอย่างมากเช่นกัน- แพทชูลี่ โนวเลจ (パチュリー・ノーレッジ)- เผ่าพันธุ์ : จอมเวทย์ - ความสามารถ : เวทมนตร์ โดยเฉาพะเวทมนตร์ธาตุ - สถานที่อยู่ : คฤหาสน์มารแดง แพทชูลี่เป็นจอมเวทย์และเป็นเพื่อนกับเรมิเลีย เธออาศัยอยู่ในห้องสมุดของคฤหาสน์มารแดง ซึ่งนานๆ ครั้งเธอถึงจะออกจากห้องสมุดแห่งนั้น (คล้ายๆ กับฮิคิโคโมริ) เธอสามารถควบคุมธาตุทั้ง 7 ได้ (ธาตุตามชื่อของวันในภาษาญี่ปุ่น ทำให้เธอมีฉายาอีกอย่างว่า "จอมเวทย์หนึ่งสัปดาห์")- อิซาโยอิ ซาคุยะ (十六夜 咲夜)- เผ่าพันธุ์ : มนุษย์ - ความสามารถ : ควบคุมกาลเวลา - สถานที่อยู่ : คฤหาสน์มารแดง ซาคุยะเป็นมนุษย์เพียงคนเดียวในคฤหาสน์มารแดงแห่งนี้ และเป็นหัวหน้าสาวใช้ภายในคฤหาสน์ ใน official fanbook ได้อธิบายว่าเธอเคยเป็นนักล่าแวมไพร์มาก่อน แต่ว่าได้พ่ายแพ้ต่อเรมิเลีย เรมิเลียรู้สึกมีเมตตาจึงรับให้เธอเป็นสาวใช้และตั้งชื่อว่าซาคุยะให้- เรมิเลีย สการ์เล็ต (レミリア・スカーレット)- เผ่าพันธุ์ : แวมไพร์ - ความสามารถ : ควบคุมโชคชะตา - สถานที่อยู่ : คฤหาสน์มารแดง เรมิเลียเป็นเจ้าของคฤหาสน์มารแดง และมีสายเลือดแวมไพร์ เธอเป็นที่รู้จักในนาม "มารแดง" เนื่องจากเลือดของเหยื่อของเธอได้ย้อมเสื้อผ้าของเรมิเลียให้เป็นสีแดงชาด ถึงแม้จะมีรูปร่างเป็นเด็ก แต่ว่าเรมิเลียก็มีอายุมากกว่า 500 ปีแล้ว- ฟลังดร์ สการ์เล็ต (フランドール・スカーレット)- เผ่าพันธุ์ : แวมไพร์ - ความสามารถ : พลังทำลายล้างที่สูงมาก - สถานที่อยู่ : คฤหาสน์มารแดง ฟลังดร์เป็นน้องสาวของเรมิเลีย มีอายุประมาณ 495 ปี โดยปกติเธอไม่ได้รับอนุญาตให้ออกมานอกคฤหาสน์ เนื่องจากเธอควบคุมตัวเองไม่ค่อยได้ อย่างไรก็ตามเธอก็ชอบพี่สาวของเธอมาก และไม่พยายามหลบหนีไปไหน- ฮาคุเรย์ เรย์มุ (ตัวละครที่เลือกเล่นได้) - คิริซาเมะ มาริสะ (ตัวละครที่เลือกเล่นได้)โทโฮโยโยมุ (東方妖々夢 ～ Perfect Cherry Blossom)โทโฮโยโยมุ (東方妖々夢 ～ Perfect Cherry Blossom). - เลตตี้ ไวทร็อค (レティ・ホワイトロック)- เผ่าพันธุ์ : โยวไค - ความสามารถ : ควบคุมความหนาว เลตตี้เป็นโยวไคที่ปรากฏตัวเฉพาะฤดูหนาวเท่านั้น เธอกล่าวไว้ว่า ฤดูใบไม้ผลิเป็นช่วงจำศีล ฤดูร้อนและฤดูใบไม้ร่วงเป็นช่วงนอนหลับ ดังนั้นฤดูหนาวจึงเหมาะแก่การทำกิจกรรม เธอมีความสุขมากในช่วงฤดูหนาว อย่างไรก็ดี เธอยอมรับความจริงที่ว่า ฤดูหนาวจะต้องจบลงในวันใดวันหนึ่ง แต่เธอก็ไม่ได้โทษใคร- เชน (橙)- เผ่าพันธุ์ : ภูติรับใช้ (ปีศาจแมว) - ความสามารถ : เวทมนตร์ - สถานที่อยู่ : มาโยอิกะ เชนเป็นวิญญาณแมวที่เป็นภูติรับใช้ของรัน เธอสามารถเรียกยักษ์ออกมาช่วยต่อสู้ได้ แต่ว่าพลังของเธอมีขีดจำกัดเนื่องจากเธอเป็นภูติรับใช้ขั้นสองเท่านั้น เนื่องจากเชนเป็นแมว เธอจึงกลัวน้ำและมักจะซุกตัวอยู่ในโต๊ะโคทัตสึในฤดูหนาว- อลิส มาร์กาทรอยด์ (アリス・マーガトロイド)- เผ่าพันธุ์ : จอมเวทย์ - ความสามารถ : ผู้ควบคุมตุ๊กตา - สถานที่อยู่ : ป่าเวทมนตร์ อลิสในภาคนี้ได้กลับมาจากภาค 4 ตอนนี้เธอได้อาศัยอยู่ในป่าเวทมนตร์ เธอดูเผินๆ ก็คล้ายมาริสะตรงที่พวกเขาอยู่อย่างโดดเดี่ยว และใกล้เคียงกันและกัน ทั้งคู่เป็นจอมเวทย์ และชอบสะสมสิ่งของเช่นกัน แต่เธอก็เป็นคนที่นิสัยต่างออกไปจากมาริสะ เธอค่อนข้างสันโดษ ไม่สนใจคนอื่น และไม่โจมตีใครเพียงเพื่อความสนุกส่วนตัวเท่านั้น อย่างไรก็ดี ลึกๆ ในใจของเธอค่อนข้างเป็นคนขี้ขลาด ซึ่งส่วนนี้ทำให้เธอเป็นคนบอบบางและขุ่นเคืองง่าย อลิสสามารถควบคุมตุ๊กตาเพื่อใช้ในการดันมาคุ และเป็นผู้ที่ควบคุมตุ๊กตาที่ดีที่สุดในเกนโซเคียว ตุ๊กตาของเธอมีชื่อว่าเซี่ยงไฮ้ ซึ่งเป็นตุ๊กตาที่โดดเด่นมากในเกม ใน official fanbook Perfect Memento of Strict Sense ได้กล่าวว่า อลิสนั้นเป็นมนุษย์ที่เป็นจอมเวทย์ได้จากการฝึกฝน ซึ่งสิ่งนี้ดูจะขัดแย้งกับประวัติของเธอในภาค Mystic Square- ลิลลี่ไวท์ (ลิลลี่ขาว) (リリーホワイト)- เผ่าพันธุ์ : ภูติ - ความสามารถ : ป่าวประกาศถึงฤดูใบไม้ผลิ ลิลลี่ไวท์ (ลิลลี่ขาว) เป็นภูติที่ป่าวประกาศว่าถึงฤดูใบไม้ผลิแล้ว อย่างไรก็ดี เธอมักจะประกาศด้วยวิธีดันมาคุมากกว่าใช้คำพูด ดังนั้นการประกาศของเธอจึงดูเหมือนการโจมตีของศัตรูมากกว่า เธอเป็นบอสกลางคนแรกที่มีประวัติตัวละครอย่างเป็นทางการ ในด่าน "มุเอนซึกะ" ของ Phantasmasgoria of Flower View ลิลลี่ขาวในชุดสีดำได้ปรากฏตัวแทนชุดปกติ ทำให้แฟนๆ ตั้งชื่อเธอว่า "ลิลลี่ดำ" และกลายเป็นตัวละครที่ตรงข้ามกับลิลลี่ขาว- สามพี่น้องปริซึมริเวอร์ (プリズムリバー三姉妹)- เผ่าพันธุ์ : วิญญาณ - ความสามารถ : เล่นเครื่องดนตรีได้โดยไม่สัมผัส - สถานที่อยู่ : ประตูสู่โลกวิญญาณ สามพี่น้องปริซึมริเวอร์เป็นวิญญาณที่มีรูปร่างของพี่น้องสามคน แท้จริงพวกเธอเป็นลูกสาวของผู้ที่มีฐานะ แต่ได้เกิดเหตุการณ์ต้องสาปที่ทำให้ทั้งสี่ต้องแยกจากกัน เลล่า ปริซึมริเวอร์ ซึ่งเป็นบุตรสาวคนที่ 4 เธอไม่สามารถออกจากคฤหาสน์ที่เต็มไปด้วยความทรงจำของเธอแห่งนั้นได้ เธอจึงใช้พลังสร้างวิญญาณที่มีรูปร่างลักษณะเหมือนพี่สาวทั้งสามของเธอ หลังจากนั้นเธอก็ค่อยๆ ถูกลืมไปพร้อมๆ กับคฤหาสน์หลังนั้น- คอนปาคุ โยวมุ (魂魄 妖夢)- เผ่าพันธุ์ : ครึ่งคนครึ่งผี - ความสามารถ : นักดาบ - สถานที่อยู่ : ตำหนักหยกขาว โยวมุเป็นคนสวนของตำหนักหยกขาว เธอมีสายเลือดที่หายาก ซึ่งร่างของเธอได้ผสมระหว่างครึ่งวิญญาณและครึ่งมนุษย์ในร่างเดียวกัน โยวมุเป็นเด็กอย่างมากสำหรับร่างครึ่งคนครึ่งวิญญาณ (น้อยกว่า 60 ซึ่งไม่แน่ชัดว่าอายุเท่าไหร่) นิสัยที่ตรงไปตรงมา ตั้งเป้าหมายในการรับใช้ยูยูโกะซึ่งเป็นเจ้านายของเธอเพียงอย่างเดียว- ไซเกียวจิ ยูยูโกะ (西行寺 幽々子)- เผ่าพันธุ์ : วิญญาณ - ความสามารถ : ควบคุมความตาย - สถานที่อยู่ : ตำหนักหยกขาว ยูยูโกะเป็นเจ้าหญิงแห่งตำหนักหยกชาว เธอเป็นวิญญาณแต่นิสัยของเธอเหมือนกับมนุษย์มากกว่า ยูยูโกะไม่ค่อยเข้าสังคมมากนัก เธอจึงมีเพื่อนภายนอกตำหนักเพียงแค่ยูคาริเท่านั้น เธอเป็นคนไร้เดียงสาและร่าเริงอยู่ตลอดเวลา(แต่จริงๆแล้วเธออาจจะแค่แกล้งทำ) และชอบพูดอะไรที่เข้าใจยาก ชื่อนามสกุลของเธอ "ไซเกียวจิ" ได้มากจากบทกวีที่เป็นที่นิยมอย่างมากเรื่อง "ไซเกียว"- ยาคุโมะ รัน (八雲 藍)- เผ่าพันธุ์ : ภูติรับใช้ (ปีศาจจิ้งจอก) - ความสามารถ : ควบคุมชิกิงามิ - สถานที่อยู่ : เขตแดนของเกนโซเคียว รันเป็นโยไคที่เป็นจิ้งจอกเก้าหาง เธอเป็นภูติรับใช้ซึ่งถูกสร้างโดยยูคาริ แต่ว่าเธอก็มีพลังอย่างมากถึงจะไม่มีเจ้านายคอยช่วยเหลือก็ตาม รันมีพลังถึงขั้นสร้างภูติรับใช้เป็นของตนเองได้ก็คือเชน เนื่องจากยูคาริจะหลับประมาณ 12 ชั่วโมงต่อวัน รันจึงต้องทำหน้าที่ทำงาน "ทั้งหมด" ในระหว่างนั้น- ยาคุโมะ ยูคาริ (八雲 紫)- เผ่าพันธุ์ : โยวไค - ความสามารถ : ควบคุมเขตแดน - สถานที่อยู่ : เขตแดนของเกนโซเคียว ยูคาริเป็นโยวไคระดับสูงที่อยู่อาศัยบริเวณสุดขอบของเกนโซเคียว เธอเป็นเพื่อนเก่าของยูยูโกะ และเป็นคนรู้จักของเรย์มุ เธอเป็นผู้ปิดผนึกระหว่างโลกเกนโซเคียวและโลกภายนอก ยูคาริมักจะหลับเป็นส่วนมาก เธอจึงปล่อยให้รันและเชนทำงานทั้งหมดแทน แต่ถ้าเธอไม่หลับ เธอก็จะคอยแกล้งคนที่ไม่ระวังจากโลกภายนอกโดยการดึงเข้ามาในเกนโซเคียว ความสามารถของเธอคือการควบคุมเขตแดน และมักจะเรียกภูติรับใช้หรือสวรรพสิ่งต่างๆมาสร้างดันมาคุของเธอเอง- ฮาคุเรย์ เรย์มุ (ตัวละครที่เลือกเล่นได้) - คิริซาเมะ มาริสะ (ตัวละครที่เลือกเล่นได้) - อิซาโยอิ ซาคุยะ (ตัวละครที่เลือกเล่นได้) - ชิลโน (บอสกลางของด่าน 1)โทโฮซุยมุโซว (東方萃夢想　～Immaterial and Missing Power)โทโฮซุยมุโซว (東方萃夢想　～Immaterial and Missing Power). - อิบุกิ ซุยกะ (伊吹 萃香)- เผ่าพันธุ์ : ยักษ์ - ความสามารถ : ควบคุมความหนาแน่นและเจือจาง - สถานที่อยู่ : - (ว่ากันว่าเธอมักจะอยู่ศาลเจ้าฮาคุเรย์ ในภาค 10.5 เธอได้ย้ายไปสวรรค์) ซุยกะ เด็กสาวที่ยืนยันว่าตัวเองเป็น "ยักษ์" ซึ่งเป็นเผ่าที่น่าจะสาบสูญไปจากเก็นโซเคียวแล้ว ซุยกะเป็นหนึ่งในจตุรเทพแห่งขุนผา เช่นเดียวกับยูกิ โฮชิกุมะ- ฮาคุเรย์ เรย์มุ - คิริซาเมะ มาริสะ - อิซาโยอิ ซาคุยะ - คอนปาคุ โยวมุ - อลิส มาร์กาทรอย - แพทชูลี่ โนวเลจ - เรมิเรีย สการ์เล็ต - ไซเคียวจิ ยูยูโกะ - ยาคุโมะ ยูคาริ - หงเหม่ยหลิง (สำหรับเวอร์ชัน 1.10 ขึ้นไป)โทโฮเอยะโช (東方永夜抄 ～ Imperishable Night)โทโฮเอยะโช (東方永夜抄 ～ Imperishable Night). - ริกเกิ้ล ไนทบั๊ก (リグル・ナイトバグ)- เผ่าพันธุ์ : โยไค (หิ่งห้อย) - ความสามารถ : ควบคุมแมลง - สถานที่อยู่ : หมู่ไม้ทั่วไป ริกเกิ้ลเป็นโยไคที่มีแมลงรอบๆ ตัว ดังนั้นจึงพบเธอได้ในที่ๆ มีฝูงแมลงชุกชุม พลังของริกเกิ้ลสามารถควบคุมเปลวไฟของหิ่งห้อยได้ หรือการเรียกฝูงแมลงมีพิษเข้าสังหารศัตรู แต่เนื่องจากริกเกิ้ลเป็นแมลง เธอจึงกลัวยาฆ่าแมลงและความหนาวเย็น- มิสเทีย โลเรไล (ミスティア・ローレライ)- เผ่าพันธุ์ : นกกระจอกกลางคืน - ความสามารถ : ทำให้มนุษย์บ้าคลั่งด้วยเสียงเพลง - สถานที่อยู่ : ถนนปีศาจ มิสเทียเป็นนกกระจอกกลางคืนที่อาศัยบริเวณถนนใกล้ๆ หมู่บ้านมนุษย์ เธอปกปิดตัวเองจากเหล่านักเดินทางที่เดินตามลำพังในถนนตอนกลางคืนโดยการทำให้ตาบอด และหลอกล่อให้หลงทาง แล้วก็หายไปอย่างไร้ร่องรอย- คามิชิราซาวะ เคย์เนะ (上白沢 慧音)- เผ่าพันธุ์ : ครึ่งฮากุตากุ - ความสามารถ : ทำลาย, แก้ไข, สร้างประวัติศาสตร์ - สถานที่อยู่ : หมู่บ้านมนุษย์ เคย์เนะเป็นลูกครึ่งระหว่างมนุษย์กับสัตว์ป่า รูปร่างของเธอเป็นมนุษย์ยกเว้นวันที่พระจันทร์เต็มดวง เมื่อเขาของเธองอกขึ้น เธอจะกลายร่างเป็นครึ่งฮากุตากุโดยไม่ตั้งใจ เคย์เนะรักมนุษย์มาก และทำหน้าที่คอยปกป้องพวกเขาโดยใช้ความสามารถของเธอในการสร้างประวัติศาสตร์ให้กับหมู่บ้านนี้ในการหลบเหล่าโยไคที่มุ่งเข้ามาทำร้ายให้ผ่านไป- อินาบะ เทอิ (因幡 てゐ)- เผ่าพันธุ์ : โยวไค (กระต่าย) - ความสามารถ : ชี้นำอนาคตให้มนุษย์ - สถานที่อยู่ : โรงเตี๊ยมนิรันดร์ เทอิ หรือ เทวิ (แต่คำที่ถูกต้องจริงๆ คือ "เท-อวิ") มีต้นแบบมาจากเรื่อง "กระต่ายขาวอินาบะ" ของ Kojiki เธอกลายเป็นโยวไคที่เกิดจากกระต่ายที่มีอายุยืนนาน เทอิเป็นหัวหน้าของกระต่ายแห่งโลกในโรงเตี๊ยมนิรันดร์ อย่างไรก็ตาม เธอเป็นคนที่ชอบหลอกลวงจนเป็นนิสัย- เรย์เซน อุดงเกอิน อินาบะ (鈴仙・優曇華院・イナバ)- เผ่าพันธุ์ : กระต่ายแห่งดวงจันทร์ - ความสามารถ : ควบคุมความวิกลจริต - สถานที่อยู่ : โรงเตี๊ยมนิรันดร์ เรย์เซนเป็นกระต่ายแห่งโลกพระจันทร์ เธอได้เข้ามายังเกนโซเคียวเมื่อประมาณ 30 ปีก่อนเนื่องจากเธอหลบเลี่ยงสงครามระหว่างโลกและดวงจันทร์ นับตั้งแต่บัดนั้น เธอก็ได้เป็นผู้ช่วยและลูกศิษย์ของเอย์ริน, สัตว์เลี้ยงของคางุยะ และผู้ดูแลเทอิ เรย์เซนมีพลังในการทำให้ผู้คนคุ้มคลั่งด้วยดวงตาของเธอ เหมือนกับการสื่อสารทางกระแสจิต เธอสามารถควบคุมคลื่นความถี่ได้ทุกชนิด เช่น คลื่นแสง คลื่นสมอง หรือคลื่นไฟฟ้า- ยาโกะโคโระ เอย์ริน (八意 永琳)- เผ่าพันธุ์ : มนุษย์ (ชาวนครจันทรา) - ความสามารถ : สร้างยาสารพัดอย่าง, มีความอัจฉริยะมาก - สถานที่อยู่ : โรงเตี๊ยมนิรันดร์ เอย์รินเป็นเภสัชกรอัจฉริยะที่อาศัยอยู่บนดวงจันทร์ คางุยะได้ขอร้องให้เธอสร้างยาต้องห้าม "ยาอายุวัฒนะ" และดื่มมันเข้าไป แต่ทั้งคู่ถูกจับได้ คางุยะจึงโดนลงโทษให้มาอยู่ที่โลกมนุษย์เพียงลำพัง ความจริงแล้วเอย์รินก็รู้สึกผิดเกี่ยวกับเรื่องนี้มาก- โฮวไรซัน คางุยะ (蓬萊山 輝夜)- เผ่าพันธุ์ : มนุษย์ (ชาวดวงจันทร์) - ความสามารถ : ควบคุมความอมตะและลักษณะชั่วคราว - สถานที่อยู่ : โรงเตี๊ยมนิรันดร์ คางุยะเป็นเจ้าหญิงแห่งดวงจันทร์ตามตำนาน เจ้าหญิงคางุยะแห่งไม้ไผ่ปล้องบาง หลังจากที่เธอได้ดื่มยาที่ทำให้เป็นอมตะ เธอก็ได้ถูกขับไล่ให้ลงมาอยู่บนโลกมนุษย์ หลังจากนั้น เธอก็ได้รับการยกโทษให้และถูกเรียกตัวกลับนครจันทรา แต่คางุยะกลับต้องการที่จะใช้ชีวิตธรรมดาๆ บนโลกมนุษย์มากกว่าที่จะกลับไปเป็นเจ้าหญิงแห่งดวงจันทร์ เอย์รินจึงช่วยเหลือคางุยะหลบหนีจากเหล่าทูต แล้วทั้งคู่ก็หนีไปซ่อนตัวอยู่ในเกนโซเคียว- ฟูจิวาระ โนะ โมโคว (藤原 妹紅)- เผ่าพันธุ์ : มนุษย์ - ความสามารถ : อมตะและคงความเป็นเด็กตลอด - สถานที่อยู่ : ป่าไผ่หลงทาง โมโควเป็นลูกสาวของขุนนางคนหนึ่ง (รู้จักกันในนามฟูจิวาระ โนะ ฟูฮิโตะ) ซึ่งเขาได้เป็นพี่เลี้ยงคนหนึ่งของคางุยะในระหว่างที่คางุยะถูกลงโทษให้มายังโลกมนุษย์ และเมื่อฟูฮิโตะถูกคางุยะร้องขอให้ทำในสิ่งที่เป็นไปไม่ได้ เขาก็รู้สึกอับอาย โมโควจึงโกรธแค้นคางุยะมาตั้งแต่ตอนนั้น เธอจึงพยายามหาทางแก้แค้น แต่ว่าคางุยะได้หายตัวไปเสียก่อน ดังนั้นโมโควจึงขโมยยาอายุวัฒนะจากมนุษย์คนหนึ่งที่เอย์รินใช้มันเพื่อปิดปากเหล่ามนุษย์ และเธอได้ดื่มมันจนกลายเป็นอมตะ- ฮาคุเรย์ เรย์มุ (ตัวละครที่เลือกเล่นได้, บอสด่าน 4) - คิริซาเมะ มาริสะ (ตัวละครที่เลือกเล่นได้, บอสด่าน 4) - อิซาโยอิ ซาคุยะ (ตัวละครที่เลือกเล่นได้) - คอนปาคุ โยมุ (ตัวละครที่เลือกเล่นได้)) - ยาคุโมะ ยูคาริ (ตัวละครที่เลือกเล่นได้) - อลิส มาร์กาทรอย (ตัวละครที่เลือกเล่นได้)) - เรมิเรีย สการ์เล็ต (ตัวละครที่เลือกเล่นได้) - ไซเคียวจิ ยูยูโกะ (ตัวละครที่เลือกเล่นได้)โทโฮคาเอซึกะ (東方花映塚 ～ Phantasmagoria of Flower View)โทโฮคาเอซึกะ (東方花映塚 ～ Phantasmagoria of Flower View). - ชาเมมารุ อายะ (射命丸 文)- เผ่าพันธุ์ : เทนกุ - ความสามารถ : ควบคุมสายลม - สถานที่อยู่ : ภูเขาโยไค อายะเป็นนักข่าวและช่างภาพที่เขียนหนังสือพิมพ์ "บุนบุนมารุ" ด้วยตัวคนเดียว เธอเป็นตัวละครหลักในหนังสือ Bohemian Archive in Japanese Red รวมถึงเป็นตัวละครที่สามารถเล่นได้ในภาค 9, 9.5, 10.5 รวมถึงเป็นบอสของภาค 10- เมดิซีน เมแลนคอลลี่ (メディスン・メランコリー)- เผ่าพันธุ์ : ตุ๊กตา - ความสามารถ : ควบคุมพิษ - สถานที่อยู่ : เนินนิรนาม เมดิซีนเป็นตุ๊กตาที่ถูกทิ้งที่ได้กลายเป็นโยวไคหลังจากได้รับพิษของดอกลิลลี่แห่งหุบเขามานานหลายปี เธอเป็นผู้สนับสนุนให้เหล่าตุ๊กตาเป็นอิสระจากมนุษย์ และเกลียดมนุษย์เพราะพวกเขาได้ควบคุมตุ๊กตาอยู่ เรื่องนี้ ชิกิเอย์กิ ได้ตัดสินให้เธอเป็นคนที่มี "ทัศนคติแคบ" อาจเพราะเรื่องนี้ ทำให้เธอกลายเป็นเพื่อนของเอย์ริน เพื่อที่หวังว่าจะให้เอย์รินช่วยเหล่าตุ๊กตาให้มีอิสรภาพ ชื่อของเธออาจมาจากเรื่อง A Medicine for Melancholy ของ Ray Bradbury- คาซามิ ยูกะ (風見 幽香)- เผ่าพันธุ์ : โยวไค - ความสามารถ : ควบคุมดอกไม้ - สถานที่อยู่ : ทุ่งดวงตะวัน ยูกะได้ปรากฏตัวอีกครั้งหลังจากภาค Lotus Land Story ซึ่งนับเป็นตัวละครที่สองต่อจากอลิสที่ปรากฏในเครื่อง PC-98 และได้กลับมาอีกครั้งใน windows- โอโนซึกะ โคมะจิ (小野塚 小町)- เผ่าพันธุ์ : ยมทูต - ความสามารถ : ควบคุมระยะทาง - สถานที่อยู่ : แม่น้ำซันซึ โคมะจิเป็นยมทูตที่นำพาดวงวิญญาณข้ามแม่น้ำซันซึ ถึงแม้จะเป็นงานที่สำคัญ แต่เธอก็ไม่ค่อยเอาใจใส่มากนัก จนทำให้ถูกชิกิเอย์กิ ซึ่งเป็นหัวหน้าของเธอคอยต่อว่าอยู่ตลอด ชื่อของเธอมากจากหญิงสาวที่สวยงานและมีชื่อเสียงคนหนึ่งที่ชื่อ Ono no Komachi- ชิกิเอย์กิ ยามาซานาดู (四季映姫・ヤマザナドゥ)- เผ่าพันธุ์ : ยมบาล - ความสามารถ : แยกแยะขาวดำได้อย่างชัดแจ้ง - สถานที่อยู่ : ฮิกัน ชิกิเอย์กิเป็นยมบาลที่คอยตัดสินเหล่าดวงวิญญาณว่าพวกเขาจะถูกส่งไปยังสวรรค์, นรก หรือที่อื่นๆ เธอเป็นคนที่มีศีลธรรมมาก ซึ่ง นามสกุลของเธอคือ"ชิกิ"ชื่อคือ"เอย์กิ" ส่วน "ยามาซานาดู" เป็นชื่อตำแหน่งของเธอ- ฮาคุเรย์ เรย์มุ - คิริซาเมะ มาริสะ - อิซาโยอิ ซาคุยะ - คอนปาคุ โยวมุ - ชิลโน - ลิริก้า ปริซึมริเวอร์ - เมแลง ปริซึมริเวอร์ - ลูนาซ่า ปริซึมริเวอร์ - มิสเทีย โลเรไล - อินาบะ เทอิ - เรย์เซน อุดงเกอิน อินาบะ ตัวละครที่ปรากฏ:- ลิลลี่ ไวท์โทโฮบุงกะโช (東方文花帖 ～ Shoot the Bullet) โทโฮบุงกะโช (東方文花帖 ～ Shoot the Bullet). ภาค Shoot the Bullet ไม่มีตัวละครเพิ่มเติมแต่อย่างใด ตัวละครในภาคนี้:- ชาเมมารุ อายะ (ตัวละครที่เลือกเล่นได้) - รูเมีย - ริกเกิ้ล ไนท์บั๊ก - ชิลโน - เลตตี้ ไวท์ร็อค - อลิส มาร์กาทรอยด์ - คามิชิราซาวะ เคย์เนะ - เรย์เซน อุดงเกอิน อินาบะ - เมดิซีน เมแลนคอลลี่ - อินาบะ เทอิ - หงเม่ยหลิง - แพทชูลี่ โนวเลจ - เชน- คอนปาคุ โยวมุ - อิซาโยอิ ซาคุยะ - เรมิเลีย สการ์เล็ต - ยาคุโมะ รัน - เคียวจิ ยูยูโกะ - ยาโกโคโระ เอย์ริน - โฮวไรซัน คางุยะ - โอโนซึกะ โคมะจิ - ชิกิเอย์กิ ยามาซานาดู - ฟลังดร์ สการ์เล็ต - ยาคุโมะ ยูคาริ - ฟุจิวาระ โนะ โมโคว - อิบุกิ ซุยกะโทโฮฟูจินโระคุ (東方風神録　～ Mountain of Faith)โทโฮฟูจินโระคุ (東方風神録　～ Mountain of Faith). - อากิ ชิสุฮะ (秋 静葉)- เผ่าพันธุ์ : เทพแปดล้านแห่งใบไม้สีแดง - ความสามารถ : ควบคุมใบไม้สีแดง - สถานที่อยู่ : ภูเขาโยวไค ชิสุฮะเป็นพี่สาวของมิโนริโกะ ซึ่งทั้งคู่เป็นเทพที่สามารถควบคุมฤดูใบไม้ร่วงได้ เธอมีความคิดว่าใบไม้สีแดงในฤดูใบไม้ร่วงนั้นเป็นสิ่งที่ดีที่สุดในฤดูใบไม้ร่วง เธอจึงรู้สึกภาคภูมิใจที่จะอวดความงามของใบไม้ให้น้องสาวดู แต่ชิสุฮะจะหายไปเมื่อถึงฤดูหนาว- อากิ มิโนริโกะ (秋 穣子)- เผ่าพันธุ์ : เทพแปดล้านแห่งความอุดมสมบูรณ์ - ความสามารถ : ควบคุมความอุดมสมบูรณ์ - สถานที่อยู่ : ภูเขาโยวไค มิโนริโกะเป็นน้องสาวของชิสุฮะ และเป็นเทพีแห่งการเกี่ยวข้าว เธอมักถูกเชิญเป็นแขกพิเศษในงานพิธีเกี่ยวข้าวของหมู่บ้านมนุษย์ในทุกๆ ปี เพราะถ้าไม่อัญเชิญเธอ ก็ไม่สามารถรับประกันได้ว่าปีนั้นจะเก็บเกี่ยวข้าวได้อุดมสมบูรณ์หรือไม่ กลิ่นของพืชพรรณที่ปลูกขึ้นเป็นเหมือนน้ำหอมของเธอ ทำให้มิโนริโกะรู้สึกว่าตัวเองเหนือกว่าพี่สาวของเธอ แต่อย่างไรก็ดี มิโนริโกะก็จะหายไปเมื่อถึงฤดูหนาวเหมือนกับพี่สาว- คางิยามะ ฮินะ (鍵山 雛)- เผ่าพันธุ์ : เทพแปดล้านแห่งเคราะห์ร้าย - ความสามารถ : สะสมเคราห์ร้าย - สถานที่อยู่ : ทะเลแมกไม้ ฮินะเป็นตุ๊กตานากาชิฮินะ (ในสมัยเฮอันของญี่ปุ่น ได้มีเทศกาลโยนตุ๊กตาให้ลอยตามแม่น้ำ เพื่อที่เชื่อว่าจะสามารถขับไล่ความชั่วร้าย และโชคร้ายออกไปได้) แต่ว่าเธอเต็มไปด้วยคำสาปทำให้ใครที่พบเธอก็จะมีแต่ความโชคร้าย แต่ฮินะเองก็มีความตั้งใจที่ดีและมีความหวังที่จะไม่ให้มนุษย์พบกับโชคร้ายอีก- คาวาชิโระ นิโตริ (河城 にとり)- เผ่าพันธุ์ : กัปปะ - ความสามารถ : ควบคุมสายน้ำ - สถานที่อยู่ : ภูเขาโยวไค นิโตริเป็นวิศวกรที่มีความสนใจในเรื่องของมนุษย์ เธอเชื่อว่ามนุษย์และกัปปะมีความสัมพันธ์กันมาตั้งแต่โบราณ แต่กัปปะในโลกของโทโฮเป็นเผ่าพันธุ์ที่มีความรู้ทางด้านเทคโนโลยีสูง ในฐานะวิศวกร เธอชื่นชอบในการแยกชิ้นส่วนและประกอบสิ่งของต่างๆ กลับไปอีกครั้ง ทำให้กระเป๋าหลังของเธอเต็มไปด้วยเครื่องมือช่างหลากหลายชนิด- อินุบาชิริ โมมิจิ (犬走 椛)- เผ่าพันธุ์ : เทนกุหมาป่าขาว - ความสามารถ : มองเห็นสิ่งของในระยะไกล - สถานที่อยู่ : น้ำตกแห่งสวรรค์ทั้งเก้า โมมิจิมีความสามารถมองเห็นสิ่งของในระยะไกล เธอมีหน้าที่ข่มขู่เหล่าผู้บุกรุก ด้วยการโจมตีก่อนจะรายงานไปยังเจ้านายของเธอ ในระหว่างว่างงาน เธอมักจะเล่น "ไดโชกิ" (หมากรุกญี่ปุ่น) กับกัปปะที่อาศัยใกล้ๆนั้น- โคจิยะ ซานาเอะ (東風谷 早苗)- เผ่าพันธุ์ : มนุษย์ - ความสามารถ : พลังในการสร้างปาฏิหาริย์ ซานาเอะเป็นมิโกะแห่งศาลเจ้าโมริยะ ถึงเธอจะเป็นมนุษย์ แต่เธอก็เป็นลูกหลานของสุวาโกะ และมีพลังในการสร้างปาฏิหาริย์โดยสายเลือดแห่งเทพ ในอดีต ผู้คนต่างพากันเคารพเธอเป็นสมมติเทพ แต่ในความจริงเธอเป็นมิโกะของเทพเจ้าอีกองค์ และปาฏิหาริย์ส่วนมากก็มาจากพลังของเทพเจ้านั้น เมื่อโลกเปลี่ยนแปลง กาลเวลาผ่านไป ผู้คนก็ค่อยๆ นับถือในตัวซานาเอะและคานาโกะลดลง ทำให้ทั้งคู่ตัดสินใจย้ายศาลเจ้าไปยังเกนโซเคียว- ยาซากะ คานาโกะ (八坂 神奈子)- เผ่าพันธุ์ : เทพเจ้า - ความสามารถ : พลังในการสร้างท้องฟ้า - สถานที่อยู่ : ทะเลสาบแห่งเทพสายลม คานาโกะเป็นเทพเจ้าแห่งสายลมและสายฝนแห่งศาลเจ้าโมริยะ เนื่องจากศรัทธาในพระเจ้าของโลกภายนอกได้หมดสิ้น เธอจึงติดสินใจที่จะย้ายศาลเจ้าโมริยะมายังภูเขาโยไคในเกนโซเคียวซึ่งดีกว่าที่จะถูกลืมและหายไปกับกาลเวลา คานาโกะได้รับศรัทธาจากเหล่าโยไคบนภูเขาอย่างรวดเร็ว และเพื่อต้องการเรียกศรัทธาจากเหล่ามนุษย์และโยไคอื่นๆในเกนโซเคียว เธอจึงส่งซานาเอะไปยังศาลเจ้าฮาคุเรย์- โมริยะ สุวาโกะ (洩矢 諏訪子)- เผ่าพันธุ์ : เทพเจ้า - ความสามารถ : พลังในการสร้างพิภพ - สถานที่อยู่ : ศาลเจ้าโมริยะ สุวาโกะเป็นเทพเจ้าที่แท้จริงของศาลเจ้าโมริยะ ในอดีต เธอสามารถปราบเทพแห่งคำสาป "มิชางุจิ" และได้กลายเป็นเทพเจ้าที่เป็นที่รักของทุกคน หลังจากนั้น เธอก็ถูกจัดการโดยคานาโกะ แต่ว่าผู้คนส่วนใหญ่ในอาณาจักรยังคงหวาดกลัวต่อมิชางุจิ จึงไม่สามารถยอมรับคานาโกะให้เป็นเทพเจ้าองค์ใหม่ได้- ฮาคุเรย์ เรย์มุ (ตัวละครที่เลือกเล่นได้) - คิริซาเมะ มาริสะ (ตัวละครที่เลือกเล่นได้) - ชาเมมารุ อายะ (บอสด่าน 4)โทโฮฮิโซวเทน (東方緋想天 ～ Scarlet Weather Rhapsody)โทโฮฮิโซวเทน (東方緋想天 ～ Scarlet Weather Rhapsody). - นากาเอะ อิคุ (永江 衣玖)- เผ่าพันธุ์ : โยวไค (พญานาค) - ความสามารถ : สามารถหยั่งรู้ภูมิอากาศได้ - สถานที่อยู่ : หมู่เมฆเร้นลับ อิกุเป็นตัวแทนจากวังมังกรที่ถูกส่งมายังเกนโซเคียวเพื่อเตือนภัยพิบัติที่กำลังจะเกิดขึ้น- ฮินะนาอิ เทนชิ (比那名居 天子)- เผ่าพันธุ์ : ชาวสรวงสวรรค์ - ความสามารถ : ควบคุมพื้นดิน - สถานที่อยู่ : สวรรค์ เทวดานิสัยเสียที่อยู่บนสวรรค์ เพราะได้รับการเลี้ยงดูดีมากเกินไปจึงกลายเป็นเทวดาที่เอาแต่ใจตัวเอง มีชื่อเดิมว่าฮินะนาอิ จิโกะ- ฮาคุเรย์ เรย์มุ - คิริซาเมะ มาริสะ - อลิส มาร์กาทรอย - ชาเมมารุ อายะ - อิซาโยอิ ซาคุยะ - คอนปาคุ โยมุ - แพทชูลี่ โนวเลจ - ไซเคียวจิ ยูยูโกะ - เรมิเลีย สการ์เล็ต - ยาคุโมะ ยูคาริ - โอโนสุกะ โคมะจิ - เรย์เซน อุดงเกอิน อินาบะ - อิบุกิ ซุยกะโทโฮจิเร็ยเด็น (東方地霊殿　～ Subterranean Animism)โทโฮเซย์เร็นเซ็น (東方星蓮船　～ Undefined Fantastic Object)โทโฮฮิโซวเทนโซะคุ (東方非想天則　～ 超弩級ギニョルの謎を追え)โทโฮบุนคะโฉว (Double Spoiler　～ 東方文花帖)โทโฮซันเกทสึเซย์ (妖精大戦争　～ 東方三月精)ตัวละครอื่นๆตัวละครอื่นๆ. - โมริจิกะ รินโนสุเกะ (森近 霖之助)- เผ่าพันธุ์ : ครึ่งมนุษย์ครึ่งโยวไค - ความสามารถ : บอกชื่อและความสามารถของสิ่งของต่างๆ ได้ - สถานที่อยู่ : โครินโด รินโนสุเกะเป็นลูกครึ่งมนุษย์และโยวไคผู้เปิดร้านขายของเก่าในป่าเวทมนตร์ ชื่อร้านคือ "โครินโด" เขาเป็นตัวละครผู้ชายที่มีบทบาทเพียงตัวเดียวในเกนโซเคียว เขาไม่มีความสามารถทางการต่อสู้ และมาริสะได้เรียกเขาว่า "โควริน"- โทกิโกะ (朱鷺子)- เผ่าพันธุ์ : โยวไค - ความสามารถ : - - สถานที่อยู่ : - โทกิโกะเป็นไมเนอร์โยวไคที่ถูกเรย์มุจัดการและถูกขโมยออกมา เธอชื่นชอบหนังสือต่างๆ มาก และเป็นที่รู้จักในการที่เธอได้กลายเป็นคนที่ถกเกียงกับรินโนสุเกะบ่อยๆ แต่ว่าเธอไม่มีชื่ออย่างเป็นทางการ แฟนๆ จึงเรียกเธอว่า "โทกิโกะ" เพราะว่าเธอมีปีกสีแดงที่เหมือนนกชนิดหนึ่ง- อุซามิ เรนโกะ (宇佐見 蓮子)- เผ่าพันธุ์ : มนุษย์ - ความสามารถ : บอกเวลาได้จากการมองดวงดาว, บอกสถานที่อยู่ของเธอได้จากการมองพระจันทร์ - สถานที่อยู่ : เกียวโต (เริ่มต้นมาจากโตเกียว) เรนโกะเป็นเด็กนักเรียนที่มาจากญี่ปุ่น เธอและแมรี่ได้จัดตั้งชมรมศึกษาวิจัยเกนโซเคียวขึ้นมา ถึงแม้จะเป็นมนุษย์ แต่เมื่อเรนโกะมองท้องฟ้า เธอก็สามารถบอกสถานที่ที่เธออยู่และเวลาในปัจจุบันได้ เธอจึงมีฉายาว่า "มนุษย์ GPS"- มาเอริเบอร์รี่ เฮิร์น (マエリベリー・ハーン)- เผ่าพันธุ์ : มนุษย์ - ความสามารถ : มองเห็นเขตแดนของเกนโซเคียว - สถานที่อยู่ : เกียวโต (เริ่มต้นมาจากภายนอกประเทศญี่ปุ่น) มาเอริเบอร์รี่ เฮิร์นเป็นเพื่อนของเรนโกะ เธอเป็นมนุษย์เพียงไม่กี่คนที่รับรู้และข้ามเขตแดนของเกนโซเคียวได้ แต่ว่าเมอรี่ได้ข้ามผ่านไปด้วยความบังเอิญ คล้ายกับว่าเธอฝันไปและพบเจอแต่เรื่องอันตราย เธอมักจะฝันถึงเรื่องของเกนโซเคียว มีเพียงแค่เรนโกะเท่านั้นที่รับฟังและเชื่อเรื่องของเกนโซเคียวที่เธอเล่า- ซันนี่มิลค์ (サニーミルク)- เผ่าพันธุ์ : ภูติ - ความสามารถ : ควบคุมการหักเหของแสง - สถานที่อยู่ : ป่าเวทมนตร์ ซันนี่มิลค์สามารถควบคุมพลังของพระอาทิตย์ได้ ทำให้เธอดูเหนือกว่าภูติอีกสองตน แต่ถึงกระนั้นเธอก็ทำผิดพลาดมากกว่าคนอื่นเช่นกัน- ลูน่าไชลด์ (ルナチャイルド)- เผ่าพันธุ์ : ภูติ - ความสามารถ : ทำให้เสียงรอบข้างเงียบลงได้ - สถานที่อยู่ : ป่าเวทมนตร์ ลูน่าไชลด์ได้รับพลังจากดวงจันทร์ และใช้มันเพื่อทำให้รอบกายของเธอสงบเงียบลงได้- สตาร์แซฟไฟร์ (スターサファイア )- เผ่าพันธุ์ : ภูติ - ความสามารถ : รับรู้รูปร่างของวัตถุได้ในระยะไกล - สถานที่อยู่ : ป่าเวทมนตร์ สตาร์แซฟไฟร์จะมีพลังลดลงในเวลากลางวัน เธอเป็นคนที่ฉลาดที่สุด แต่ว่าก็มักจะหลบหนีเมื่ออีกสองคนถูกจับ- ฮิเอดะ โนะ อาคิว (稗田 阿求)- เผ่าพันธุ์ : มนุษย์ - ความสามารถ : ไม่ลืมสิ่งที่ได้พบเห็น - สถานที่อยู่ : หมู่บ้านมนุษย์ อาคิวเป็น "ทายาทแห่งมิอาเระ" ผู้ที่เกิดในตระกูลฮิเอดะพร้อมกับความสามารถ "ไม่ลืมสิ่งที่ได้มองเห็น" เธอรับหน้าที่บันทึกประวัติศาสตร์ของเกนโซเคียว และชื่นชอบ "ชาดำ" เป็นอย่างมาก- เรย์เซน (レイセン)- เผ่าพันธุ์ : กระต่ายดวงจันทร์ - สถานที่อยู่ : นครจันทรา เรย์เซน (คนละคนกับอุดงเกอิน) เป็นชาวกระต่ายบนดวงจันทร์ และเป็นหนึ่งในทีมงานสร้างยาอายุวัฒนะ เธอเริ่มรู้สึกเหนื่อยกับงานมากจึงได้บินหลบหนีมายังเกนโซเคียวด้วยผ้าคลุมของชาวจันทรา และเธอก็ได้พบกับเอย์ริน และเอย์รินให้เธอส่งจดหมายไปหาสองเจ้าหญิงจันทราที่นครจันทรา ปัจจุบันเรย์เซ็นได้กลายเป็นสัตว์เลี้ยงของเจ้าหญิงทั้งสอง และได้ชื่อว่า "เรย์เซ็น" ซึ่งเป็นชื่อของสัตว์เลี้ยงตัวเก่าได้หลบหนีมายังโลกมนุษย์เมื่อไม่นานมานี้- วาทัทสึคิ โนะ โทโยฮิเมะ (綿月 豊姫)- เผ่าพันธุ์ : ชาวดวงจันทร์ - สถานที่อยู่ : นครจันทรา เจ้าหญิงจันทราคนพี่ ศิษย์เก่าของเอย์ริน ผู้มีความสามารถเชื่อมโยงทะเลกับภูเขา(อาจนัยถึงโลกและดวงจันทร์ได้เช่นกัน) ความแข็งแกร่งเหลือคณา ยากจินตนาการ เธอชอบวางแผนการอยู่ในใจโดยไม่บอกใคร แล้วค่อยๆดำเนินการตามแผนไปอย่างเงียบงัน ด้วยรอยยิ้มที่ใสซื่อ เธอมาจากหนังสือประกอบชื่อ Silent Sinner in Blue- วาทัทสึคิ โนะ โยริฮิเมะ (綿月 依姫)- เผ่าพันธุ์ : ชาวดวงจันทร์ - สถานที่อยู่ : นครจันทรา เจ้าหญิงจันทราคนน้อง ศิษย์เก่าของเอย์ริน ผู้มีความสามารถในการยืมพลังเทพมาสถิตร่าง ด้วยเหตุนี้ทำให้เธอเป็นตัวละครโทโฮที่มีความสามารถเยอะมาก เพราะเทพแต่ละองค์มีความสามารถต่างๆกันไปเ ข้มแข็ง ยิ้มยาก เอาจริงเอาจัง ดาบของเธอทรงพลัง ฟันขาดได้แม้กระทั่งมาสเตอร์สปาร์ค เธอมาจากหนังสือประกอบชื่อ Silent Sinner in Blue.</doc>
