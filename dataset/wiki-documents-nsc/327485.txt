<doc id="327485" url="https://th.wikipedia.org/wiki?curid=327485" title="ลัมโบร์กีนี มูร์เซียลาโก">ลัมโบร์กีนี มูร์เซียลาโก ลัมโบร์กีนี เมอร์ซีเอลาโก (; ในภาษาสเปนแปลว่า "ค้างคาว") เป็นรถยนต์นั่งสมรรถนะสูง เครื่องยนตร์กลางลำหลัง ขับเคลื่อนสี่ล้อ (AWD) 2 ประตู 2 ที่นั่ง ผลิตโดยบริษัทลัมโบร์กีนีจากอิตาลี ระหว่างปี ค.ศ. 2001 - 2010 เมอร์ซีเอลาโก นับรุ่นต่อจาก ไดอะโบล ซึ่งได้ยุติสารการผลิตไปเมื่อปี ค.ศ. 2001 มูร์เซียลาโก ได้เปิดตัวคันแรกในรูปแบบคูเป เมื่อปี ค.ศ. 2001 ซึ่งถือเป็นแบบใหม่ล่าสุดในรอบ 11 ปีของ บริษัทลัมโบร์กีนี และเช่นกัน มูร์เซียลาโก ถือเป็นรุ่นที่เกิดขึ้นภายใต้แบรนด์การค้าใหม่ของเอาดี้ เอจี ในเครือโฟล์คสวาเกนกรุ๊ป ของเยอรมัน โดยมีบริษัทลัมโบร์กีนี เป็นบริษัทลูกอีกที โฉมโรสเตอร์ ได้เปิดตัวในปี 2004 โดยใช้ชื่อว่า LP 640 coupé and roadster และจำกัดจำนวน limited edition LP 650–4 Roadster โฉมสุดท้ายของมูร์เซียลาโก คือ LP 670–4 SuperVeloce (SV) ซึ่งเป็นโฉมแต่งภายนอก ภายในพิเศษ ซึ่งจำกัดเพียง 350 คันทั่วโลก จึงถือเป็นโฉมที่ราคาสูงที่สุดของทุกโฉมในรุ่นมูร์เซียลาโก มูร์เซียลาโก ใช้เครื่องยนต์ 12 สูบ ระบบ V12 ซึ่งถือเป็นการนำเครื่องยนตร์ V12 ของลัมโบร์กีนีขนาด 6.5 ลิตร มาใช้เป็นครั้งสุดท้าย นอกจากนี้รถยังมีความโดเด่นที่มีการใช้ประตูแบบ "ลัมโบร์ดอร์" รถได้รับการออกแบบโดย ลุก ดังเคอร์เวิร์ค (Luc Donckerwolke) นักออกแบบรถชาวเบลเยียม ที่ได้รับตำแหน่งเป็นผู้อำนวยการออกแบบของค่ายลัมโบร์กินีตั้งแต่ปี ค.ศ. 1998 ถึง ค.ศ. 2005 นับตั้งแต่เปิดสายการผลิตของมูร์เซียลาโก ในปี ค.ศ. 2001 จนถึงวันที่ 5 พฤศจิกายน ค.ศ. 2010 ได้มีการผลิตรถรุ่นนี้ออกมาทั้งหมดแล้ว 4,099 คัน นับเป็นอีกหนึ่งรุ่นที่ประสบความสำเร็จในด้านยอดขาย จนมีการนำไปพัฒนาต่อเป็นรุ่นต่อไปคือ ลัมโบร์กีนี อะเวนตาโดร์ ซึ่งได้เปิดตัวในงานเจนีวามอเตอร์โชว์ ปี ค.ศ. 2011รุ่นของเมอร์ซีเอลาโกโฉมแรกรุ่นของเมอร์ซีเอลาโก. โฉมแรก. 1. Murciélago - ผลิตระหว่างปี ค.ศ. 2001-2006 เป็นโฉมแรกสุดของสายการผลิตนี้ เปิดตัวยหลังคาแข็ง แบบคูเป 2. Murciélago Roadster - เปิดตัวในปี ค.ศ. 2004 โฉมเสริมต่อจาก มูร์เซียลาโก คูเป โดยโฉมนี้ได้ปรับแต่งเป็นหลังคาผ้าใบ ทำให้โฉมนี้เปิดประทุนได้โฉมที่สองโฉมที่สอง. 1. Murciélago LP 640 - เปิดตัวในเดือนมีนาคม ค.ศ. 2006 ในเจนีวามอเตอร์โชว์ สำหรับรุ่นที่ 2 ถ้าดูจากรูปลักษณ์ภายนอกอาจไม่แตกต่างกับรุ่นที่ 1 มากนัก แต่มีการปรับปรุง ทั้งความเร็ว ความเร่ง เครื่องอำนวยคามสะดวกภายใน และชุดแต่งภายนอก ซึ่งทำให้เกิดความแตกต่างกันออกไปบ้าง นอกจากนี้รถรุ่นนี้ยังเคยถูกนำไปใช้ในภาพยนตร์เรื่อง แบทแมน อัศวินรัตติกาล อีกด้วย 2. Murciélago LP 640 Roadster - โฉม เปิดประทุน เปิดตัวในปี ค.ศ. 2006 ที่งานลอสแอนเจลิส ออโต้ โชว์ 3. Murciélago LP 670–4 SuperVeloce (SV) - เปิดตัวในปี ค.ศ. 2009 ที่งานเจนีวา มอเตอร์ โชว์ เป็นโฉมสุดท้ายของ มูร์เซียลาโกร์ โดยภายนอกได้มีการแต่งออกไปแนวรถแข่งมากขึ้น เช่น การติดตั้งสปอยเลอร์ ทำให้แตกต่างจากโฉมอื่นอย่างเห็นได้ชัด โดยความเร็วสูงสุดทำไว้ที่ 336 กม./ชม. และความเร่ง 0-100 ใช้เวลาเพียง 2.9 วินาที จึงถือเป็นโฉมที่มีมูลค่าสูงสุด ที่สหรัฐตั้งราคามาตราฐานไว้ที่ $400,000 โดยจะผลิตมาเพียง 350 คันเท่านั้น และทุกคันจะมีลาย SV บริเวณประตูทั้ง 2 ข้าง ทั้ง 350 คันรุ่นจำกัดจำนวนรุ่นจำกัดจำนวน. 1. 40th Anniversary Edition - รุ่นฉลองครบ 40 ปี บริษัทลัมโบร์กีนี ในปี ค.ศ. 2004 จำกัดจำนวนไว้ที่ 50 คันเท่านั้น โดยทุกคันจะมีสีประจำคือ สีหยก-เขียว (Jade-Green) 2. LP 640 Versace - เปิดตัวในงานปารีส มอเตอร์ โชว์ ปี ค.ศ. 2006 จำหน่ายเพียง 2 สีเท่านั้น คือ สีขาว กับ สีดำ ทั้งแบบคูเป้หรือโรสเตอร์ และจำกัดจำนวนที่ 20 คัน 3. LP 650–4 Roadster - ชื่ออาจคล้ายกับโฉมที่กล่าวมาก่อนหน้านี้ แต่คันนี้คือโฉมพิเศษ ของปี ค.ศ. 2009 ที่ได้ปรับแต่งเครื่องจนมีความเร็วและสมถนะดีกว่า โรสเตอร์ ก่อนหน้านี้ รวมถึงสี ซึ่งจะเป็นสีเทาโทนเข้ม (Grigio Telesto gray) และมีขอบลายเป็นสีส้ม (Arancio orange) เท่านั้น 4. LP 670–4 SuperVeloce China Limited Edition - เปิดตัวในงานปักกิ่ง ออโต้ โชว์ ถึงแม้จะมีแรงม้าถึง 670 เท่ากับ LP 670–4 SuperVeloce แต่ความเร็วและสมถนะยังคงเทียบกันไม่ได้ โฉมนี้ก็คือ LP 670–4 SuperVeloce เพียงแค่ใช้สีเทาโทนเข้ม และขอบลายสีส้ม ที่ต่างกันเท่านั้นเอง และแน่นอนโฉมนี้จะจำกัดจำนวนนี้เฉพาะที่จีนเท่านั้น</doc>
