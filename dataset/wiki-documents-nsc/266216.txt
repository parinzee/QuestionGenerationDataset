<doc id="266216" url="https://th.wikipedia.org/wiki?curid=266216" title="ทะเลสาบชิโกะสึ">ทะเลสาบชิโกะสึ ทะเลสาบชิโกะสึ () เป็นทะเลสาบปล่องภูเขาไฟในเมืองชิโตะเซะ บนเกาะฮกไกโด ของญี่ปุ่น อยู่ในเขตอุทยานแห่งชาติชิโกะสึ-โทยะภูมิศาสตร์ ภูมิศาสตร์. ทะเลสาบชิโกะสึตั้งอยู่ที่ด้านตะวันตกเฉียงใต้ของเกาะฮอกไกโด มีความลึกเฉลี่ย 265 เมตร จุดที่ลึกที่สุดลึก 363 เมตร จัดเป็นทะเลสาบที่ลึกเป็นอันดับสองในญี่ปุ่นรองจากทะเลสาบทะซะวะ มีพื้นที่ผิวมากเป็นอันดับแปดในญี่ปุ่น และยังเป็นทะเลสาบปล่องภูเขาไฟที่ใหญ่เป็นอันดับสองในญี่ปุ่นรองจากทะเลสาบคุซะโระ รอบทะเลสาบมีภูเขาไฟสามลูก ได้แก่ ภูเขาเอะนิวะทางทิศเหนือ ภูเขาฟุปปะชิและเขาทะรุมะเอะทางทิศใต้ ทะเลสาบแห่งนี้เกิดขึ้นจากการยุบตัวของแผ่นดินระหว่างภูเขาไฟทั้งสามในสมัยโฮโลซีน เนื่องจากทะเลสาบแห่งนี้ลึก จึงมีปริมาตรมากถึง 3/4 ของทะเลสาบบิวะ ซึ่งเป็นทะเลสาบที่ใหญ่ที่สุดในญี่ปุ่น แม้จะมีพื้นที่ผิวเพียง 1/9 ของทะเลสาบบิวะ และจากอัตราส่วนระหว่างพื้นที่ผิวที่น้อยกับความลึกมาก ทำให้อุณหภูมิของน้ำในทะเลสาบคงที่ได้ตลอดทั้งปี จึงจัดเป็นทะเลสาบที่ไม่เคยมีน้ำแข็งที่อยู่เหนือสุดในญี่ปุ่น แหล่งน้ำไหลเข้าสู่ทะเลสาบได้แก่ แม่น้ำบิฟุเอะ โอะโคะทัมเปะ นินะรุ และฟุเระไน มีแหล่งน้ำไหลออกสายหลักคือ แม่น้ำชิโตะเซะธรณีวิทยา ธรณีวิทยา. ทะเลสาบชิโกะสึเป็นทะเลสาบปล่องภูเขาไฟ จากการสำรวจของ Global Volcanism Program พบว่าแอ่งภูเขาไฟแห่งนี้เกิดขึ้นเมื่อ 31,000-34,000 ปีก่อนจากการปะทุของภูเขาไฟครั้งใหญ่ที่สุดครั้งหนึ่งบนเกาะฮกไกโด ในปล่องประกอบด้วยแร่ dacite rhyolite และ andesite เป็นหลัก ภูเขาไฟสามลูกคือ ภูเขาเอะนิวะ ภูเขาฟุปปะชิ และภูเขาทะรุมะเอะ ก่อตัวขึ้นบนขอบของแอ่งการใช้งาน การใช้งาน. เมื่อ พ.ศ. 243 มีการนำปลาแซลมอนแดง (ชื่อในท้องถิ่นเรียกว่า "ชิปปุ") จากทะเลสาบอะกังมาปล่อยในทะเลสาบชิโกะสึ ต่อมากลายเป็นสินค้าที่มีชื่อเสียงของท้องถิ่น และการตกปลาชิปปุก็เป็นกีฬายอดนิยมในฤดูร้อน ในบริเวณทะเลสาบมีศูนย์นักท่องเที่ยว ค่ายพักแรม และอนเซ็นจำนวนมากที่มีสิ่งอำนวยความสะดวกสำหรับนักท่องเที่ยว เมืองชิโตะเซะมีชื่อเสียงจาก Indian Fish Whell ซึ่งเป็นอุปกรณ์ที่ติดตั้งอยู่ที่แม่น้ำชิโตะเซะเพื่อดักจับปลาแซลมอนที่มาวางไข่ในทะเลสาบชิโกะสึการเดินทาง การเดินทาง. ทางหลวงแผ่นดิน 276 ทอดผ่านไปตามริมฝั่งทะเลสาบทางทิศใต้ เชื่อมต่อทะเลสาบกับเมืองโทะมะโคะไมและดะเตะ มีทางหลวงแผ่นดิน 453 ตัดจากด้านเหนือและตะวันออกของทะเลสาบไปยังซัปโปะโระ จากชิโตะเซะมีเส้นทาง City bus มายังทะเลสาบ Hokkaidō-Chūō buses วิ่งระหว่างทะเลสาบกับสถานีรถไฟชิโตะเซะและ ท่าอากาศยานชิง-ชิโตะเซะ ในฤดูร้อนจะมีรถประจำทางมาจาก สนามบินซัปโปะโระ และเคยมีรถประจำทางวิ่งระหว่างทะเลสาบกับโทะมะโกะไม แต่ปัจจุบันได้ยกเลิกไปแล้ว</doc>
