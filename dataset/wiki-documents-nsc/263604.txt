<doc id="263604" url="https://th.wikipedia.org/wiki?curid=263604" title="ถนนเลียบชายฝั่งทะเล">ถนนเลียบชายฝั่งทะเล ถนนคลองโคน-ชะอำเป็นถนนเลียบอ่าวไทยตอนในฝั่งตะวันตกช่วงจังหวัดสมุทรสงครามและจังหวัดเพชรบุรี มีความสำคัญในการขนส่งทางบกเพื่อใช้เลี่ยงการจราจรติดขัดในถนนเพชรเกษม ช่วงแยกวังมะนาว-เพชรบุรี และเพชรบุรี-ชะอำ หลังจากโครงการก่อสร้างทางพิเศษระหว่างเมือง สายบางใหญ่-ชะอำ (มอเตอร์เวย์อ่าวไทย)ได้ล้มเลิกไป กรมทางหลวงจึงได้เข้าฟื้นฟูถนนสายนี้เพื่อใช้เป็นทางท่องเที่ยวเลี่ยบอ่าวไทย มีแผนจะทำการศึกษาเส้นทางจากอำเภอชะอำไปจนถึงชุมพร และจังหวัดระนอง โดยตัดถนนใหม่เลียบทะเลด้านตะวันออก ระยะทาง 550 กิโลเมตรช่วงที่ 1 ทางหลวงชนบท สาย สส. 2021 ช่วงที่ 1 ทางหลวงชนบท สาย สส. 2021. ทางหลวงชนบท สาย สส. 2021 เป็นถนนทางหลวงชนบทที่ก่อสร้างขึ้นในโครงการ ถนนคลองโคน-ชะอำ โดยทางหลวงชนบท สส. 2021 มีจุดเริ่มต้นที่ ทางหลวงหมายเลข 35 (ถนนพระรามที่ 2) หลักกิโลเมตรที่ 72+100 อำเภอเมืองสมุทรสงคราม ไปถึงสะพานข้ามแม่น้ำบางตะบูน ในอำเภอบ้านแหลม จังหวัดเพชรบุรี (อยู่ในเขตสมุทรสงคราม 10.900 กิโลเมตร จังหวัดเพชรบุรี 3.300 กิโลเมตร) ทางหลวงชนบท สส. 2021 อยู่ในความรับผิดชอบของสำนักงานทางหลวงชนบทสมุทรสงคราม ปัจจุนโครงการก่อสร้างผิวจราจรเสร็จแล้วช่วงที่ 2 ทางหลวงชนบท สาย พบ. 4012 ช่วงที่ 2 ทางหลวงชนบท สาย พบ. 4012. ทางหลวงชนบท สาย พบ. 4012 (บ้านแหลม-ปากอ่าวบางตะบูน) เป็นทางหลวงชนบทซึ่งมีจุดเริ่มต้นที่ บ้านบางตะบูน(เชิงสะพานข้ามแม่น้ำบางตะบูน) เลียบแนวชายฝั่งจนถึงอำเภอบ้านแหลม จังหวัดเพชรบุรี โดยเชื่อมต่อกับทางหลวงแผ่นดินหมายเลข 3176 ซึ่งเป็นเส้นทางที่จะเข้าตัวจังหวัดเพชรบุรีต่อไป มีระยะทางในส่วนนี้ 7 กิโลเมตรช่วงที่ 3 ทางหลวงชนบท พ.บ.4028 ช่วงที่ 3 ทางหลวงชนบท พ.บ.4028. ทางหลวงชนบท พ.บ.4028 (บ้านแหลม-หาดเจ้าสำราญ) ในอดีตเป็นคันกั้นน้ำเค็ม "คันกั้นน้ำเค็ม เบอร์ 1" ที่จัดสร้างขึ้นตามแนวพระราชดำริของพระบาทสมเด็จพระเจ้าอยู่หัว เพื่อป้องกันน้ำทะเลไหลแทรกซึมในพื้นที่น้ำจืด ภายหลังได้พัฒนาคันกั้นน้ำเค็มให้ใช้เป็นเส้นทางสัญจรทางบกได้ โดยอยู่ในความดูแลของกรมชลประทาน โดยเริ่มต้นตั่งแต่ที่ว่าการอำเภอบ้านแหลม ไปถึงแยกหนองเผาถ่าน อำเภอชะอำ ต่อมาได้รับโอนมาอยู่ในความดูแลของกรมทางหลวงชนบท โดยแบ่งช่วงจากบ้านแหลมถึงแยกหาดเจ้าสำราญเท่านั้น ส่วนที่เหลือตัดไปเป็น ทางหลวงชนบท พ.บ.4033 (หาดเจ้าสำราญ-ชะอำ) พ.ศ. 2546 ได้เกิดอุทุกภัยอย่างร้ายแรงขึ้นในจังหวัดเพชรบุรี มีการขุดช่องระบายน้ำขึ้นบนถนนสายนี้ และได้มีการสร้างประตูน้ำหลังน้ำลด จำนาวน 10 จุด การก่อสร้างใช้งบประมาณพระราชทานด้วยพระราชทรัพย์ส่วนพระองค์ของพระบาทสมเด็จพระเจ้าอยู่หัว โดยพระราชทานนามว่า"ประตูน้ำราชประชานุเคราะห์" และยังได้พระราชทานพระบรมราชวโรกาสให้คณะบุคคลต่างๆ เข้าเฝ้าถวายพระพรชัยมงคลเนื่องในวโรกาสวันเฉลิมพระชนพรรษา 5 ธันวาคม พ.ศ. 2546 และมีพระราชดำรัส แก่คณะผู้เข้าเฝ้าฯ ดังนี้ “...เรื่องวิธีปราบน้ำท่วมหรือน้ำแล้ง...ที่เขื่อนเพชร เขื่อนเพชรนั้นรับน้ำจากแม่น้ำเพชรบุรี แล้วก็ยกระดับน้ำขึ้น นี้เป็นวิชาการชลประทาน ยกระดับน้ำขึ้นสำหรับดันให้เข้าไปในคลองส่งน้ำ...ในคลองซึ่งส่งไปที่ที่ทำการเพาะปลูก แต่ตอนนี้น้ำมันมาก ไอ้คลองนั้นนะจะต้องเป็นคลองระบายน้ำ...ที่เพชรบุรีไม่มีคลองระบายน้ำและก็ไม่มีประตูควบคุมน้ำ ประตูกั้นน้ำทั้งนั้นก็เลยทำให้วุ่นวาย...”ช่วงที่ 4 ทางหลวงชนบท พ.บ.4033 ช่วงที่ 4 ทางหลวงชนบท พ.บ.4033. ทางหลวงชนบท พ.บ.4033 (หาดเจ้าสำราญ-ชะอำ)</doc>
