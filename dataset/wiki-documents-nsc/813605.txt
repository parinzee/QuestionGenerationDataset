<doc id="813605" url="https://th.wikipedia.org/wiki?curid=813605" title="รักแท้แม่ไม่ปลื้ม">รักแท้แม่ไม่ปลื้ม รักแท้แม่ไม่ปลื้ม (ชื่อเดิม:คู่รักคู่รบ) เป็นละคร ซิทคอม ของไทยจาก เดอะ วัน เอ็นเตอร์ไพรส์ นำแสดงโดย สินจัย เปล่งพานิช เจษฎ์พิพัฒ ติละพรพัฒน์ และ มนชนก แสงฉายเพียงเพ็ญ ออกอากาศทุกวันพุธ เวลา 20.00 - 20.30 น. ทาง ช่องวัน เริ่มตอนแรกวันที่ 5 ตุลาคม พ.ศ. 2559 และตั้งแต่วันที่ 23 พฤศจิกายน เป็นต้นไป กับช่วงเวลาใหม่ขยับเวลามาเร็วขึ้นกว่าเดิมและเพิ่มเวลาเป็น 19.45 - 20.30 น. ในช่วง วันขำดี คอเมดี้ทุ่มสี่สิบห้า และตั้งแต่วันที่ 7 มิถุนายน พ.ศ. 2560 กับช่วงเวลาใหม่ขยับเวลามาเร็วขึ้นกว่าเดิมและเพิ่มเวลาเป็น 19.15 - 20.00 น. ในช่วง วันขำดี คอเมดี้ทุ่มสิบห้า และตั้งแต่วันที่ 14 มิถุนายน – 27 กันยายน พ.ศ. 2560 มาออนแอร์ในเวลา 19.10 - 19.55 น. และตั้งแต่วันที่ 1 พฤศจิกายน พ.ศ. 2560 เป็นต้นไป ย้ายมาเวลา 19.00 - 19.55 น. (55 นาที) และวันที่ 20 ธันวาคม พ.ศ. 2560 ซิทคอมเรื่องนี้ก็จะออกอากาศเป็นตอนอวสานเค้าโครงเรื่อง เค้าโครงเรื่อง. ในยุคที่ทุกคนมีความเป็นตัวตนสูง คิดถึงแต่ตัวเอง มากกว่าคิดถึงคำว่าเรา เลยทำให้ความอดทนซึ่งกันและกันน้อยลงและเกิดการหย่าร้างขึ้นทุกวัน แต่พัทไม่คิดแบบนั้น เขาคิดว่าคำว่าเราสำคัญมาก เขาตั้งใจจะรักป่านภรรยาของเขาไปจนกว่าจะตายจากกัน จะต้องถือไม้เท้ายอดทองกระบองยอดเพชร แต่ชีวิตคู่มันก็ไม่ได้สวยงามขนาดนั้น มันเต็มไปด้วยปัญหา โดยเฉพาะปัญหาจากแม่ผัว “พัท” (เจษฎ์พิพัฒ ติละพรพัฒ) และ “ป่าน” (มนชนก แสงฉายเพียงเพ็ญ)คบกันมาห้าปี ก่อนที่จะแต่งงานกันแล้วย้ายเข้ามาอยู่บ้านของ “แม่นิด” (สินจัย เปล่งพานิช) หลังย้ายเข้ามาอยู่ได้ 1 เดือนสำหรับป่านเหมือน 1 ปี เพราะตลอดเวลาที่ย้ายเข้ามา ไม่มีวันไหนเลยที่แม่จะทำดีกับป่าน คอยหาเรื่องทะเลาะกับป่านตลอด แต่ป่านก็ใช่ย่อยตอกกลับแม่แบบทันควันไม่ได้มีความเกรงกลัว และคนที่เหนื่อยสุดก็คือพัท ที่ต้องคอยห้ามทัพทั้งแม่และเมีย สาเหตุที่แม่ไม่ชอบขี้หน้าป่านเพราะไม่ถูกชะตาตั้งแต่เจอหน้าครั้งแรก เมื่อห้าปีที่แล้ว วันเกิดแม่ พัทพาป่านมาแนะนำให้แม่รู้จักป่านตั้งใจจะตัดเค้กให้แม่แต่ดันสะดุดล้มเค้กโปะหน้าแม่ และวันที่พัทพาป่านมากินข้าวฝีมือแม่ ป่านก็พูดตรงๆว่าเผ็ดไป แทนที่จะชมๆไปก่อนว่าอร่อย แต่ที่แม่ยอมให้ป่านแต่งงานกับพัทเพราะว่าป่านท้อง นี่ก็เป็นอีกเหตุผลที่ทำให้แม่ไม่ชอบป่านเอาซะเลย แต่ความจริงแล้วเรื่องท้องนั้นเป็นเรื่องโกหก ที่พัทวางแผนเพื่อให้ได้แต่งงานเท่านั้น ฝั่งป่านเองก็ทนไม่ไหวที่ต้องมารบรากับแม่ผัวไม่เว้นวัน เลยตัดสินใจชวนพัทย้ายออกไปอยู่ข้างนอกตามลำพังเพราะกลัวว่าถ้าอยู่ต่อไปอาจจะทะเลาะกันจนต้องเลิกกัน แต่พัทขอโอกาสหนึ่งปี จะทำให้แม่กับป่านรักกันให้ได้ ส่วนฝั่งแม่ก็ตั้งใจว่า ภายในปีนี้จะทำให้พัทกับป่านเลิกกันให้ได้ พัทพยายามทำทุกวิถีทางให้แม่กับป่านรักกัน แต่ก็ไม่เคยสำเร็จเพราะทั้งแม่และป่านต่างแรงทั้งคู่ จนกระทั่งแม่เริ่ม ระแคะระคายเรื่องท้อง ทำให้พัทกับป่านต้องเร่งมือให้ท้องจริงๆ แต่เหมือนโชคชะตากลั่นแกล้ง เมื่อพัทไปตรวจแล้วพบว่าตนเองเสปิร์มไม่แข็งแรง ฝั่งแม่ก็พยายามหาทางให้พัทเห็นว่าป่านไม่ได้ดีอย่างที่คิด และแล้วแม่ก็ได้เจอกับมิ้น แฟนเก่าของพัทอีกครั้ง แม่รักมิ้นมากเพราะมิ้นน่ารัก เข้ากับผู้ใหญ่ได้ดี แม่รู้ว่ามิ้นเปิดร้านเค้กเลยแกล้งชวนมิ้นมาสอนทำเค้กที่บ้าน หวังจะให้พัทกับป่านทะเลาะกัน และก็ได้ผล พัทกับป่านทะเลาะกันยกใหญ่ พัทบอกป่านว่าไม่เป็นความจริง แล้วให้ป่านแกล้งแพ้ท้องเหม็นขี้หน้ามิ้น จะได้เป็นข้ออ้างไม่ให้มิ้นมาที่บ้านอีก ป่านกับพัทก็ทำไม่สำเร็จ เพราะมิ้นดันไปรู้เรื่องที่ป่านแกล้งท้อง มิ้นไปบอกแม่ แม่โมโหมากและยื่นคำขาดให้พัทเลือกระหว่างแม่กับป่าน พัทเลือกไม่ได้เพราะอย่างที่เคยบอกไปว่าพัทรักแม่ ไม่อยากให้แม่อยู่คนเดียว พัทก็ไม่อยากเป็นเหมือนพ่อที่ทิ้งคนที่รักไป พัทจึงทำทุกวิถีทางเพื่อให้ครอบครัวสมบูรณ์ สงครามระหว่างแม่ผัวลูกสะใภ้คู่นี้จะลงเอยอย่างไร? พัทจะสามารถทำให้แม่นิดและป่านปรองดองกันได้หรือไม่?นักแสดงหลักนักแสดงหลัก. - สินจัย เปล่งพานิช รับบท นิตยา รุ่งเรืองทรัพย์ทวี (แม่นิด) - เจษฎ์พิพัฒ ติละพรพัฒน์ รับบท อิทธิพัทธ์ รุ่งเรืองทรัพย์ทวี (พัท) - มนชนก แสงฉายเพียงเพ็ญ รับบท ป่าน - ดารณีนุช ปสุตนาวิน รับบท อ้อย - รัชชานนท์ สุประกอบ รับบท เต้ - สิรีภรณ์ ยุกตะทัต รับบท บุ๋ม - สฤญญา เอี่ยมสะอาด รับบท เหมียว - ถั่วงอก - รอระบุ รับบท น้องตะวันนักแสดงรับเชิญนักแสดงรับเชิญ. - คนิน นาคพงษ์ (ต่าย เชิญยิ้ม) รับบทเป็น แมน - ด.ช. รับบทเป็น พัท (วัยเด็ก) - ศริยา วิเศษสุนทร รับบทเป็น จ๊ะ - จาตุรงค์ มกจ๊ก รับบทเป็น พ่อของพัท - กรณ์ภัสสร ด้วยเศียรเกล้า รับบทเป็น มิ้น - อนิส สุวิทย์ รับบทเป็น ปอเปี๊ยะ - จั๊กกะบุ๋ม เชิญยิ้ม รับบทเป็น พี่แหลม - ด.ช. กันณ์ทรงพล อนันตวุฒิ รับบทเป็น น้องแบงค์ - กลศ อัทธเสรี รับบทเป็น พี่ชาติ - พิชยา ทิพพาละ รับบทเป็น น้องเฟิร์น - ปิยะมาศ โมนยะกุล รับบทเป็น แม่เป้า - กวินรัฏฐ์ ยศอมรสุนทร รับบทเป็น เป๊ก - ต่อตระกูล จันทิมา รับบทเป็น พี่นพตัวละครที่ไม่ได้ปรากฏตัวแล้วตัวละครที่ไม่ได้ปรากฏตัวแล้ว. - หนุงหนิง สิงหราช รับบทเป็น โจร - เต๋อ เชิญยิ้ม รับบทเป็น ตำรวจ - วรินทร รัตนสรรค์ รับบทเป็น ตำรวจ - อมรเทพ อินปาว รับบทเป็น มอเตอร์ไซค์รับจ้างบุคคลผู้สร้างบุคคลผู้สร้าง. - ทีมเขียนบท - กิตติ เชี่ยววงศ์กุล, อภิศรา วงศร, มนต์เทพ หงษ์แก้ว, กรณิภา ดวงมุสิทธิ์ - ทีมสร้างสรรค์ - จิรศักดิ์ โย้จิ้ว, กิตติ เชี่ยววงศ์กุล, อภิศรา วงศร, มนต์เทพ หงษ์แก้ว, กรณิภา ดวงมุสิทธิ์ - ผู้กำกับการแสดง - เสกสรรค์ สิงอุไรรายชื่อตอนรายชื่อตอน ปี พ.ศ. 2559รายชื่อตอน ปี พ.ศ. 2560</doc>
