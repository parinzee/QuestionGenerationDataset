<doc id="910106" url="https://th.wikipedia.org/wiki?curid=910106" title="โกลดี ฮอว์น">โกลดี ฮอว์น โกลดี จีน ฮอว์น (่; เกิด 21 พฤศจิกายน ค.ศ. 1945) เป็นนักแสดง ผู้กำกับ โปรดิวเซอร์ ในบางโอกาสเป็นนักร้อง ชาวอเมริกัน เธอสร้างชื่อเสียงจากรายการสเกตช์คอเมดีทางช่องเอ็นบีซีกับรายการ Rowan & Martin's Laugh-In (1968–70) ก่อนที่จะได้รับรางวัลออสการ์ สาขานักแสดงสมทบหญิงยอดเยี่ยมและรางวัลลูกโลกทองคำ สาขานักแสดงสมทบหญิงยอดเยี่ยมประเภทภาพยนตร์ จากการแสดงเรื่อง Cactus Flower (1969) ฮอว์นยังเป็นดาราทำเงินมากกว่า 3 ทศวรรษ แสดงในภาพยนตร์อย่าง There's a Girl in My Soup (1970), Butterflies Are Free (1972), The Sugarland Express (1974), Shampoo (1975), Foul Play (1978), Seems Like Old Times (1980), และ Private Benjamin (1980) ซึ่งเธอได้รับการเสนอชื่อเข้าชิงรางวัลออสการ์ สาขานักแสดงนำหญิงยอดเยี่ยม ผลงานถัดมาของเธอในภาพยนตร์ อาทิ Overboard (1987), Bird on a Wire (1990), Death Becomes Her (1992), Housesitter (1992), The First Wives Club (1996), และ The Banger Sisters (2002) หลังจากห่างหายการแสดงภาพยนตร์ 15 ปี เธอกลับมาแสดงภาพยนตร์อีกครั้งกับเรื่อง Snatched (2017) เธอเป็นมารดาของนักแสดง โอลิเวอร์ ฮัดสัน, เคต ฮัดสัน และไวแยต รัสเซลล์ เธอยังมีความสัมพันธ์กับนักแสดงเคิร์ต รัสเซลล์ ตั้งแต่ปี ค.ศ. 1983</doc>
