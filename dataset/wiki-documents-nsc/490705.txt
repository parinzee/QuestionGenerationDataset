<doc id="490705" url="https://th.wikipedia.org/wiki?curid=490705" title="พระยากำแพงเพชร (นุช)">พระยากำแพงเพชร (นุช) พระยากำแพงเพชร (นุช) เจ้าเมืองกำแพงเพชร ภริยาชื่อท่านผู้หญิงชี (ชื่อจริงเรียก "กาว") ราชธิดาเจ้าผู้ครองนครเชียงราย ภายหลังได้ไปราชการทัพหลายครั้ง มีความดีความชอบพระบาทสมเด็จพระพุทธยอดฟ้าจุฬาโลกได้พระราชทาน ดาบด้ามทองฝักทองคำเป็นบำเหน็จ (ปัจจุบันประดับไว้ที่ศาลากลางจังหวัดกำแพงเพชร) และยังได้รับพระราชทานตำแหน่งให้เป็นผู้สำเร็จราชการเมืองกำแพงเพชร ปรากฏราชทินนามว่า "พระยารามรณรงค์ สงครามรามภักดี อภัยพิรยบราภาหุ" ถือศักดินา 10000 (นาหมื่นที่รั้งหัวเมืองชั้นโท) และเป็นต้นสกุล "นุชนิยม"ประวัติ ประวัติ. พระยากำแพงเพชร (นุช) เดิมรับราชการอยู่ที่กรุงเทพ ฯ ในรัชสมัยพระบาทสมเด็จพระพุทธยอดฟ้าจุฬาโลก มีภริยาชื่อท่านผู้หญิงชี (ชื่อจริงเรียก "กาว") ราชธิดาเจ้าผู้ครองนครเชียงราย พระยากำแพงเพชร (นุช) เป็นญาติกับสมเด็จพระพุฒาจารย์ หรือสมเด็จพระพุฒาจารย์ โต พรหมรังสี (ท่านเจ้าโต) พระยากำแพงเพชร (นุช) ร่วมราชการทัพหลายครั้งจนมีความดีความชอบจนได้รับพระราชทาน ดาบด้ามทองฝักทองคำเป็นบำเหน็จ และได้รับพระราชทานตำแหน่งเจ้าเมืองกำแพงเพชร พระยากำแพงเพชร (นุช) กับท่านผู้หญิงชี (กาว) มีบุตร-ธิดา 3 คน ดังนี้สาย นามสกุลพระราชทาน สาย นามสกุลพระราชทาน. รามสูต เป็นสกุลพระราชทาน ลำดับที่ 0693 พระราชทานให้แก่ขุนวรพัศดุ์บรรหาร (เลี่ยน)  กรมศุลการกร  กระทรวงพระคลังมหาสมบัติ  บิดา ปู่และทวด เป็นพระยารามรณรงค์สงครามฯ  บิดาคือพระยารามฯ (อ้น)  ปู่คือพระยารามฯ (เกิด)  ทวดคือพระยารามฯ (นาค) เขียนเป็นอักษรโรมันว่า "Ra^masuta" อินทรสูต เป็นสกุลพระราชทาน ลำดับที่ 0724 พระราชทานให้แก่พระยารามณรงค์สงคราม (หรุ่น) นอกราชการ (เดิมเป็นเจ้าเมืองกำแพงเพชร)  กับนายพันตรี หลวงราชขัณฑ์บริรักษ์ (โต๊ะ) สัสดีมณฑลกรุงเทพฯ กระทรวงกลาโหม สืบสกุลลงมาจากพระยาสุรบดินทร์สุรินทรฦาไชย อภัยพิริยพาห (ทองอิน)  ผู้สำเร็จราชการเมืองไชยนาท เขียนเป็นอักษรโรมันว่า "Indrasuta" รามบุตร เป็นสกุลพระราชทาน ลำดับที่ 1167 พระราชทานให้แก่พระประสาธน์วิริยกิจ (เรียม)  ข้าหลวงประจำนครลำภูน  ทวดเป็นพระยารามรณรงค์สงคราม (นุช)  ผู้ว่าราชการเมืองกำแพงเพชร เขียนเป็นอักษรโรมันว่า "Ra^maputra" นุชนิยม เป็นสกุลพระราชทาน ลำดับที่ 4787 พระราชทานให้แก่พระกำแหงสงคราม (ฤกษ์ นุชนิยม) บิดาชื่อพระกำแหงสงคราม (เหลี่ยม) ทวดชื่อพระยากำแพงเพชร (นุช) เจ้าเมืองกำแพงเพชร เขียนเป็นอักษรโรมันว่า "Nujaniyama"</doc>
