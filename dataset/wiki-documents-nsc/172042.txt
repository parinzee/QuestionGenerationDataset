<doc id="172042" url="https://th.wikipedia.org/wiki?curid=172042" title="เทศบาลตำบลท่าข้าม (จังหวัดเชียงใหม่)">เทศบาลตำบลท่าข้าม (จังหวัดเชียงใหม่) เทศบาลตำบลท่าข้าม ซึ่งเป็นที่ตั้งของที่ว่าการอำเภอฮอด มีพื้นที่ประมาณ 6 ตารางกิโลเมตร หรือประมาณ 3,750 ไร่ประวัติ ประวัติ. เทศบาลตำบลท่าข้าม เดิมมีฐานะเป็นสุขาภิบาลได้รับการจัดตั้งขึ้นเมื่อวันที่ 9 กรกฎาคม 2506 ตามประกาศกระทรวงมหาดไทย ลงวันที่ 9 กรกฎาคม 2506 และได้รับการเปลี่ยนแปลงฐานะจากสุขาภิบาลเป็นเทศบาลตำบล เมื่อวันที่ 25 พฤษภาคม 2542 ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542เขตการปกครอง เขตการปกครอง. มีเขตการปกครองรวม 7 หมู่บ้าน คือ หมู่ที่ 1 หมู่ที่ 2 หมู่ที่ 6 หมู่ที่ 9 หมู่ที่ 10 หมู่ที่ 12 และหมู่ที่ 13 ตำบลหางดง มีอาณาเขตติดต่อดังนี้- ทิศเหนือ ติดต่อกับตำบลบ้านแปะ อำเภอจอมทอง - ทิศใต้ ติดต่อกับบ้านหางดง หมู่ที่ 3 ตำบลหางดง อำเภอฮอด - ทิศตะวันออก ติดต่อกับบ้านเด่น หมู่ที่ 6 ตำบลบ้านตาล อำเภอฮอด - ทิศตะวันตก ติดต่อกับบ้านดอยคำ หมู่ที่ 8 ตำบลหางดง อำเภอฮอดสภาพภูมิประเทศและลักษณะภูมิอากาศ สภาพภูมิประเทศและลักษณะภูมิอากาศ. ลักษณะภูมิประเทศโดยทั่วไปเป็นพื้นที่ราบอยู่ติดกับเชิงเขา มีแหล่งน้ำที่สำคัญไหลผ่าน คือ แม่น้ำปิง และแม่น้ำแจ่ม ซึ่งถือเป็นแหล่งน้ำสำคัญ ที่หล่อเลี้ยงชุมชนในเขตเทศบาล ส่วนลักษณะภูมิอากาศโดยทั่วไป ใกล้เคียงกับชุมชนอื่น ๆ ในจังหวัดเชียงใหม่ ซึ่งได้รับอิทธิพล จากลมมรสุมตะวันตกเฉียงใต้ ทำให้เกิดความชุมชื้น ประมาณ เดือน พฤษภาคม ถึงเดือนกันยายน และไดรับอิทธิพลจากพายุใต้ฝุ่นจากทะเลจีนใต้ ทำให้มีฝนตกในเดือนกันยายน ถึง เดือนตุลาคม นอกจากนี้ ยังได้รับอิทธิพล จากลมมรสุมตะวันออกเฉียงเหนือ จากตอนเหนือของประเทศจีน ทำให้อากาศหนาวเย็นและแห้งแล้งในเดือนพฤศจิกายน ถึงเดือนกุมภาพันธ์</doc>
