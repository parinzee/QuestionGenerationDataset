<doc id="50384" url="https://th.wikipedia.org/wiki?curid=50384" title="สถานีสวนจตุจักร">สถานีสวนจตุจักร สถานีสวนจตุจักร () เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนพหลโยธิน กรุงเทพมหานคร บริเวณหน้าสวนจตุจักร เป็นจุดเชื่อมต่อการเดินทางที่สำคัญของกรุงเทพฯ ด้านเหนือ เนื่องจากสามารถเชื่อมต่อกับสถานีหมอชิต ซึ่งเป็นสถานีปลายทางของรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสุขุมวิท ได้โดยตรง และมีลานจอดรถขนาดใหญ่ให้บริการผู้โดยสาร นอกจากนี้ยังอยู่ไม่ไกลจากสถานีขนส่งผู้โดยสารกรุงเทพ (จตุจักร) หรือหมอชิตใหม่ สถานีขนส่งสายเหนือและตะวันออกเฉียงเหนือ ซึ่งสามารถเดินทางต่อไปได้ด้วยรถประจำทางและแท็กซี่ที่ตั้ง ที่ตั้ง. ถนนพหลโยธิน ฝั่งทิศตะวันตก ในอาณาเขตสวนจตุจักรด้านทิศใต้ ตรงข้ามสถานีขนส่งหมอชิตเดิม ในพื้นที่แขวงจตุจักร เขตจตุจักร กรุงเทพมหานครแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีน้ำเงินตกแต่งกระเบื้องที่เสา ผนังและขอบด้านบนของแนวประตูกั้นชานชาลา เพื่อแสดงการเชื่อมต่อกับระบบรถไฟลอยฟ้ารูปแบบของสถานี รูปแบบของสถานี. เป็นสถานีใต้ดิน กว้าง 30 เมตร ยาว 369 เมตร ระดับชานชาลาอยู่ลึก 17 เมตรจากผิวดิน เป็นชานชาลาแบบกลาง (Station with Central Platform)ทางเข้า-ออกทางเข้า-ออก. - 1 ตลาดนัดจตุจักร - 2 สวนจตุจักร, ป้ายรถประจำทางไปห้าแยกลาดพร้าว - 3 ป้ายรถประจำทางไปถนนกำแพงเพชรและสถานีขนส่งจตุจักร, ลานจอดรถ, อาคารบีทีเอส, ซอยเฉยพ่วง - 4 ป้ายรถประจำทางไปสะพานควาย, สถาบันการบินพลเรือน, กรมการขนส่งทางบก - ทุกช่องทางสามารถเชื่อมต่อ รถไฟฟ้าบีทีเอส ได้ที่ สถานีหมอชิตสิ่งอำนวยความสะดวกสิ่งอำนวยความสะดวก. - ลิฟท์สำหรับผู้พิการ ทางเข้า-ออกหมายเลข 1 และหมายเลข 4ศูนย์การค้าภายในสถานี ศูนย์การค้าภายในสถานี. ภายในสถานีสวนจตุจักร ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี เปิดให้บริการเมื่อวันที่ 23 กุมภาพันธ์ 2551 ในชื่อ "Underground Shop by Metro Mall" เป็นศูนย์การค้าสถานีที่ 3 ในระบบรถไฟฟ้ามหานคร ถัดจากสถานีสุขุมวิท และสถานีพหลโยธิน (รถไฟฟ้ามหานคร)จุดเชื่อมต่อการเดินทางสถานที่สำคัญใกล้เคียงสถานที่สำคัญใกล้เคียง. - ลานจอดรถ (Park & Ride) - สวนจตุจักร - ตลาดนัดจตุจักร - กรมการขนส่งทางบก - สถาบันการบินพลเรือน - สถานีโทรทัศน์สีกองทัพบกช่อง 7 - หนังสือพิมพ์ไทยรัฐ</doc>
