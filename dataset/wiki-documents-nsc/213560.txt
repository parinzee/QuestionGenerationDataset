<doc id="213560" url="https://th.wikipedia.org/wiki?curid=213560" title="คาซูโกะ ทากาสึกาซะ">คาซูโกะ ทากาสึกาซะ คะซุโกะ ทะกะสึกะซะ () (30 กันยายน พ.ศ. 2472 - 26 พฤษภาคม พ.ศ. 2532) เป็นภริยาของโทะชิมิชิ ทะคะสึคะซะ และเป็นพระราชธิดาพระองค์ที่สามในสมเด็จพระจักรพรรดิโชวะ และสมเด็จพระจักรพรรดินีโคจุน โดยคาซุโกะถือเป็นพระเชษฐภคินีในสมเด็จพระจักรพรรดิอะกิฮิโตะพระประวัติ พระประวัติ. ประสูติเมื่อวันที่ 30 กันยายน พ.ศ. 2472 ณ พระราชวังหลวงโตเกียว เมื่อแรกประสูติมีราชทินนามว่า เจ้าหญิงคะซุโกะ เจ้าทะกะ () พระองค์ได้ถูกดูแลโดยนางกำนัล เจ้าทะกะสำเร็จการศึกษาจากโรงเรียนขุนนางกาคุชูอิน ในเดือนมีนาคม พ.ศ. 2491เสกสมรส เสกสมรส. พระองค์ได้เสกสมรสกับโทะชิมิชิ ทะกะสึกะซะ () เมื่อวันที่ 21 พฤษภาคม พ.ศ. 2493 นับเป็นครั้งแรกในประวัติศาสตร์ที่เจ้าหญิงแห่งราชวงศ์ได้อภิเษกสมรสกับสามัญชน และพระองค์ต้องลาออกจากฐานันดรศักดิ์ตามกฎมณเฑียรบาลญี่ปุ่น ในวันที่ 28 มกราคม พ.ศ. 2509 โทะชิมิชิ ทะคะสึกะซะ สวามี ได้เสียชีวิตด้วยคาร์บอนโมโนไซด์ในอพาร์ตเมนต์ของอนุภริยาลับชื่อมิชิโกะ มาเอะดะ ในย่านกินซ่า โดยหลายคนเชื่อว่าโทชิมิชิฆ่าตัวตาย อย่างไรก็ตามความโชคร้ายของอดีตเจ้าหญิงยังไม่หมด โดยในวันที่ 22 สิงหาคม พ.ศ. 2509ได้มีคนเข้าไปบุกรุกยังบ้านของอดีตเจ้าหญิง และได้กระทำชำเราพระองค์ อดีตเจ้าหญิงทรงมีบาดแผลมีมือข้างขวาและข้างซ้าย เหตุการณ์นี้สร้างความตกพระทัยให้กับจักรพรรดิโชวะเป็นอย่างมาก จึงมีรับสั่งให้อดีตเจ้าทะกะ ย้ายไปประทับที่ พระราชวังโทงู ในอะกะซะกะ จนถึงแก่อนิจกรรมเมื่ออายุ 59 ปี พระองค์ไม่มีพระโอรส-ธิดากับนายโทะชิมิชิ ทะกะสึกะซะเลย แต่พระองค์ก็ได้รับเลี้ยงนายนะโอะทะเกะ ทะกะสึกะซะ () มาเป็นลูกบุญธรรมราชตระกูล</doc>
