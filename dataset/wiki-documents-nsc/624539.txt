<doc id="624539" url="https://th.wikipedia.org/wiki?curid=624539" title="เทพนม เมืองแมน">เทพนม เมืองแมน ศาสตราจารย์ ดอกเตอร์ นายแพทย์ เทพนม เมืองแมน (18 กันยายน พ.ศ. 2479 -) เป็นอดีตแพทย์ชาวไทยผู้เชี่ยวชาญด้านการผ่าตัดเส้นเลือดหัวใจ และอดีตอาจารย์มหาวิทยาลัย เกิดที่ย่านศรีย่าน กรุงเทพมหานคร มีชื่อเล่นว่า "แดง" เป็นบุตรชายของศาสตราจารย์ นายแพทย์ หลวงพิณพากย์พิทยาเภท (พิณ เมืองแมน) อดีตปลัดกระทรวงสาธารณสุข กับคุณหญิงจำนงค์ พิณพากย์พิทยาเภท (สกุลเดิม วีระไวทยะ) อดีตคณบดีคณะพยาบาลศาสตร์ มหาวิทยาลัยมหิดล สำเร็จการศึกษาระดับมัธยมศึกษาจากโรงเรียนเซนต์คาเบรียล, ปริญญาตรี ด้านสาธารณสุขศาสตร์ เกียรตินิยมอันดับหนึ่ง มหาวิทยาลัยมหิดล, ปริญญาโทและเอก ด้านสาธารณสุขศาสตร์ มหาวิทยาลัยฮาร์วาร์ด สหรัฐอเมริกา ชีวิตครอบครัว สมรสกับ นางชยพร เมืองแมน มีบุตรชายหญิง 2 คน คือ น.พ.สุพิชยะ เมืองแมน และ น.ส.พิมพร เมืองแมน ปัจจุบัน เป็นที่รับรู้กันดีว่าเป็นผู้ที่สนใจศึกษาค้นคว้าในสิ่งที่วิทยาศาสตร์ไม่สามารถพิสูจน์ได้ เช่น ผีหรือวิญญาณ, การกลับชาติมาเกิด, มนุษย์ต่างดาว โดยที่เจ้าตัวอ้างว่าสามารถติดต่อสื่อสารกับสิ่งเหล่านี้ได้ โดยอ้างว่าสามารถติดต่อได้ตั้งแต่อายุ 6-7 ขวบ และเชื่อว่าตัวเองในอดีตชาติเคยเกิดบนดาวอังคารมีชื่อว่า "พีระติ" และปัจจุบันเป็นนายกสมาคมค้นคว้าทางจิตแห่งประเทศไทยตำแหน่งตำแหน่ง. - อดีตคณบดีคณะสาธารณสุขศาสตร์ มหาวิทยาลัยมหิดล - อดีตคณบดี คณะสิ่งแวดล้อมและทรัพยากรศาสตร์ มหาวิทยาลัยมหิดล - อดีตที่ปรึกษารัฐมนตรีช่วยว่าการกระทรวงสาธารณสุข - อดีตที่ปรึกษาผู้ว่าราชการกรุงเทพมหานคร (พลตรี จำลอง ศรีเมือง)เครื่องราชอิสริยาภรณ์เครื่องราชอิสริยาภรณ์. - พ.ศ. 2521 - เครื่องราชอิสริยาภรณ์จุลจอมเกล้าชั้นตติยจุลจอมเกล้า (ต.จ.) สืบตระกูล หลวงพิณพากยพิทยาเภท</doc>
