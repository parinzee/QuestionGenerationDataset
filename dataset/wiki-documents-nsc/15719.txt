<doc id="15719" url="https://th.wikipedia.org/wiki?curid=15719" title="ผัดซีอิ๊ว">ผัดซีอิ๊ว ผัดซีอิ๊ว เป็นอาหารยอดนิยมที่มีขายทั่วไปในประเทศไทย เป็นอาหารที่มักจะเป็นเมนูของทุกร้านอาหารตามสั่ง โดยส่วนใหญ่แล้วร้านใดที่ขายราดหน้าจะมีขายผัดซีอิ๊วควบคู่กันไปด้วย ลักษณะการปรุงคล้ายก๋วยเตี๋ยวคั่ว แต่จะใส่ซีอิ๊วดำหวาน และใช้ผักคะน้าเป็นวัตถุดิบในการปรุง เส้นก๋วยเตี๋ยวที่ใช้เป็นส่วนใหญ่คือเส้นใหญ่และเส้นหมี่ขาว ไม่นิยมใช้เส้นเล็กและบะหมี่ ผักที่นิยมใส่จะมีแต่คะน้าเพียงอย่างเดียว เนื้อสัตว์ที่นิยมคือไก่และหมู ไม่นิยมใส่ปลาหมึก โดยทั่วไปมักใส่ไข่ด้วย ปรุงรสด้วยซีอิ๊วดำ น้ำตาล น้ำปลา นำไปผัดในกระทะไฟแรง รสชาติโดยทั่วไปของผัดซีอิ๊วจะออกหวานนำ ในปี พ.ศ. 2556 CNNgo.com สำรวจว่า ผัดซีอิ๊วเป็นอาหารไทยอันดับ 1 ที่นักท่องเที่ยวรับประทานมากที่สุดส่วนผสมส่วนผสม. 1. เส้นใหญ่ 150 กรัม 2. หมูสันนอกหั่นชิ้น 70 กรัม 3. ไข่ไก่ 1 ฟอง 4. ผักคะน้าหั่นท่อน 50 กรัม 5. ซีอิ๊วดำ 1/4 ช้อนชา 6. กระเทียมสับ 1 ช้อนโต๊ะ 7. น้ำตาลทราย 1/2 ช้อนชา 8. ซีอิ๊วขาว 1 ช้อนชา 9. ซอสเห็ดหอม 2 ช้อนชา 10. น้ำมันพืช 1 ช้อนโต๊ะวิธีวิธี. 1. คลุกเส้นใหญ่กับซีอิ๊วดำพอทั่วพักไว้ 2. ตั้งกระทะใส่น้ำมันพืชพอร้อน ใส่กระเทียมลงผัดพอหอม ใส่หมูลงผัดพอสุก 3. ใส่เส้นใหญ่ที่คลุกไว้ ปรุงรสด้วยน้ำตาลทราย ซีอิ๊วขาว ซอสเห็ดหอม ผัดพอเข้ากัน 4. เขี่ยเส้นไว้ข้างกระทะ ตอกไข่ไก่ ยีพอไข่สุก ใส่ผักคะน้า ผัดส่วนผสมทุกอย่างให้เข้ากันตักใส่ภาชนะ จัดเสิร์ฟ</doc>
