<doc id="444646" url="https://th.wikipedia.org/wiki?curid=444646" title="เมืองผี">เมืองผี เมืองผี เป็นหมู่บ้าน เมืองหรือนครที่ถูกทิ้งร้าง ซึ่งเป็นเพราะกิจกรรมทางเศรษฐกิจที่สนับสนุนสถานที่แห่งนั้นล้มเหลว หรือเนื่องจากภัยพิบัติทั้งที่ธรรมชาติและมนุษย์เป็นสาเหตุ เช่น น้ำท่วม ปฏิบัติการรัฐบาล สภาพไร้กฎหมายควบคุมไม่ได้ สงครามหรือภัยพิบัตินิวเคลียร์ คำนี้บางครั้งใช้หมายถึงนคร เมืองหรือย่านที่ยังมีประชากรอยู่ แต่น้อยกว่าในอดีตมาก เมืองผีบางแห่งกลายเป็นสถานที่ท่องเที่ยว เช่น ปริปยัต (Pripyat) ประเทศยูเครน บางแห่งได้รับความนิยมเพราะรักษาสถาปัตยกรรมเฉพาะของสมัยหนึ่งไว้ การท่องเที่ยว การเขียนถึง และการถ่ายภาพเมืองผีเป็นอุตสาหกรรมขนาดย่อม เมื่อครั้งแผ่นดินไหวและคลื่นสึนามิในโทโฮะกุ พ.ศ. 2554 ที่ประเทศญี่ปุ่น ทำให้เมืองโทะมิโอะกะในจังหวัดฟุกุชิมะ กลายเป็นเมืองร้างเนื่องจากอยู่ในรัศมีของโรงไฟฟ้าพลังงานนิวเคลียร์ มีผู้ที่ได้รับอนุญาตให้กลับมาพำนักในเมืองนี้ได้เพียงคนเดียวชื่อ นะโอะโตะ มะสึมุระกับสุนัขที่เขาเลี้ยงหนึ่งตัว</doc>
