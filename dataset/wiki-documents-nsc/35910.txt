<doc id="35910" url="https://th.wikipedia.org/wiki?curid=35910" title="คิงดอมฮาตส์ (วีดีโอเกม)">คิงดอมฮาตส์ (วีดีโอเกม) คิงดอมฮาตส์ (; () คือ วิดีโอเกมลูกผสมระหว่างแนว แอ็คชั่น และ อาร์พีจี ซึ่งผลิตโดยค่ายเกมที่มีชื่อเสียง อย่าง สแควร์ ซอฟท์ (ภายหลังรวมตัวกับค่ายเกม เอนิกซ์ และเปลี่ยนชื่อเป็น สแควร์เอนิกซ์) ร่วมมือกับ ค่ายการ์ตูนยักษ์ใหญ่และเป็นที่รู้จักทั่วโลก อย่าง วอลท์ ดิสนีย์ ซึ่งในเกมตัวเอกจะเป็นตัวละครหน้าใหม่ซึ่งทาง สแควร์ ซอฟท์ได้ออกแบบเพื่อเกมนี้โดยเฉพาะ จะได้ผจญภัยไปตามดินแดนต่าง ๆ ซึ่งเคยปรากฏบนแผ่นฟิลม์ของ วอลท์ ดิสนีย์ มาก่อน นอกจากนั้น ตัวละครบางตัวที่มีบทบาทก็มาจาก เกมที่มีชื่อเสียงก่อหน้านี้ของสแควร์ อย่าง ไฟนอลแฟนตาซี ด้วยเช่นกัน (ในภาคแรก ผู้ผลิต คือ สแควร์ ซอฟท์ แต่ในภาคถัดมา สแควร์ได้รวมตัวกับเอนิกซ์แล้ว ผู้ผลิตจึงเป็น บริษัท สแควร์เอนิกซ์)เนื้อเรื่องย่อ เนื้อเรื่องย่อ. เหตุการณ์ทั้งหมดเริ่มขึ้นบนเกาะแห่งชะตากรรม (Destiny Island) เด็กน้อยทั้ง 3 คน โซระ, ไคริ และ ริคุ ตัดสินใจที่จะออกจากเกาะนี้เพื่อไปสู่โลกภายนอก ดังนั้นพวกเขาจึงเริ่มสร้างแพและเตรียมตัวที่จะออกไปจากเกาะแห่งนี้ แต่แล้วในคืนก่อนการเดินทางพายุใหญ่ได้พัดผ่านเกาะ พร้อมกับการปรากฏตัวของเหล่าอสูรเงามืด ซึ่งเรียกว่า ฮาร์ตเลส (Heartless)โดยที่อสูรเหล่านี้จะเข้าไปทำลายกำแพงที่เชื่อมโลกต่าง ๆ เอาไว้ด้วยกัน เด็กทั้ง 3 ถูกพลัดพรากจากกัน โซระพบว่าริคุถูกล้อมด้วยเงา และถูกกลืนไปกลับความมืดมิด โซระจึงต้องสู้กับเหล่าฮาร์ตเลส หลังจากการต่อสู้ โซระได้รับอาวุธพิเศษมีชื่อว่า คีย์เบลด (Keyblade)เริ่มต่อสู้เพื่อกลับไปเจอเพื่อนของเขาอีกครั้ง จากเกาะแห่งชะตากรรม สู่เมืองทราเวิร์ส (Traverse Town) โซระได้พบกับ โดนัลด์ ดั๊ก และ กู๊ฟฟี่ ทั้ง 3 ได้ร่วมผจญภัยเพื่อตามหา ราชามิกกี้ เมาส และต่อสู้กับเหล่าฮาร์ตเลส ระหว่างการเดินทางไปตามโลกต่าง ๆ โซระต้องล็อกกุญแจเพื่อป้องกันไม่ให้ฮาร์ตเลสเข้าไปทำลายโลกนั้นได้ ขณะเดียวกันกลุ่มวายร้ายจากดิสนีย์ โดยการนำของ มาเลฟิเซ็นท์(Maleficent) (แม่มดร้ายจากเรื่องเจ้าหญิงนิทรา) พยายามรวมเหล่าหญิงพรหมจรรย์ทั้ง 7 ซึ่งมีหัวใจบริสุทธิ์ เพื่อที่จะได้เป็นส่วนหนึ่งในการเปิดทางไปสู่อาณาจักรแห่งหัวใจ (Kingdom Hearts)ซึ่งเป็นแหล่งรวมพลังต่างที่เหล่าวายร้ายใช้ในการครองโลก โดยที่ริคุให้ความเหล่ามือกับกลุ่มวายร้ายนี้เนื่องจากเขาเห็นว่าโซระไม่ได้สนใจชะตากรรมของไคริเลย เขาจึงทำหน้าที่ทำข้อตกลงกับกลุ่มวายร้ายเพื่อนำหัวใจของไคริกลับมาอีกครั้งด้วยตัวเขาเอง และแล้วกลุ่มของโซระได้เดินทางมาถึง ฮอลโลว์ แบสเชี่ยน (Hollow Bastion)โซระต้องเผชิญหน้ากับริคุซึ่งเป็นอัศวินคีย์เบลดเช่นเดียวกับเขา ในครั้งแรกโซระสูญเสียคีย์เบลดให้กับริคุไป แต่เขาได้ใช้ความศรัทธาในมิตรภาพเอาชนะและได้คีย์เบลดกลับมา ปล่อยให้ริคุต้องเจ็บช้ำจากบาดแผลแห่งการพ่ายแพ้ แต่แล้วด้วยพลังจากความมืดมิดเสนอให้ริคุรับพลังชั่วร้ายที่แสนยิ่งใหญ่เพื่อต่อสู้กับโซระอีกครั้ง ริคุยอมรับพลังนั้น ขณะที่โซระต่อสู้กับแม่มดแมริไฟเซ็นท์อยู่นั้น ริคุได้ใช้คีย์เบลดพิเศษโจมตีเธอและทำให้เธอกลายเป็นมังกรยักษ์ แต่ในที่สุดพรรคพวกของโซระก็ปราบมังกรได้สำเร็จ ต่อมาโซระต้องเผชิญหน้ากับริคุอีกครั้ง แต่ไม่ใช่ในฐานะของริคุเอง เพราะเขาถูกควบคุมโดย อันเซม (Ansem)ผู้ซึ่งวิจัยเกี่ยวกับเหล่าฮาร์ตเลสที่จะเข้าไปเป็นส่วนหนึ่งของอาณาจักรแห่งหัวใจ และแล้วไคริก็ปรากฏตัวขึ้นในฐานะเจ้าหญิงแห่งหัวใจ และหัวใจของเธอได้ติดอยู่ที่โซระตั้งแต่ตอนที่พวกเขาแยกจากกันไป โซระและอันเซมได้ต่อสู้กัน และโซระเป็นฝ่ายชนะ แต่เพื่อที่จะคืนหัวใจให้กับไคริ เขาจึงนำคีย์เบลดของอันเซมมาแทงตัวเอง เพื่อทำให้ไคริกลับสู่สภาพเดิมพร้อมทั้งปลดปล่อยหัวใจของหญิงพรหมจรรย์ทั้งหมดด้วย ซึ่งหัวใจเหล่านั้นจะเป็นส่วนประกอบของคีย์เบลด แต่ทว่าประตูสู่อาณาจักรแห่งหัวใจก็ได้เปิดขึ้นแล้ว ทันใดนั้นเหล่าฮาร์ตเลสเริ่มปรากฏตัวออกมามากขึ้น โซระพยายามวิ่งไปหาไคริ ไคริจึงช่วยเขา แสงของไคริทำให้โซระหลุดพ้นจากความมืดมิดและช่วยรักษาเขาให้ดีขึ้น พวกเขาหนีออกจากฮอลโลว์ แบสเชี่ยน ไปยังเส้นทางสู่อาณาจักรหัวใจซึ่งมีเหล่าฮาร์ตเลสจำนวนมาก เพื่อล็อกประตู และเผชิญหน้ากับอันเซมในศึกครั้งสุดท้าย ท้ายที่สุด แสงสว่างแห่งอาณาจักรหัวใจทำลาย อันเซม และประตูได้ปล่อยเหล่าฮาร์ตเลสทั้งหลายสู่จักรวาล โซระ โดนัลด์ และกู๊ฟฟี่พยายามที่ปิดประตูแต่พลังของพวกเขาไม่เพียงพอ ทันใดนั้นริคุกลับมาช่วยพวกเขาพร้อมกับ ราชามิกกี้ ซึ่งจะใช้คีย์เบลดล็อกประตูของอาณาจักแห่งหัวใจจากอีกฝั่งหนึ่ง แต่ต้องทำให้เขาติดอยู่ในอาณาจักรนั้นรวมทั้งริคุด้วย ก่อนที่จะจากกันริคุบอกโซระให้ช่วยดูแลไคริ โซระและไคริได้กลับมาเจอกันอีกครั้งแต่ด้วยระยะเวลาอันสั้น เกาะแห่งโชคชะตาเริ่มสร้างตัวเองให้กลับสู่สภาพปกติซึ่งทำให้ทั้งสองต้องจากกันอีก แต่ก่อนที่แยกจากกันโซระสัญญาว่า "วันหนึ่งฉันจะกลับมา"โลกต่าง ๆ ในเกม โลกต่าง ๆ ในเกม. โลกที่นำมาจากการ์ตูน วอร์ท ดิสนีย์- ดินแดน มหัศจรรย์ (Wonder Land) จากเรื่อง อลิซในดินแดนมหัศจรรย์ - โอลิมปัส โคลิเซียม (Olympus Coliseum) จากเรื่อง เฮอร์คิวลิส - ป่าทึบ (Deep Jungle) จากเรื่องทาร์ซาน - ป่า 100 เอเคอร์ (100 Acre Wood) จากเรื่อง วินนีย์ เดอะ พูห์ - อากราบาห์ (Agrabah) จากเรื่อง อาลาดิน - มอนสโตร (Monstro)จากเรื่อง พินอคคิโอ (ภายในท้องปลาวาฬยักษ์) - แอตแลนติกา (Atlantica) จากเรื่องนางเงือกน้อย (กลุ่มของโซระจะได้แปลงกลายเป็น สัตว์ทะเล โซระ-เงือก, โดนัลด์-ปลาหมึก และ กู๊ฟฟี่-เต่าทะเล) - ฮาโลวีน ทาวน์ (Halloween Town) จากเรื่องไนท์แมร์ บีฟอร์ คริสต์มาส (กลุ่มของโซระจะได้แต่งชุดเป็นผี โซระ-แดร็กคูลา, โดนัลด์-มัมมี่ และ กู๊ฟฟี่-แฟรงเกนสไตน์) - เนเวอร์ แลนด์(Never Land) จากเรื่องปีเตอร์ แพน (สามารถควบคุมให้ลอยตัวในอากาศได้) ภาคที่ 2- แม่น้ำ ไร้กาลเวลา (Timeless River) จากเรื่อง มิกกี้ เมาว์ส และเรือไอน้ำวิลลีย์ซึ่งเป็นเวอร์ชันขาว-ดำของมิกกี้ - สเปซ พารานอยด์ (Space Paranoid) จากภาพยนตร์เรื่อง ทรอน (กลุ่มของโซระจะได้แต่งชุดที่มีแผงวงจรไฟฟ้าคอมพิวเตอร์ทั่วตัว เหมือนตัวละครจากเรื่องทรอน) - ดินแดนแห่งมังกร (The land of dragons) จากเรื่อง มู่หลาน - ปราสาทอสูร (Beast Castle) จากเรื่อง โฉมงามกับเจ้าชายอสูร - พอร์ท รอลยัล (Port Royal) จากภาพยนตร์เรื่อง ไพเรทส์ ออฟ เดอะ คาริบเบียน - อาณาจักรแห่งสิงห์ (Pride Lands) จากเรื่อง เดอะ ไลอ้อน คิง (กลุ่มของโซระจะกลายร่างเป็นสัตว์ โซระ-ลูกสิงโต, โดนัลด์-นก และ กู๊ฟฟี่-เต่าบก) โลกที่มีเฉพาะในเกมนี้เท่านั้น- เกาะแห่งชะตากรรม (Destiny Islands) เป็นสถานที่ที่ โซระ ไคริ ริคุ ได้เจอกัน รวมทั้งเป็นที่อยู่ของ ตัวละครอีก 3 ตัวจากเกม ไฟนอล แฟนตาซีสมัยที่ยังเป็นเด็กด้วย (ทีดัส และ วักก้า จากไฟนอลแฟนตาซี X, และเซลฟี จากไฟนอลแฟนตาซี VIII) - ทราเวิร์ส ทาวน์ (Traverse Town) เป็นสถานที่เป็นจุดพักหลังจากไปผจญภัยตามโลกต่าง ๆ แล้ว เป็นที่แห่งแรกที่โซระได้พบ โดนัลด์ และกู๊ฟฟี่ นอกจากนั้นยังมีตัวละครอื่น ๆ จากวอร์ท ดิสนีย์และ สแควร์ อาศัยอยู่ด้วย - ฮอลโลว์ แบสเชียน (Hollow Bastian) เป็นสถานที่ต่อสู้กับแมลิฟิเซนท์ รวมทั้งเจ้าชายอสูร จากโฉมงามกับเจ้าชายอสูร มาช่วยต่อสู้ด้วย - จุดจบของโลก (End of the World) เป็นสถานที่ผสมผสานหลายโลกเข้าด้วยกันหลังจากถูกกลืนไปในความมืด มีเหล่าฮาร์ตเลสมากมาย เป็นสถานที่สุดท้ายที่โซระจะต่อสู้กับอันเซม - ปราสาทดิสนีย์ (Disney Castle) เมืองของราชามิกกี้, โดนัลด์ และ กู๊ฟฟี่ รวมถึง ราชินี มินนี่ และ เดซี่ ดั๊ก ด้วย - ปราสาทที่ถูกลืม (Oblivion Castle) เป็นสถานที่ซึ่งปรากฏอยู่ในเกมส์ Kingdom Hearts : Chains of Memories บนเครื่อง Gameboy Advance ซึ่งเป็นจุดเริ่มต้นของเหตุการณ์ที่จะเกิดในภาคที่ 2 และเป็นสถานที่ ๆ จะพบตัวละครสำคัญอีกคน คือ นามิเน่ เด็กสาวที่ เปลี่ยนความทรงจำของโซระ ทำให้โซระนึกว่าโซระเคยพบกับ นามิเน่ ซึ่งใน ปราสาทสีขาวแห่งนี้มีพลังที่จะลบล้างความทรงจำของผู้คนที่เข้ามาสู่ที่นี่ - ทไวท์ไลท์ ทาวน์ (Twilight Town) เป็นจุดเริ่มต้นการผจญภัยของ Kingdom Hearts 2 ซึ่งจะพบตัวละครใหม่ คือ ร็อกซัส เด็กชายผู้เต็มไปด้วยปริศนา และเป็นผู้ใช้คีย์เบลดเช่นเดียวกับโซระ</doc>
