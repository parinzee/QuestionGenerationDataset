<doc id="601163" url="https://th.wikipedia.org/wiki?curid=601163" title="ณัฐนิชา เชิดชูบุพการี">ณัฐนิชา เชิดชูบุพการี ณัฐนิชา เชิดชูบุพการี (สกุลเดิม อุตวัฒน์; 16 พฤศจิกายน พ.ศ. 2540 – 7 เมษายน พ.ศ. 2561) ชื่อเล่น อิน เป็นนักแสดงชาวไทย มีชื่อเสียงในฐานะนักแสดงเด็กช่วงปี พ.ศ. 2545–2549 มีผลงานที่สร้างชื่อเสียงคือ ละครโทรทัศน์เรื่อง แก้วตาหวานใจ ออกอากาศช่อง 7ประวัติ ประวัติ. ณัฐนิชามีชื่อเล่นว่าอิน เกิดเมื่อวันที่ 16 พฤศจิกายน พ.ศ. 2540 เป็นบุตรคนเดียวของนิวัฒน์ อุตวัฒน์ กับลัดดา เชิดชูบุพการี มารดาเป็นชาวไทยเชื้อสายจีน บิดามารดาเลิกราตั้งแต่เธอยังไม่เกิดและอยู่ในการดูแลของมารดามาตลอด ส่วนบิดามีครอบครัวใหม่ กระนั้นเธอและบิดายังคงไปมาหาสู่ตามปกติ เข้ารับการศึกษาระดับปฐมวัยและประถมศึกษาจากโรงเรียนฤทธิยะวรรณาลัยและโรงเรียนตรอกจันทน์วิทยา, ระดับมัธยมศึกษาปีที่ 1-4 จากโรงเรียนสตรีวัดมหาพฤฒาราม ในพระบรมราชินูปถัมภ์ แล้วสอบเทียบระดับมัธยมศึกษาปีที่ 6 เพราะย่นระยะเวลาเรียนไปหนึ่งปี และศึกษาอุดมศึกษาปริญญาตรีคณะบริหารธุรกิจระหว่างประเทศ ภาคอินเตอร์ มหาวิทยาลัยกรุงเทพ แต่ต่อมาหยุดเรียนเพราะทำงานหาเงิน เธอให้ความสำคัญกับการศึกษามาก เธอกล่าวว่า "...แต่เราไม่เคยทิ้งเรื่องการเรียนเลยเพราะว่าเวลาเรียนเราน้อยกว่าคนอื่น อินเลยไม่อยากให้ครูมองว่าเราไปทำงานพวกนี้ [นักแสดง] แล้วทำให้เราเรียนแย่ลงแล้วก็ฉุดเกรดลง อินก็เลยตั้งใจเรียนมาก [...] คือไม่อยากให้ครูมองว่าไปทำอย่างนี้มันไม่ดี เราต้องทำทุกส่วนให้มันดีที่สุดไม่ให้ใครมาว่าเราได้..."เสียชีวิต เสียชีวิต. ณัฐนิชา เชิดชูบุพการี เสียชีวิตอย่างกะทันหัน เมื่อวันเสาร์ที่ 7 เมษายน พ.ศ. 2561 เวลาประมาณ 07:00 น. จากอุบัติเหตุทางรถยนต์บนถนนทางหลวงหมายเลข 9 บริเวณเชิงสะพานข้ามทางรถไฟ หลักกิโลเมตรที่ 79 มุ่งหน้าสระบุรี ตำบลเชียงรากน้อย อำเภอบางปะอิน จังหวัดพระนครศรีอยุธยา เบื้องต้นสันนิษฐานว่าเกิดจากการที่ฝนตกถนนลื่น ประกอบกับขับรถด้วยความเร็วสูง จึงทำให้เสียหลักชนกระแทกเข้ากับเสาไฟส่องสว่างข้างทาง แล้วพุ่งชนต้นไม้จนรถตกไปตรงไหล่ทาง เป็นเหตุให้เสียชีวิตในที่เกิดเหตุ ศพตั้งสวดอภิธรรมสามวันที่วัดราชสิงขร กรุงเทพมหานคร และฌาปนกิจเมื่อวันที่ 11 เมษายน พ.ศ. 2561 ในวันถัดมาครอบครัวจึงนำเถ้ากระดูกไปลอยอังคารที่วัดสุทธิวาตวราราม จังหวัดสมุทรสาครการทำงาน การทำงาน. ณัฐนิชาเข้าวงการจากการที่มีแมวมองไปพบและมอบนามบัตรให้ ภายหลังมารดาได้ทดลองติดต่อกลับเพื่อให้ณัฐนิชาคัดเลือกนักแสดง ผลคือเธอได้งานโฆษณาตั้งแต่คัดเลือกครั้งแรก ต่อมาได้งานถ่ายโฆษณาอีกหลายชิ้น ก่อนจะเริ่มต้นแสดงละครกับทางดาราวิดีโอ โดยมีผลงานเรื่องแรกคือ พรพรหมอลเวง ออกอากาศทางช่อง 7 ทั้งนี้ในการเลือกรับงานแต่ละครั้ง มารดาจะให้ณัฐนิชาตัดสินใจเลือกเอง แต่หากงานไหนเป็นงานที่ยากมารดาจะปฏิเสธให้ ในละคร แก้วตาหวานใจ ทางช่อง 7 เมื่อปี พ.ศ. 2546 โดยแสดงร่วมกับอารยา เอ ฮาร์เก็ต และภาณุ สุวรรณโณ ยังส่งผลให้เธอเป็นดาราเด็กแห่งยุค เนื่องจากละครเรื่องนี้ถือเป็นละครที่โด่งดังมากในตอนนั้น และเป็นละครเรื่องแรกเพราะต้องใช้ความสามารถทางด้านการแสดงสูง เพราะมีบทพูดเยอะและยาวกว่า 15 ตอนเลยทีเดียว และก็มีผลงานในวงการบันเทิงอีกมากมาย ทั้งงานละคร โฆษณา พิธีกร ถ่ายแบบ รวมถึงการจับไมค์เป็นนักร้องมีผลงานถึง 3 อัลบั้มภายใต้สังกัด โซนี่ มิวสิค และเริ่มหายหน้าไปจากวงการบันเทิงไปพักใหญ่ ก่อนจะกลับมาเต็มตัวในผลงานภาพยนตร์เรื่อง กรรไกร ไข่ ผ้าไหม รับบท อิน เพื่อนกลุ่มแก๊งนางฟ้าของฟร้อน นางเอกของเรื่องผลงานละครโทรทัศน์ผลงานละครชุดละครสั้นละครที่ไม่ได้ออกอากาศผลงาน. ละครที่ไม่ได้ออกอากาศ. - บัวแล้งน้ำ (ช่อง 3) ปัจจุบันยังไม่มีออกอากาศแต่อย่างใดผลงานภาพยนตร์ผลงานเพลงผลงานเพลง. - อัลบั้ม น้องอินมาค่ะ VOL.1 (สังกัดโซนี่ มิวสิค) ปี 2547 - อัลบั้ม น้องอินมาค่ะ VOL.2 (สังกัดโซนี่ มิวสิค) ปี 2547 - อัลบั้ม Just Kid In (สังกัดโซนี่ มิวสิค) ปี 2548มิวสิควีดีโอมิวสิควีดีโอ. - เพลง ป้อมยามมหาลัย - วง Mocca Garden ปี 2558 - เพลง มันส์ล่ะหงส์ ปี 2558 - เพลง อยากมีใครคนนั้น - โกไข่ ปี 2559 - เพลง พรุ่งนี้เธอคงรัก - ตั๊ก วชรกรณ์ ปี 2559</doc>
