<doc id="591876" url="https://th.wikipedia.org/wiki?curid=591876" title="พระแม่มารีอัมมัน">พระแม่มารีอัมมัน พระแม่มารีอัมมัน () เป็นเทวีในศาสนาฮินดู ปรากฏเฉพาะในอินเดียใต้เป็นส่วนใหญ่ และทรงเป็นที่รู้จักและนับถือภาคใต้ของอินเดียและในพื้นที่ชนบทของรัฐทมิฬนาดู, รัฐกรณาฏกะ รัฐมหาราษฏระ และรัฐอานธรประเทศ ชาวฮินดูและคัมภีร์ในศาสนาฮินดูนั้นถือพระองค์เป็นภาคหนึ่งของพระแม่ปารวตีและพระแม่ทุรคา และทรงมีลักษณะคล้ายคลึงเช่นเดียวกับเทวีของอินเดียภาคเหนือคือพระแม่ศีลตาเทวีและพระแม่กาลี ในอินเดียใต้นั้น มีพิธีเฉลิมฉลองถวายแด่พระองค์ซึ่งเกิดขึ้นในช่วงปลายฤดูร้อนทั่วภูมิภาคของอินเดียใต้ ซึ่งเป็นงานเทศกาลที่ยิ่งใหญ่ เรียกว่า " อทิตรีรูวิยา(Aadi Thiruvizha)" เป็นเทศกาลที่สำหรับ สักการบูชาประจำปีของพระนางเป็นส่วนใหญ่ มุ่งเน้นไปที่ การขอพรและการรักษาโรค เช่นโรค อหิวาตกโรค ฝีดาษ และ โรคต่างๆ ทรงเป็นที่เคารพบูชา ตามท้องถิ่นของอินเดียใต้เป็นส่วนใหญ่ โดยถือเป็นเทวีผู้ดูแลหมู่บ้านต่างๆ และมักจะมีเทวสถานเพื่อประดิษฐานเทวรูปประจำหมู่บ้าน และในเทวสถานนั้นมักขนาบข้างด้วยเทวรูปพระพิฆเนศและพระขันทกุมาร ในความเชื่อของชาวฮินดูนั้น มีสัญญาลักษณ์แทนพระองค์คือสะเดา ซึ่งถือว่ามีอำนาจและพลังของพระองค์สถิตอยู่พืชชนิดนี้และเครื่องเครื่องสักการบูชาหลักของพระองค์ที่มาของการบูชาพระแม่มารีอัมมัน ที่มาของการบูชาพระแม่มารีอัมมัน. พระแม่มารีอัมมันเป็นเทวีแห่งฝน ความอุดมสมบูรณ์ การรักษาโรคภัยไข้เจ็บ ความร่มเย็นเป็นสุข โดยเฉพาะโรคฝีดาษและไข้ทรพิษ การขจัดสิ่งชั่วร้ายโรคภัยคุณไสยมนต์ดำทุกชนิด เป็นเทวีพื้นเมืองของทางอินเดียใต้ ประวัติของท่านในทางประวัติศาสตร์คงเป็นบุคคลสำคัญในอดีตกาลของอินเดียใต้ ภายหลังเมื่อเสียชีวิตไป คนรุ่นหลังก็ยกย่องให้เป็นเทพเจ้า แต่เนื่องจากสมัยที่ท่านมีชีวิตอยู่คงเป็นที่หวาดกลัวและเคารพรักต่อผู้คนในเวลาเดียวกัน ท่านจึงเป็นเทวีที่ได้รับการบูชามานับแต่นั้นเป็นต้นมาเทวประวัติของพระแม่มารีอัมมัน</doc>
