<doc id="246940" url="https://th.wikipedia.org/wiki?curid=246940" title="ทูเอนีวัน">ทูเอนีวัน ทูเอนีวัน ( หรืออาจออกเสียงว่า ทเวนตีวัน (twenty-one); ) เป็นกลุ่มศิลปินหญิงจากประเทศเกาหลีใต้ จากค่ายวายจีเอนเตอร์เทนเมนต์ในปี ค.ศ. 2009 ปรากฏตัวครั้งแรกกับเพลง "โลลีป็อป" ในงานโฆษณาโทรศัพท์ไซออนร่วมกับ บิกแบง ให้กับแอลจีอิเล็กทรอนิกส์ มีผลงานซิงเกิลแรกของตัวเองคือ "ไฟร์" ออกจำหน่ายวันที่ 6 พฤษภาคม ค.ศ. 2009 และออกอีพีชุดแรกชื่อ ทูเอนีวัน ที่ประสบความสำเร็จ ด้วยการติดอันดับ 1 บนแกออนชาร์ต และซิงเกิลที่สองจากอีพี "ไอโดนต์แคร์" ยังทำให้กลุ่มคว้ารางวัลเอ็มเน็ตเอเชียนมิวสิกอะวอดส์สาขาศิลปินหญิงหน้าใหม่ยอดเยี่ยมและเพลงแห่งปี ในปี ค.ศ. 2010 ทูเอนีวันออกอัลบั้มแรก ทูเอนีวัน (To Anyone) มีซิงเกิลที่ขึ้นอันดับ 1 ถึงสองเพลงคือ "ไทร์ทูฟอลโลมี" และ "โกอะเวย์" ในเดือนกรกฎาคม ค.ศ. 2011 กลุ่มได้ออกอีพีชุดที่สองที่มีชื่อเดียวกับอีพีแรก มีเพลง "ไอแอมเดอะเบสต์" ซึ่งทำให้วงมีชื่อเสียงโด่งดังไปทั่วโลก ด้วยยอดขายกว่า 4 ล้านดาวน์โหลด และกลายเป็นเพลงแรกของกลุ่มที่ขึ้นอันดับ 1 บน บิลบอร์ด เวิลด์ดิจิทัลซองส์ ในวันที่ 5 เมษายน ค.ศ. 2016 มินจีประกาศแยกตัวออกจากวง ในขณะที่สมาชิกสามคนที่เหลืออยู่ก็ออกจากวงในวันที่ 25 พฤศจิกายน ปีเดียวกัน ถึงแม้ซีแอลและดาราจะเซ็นสัญญากับวายจีเอนเตอร์เทนเมนต์ต่อไป แต่ บ็อมไม่ได้เซ็นสัญญากับค่ายต่อ ซิงเกิลสุดท้ายของกลุ่มชื่อ "กูดบาย" ปล่อยออกมาในวันที่ 21 มกราคม ค.ศ. 2017</doc>
