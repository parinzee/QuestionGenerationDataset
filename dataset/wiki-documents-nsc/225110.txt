<doc id="225110" url="https://th.wikipedia.org/wiki?curid=225110" title="บีฟเค้ก">บีฟเค้ก บีฟเค้ก () หรือ ชายกล้ามใหญ่ เป็นคำที่ใช้เรียกการเปลือยหรือกึ่งเปลือยของชายเพื่ออวดสรีระ และยังหมายถึง การแบ่งประเภท ลักษณะบุคคล มักใช้กับผู้ชายที่มีแรงดึงดูดทางเพศสูง ที่มีรูปร่างดีแต่ความหมายนี้ก็ยังขยายรวมถึงคนที่สนใจในการฟิตเนส เพาะกาย และยกน้ำหนักนักแสดง นักแสดง. นักแสดงในลักษณะบีฟเค้ก มีใช้ไม่นานไปกว่าการใช้คำว่า ชีสเค้ก ของนักแสดงหญิง อย่างไรก็ตามในต้นทศวรรษ 1920 ก็มีภาพถ่ายดาราอย่าง รูดอล์ฟ วาเลนทิโน และเรมอน โนวาร์โร ที่มีรูปร่างดี ภาพถ่ายรูปร่างดารารูปร่างดีก็ยังมีน้อยอยู่ในช่วงต้นของยุคถ่ายภาพ นอกเหนือจากดาราภาพยนตร์อย่าง จอห์นนี วีสมิวเลอร์ (ทาร์ซาน) และบัสเตอร์ แครบบ์ จนในทศวรรษ 1940 การถ่ายภาพเปลือยด้านบนเริ่มสูงขึ้น อย่างเช่นดาราหน้าตาหล่อ ๆ อย่าง ไทรอน พาวเวอร์ล ,กาย เมดิสัน, สเตอริง เฮย์เดน และวิกเทอร์ มาชัวร์ และในทศวรรษ 1950 ก็เริ่มมีภาพยนตร์ นิตยสาร ที่มีฉากวิ่ง ใส่กางเกงว่ายน้ำ อย่างเช่นนักแสดงอย่าง โทนี เคอร์ทิส, ร็อก ฮัดสัน, แท็บ ฮันเตอร์, เจฟฟ์ แชนด์เลอร์, โรเบิร์ต คอนราด และ โรเบิร์ต แว็กเนอร์ ในชวงนี้ยังเป็นยุคการเติบโตของนิตยสารเพาะกาย ที่ได้รับความนิยมต่อเนื่องมาจนปัจจุบัน เช่นเดียวกับหนังนักกล้าม ก็มีดาราอย่าง สตีฟ รีฟส์ ที่มักจะถอดเสื้อ ในภาพยนตร์ต่อสู้และผจญภัย นักแสดงอื่นที่มีโอกาสได้ถ่ายแบบบีฟเค้ก อย่างเช่น เออร์รอล ฟลีน, โรเบิร์ต เทย์เลอร์, จอห์น เพย์น, เจฟฟรีย์ ฮันเตอร์,โรรี คาลเฮาน์, ปีเตอร์ ลูปัส, ร็อด เทย์เลอร์ และโจ ดาลเลสอันโดร และในบางภาพยนตร์ของเอลวิส เพรสลีย์ ก็มีฉากเปลือยอก1970 ถึงปัจจุบัน 1970 ถึงปัจจุบัน. ตั้งแต่ทศวรรษ 1970 นักแสดงอย่าง แซม เจ. โจนส์, ทอม เซลเลก, มาร์ก ฮาร์มอน, วิกเทอร์ เว็บสเตอร์, หรืออดีตนายแบบกางเกงใน คาลวินไคลน์ แอนโทนิโอ ซาบาโต จูเนีย และปีเตอร์ สตีล ก็ถ่ายภาพในลักษณะบีฟเค้ก ในทศวรรษ 1970 ถือเป็นยุคทองของบีฟเค้ก กับการออกครั้งแรกของนิตยสารเพลย์เกิร์ล ที่มีภาพเปลือยเต็มตัวผู้ชาย และนิตยสารคอสโมโพลิแทน กับภาพกึ่งเปลือย ที่มีนักแสดงอย่าง เบิร์ต เรย์โนลดส์ และความนิยมเพิ่มขึ้นของอุตสาหกรรมหนังโป๊ ที่ทำให้เพิ่มฐานผู้บริโภคไปสู่ทั้งในนิตยสารและภาพยนตร์ ทุกวันนี้ ถือว่าเป็นเรื่องปกติที่จะเห็นการถ่ายแบบแบบบีฟเค้ก ในเหล่าบรรดาชายเซ็กซ์ซิมโบลของวงการอย่าง นักแสดง แบรด พิตต์ และฮิวจ์ แจ็กแมน ที่ขึ้นปกในนิตยสารในนิตยสารยั่วยวนของผู้หญิง ขณะที่นักแสดงและนายแบบทั้งหลายก็ถ่ายภาพที่เข้มครึมน้อยลง ในสื่อโฆษณา นายแบบบีฟเค้ก ก็ได้รับความนิยมในโฆษณาที่ประกอบด้วยฉากร้อนแรง อย่างเช่นโฆษณาโดยดาราอังกฤษ นิก คาเมน ที่ได้รับความนิยมในปี 1985 ในโฆษณาลีวายส์ ชุด "Launderette" ที่เขาถอดเสื้อผ้าออกเพื่อทำลายให้กับกางเกงยีนส์ปี 1950 ในร้านซักผ้าสาธารณะ ที่เขารอในกางเกงบ็อกเซอร์ตัวเดียว ภาพยนตร์โฆษณาตัวนี้ได้รับเลือกเป็น หนึ่งใน 100 โฆษณาโทรทัศน์ที่ดีที่สุด ในปี 2000 และในโฆษณาอื่น ๆ ก็ยังมีการเปลือยอก หรือแม้กระทั่งโป๊เลยก็มี ในปี 1997 ในตอนที่ 2 ของแอนิเมชันอันโด่งดัง เรื่อง เซาท์พาร์ก ที่มีอีริก คาร์ตแมน โฆษกในเรื่องออกผลิตภัณฑ์อาหารเสริม Weight Gain 4000 ในตอนนั้น คาร์ตแมนได้พูดเครื่องหมายการค้าว่า "BEEFCAAAAKE!" นอกจากนี้ นักเพาะกายมืออาชีพหลายคนก็มีผลงานโฆษณา อย่างอาหารเสริม การออกกำลัง หรือแม้กระทั่งในวิดีโอฝึกหัด สาธิตออกกำลังกาย ภาพยนตร์ในปี 1998 เรื่อง Beefcake ที่มีรายละเอียดของ Athletic Model Guild บริษัทที่เป็นที่รู้จักในภาพของผู้ชายในหลากหลายสิ่งพิมพ์</doc>
