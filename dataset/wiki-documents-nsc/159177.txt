<doc id="159177" url="https://th.wikipedia.org/wiki?curid=159177" title="โรงเรียนภูเก็ตวิทยาลัย">โรงเรียนภูเก็ตวิทยาลัย โรงเรียนภูเก็ตวิทยาลัย () (อักษรย่อ ภ.ว.,P.K.W) คนส่วนใหญ่มักจะเรียกสั้นๆว่า ภว.เป็นโรงเรียนมัธยมศึกษาขนาดใหญ่พิเศษ ประเภทสหศึกษา ตั้งอยู่ในเขตเทศบาลนครภูเก็ต โรงเรียนภูเก็ตวิทยาลัย สอนในระดับมัธยมศึกษาปีที่ 1-6 ตั้งขึ้นครั้งแรกใน ปี พ.ศ. 2440 เดิมเป็น โรงเรียนสอนภาษาไทยอยู่ใน บริเวณวัดมงคลนิมิตร นับว่าเป็นโรงเรียนสอนหนังสือแห่งแรกในมณฑลภาคใต้ฝั่งตะวันตก ปัจจุบันตั้งอยู่ที่ 73/3 ถนนเทพกระษัตรี ตำบลตลาดใหญ่ อำเภอเมืองภูเก็ต จังหวัดภูเก็ต 83000 มีเนื้อที่ 23 ไร่ 1 งาน 50 ตารางวา ประกอบด้วยอาคารเรียน 5 หลัง (1, 2, 4, 5, 6, 3 ก่อสร้างใหม่)ประวัติ ประวัติ. โรงเรียนภูเก็ตวิทยาลัย ตั้งขึ้นครั้งแรกใน ปี พ.ศ. 2440 เดิมเป็น โรงเรียนสอนภาษาไทยอยู่ใน บริเวณวัดมงคลนิมิตร ในสมัยที่พระยาทิพโกษา เป็นข้าหลวงเทศาภิบาล พระเทวพรหมาบดี เป็นผู้อำนวยการศึกษามณฑลภูเก็ต นับว่าเป็นโรงเรียนสอนหนังสือแห่งแรกในมลฑลภาคใต้ฝั่งตะวันตกมี พระวิสุทธิวงศาจารย์ สังฆปาโมกข์ (เพรา พุทธสโร) เป็นผู้ดำเนินการ (ครูใหญ่) ท่านผู้นี้ได้สร้างความเจริญ ในด้านการศึกษาให้แก่โรงเรียนเป็นอย่างมาก จนได้รับการยกย่องว่าเป็นบูรพาจารย์ท่านแรกของโรงเรียน ปัจจุบันโรงเรียนภูเก็ตวิทยาลัย เปิดการเรียนการสอนมายาวนานกว่า 116 ปีสัญลักษณ์ประจำโรงเรียนสัญลักษณ์ประจำโรงเรียน. - ชื่ออื่นๆ โรงเรียนภูเก็ต,โรงเรียนภูเก็ตวิทย์ - อักษรย่อ ภ.ว./ PKW - คติพจน์ อตฺตานํ ทมยนฺติ ปณฺฑิตา บัณฑิตย่อมฝึกตน - สีประจำ ฟ้า-ขาว - ดอกไม้ ชงโค - ปรัชญา เป็นเลิศด้านการศึกษา ก้าวหน้าด้วยเทคโนโลยี ผลิตคนดีสู่สังคม - เพลงประจำสถาบัน เพลงมาร์ชภูเก็ตวิทยาลัย , เพลงมาร์ชฟ้า-ขาว - พระพุทธรูปประจำโรงเรียน พระพุทธพรภูเก็ตวิทยาลัยประทานทำเนียบผู้บริหาร ทำเนียบผู้บริหาร. ตั้งแต่ปีพุทธศักราช 2440 ถึงปัจจุบัน โรงเรียนภูเก็ตวิทยาลัยมีผู้บริหารทั้งหมด 31 ท่านการเรียนการสอน การเรียนการสอน. โรงเรียนภูเก็ตวิทยาลัย มีแผนการจัดชั้นเรียน มีดังนี้ระดับมัธยมศึกษาตอนต้นระดับมัธยมศึกษาตอนต้น. - โครงการส่งเสริมความสามารถด้านคณิตศาสตร์ วิทยาศาสตร์ เทคโนโลยี และภาษาต่างประเทศ - การจัดการศึกษาทั่วไปตามหลักสูตรการศึกษาขั้นพื้นฐาน - ห้อง English Program (EP) - การจัดการศึกษาวิทยาศาสตร์และคณิตศาสตร์ (วิทย์-คณิต)(เฉพาะ ม.2-ม.3)ระดับมัธยมศึกษาตอนปลาย ระดับมัธยมศึกษาตอนปลาย. แผนการเรียนวิทยาศาสตร์- โครงการเสริมสร้างศักยภาพด้านวิทยาศาสตร์ คณิตศาสตร์ เทคโนโลยี และสิ่งแวดล้อม (ภาคสมทบ)(เป็นโครงการจัดห้องเรียนพิเศษจำนวน 207 แห่งทั่วประเทศที่กำกับติดตามโดย สสวท.) - การจัดการศึกษาวิทยาศาสตร์และคณิตศาสตร์ (วิทย์-คณิต ทั่วไป) แผนการเรียนศิลปศาสตร์- โครงการเสริมสร้างศักยภาพด้านภาษาอังกฤษ คณิตศาสตร์ (ศิลป์คำนวณพิเศษ) - การจัดการศึกษาภาษาอังกฤษ คณิตศาสตร์ (ศิลป์คำนวณ) การจัดการศึกษาทางด้านศิลปศาสตร์ (ศิลป์ภาษา)- การจัดการศึกษาภาษาอังกฤษ-ภาษาฝรั่งเศส - การจัดการศึกษาภาษาอังกฤษ-ภาษาจีน - การจัดการศึกษาภาษาอังกฤษ-ภาษาญี่ปุ่นกิจกรรมกิจกรรม. 1. ประเพณีการรับน้องใหม่ เรียกวันรับน้องใหม่ว่า วันเพาะกล้าชงโค 2. การแข่งขันกีฬาภายในโรงเรียนงานกีฬาสี 3. งานแสดงมุทิตาจิต ต่อคุณครูที่เกษียณอายุราชการและคุณครูที่ลาออกก่อนเกษียณอายุราชการ 4. การแข่งขันกีฬา กรีฑา นักเรียน นักศึกษาและประชาชนจังหวัดภูเก็ต ซึ่งโรงเรียนภูเก็ตวิทยาลัยดำเนิน การแปรอักษร มากว่า 30 ปี 5. การแข่งขัน กีฬาประเพณีไตรภาคี เป็นการแข่งขันกีฬาร่วมกันระหว่าง3โรงเรียนในจังหวัดภูเก็ต คือ โรงเรียนภูเก็ตวิทยาลัย โรงเรียนสตรีภูเก็ต และ โรงเรียนเฉลิมพระเกียรติสมเด็จพระศรีนครินทร์ภูเก็ต 6. การแข่งขันกีฬาประเพณีฟุตซอลีกในระดับชั้น ม.5 7. วันเปิดประตูสู่สถานศึกษาภูเก็ตวิทยาลัย Open House 8. การแข่งขันกีฬาฟุตบอลประเพณีอำลาคัพ ซึ่งแข่งขันกันในระดับชั้น ม.3 และ ม.6 9. ประเพณี วันพี่อำลาน้อง จัดขึ้นในระดับ ม.6 เพื่อให้รุ่นพี่ชั้น ม.6อำลารุ่นน้อง ซึ่งเป็นวันเปิดเรียนวันสุดท้ายของชั้น ม.6 10. งานปัจฉิมนิเทศ จัดขึ้นเพื่อแสดงความสำเร็จแก่นักเรียนชั้น ม.3 และ ม.6 เรียกว่า วันชงโคปัจฉิมนิเทศบุคคลที่มีชื่อเสียงของโรงเรียนด้านการเมืองบุคคลที่มีชื่อเสียงของโรงเรียน. ด้านการเมือง. - วิเศษ จูภิบาล อดีตรัฐมนตรีว่าการกระทรวงพลังงาน - ไพบูลย์ อุปัติศฤงค์ อดีตสมาชิกวุฒิสภา จังหวัดภูเก็ต ปัจจุบันดำรงตำแหน่ง นายกองค์การบริหารส่วนจังหวัดภูเก็ต - ทศพร เทพบุตร อดีตสมาชิกสภาผู้แทนราษฎร จังหวัดภูเก็ต - วรเมธ อารีรอบ สมาชิกสภาผู้แทนราษฎร จังหวัดภูเก็ตด้านบันเทิงด้านบันเทิง. - พอล ภัทรพล ศิลปาจารย์ DJ,นักแสดง,พิธีกร - ปอย ตรีชฎา เพชรรัตน์ Miss International Queen 2004 ,นักแสดง, พิธีกร - จารุวัฒน์ เชี่ยวอร่าม ผู้ชนะการประกวดจากรายการเรียลลิตี้โชว์ รายการเดอะสตาร์ ค้นฟ้าคว้าดาว ปี 8 (นักร้องหน้าเสาธงโรงเรียนภูเก็ตวิทยาลัยและแชมป์การแข่งขันการประกวดร้องเพลงภายในโรงเรียน)</doc>
