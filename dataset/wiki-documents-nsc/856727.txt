<doc id="856727" url="https://th.wikipedia.org/wiki?curid=856727" title="วิทยาลัยพัฒนาชุมชนเมือง มหาวิทยาลัยนวมินทราธิราช">วิทยาลัยพัฒนาชุมชนเมือง มหาวิทยาลัยนวมินทราธิราช วิทยาลัยพัฒนาชุมชนเมือง (Urban Community Development College) เป็นหน่วนงานในสังกัดของมหาวิทยาลัยนวมินทราธิราช กรุงเทพมหานครประวัติ ประวัติ. วิทยาลัยพัฒนาชุมชนเมือง แรกเริ่มกำเนิดขึ้นในชื่อ วิทยาลัยชุมชนเมืองแห่งกรุงเทพมหานคร ตามพระราชบัญญัติการศึกษาแห่งชาติ พ.ศ. 2552 และแก้ไขเพิ่มเติมฉบับที่ ๒ (พ.ศ. ๒๕๔๕) กำหนดให้องค์กรปกครองส่วนท้องถิ่นสามารถบริหารและจัดการศึกษาระดับอาชีวศึกษาและระดับอนุปริญญาได้ทุกระดับตามความพร้อมของท้องถิ่น ซึ่งสอดคล้องกับนโยบายของผู้ว่าราชการกรุงเทพมหานคร ม.ร.ว.สุขุมพันธุ์ บริพัตร ที่ให้ความสำคัญกับการพัฒนาศักยภาพประชาชนกรุงเทพมหานคร ให้ความสำคัญด้านการจัดการศึกษาในลำดับต้น ๆ และมีนโยบายส่งเสริม สนับสนุนการให้บริการการศึกษาทุกระดับและทุกกลุ่มเป้าหมายโดยเน้นการจัดการศึกษาเพื่อตอบสนองความต้องการของชุมชนเมืองเพื่อพัฒนาคุณภาพชีวิตของคนเมืองโดยเฉพาะการเตรียมคนด้านอาชีพเพื่อสร้างคนให้ตรงกับงาน โดยได้ให้ความเห็นไว้ในการประชุมคณะผู้บริหารกรุงเทพมหานคร ครั้งที่ 27/2555 เมื่อวันอังคารที่ 28 สิงหาคม 2555 “เพื่อประโยชน์ของกรุงเทพมหานครสมควรให้มีการศึกษาแนวทางและจัดทำรายละเอียดโครงสร้างของวิทยาลัยชุมชนให้ชัดเจน และนำไปพิจารณาร่วมกับมหาวิทยาลัยนวมินทราธิราชว่าสามารถดำเนินการเข้าสู่ระบบมหาวิทยาลัยได้หรือไม่” และจากการประชุมเพื่อหาแนวทางดำเนินงานร่วมกันระหว่างกรุงเทพมหานคร วิทยาลัยชุมชนเมืองแห่งกรุงเทพมหานคร กระทรวงศึกษาธิการ และมหาวิทยาลัยนวมินทราธิราช ผลการประชุมสรุปให้มหาวิทยาลัยนวมินทราธิราชรับวิทยาลัยชุมชนเข้าสู่กระบวนการดำเนินงานของมหาวิทยาลัยได้ ต่อมาเมื่อวันพฤหัสบดีที่ 21 พฤศจิกายน 2556 สภามหาวิทยาลัยนวมินทราธิราช ได้อนุมัติให้จัดตั้ง “วิทยาลัยชุมชนเมืองแห่งกรุงเทพมหานคร ตามมาตรา 6 และภาระหน้าที่ของมหาวิทยาลัย ตามมาตรา 7 (5) และ (6) แห่งพระราชบัญญัติมหาวิทยาลัยนวมินทราธิราช พ.ศ. 2553” มีฐานะเป็นส่วนงานเทียบเท่าคณะและเพื่อการจัดการเรียนการสอนระดับอุดมศึกษาและฝึกอบรมทั้งสายวิชาการและวิชาชีพเพื่อพัฒนากรุงเทพมหานคร ทั้งให้โอกาสทางการศึกษาตามความต้องการคของประชาคมเมือง ซึ่งได้ประกาศในราชกิจจานุเบกษา เล่มที่ 130 ตอนพิเศษ 190 ลงวันที่ 26 ธันวาคม 2556 วิทยาลัยชุมชนเมืองแห่งกรุงเทพมหานคร (Urban Community College of Bangkok) จึงถือกำเนิดขึ้นในฐานะจัดการศึกษาระดับอุดมศึกษา เป็นส่วนเทียบเท่าคณะในสังกัดมหาวิทยาลัยนวมินทราธิราชจัดการเรียนการสอนสายวิชาการ วิชาชีพ และวิจัย เพื่อพัฒนาเมือง จัดหลักสูตรฝึกอบรมเพื่อสร้างความเข้มแข็งของชุมชนเมืองและสืบสานศิลปวัฒนธรรมประเพณี ต่อมาเมื่อวันที่ 6 มกราคม 2560 สภามหาวิทยาลัยฯ มีมติอนุมัติให้ วิทยาลัยชุมชนเมืองแห่งกรุงเทพมหานคร (Urban Community College of Bangkok) เปลี่ยนชื่อใหม่เป็น วิทยาลัยพัฒนาชุมชนเมือง (Urban Community Development College) นับแต่นั้นเป็นต้นมาวัตถุประสงค์ วัตถุประสงค์. มีวัตถุประสงค์เพื่อเป็นเป็นสถาบันส่งเสริมสนับสุนการเรียนรู้ของประชาชนให้ได้รับการศึกษาในระดับอุดมศึกษาต่ำกว่าปริญญา อีกทั้งยังเป็นแหล่งฝึกอบรมหลักสูตรสาขาวิชาที่สอดคล้องกับการพัฒนาเศรษฐกิจและสังคมของชุมชนและได้กำหนดวิสัยทัศน์ไว้ดังนี้ปณิธาน ปณิธาน. มุ่งสร้างองค์ความรู้เพื่อพัฒนาประชาคมเมืองอย่างยั่งยืนวิสัยทัศน์ วิสัยทัศน์. คณะวิชาที่มีความโดเด่นด้านวิชาชีพที่ทันสมัยของมหานครเปิดสอน เปิดสอน. วิทยาลัยชุมชนเมืองแห่งกรุงเทพมหานคร เปิดสอนในระดับต่ำกว่าปริญญา คือ หลักสูตรอนุปริญญา- สาขาวิชาการพัฒนาเด็กปฐมวัย - สาขาวิชาการพัฒนาชุมชนเมือง - สาขาวิชาการท่องเที่ยว - สาขาวิชาเทคโนโลยีสารสนเทศเพื่อธุรกิจ - สาขาวิชาการจัดการโลจิสติกส์ - สาขาวิชาเทคโนโลยีการเกษตรเมือง หลักสูตรฝึกอบรม- เทคนิคการพัฒนาเด็กแรกเกิดถึง 3 ปี - การพัฒนาคุณภาพชีวิตผผู้สูงอายุในเมือง - ธุรกิจอาหารปลอดภัย - การบริหารจัดการอาคารสูง - การบริหารจัดการหมู่บ้านจัดสรร - ตัวแทนออกของมาตราฐาน (ชิปปิ้ง) - ภาษาอังกฤษเพื่ออาชีพ - ภาษาพม่าเพื่ออาชีพ - ภาษาจีนเพื่ออาชีพ - ภาษาญี่ปุ่นเพื่ออาชีพ หลักสูตรระยะสั้น (สำหรับทดสอบภาคปฏิบัติ)- วิชาช่างบริการตรวจเช็คเครื่องยนต์เบื้องต้น - วิชาซ่อมเครื่องใช้ไฟฟ้า - วิชาซ่อมคอมพิวเตอร์ - วิชาการใช้โปรแกรมตกแต่งภาพ - วิชาเสื้อผ้าสตรี - วิชาตัดเสื้อผ้าสมัยนิยม - วิชาอาหารไทยและขนมไทย - วิชาอาหารว่าง - วิชาการทำขนมปัง - วิชานวดแผนไทย (นวดตัว) - วิชานวดแผนไทย (นวดฝ่าเท้า)</doc>
