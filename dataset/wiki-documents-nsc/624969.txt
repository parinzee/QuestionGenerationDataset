<doc id="624969" url="https://th.wikipedia.org/wiki?curid=624969" title="ขมิ้นเครือ">ขมิ้นเครือ ขมิ้นเครือ () เป็นพืชในวงศ์ Menispermaceae เป็นไม้เถาเลื้อยขนาดใหญ่ ดอกแยกเพศแยกต้น รากเป็นรูพรุนคล้ายฟองน้ำ ปลายยอดอ่อนเป็นมือเลื้อย เปลือกลำต้นแก่เป็นสีเหลืองอมเทา ใบเดี่ยว ขอบเรียบ ดอกช่อ ดอกตัวผู้มีกลิ่นหอม ผลมีเมล็ดเดียวสีเหลืองหรือสีส้ม พบในอินเดีย เอเชียตะวันออกเฉียงใต้ และจีนตอนใต้ ส่วนลำต้นให้สีเหลือง ในกาลิมันตันใช้ย้อมเสื่อที่ทำจากหวาย ในอินเดียและอินโดจีนใช้ย้อมผ้า บางครั้งนำสีเหลืองที่ได้ไปผสมกับสีจากครามจะได้สีเขียว ในชวาใช้น้ำต้มรากและลำต้นแก้ท้องเสียและเบาหวาน ในซาราวะก์ใช้รักษาโรคกระเพาะ ชาวม้งนำใบมาทุบแล้วใช้ห่อพันบริเวณที่เอ็นขาดเพื่อช่วยประสานเอ็น เมล็ดมีพิษ รับประทานแล้วทำให้อาเจียน ถึงตายได้</doc>
