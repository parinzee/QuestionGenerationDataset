<doc id="519662" url="https://th.wikipedia.org/wiki?curid=519662" title="ประธานาธิบดีฟิลิปปินส์">ประธานาธิบดีฟิลิปปินส์ ประธานาธิบดีฟิลิปปินส์ () เป็นประมุขแห่งรัฐและหัวหน้ารัฐบาลของสาธารณรัฐฟิลิปปินส์ ประธานาธิบดีเป็นผู้นำของฝ่ายบริหารของรัฐบาลฟิลิปปินส์และเป็นผู้บัญชาการทหารแห่งกองทัพฟิลิปปินส์ ประธานาธิบดีฟิลิปปินส์ในภาษาฟิลิปีโนจะเรียกว่า Ang Pangulo หรือเรียกอย่างเป็นทางการว่า Presidenteอำนาจและหน้าที่ประธานฝ่ายบริหาร อำนาจและหน้าที่. ประธานฝ่ายบริหาร. ภายใต้มาตรา 7 วรรคที่ 1 ของรัฐธรรมนูญแห่งสาธารณรัฐฟิลิปปินส์ ประธานาธิบดีเป็นหัวหน้าฝ่ายบริหารของรัฐบาล ซึ่งรวมถึงคณะรัฐมนตรีและหน่วยงานริหาร อำนาจบริหารเป็นของประธานาธิบดีเพียงผู้เดียว มาตรา 19 ให้อำนาจประธานาธิบดีที่จะผ่อนปรน ปรับลด และอภัยโทษ และยกเงินค่าปรับและค่าสินไหมหลังจากที่คดีถูกพิพากษาโดยศาลถึงที่สุดแล้ว ยกเว้นเมื่อประธานาธิบดีอยู่ระหว่างถูกฟ้องร้อง มาตรา 20 ให้ประธานาธิบดีในการทำสนธิสัญญาหรือกู้ยืมเงินจากต่างประเทศในนามของสาธารณรัฐฟิลิปปินส์ด้วยความเห็นชอบของคณะกรรมการการเงินระหว่างประเทศและภายใต้ข้อจำกัดของกฎหมาย ปรธานาธิบดี ยังเป็นผู้กำกับดูแลหน่วยการบริหารราชการส่วนท้องถิ่นผู้บัญชาการทหาร ผู้บัญชาการทหาร. มาตรา 7 วรรคที่ 18 ของรัฐธรรมนูญ "ประธานาธิบดีเป็นผู้บัญชาการทหารแห่งกองทัพฟิลิปปินส์" ในฐานะที่เป็นผู้บัญชาการทหาร ประธานาธิบดีสามารถสั่งการกองกำลังติดอาวุธดังกล่าวเพื่อป้องกันหรือปราบปรามความรุนแรงที่ผิดกฎหมายหรือการจลาจล ในกรณีของการบุกรุกหรือการก่อจลาจลเพื่อความปลอดภัยของประชาชน ประธานาธิบดีอาจใช้ระยะเวลาไม่เกินหกสิบวันระงับสิทธิ์ของคำสั่งของศาลภายใต้กฎอัยการศึก</doc>
