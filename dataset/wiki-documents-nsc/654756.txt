<doc id="654756" url="https://th.wikipedia.org/wiki?curid=654756" title="ปลาเบลนนี่หน้าผี">ปลาเบลนนี่หน้าผี ปลาเบลนนี่หน้าผี (; ) ปลาทะเลขนาดเล็กชนิดหนึ่ง จำพวกปลาเบลนนี่ จัดอยู่ในวงศ์ปลาตั๊กแตนหิน (Blenniidae) มีรูปร่างกลม ลักษณะคล้ายปลาไหลหรือปลาตีน สีลำตัวสีตุ่น ๆ ครีบหลังยาวตลอดลำตัว พื้นสีผิวเป็นสีขาว ด้านข้างมีบั้งสีน้ำตาลคาดตลอดลำตัว บริเวณใบหน้ามีจุดประสีฟ้า ตาอยู่ปลายสุดของส่วนหัว มีความยาวเต็มที่ประมาณ 14 เซนติเมตร จัดเป็นปลาที่มีรูปร่างหน้าตาแปลก พบกระจายพันธุ์ตามแนวปะการังในระดับความลึกไม่เกิน 8 เมตร ของชายฝั่งทะเลของแอฟริกาตะวันออก, ทะเลแดง, เกาะซามัว, หมู่เกาะไมโครนีเซีย และออสเตรเลีย โดยหลบซ่อนและอาศัยอยู่ตามซอกหิน เป็นปลาที่ไม่สวยงาม แต่มีความแปลก และเป็นปลาที่กินพืชเป็นอาหาร มีอุปนิสัยรักสงบ จึงนิยมอย่างมากสำหรับการเลี้ยงเป็นปลาสวยงาม โดยผู้เลี้ยงจะเลี้ยงให้กินตะไคร่น้ำภายในตู้</doc>
