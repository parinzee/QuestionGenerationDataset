<doc id="296789" url="https://th.wikipedia.org/wiki?curid=296789" title="สโมสรฟุตบอลปทุมธานี ยูไนเต็ด">สโมสรฟุตบอลปทุมธานี ยูไนเต็ด สโมสรฟุตบอลปทุมธานี ยูไนเต็ด เป็นสโมสรฟุตบอลในประเทศไทย ตั้งอยู่ที่ตำบลบึงน้ำรักษ์ อำเภอธัญบุรี จังหวัดปทุมธานี ปัจจุบันลงแข่งขันในระดับไทยลีก 4 โดยสโมสรฟุตบอลปทุมธานี ยูไนเต็ด ถือเป็นสโมสรที่เปลี่ยนผู้บริหาร เปลี่ยนสนามเหย้า รวมถึงชื่อสโมสรมาแล้วหลายครั้ง โดยก่อตั้งในชื่อ ปทุมธานี เอฟซี และเปลี่ยนชื่อเป็น ปทุมธานี กปน. ยูไนเต็ด , ปทุมธานี วิสต้าวิลล์ ยูไนเต็ด และ ปทุมธานี ยูไนเต็ดประวัติสโมสรปทุมธานี เอฟซี ประวัติสโมสร. ปทุมธานี เอฟซี. สโมสรก่อตั้งขึ้นในปี พ.ศ. 2553 โดยองค์การบริหารส่วนจังหวัดปทุมธานี ภายใต้ชื่อว่า สโมสรฟุตบอลปทุมธานี หรือ ปทุมธานี เอฟซี มีนาย ชาญ พวงเพ็ชร์ นายกองค์การบริหารส่วนจังหวัดปทุมธานีในขณะนั้นเป็นประธานสโมสรคนแรก และส่งทีมเข้าร่วมการแข่งขันในรายการของสมาคมฟุตบอลแห่งประเทศไทยเป็นครั้งแรก ในการแข่งขันลีกภูมิภาค ดิวิชัน 2 ฤดูกาล 2553 โดยใช้สนามกีฬาธรรมศาสตร์ รังสิต เป็นสนามเหย้า ก่อนจะจบฤดูกาลแรกด้วยอันดับที่ 10 หลังจบฤดูกาลแรก นายชาญ พวงเพ็ชร์ ได้ลาออกจากตำแหน่งประธานสโมสร ทำให้สโมสรขาดสภาพคล่องทางการเงิน โดยสโมสรได้นายวีระศักดิ์ ฮาดดา นายกองค์การบริหารส่วนตำบลคลองสาม เข้ามาทำหน้าที่ประธานสโมสรคนต่อมา และมีการเจรจากับผู้บริหารของโรงพยาบาลนวนคร เพื่อเข้ามาเป็นผู้สนับสนุนหลักของสโมสร โดยสโมสรได้เตรียมเปลี่ยนชื่อเป็นปทุมธานี-นวนคร เอฟซี ตามผู้สนับสนุนหลักในฤดูกาล 2554 ฤดูกาล 2554 สโมสรใช้ชื่อในการแข่งขันว่า ปทุมธานี-นวนคร เอฟซี และเปลี่ยนมาใช้สนามฟุตบอลหมู่บ้านธนารมย์ เป็นสนามเหย้า แต่ทำการแข่งขันไปได้เพียง 2 เดือน ก็ต้องประสบปัญหาผู้สนับสนุนหลักถอนตัว ทำให้สโมสรต้องเปลี่ยนกลับมาใช้ชื่อว่า ปทุมธานี เอฟซี ตามเดิม และต้องย้ายสนามเหย้าอีกครั้ง เมื่อสนามฟุตบอลหมู่บ้านธนารมย์ ได้ถูกใช้เป็นสนามฝึกซ้อมของสโมสรฟุตบอลโอสถสภา ทำให้ไม่สามารถใช้งานเป็นสนามเหย้าได้ สโมสรจึงได้เปลี่ยนมาใช้สนามกีฬาเฉลิมพระเกียรติ คลอง 6 อำเภอธัญบุรี เป็นสนามเหย้าแทน และแข่งขันจนจบฤดูกาล โดยสโมสรจบฤดูกาลด้วยอันดับที่ 14 หรืออันดับ 3 จากท้ายตาราง ในโซนกรุงเทพและตะวันออกปทุมธานี ยูไนเต็ดผู้เล่นชุดปัจจุบันสถิติต่างๆของสโมสร</doc>
