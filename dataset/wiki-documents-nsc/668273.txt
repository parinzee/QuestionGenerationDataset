<doc id="668273" url="https://th.wikipedia.org/wiki?curid=668273" title="กีฬาเขตแห่งประเทศไทย ครั้งที่ 2">กีฬาเขตแห่งประเทศไทย ครั้งที่ 2 กีฬาเขตแห่งประเทศไทย ครั้งที่ 2 หรือ การแข่งขันกีฬาแห่งชาติ ครั้งที่ 2 เป็นการแข่งขันกีฬาหลายชนิดระดับประเทศของประเทศไทย อยู่ภายใต้การดูแลขององค์การส่งเสริมกีฬาแห่งประเทศไทย ในการแข่งขันครั้งนี้จังหวัดเชียงใหม่เป็นเจ้าภาพจัดการแข่งขัน จัดขึ้นเมื่อวันที่ 3 – 9 ธันวาคม พ.ศ. 2511 การแข่งขันครั้งนี้ มีนักกีฬาและเจ้าหน้าที่เข้าร่วมการแข่งขันประมาณ 1,700 คน มีการแข่งขันกีฬา 16 ชนิดกีฬา การแข่งขันครั้งนี้เป็นครั้งแรกที่มีการแข่งขันกีฬาระดับประเทศในส่วนภูมิภาค ซึ่งประชาชนในจังหวัดภาคเหนือได้ให้ความสนใจและเข้าชมการแข่งขันเป็นจำนวนมาก ก่อให้เกิดการปลูกฝังความนิยมในการเล่นกีฬาให้แก่ประชาชนได้อย่างดีผลการแข่งขันปรากฏว่า มาตรฐานการกีฬาของภูมิภาคดีขึ้นจังหวัดที่ร่วมแข่งขัน จังหวัดที่ร่วมแข่งขัน. กีฬาเขตแห่งประเทศไทย ครั้งที่ 2 จัดระบบการแข่งขันออกเป็นตัวแทนเขต แต่ใช้หลักการแบ่งเขตการแข่งขันที่เปลี่ยนแปลงจากเดิม 5 เขต เป็น 9 เขต โดยถือตามเขตการปกครองของทางราชการ- เขต 1 (ภาคกลางตอนล่าง) - เขต 2 (ภาคตะวันออก) - เขต 3 (ภาคอีสานตอนล่าง) - เขต 4 (ภาคอีสานตอนบน) - เขต 5 (ภาคเหนือตอนบน) - เขต 6 (ภาคเหนือตอนล่าง) - เขต 7 (ภาคตะวันตก) - เขต 8 (ภาคใต้ตอนบน) - เขต 9 (ภาคใต้ตอนล่าง)ชนิดกีฬาที่ใช้ในการแข่งขัน ชนิดกีฬาที่ใช้ในการแข่งขัน. กีฬาแห่งชาติ ครั้งที่ 2 จัดการแข่งขันกีฬา 16 ชนิด ได้แก่- กรีฑา - แบดมินตัน - บาสเกตบอล - จักรยาน- มวยสากลสมัครเล่น - ฟุตบอล - เทนนิส - เซปัคตะกร้อ- ยิงปืน - เทเบิลเทนนิส - วอลเลย์บอล - ว่ายน้ำ- ยกน้ำหนัก - ยูโด - รักบี้ฟุตบอล - เรือใบสรุปเหรียญรางวัล</doc>
