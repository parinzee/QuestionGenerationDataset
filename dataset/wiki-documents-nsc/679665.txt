<doc id="679665" url="https://th.wikipedia.org/wiki?curid=679665" title="ตริสตัน ซารา">ตริสตัน ซารา ตริสตัน ซารา (; 16 เมษายน ค.ศ. 1896 – 25 ธันวาคม ค.ศ. 1963) เป็นกวีและนักเขียนชาวฝรั่งเศส/โรมาเนีย เป็นหนึ่งในศิลปินที่ก่อตั้งคติดาดาประวัติ ประวัติ. ตริสตัน ซารา เกิดเมื่อ ค.ศ. 1896 ในครอบครัวชาวยิว เขาเข้าเรียนที่โรงเรียนประจำในบูคาเรสต์ ขณะที่เรียนในระดับมัธยม ซาราก็ได้พบกับอีออน วีเนอา และมาร์เซล ยันโค ซึ่งมีความสนใจในบทกวีภาษาฝรั่งเศสเช่นเดียวกับเขา ทั้งสามคนได้ร่วมกันก่อตั้งนิตยสาร Simbolul แต่ต่อมาในปี ค.ศ. 1915 ซาราก็ถูกส่งไปเรียนปรัชญาที่ซูริก บทกวีแรกของเขาตีพิมพ์ในชื่อ '"ตริสตัน ซารา" (ซารา ในภาษาโรมาเนีย แปลว่า แผ่นดิน) หลังจากนั้นไม่นาน ซารา, ยันโค และพี่ชายของเขา ฌอร์ฌ ก็เข้าร่วมงานเลี้ยงที่ Cabaret Voltaire ที่นั่นเองที่จุดประกายความคิดในการสร้างขบวนการทางศิลปะใหม่ให้แก่เขา ในปี ค.ศ. 1918 ซาราได้ออกแถลงการณ์ดาดา เขาเดินทางไปปารีสเพื่อเผยแพร่แนวคิดนี้ แต่ไม่ได้รับการยอมรับมากนัก ต่อมาเมื่อสงครามโลกครั้งที่สองปะทุ เขาเข้าเป็นส่วนหนึ่งในฝ่ายต่อต้านนาซีเยอรมนีอีกด้วย และยังคงประชาสัมพันธ์คติดาดาอยู่เสมอ ๆ ตริสตัน ซาราเสียชีวิตในปารีส เมื่อ ค.ศ. 1963 ขณะมีอายุได้ 67 ปี</doc>
