<doc id="77464" url="https://th.wikipedia.org/wiki?curid=77464" title="สุดา ศรีลำดวน">สุดา ศรีลำดวน สุดา ศรีลำดวน เป็นนักร้องลูกทุ่งหญิงเสียงดี ที่อยู่ในวงการมานานกว่า 10 ปีแล้ว และยังคงผลิตผลงานเพลงออกมาอย่างต่อเนื่อง สุดา ศรีลำดวน โด่งดังมาจากเพลง " น้าเขย " ก่อนที่จะมีเพลงฮิตติดตามมาอีกมากมายหลายเพลงประวัติ ประวัติ. สุดา ศรีลำดวน มีชื่อจริงว่า บุญมี ขันคำ มีชื่อเล่นว่า " ส้ม " (เพิ่งจะใช้ชื่อเล่นนี้ หลังจากเข้ามาอยู่ในวงการมานานหลายปี) เป็นชาวจ.ศรีสะเกษโดยกำเนิด จากครอบครัวเกษตรกรทำไร่ทำนาที่เจ้าตัวบอกว่า " จนที่สุดในหมู่บ้าน" สุดา ศรีลำดวน ชื่นชอบการฟังและร้องเพลงลูกทุ่งอย่างมาก และชอบที่จะแสดงความสามารถด้านการร้องเพลงของเธอต่อหน้าเพื่อนร่วมชั้นเรียนเป็นประจำ จนในที่สุดครูก็ส่งเป็นตัวแทนโรงเรียนไปประกวดร้องเพลงระหว่างโรงเรียนเป็นประจำจนจบการศึกษา หลังจบการศึกษา สุดา ศรีลำดวน เดินทางเข้ากรุงเทพ และในที่สุดก็หันจับงานด้านการเดินเร่ขายเครื่องสำอาง ซึ่งชีวิตในช่วงนี้เธอลำบากมาก ถึงกับเคยคิดที่จะฆ่าตัวตาย แต่ในที่สุดก็ผ่านพ้นวิกฤติต่างๆมาได้ ชะตาชีวิตของสุดาเริ่มดีขึ้นหลังจากที่นำเครื่องสำอางมาขายให้กับบรรดานักร้องที่คาเฟ่แห่งหนึ่งชื่อ กาแลกซี่ คาเฟ่ และหลังจากที่แวะเวียนมาที่นี่หลายครั้ง ต่อมาก็ได้รู้จักกับแฟนเจ้าของคาเฟ่ ซึ่งเห็นว่าการเดินเร่ขายเครื่องสำอางเป็นงานที่ลำบาก จึงชวนมาเป็นเด็กเสิร์ฟที่คาเฟ แต่สุดาซึ่งไม่ชอบงานเสิร์ฟ ได้ขอสมัครเป็นนักร้องแทน ซึ่งก็ได้รับโอกาสให้ขึ้นไปร้องทดสอบต่อหน้าแขกที่มาเที่ยวในตอนนั้นเลย และก็ได้รับการชื่นชมจากแขกที่มาเที่ยวอย่างมาก จนได้รับเงินรางวัลมาถึง 3 พันบาท ทำให้เธอได้เข้าเป็นนักร้องประจำของที่นี่นับตั้งแต่บัดนั้น และได้รับคำชมจากแฟนเจ้าของคาเฟ่ว่าเธอเสียงดีกว่านักร้องทุกคนของคาเฟ่แห่งนี้ สุดา ศรีลำดวนเป็นนักร้องคาเฟ่ที่นี่อยู่ปีกว่า ก็มีคนชักชวนให้ขยับขยายไปร้องตามคาเฟ่ที่ใหญ่กว่า จึงย้ายมาร้องเพลงที่ เพลย์บอยคาเฟ่ แถวปิ่นเกล้า โดยหลังจากที่ทำงานได้ประมาณสิบกว่าวัน เธอก็ได้พบกับ ภมร อโนทัย นักจัดรายการวิทยุ นักประพันธ์เพลง และผู้จัดการของยิ่งยง ยอดบัวงาม ที่มาทำธุระที่คาเฟ่ หลังจากที่ได้ฟังเสียงของสุดา ศรีลำดวน ที่โดดเด่นแม้จะยืนร้องหมู่ร่วมกับนักร้องอีกหลายคน ก็เกิดความสนใจ จึงทาบทามให้เธอมาเป็นนักร้องบันทึกเสียงในสังกัดของเขา โดยบอกว่าแก้วเสียงของเธอเหมือนกับ จันทรา ศิริวรรณ ที่ลาออกไป จึงอยากได้สุดา ศรีลำดวนเข้ามาแทน แต่เธอยังไม่ตอบตกลง เพราะกล้วว่าโดนหลอก ต่อมา สุดา ศรีลำดวน ได้พบกับภมร อโนทัยอีกครั้งที่คาเฟ่แห่งเดิม คราวนี้มียิ่งยง ยอดบัวงาม ติดตามมาด้วย การที่สุดา ศรีลำดวน มีความชื่นชอบยิ่งยงอยู่แล้ว ประกอบกับการเป็นคนบ้านเดียวกัน สุดา ศรีลำดวน จึงตัดสินใจมาอยู่ในสังกัดของ ภมร อโนทัย และเดินสายไปทำการแสดงกับวงของยิ่งยง สุดา ศรีลำดวน มีผลงานเพลงในแนวหวานออกมา 3 ชุด โดยเป็นชุดที่ร้องคู่กับยิ่งยง 2 ชุด แต่ไม่ค่อยประสบความสำเร็จมากนัก ชื่อเสียงของเธอยังไม่เป็นที่รู้จักของแฟนเพลงทั่ว หลังจากหมดสัญญากับทาง อโนทัย โปรโมชั่น ทางด้านสมบัติ เมืองอุบล อดีตผู้จัดการของสายัณห์ สัญญา ได้พาเธอมาเข้าสังกัด ลีลา เร็คคอร์ด ของอิทธิ พลางกูร ที่ตั้งขึ้นใหม่เพื่อทำเพลงลูกทุ่ง โดยเธอเป็นนักร้องคนแรกของค่าย ซึ่งที่นี่ เธอได้หันมาจับแนวเพลงสนุกสนาน กุ๊กกิ๊ก โดยมีผลงานอัลบั้ม ชุด " น้าเขย" ออกมา โดยมีเพลง " น้าเขย " เป็นเพลงโปรโมต และนับตั้งแต่นั้น ชื่อของสุดา ศรีลำดวน ก็ได้รับการแจ้งเกินในวงการลูกทุ่งไทยผลงานผลงาน. - เพลงรักเพลงหวาน ชุดที่ 1 (สังกัด อโนทัย โปรโมชั่น) - ร้องคู่ยิ่งยง 1 (สังกัด อโนทัย โปรโมชั่น) - ร้องคู่ยิ่งยง 2 (สังกัด อโนทัย โปรโมชั่น) - น้าเขย (สังกัด ลีลา เร็คคอร์ด) - สวยไว้ก่อน (สังกัด มหาจักร) - ดิ้นไป ดิ้นมา (สังกัด ยูพีแอล) (21 กรกฎาคม ปี 2544) - คิดถึงพี่ทิด (สังกัด เอสวี อินเตอร์กรุ๊ป) - ห้องนอนคนเศร้า (สังกัด เอสวี อินเตอร์กรุ๊ป)- น้องเมีย (สังกัด อามีโก้) - คู่มันส์สนั่นทุ่ง (คู่กับสิทธิพร สุนทรพจน์) (สังกัด รถไฟดนตรี)- พ.ศ. 2550 อัลบั้ม หล่อระยะสุดท้าย (สังกัด นพพร ซิลเวอร์โกลด์)- พ.ศ. 2554 อัลบั้ม ไฮโซโนมันนี่ (สังกัด นพพร ซิลเวอร์โกลด์)- พ.ศ. 2555 อัลบั้ม ดาวล้อมเดือน - พ.ศ. 2558 พี่หว่างขา ผลงานเพลงดัง- น้าเขย - วันที่รอคอย - สวยไว้ก่อน - ดิ้นไป ดิ้นมา - เฮียเบี้ยว - ห้องนอนคนเศร้า - เนาะน้องเนาะ - ตาซอกแซก - หล่อระยะสุดท้าย - ไฮโซมันนี่ - สุดาท้าดวล - อย่าจับหูผลงานการแสดงผลงานการแสดง. - มนต์เพลงลูกทุ่งเอฟเอ็ม (2002)</doc>
