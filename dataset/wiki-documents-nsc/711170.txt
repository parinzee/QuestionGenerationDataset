<doc id="711170" url="https://th.wikipedia.org/wiki?curid=711170" title="พรรคชาติสกอต">พรรคชาติสกอต พรรคชาติสกอต () เป็นพรรคการเมืองชาตินิยมสกอตและสังคม-ประชาธิปไตยในประเทศสกอตแลนด์ พรรคฯ สนับสนุนและรณรงค์เรียกร้องเอกราชของสกอตแลนด์ เป็นพรรคการเมืองใหญ่สุดอันดับสามตามสมาชิกภาพในสหราชอาณาจักร รองจากพรรคแรงงานและพรรคอนุรักษนิยม และเป็นพรรคใหญ่สุดในประเทศสกอตแลนด์ จำนวนสมาชิกของพรรคฯ มีมากกว่าสี่เท่าของจำนวนสมาชิกพรรคอนุรักษนิยมสกอต แรงงานสกอตและเสรีประชาธิปไตยสกอตรวมกัน ผู้นำพรรคฯ นิโคลา สเตอร์เจียน (Nicola Sturgeon) เป็นนายกรัฐมนตรีสกอตแลนด์คนปัจจุบัน พรรคฯ ก่อตั้งในปี 2477 จากการวมพรรคชาติสกอตแลนด์ (National Party of Scotland) และพรรคชาวสกอต (Scottish Party) มีผู้แทนในรัฐสภาอย่างต่อเนื่องนับแต่วินนี อีวิง (Winnie Ewing) ชนะการเลือกตั้งซ่อมแฮมิลตันปี 2510 เมื่อมีรัฐสภาสกอตในปี 2542 พรรคฯ กลายเป็นพรรคการเมืองใหญ่สุดอันดับสอง โดยเป็นพรรคฝ่ายค้านอยู่สองสมัย พรรคฯ เถลิงอำนาจในการเลือกตั้งทั่วไปปี 2550 ตั้งรัฐบาลเสียงข้างน้อย ก่อนชนะการเลือกตั้งปี 2554 หลังจากนั้น พรรคฯ ตั้งรัฐบาลเสียงข้างมากครั้งแรกของประเทศสกอตแลนด์ ในปี 2558 พรรคฯ เป็นพรรคการเมืองใหญ่สุดในแง่สมาชิกภาพ สมาชิกรัฐสภาสกอต สมาชิกรัฐสภาและสมาชิกสภาท้องถิ่น โดยมีสมาชิกกว่า 115,000 คน สมาชิกรัฐสภาสกอต 64 คน สมาชิกรัฐสภา 55 คนและสมาชิกสภาท้องถิ่น 424 คน คิดรวมเป็น 2% ของประชากรชาวสกอตทั้งหมด ปัจจุบัน พรรคฯ ยังมี 2 ที่นั่งในรัฐสภายุโรป ซึ่งอยู่ในกลุ่มเดอะกรีน/พันธมิตรเสรียุโรป (Greens/EFA) พรรคฯ เป็นสมาชิกของพันธมิตรเสรียุโรป</doc>
