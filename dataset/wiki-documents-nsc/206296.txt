<doc id="206296" url="https://th.wikipedia.org/wiki?curid=206296" title="ภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ">ภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ ภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒเป็นหน่วยงานที่มีหน้าที่และความรับผิดชอบใน การจัดการศึกษาเพื่อผลิตบัณฑิตทั้งระดับปริญญาตรีและปริญญาโท และจัดบริการวิชาการแก่สังคมในสาขาวิชาประวัติศาสตร์ รวมทั้งให้การทำนุบำรุงศิลปวัฒนธรรม ทั้งนี้เพื่อพัฒนาบุคลากรของประเทศให้มีคุณภาพที่ดี และสอดคล้องกับความต้องการของสังคมและประเทศชาติ ก่อตั้งขึ้นตั้งแต่ พ.ศ. 2518 เดิมมีสถานะเป็นแผนกวิชาประวัติศาสตร์ สังกัดวิทยาลัยวิชาการศึกษาประสานมิตร ซึ่งต่อมาได้ยกสถานะเป็นมหาวิทยาลัยศรีนครินทรวิโรฒในปัจจุบันประวัติ ประวัติ. ภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ (มศว) ก่อตั้งขึ้นใน พ.ศ. 2518 เดิมมีสถานะเป็นแผนกวิชาประวัติศาสตร์ สังกัดคณะวิชามนุษยธรรมศึกษาและสังคมศาสตร์ วิทยาลัยวิชาการศึกษา ประสานมิตร (วศ. ประสานมิตร) โดยมีหัวหน้าคณะวิชามนุษยธรรมศึกษาและสังคมศาสตร์คนแรกคือ ศ.เทือก กุสุมา ณ อยุธยา เดิมสถานที่ตั้งของคณะวิชามนุษยธรรมศึกษาและสังคมศาสตร์อยู่ตั้งอยู่ ณ ชั้น 2 อาคาร 3 (อาคารประสานมิตรในปัจจุบัน) ต่อมาย้ายไปยังอาคาร 4 เมื่อคณะวิทยาศาสตร์สร้างเสร็จ (ปัจจุบัน อาคาร 4 ถูกรื้อลงและสร้างเป็นอาคารคณะทันตแพทยศาสตร์ สำนักคอมพิวเตอร์ และคณะศิลปกรรมศาสตร์) อย่างไรก็ดี วิชาประวัติศาสตร์ปรากฏอยู่ในหลักสูตรที่ร่างขึ้นมาใน พ.ศ. 2496 ตั้งแต่เมื่อครั้งยังเป็นวิทยาลัยวิชาการศึกษาแล้ว โดยรวมอยู่ในวิชาสังคมศึกษา ซึ่งประกอบด้วย วิชาประวัติศาสตร์ ภูมิศาสตร์ เศรษฐศาสตร์ สังคมวิทยา และพลเมืองวิทยา ตามหลักสูตรดังกล่าว รายวิชาประวัติศาสตร์เป็นวิชาเลือกสำหรับนิสิตวิทยาลัยวิชาการศึกษา สาขาอาชีวศึกษาเลือกเรียน มีทั้งสิ้น 19 รายวิชา ได้แก่ (1) โลกปัจจุบัน (2) ความเจริญของชาติตวันตก (ค.ศ. 1500 ถึงปัจจุบัน) (3) The Ancient World (4) The Middle Age (5) ประวัติศาสตร์เกี่ยวกับสังคมและวัฒนธรรมของไทย (6) ประวัติศาสตร์ไทย ภาคก่อนยุคสุโขทัย (7) ประวัติศาสตร์ไทยยุคสุโขทัย (8) ประวัติศาสตร์ไทยยุคอยุธยา (9) ประวัติศาสตร์ไทยยุครัตนโกสินทร์ (10) ประวัติศาสตร์การปกครองของไทย (11) ประวัติศาสตร์สหรัฐอเมริกา (ตั้งแต่สมัยโคลัมบัสถึง 1763) (12) ประวัติศาสตร์สหรัฐอเมริกา (ตั้งแต่ 1763 ถึงสมัยปัจจุบัน) (13) The Renaissance (14) The Reformation (15) ประวัติรัฐธรรมนูญประเทศอังกฤษ (16) ประวัติศาสตร์ตวันออก (จีน ญี่ปุ่น อินเดีย) (17) สหภาพโซเวียตรัสเซีย (18) ประวัติศาสตร์ประเทศกรีก (19) ประวัติศาสตร์ประเทศโรม ใน พ.ศ. 2505 วิทยาลัยวิชาการศึกษาเริ่มให้นิสิตระดับปริญญาตรีเลือกเรียนวิชาเอกประวัติศาสตร์ได้เป็นครั้งแรก ต่อมา ใน พ.ศ. 2509 ก็เริ่มมีการเรียนวิชาเอกนี้ในระกับปริญญาโท (เป็นการศึกษามหาบัณฑิต) มีการทำปริญญานิพนธ์วิชาเอกประวัติศาสตร์เล่มแรก เรื่อง "นโยบายการจัดการศึกษาของไทยในรัชสมัยพระบาทสมเด็จพระจุลจอมเกล้าเจ้าอยู่หัว" โดย วุฒิชัย มูลศิลป์ (ปัจจุบันเป็นรองศาสตราจารย์ เกษียณอายุราชการแล้ว) ซึ่งได้รับรางวัลวิทยานิพนธ์ดีเด่นจากมูลนิธิสมเด็จกรมพระยาดำรงราชานุภาพใน พ.ศ. 2512 ด้วย ใน พ.ศ. 2517 มีการเปลี่ยนแปลงสถานะของวิทยาลัยวิชาการศึกษาประสานมิตรมาเป็นมหาวิทยาลัยศรีนครินทรวิโรฒ ต่อมา ในวันที่ 21 สิงหาคม พ.ศ. 2518 ทบวงมหาวิทยาลัยออกประกาศเรื่องแบ่งส่วนราชการในมหาวิทยาลัยศรีนครินทรวิโรฒ ซึ่งกำหนดให้มีภาควิชาประวัติศาสตร์ สังกัดคณะสังคมศาสตร์ขึ้นในครั้งนั้น (ประกาศในราชกิจจานุเบกษา เล่มที่ 92 ตอนที่ 166 วันที่ 21 สิงหาคม พ.ศ. 2518) ได้มีการจัดการเรียนการสอนวิชาประวัติศาสตร์ใหม่ โดยหลักสูตรปริญญาตรี กศ.บ (ประวัติศาสตร์) และหลักสูตร กศ.ม. (ประวัติศาสตร์) ได้รับการปรับเปลี่ยน และได้มีการบรรจุหลักสูตร ศศ.บ. (ประวัติศาสตร์) ขึ้นแทน ผู้ดำรงตำแหน่งหัวหน้าภาควิชาคนแรกหลังการจัดส่วนราชการใหม่คือ รศ.สาคร ช่วยประสิทธิ์ และได้เปิดรับนิสิตรุ่นแรกใน พ.ศ. 2519 จำนวน 22 คน สำหรับอาจารย์สอนวิชาประวัติศาสตร์รุ่นแรก ๆ ตั้งแต่ยังเป็นวิทยาลัยวิชาการศึกษา ได้แก่ อ.สมบูรณ์ ครองธรรมอาตม์ ผศ.เนื้อทิพย์ ลืออำรุง ท่านผู้หญิงวรุณยุพา สนิทวงศ์ ณ อยุธยา ผศ.ดร.วิจิตร สินสิริ รศ.นันทา โชติกะพุกกณะ ดร.วิชัย ตันศิริ อ.ประชุมพร คงทน อนึ่ง เมื่อเมื่อวิทยาลัยวิชาการศึกษาได้สถาปนาเป็นมหาวิทยาลัยศรีนครินทรวิโรฒ วิทยาเขตต่าง ๆ ทั้งในเขตกรุงเทพฯ และภูมิภาคของวิทยาลัยวิชาการศึกษาเดิมนั้น บางแห่งได้ยุบรวม บางแห่งยังคงอยู่ในสังกัดของมหาวิทยาลัยศรีนครินทรวิโรฒ ทั้งยังมีการขยายวิทยาเขตเพิ่มเติมอีก และในเวลาต่อมาหลายวิทยาเขตได้ยกฐานะเป็นมหาวิทยาลัยด้วย คือมหาวิทยาลัยบูรพา, มหาวิทยาลัยนเรศวร, มหาวิทยาลัยมหาสารคาม และมหาวิทยาลัยทักษิณ ซึ่งวิทยาเขตเดิมเหล่านี้บางแห่งก็เคยมีภาควิชาประวัติศาสตร์ด้วย ส่วนวิทยาเขตบางเขนและปทุมวัน ซึ่งเดิมก็มีภาควิชาประวัติศาสตร์ได้ยุบรวมกับวิทยาเขตประสานมิตรเดิม ภาควิชาประวัติศาสตร์ มหาวิทยาลัยศรีนครินทรวิโรฒเคยเป็นแหล่งการศึกษาประวัติศาสตร์ในระดับแนวหน้าของประเทศ ตามที่ รศ.ดร.โกวิท วงศ์สุรวัฒน์ ภาควิชารัฐศาสตร์ มหาวิทยาลัยเกษตรศาสตร์ เคยกล่าวไว้ว่า "ในช่วง พ.ศ. 2510-2525 นั้น ตักกสิลาทางวิชาประวัติศาสตร์ไทยที่เกรียงไกรที่สุดและเป็นที่ยอมรับกันทั่วไป...ก็คือที่ภาควิชาประวัติศาสตร์ ที่มหาวิทยาลัยศรีนครินทรวิโรฒ ที่ตั้งอยู่สุดซอยประสานมิตร ถนนสุขุมวิท" ปีการศึกษา 2542 สมเด็จพระเทพรัตนราชสุดาฯ สยามบรมราชกุมารีมีพระมหากรุณาธิคุณแก่ภาควิชาประวัติศาสตร์ ด้วยการทรงรับเป็นคณะกรรมการควบคุมสารนิพนธ์ระดับปริญญาโทหลักสูตร ศศ.ม. (ประวัติศาสตร์เอเชีย) ของอชรา อิสรเสนา ณ อยุธยา เรื่อง "การรับวัฒนธรรมต่างชาติที่มาจากตะวันตกของจีนในสมัยราชวงศ์ถังผ่านเส้นทางสายแพรไหม (ค.ศ. 618-907)" โดยมีคณะกรรมการควบคุมอีก 2 ท่าน คือ รศ.ศุภรัตน์ เลิศพาณิชย์กุล และ ผศ.ดร.วงเดือน นาราสัจจ์ ปัจจุบันภาควิชาประวัติศาสตร์ย้ายที่ทำการไปอยู่ ณ อาคารบริการ: ศาสตราจารย์ ม.ล.ปิ่น มาลากุล (อาคาร 300 ล้าน) ชั้น 8 มีอาจารย์ประจำ 10 คน และเจ้าหน้าที่ 2 คน หัวหน้าภาควิชาฯ คือ อาจารย์ ดร.ปิยะนาถ อังควาณิชกุลหลักสูตรหลักสูตร. - ระดับปริญญาตรี- หลักสูตรศิลปศาสตรบัณฑิต (ศศ.บ.) สาขาวิชาประวัติศาสตร์ (ภาควิชายังเปิดสอนอีก 2 วิชาโท ได้แก่ วิชาโทประวัติศาสตร์ และวิชาโทมัคคุเทศก์ (มัคคุเทศก์ทั่วไป))- ระดับปริญญาโท- หลักสูตรศิลปศาสตรมหาบัณฑิต (ศศ.ม.) สาขาวิชาประวัติศาสตร์การเผยแพร่ผลงานทางวิชาการ การเผยแพร่ผลงานทางวิชาการ. ในด้านวิชาการ ภาควิชาประวัติศาสตร์ มหาวิทยาลัยศรีนครินทรวิโรฒได้ผลิตวารสารวิชาการเผยแพร่สู่สาธารณะอย่างต่อเนื่อง ในชื่อ "วารสารประวัติศาสตร์" ฉบับแรกออกใน พ.ศ. 2519 และยังคงผลิตอย่างต่อเนื่องจนกระทั่งปัจจุบัน และยังมีการตีพิมพ์ตำราเรียน, งานแปล, และผลงานทางวิชาการของคณาจารย์และนิสิต ผลงานวิชาการตีพิมพ์อันดับแรกในนามภาควิชาประวัติศาสตร์คือ ข้อมูลประวัติศาสตร์ไทย: สมัยบางกอก ของ ศ. (พิเศษ) ขจร สุขพานิช ที่พิมพ์ใน พ.ศ. 2518 นอกจากนี้ ยังมีการค้นคว้าหาหลักฐานทางประวัติศาสตร์ใหม่ ๆ มาแปลหรือตีพิมพ์เผยแพร่อีกด้วย เช่นตำราและเอกสารการสอนตำราและเอกสารการสอน. - การศึกษาวัดและโบราณสถานสำหรับการท่องเที่ยว โดย ผศ.สาวิตรี พิสณุพงศ์ - ญี่ปุ่นสมัยใหม่ โดย ผศ.มาลินี ประเสริฐธรรม - ประเทศมหาอำนาจและลัทธิจักรวรรดินิยม โดย ผศ.สุขุมาลย์ สิทธิมงคล - ประวัติความเป็นมาของอังกฤษปัจจุบัน โดย รศ.ดร.ชาคริต ชุ่มวัฒนะ - ประวัติศาสตร์: วิธีการและพัฒนาการ โดย ผศ.ดร.วงเดือน นาราสัจจ์ - ประวัติศาสตร์การปกครองและการเมืองไทย โดย รศ.ณรงค์ พ่วงพิศ - ประวัติศาสตร์จีนสมัยใหม่, ประวัติศาสตร์ญี่ปุ่นสมัยใหม่, ญี่ปุ่นกับการสร้างจักรวรรดินิยม โดย ผศ.ดร.ศิริพร ดาบเพชร ประวัติศาสตร์ตะวันออกกลาง โดย อ.สัญญา ชีวะประเสริฐ- ประวัติศาสตร์ท้องถิ่นกับการท่องเที่ยว โดย ผศ.ยุวดี วงศ์สว่าง - ประวัติศาสตร์ไทย ยุคก่อนประวัติศาสตร์-สุโขทัย โดย รศ.สนั่น เมืองวงษ์ - ประวัติศาสตร์รุสเซีย โดย รศ.นันทา โชติกะพุกกณะ - ประวัติศาสตร์สหรัฐอเมริกา โดย ผศ.ทัศนียา สุปรีชากร - ประวัติศาสตร์อินเดีย โดย ผศ.เชาวลี จงประเสริฐ - ประวัติศาสตร์เอเชียตะวันออก โดย ผศ.ดร.พลับพลึง คงชนะ - พม่าหลังสงครามโลกครั้งที่ 2 โดย ผศ.วิเศษ วิเชียร - พัฒนาการประวัติศาสตร์ สังคม และวัฒนธรรมไทย โดย อ.ปิยะนาถ อังควาณิชกุล - พื้นฐานอารยธรรมไทย โดย ผศ.ชมพูนุท นาคีรักษ์ - ยุโรปคริสต์ศตวรรษที่ 15-18 โดย รศ.ดร.ชาคริต ชุ่มวัฒนะ - เหตุการณ์โลกปัจจุบัน โดย รศ.นันทา โชติกะพุกณะ - เอเชียตะวันออกเฉียงใต้: การอ่านและวิเคราะห์ โดย รศ.ดร.ชาติชาย พณานานนท์งานวิจัยงานวิจัย. - การปรับตัวของ "นายทุนชาวจีน" ภายใต้นโยบาย "เศรษฐกิจชาตินิยมไทย" (พ.ศ. 2475-2487) โดย อ.ดร.เพ็ญพิสุทธิ์ ทองมี - ประวัติศาสตร์ท้องถิ่นวิถีวัฒนธรรมริมน้ำย่านตลาดพลูจากคลองบางหลวงถึงคลองด่าน โดย อ.พวงร้อย กล่อมเอี้ยง (ร่วมกับ อ.มนัสสวาส ปัญญาวุธวรกุล) - รายงานผลการวิจัยเรื่องทำเนียบเมืองโบราณสมัยทวารวดีในภาคกลางของประเทศไทย โดย ผศ.สาวิตรี พิสณุพงศ์ - พลวัตจีนภายใต้ 40 ปี นโยบายปฏิรูปและเปิดประเทศ การเปลี่ยนแปลงของญี่ปุ่นยุคหลังสงครามถึงปัจจุบัน โดย ผศ.ดร.ศิริพร ดาบเพชรผลงานวิชาการที่ตีพิมพ์แล้วผลงานวิชาการที่ตีพิมพ์แล้ว. - การปฏิวัติฝรั่งเศส โดย รศ.นันทา โชติกะพุกกณะ - คำบรรยายประวัติศาสตร์ไทย พ.ศ. 1600-2310 โดย ศ. (พิเศษ) ขจร สุขพานิช - ความสำคัญของคริสต์ศตวรรษที่ 15 โดย รศ.สาคร ช่วยประสิทธิ์ - จีน: การต่อสู้เพื่อมหาอำนาจ โดย รศ.วุฒิชัย มูลศิลป์ - ชีวิตและสังคม: ชนชั้นแรงงานอังกฤษในคริสต์ศตวรรษที่ 19 โดย รศ.ดร.ชาคริต ชุ่มวัฒนะ - วิเคราะห์เปรียบเทียบ ไทย จีน ญี่ปุ่นในยุคจักรวรรดินิยมใหม่ โดย รศ.วุฒิชัย มูลศิลป์วิทยานิพนธ์ที่ได้รับการตีพิมพ์วิทยานิพนธ์ที่ได้รับการตีพิมพ์. - การปฏิรูปการศึกษาในรัชกาลที่ 5 โดย รศ.วุฒิชัย มูลศิลป์ - ความสัมพันธ์ไทย-ฝรั่งเศส ร.ศ. 112-126 การเสียดินแดนฝั่งขวาแม่น้ำโขง โดย รศ.สุวิทย์ ธีรศาศวัต - วิกฤตการณ์สยาม ร.ศ. 112: การเสียดินแดนฝั่งซ้ายแม่น้ำโขง โดย รศ.ดร.จิราภรณ์ สถาปนะวรรธนะงานแปลงานแปล. - เจาะแผนลับนาซียึดยุโรปตะวันออก แปลโดย อ.เย็นจิต สุขวาสนะ - ญี่ปุ่นกับความเสื่อมของจักรวรรดินิยมตะวันตกในเอเชีย 1894-1943 บรรณาธิการแปลโดย รศ.วุฒิชัย มูลศิลป์ (ร่วมกับ รศ.สุภัทรา นีลวัชระ) - โลกทัศน์ญี่ปุ่นบรรณาธิการแปลโดย รศ.วุฒิชัย มูลศิลป์ - ศตวรรษใหม่ของญี่ปุ่น : จากเปอรีถึงปัจจุบัน บรรณาธิการแปลโดย รศ.วุฒิชัย มูลศิลป์ (ร่วมกับ รศ.สุภัทรา นีลวัชระ) - ญี่ปุ่นบรรณาธิการแปลโดย รศ.วุฒิชัย มูลศิลป์ (ร่วมกับ รศ.สุภัทรา นีลวัชระ) - ประวัติศาสตร์คืออะไร แปลโดย รศ.ดร.ชาติชาย พณานานนท์ - ประวัติศาสตร์ยุโรป ค.ศ. 1494-ค.ศ. 1789 แปลโดย รศ.นันทา โชติกะพุกกณะ (ร่วมกับ อ. พ.อ. (หญิง) คุณนิออน สนิทวงศ์ ณ อยุธยา) - ประวัติศาสตร์เอเชียตะวันออกเฉียงใต้ แปลโดย ผศ. ท่านผู้หญิงวรุณยุพา สนิทวงศ์ ณ อยุธยา - ยุทธศาสตร์ของการคงอยู่: บทวิเคราะห์นโยบายต่างประเทศของไทยหลังสงครามโลกครั้งที่ 2 ถึงปัจจุบัน แปลโดย รศ.ดร.ชาติชาย พณานานนท์ - สมุดพระรูป พระราชโอรส พระราชธิดา และพระราชนัดดาในพระบาทสมเด็จพระจอมเกล้าเจ้าอยู่หัว (รัชกาลที่ 4) แปลโดย รศ.ดร.ชาคริต ชุ่มวัฒนะ (ร่วมกับ ม.ร.ว.ปรียนันทนา รังสิต) - อังกฤษ ประวัติศาสตร์การปกครอง แปลโดย รศ.นันทา โชติกะพุกกณะปูชนียบุคคลของภาควิชาปูชนียบุคคลของภาควิชา. - ศาสตราจารย์พิเศษ ขจร สุขพานิช - ผู้ช่วยศาสตราจารย์ ท่านผู้หญิงวรุณยุพา สนิทวงศ์ ณ อยุธยา - รองศาสตราจารย์วุฒิชัย มูลศิลป์ ราชบัณฑิตศิษย์เก่าคนสำคัญ (เฉพาะ มศว ประสานมิตร ปทุมวัน และบางเขน)ศิษย์เก่าคนสำคัญ (เฉพาะ มศว ประสานมิตร ปทุมวัน และบางเขน). - ผศ.ดร.กัณฐิกา ศรีอุดม (หัวหน้าภาควิชามนุษยศาสตร์ คณะศิลปศาสตร์ มหาวิทยาลัยรังสิต) - รศ.ดร.จิราภรณ์ สถาปนะวรรธนะ (หัวหน้าสาขาวิชาประวัติศาสตร์ คณะสังคมศาสตร์ มหาวิทยาลัยนเรศวร) - รศ.ดร.ชาติชาย พณานานนท์ (ผู้อำนวยการศูนย์วิจัยและพัฒนา วิทยาลัยราชพฤกษ์) - รศ.ณรงค์ พ่วงพิศ (อดีตอาจารย์ประจำภาควิชาประวัติศาสตร์) - อ.ดร.ณัฐพร ไทยจงรักษ์ (แฟนพันธุ์แท้ประวัติศาสตร์กรุงสุโขทัย; อาจารย์ประจำภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ) - โตสิต วิศาลเสสถ์ (กรรมการผู้จัดการบริษัทกินดื่ม ทูซิท จำกัด) - อ.เทพ บุญตานนท์ (อาจารย์ประจำสาขาวิชาศึกษาทั่วไป คณะศิลปศาสตร์ มหาวิทยาลัยมหิดล) - อ.ธนภาษ เดชพาวุฒิกุล (อาจารย์ประจำสาขาวิชาภูมิภาคศึกษา สำนักวิชาศิลปศาสตร์ มหาวิทยาลัยวลัยลักษณ์) - ผศ.ธานี สุขเกษม (อาจารย์ประจำสาขาวิชารัฐประศาสนศาสตร์ คณะมนุษยศาสตร์และสังคมศาสตร์ มหาวิทยาลัยราชภัฏเพชรบูรณ์) - อ.ธีรารัตน์ ทิพย์จรัสเมธา (อาจารย์ประจำสาขาวิชาสังคมศึกษา คณะครุศาสตร์ มหาวิทยาลัยราชภัฏสวนสุนันทา) - อ.นิศากร บุตรงามดี (อาจารย์ประจำสาขาวิชาธุรกิจการบิน โรงเรียนการท่องเที่ยวและการบริการ มหาวิทยาลัยราชภัฏสวนดุสิต) - บุญรัตน์ วงศ์ใหญ่ (อดีตรองปลัดกระทรวงศึกษาธิการ; สมาชิกวุฒิสภา; ประธานกรรมการการเลือกตั้งประจำจังหวัดเชียงใหม่) - อ.ดร.ปรารถนา แซ่อึ๊ง (ประธานสาขาวิชาสังคมศึกษา คณะมนุษยศาสตร์และสังคมศาสตร์ มหาวิทยาลัยราชภัฏนครปฐม) - ผศ.พรชัย นาคสีทอง (อาจารย์ประจำภาควิชาสังคมศาสตร์ คณะมนุษยศาสตร์และสังคมศาสตร์ มหาวิทยาลัยทักษิณ) - ผศ.ดร.พลับพลึง คงชนะ (ผู้ทรงคุณวุฒิ กรมส่งเสริมวัฒนธรรม กระทรวงวัฒนธรรม; คณะอนุกรรมการธิการวัฒนธรรม รัฐสภา; กรรมการประจำคณะมนุษยศาสตร์และสังคมศาสตร์ มหาวิทยาลัยราชภัฏสวนสุนันทา) - รศ.ดร.พรศักดิ์ ผ่องแผ้ว (อาจารย์ประจำภาควิชาการปกครอง คณะรัฐศาสตร์ จุฬาลงกรณ์มหาวิทยาลัย) - อ.พีรยา มหากิตติคุณ (อาจารย์ประจำภาควิชามนุษยศาสตร์ คณะศิลปศาสตร์ มหาวิทยาลัยรังสิต) - ไพฑูรย์ เจ๊ะแฮ (ผู้อำนวยการเลือกตั้งจังหวัดนราธิวาส) - รศ.ดร.ไพฑูรย์ มีกุศล (อธิการบดี มหาวิทยาลัยราชภัฏสุรินทร์) - ผศ.ดร.มนัสสวาส กุลวงศ์ (อาจารย์ประจำคณะมนุษยศาสตร์และสังคมศาสตร์ มหาวิทยาลัยเทคโนโลยีราชมงคลศรีวิชัย) - ผศ.มานพ ถาวรวัฒน์สกุล (อดีตอาจารย์ประจำภาควิชาประวัติศาสตร์ คณะอักษรศาสตร์ มหาวิทยาลัยศิลปากร; อดีตคณะกรรมการชำระประวัติศาสตร์ไทย สำนักนายกรัฐมนตรี) - ผศ.ดร.วรพร ภู่พงศ์พันธุ์ (อาจารย์ประจำภาควิชาประวัติศาสตร์ คณะอักษรศาสตร์ มหาวิทยาลัยศิลปากร) - รศ.วุฒิชัย มูลศิลป์ (ราชบัณฑิต ประเภทวิชาประวัติศาสตร์ สาขาวิชาประวัติศาสตร์ไทยก่อนสมัยใหม่ สำนักธรรมศาสตร์และการเมือง; กรรมการชำระประวัติศาสตร์ไทย กระทรวงวัฒนธรรม; อดีตนายกสมาคมประวัติศาสตร์ในพระราชูปถัมภ์ฯ) - ผศ.ดร.ศิริพร ดาบเพชร (อาจารย์ประจำภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ) - อ.สถาพร อรุณวิลาศ (ประธานหน่วยบริหารวิชาอารยธรรมไทย คณะอักษรศาสตร์ จุฬาลงกรณ์มหาวิทยาลัย) - ศ.สรัสวดี อ๋องสกุล (อาจารย์ประจำภาควิชาประวัติศาสตร์ คณะมนุษยศาสตร์ มหาวิทยาลัยเชียงใหม่) - รศ.ดร.สุธาชัย ยิ้มประเสริฐ(อาจารย์ประจำภาควิชาประวัติศาสตร์ คณะอักษรศาสตร์ จุฬาลงกรณ์มหาวิทยาลัย) - อ.ดร.สุภาภรณ์ ประสงค์ทัน (อาจารย์ประจำภาควิชาศิลปาชีพ คณะมนุษยศาสตร์ มหาวิทยาลัยเกษตรศาสตร์) - ผศ.ดร.สุพิชฌาย์ จินดาวัฒนภูม (อาจารย์ประจำสาขาวิชาสังคมศึกษา คณะมนุษยศาสตร์และสังคมศาสตร์ มหาวิทยาลัยราชภัฏนครปฐม) - ผศ.สุรัตน์ วรางค์รัตน์ (รักษาการผู้ช่วยอธิการบดีฝ่ายวิจัยและบริการ มหาวิทยาลัยเนชั่น) - ศ.สุวิทย์ ธีรศาศวัต (อาจารย์ประจำคณะมนุษยศาสตร์และสังคมศาสตร์ มหาวิทยาลัยขอนแก่น) - องค์ บรรจุน (นักวิชาการอิสระ) - อ.อภิชา ชุติพงศ์พิสิฏฐ์ (อาจารย์ประจำภาควิชาประวัติศาสตร์ คณะสังคมศาสตร์ มหาวิทยาลัยเกษตรศาสตร์)ชมรมประวัติศาสตร์ชมรมประวัติศาสตร์. - ประวัติ ชมรมประวัติศาสตร์ มหาวิทยาลัยศรีนครินทรวิโรฒ (อักษรย่อ ช.ปวศ.) เป็นองค์กรของนิสิตภาควิชาประวัติศาสตร์ เพื่อจัดกิจกรรมเชิงสร้างสรรค์และวิชาการเชิงสังคมศาสตร์ ประวัติศาสตร์ และโบราณคดีของนิสิตภาควิชาประวัติศาสตร์ คณะสังคมศาสตร์ มหาวิทยาลัยศรีนครินทรวิโรฒ เดิมมีสถานะเป็นชมรมประวัติศาสตร์ ฝ่ายส่งเสริมวิชาการ องค์การนิสิต มหาวิทยาลัยศรีนครินทรวิโรฒ (ชมรมใช้รูปศิลาจารึกพ่อขุนรามคำแหง (ศิลาจารึกหลักที่ 1) และรูปพระเจดีย์เป็นตราประจำชมรม ตามลำดับ) ต่อมา จึงได้เปลี่ยนสถานะเป็นชุมนุมประวัติศาสตร์ ใช้รูปพระพฤหัสบดีเป็นตราประจำชุมนุมตั้งแต่ พ.ศ. 2550 และใช้สีส้มเป็นสีประจำชุมนุม ซึ่งตั้งแต่เมื่อครั้งยังเป็นชมรมประวัติศาสตร์ในระยะที่มหาวิทยาลัยศรีนครินทรวิโรฒในปัจจุบันยังคงมีสถานะเป็นวิทยาลัยวิชาการศึกษาประสานมิตร นอกจากจะจัดได้กิจกรรมต่าง ๆ แล้ว ท่ามกลางบรรยากาศของเหตุการณ์ 14 ตุลา ชมรมยังได้มีการเผยแพร่งานวิชาการด้วย อาทิ ใน พ.ศ. 2516 ชมรมประวัติศาสตร์ได้จัดพิมพ์ ประวัติศาสตร์สาร ฉบับใต้น้ำ ลงบทความของสุลักษณ์ ศิวรักษ์ (ส. ศิวรักษ์), ขจร สุขพานิช และณรงค์ พ่วงพิศ เป็นต้น บุญรัตน์ วงศ์ใหญ่ ประธานชมรมได้ชี้แจงจุดมุ่งหมายในการออกวารสารในครั้งนั้นว่า "คือต้องการเห็นประเทศไทยปกครองในระบอบประชาธิปไตย อยากให้ประชาชนรับผิดชอบต่อบ้านเมือง และผู้บริหารประเทศรับผิดชอบต่อประชาชนและประเทศชาติ"- กิจกรรม- โครงการท่องดินแดนประวัติศาสตร์ เปิดโอกาสแก่เด็กน้อย ณ จ.ลพบุรี-สระบุรี วันที่ 8 ธันวาคม พ.ศ. 2542 - โครงการท่องโลกประวัติศาสตร์ ณ จ.ประจวบคีรีขันธ์ ระหว่างวันที่ 19-21 เมษายน พ.ศ. 2543 - โครงการเที่ยวน้ำตก ชมแม่น้ำแคว แหล่งอารยธรรม ณ จ.กาญจนบุรี ระหว่างวันที่ 10-12 สิงหาคม พ.ศ. 2545 - โครงการรู้จัก...อดีตอีสาน (นิทรรศการประวัติศาสตร์สัญจร ครั้งที่ 3) ณ จ.ขอนแก่น ระหว่างวันที่ 11-13 มกราคม พ.ศ. 2546 - โครงการยลยุทธภูมิเกรียงไกร งามวิไลอารยธรรมโบราณ ณ จ.กาญจนบุรี ระหว่างวันที่ 16-17 กรกฎาคม พ.ศ. 2548 - โครงการตามรอยสยาม: อนุสรณ์แห่งมหาสงครามเอเชียบูรพา ณ จ.ประจวบคีรีขันธ์ ระหว่างวันที่ 15-16 กรกฎาคม พ.ศ. 2549 - โครงการตามรอยอารยธรรมโบราณ เผยแพร่ประวัติศาสตร์สู่อิสานใต้ ณ จ.ศรีสะเกษ-สุรินทร์-บุรีรัมย์ ระหว่างวันที่ 19-22 มีนาคม พ.ศ. 2550 - โครงการพาน้องไปทัศนศึกษาสถานที่สำคัญทางประวัติศาสตร์: "ตามรอยราชนาวิก เสริมสร้างบัณฑิตในอุดมคติ" ณ จ.ชลบุรี ระหว่างวันที่ 13-15 สิงหาคม พ.ศ. 2550 - โครงการพาน้องไปทัศนศึกษาสถานที่สำคัญทางประวัติศาสตร์: "ยลเมืองมหานที รัตนกวีแห่งสยาม สืบสานภูมิปัญญาพฤกษาสมุนไพร" ณ จ.ระยอง ระหว่างวันที่ 17-19 กรกฎาคม พ.ศ. 2551รายการอ้างอิง</doc>
