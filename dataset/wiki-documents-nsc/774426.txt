<doc id="774426" url="https://th.wikipedia.org/wiki?curid=774426" title="พรรคประชาธิปไตยแห่งประเทศจีน">พรรคประชาธิปไตยแห่งประเทศจีน พรรคประชาธิปไตยแห่งประเทศจีน (; ) เป็นพรรคการเมือง จัดตั้งขึ้นในสาธารณรัฐประชาชนจีน และได้ถูกห้ามโดยพรรคคอมมิวนิสต์จีน (). ประวัติของพรรคประชาธิปไตยแห่งประเทศจีนมีข้อมูลไม่แน่นอน เพราะว่าในพรรคมีเส้นทางประวัติศาสตร์ภายใต้กลุ่มผู้จัดตั้งหลาย ๆ กลุ่มด้วยกัน แหล่งข่าวตะวันตกมีการสันนิษฐานว่า พรรคนี้ถูกจัดตั้งขึ้นเมื่อปี พ.ศ. 2541 โดยกลุ่มผู้ขับเคลื่อนประชาธิปไตย และแกนนำนักศึกษาชาวจีนที่เข้าร่วมการชุมนุมที่จัตุรัสเทียนอันเหมิน เมื่อปี พ.ศ. 2532ประวัติการก่อตั้ง ประวัติ. การก่อตั้ง. พรรคนี้ถูกจัดตั้งขึ้นเมื่อวันที่ 28 มิถุนายน พ.ศ. 2541 ซึ่งอยู่ในระหว่างที่บิล คลินตัน ประธานาธิบดิของสหรัฐอเมริกาในขณะนั้น มาเยือนสาธารณรัฐประชาชนจีน หวาง โหย่ว ไฉ แกนนำผู้ประท้วงที่จัตุรัสเทียนอันเหมินเมื่อปี พ.ศ. 2532 กับหวาง ต้ง ไห่ และ หลิน ฮุย ได้ไปที่มณฑลเจ้อเจียง เพื่อจดทะเบียนก่อตั้งพรรคอย่างเป็นทางการ แต่การจดทะเบียนก่อตั้งพรรคก็ไม่สำเร็จการโต้ตอบของพรรคคอมมิวนิสต์จีน การโต้ตอบของพรรคคอมมิวนิสต์จีน. เมื่อวันที่ 29 มิถุนายน พ.ศ. 2541 หวาง โหย่ว ไฉ ถูกตำรวจจับกุมที่บ้านของเขา ในข้อหาการสร้างความขัดแย้งในการเมืองจีน การตัดสินคดีความของเขาได้เริ่มขึ้นเมื่อวันที่ 18 ธันวาคม พ.ศ. 2541 โดยใช้เวลาตัดสินเพียงไม่กี่ชั่วโมง หลังจากนั้น เมื่อวันที่ 21 ธันวาคม พ.ศ. 2541 เขาถูกศาลตัดสินจำคุกเป็นเวลา 11 ปี และสูญเสียสิทธิ์ทางการเมืองเป็นเวลา 3 ปี ในวันเดียวกัน สวี เหวิน ลี่ สมาชิกของพรรคอายุ 55 ปี ก็ได้ถูกศาลตัดสินจำคุกเป็นเวลา 13 ปี ในข้อหาล้มล้างพรรคคอมมิวนิสต์ เมื่อวันที่ 22 ธันวาคม พ.ศ. 2541 ชิง หย่ง มิน ได้ถูกศาลตัดสินจำคุกเป็นเวลา 12 ปี ในข้อหาทำลายการรักษาความปลอดภัยของรัฐ หลี่ เผิง ประธานสภาประชาชนแห่งชาติจีนในขณะนั้น กล่าวว่า "ถ้าพรรคนี้เป็นพรรคที่มีจุดประสงค์ที่ต้องการลดอำนาจของฝ่ายคอมมิวนิสต์ พรรคนี้ก็จะไม่ได้รับอนุญาตให้จัดตั้งขึ้นอย่างแน่นอน" พรรคคอมมิวนิสต์จีนประกาศว่าพรรคประชาธิปไตยแห่งประเทศจีนนั้น เป็น "องค์กรผิดกฎหมาย" และถูกห้ามตั้งแต่ปี พ.ศ. 2541 เป็นต้นมา หลังการตัดสินคดีเมื่อวันที่ 23 ธันวาคม พ.ศ. 2541 ทางศาลชั้นสูงสุดแห่งประเทศจีนได้กล่าวว่า "ผู้ใดที่มีเจตนาเผยแพร่ พิมพ์ ลอกเลียนแบบ หรือจัดจำหน่ายเอกสารต่าง ๆ ที่เป็นการลดอำนาจของพรรคคอมมิวนิสต์ หรือทำให้ประเทศแตกแยก" อันได้แก่ ประชาชนจีนทุกคน นักกำกับหนัง นักพัฒนาซอฟต์แวร์คอมพิวเตอร์ นักเขียนและศิลปิน และนักผลิตสื่อต่าง ๆ จะต้องได้รับโทษจำคุกสมาชิกของพรรคที่ไม่ถูกจับกุม สมาชิกของพรรคที่ไม่ถูกจับกุม. มีสมาชิกของพรรคประชาธิปไตยแห่งประเทศจีนนับร้อยคนที่ถูกกักบริเวณ จับกุม และถูกจำคุก ยกเว้นสมาชิกเหล่านี้- หลิว เสียน ปิน - หวู่ อี้ หลง - เกา ฮง มิน - จา เจียน กั๋ว - เหมา ชิน เซียง - จู อวี่ ฟู - จู้ เจิ้ง หมิง - หลิว ซื่อ จุน - ซวี่ กวาง - เซ่อ หวาน เปา - เฉิน ซู ชิงปัจจุบัน ปัจจุบัน. หลังจากนั้นเป็นต้นมา สวี เหวิน ลี่ และหวาง โหย่ว ไฉ ลี้ภัยไปยังสหรัฐอเมริกา เมื่อวันที่ 24 ธันวาคม พ.ศ. 2545 และอีกครั้งเมื่อวันที่ 4 มีนาคม พ.ศ. 2547 โดยการประชุมใหญ่ครั้งแรกของพรรคได้ถูกจัดขึ้นที่โรงแรมเชอราตัน ซึ่งตั้งอยู่ในควีนส์ นครนิวยอร์ก ประเทศสหรัฐอเมริกา เมื่อวันที่ 13 สิงหาคม พ.ศ. 2549 โดยหนี อวี้ เซียน ผู้นำขบวนการประชาธิปไตยในจีน และผู้จัดตั้งพรรคประชาธิปไตยแห่งประเทศจีน ได้เป็นประธานในการประชุมใหญ่ครั้งนี้ มีผู้ได้รับเลือกให้เข้าร่วมประชุมจำนวน 111 คน จากทั่วทุกจังหวัดของประเทศจีนดูเพิ่มเติมดูเพิ่มเติม. - รายชื่อพรรคการเมืองในสาธารณรัฐประชาชนจีนรายการอ้างอิง</doc>
