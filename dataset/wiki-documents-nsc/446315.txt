<doc id="446315" url="https://th.wikipedia.org/wiki?curid=446315" title="มาร์โก ปานตานี">มาร์โก ปานตานี มาร์โก ปานตานี () นักจักรยานชาวอิตาลี ได้รับการยกย่องว่าเป็นหนึ่งในนักจักรยานอาชีพที่ปั่นขึ้นภูเขาได้ดีที่สุด ปานตานีชนะเลิศทั้งตูร์เดอฟรองซ์และจีโรดีตาเลียในปี ค.ศ. 1998 เป็นนักกีฬาคนสุดท้ายที่ชนะทั้งสองรายการในปีเดียวกัน ปานตานีมีเอกลักษณ์ในการแต่งกายโดยโกนศีรษะ โพกผ้า และสวมตุ้มหู ทำให้ได้รับฉายาว่า "โจรสลัด", 'Il Pirata' (The pirate) เขามีความสูงปานกลาง สูง 1.72 ม. หนัก 57 กก. ทำให้เหมาะกับการขี่จักรยานขึ้นภูเขา มีสไตล์การขี่จักรยานก้าวร้าว ดุดัน และมักถูกเปรียบเทียบกับมีเกล อินดูราอิน นักปั่นไทม์ไทรอัลที่มีบุคลิกเรียบเฉย ในช่วงปลายของอาชีพ ปานตานีมีปัญหาเกี่ยวกับการใช้สารกระตุ้น เขาถูกขับออกจากการแข่งขันจีโรดีตาเลียปี 1999 ทั้งที่กำลังนำการแข่งขันอยู่ เนื่องจากผลการตรวจเลือดเป็นบวก ทำให้เกิดอาการซึมเศร้าจนหันไปเสพยาเสพติด ปานตานีเสียชีวิตอย่างกะทันหันเมื่อวันที่ 14 กุมภาพันธ์ ค.ศ. 2004 จากอาการช็อกเนื่องจากเสพโคเคนเกินขนาดสถิติการแข่งขันรายการใหญ่ สถิติการแข่งขันรายการใหญ่. WD = withdrew</doc>
