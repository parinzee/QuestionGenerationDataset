<doc id="285067" url="https://th.wikipedia.org/wiki?curid=285067" title="หม่อมเจ้าเมรี สวัสดิวัตน์">หม่อมเจ้าเมรี สวัสดิวัตน์ หม่อมเจ้าเมรี สวัสดิวัตน์ (12 กรกฎาคม พ.ศ. 2475) เป็นพระธิดาในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ กับหม่อมเร่ สวัสดิวัตน์ ณ อยุธยา เป็นพระบรมวงศานุวงศ์ลำดับที่ 17 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าเมรี ประสูติเมื่อวันที่ 12 กรกฎาคม พ.ศ. 2475 เป็นพระธิดาในสมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ กับหม่อมเร่ สวัสดิวัตน์ ณ อยุธยา (บุนนาค) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้าเมรี ทรงมีเชษฐาและเชษภคินี ร่วมอุทร 9 องค์ คือ- ศกุนตลา ปัทมะสังข์ (29 กันยายน พ.ศ. 2454 - 28 กรกฎาคม พ.ศ. 2524) - หม่อมเจ้าอุษารดี สวัสดิวัตน์ (12 เมษายน พ.ศ. 2457 - 8 มีนาคม พ.ศ. 2550) - สุเลสลัลเวง สิริกาญจน (14 พฤศจิกายน พ.ศ. 2459 - 14 เมษายน พ.ศ. 2542) - อมิตตา ธรรมารักษ์ (22 พฤษภาคม พ.ศ. 2462 - 11 กันยายน พ.ศ. 2542) - หม่อมเจ้ามโนหรา สวัสดิวัตน์ (20 มิถุนายน พ.ศ. 2464 - 6 กันยายน พ.ศ. 2526) - หม่อมเจ้าอำณอร์สวัสดิ สวัสดิวัตน์ (2 ธันวาคม พ.ศ. 2466 - 7 มีนาคม พ.ศ. 2529) - หม่อมเจ้าบุญทัดสวัสดี สวัสดิวัตน์ (27 สิงหาคม พ.ศ. 2468 - 22 กรกฎาคม พ.ศ. 2539) - หม่อมเจ้านรรยราช สวัสดิวัตน์ (27 พฤศจิกายน พ.ศ. 2470 - 24 พฤษภาคม พ.ศ. 2546) - หม่อมเจ้าปุสาณ สวัสดิวัตน์ (27 ธันวาคม พ.ศ. 2472) และหม่อมเจ้าเมรี ยังเป็นพระขนิษฐาร่วมพระชนกของสมเด็จพระนางเจ้ารำไพพรรณี พระบรมราชินี ในรัชกาลที่ 7กรณียกิจ กรณียกิจ. หม่อมเจ้าเมรี เคยได้รับพระกรุณาโปรดเกล้าโปรดกระหม่อมให้เสด็จแทนพระองค์ อาทิ ในการพระราชพิธีบวงสรวงพระสยามเทวาธิราช ณ พระที่นั่งไพศาลทักษิณ เมื่อเดือนมีนาคม พ.ศ. 2557</doc>
