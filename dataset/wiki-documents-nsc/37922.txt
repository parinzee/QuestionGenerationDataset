<doc id="37922" url="https://th.wikipedia.org/wiki?curid=37922" title="แคนเบอร์รา">แคนเบอร์รา แคนเบอร์รา () เป็นเมืองหลวงของเครือรัฐออสเตรเลีย มีประชากรประมาณ 403,468 คน(ข้อมูลเมื่อมิถุนายน 2559) โดยแคนเบอร์ร่าเป็นเมืองที่ใหญ่เป็นอันดับที่ 8 ของเครือรัฐออสเตรเลีย และนับว่าเป็นเมืองที่ใหญ่ที่สุดในออสเตรเลียที่ไม่ติดต่อกับชายฝั่งทะเล แคนเบอร์ราตั้งอยู่ที่ตอนเหนือของออสเตรเลียน แคปิตอล เทอร์ริทอรี (Australian Capital Territory, มณฑลนครหลวงของออสเตรเลีย) มีระยะทางห่างจากเมืองซิดนีย์ทางทิศตะวันตกเฉียงใต้ 170 ไมล์(280 กิโลเมตร) และห่างจากเมืองเมลเบิร์น 410 ไมล์(660 กิโลเมตร) โดยคนท้องที่มักรู้จักกันในชื่อ "แคนเบอร์รัน"(อังกฤษ: Canberran) แม้ว่าคำว่าแคนเบอร์ร่าจะเป็นชื่อที่ใช้อย่างเป็นทางการ และยังเป็นที่ตั้งของหน่วยงานราชการหลายหน่วยงาน แคนเบอร์ราได้รับเลือกเป็นที่ตั้งของเมืองหลวงประจำออสเตรเลียเมื่อ พ.ศ. 2451 เป็นข้อตกลงระหว่างซิดนีย์และเมลเบิร์น แคนเบอร์ราต่างจากเมืองอื่น ๆ ในออสเตรเลียตรงที่เป็นเมืองที่มีการจัดผังเมืองไว้ล่วงหน้า (planned city) ที่มีการสร้างด้วยวัตถุประสงค์เฉพาะ หลังจากที่มีการประกวดนานาชาติเพื่อหาการออกแบบเมืองแล้ว ได้มีการเลือกการออกแบบของ วอลเตอร์ เบอร์ลีย์ กริฟฟิน () สถาปนิกจากชิคาโก () และเริ่มก่อสร้างเมื่อ พ.ศ. 2456 ผังเมืองได้รับอิทธิพลจาก และได้รวมถึงพื้นที่ธรรมชาติพอสมควร ทำให้แคนเบอร์ราได้รับฉายาว่า "bush capital" ถึงแม้ว่าการเติบโตและการพัฒนาแคนเบอร์รา มีอุปสรรคจากสงครามโลกทั้ง 2 ครั้ง รวมถึงเศรษฐกิจตกต่ำ () แคนเบอร์ราได้กลายเป็นเมืองที่เฟื่องฟูหลังสงครามโลกครั้งที่ 2 ในฐานะที่เป็นที่ตั้งของรัฐบาลออสเตรเลีย แคนเบอร์ราเป็นที่ตั้งของรัฐสภา () , ศาลสูงสุดของออสเตรเลีย () และกระทรวงต่าง ๆ ของรัฐบาล นอกจากนี้ แคนเบอร์รายังเป็นที่ตั้งของสถาบันทางสังคมและวัฒนธรรมที่มีความสำคัญระดับชาติหลายแห่ง รัฐบาลกลางมีส่วนมากที่สุดของผลิตภัณฑ์มวลรวมของรัฐ และเป็นนายจ้างที่ใหญ่ที่สุดในแคนเบอร์รา แคนเบอร์ราเป็นจุดหมายที่นิยมของนักท่องเที่ยวในประเทศและต่างชาติ</doc>
