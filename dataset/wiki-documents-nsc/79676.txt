<doc id="79676" url="https://th.wikipedia.org/wiki?curid=79676" title="พระยาอนุมานราชธน (ยง เสฐียรโกเศศ)">พระยาอนุมานราชธน (ยง เสฐียรโกเศศ) ศาสตราจารย์ พระยาอนุมานราชธน (14 ธันวาคม พ.ศ. 2431 - 12 กรกฎาคม พ.ศ. 2512) นักปราชญ์และนักการศึกษาคนสำคัญของไทย ผู้มีผลงานดีเด่นทางด้านวัฒนธรรมและเป็นหนึ่งในบุคคลสำคัญของโลกชาวไทย ประจำปี พ.ศ. 2531 ขององค์การศึกษาวิทยาศาสตร์และวัฒนธรรมแห่งสหประชาชาติ (ยูเนสโก) เกิดเมื่อวันศุกร์ที่ 14 ธันวาคม พ.ศ. 2431 ที่เรือนไม้หลังหนึ่ง ติดคูด้านใต้วัดพระยาไกร แถวโรงเลื่อยบริษัทบอร์เนียว ซึ่งตั้งอยู่ที่ ตำบลพระยาไกร อำเภอยานนาวา จังหวัดพระนคร (ซึ่งปัจจุบันคือแขวงวัดพระยาไกร เขตบางคอแหลม กรุงเทพมหานคร) เป็นบุตรของนายหลีกับนางเฮียะ มีชื่อเดิมภาษาจีนว่า หลีกวงหยง ต่อมา ได้เปลี่ยนเป็น ยง และได้รับพระราชทานนามสกุลจากพระบาทสมเด็จพระมงกุฏเกล้าเจ้าอยู่หัวว่าเสฐียรโกเศศ ต่อมาวันที่ 2 พฤษภาคม พ.ศ. 2485 จึงได้รับพระบรมราชานุญาตให้ใช้ราชทินนามอนุมานราชธนเป็นชื่อสกุลการศึกษา การศึกษา. เมื่ออายุราวห้าหกขวบได้เริ่มเรียนหนังสือกับบิดา โดยต้องตื่นตั้งแต่ตีห้ามาอ่านหนังสือ ครั้นอายุได้สักสิบขวบมารดาก็พาไปฝากเข้าโรงเรียนบ้านพระยานานา อยู่แถวใต้ปากคลองวัดทองเพลง เป็นนิวาสถานเดิมของพระยานานาพิพิธ บุตรชายคนหนึ่งของสมเด็จเจ้าพระยาบรมมหาพิชัยญาติ โรงเรียนนี้สอนทั้งภาษาไทยและภาษาอังกฤษ เด็กชายยงเรียนได้เร็วมากกว่าคนอื่นเพราะได้เรียนหนังสือมาแล้วกับบิดา ต่อมาจึงเข้าเรียนโรงเรียนอัสสัมชัญ พ.ศ. 2443 สมัยนั้นเรียนเป็นภาษาอังกฤษ มีสอนภาษาไทยบ้างสัปดาห์ละสองชั่วโมงเท่านั้น ได้เล่าเรียนจบชั้นมัธยม 4 พอขึ้นชั้นมัธยม 5 ก็ต้องออกจากโรงเรียน เพราะครอบครัวมีฐานะไม่ดี รวมทั้งมีพี่น้องหลายคนและพระยาอนุมานราชธนเป็นบุตรคนโต กระนั้นท่านกลับศึกษานอกระบบโรงเรียนและศึกษาตลอดชีวิต ด้วยมีนิสัยรักความรู้ กระทั่งได้ชื่อว่าเป็นนักปราชญ์คนสำคัญของไทยการทำงาน การทำงาน. หลังออกจากโรงเรียนท่านได้เริ่มชีวิตการทำงานด้วยการไปฝึกหัดผสมยาที่โอสถศาลาของรัฐบาล และได้เรียนภาษาอังกฤษเพิ่มเติมในตอนกลางคืน แต่เมื่อมิได้รับเบี้ยเลี้ยง จึงลาออกไปทำงานโรงแรมโอเรียนเต็ล ได้เงินเดือนๆ ละ 60 บาท ทำได้ไม่ถึงปีจึงลาออกไปทำงานที่กรมศุลกากรในตำแหน่งเสมียน เงินเดือนๆ ละ 50 บาท ทั้งนี้เพื่อมีเวลาพักผ่อนมากกว่าและรับยกเว้นเกณฑ์เข้าเป็นทหารด้วย ที่กรมศุลกากร พระยาอนุมานราชธนได้พบนายนอร์แมน แมกสแวล ผู้เป็นทั้งหัวหน้าและเป็นผู้สอนภาษาอังกฤษให้พระยาอนุมานราชธนจนแตกฉาน รับราชการก้าวหน้ามาโดยตลอด และได้เลื่อนตำแหน่งจากขุน เป็นหลวง เป็นพระ จนถึงปี พ.ศ. 2467 จึงได้รับพระราชทานบรรดาศักดิ์เป็นพระยาอนุมานราชธน มีตำแหน่งราชการในกระทรวงพระคลังมหาสมบัติ ถือศักดินา 1000 ภายหลังการเปลี่ยนแปลงการปกครอง มีเหตุต้องออกจากราชการในปี พ.ศ. 2476 ซึ่งขณะนั้นท่านดำรงตำแหน่งผู้ช่วยอธิบดี แต่สองปีถัดมา หลวงวิจิตรวาทการ (วิจิตร วิจิตรวาทการ) ซึ่งเป็นอธิบดีกรมศิลปากรในขณะนั้น ได้ชวนให้กลับมารับราชการที่กรมศิลปากร และด้วยความรู้ความสามารถของท่านจึงได้เลื่อนตำแหน่งขึ้นตามลำดับ ตำแหน่งสุดท้ายได้เป็นอธิบดีกรมศิลปากร ซึ่งภายหลังการเกษียณอายุราชการและการต่ออายุราชการหลายครั้ง จึงออกจากราชการมารับบำนาญครอบครัว ครอบครัว. พระยาอนุมานราชธน สมรสกับคุณหญิงอนุมานราชธน (ละไม อนุมานราชธน) สกุลเดิม อุมารัติ บิดาและมารดาแยกทางกันจึงอาศัยอยู่กับป้า ชื่อ แม่หมออี้ ซึ่งเป็นชีอยู่นิกายคริสต์คาทอลิก นางสาวละไมจึงเข้ารีตตามป้าไปด้วย รักของพระยาอนุมานราชธนกับคุณหญิงอนุมานราชธนเป็นรักแรกพบ มีความประทับใจเมื่อแรกเห็นจึงพยายามทำความรู้จัก และขอคุณหญิงอนุมานราชธนแต่งงานโดยเหตุที่ว่าเธอเป็นแม่บ้านแม่เรือนรู้จักจัดการต่าง ๆ ให้เป็นระเบียบเรียบร้อย และคงปรนนิบัติมารดาและพี่น้องของท่านให้ได้รับความสะดวกสบายได้ ท่านมิได้จัดงานเลี้ยง เนื่องจากทางครอบครัวโดยเฉพาะมารดาไม่พอใจกับสะใภ้ที่เข้ารีตผู้นี้ คุณหญิงอนุมานราชธนท่านก็มีขันติอดทนอดกลั้นเป็นอย่างดี พระยาอนุมานราชธนก็มีความซื่อสัตย์ต่อภริยาเป็นอย่างยิ่ง มิได้มีภริยาอื่นเพิ่มเติมอีก พระยาอนุมานราชธน และคุณหญิงอนุมานราชธน มีบุตรธิดาร่วมกัน 10 คน ดังรายนามต่อไปนี้- เด็กหญิงสมปอง อนุมานราชธน - นายสมจัย อนุมานราชธน - นางสมไสว เหราบัตย์ - นางสมศรี สุกุมลนันทน์ - นางสาวภัทรศรี อนุมานราชธน - ศาสตราจารย์มัลลี เวชชาชีวะ - นายญาณิน อนุมานราชธน - นายยรรยง อนุมานราชธน - พันตำรวจเอก บรรยง อนุมานราชธน - ศาสตราจารย์ แพทย์หญิงยุวัน อนุมานราชธน หลังเกษียณอายุแล้ว ท่านก็ยังคงเขียนหนังสือและตำราออกมาอย่างสม่ำเสมอ โดยเฉพาะงานเขียนร่วมกับพระสารประเสริฐ (ตรี นาคะประทีป) ซึ่งมักทำงานด้วยกันโดยใช้นามปากกาว่า เสฐียรโกเศศ-นาคะประทีป เรียบเรียงหนังสือ ตำรา และวรรณกรรมอันทรงคุณค่าออกมาเป็นจำนวนมาก พระยาอนุมานราชธนถึงแก่อนิจกรรมเมื่อวันที่ 12 กรกฎาคม พ.ศ. 2512บรรดาศักดิ์บรรดาศักดิ์. - วันที่ 18 มกราคม พ.ศ. 2454 เป็น ขุนอนุมานราชธน - วันที่ 28 พฤศจิกายน พ.ศ. 2459 เป็น หลวงอนุมานราชธน มีตำแหน่งในกระทรวงพระคลังมหาสมบัติ ถือศักดินา 600 - วันที่ 22 ธันวาคม พ.ศ. 2463 เป็น พระอนุมานราชธน มีตำแหน่งราชการในกระทรวงพระคลังมหาสมบัติ ถือศักดินา 800 - วันที่ 1 มกราคม พ.ศ. 2467 เป็น พระยาอนุมานราชธน มีตำแหน่งราชการในกระทรวงพระคลังมหาสมบัติ ถือศักดินา 1,000ผลงานสำคัญ ผลงานสำคัญ. ผลงานสำคัญของพระยาอนุมานราชธนในช่วงเวลา 80 ปีเศษแห่งชีวิตของท่านมีมากนับเป็นหนังสือได้มากกว่า 200 รายการ ดังปรากฏในเว็บไซต์ของคลังปัญญาชนสยามซึ่งเป็นเว็บไซต์เกี่ยวกับงานวรรณกรรมของประเทศไทย เรียงตามลำดับปีที่ตีพิม์เท่าที่ทราบดังนี้ผลงานที่ทราบปีที่ตีพิมพ์ ผลงานที่ทราบปีที่ตีพิมพ์. ปีที่ตีพิมพ์ที่ปรากฏเป็นปีตีพิมพ์ที่ทราบ มีหลายรายการที่มีการตีพิมพ์มาก่อนแล้ว เช่น หิโตปเทศ ที่ตีพิมพ์โดย "โรงพิมพ์ไท" มาตั้งแต่ครั้งแรกร่วมงานกับพระสารประเสริฐ หรือ "นาคะประทีป"- เรื่องคนมีประโยชน์ 2465 - อุปกรณ์รามเกียรติ์ 2475 - คำสอนของพระพุทธเจ้า งานแปล 2475 - เรื่องไทย-จีน 2478 - ตำนานศุลกากร 2482 - วิจารณ์เรื่องประเพณีทำศพ 2482 - เรื่องของชาติไทย 2483 - ประติมากรรมไทย แปลจากต้นฉบับภาษาอังกฤษของ ศิลป พีระศรี 2490 - นิรุกติศาสตร์ 2493 - 2493 - อธิบายนาฏศิลป์ไทย พร้อมด้วยคำนำเรื่องคีตศิลป์ 2494 - เรื่องผีสางเทวดา 2495 - เรื่องวัฒนธรรม 2496 - ลัทธิของเพื่อน 2496 - เรื่องแหลมอินโดจีนสมัยโบราณ 2497 - ประเพณีและความรู้ทั่วไป 2498 - เชื้อชาติ ภาษา และวัฒนธรรม 2498 - กถาสริตสาคร (สาครเป็นที่รวมกระแสนิยาย) กถาบิฐและกถามุข แปลจากกาพย์ภาษาสันสกฤต 2499 - เลิกทาสในรัชกาลที่ ๕ 2499 - ศิลปสงเคราะห์ แปลจากต้นฉบับภาษาอังกฤษของ ศิลป พีระศรี 2500 - เทศกาลลอยกระทง เล่นสาดน้ำวันสงกรานต์ ประเพณีทำบุญสวดมนต์เลี้ยงพระ 2500 - ประเพณีไทยเกี่ยวกับเทศกาลเข้าพรรษา สารท ออกพรรษา 2500 - ประเพณีเก่าของไทย ว่าด้วยการเกิด การปลูกบ้านสร้างเรือน ว่าด้วยการตาย 2500 - ประเพณีการทำบุญสวดมนต์เลี้ยงพระ 2500 - วัฒนธรรมเบื้องต้น 2501 - ประเพณีเรื่องแต่งงานบ่าวสาวของไทย 2501 - ประเพณีเก่าของไทย ๕ ประเพณีเนื่องในการตาย 2501 - กินโต๊ะจีน 2501 - บันทึกความรู้ 2502 - ประเพณีไทยเกี่ยวกับเทศกาล 2502 - ค่าของวรรณคดี 2503 - กามนิต ต้นฉบับแต่งโดยนักเขียนชาวเดนมาร์ก คาร์ล อดอล์ฟ เจลเลอร์รุป แปลร่วมกับ นาคะประทีป (โดยใช้ฉบับที่แปลเป็นภาษาอังกฤษโดย จอห์น อี โลกี) 2503 - เรื่องเจดีย์ 2503 - รสวรรณคดี 2504 - เรื่องอัศจรรย์ของโลก 2504 - โลกนิติ ไตรพากย์ 2504 - กวนอิม 2505 - ประเพณีเนื่องในเทศกาล 2506 - หิโตปเทศ การผูกมิตร การแตกมิตร สงคราม ความสงบ 2507 - วิวัฒนาการแห่งวัฒนธรรม 2507 - ประเพณีเนื่องในการแต่งงานและประเพณีในการปลูกเรือน 2507 - การศึกษาวรรณคดีแง่วรรณศิลป์ 2507 - วรรณคดีที่น่ารู้ 2508 - อาหรับราตรี 2509 - รู้ไว้ 2509 - ประเพณีเนื่องในการเกิดกับประเพณีเนื่องในการตาย 2510 - ประเพณีเบ็ดเตล็ด 2510 - ฟื้นความหลัง 2510 - ชีวิตชาวไทยสมัยก่อน 2510 - ความสัมพันธ์ระหว่างศาสนาพราหมณ์ พุทธ และชิน ในแง่ประวัติศาสตร์ 2511 - อัตชีวประวัติของพระยาอนุมานราชธน 2512 - อารยธรรมยุคดึกดำบรรพ์ 2512 - ท้าววิศวามิตร 2512 - ประเพณีปลูกเรือน-แต่งงาน 2512 - พันหนึ่งทิวา 2512 - โปแลนด์ราชย์ 2512 - นานานีติ 2513 - ชาติ-ศาสนา-วัฒนธรรม 2513 - จดหมายโต้ตอบระหว่างเสฐียรโกเศศ กับ ส. ศิวรักษ์ พร้อมด้วยประวัติและข้อเกี่ยวกับพระยาอนุมานราชธน 2514 - การศึกษาเรื่องประเพณีไทย 2514 - เผชิญหน้ากับพระเจ้านโปเลียน 2514 - ประวัตินานาประเทศ 2515 - เมืองสวรรค์และผีสาง เทวดา 2515 - วรรณกรรมของเสฐียรโกเศศ 2515 - ศาสนาเปรียบเทียบ 2515 - ขุมทรัพย์ของเด็กเรื่องคนมีประโยชน์ 2515 - การศึกษาเรื่องประเพณีไทยและชีวิตไทยสมัยก่อน 2515 - นิยายเบงคลี 2515 - ประเพณีต่าง ๆ บางเรื่อง 2516 - ประชุมเรื่องพระรามและแง่คิดจากวรรณคดี 2516 - คำแก้ว 2516 - สารานุกรมของเสฐียรโกเศศ 2516 - ลัทธิ-ศาสนา 2516 - การศึกษาศิลปและประเพณี 2517 - เทศกาลสงกรานต์ 2525 - ประเพณีต่าง ๆ ของไทย 2529 - การเกิด 2531 - แต่งงาน 2531 - ความรู้เกี่ยวกับวรรณคดีและเทพนิยายสงเคราะห์ 2531 - กำเนิดคน 2532 - ชีวิตพระสารประเสิรฐที่ข้าพเจ้ารู้จัก 2532 - วรรณกรรมเลือกสรรสำหรับเด็ก 2532 - ชั่วฟ้าดินสลายผลงานที่ไม่ทราบหรือไม่แน่ใจปีที่ตีพิมพ์ผลงานที่ไม่ทราบหรือไม่แน่ใจปีที่ตีพิมพ์. - เรื่องสั้นเกี่ยวกับประเพณีต่าง ๆ เทศกาลลอยกระทง ประเพณีทำบุญสวดมนต์เลี้ยงพระประเพณีเนื่องในการตาย - ประเพณีไทยเกี่ยวกับเทศกาลลอยกระทง - ประเพณีไทยเก่ยวกับเทศกาลสงกรานต์ - ประเพณีเนื่องในการเกิด - ประเพณีในการสร้างบ้านปลูกเรือนวัตนธรรมและประเพณีต่าง ๆ ของไทย - โลกยุคดึกดำบรรพ์ - เล่าเรื่องในไตรภูมิ - ลัทธิธรรมเนียมและประเพณีของไทย - ประเพณีเกี่ยวกับชีวิตของชาวไทยเทศกาลสงกรานต์ - ประเพณีเกี่ยวกับชีวิตแต่งงาน - อำนาจแห่งความพยายาม - นิยายเอกของปาชา - อสูรและยักษ์ต่างกันอย่างไร เทพนิยายสงเคราะห์ ภาค ๒ - ประวัติศาสตร์โลกสมัยโบราณ - ปลูกเรือน - ปลูกเรือน-แต่งงาน - วัฒนธรรม- ฟอลคอน - สดุดีเด็ก ๆ - สมญาภิธานรามเกียรติ์ - พงศาวดารธรรมชาติของสัตว์ - พระคเณศเทพนิยายสงเคราะห์ ภาค ๔ - ทศมนตรี - ไทย-จีน - ชีวิตของชาวนา - โซไรดา นางพญาแห่งทะเลทราย - การตาย - เรื่องพระโพธิสัตว์ - เรื่องพระโมหมัด นะปีของอิสามิกชน - เรื่องพระราชลัญจกรและตราประจำตัวประจำตำแหน่ง - เรื่องเล่นสาดน้ำวันสงกรานต์ เทศกาลลอยกระทง และประเพณีทำบุญสวดมนต์เลี้ยงพระ - ขวัญและประเพณีการทำขวัญ - จดหมายจากพ่อถึงลูก - เครื่องราชูปโภคและเครื่องประกอบพระราชอิสริยยศของพระมหากษัตริย์ 25??เครื่องราชอิสริยาภรณ์เครื่องราชอิสริยาภรณ์. - พ.ศ. 2500 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม.) - พ.ศ. 2504 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้าวิเศษ (ท.จ.ว.) ฝ่ายหน้า - พ.ศ. 2500 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้า (ท.จ.) ฝ่ายหน้า - พ.ศ. 2474 - เครื่องราชอิสริยาภรณ์จุลจอมเกล้า ชั้น ตติยจุลจอมเกล้าวิเศษ (ต.จ.ว.) ฝ่ายหน้า - พ.ศ. 2496 - เหรียญดุษฎีมาลา เข็มศิลปวิทยา (ร.ด.ม.(ศ))</doc>
