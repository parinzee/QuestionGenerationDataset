<doc id="276869" url="https://th.wikipedia.org/wiki?curid=276869" title="อินเตอร์สเตต 10">อินเตอร์สเตต 10 อินเตอร์สเตต 10 () เป็นทางหลวงอินเตอร์สเตตที่ตั้งอยู่ทางตอนใต้ของประเทศสหรัฐอเมริกา ทอดตัวจากตะวันออกไปตะวันตก จากชายฝั่งมหาสมุทรแปซิฟิกซึ่งต่อจากทางหลวงแคลิฟอร์เนีย หมายเลข 1 ในเมืองแซนตามอนิกา รัฐแคลิฟอร์เนีย มุ่งสู่อินเตอร์สเตต 95 เมืองแจ็กสันวิลล์ รัฐฟลอริดารายละเอียด รายละเอียด. อินเตอร์สเตต 10 เมื่ออยู่ในรัฐแคลิฟอร์เนีย ตั้งแต่เมืองแซนตามอนิกาถึงทางตัดลอสแอนเจลิสตะวันออก (ตัดกับอินเตอร์สเตต 5) รู้จักกันในชื่อ แซนตามอนิกาฟรีเวย์ (Santa Monica Freeway) หรือ โรซาพาร์กสฟรีเวย์ (Rosa Parks Freeway) และตั้งแต่ทางตัดลอสแอนเจลิสตะวันออกไปจนถึงเมืองแซนเบอร์นาดีโน รัฐแคลิฟอร์เนีย ซึ่งมีความยาว 101 กิโลเมตร เรียกถนนช่วงนี้ว่า แซนเบอร์นาดีโนฟรีเวย์ (San Bernardino Freeway) เมืองสุดท้ายในรัฐแคลิฟอร์เนียที่อินเตอร์สเตต 10 ผ่านคือ คอชเชลลา เมื่อเข้าสู่รัฐแอริโซนา อินเตอร์สเตต 10 มักถูกเรียกว่า ทางหลวงอนุสรณ์เพิร์ลฮาร์เบอร์ (Pearl Harbor Memorial Highway) เมืองสำคัญในรัฐนี้ที่เส้นทางตัดผ่านเช่น ฟีนิกซ์ กาซากรันดี ทูซอน จากนั้นจะเข้าเขตรัฐนิวเม็กซิโก ซึ่งเส้นทางส่วนนี้เคยเป็นถนนรูต 80 มาก่อน ผ่านเมืองสำคัญเช่น ลอร์ดสเบิร์ก เดมมิง และลาสครูซส์ ต่อมาเมื่อเข้าสู่รัฐเทกซัส กฎหมายของรัฐได้กำหนดความเร็วให้ยานพาหนะขับขี่ได้ไม่เกิน 80 ไมล์/ชั่วโมง (129 กิโลเมตร/ชั่วโมง) สำหรับช่วงเอลเปโซเคาน์ตีจนถึงเคอรร์เคาน์ตี เมืองสำคัญที่ผ่านเช่น เคนต์ แซนแอนโทนีโอ ฮิวสตัน เอลแพโซ คลินท์ โดยอินเตอร์สเตต 10 ตั้งอยู่ใกล้ชายแดนสหรัฐฯ-เม็กซิโกมากที่สุดในช่วงเมืองเอลเปโซ จากนั้นอินเตอร์สเตต 10 ก็เข้าสู่รัฐลุยเซียนา ซึ่งช่วง 29.3 กิโลเมตรแรก ตั้งแต่เมืองลาฟาเยตเตจนถึงแบตันรูช จะถูกเรียกว่า อัทชาฟาลายาสวัมพ์ฟรีเวย์ (Atchafalaya Swamp Freeway) เมืองสำคัญที่ผ่านได้แก่ เมืองเลคคาเลส ลาฟาเยตเต แบตันรูช ลาเพลส เคนเนอร์ นิวออร์ลีนส์ สลีเดล จากนั้นก็จะเข้าสู่รัฐมิสซิสซิปปี ผ่านแฮนคอร์กเคาน์ตี แฮร์ริสันเคาน์ตี และแจ็กสันเคาน์ตี เมืองที่สำคัญเช่น กัฟพอร์ต และไบโลซี เส้นทางยังผ่านรัฐแอละแบมา ผ่านโมบีลเคาน์ตี ซึ่งเป็นปลายทางและจุดเชื่อมต่อของอินเตอร์สเตต 65 ในเมืองโมบีล ผ่านอุโมงค์จอร์จ ซี. วอลเลซลอดใต้แม่น้ำโมบีล และเข้าสู่รัฐสุดท้ายคือรัฐฟลอริดา อินเตอร์สเตตช่วงนี้มีชื่อว่า State Road 8 หรือ State Road 8A สิ้นสุดที่เมืองแจ็กสันวิลล์ อินเตอร์สเตต 10 ประสบกับพายุเฮอร์ริเคนเป็นบางครั้ง โดยเฉพาะช่วงรัฐลุยเซียนาและแอละแบมา เช่น เฮอร์ริเคนอีวานและเฮอร์ริเคนแคทรีนา ทำให้สะพานและบางส่วนของถนนเสียหายอย่างหนัก แต่ก็ได้รับการซ่อมแซมให้กลับมาใช้ได้เหมือนเดิมทางตัดที่สำคัญทางตัดที่สำคัญ. - รัฐแคลิฟอร์เนีย- อินเตอร์สเตต 405 ใน ลอสแอนเจลิสตะวันตก - อินเตอร์สเตต 110 ทางตะวันตกเฉียงใต้ของ ดาวน์ทาวน์ลอสแอนเจลิส - อินเตอร์สเตต 5 ใน ทางตัดลอสแอนเจลิสตะวันออก - อินเตอร์สเตต 710 ใน ลอสแอนเจลิสตะวันออก - อินเตอร์สเตต 605 ใน เอลมอนเต / บาล์ดวินพาร์ก - อินเตอร์สเตต 15 ใน ออนแทรีโอ - อินเตอร์สเตต 215 ใน แซนเบอร์นาร์ดีโน - รัฐแอริโซนา- อินเตอร์สเตต 17 ใน ฟีนิกซ์ - อินเตอร์สเตต 8 ใน กาซากรันดี - อินเตอร์สเตต 19 ใน ทูซอน - รัฐนิวเม็กซิโก- อินเตอร์สเตต 25 ใน ลาสครูซส์ - รัฐเทกซัส- อินเตอร์สเตต 110 ใน เอลแพโซ - อินเตอร์สเตต 20 ใกล้ เคนต์ - อินเตอร์สเตต 410 ใน แซนแอนโทนีโอ - อินเตอร์สเตต 35 และ อินเตอร์สเตต 37 ใน แซนแอนโทนีโอ - อินเตอร์สเตต 45 ใน ฮิวสตัน - อินเตอร์สเตต 610 ใน ฮิวสตัน - รัฐลุยเซียนา- อินเตอร์สเตต 210 ใน เลคคาเลส - อินเตอร์สเตต 49 ใน ลาฟาเยตเต - อินเตอร์สเตต 110 และ อินเตอร์สเตต 12 ใน แบตันรูช - อินเตอร์สเตต 55 ใน ลาเพลส - อินเตอร์สเตต 310 ใกล้ เคนเนอร์ - อินเตอร์สเตต 610 และ อินเตอร์สเตต 510 ใน นิวออร์ลีนส์ - อินเตอร์สเตต 12 และ อินเตอร์สเตต 59 ใน สลีเดล - รัฐมิสซิสซิปปี- อินเตอร์สเตต 110 ใน ไบโลซี - รัฐแอละแบมา- อินเตอร์สเตต 65 ใน โมบีล - รัฐฟลอริดา- อินเตอร์สเตต 110 ใน เพนซาโคลา - อินเตอร์สเตต 75 ใน เลกซิตี - อินเตอร์สเตต 295 และ อินเตอร์สเตต 95 ใน แจ็กสันวิลล์ถนนสายรองถนนสายรอง. - ลอสแอนเจลิส รัฐแคลิฟอร์เนีย - I-110, I-210, I-710 - แซนเบอร์นาดีโน รัฐแคลิฟอร์เนีย - I-210 - เอลแพโซ รัฐเทกซัส - I-110 - แซนแอนโทนีโอ รัฐเทกซัส - I-410 - ฮิวสตัน รัฐเทกซัส - I-610 - เลคคาเลส รัฐลุยเซียนา - I-210 - บาตันรูจ รัฐลุยเซียนา - I-110 - นิวออร์ลีนส์ รัฐลุยเซียนา - I-310, I-510, I-610, I-910 - ไบโลซี รัฐมิสซิสซิปปี - I-110 - เพนซาโคลา รัฐฟลอริดา - I-110</doc>
