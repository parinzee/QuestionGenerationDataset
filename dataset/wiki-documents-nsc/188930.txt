<doc id="188930" url="https://th.wikipedia.org/wiki?curid=188930" title="ต้องปล้น">ต้องปล้น ต้องปล้น เป็นภาพยนตร์ไทยแนวแอ็คชั่น ที่มีทั้งฉากตลก และฉากสะท้อนชีวิต ออกฉายในปี พ.ศ. 2533 โดย ไฟว์สตาร์ โปรดักชั่น เรื่องราวของเด็กหนุ่มสามคนที่วางแผนปล้นธนาคาร เพื่อชีวิตที่ดีกว่าในปัจจุบัน แต่แผนการล้มเหลว ทั้งสามถูกตำรวจตามล่า จนหนีมาซ่อนตัวที่อพาร์ทเม้นท์แห่งหนึ่ง ตัวประกันหลายคนต้องมาอยู่รวมกัน แต่ละคนมีชีวิตที่แตกต่างกันออกไป ในที่สุดทั้งสองคนก็ต้องประสบกับชะตากรรมที่เกิดขึ้น ปัจจุบันเรื่องนี้ทางบีเคพีนำมารีมาสเตอร์ใหม่ภายใต้โปรเจกต์ The Legend Collection ซึ่งเรื่องนี้ก็เป็นภาพยนตร์ในตำนานอีกเรื่องหนึ่งที่ควรค่าแก่การเก็บสะสมเช่นกันนักแสดงนำนักแสดงนำ. - อำพล ลำพูน ...ก้อง - พงษ์พัฒน์ วชิรบรรจง ...เบิ้ม - วรเชษฐ์ นิ่มสุวรรณ ...จ้อน - จันจิรา จูแจ้ง ...นักร้องคาเฟ่ - รุจน์ รณภพ ...ผู้กำกับตำรวจ - นพพล โกมารชุน ...เสี่ยธงชัย - สุลาลีวัลย์ สุวรรณทัต ...ยาย - อมรา อัศวนนท์ ...คุณนายส้มจีน - เกียรติ กิจเจริญ ...ผู้จัดการห้างสรรพสินค้า - ดี๋ ดอกมะดัน ...จ่าตำรวจ - ศักราช ฤกษ์ธำรงค์ ...ผู้กองตำรวจเรื่องย่อ เรื่องย่อ. เมื่อก้องกับจ้อนสองเด็กอู่ซ่อมมอเตอร์ไซค์ ร่วมมือกับเบิ้มจับกังแบกข้าวสาร ปล้นธนาคารเพื่อหวังชีวิตที่สุขสบาย แต่แทนที่ทั้งสามจะสามารถหลบหนีลอยนวลไปอย่างสบายๆ แต่กลับต้องพบกับอุปสรรคมากมาย พร้อมกับจุดจบที่ต้องตายทั้งสามคนการสร้าง การสร้าง. ภาพยนตร์เรื่องนี้สร้างขึ้นจากเค้าโครงเรื่องจริง จากเหตุการณ์ชายหนุ่มบุกเข้าปล้นร้านทอง แล้วหนีตำรวจขึ้นไปบนแฟลต โดยบุกเข้าไปในห้องแล้วจับผู้หญิงหากินคนหนึ่งเป็นตัวประกัน แต่นำมาดัดแปลงโดยเปลี่ยนเป็นการปล้นธนาคารแทน เรื่องนี้ยังได้นักแสดงชื่อดังอีกคน คือ เกรียงไกร อุณหะนันทน์ มารับหน้าที่ออกแบบฉากภายในให้กับภาพยนตร์เรื่องนี้ด้วยรางวัลที่ได้รับรางวัลที่ได้รับ. - รางวัลชมรมวิจารณ์บันเทิง ครั้งที่ 1 สาขานักแสดงนำชายยอดเยี่ยม (พงษ์พัฒน์ วชิรบรรจง) - รางวัลภาพยนตร์แห่งชาติ สุพรรณหงส์ ครั้งที่ 1 สาขาถ่ายภาพยอดเยี่ยม (อานุภาพ บัวจันทร์) - รางวัลภาพยนตร์แห่งชาติ สุพรรณหงส์ ครั้งที่ 1 สาขานักแสดงสมทบหญิงยอดเยี่ยม (จันจิรา จูแจ้ง)</doc>
