<doc id="158351" url="https://th.wikipedia.org/wiki?curid=158351" title="กระดูกแข้ง">กระดูกแข้ง กระดูกแข้ง หรือ กระดูกทิเบีย () เป็นหนึ่งในสองกระดูกของขาท่อนล่างใต้เข่า มีขนาดใหญ่กว่ากระดูกน่อง พบในสัตว์มีกระดูกสันหลังในมนุษย์ ในมนุษย์. ในมนุษย์ กระดูกแข้งจะพบอยู่ด้านใกล้กลางและด้านหน้ามากกว่ากระดูกน่อง (fibula) เป็นกระดูกที่ใหญ่ที่สุดเป็นอันดับสองในร่างกายมนุษย์รองจากกระดูกต้นขา (femur) กระดูกแข้งเกิดข้อต่อด้านบนกับกระดูกต้นขาและกระดูกสะบ้า (patella) ด้านข้างกับกระดูกน่อง และด้านล่างกับกระดูกทาลัส (talus)ความแตกต่างระหว่างเพศ ความแตกต่างระหว่างเพศ. ในเพศชาย กระดูกแข้งจะวางตัวในแนวดิ่งขนานกับกระดูกแข้งอีกข้าง แต่ในเพศหญิง กระดูกจะวางตัวในแนวเฉียงเล็กน้อยไปทางด้านล่างและด้านข้างเพื่อชดเชยกับความเอียงของกระดูกต้นขาโครงสร้าง โครงสร้าง. โครงสร้างของกระดูกแข้งเป็นรูปคล้ายปริซึม ส่วนบนกว้างเกิดข้อต่อเข่า ส่วนล่าง 1/3 (below third) คอดลง และกว้างขึ้นอีกครั้งแต่ไม่กว้างเท่าส่วนด้านบน กระดูกแข้งเชื่อมติดกับกระดูกน่องโดยเอ็นเยื่อระหว่างกระดูกของขา (interosseous membrane) เกิดเป็นข้อต่อชนิดแผ่นเยื่อคั่น (syndesmoses)หลอดเลือดที่เลี้ยง หลอดเลือดที่เลี้ยง. กระดูกแข้งได้รับเลือดแดงมาจาก 2 แหล่ง1. หลอดเลือดแดงสารอาหาร (nutrient artery) เป็นแหล่งหลัก 2. หลอดเลือดเยื่อหุ้มกระดูก (periosteal vessels) ซึ่งมาจากหลอดเลือดแดงแอนทีเรียร์ทิเบียล (anterior tibial artery)ภาพอื่นๆ</doc>
