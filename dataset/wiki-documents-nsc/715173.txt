<doc id="715173" url="https://th.wikipedia.org/wiki?curid=715173" title="อาคารรัฐสภาสหรัฐ">อาคารรัฐสภาสหรัฐ อาคารรัฐสภาสหรัฐอเมริกา หรือทับศัพท์ว่า ยูเอสแคปพิตอล () เป็นอาคารรัฐสภาแห่งสหรัฐอเมริกา ตั้งอยู่ ณ กรุงวอชิงตัน ดีซี สหรัฐอเมริกา เป็นสถานที่ประชุมของสถาบันฝ่ายนิติบัญญัติสูงสุดในระบบการปกครองของสหรัฐอเมริกา และถือเป็นสัญลักษณ์ของกรุงวอชิงตัน ดีซี ออกแบบโดย วิลเลียม ทอร์นตัน เริ่มก่อสร้างเมื่อ 18 กันยายน ค.ศ. 1793 สร้างเสร็จในปี ค.ศ. 1800 ใช้เวลาสร้าง 6 ปี ตัวอาคารมีลักษณะก่อด้วยหินอ่อนสีขาว เป็นอาคาร 5 ชั้น มีโดมสูง 268 ฟุต ยาว 750 ฟุต กว้าง 375 ฟุต ภายในตกแต่งด้วยหินอ่อนและแกะสลักลวดลายเสาแบบกรีก มีภาพสีน้ำมันที่เป็นสถาปัตยกรรมที่สวยงาม อาคารรัฐสภาสหรัฐอเมริกาเป็นต้นแบบในการก่อสร้างอาคารของรัฐบาลอื่น ๆ เช่น ทำเนียบขาว สำนักงานราชการ ศาลตุลาการ ฯลฯ โดยมีลักษณะเป็นหินอ่อนสีขาวสไตล์นีโอคลาสสิค ทางฝั่งตะวันออกและฝั่งตะวันตกมีลักษณะที่แตกต่างกันไปตามชื่อเรียก แต่ในส่วนของฝั่งตะวันออกจะใช้ในการรับรองผู้เยี่ยมเยียนและบุคคลสำคัญระดับประเทศเท่านั้น ในวันที่ 11 กันยายน พ.ศ. 2544 อาคารรัฐสภา เกือบจะถูกทำลายในเหตุวินาศกรรม 11 กันยายน พ.ศ. 2544 โดยผู้โดยสารของเครื่องบินยูไนเต็ดแอร์ไลน์ เที่ยวบินที่ 93ได้ต่อสู้กับผู้ก่อการร้ายทำให้ไม่สามารถทำตามที่ผู้ก่อการร้ายวางแผนเอาไว้ได้จนเครื่องบินไปตกที่รัฐเพนซิลเวเนีย ประเทศสหรัฐอเมริกา อาคารรัฐสภาสหรัฐอเมริกาตั้งอยู่ทางตะวันออกของอนุสาวรีย์วอชิงตัน และถือเป็นอาคารรัฐสภาที่มีความสวยงามเป็นอันดับ 1 ของโลก ในปี ค.ศ. 2014 มีการปรับปรุงในส่วนของโดม ซึ่งมีการเปลี่ยนแปลงโดยเราสามารถสังเกตเห็นนั่งร้านภายนอก สำหรับโครงการฟื้นฟู กำหนดแล้วเสร็จในช่วงต้นปี ค.ศ. 2017</doc>
