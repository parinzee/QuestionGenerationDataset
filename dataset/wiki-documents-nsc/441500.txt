<doc id="441500" url="https://th.wikipedia.org/wiki?curid=441500" title="จีนโซ">จีนโซ พระเจ้าจีนโซ (; ) พระมหากษัตริย์พม่าแห่งราชวงศ์พุกาม ครองราชย์ในระหว่างปี พ.ศ. 1564 - พ.ศ. 1581ประวัติ ประวัติ. พระเจ้าจีนโซเป็นราชบุตรของพระเจ้าญองอู ซอยะฮาน พระเจ้าญองอู ซอยะฮาน มีมเหสี 3 องค์ ซึ่งทั้งสามนั้นเป็นพี่น้องกัน ในปลายรัชกาลพระองค์ถูกยึดราชบัลลังก์โดยพระเจ้ากูนซอ จองบยู ในขณะที่มเหสี 2 องค์ ทรงพระครรภ์อยู่ ซึ่งต่อมาพระโอรสในครรภ์ก็คือ พระเจ้าจีนโซและพระเจ้าโซะกะเต ต่อมาพระเจ้าจีนโซได้บีบบังคับให้พระเจ้ากูนซอ จองบยู ที่ชิงราชสมบัติพระบิดาพระองค์ สละราชบัลลังก์และออกผนวช พระเจ้าจีนโซจึงขึ้นครองราชย์แทนในระหว่างปี พ.ศ. 1564 - พ.ศ. 1581 พระเจ้าจีนโซ ได้ชื่อว่าเป็นนายพรานที่มีฝีมือ พระองค์สวรรคตระหว่างที่ออกล่าสัตว์ใกล้เมืองโมนยวา โดยการถูกลอบปลงพระชนม์ด้วยธนู ปัจจุบันพระองค์ได้รับการยกย่องให้เป็น 1 ใน 37 นัตหลวงตามความเชื่อเรื่องผีนัตของพม่า ในชื่อของ เจ้ามีนกองแห่งปะเยนมา (ပရိမ္မ ရှင်မင်းခေါင်)</doc>
