<doc id="331245" url="https://th.wikipedia.org/wiki?curid=331245" title="บุญส่ง ชเลธร">บุญส่ง ชเลธร นายบุญส่ง ชเลธร ปัจจุบันเป็นรองคณบดีฝ่ายกิจการพิเศษ สถาบันรัฐประศาสนศาสตร์ มหาวิทยาลัยรังสิต จบการศึกษาระดับปริญญาตรีการศึกษาเบื้องต้น จากวิทยาลัยครูสวนสุนันทา, ศิลปศาสตรบัณฑิต (รัฐศาสตร์) มหาวิทยาลัยรามคำแหง, รัฐประศาสนศาสตร์มหาบัณฑิต มหาวิทยาลัยรามคำแหง นายบุญส่ง มีชื่อเสียงมาจากการเป็นนักศึกษาที่ทำกิจกรรมทางการเมืองในช่วงปี พ.ศ. 2513-พ.ศ. 2516 ในระหว่างเป็นนักศึกษามหาวิทยาลัยรามคำแหง ในช่วงก่อนเกิดเหตุการณ์ 14 ตุลาคม พ.ศ. 2516 ไม่นาน นายบุญส่งถูกจับพร้อมกับบุคคลอื่นอีก 12 คน รวมเป็น 13 คน ที่เรียกกันว่า "13 ขบถรัฐธรรมนูญ" ในข้อหาคอมมิวนิสต์และปลุกปั่นการต่อต้านรัฐบาล เนื่องจากการเดินแจกใบปลิวตามสถานที่ต่าง ๆ ในกรุงเทพมหานคร เช่น ประตูน้ำ, อนุสาวรีย์ชัยสมรภูมิ, สยามสแควร์ ยังความไม่พอใจแก่กลุ่มนักศึกษาและประชาชนโดยมากได้ จนกลายมาเป็นเหตุการณ์จลาจลในที่สุด หลังเหตุการณ์ 6 ตุลาคม พ.ศ. 2519 นายบุญส่งได้หลบหนีเข้าป่าเนื่องจากเหตุการณ์ เมื่อออกจากป่าแล้ว ได้ไปใช้ชีวิตอยู่ยังกรุงสตอกโฮล์ม ประเทศสวีเดน โดยประกอบอาชีพเป็นครูสอนภาษาไทย-สวีเดน ตั้งแต่ปี พ.ศ. 2529 และได้ทำการศึกษาเกี่ยวกับนโยบายรัฐสวัสดิการในแถบสแกนดิเนเวียด้วย มีผลงานหนังสือเรื่องรัฐสวัสดิการสวีเดน นายบุญส่งได้เดินทางกลับสู่ประเทศไทยในปี พ.ศ. 2552 และในกลางปี พ.ศ. 2ส่ง ส่ง 553 ได้เข้าสังกัดพรรคการเมืองใหม่ด้วยการลงสมัครรับเลือกตั้งสมาชิกสภากรุงเทพมหานคร (ส.ก.) ในเขตบึงกุ่ม โดยมีการเลือกตั้งในวันที่ 29 สิงหาคม พ.ศ. 2553 แต่ไม่ได้รับการเลือกตั้ง</doc>
