<doc id="564013" url="https://th.wikipedia.org/wiki?curid=564013" title="โดเรม่อน ศิษย์ศรีคร้าม">โดเรม่อน ศิษย์ศรีคร้าม โดเรม่อน ศิษย์ศรีคร้าม เป็นนักมวยไทยระดับอาชีพแห่งเวทีมวยลุมพินี ชื่อชกของเขามาจากตัวละครโดราเอมอน และเป็นนักมวยไทยที่ได้รับการกล่าวว่า มีรูปแบบการโจมตีที่หลากหลาย และสวยงาม ทั้งนี้ ได้เคยมีแผนจัดให้โดเรม่อนเข้าแข่งขันศึกมวยไทยลุมพินีเกริกไกร ที่จัดขึ้น ณ วันที่ 12 มกราคม พ.ศ. 2556 โดยเขาจะพบกับคู่ชกชาวลาวชื่อริมโขงเล็ก อ.บุญช่วย แต่ได้ยกเลิกแผนดังกล่าวในภายหลังประวัติ ประวัติ. วันที่ 29 มกราคม พ.ศ. 2554 โดเรม่อนเข้าแข่งขันศึกมวยไทยลุมพินีเกริกไกร ที่เวทีมวยลุมพินี และเป็นฝ่ายชนะคะแนนโกมินทร์ ราชานนท์ จากนั้น ในวันที่ 25 กุมภาพันธ์ โดเรม่อนเข้าแข่งขันศึกเพชรยินดี ที่เวทีมวยลุมพินี โดยได้พบกับต้นตระกูล เพชรตะเคียน และได้รับการกล่าวว่าเป็นการจับคู่ที่ยากแก่การทำนายผลการชก ในการแข่งขันที่สนามมวยเวทีลุมพินี โดเรม่อนเคยเป็นฝ่ายชนะคะแนนเพชรวศิลป์ ศิษย์ราชศักดิ์ ก่อนที่จะเป็นฝ่ายแพ้คะแนนให้กับปิรันย่า เพชรสี่หมื่น และเด่นสุรินทร์ เอ็กซินดิคอลยิม ในวันที่ 11 กุมภาพันธ์ พ.ศ. 2555 เขาได้พบกับคู่ชกชื่อแสงชัย ท็อปคิงส์บ็อกซิ่ง ในรายการศึกมวยไทยลุมพินีเกริกไกร ที่จัดขึ้นโดยวิรัตน์ วชิรรัตนวงศ์ ซึ่งโดเรม่อนเป็นฝ่ายแพ้คะแนน จากนั้น เขาได้พบกับคู่ชกชื่อเดชรุ่งเรือง ศักดิ์สมพร ในวันที่ 12 พฤษภาคม ที่เวทีมวยลุมพินี ในรุ่น 110 ปอนด์ ซึ่งได้รับการวิจารณ์ว่าโดเรม่อนจะเป็นฝ่ายชนะ และจากการแข่งขันในครั้งดังกล่าว โดเรม่อนเป็นฝ่ายชนะทีเคโอได้ในยกที่สาม จากนั้น ในวันที่ 9 มิถุนายน ในรายการแข่งขันศึกมวยไทยลุมพินีเกริกไกรของปีเดียวกันนี้ เขาได้พบกับคู่ชกอย่างเพชรเมืองลุง เอื้อสัมพันธ์ ซึ่งโดเรม่อนเป็นฝ่ายแพ้คะแนนสถิติการชก</doc>
