<doc id="836167" url="https://th.wikipedia.org/wiki?curid=836167" title="บุญรอดบริวเวอรี">บุญรอดบริวเวอรี บุญรอดบริวเวอรี () บริษัทผู้ผลิตเบียร์และเครื่องดื่มไร้แอลกอฮอล์รายใหญ่ของไทยและเอเชียก่อตั้งขึ้นโดย พระยาภิรมย์ภักดี (บุญรอด เศรษฐบุตร) ต้นตระกูลภิรมย์ภักดี โดยเบียร์ไทยอาทิ เบียร์สิงห์, เบียร์ลีโอ, อีสานเบียร์, ไทเบียร์ นอกจากนี้ยังผลิตน้ำดื่มตราสิงห์ ใน พ.ศ. 2476 พระยาภิรมย์ภักดีได้ก่อตั้งบริษัท บุญรอด บริวเวอรี ขึ้นเป็นบริษัทผู้ผลิตเบียร์รายแรกของประเทศไทยซึ่งทางบริษัทได้ผลิตเบียร์ออกมาหลายยี่ห้อเช่น ตราสิงห์ , ตราว่าว , ตราพระปรางค์ , ตรารถ , ตรากุญแจและตราหมีโดยในงานของสโมสรคณะราษฎรเมื่อ พ.ศ. 2477 พระยาภิรมย์ภักดีได้นำเบียร์สดของบริษัทมาให้ผู้คนในงานได้ชิมปรากฏว่าได้รับการตอบรับเป็นอย่างดีทำให้มีการสั่งจองเบียร์จากทางบริษัทโดยเฉพาะตราสิงห์ได้รับความนิยมมากกว่ายี่ห้อออื่น ๆ ทำให้ทางบริษัทบุญรอดตัดสินใจหยุดผลิตเบียร์ยี่ห้ออื่นเหลือเพียงตราสิงห์เท่านั้น</doc>
