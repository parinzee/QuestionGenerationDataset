<doc id="360600" url="https://th.wikipedia.org/wiki?curid=360600" title="สปริงนิวส์">สปริงนิวส์ "สปริงนิวส์" "Spring News" เป็นสถานีโทรทัศน์ข่าว ออกอากาศผ่านระบบดิจิทัลทีวีและเคเบิลทีวีจานดาวเทียม ช่อง 19 โดยมีชื่อเต็มว่า บริษัท สปริงส์นิวส์ คอร์ปอเรชั่น จำกัด ซึ่งเป็นบริษัทย่อยของ บริษัท นิวส์ เน็ตเวิร์ค คอร์ปอเรชั่น จำกัด (มหาชน) บริหารงานโดยคุณอารักษ์ ราษฎร์บริหาร ประธานเจ้าหน้าที่บริหาร และถือหุ้นอยู่ร้อยละ 99.99 ปี 2553 สถานีโทรทัศน์ผ่านดาวเทียมสปริงนิวส์ ได้ถือกำเนิดขึ้นเมื่อวันที่ 26 กุมภาพันธ์ 2553 ซึ่งเป็นวันที่จดทะเบียนบริษัท โดยมี นายโฆษิต สุวินิจจิต เป็นประธานกรรมการบริหาร และเริ่มทดลองแพร่ภาพทางโทรทัศน์ผ่านดาวเทียมตั้งแต่วันที่ 5 มีนาคม พ.ศ. 2553 เป็นเวลาประมาณ 9 เดือน กระทั่งเมื่อวันที่ 15 ธันวาคม พ.ศ. 2553 ได้มีการเปิดตัวสถานีโทรทัศน์ผ่านดาวเทียมสปริงนิวส์ ที่โรงแรมเรเนซองส์ สี่แยกราชประสงค์ โดยมี ดร.สุเมธ ตันติเวชกุล เลขาธิการมูลนิธิชัยพัฒนา เป็นประธานในพิธี ในช่วงทดลองออกอากาศ สปริงนิวส์ได้ออกอากาศตั้งแต่เวลา 9.00 น. ถึง 24.00 น. จากนั้นได้ขยายมาเป็น 24 ชั่วโมงในเวลาต่อมา มีสำนักงานอยู่ที่ชั้น 11 อาคารไอที สแควร์ หลักสี่ ถนนวิภาวดีรังสิต ทีมงานส่วนใหญ่มาจากคนที่เคยทำงานให้กับสถานีโทรทัศน์ไอทีวี มีชั่วโมงข่าวภาคเช้า ข่าวภาคเที่ยง และข่าวภาคค่ำในชื่อ News Time, ข่าวต้นชั่วโมงในชื่อ News Break หลังการเปิดตัวอย่างเป็นทางการ สถานีโทรทัศน์ผ่านดาวเทียมสปริงนิวส์ ได้ย้ายที่ทำการไปยังอาคารเล้าเป้งง้วน 1 ชั้น 11 ซอยเฉยพ่วง ถนนวิภาวดีรังสิต แขวงจอมพล เขตจตุจักร กรุงเทพมหานคร 10900 มาตั้งแต่วันที่ 15 ธันวาคม พ.ศ. 2553 ที่ผ่านมา และได้มีการปรับผังรายการครั้งใหม่ ออกอากาศตั้งแต่วันที่ 1 กุมภาพันธ์ พ.ศ. 2554 ที่ผ่านมา โดยมีชั่วโมงข่าวภาคเช้าชื่อ "โอโซนข่าว" ตั้งแต่เวลา 5.00 น. ถึง 9.00 น., ข่าวภาคเที่ยงชื่อ "DOUBLE ONE ทันข่าว" ตั้งแต่เวลา 11.00 น. ถึง 13.30 น. และข่าวภาคค่ำชื่อ "ข่าวจริง สปริงนิวส์" ตั้งแต่เวลา 16.45 น. ถึง 20.30 น. เป็นต้น และช่วงกลางปี 2554 ข่าวทุกช่วงได้ปรับมาใช้ชื่อ "ข่าวจริง สปริงนิวส์" โดยมีการบอกเวลาในไตเติลข่าวอีกด้วย ปี 2555 - 2558 สถานีโทรทัศน์ผ่านดาวเทียมสปริงนิวส์ มี นายศุทธิชัย บุนนาค เป็นประธานกรรมการบริหาร และ นางสาววทันยา วงษ์โอภาสี เป็นรองประธานกรรมการบริหาร ปี 2559 ถึง ปัจจุบัน นางสาววทันยา วงษ์โอภาสี เป็นกรรมการผู้จัดการใหญ่ เมื่อวันที่ 24 พฤศจิกายน พ.ศ. 2559 สปริงนิวส์ได้ทำข้อตกลงความร่วมมือกับซีเอ็นเอ็น ในการนำเสนอเนื้อหารายการจากทางซีเอ็นเอ็นไอรวมถึงการจัดการฝึกอบรมให้กับเจ้าหน้าที่ของสปริงนิวส์เอง ระนาบเดียวกันสปริงนิวส์ได้เปิดตัวอัตลักษณ์ใหม่ รวมถึงกราฟิกหน้าจอที่ถอดรูปแบบมาจากซีเอ็นเอ็น โดยกราฟิกแบบนี้เริ่มใช้ครั้งแรกในวันที่ 1 มกราคม พ.ศ. 2560รายการที่ออกอากาศ รายการที่ออกอากาศ. ช่วงต้นปี 2556 ได้ปรับปรุงและพัฒนาผังการออกอากาศให้มีรายการข่าว (Spring News Hour,ปัจจุบันใช้ชื่อว่า ตื่นข่าวเช้า, ตามข่าวเที่ยง และ เต็มข่าวค่ำ) 60 นาที ออกอากาศทุก 3 ชั่วโมง และมีรายงานข่าวสั้น (Spring Break,ปัจจุบันใช้ชื่อว่า "ติดข่าว") 5 นาที (ภายหลังลดลงเหลือ 2-3 นาที) ทุกต้นและกลางชั่วโมงให้ผู้ชมสามารถติดตามข่าวสารได้ตลอดวัน รายการ เผชิญหน้า (Face Time) เป็นรายการ Talk ที่ตอบทุกโจทย์ ทุกคำถาม ทุกประเด็น เกาะติดทุกกระแสกับ ดนัย เอกมหาสวัสดิ์ ออกอากาศทุกวันจันทร์ – พฤหัสบดี เวลา 20.00 - 21.00 น. ส่วนวันศุกร์ออกอากาศเวลา 19.45 - 20.15 น. รายการ สปริง รีพอร์ท (Spring Reports) เป็นรายการที่ทำเรตติ้งสูงสุดของสถานีสปริงนิวส์ มีรูปแบบรายการเป็นสารคดีเชิงข่าว ที่นำเสนอเหตุการณ์ที่เกิดขึ้นในสังคมไทย ในประเด็นที่น่าสนใจและมีเงื่อนงำ หรือมีความซับซ้อน หรือมีข้อมูลเชิงลึก ซึ่งไม่สามารถนำเสนอในรายการปกติได้ เนื่องจากมีข้อจำกัดเรื่องเวลาในการนำเสนอ ประเด็นที่นำเสนอ ไม่จำกัดเฉพาะประเด็นอาชญากรรมเท่านั้น แต่รวมถึงประเด็นอื่นๆ เช่น เรื่องทรัพยากรธรรมชาติ สิ่งแวดล้อม สิทธิมนุษยชน ความ อยุติธรรม ความไม่โปร่งใสที่เกิดขึ้นในสังคม และมีเบื้องหลังของเหตุการณ์ที่ต้องสืบสวนสอบสวนหาข้อเท็จจริงให้รอบด้าน หรือบางกรณีอาจจะเป็นเรื่องราวที่เป็นปรากฏการณ์ใหม่ในสังคมก็ได้ ออกอากาศทุกวันเสาร์ เวลา 20.00 - 21.00 น. และรีรัน วันอาทิตย์ เวลา 20.00 - 21.00 น. รายการ "วาระสปริงนิวส์ วาระประเทศไทย ฆ่าคอร์รัปชั่น " เป็นรายการพิเศษทางสถานีสปริงนิวส์ มีรูปแบบรายการที่นำเสนอประเด็นการคอร์รัปชั่นที่เกิดขึ้น ซึ่งบางประเด็นได้รับการร้องเรียนมายังสถานี และนำมาขยายผลจนให้เกิดผลในการสอบทุจริต และหาผู้กระทำความผิด ไม่ว่าจะเป็นเรื่องคอร์รัปชั่นในองค์กรท้องถิ่น ไปจนถึงเรื่องใหญ่ระดับชาติ โดยบางประเด็นทำให้ข้าราชการการเมืองถูกอำนาจตามมาตรา 44 โดยสกู๊ปแทรกในปรากฏการณ์ข่าวจริงภาคค่ำ จันทร์- ศุกร์ 19.15 น.-19. 20น และรายการพิเศษหนึ่งชั่วโมงเต็ม ทุกวันที่ 19 ของเดือน เวลา 19.00 น. -20.00 น.ซึ่งเดินหน้าเทปแรกเมื่อเดือนกุมภาพันธ์ 2559 นอกจากนี้ยังได้มีการถ่ายทอดสดรายการวิทยุ เจาะลึกทั่วไทย (Inside Thailand) ที่ออกอากาศผ่านวิทยุ เอฟ.เอ็ม. 97 MHz. ดำเนินรายการโดย นายดนัย เอกมหาสวัสดิ์ และนางสาวอมรรัตน์ มหิทธิรุกข์ ออกอากาศทุกวันจันทร์ – ศุกร์ เวลา 07.30 - 09.30 น. ซึ่งหลังจากที่สปริงนิวส์จัดตั้งสถานีวิทยุขึ้นมาเองในชื่อ สปริงเรดิโอ ออกอากาศทาง FM 98.5 Mhz จึงปรับรูปแบบมาเป็นการจัดรายการสดทางโทรทัศน์ ซึ่งรายการนี้เคยนำเสนอรูปแบบดังกล่าวในช่วงค่ำในช่วงประมาณปี พ.ศ. 2555 และรายการช่วงค่ำกลับมาออกอากาศอีกครั้งในช่วงปี พ.ศ. 2560 ในชื่อ "เจาะลึกทั่วไทยทูไนท์" และนอกจากนี้ ยังมีการถ่ายทอดสด การออกรางวัลสลากกินแบ่งรัฐบาล โดยได้รับความร่วมมือระหว่างสถานีโทรทัศน์สปริงนิวส์ ร่วมกับ สำนักงานสลากกินแบ่งรัฐบาล โดยทำการถ่ายทอดสดทุกวันที่ 1 และ 16 ของทุกเดือน เริ่มถ่ายทอดสดตั้งแต่เวลา 14.30 - 16.00 น.(ถ่ายทอดสดร่วมกับ สถานีวิทยุโทรทัศน์กองทัพบก และ สถานีโทรทัศน์ไทยรัฐทีวี)อัตลักษณ์ของสถานี 2553 - 2557สัญลักษณ์ อัตลักษณ์ของสถานี 2553 - 2557. สัญลักษณ์. สีของสัญลักษณ์ คือ เทา, ขาว, ดำ เป็นสีหลักสามารถใช้สีอื่นมาเป็นองค์ประกอบได้ ตามสถานการณ์ความเหมาะสมของรายการ ตราสัญลักษณ์สปริงนิวส์ Spring = สปริง,ลวดสปริง,ลาน,ความยืดหยุ่น,ฤดูใบไม้ผลิ,น้ำพุธรรมชาติ,การกระโดด,แหล่งกำเนิด,ระยะแรกเริ่ม,จุดเริ่มต้น กระโดด,เด้ง,ดีด,ดีดตัว,ทะลัก,ไหลทะลัก,พรั่งพรู,ผลิ,โผล่,งอก,เกิด,ปรากฏ,ปรากฏขึ้นกะทันหัน,ขึ้นสูง,ระเบิด Spring = สัญลักษณ์เกลียวเหล็กรูปสปริง ที่มีความแข็งแกร่ง ใช้สีเทาแทนค่าสีของโลหะ หรือ Metallic ค่าสีเทาอยู่ระหว่างกลางระหว่างขาวกับดำ (ซึ่งเปรียบเทียบได้กับหยินและหยาง) จึงใช้สีเทาแปลค่าสีแห่งความเป็นกลาง, สีขาวค่าสีแสงก็ คือเมื่อทุกสีแสงมารวมกัน ก็จะเป็นสีขาวแปลค่าสีแห่งความเป็นกลาง, และส่วนสีดำเมื่อแม่สีทุกสีมารวมกัน ก็จะเป็นสีดำแปลค่าสีแห่งความเป็นกลาง เพราะฉะนั้นทุกสีจึงรวมอยู่ใน สปริงนิวส์ ตามความหมาย "นำเสนอความจริงอย่างรอบด้าน เป็นกลาง ยุติธรรม" โดยแนวคิดจาก ทีม Graphic(ช่วงเริ่มต้นสถานี)และคณะผู้บริหาร ว่ามาจากการหล่อหลอมและรวมตัวของข่าวที่วิเคราะห์ แยกแยะ คัดกรอง และนำเสนอแบบชี้แนะ ไม่ชี้นำ เสมือนการปั่นของใบพัดเครื่องซักผ้าที่หมุนน้ำจนเกิดเป็นเกลียวคล้ายเกลียวสปริงตราสัญลักษณ์ใหม่ของสถานี 2557 ตราสัญลักษณ์ใหม่ของสถานี 2557. เมื่อ สถานีโทรทัศน์สปริงนิวส์ ซึ่งออกอากาศในระบบดิจิทัลทีวี ช่อง 19 ได้ประกาศความพร้อม (ในงาน “ที่สุดของความจริง” SPRING NEWS The ULTIMATE Truth of Digital TV Era เมื่อวันที่ 19 มิถุนายน 2557 ณ บางกอกคอนเวนชั่น เซ็นเตอร์ ชั้น 22 โรงแรมเซ็นทารา แกรนด์ แอท เซ็นทรัลเวิลด์ เซ็นทรัลเวิลด์ กรุงเทพฯ) ในปรัชญาสถานีข่าว “ที่สุดของความจริง ข่าวจริงสปริงนิวส์” ทันเหตุการณ์ เห็นอนาคต เดินหน้าตอกย้ำความล้ำสมัยของสถานีข่าวที่เจาะลึก สามารถตรวจสอบรอบทิศทาง บนพื้นฐานของจรรยาบรรรณที่หนักแน่น รอบด้านและเป็นกลาง จึงได้มีการปรับโฉมโลโก้ของสถานีฯใหม่ (ประกาศใช้เมื่อวันที่ 23 กันยายน 2557) โดยปรับสัญลักษณ์ (Logo) ของสถานีใหม่ ให้รูปแบบของโลโก้ให้มีความทันสมัย และสื่อถึงความความเป็นตัวตนของสถานีข่าวสปริงนิวส์มากยิ่งขึ้น โดยเปลี่ยนรูปแบบจากโลโก้เดิมสปริง 2 มิติ สู่โลโก้ใหม่ Silicon Spring 3 มิติ ที่ออกแบบออกมาให้มีความล้ำสมัย รูปทรงบาง เฉียบคม แบบสปริงยุคดิจิทัล บนผิวธาตุซิลิคอน ที่สะท้อนให้เห็นถึงความจริงชัดเจนทุกมิติ อย่างเที่ยงตรงและแม่นยำ พร้อมกลับด้านของเกลียวให้หมุนตามเข็มนาฬิกา มุ่งสู่ทิศทางบวกแห่งอนาคต นอกจากนี้ยังเพิ่ม Animation ของแสง Silicon Blue วิ่งทะลุเข้าสู่ในแกนสปริง เพื่อสื่อถึงการตรวจสอบรอบทิศ เจาะลึกถึงแกนในข่าวจริงแบบ News Insiderอัตลักษณ์ใหม่ พ.ศ. 2560 อัตลักษณ์ใหม่ พ.ศ. 2560. อัตลักษณ์ใหม่ของสปริงนิวส์ที่เปิดตัวในวันเดียวกับการทำข้อตกลงความร่วมมือกับซีเอ็นเอ็น เป็นภาพเกลียวสปริงสีทองส่วนล่าง ถัดจากนั้นเป็นตัวอักษร SPRING NEWS ที่มาจากอัตลักษณ์เดิม และตัวเลข 19 สีทอง (ทั้งนี้ สัญลักษณ์บนหน้าจอยังคงแสดงเป็นสีขาว-ดำเนื่องจากยังคงอยู่ในช่วงของการถวายความอาลัย พระบาทสมเด็จพระปรมินทรมหาภูมิพลอดุลยเดช โดยจะแสดงในโทนสีดังกล่าวไปจนครบกำหนด 100 วัน)อัตลักษณ์สำหรับการออกอากาศ ภาพคมชัดปกติ และระบบดิจิทัล อัตลักษณ์สำหรับการออกอากาศ ภาพคมชัดปกติ และระบบดิจิทัล. กระทั่ง คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ได้ประกาศเรียงลำดับเลขช่องทุกกล่องในระบบดาวเทียมเป็นเลขเดียวกับทีวีดิจิตอล ช่องสปริงนิวส์ 19 ในระบบดิจิตอลทีวี และในระบบจานดาวเทียม ทางช่องหมายเลข 19 โดยจะแสดงบนหน้าจอในช่วงต้นรายการเป็นเวลาประมาณ 2-3 วินาทีไอเดนท์กราฟิกรายการข่าวเพลงประกอบแถบแม่สี พื้นหลัง และตัวอักษร แถบแม่สี พื้นหลัง และตัวอักษร. ปี พ.ศ. 2560 กราฟิกหน้าจอของสปริงนิวส์ถอดแบบมาจากกราฟิกหน้าจอของซีเอ็นเอ็น ทั้งนี้ ในส่วนของแถบอักษรข่าวที่ใช้รูปแบบแสดงครั้งละหนึ่งข่าวนั้น ยังคงใช้แถบรูปแบบเดิมนาฬิกานาฬิกา. - ในระยะแรก การแสดงนาฬิกาบหนน้าจอของสปริงนิวส์จะแสดงเวลาแบบตัวเลข มีการเวลาเป็นวินาที โดยแสดงเฉพาะช่วงข่าวและรายการฉายซ้ำ ต่อมาในช่วงประมาณเดือนพฤษภาคม พ.ศ. 2557 การแสดงเวลาได้ย้ายมาไว้ที่ด้านล่างของอัตลักษณ์ และแสดงในทุกรายการ - หลังจากวันที่ 23 กันยายน 2557 หลังจากที่สปริงนิวส์ปรับอัตลักษณ์ใหม่ การแสดงเวลาได้ย้ายลงไปไว้ที่มุมจอล่างซ้ายของจอ โดยเป็นแถบสีฟ้าอมเขียว และไม่มีการแสดงเวลาเป็นวินาที (เช่นเดียวกับไทยพีบีเอสและทีเอ็นเอ็น24) กรณีรายการสดจะมีแถบสีแดงมีคำว่า "LIVE" ประกบด้วย - อนึ่ง เมื่อสปริงนิวส์ปรับรูปแบบการนำเสนอใหม่ในช่วงกลางปี พ.ศ. 2558 นาฬิกาจึงเปลี่ยนพื้นหลังเป็นสีดำ ส่วนพื้นหลังคำว่า LIVE เปลี่ยนเป็นสีฟ้าอมเขียว แต่แบบอักษรยังคงเดิม - จนกระทั่ง พ.ศ. 2559 นาฬิกาบนหน้าจอของสปริงนิวส์เป็นแถบสีแดง ตัวอักษรสีขาว (แถบสีขาว ตัวอักษรสีดำ ในช่วงของช่วงของการถวายความอาลัย พระบาทสมเด็จพระปรมินทรมหาภูมิพลอดุลยเดช) โดยนาฬิกาในรายการปกติจะแสดงหลังเส้นคั่น ส่วนรายการสดจะมีคำว่า LIVE อยู่หลังเส้นคั่น - พ.ศ. 2560 หลังการทำข้อตกลงความร่วมมือกับซีเอ็นเอ็น นาฬิกาได้ย้ายลงมาไว้ที่ด้านล่างของอัตลักษณ์ช่อง ส่วนคำว่า LIVE ย้ายขึ้นไปไว้บนอัตลักษณ์ช่องเช่นเดียวกับซีเอ็นเอ็นภาษามือภาษามือ. - สปริงนิวส์ได้ทดลองนำเสนอกรอบล่ามผู้บรรยายภาษามือในปี พ.ศ. 2556 เพื่อให้เป็นไปตามที่คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ออกประกาศเรื่อง หลักเกณฑ์การจัดทำผังรายการ สำหรับการให้บริการกระจายเสียงหรือโทรทัศน์ พ.ศ. 2556 ซึ่งระบุให้จัดบริการต่าง ๆ เพื่อผู้พิการและผู้ด้อยโอกาส โดยนำเสนอในช่วงภาคข่าวค่ำ โโยใช้พื้นหลังสีเทา (พื้นที่ข้างโต๊ะผู้ประกาศข่าวหลัก) - ปัจจุบัน สปริงนิวส์ใช้พื้นสีดำในการเสนอกรอบล่ามผู้บรรยายภาษามือ โดยเสนอในช่วงปรากฏการณ์ข่าวจริง ภาคค่ำผู้ดำเนินรายการ และผู้ประกาศข่าวสถานีโทรทัศน์สปริงนิวส์ผู้ดำเนินรายการ และผู้ประกาศข่าวสถานีโทรทัศน์สปริงนิวส์. - วิลาสิณี แวน ฮาเรน - ชัยรัตน์ ถมยา - ดนัย เอกมหาสวัสดิ์ - ศุภโชค โอภาสะคุณ - ผกามาศ สหดิฎฐกุล - สุตา สุธีพิเชฐภัณฑ์ - ปวีณา ปทุมานนท์ - ชุมานันท์ วิเชียรศรี - อุษณี ธนากรเมธา - โอบนิธิ ติรางกูล - อาณัติ สนิทสุริวงค์ - พิชาญพงศ์ วงศ์ศรีแก้ว - ตะวันรุ่ง เตี๋ยประดิษฐ์ - ภัทรพล นิธิวรพล - เกศปรียา แก้วแสนเมือง - รุ่งโรจน์ ลุ้ยประเสริฐ - จิรนันท์ พรหมมาตร์ - สมสกุล ชมชื่น - ธันย์ชนก จงยศยิ่ง - เกศินี สุวรรณชีวะศิริ - นิธิพงศ์ พฤฒิพานิช - พงษกร หงษ์จันทร์</doc>
