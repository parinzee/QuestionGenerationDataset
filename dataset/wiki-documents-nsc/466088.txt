<doc id="466088" url="https://th.wikipedia.org/wiki?curid=466088" title="ซู เฉิน">ซู เฉิน ซู เฉิน (; ; 18 กุมภาพันธ์ ค.ศ. 1989 — ) เป็นนักกีฬาวอลเลย์บอลชายหาดหญิงชาวจีน ซึ่งมีส่วนสูงที่ 6 ฟุต 3 นิ้ว หรือสูง 191 ซม. เธอเกิดที่เมืองฝูโจว มณฑลฝูเจี้ยน แต่เธอทำการฝึกในซานย่า มณฑลไหหลำ รวมถึงทำการฝึกใน รัฐแคลิฟอร์เนีย ภายใต้การดูแลของโค้ชเดน เซลนิค ซู เริ่มเล่นบาสเกตบอล ตั้งแต่เมื่อครั้งยังเด็ก แต่เธอก็ไม่ชอบการเล่นกีฬาที่ถูกเนื้อต้องตัวกับอีกฝ่าย ในภายหลังเธอจึงเล่นวอลเลย์บอลในร่มตั้งแต่อายุ 10 ถึง 13 ปี ก่อนที่จะมามุ่งหลักที่วอลเลย์บอลชายหาด เธอเริ่มฝึกกีฬาระดับอาชีพใน ค.ศ. 2000 ที่โรงเรียนกีฬาฝูโจว และใน ค.ศ. 2002 เธอได้เข้าศึกษาต่อที่วิทยาลัยการกีฬาฝูโจว และกลายเป็นสมาชิกคนหนึ่งของทีมวอลเลย์บอลชายหาดทีมชาติจีน ซูได้รับการเปิดตัวในการแข่งขัน สวอตช์-FIVB เวิลด์ทัวร์ใน ค.ศ. 2005 ร่วมกับ อิ๋ว เหวินฮุ่ย และชนะรางวัล FIVB ท็อปรูกี้ ใน ค.ศ. 2006 ช่วงต้นปี ค.ศ. 2006 ซูกลายเป็นผู้เล่นที่อายุน้อยที่สุดที่ชนะในรายการสำคัญ โดยในวันที่ 28 พฤษภาคม ค.ศ. 2006 ขณะมีอายุได้ 17 ปี เธอได้รับรางวัล 400,000 ดอลลาร์สหรัฐ ในรายการ ไชน่าซั่งไห่จินซานโอเพ่น ต่อมา ใน ค.ศ. 2006 ซู และ จาง ซี ได้รับรางวัลเหรียญทองจากการแข่งขันทีมหญิงในเอเชียนเกมส์ 2006 ทั้งคู่ยังได้รับรางวัลเหรียญทองแดงในวอลเลย์บอลชายหาดหญิงจากการแข่งขันโอลิมปิกฤดูร้อน 2008 แล้วทั้งคู่ก็ประสบความสำเร็จอย่างดีเยี่ยมใน ค.ศ. 2010 ซึ่งรวมถึงการชนะรายการ แกรนด์สแลม ในมอสโก ประเทศรัสเซีย เป็นสมัยที่สอง พวกเธอยังประสบความสำเร็จอย่างน่าอัศจรรย์โดยได้รับเหรียญทองในการแข่งขัน FIVB เวิลด์ทัวร์ประเภทหญิงรอบไฟนอล ในหมู่เกาะโอลันด์ ประเทศฟินแลนด์ โดยทำสถิติครองเหรียญทองแย่งสองนักกีฬาชาวบราซิล ฟรันซา-ซิลวา โดยในวันที่ 21 สิงหาคม ค.ศ. 2010 ใน ค.ศ. 2009 เธอทั้งสองได้รับรางวัลเหรียญทองในการแข่งขัน เอเชียนวอลเลย์บอลบีชแชมเปี้ยนชิป ที่เมืองไหโข่ว มณฑลไหหลำ ประเทศจีน และสร้างผลงานอีกครั้งใน ค.ศ. 2010 จากนั้น เธอทั้งสองก็ได้รับเหรียญทองในรายการ ซานย่าโอเพ่น ในมณฑลไหหลำ, เอเชียนเกมส์ที่กว่างโจว รวมถึง เอเชียนบีชเกมส์ ทีมของซูและจาง ได้รับการจัดอันดับรวมอยู่ในลำดับที่ 4 ประจำ ค.ศ. 2010 ของอันดับวอลเลย์บอลชายหาดโลก FIVB และสามารถจบฤดูกาลได้โดยเป็นที่หนึ่งของอันดับโลก FIVB ทั้งนี้ ซู เฉิน ได้รับการจัดให้อยู่ในอันดับที่สามของ การจัดอันดับซีเอ็นเอ็นอินเตอร์เนชันแนลของนักกีฬาเอเชียที่เซ็กซี่มากที่สุดจำนวน 30 คนผู้เล่นร่วมทีมผู้เล่นร่วมทีม. - จาง ซี (ค.ศ. 2006–2008, ค.ศ. 2010–ปัจจุบัน) - อิ๋ว เหวินฮุ่ย (ค.ศ. 2005)</doc>
