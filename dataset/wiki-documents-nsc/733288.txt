<doc id="733288" url="https://th.wikipedia.org/wiki?curid=733288" title="วลาดีมีร์ ครัมนิค">วลาดีมีร์ ครัมนิค วลาดีมีร์ โบรีโซวิช ครัมนิค (; ; 25 มิถุนายน ค.ศ. 1975 — ) เป็นนักหมากรุกสากลระดับแกรนด์มาสเตอร์ชาวรัสเซีย เขาเป็นแชมป์โลกหมากรุกสากลคลาสสิกตั้งแต่ปี ค.ศ. 2000 ถึง 2006 และเป็นแชมป์โลกหมากรุกสากลอย่างไร้ข้อโต้แย้ง ตั้งแต่ปี ค.ศ. 2006 ถึง 2007 ได้รับรางวัลเหรียญทองสามเหรียญในประเภททีมและสามเหรียญรางวัลในประเภทบุคคลจากการแข่งขันโอลิมปิกหมากรุกสากล ในเดือนตุลาคม ค.ศ. 2000 เขาเป็นฝ่ายชนะแกรี คาสปารอฟ ในศึกการแข่งขันที่กรุงลอนดอน และกลายเป็นแชมป์โลกหมากรุกสากลคลาสสิก ในช่วงปลายปี ค.ศ. 2004 ครัมนิคประสบความสำเร็จในการรักษาชื่อของเขากับผู้ท้าชิงที่ชื่อปีเตอร์ เลโก ในนัดอันดับเสมอกันที่บริสซาโก ประเทศสวิตเซอร์แลนด์ ในเดือนตุลาคม ค.ศ. 2006 ครัมนิค ซึ่งเป็นแชมป์โลกหมากรุกสากลคลาสสิก ได้เป็นฝ่ายชนะเจ้าของตำแหน่งแชมป์โลกสมาพันธ์หมากรุกโลกที่ชื่อเวเซลิน โทปาลอฟ ในนัดรวมแชมป์ หมากรุกสากลชิงแชมป์โลก 2006 ผลที่ตามมา ครัมนิคได้เป็นแชมป์โลกอย่างไร้ข้อโต้แย้งเป็นคนแรก โดยเป็นผู้ครองตำแหน่งผู้ชนะทั้งรายการของสมาพันธ์หมากรุกโลกและรายการคลาสสิก นับตั้งแต่คาสปารอฟหลุดตำแหน่งออกจากรายการของสมาพันธ์หมากรุกโลกในปี ค.ศ. 1993 ส่วนในปี ค.ศ. 2007 ครัมนิคก็ได้เป็นฝ่ายแพ้พ่ายต่อวิศวนาถัน อานันท์ ผู้ซึ่งชนะการแข่งหมากรุกสากลชิงแชมป์โลก 2007 ขึ้นนำครัมนิค แล้วเขาก็ได้ท้าชิงกับอานันท์อีกครั้งในหมากรุกสากลชิงแชมป์โลก 2008 เพื่อกู้ชื่อกลับคืนมา แต่แล้วเขาก็เป็นฝ่ายปราชัยหมากรุกไทย หมากรุกไทย. วลาดีมีร์ ครัมนิค ยังเป็นผู้ให้ความสนใจต่อหมากรุกไทยตั้งแต่อายุ 28 ปี ซึ่งเขาพบว่าเป็นเกมที่ต้องใช้กลยุทธ์มากกว่าหมากรุกสากล ที่ต้องมีการวางแผนอย่างระมัดระวังในช่วงท้ายเกม นอกจากนี้ ครัมนิคยังหมายที่จะทำศึกหมากรุกไทยและสากลกับรำลึก ธีระพงษ์ (ต๋อ ปากน้ำ) ผู้เป็นแชมป์หมากรุกไทยแห่งจังหวัดสมุทรปราการ</doc>
