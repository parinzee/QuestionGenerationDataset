<doc id="776989" url="https://th.wikipedia.org/wiki?curid=776989" title="แผ่นดินไหวในภาคตะวันออกเฉียงเหนือของอินเดีย พ.ศ. 2559">แผ่นดินไหวในภาคตะวันออกเฉียงเหนือของอินเดีย พ.ศ. 2559 แผ่นดินไหวในภาคตะวันออกเฉียงเหนือของอินเดีย พ.ศ. 2559 เป็นแผ่นดินไหวขนาด 6.7 แมกนิจูด เกิดขึ้นเมื่อวันที่ 4 มกราคม พ.ศ. 2559 เวลา 04:35 น. ตามเวลาท้องถิ่นในประเทศอินเดีย () วัดความรุนแรงได้ VII หรือหรือระดับ 7 ตามมาตราเมร์กัลลี โดยมีจุดเหนือศูนย์เกิดแผ่นดินไหวอยู่ห่างจากเมืองอิมผาล รัฐมณีปุระ ไปทางตะวันตกเฉียงเหนือ 33 กิโลเมตร และศูนย์เกิดแผ่นดินไหวอยู่ที่ระดับความลึกประมาณ 55 กิโลเมตร แผ่นดินไหวครั้งนี้รู้สึกแรงสั่นสะเทือนได้ถึงประเทศบังกลาเทศ ประเทศพม่า และประเทศเนปาล แผ่นดินไหวนี้ทำให้มีผู้เสียชีวิตอย่างน้อย 11 ราย และผู้ได้รับบาดเจ็บ 200 ราย</doc>
