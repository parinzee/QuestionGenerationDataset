<doc id="564674" url="https://th.wikipedia.org/wiki?curid=564674" title="การตัดศีรษะยอห์นผู้ให้บัพติศมา">การตัดศีรษะยอห์นผู้ให้บัพติศมา การตัดศีรษะยอห์นผู้ให้บัพติศมา () เป็นเหตุการณ์หนึ่งที่ปรากฏในพระวรสารสหทรรศน์ โดยเฉพาะในพระวรสารนักบุญมาระโก เหตุการณ์นี้ทำให้คริสต์ศาสนิกชนยกย่องยอห์นผู้ให้บัพติศมาว่าเป็นมรณสักขีเหตุการณ์ เหตุการณ์. พระวรสารนักบุญมาระโกระบุว่า ยอห์นผู้ให้บัพติศมาได้วิพากษ์วิจารณ์กษัตริย์เฮโรด อันทีพาส เพราะพระองค์รับนางเฮโรเดียส พระชายาของเจ้าชายฟิลิป พระอนุชา มาเป็นมเหสีของตน นางเฮโรเดียสพยาบาทยอห์นมาก จึงขอให้กษัตริย์เฮโรดจับยอห์นมาประหาร พระองค์ก็จับยอห์นมาขังไว้แต่ยังไม่กล้าประหาร เพราะทรงทราบว่ายอห์นเป็นผู้ศักดิ์สิทธิ์และชอบธรรม และทรงโปรดฟังคำสอนของยอห์นด้วย ในงานฉลองวันคล้ายวันประสูติของกษัตริย์เฮโรด ธิดาของนางเฮโรเดียส (เชื่อกันว่าคือนางสะโลเม) ได้เต้นรำถวายในงานจนเป็นที่พอพระทัย จนตรัสว่าจะให้ทุกสิ่งที่นางปรารถนาเป็นรางวัล นางไปปรึกษามารดาและได้รับคำแนะนำให้ทูลขอศีรษะของยอห์นใส่ถาดมาถวาย เมื่อพระเจ้าเฮโรดทราบก็เสียพระทัยมาก แต่ออกพระโอษฐ์ไปแล้วและไม่อยากเสียหน้ากับแขกที่มาในงาน จึงรับสั่งให้เพชฌฆาตไปตัดศีรษะยอห์นในคุกแล้วใส่ถาดส่งไปให้ตามที่นางขอ นางก็นำไปให้นางเฮโรเดียสต่อ ศิษย์ของยอห์นทราบว่าท่านถูกประหารแล้วก็มารับศพไปฝังไว้ในอุโมงค์วันสำคัญ วันสำคัญ. คริสตจักรโรมันคาทอลิก ลูเทอแรน และคริสตจักรแห่งอังกฤษ กำหนดให้วันที่ 29 สิงหาคม ของทุกปีเป็น วันระลึกถึงนักบุญยอห์น แบปติสต์ ถูกตัดศีรษะ วันนี้ถูกกำหนดขึ้นมานานแล้ว คาดว่าเก่าแก่เท่ากับวันฉลองการกำเนิดของยอห์นผู้ให้บัพติศมา</doc>
