<doc id="277253" url="https://th.wikipedia.org/wiki?curid=277253" title="เทศบาลตำบลปลายบาง">เทศบาลตำบลปลายบาง เทศบาลตำบลปลายบาง เป็นเทศบาลตำบลที่อยู่ในอำเภอบางกรวย จังหวัดนนทบุรี เทศบาลนี้มีอาณาเขตติดต่อกับกรุงเทพมหานคร แต่ยังคงรักษาความเป็นท้องถิ่นไว้ได้ดี เทศบาลนี้เป็นเทศบาลขนาดกลาง มีการพัฒนาอย่างต่อเนื่อง รองรับประชากรจากกรุงเทพมหานครที่จะย้ายเข้ามาอยู่อาศัยย่านชานเมืองประวัติที่ตั้งและอาณาเขต ที่ตั้งและอาณาเขต. เทศบาลตำบลปลายบางตั้งอยู่ห่างจากตัวจังหวัดนนทบุรีไปทางทิศตะวันตกเฉียงใต้ประมาณ 21 กิโลเมตร และห่างจากตัวอำเภอบางกรวยประมาณ 7 กิโลเมตร มีพื้นที่ทั้งหมด 15.68 ตารางกิโลเมตร ครอบคลุมพื้นที่ตำบลบางคูเวียง 7 หมู่บ้าน, ตำบลปลายบาง 5 หมู่บ้าน และตำบลมหาสวัสดิ์ 5 หมู่บ้าน (เฉพาะหมู่ 1, 2, 6, 7 และบางส่วนของหมู่ที่ 5) โดยมีอาณาเขตติดต่อกับองค์กรปกครองส่วนท้องถิ่นข้างเคียงดังต่อไปนี้- ทิศเหนือ ติดต่อกับเขตเทศบาลตำบลบ้านบางม่วงและเทศบาลตำบลบางเลน (อำเภอบางใหญ่) มีถนนบางม่วง-บางคูลัด คลองโสน (หัวคู) คลองบางนา (บางค้อ) และคลองบางกอกน้อย เป็นเส้นแบ่งเขต - ทิศตะวันออก ติดต่อกับเขตองค์การบริหารส่วนตำบลบางขุนกองและองค์การบริหารส่วนตำบลมหาสวัสดิ์ มีคลองบางราวนก คลองบางขวาง (บางโคเผือก) และแนวเส้นตรงไปทางทิศตะวันตกเฉียงใต้จากคลองบางขวางถึงคลองมหาสวัสดิ์ เป็นเส้นแบ่งเขต - ทิศใต้ ติดต่อกับแขวงตลิ่งชัน แขวงฉิมพลี (เขตตลิ่งชัน) และแขวงศาลาธรรมสพน์ (เขตทวีวัฒนา กรุงเทพมหานคร) มีแนวกึ่งกลางคลองมหาสวัสดิ์เป็นเส้นแบ่งเขต - ทิศตะวันตก ติดต่อกับเขตเทศบาลตำบลศาลากลาง มีคลองยายส่อนและแนวแบ่งเขตการปกครองระหว่างตำบลปลายบางกับตำบลศาลากลางเป็นเส้นแบ่งเขตภูมิประเทศประชากร ประชากร. เมื่อสิ้นเดือนธันวาคม พ.ศ. 2559 เทศบาลตำบลปลายบางมีจำนวนประชากรทั้งสิ้น 41,915 คน เป็นชาย 19,317 คน เป็นหญิง 22,598 คน</doc>
