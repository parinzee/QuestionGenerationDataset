<doc id="285102" url="https://th.wikipedia.org/wiki?curid=285102" title="เจ้าหญิงเปรรณาแห่งเนปาล">เจ้าหญิงเปรรณาแห่งเนปาล เจ้าหญิงเปรรณาราชยลักษมีเทวีสิงห์ [เปฺร-ระ-นา] (; 2 กุมภาพันธ์ พ.ศ. 2521) หรือพระนามเดิม เจ้าหญิงเปรรณาราชยลักษมีเทวีศาหะ พระราชธิดาองค์เดียวในสมเด็จพระราชาธิบดีชญาเนนทระ กษัตริย์องค์สุดท้ายแห่งเนปาล กับสมเด็จพระราชินีโกมล เจ้าหญิงเปรรณาเสกสมรสเมื่อวันที่ 23 มกราคม พ.ศ. 2546 กับกุมาร ราช พหาทุร สิงห์ บุตรของนพราช พหาทุร สิงห์ กับอุษา เทวี สิงห์ โดยในงานเสกสมรสครั้งนี้มีพระราชชนกและพระราชชนนี พระเชษฐา ตลอดจนนายกรัฐมนตรีเข้ามาร่วมในเสกสมรสงานนี้ ซึ่งต่อมาเจ้าหญิงก็ได้ให้ประสูติพระโอรส นามว่า ประตาป พหาทุร สิงห์ เมื่อวันที่ 10 ตุลาคม พ.ศ. 2547 หลังการล้มระบบราชาธิปไตยในเนปาลเมื่อปี พ.ศ. 2551 พระองค์และพระบรมวงศานุวงศ์พระองค์อื่น ๆ จึงตกเป็นสามัญชน</doc>
