<doc id="346951" url="https://th.wikipedia.org/wiki?curid=346951" title="สุริยา ลาภวิสุทธิสิน">สุริยา ลาภวิสุทธิสิน นายสุริยา ลาภวิสุทธิสิน อดีตรัฐมนตรีช่วยว่าการกระทรวงพาณิชย์ ในรัฐบาลของพันตำรวจโททักษิณ ชินวัตร เป็นนักการเมือง นักธุรกิจที่มีความสนิทแนบแน่นกับนายสุริยะ จึงรุ่งเรืองกิจ และนายสมศักดิ์ เทพสุทินประวัติ ประวัติ. สุริยา ลาภวิสุทธิสิน เกิดเมื่อวันที่ 18 พฤศจิกายน พ.ศ. 2508 ในครอบครัวนักธุรกิจย่านประตูน้ำ สำเร็จการศึกษาระดับปริญญาตรี จากคณะมนุษยศาสตร์ มหาวิทยาลัยเกษตรศาสตร์ และปริญญาโท สาขาการบริหารธุรกิจ สำหรับผู้บริหาร จากมหาวิทยาลัยเกษตรศาสตร์การทำงาน การทำงาน. สุริยา ลาภวิสุทธิสิน ประกอบธุรกิจส่วนตัวเกี่ยวกับการส่งออกด้าย โรงปั่น และโรงทอผ้า รวมถึงธุรกิจทางด้านเชื้อเพลิง (แก๊ส) ในชื่อบริษัทยูเนี่ยนแก๊สแอนด์เคมีคอล จำกัด จากนั้นจึงได้เริ่มทำงานการเมืองโดยการเป็นที่ปรึกษาให้กับนายเสริมศักดิ์ การุญ อดีตรัฐมนตรีช่วยว่าการกระทรวงการคลัง นายสังข์ทอง ศรีธเรศ อดีตรัฐมนตรีช่วยว่าการกระทรวงศึกษาธิการ ต่อมาจึงได้ลงสมัครรับเลือกตั้งในระบบบัญชีรายชื่อของพรรคไทยรักไทย ในลำดับที่ 94 และได้เป็นที่ปรึกษานายสมศักดิ์ เทพสุทิน รัฐมนตรีว่าการกระทรวงเกษตรและสหกรณ์ สุริยา ลาภวิสุทธิสิน ได้รับตำแหน่งรัฐมนตรีครั้งแรกในสมัยรัฐบาลทักษิณ 2 เมื่อปี พ.ศ. 2548 ในตำแหน่งรัฐมนตรีช่วยว่าการกระทรวงพาณิชย์ จนกระทั่งได้ลาออกจากตำแหน่งในเดือนกรกฎาคม พ.ศ. 2548 หลังจากดำรงตำแหน่งได้เพียง 4 เดือน ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 ในปี พ.ศ. 2553 นายสุริยา ลาภวิสุทธิสิน ถูกกล่าวหาจากสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) ว่าได้กระทำทุจริตผิดหน้าที่ และยักยอกเงินของ EWC เพื่อแสวงหาประโยชน์ที่มิควรได้เพื่อตนเองหรือผู้อื่นในระหว่างปี 2547-2548 ซึ่งทำให้เกิดความเสียหายแก่บริษัทเป็นเงินรวม 580.1 ล้านบาท เข้าข่ายความผิดตามพระราชบัญญัติหลักทรัพย์และตลาดหลักทรัพย์ พ.ศ. 2535เครื่องราชอิสริยาภรณ์เครื่องราชอิสริยาภรณ์. - เบญจมาภรณ์มงกุฏไทย (บ.ม.) - เบญจมดิเรกคุณาภรณ์ (บ.ภ.)</doc>
