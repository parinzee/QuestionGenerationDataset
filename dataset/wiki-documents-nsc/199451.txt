<doc id="199451" url="https://th.wikipedia.org/wiki?curid=199451" title="จารุพัตรา ศุภชลาศัย">จารุพัตรา ศุภชลาศัย ท่านหญิงจารุพัตรา ศุภชลาศัย (พระนามเดิม: หม่อมเจ้าจารุพัตรา อาภากร; ประสูติ: 29 พฤษภาคม พ.ศ. 2447 — สิ้นชีพิตักษัย: 21 พฤษภาคม พ.ศ. 2516) เป็นพระธิดาพระองค์ใหญ่ในพระเจ้าบรมวงศ์เธอ กรมหลวงชุมพรเขตรอุดมศักดิ์ ประสูติแต่หม่อมกิม อาภากร ณ อยุธยา (ธิดานายตั๊น ชุ่นเพียว) หม่อมเจ้าจารุพัตรา อาภากร ทรงลาออกจากฐานันดรศักดิ์แห่งราชวงศ์ เพื่อสมรสกับหลวงศุภชลาศัย รองผู้บัญชาการทหารเรือ อธิบดีกรมพลศึกษาคนแรก เป็นผู้ดำเนินการจัดสร้าง กรีฑาสถานแห่งชาติ เมื่อวันที่ 2 สิงหาคม พ.ศ. 2476 มีบุตรธิดา 5 คน ได้แก่1. นางอาภา กฤดากร ณ อยุธยา สมรสกับ หม่อมราชวงศ์สุทธิสวาสดิ์ กฤดากร 2. นาวาเอก ภากร ศุภชลาศัย สมรสกับ อัจฉรา เสนีวงศ์ ณ อยุธยา 3. นางจารุพันธุ์ วสุธาร สมรสกับ ดุษณี วสุธาร 4. นางพรศุภศรี จามรมาน สมรสกับ ศรีศักดิ์ จามรมาน 5. นางพัตราพร จารุศร สมรสกับ ธนชัย จารุศร</doc>
