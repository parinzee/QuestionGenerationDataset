<doc id="196518" url="https://th.wikipedia.org/wiki?curid=196518" title="อำนวย นิ่มมะโน">อำนวย นิ่มมะโน พลตำรวจโท อำนวย นิ่มมะโน เป็นอดีตรองผู้ว่าราชการกรุงเทพมหานคร กรรมการในคณะกรรมการปฏิรูปประเทศด้านกระบวนการยุติธรรม และสมาชิกสภาขับเคลื่อนการปฏิรูปประเทศ อดีตที่ปรึกษาผู้ว่าราชการกรุงเทพมหานคร อดีตผู้บัญชาการตำรวจภูธร ภาค 1 อดีตรักษาราชการแทนผู้บัญชาการตำรวจนครบาล อดีตรองผู้บัญชาการตำรวจนครบาล และรองโฆษกสำนักงานตำรวจแห่งชาติประวัติ ประวัติ. พลตำรวจโท อำนวย นิ่มมะโน เกิดเมื่อวันที่ 5 กุมภาพันธ์ พ.ศ. 2498 ที่ตำบลบ่อยาง อำเภอเมืองสงขลา จังหวัดสงขลา เป็นนักเรียนนายร้อยตำรวจ รุ่นที่ 31 (นรต.31) สำเร็จการศึกษาเมื่อปี พ.ศ. 2521ประวัติการทำงาน ประวัติการทำงาน. พลตำรวจโท อำนวย นิ่มมะโน รับราชการในสังกัดกรมตำรวจ ดำรงตำแหน่งผู้บังคับหมู่ครั้งแรก เมื่อปี พ.ศ. 2528 สังกัดกองกำกับการ 2 กองทะเบียนคนต่างด้าวและภาษีอากร และได้ตั้งใจปฏิบัติหน้าที่จนได้รับการเลื่อนตำแหน่งเรื่อยมา อาทิ เป็นผู้บังคับการ ในปี พ.ศ. 2540 เป็นรองผู้บังคับการตำรวจนครบาล 8 ในปี พ.ศ. 2543 เป็นผู้บังคับการตำรวจนครบาล 2 ในปี พ.ศ. 2547 เป็นผู้บังคับการตำรวจนครบาล 1 ในปี พ.ศ. 2549 และตำแหน่ง สารวัตร งานป้องกันและปราบปราม ในปี พ.ศ. 2553 เขายังเป็นผู้ปฏิบัติการโฆษกศูนย์อำนวยการแก้ไขสถานการณ์ฉุกเฉิน ในปี พ.ศ. 2553 เขาเป็นหนึ่งในนายตำรวจที่ถูกเกลียดชังจากฝ่ายพันธมิตรประชาชนเพื่อประชาธิปไตยและนปช.ในวิกฤตการณ์การเมืองไทย พ.ศ. 2548–2553 ในปี พ.ศ. 2557 ในรัฐบาล ยิ่งลักษณ์ ชินวัตร เขาถูกย้ายไปเป็นรองผู้อำนวยการกองบัญชาการศึกษา สำนักงานตำรวจแห่งชาติ ในปี พ.ศ. 2557 หลังการรัฐประหารในวันที่ 22 พฤษภาคม ปีเดียวกัน ได้รับคำสั่งให้ย้ายมารับรองผู้บัญชาการตำรวจนครบาลเหมือนเดิม จากพลตำรวจโท จักรทิพย์ ชัยจินดา รักษาการผู้บัญชาการตำรวจนครบาล โดยดูแลงานด้านการจราจรและสืบสวน เมื่อวันที่ 26 มกราคม พ.ศ. 2559 หม่อมราชวงศ์สุขุมพันธุ์ บริพัตร ผู้ว่าราชการกรุงเทพมหานคร ได้ลงนามแต่งตั้งพลตำรวจโท อำนวย นิ่มมะโน ให้ดำรงตำแหน่งที่ปรึกษาผู้ว่าราชการกรุงเทพมหานคร ตั้งแต่ 1 กุมภาพันธ์ พ.ศ. 2559 ต่อมามีคำสั่งกรุงเทพมหานคร ที่ 3178/2559 ลงวันที่ 21 ตุลาคม พ.ศ. 2559 แต่งตั้ง พลตำรวจโท อำนวย นิ่มมะโน เป็นรองผู้ว่าราชการกรุงเทพมหานคร และในวันที่ 24 สิงหาคม พ.ศ. 2560 มีคำสั่งกรุงเทพมหานคร ที่ 2650/2560 ให้พลตำรวจโท อำนวย นิ่มมะโน พ้นจากตำแหน่งรองผู้ว่าราชการกรุงเทพมหานคร โดยแต่งตั้งพลตำรวจโท ชินทัต มีศุข เป็นรองผู้ว่าราชการกรุงเทพมหานครแทนเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
