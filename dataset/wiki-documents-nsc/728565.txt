<doc id="728565" url="https://th.wikipedia.org/wiki?curid=728565" title="สโมสรฟุตบอลเนียซาลามิสฟามากุสตา">สโมสรฟุตบอลเนียซาลามิสฟามากุสตา สโมสรฟุตบอลเนียซาลามิสฟามากุสตา หรือ สโมสรฟุตบอลเนียซาลามีนาฟามากุสตา (; ) เป็นสโมสรกีฬาฟุตบอลระดับอาชีพ ซึ่งตั้งอยู่ ณ แอมมอชอสโตส (นอกจากนี้ยังรู้จักกันในชื่อของโรมันคือ ฟามากุสตา) ประเทศไซปรัส ซึ่งเป็นสโมสรของผู้ลี้ภัยตั้งแต่เหตุการณ์ตุรกีบุกไซปรัสใน ค.ศ. 1974 เมื่อประเทศตุรกียึดตอนเหนือของเกาะได้แล้ว ทางสโมสรก็ตั้งอยู่ในลาร์นากาเป็นการชั่วคราว ความสำเร็จที่โดดเด่นที่สุดของทีมเนียซาลามีนา คือการชนะการแข่งขันไซปรัสคัพและไซปรัสเอฟเอชีลด์ (ซูเปอร์คัพ) ในปี ค.ศ. 1990 ความสำเร็จสูงสุดของทีมนี้คือการได้อันดับสามในการแข่งขันไซปรีออตเฟิสต์ดิวิชัน ในช่วงห้าปีแรก (ค.ศ. 1948–1953) ทีมนี้ได้เข้าร่วมการแข่งขันชิงแชมป์สหพันธ์ฟุตบอลสมัครเล่นไซปรัส และในปี ค.ศ. 1953 สโมสรแห่งนี้ได้เข้าร่วมสมาคมฟุตบอลไซปรัส (ซีเอฟเอ) โดยได้เข้าร่วมการแข่งขันชิงแชมป์สมาคมและการแข่งขันชิงถ้วยรางวัลอย่างสม่ำเสมอ ทีมนี้ได้เข้าแข่งขันไซปรีออตเฟิสต์ดิวิชันมากว่า 50 ฤดูกาล โดยได้อยู่ในอันดับเจ็ดของลำดับชั้นดังกล่าว ทีมนี้ได้เข้าร่วมแข่งขันในยุโรปสมัยแรกในปี ค.ศ. 1990 ในการแข่งขันยูฟ่าคัพวินเนอร์สคัพ และเข้าแข่งขันยูฟ่าอินเตอร์โตโตคัพ 1995, 1997 และ 2000 ทีมนี้เป็นส่วนหนึ่งของสโมสรกีฬาเนียซาลามีนาฟามากุสตาซึ่งได้ก่อตั้งขึ้นในปี ค.ศ. 1948 โดยทางสโมสรต้นกำเนิดยังได้ครอบคลุมถึงทีมวอลเลย์บอลชายประวัติในช่วงปีแรก ประวัติ. ในช่วงปีแรก. เมื่อสโมสรเนียซาลามีนาฟามากุสตาได้รับการก่อตั้งขึ้น ประเทศกรีซได้เข้าสู่ช่วงสงครามกลางเมือง ระหว่างกลุ่มฝ่ายซ้ายและฝ่ายขวา สถานการณ์ในประเทศกรีซได้ส่งผลกระทบต่อประเทศไซปรัส ทั้งทางด้านการเมืองและสังคม; นักกีฬาส่วนใหญ่ยังได้มีส่วนร่วมในทางการเมือง ในช่งเวลาดังกล่าว ทางฟามากุสตามีสโมสรกีฬาอยู่สองสโมสร ซึ่งได้แก่ สมาคมยิมนาสติกเอวาโกรัส หรือ จีเอสอี () และสโมสรฟุตบอลอนอร์โธซิสฟามากุสตา โดยสมาคมยิมนาสติกเอวาโกรัส มีนักกีฬาฝ่ายซ้ายที่มากด้วยความสามารถอยู่ในบัญชีรายชื่อเป็นจำนวนมาก รวมถึงสโมสรฟุตบอลอนอร์โธซิสฟามากุสตาก็มีผู้เล่นอยู่ฝ่ายซ้ายเช่นกัน แต่กระนั้น ก็ได้เริ่มมีการจำกัดนักกีฬาฝ่ายซ้าย ทั้งในส่วนของสมาคมยิมนาสติกเอวาโกรัสและส่วนของสโมสรฟุตบอลอนอร์โธซิสฟามากุสตา ภายใต้อิทธิพลของการเมืองฝ่ายขวา ในช่วงต้นปี ค.ศ. 1947 กลุ่มจากฟามากุสตา (ประกอบด้วยฝ่ายซ้าย, เหล่าสมาชิกและไม่ใช่สมาชิกของจีเอสอี รวมถึงสโมสรฟุตบอลอนอร์โธซิสฟามากุสตา) ได้ลงมติให้มีห้องพักสำหรับสโมสรกีฬาอื่นในเมือง เนื่องจากข้อจำกัดที่มีอยู่ พวกเขามองเห็นภาพของสโมสรที่จะดึงดูดความสนใจให้ทุกคนในฟามากุสตา โดยไม่คำนึงถึงความสัมพันธ์ทางการเมือง เมื่อวันที่ 14 กุมภาพันธ์ ค.ศ. 1948 ได้มีการตัดสินใจที่จะก่อตั้งสโมสร และสโมสรกีฬาเนียซาลามีนาฟามากุสตาได้รับการก่อตั้งขึ้นเมื่อวันที่ 7 มีนาคม ค.ศ. 1948 ในฐานะที่เป็นสโมสรกีฬาฝ่ายซ้ายแห่งแรกในประเทศไซปรัส โดยหลังจากที่สโมสรได้รับการก่อตั้ง ประชาชนจำนวนมากแสดงความปรารถนาที่จะเข้าร่วม อย่างไรก็ตาม ในส่วนของฟุตบอลกลับค่อนข้างอ่อนแอ</doc>
