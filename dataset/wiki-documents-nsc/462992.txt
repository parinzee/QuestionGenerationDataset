<doc id="462992" url="https://th.wikipedia.org/wiki?curid=462992" title="จอน ลอร์ด">จอน ลอร์ด โจนาทาน ดักลาส "จอน" ลอร์ด (Jonathan Douglas "Jon" Lord) นักแต่งเพลง นักเปียโนและออร์แกน มีชื่อเสียงในฐานะนักดนตรีผู้บุกเบิกดนตรีแนวผสมผสานระหว่างร็อก คลาสสิก บาโรก เป็นผู้นำดนตรีเฮฟวีเมทัลและฮาร์ดร็อก โดยเป็นอดีตหัวหน้าวงและผู้ก่อตั้งดีพ เพอร์เพิลมาตั้งแต่ปี ค.ศ. 1968 และเป็นสมาชิกหลักของวงร่วมกับเอียน เพซ มือกลองของวงมาโดยตลอด จนกระทั่งออกจากวงไปในปี ค.ศ. 2002 และยังเป็นสมาชิกวงไวท์สเนคในช่วงปี ค.ศ. 1978 ถึง 1984 เครื่องดนตรีประจำตัวที่ลอร์ดมักใช้ในการแสดง เป็นออร์แกนไฟฟ้าแฮมมอนด์ รุ่น B3 และ C3 ซึ่งทำให้เขาได้รับฉายาว่า "แฮมมอนด์ลอร์ด" (Hammond Lord) ลอร์ดเสียชีวิตเมื่อวันที่ 16 กรกฎาคม ค.ศ. 2012 จากอาการแทรกซ้อนของโรคมะเร็งตับอ่อน</doc>
