<doc id="348593" url="https://th.wikipedia.org/wiki?curid=348593" title="จอนนี เอฟวันส์">จอนนี เอฟวันส์ จอนาทัน แกรนต์ เอฟวันส์ (; เกิด 3 มกราคม ค.ศ. 1988) เป็นนักฟุตบอลชาวไอร์แลนด์เหนือ ปัจจุบันเล่นให้กับเลสเตอร์ซิตี และทีมชาติไอร์แลนด์เหนือ ในตำแหน่งกองหลังประวัติ ประวัติ. จอนนี เอฟวันส์ เซ็นเตอร์แบ็กดาวรุ่งของแมนเชสเตอร์ยูไนเต็ด เกิดที่กรุงเบลฟัสต์ ในไอร์แลนด์เหนือ ด้วยความสูงที่เหมาะเจาะทำให้เขาพร้อมมากที่จะเล่นเป็นเซ็นเตอร์ฮาล์ฟ แต่ความสูงไม่ได้เป็นอุปสรรค เพราะทักษะในการเล่นลูกบนพื้นดินของเขาก็คล่องแคล่วว่องไว ถือเป็นส่วนผสมที่ลงตัวระหว่างความแข็งแกร่งของร่างกาย และทักษะที่เฉียบขาดอย่างแท้จริง เอฟวันส์เป็นอีกหนึ่งผลผลิตของแมนเชสเตอร์ยูไนเต็ดที่ได้เข้ามาสู่ทีมตั้งแต่ปี ค.ศ. 2004 โดยเข้ามาอยู่ในทีมเยาวชนจากนั้นก็อยู่ในทีมเยาวชนมาจนถึงปี ค.ศ. 2006 ก็ได้ถูกยืมไปเล่นให้กับรอยัลแอนต์เวิร์ป ทีมพันธมิตรของสโมสรฟุตบอลแมนเชสเตอร์ยูไนเต็ดที่เบลเยียม 1 ฤดูกาล จากนั้นก็ถูกยืมไปอยู่กับซันเดอร์แลนด์ของรอย คีน อีก 2 ฤดูกาลติดต่อกัน และกลายเป็นตัวสำคัญของทีมอย่างยอดเยี่ยมช่วยให้ทีมมีเกมรับที่แกร่งขึ้น เอฟวันส์ได้กลับมาอยู่กับแมนเชสเตอร์ยูไนเต็ดในฤุดูกาล 2007–08 โดยเล่นในนัดแรกกับทีมเมื่อวันที่ 26 กันยายน ค.ศ. 2007 พบกับคอเวนทรีซิตี (เหย้า) จนมาถึงฤดูกาล 2008–09 เขามีโอกาสลงเล่นให้กับทีมในนัดสำคัญกับเชลซี โดยได้ลงเล่นแทนเนมันยา วีดิช ที่ติดโทษแบน ซึ่งนัดนี้จบลงโดยการเสมอกันไป 1-1 ซึ่งเอฟวันส์ทำหน้าที่ของตัวเองได้อย่างไร้ที่ติ ทำให้ทุกคนสามารถไว้วางใจในตัวเขาได้แม้ว่าทีมจะขาดสุดยอดกองหลังอย่างริโอ เฟอร์ดินานด์ หรือวิดิช ก็ยังมี เอฟวันส์ ที่ทดแทนได้อย่างดี กับทีมชาติไอร์แลนด์เหนือ เอฟวันส์ติดทีมชาติชุดใหญ่มาตั้งแต่ปี ค.ศ. 2006 แล้ว เป็นเวลาก่อนที่จะได้ลงให้ทีมชุดใหญ่ของแมนเชสเตอร์ยูไนเต็ดเสียอีก และเป็นกองหลังตัวหลักของทีมมาต่อเนื่องข่าวฉาว ข่าวฉาว. แม้อนาคตกำลังจะสดใส แต่ก็เกือบมีเหตุสกัดดาวรุ่ง เมื่อปลายปี ค.ศ. 2007 เนื่องจากเอฟวันส์ถูกกล่าวหาว่ามีส่วนพัวพันกับคดีข่มขืนหญิงสาวที่โรงแรมแห่งหนึ่งหลังงานเลี้ยงคริสต์มาสของทีมผีแดง เอฟวันส์ถูกเจ้าหน้าที่ตำรวจเรียกตัวไปสอบสวนก่อนจะได้รับการประกันตัวออกมา และสุดท้ายก็มีการยืนยันว่าเขาไม่ถูกตั้งข้อหากระทำความผิดใดเวสต์บรอมมิชอัลเบียน เวสต์บรอมมิชอัลเบียน. หลังเปิดฤดูกาล 2015–16 มาได้ไม่นาน เอฟวันส์ได้ย้ายไปสู่เวสต์บรอมมิชอัลเบียน สโมสรในระดับพรีเมียร์ลีกเช่นเดียวกัน ด้วยการเซ็นสัญญา 4 ปี ด้วยค่าตัวราว 6 ล้านปอนด์ (ประมาณ 330 ล้านบาท) และอาจจะเพิ่มอีก 2 ล้านปอนด์ (ประมาณ 110 ล้านบาท) ตามเงื่อนไขต่าง ๆ ที่ระบุเอาไว้ด้วย</doc>
