<doc id="911171" url="https://th.wikipedia.org/wiki?curid=911171" title="นิก โพป (นักฟุตบอล)">นิก โพป (นักฟุตบอล) นิโคลัส เดวิด โพป (; เกิดวันที่ 19 เมษายน ค.ศ. 1992) เป็นนักฟุตบอลชาวอังกฤษ ตำแหน่งผู้รักษาประตู ปัจจุบันลงเล่นให้กับสโมสรฟุตบอลเบิร์นลีย์ในพรีเมียร์ลีก ในชุดเยาวชน โพปลงเล่นให้กับอิปสวิชทาวน์ ก่อนที่จะย้ายไปบิวรีทาวน์ ต่อมาเขาเซ็นสัญญาเข้าร่วมชาร์ลตันแอธเลติกในลีกวัน เมื่อพฤษภาคม ค.ศ. 2011 เขาได้ถูกยืมตัวหลายครั้งจากหลายสโมสร ท้ายที่สุด เขาได้ย้ายสู่เบิร์นลีย์ เมื่อเดือนกรกฎาคม ค.ศ. 2016 เขาเซ็นสัญญา 3 ปี พร้อมค่าตัวที่ไม่เปิดเผย เขาลงเล่นในพรีเมียร์ลีกนัดแรก เมื่อวันที่ 10 กันยายน ค.ศ. 2017 โดยเป็นตัวสำรองลงมาแทนทอม ฮีตัน ที่บาดเจ็บในครึ่งแรก ในนัดที่ชนะคริสตัลพาเลซ 1–0 ต่อมาเขาได้ลงเป็นตัวจริงนัดแรก วันที่ 16 กันยายน ค.ศ. 2017 นัดบุกเสมอลิเวอร์พูล 1–1 ที่แอนฟีลด์ และในวันที่ 9 ตุลาคม ปีเดียวกัน โพปเซ็นสัญญาฉบับใหม่ โดยจะอยู่ถึงเดือนมิถุนายน ค.ศ. 2020.เกียรติประวัติ เกียรติประวัติ. บิวรี- อันดับที่สาม (เลื่อนชั้น) ฟุตบอลลีกทู: 2014–15</doc>
