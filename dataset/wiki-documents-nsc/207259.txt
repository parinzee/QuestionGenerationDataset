<doc id="207259" url="https://th.wikipedia.org/wiki?curid=207259" title="วิทยาลัยอาชีวศึกษาอาชีวศิลป์">วิทยาลัยอาชีวศึกษาอาชีวศิลป์ วิทยาลัยอาชีวศึกษาอาชีวศิลป์ () เดิมชื่อโรงเรียนอาชีวศิลปศึกษา เป็นโรงเรียนศิลปะเอกชนแห่งแรกของประเทศไทย ก่อตั้งปีพ.ศ. 2504 ตามใบอนุญาตเลขที่ 70 ฝ 2504 ของกรมสามัญศึกษาประวัติ ประวัติ. โรงเรียนอาชีวศิลปศึกษา ตั้งขึ้นเมื่อวันที่ 29 มิถุนายน 2504 ตามใบอนุญาตเลขที่ 70/2504 ของกรมวิสามัญศึกษา ตั้งเลขที่ 268/1 ถนนสามเสน เขตดุสิต กรุงเทพฯมหานคร ต่อมาในปีพุทธศักราช 2504 ได้ย้ายไปตั้งที่บ้านเลขที่ 268 ถนนนครไชยศรี เขตดุสิต กรุงเทพมหานคร ซึ่งแต่เดิมเป็นบ้านของหลวงศักดิ์นายเวร และใช้สถานที่นี้มาจนกระทั่งปัจจุบัน โดยใช้ชื่ออาคารหลวงศักดิ์นายเวร เพื่อให้เป็นเกียรติแก่เจ้าของเดิม ต่อมาในปีพุทธศักราช 2531 ได้เปลี่ยนผู้รับใบอนุญาตมาเป็น นางวิภาพรรณ ชูทรัพย์ สืบต่อมาจนถึงปัจจุบัน ท่านเป็นผู้ร่วมก่อตั้งโรงเรียนตั้งตรงจิตรพณิชยการ โรงเรียนวิมลพณิชยการ โรงเรียนเทคนิควิมลบริหารธุรกิจ และโรงเรียนภูเก็ตเทคโนโลยี เปิดสอนประเภทวิชาพณิชยกรรม เป็นโรงเรียนในเครือตั้งตรงจิตรพณิชยการ รวม 5 แห่ง และด้วยความมานะพยายาม และความตั้งใจของ นางวิภาพรรณ ชูทรัพย์ ที่ต้องการเห็นความสำเร็จของกุลบุตร- กุลธิดา ของชาติทั้งด้านพาณิชยกรรม และด้านศิลปะ จึงได้พัฒนาและปรับปรุงโรงเรียนอาชีวศิลปศึกษาให้ดียิ่งขึ้น โดยการนำเทคโนโลยีตลอดจนสิ่งอำนวยประโยชน์ต่างๆ เพื่อสนองความต้องการทางด้านตลาดแรงงานหลักสูตร หลักสูตร. เปิดการศึกษา เป็น 2 ระดับ คือ ปวช. และ ปวส. โดยใช้หลักสูตรของกรมอาชีวศึกษา ในสาขาวิชาการออกแบบตกแต่ง สาขาวิชาออกแบบนิเทศศิลป์ สาขาวิชาออกแบบผลิตภัณฑ์ และสาขาวิชาสถาปัตยกรรม</doc>
