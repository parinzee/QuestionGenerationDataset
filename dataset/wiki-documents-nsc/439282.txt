<doc id="439282" url="https://th.wikipedia.org/wiki?curid=439282" title="สัตว์กินคนแห่งซาโว">สัตว์กินคนแห่งซาโว สัตว์กินคนแห่งซาโว () คือคู่สิงโตกินคนที่มีชื่อเสียง ซึ่งมีส่วนในการตายของคนงานก่อสร้างทางรถไฟเคนยา-ยูกันดาระหว่างเดือนมีนาคมถึงเดือนธันวาคม ค.ศ. 1898ประวัติ ประวัติ. ในเดือนมีนาคม ค.ศ. 1898 สหราชอาณาจักรได้เริ่มสร้างสะพานทางรถไฟข้ามแม่น้ำซาโวในประเทศเคนยาโดยมีผู้รับผิดชอบโครงการนี้คือ พันโท จอห์น เฮนรี แพตเทอร์สัน ระหว่างเก้าเดือนในการก่อสร้าง สิงโตซาโวตัวผู้สองตัวได้ย่องมาที่ค่ายพักลากคนงานชาวอินเดียจากเต็นท์ไปกินในเวลากลางคืน คนงานได้พยายามทำให้สิงโตตกใจกลัวและก่อกองไฟ และสร้างรั้วหนามรอบแค้มป์งานเพื่อป้องกันสัตว์กินคนแต่กลับไร้ประโยชน์ สิงโตสามารถคลานผ่านรั้วหนามมาได้ หลังการโจมตีครั้งใหม่ คนงานหลายร้อยคนหนีออกจากซาโวทำให้การสร้างสะพานหยุดชะงัก แพตเทอร์สันได้วางกับดักและซุ่มยิงจากต้นไม้ในเวลากลางคืนหลายครั้ง หลังประสบความล้มเหลวหลายครั้ง เขายิงสิงโตตัวแรกได้ในวันที่ 9 ธันวาคม ค.ศ. 1898 สามสัปดาห์ต่อมา สิงโตตัวที่สองถูกพบและฆ่าตาย สิงโตตัวแรกวัดได้ยาว 9 ฟุต 8 นิ้ว จากปลายจมูกจรดหาง ใช้คนถึงแปดคนในการแบกซากกลับแคมป์ คนงานก่อสร้างกลับมาและสร้างสะพานเสร็จในเดือนกุมภาพันธ์ ค.ศ. 1899 จำนวนผู้ตกเป็นเหยื่อของสิงโตนั้นไม่แน่ชัด แพตเทอร์สันอ้างว่ามีผู้ที่ตกเป็นเหยื่อถึง 135 คน ปัจจุบัน สะพานและสถานที่เกิดเหตุตั้งอยู่ในอุทยานแห่งชาติซาโว ในเคนยา ประมาณ 200 ไมล์ (300 กิโลเมตร) ทางตะวันออกเฉียงใต้ของกรุงไนโรบี ที่พิกัด ในปี ค.ศ. 1996 ฮอลลีวูดได้มีการสร้างภาพยนตร์เกี่ยวกับเหตุการณ์นี้ในชื่อ The Ghost and the Darkness นำแสดงโดย วัล คิลเมอร์ และไมเคิล ดักลาส</doc>
