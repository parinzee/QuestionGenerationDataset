<doc id="659829" url="https://th.wikipedia.org/wiki?curid=659829" title="โบละอู">โบละอู โบละอู (Bo Hla U) เป็นผู้นำกองกำลังต่อต้านอังกฤษคนหนึ่งในพม่า เดิมเป็นโจรที่โด่งดังในเขตสะกายและชเวโบมาตั้งแต่ พ.ศ. 2425 ก่อนจะถูกทางการมัณฑะเลย์ปราบได้ เมื่อเกิดสงครามระหว่างพม่าและอังกฤษ โบละอูนำกำลังโจรของตนเข้าร่วมกับเลตี้นอะตวี้นวูน ตั้งรับอังกฤษที่มยิซีน หลังจากที่พม่ายอมแพ้ โบละอูนำกำลังกลับไปยังถิ่นเดิมคือสะกายและชเวโบและเลือกต่อต้านอังกฤษ จนกระทั่งเสียชีวิตด้วยเหตุทะเลาะวิวาท และถูกโบโตนไงง์ลูกน้องคนสนิทลอบฆ่าตายเมื่อเดือนเมษายน พ.ศ. 2430 ก่อนเสียชีวิตไม่นาน เขาได้สร้างเจดีย์ไว้ที่มะจีโอะ เมืองชเวโบด้วย</doc>
