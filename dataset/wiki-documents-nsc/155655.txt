<doc id="155655" url="https://th.wikipedia.org/wiki?curid=155655" title="สิ่งก่อสร้างตกแต่ง">สิ่งก่อสร้างตกแต่ง สิ่งก่อสร้างตกแต่ง หรือ ฟอลลีย์ (ภาษาอังกฤษ: Folly หรือ Eye-catcher) คือสิ่งก่อสร้างที่สร้างเฉพาะสำหรับการตกแต่งที่มิใช่สิ่งก่อสร้างที่สร้างขึ้นเพื่อการใช้สอยตามปกติ สิ่งก่อสร้างตกแต่งเริ่มมาจากการสร้างเพื่อเพิ่มความเด่นในการตกแต่งอุทยานหรือสวนแบบภูมิทัศน์ และมักจะเป็นสิ่งก่อสร้างที่สร้างขึ้นเพื่อความสนุกลักษณะ ลักษณะ. ลักษณะของสิ่งก่อสร้างตกแต่งไม่ค่อยกระจ่างแจ้งแต่มักจะมีคุณสมบัติอย่างใดอย่างหนึ่งดังนี้- เป็นสิ่งก่อสร้าง หรือส่วนหนึ่งของสิ่งก่อสร้าง ฉะนั้นจึงแตกต่างจากสิ่งตกแต่งอื่นๆ ภายในอุทยานหรือสวนเช่นงานประติมากรรม - เป็นสิ่งไม่มีจุดมุ่งหมายนอกไปจากเพื่อการตกแต่ง รูปลักษณะมักจะคล้ายสิ่งก่อสร้างที่สร้างเพื่อใช้ประโยชน์อย่างใดอย่างหนึ่งแต่จริงแล้วเป็นแต่เปลือกสิ่งก่อสร้าง - เป็นสิ่งก่อสร้างที่สร้างเฉพาะ สิ่งก่อสร้างตกแต่งสร้างเพื่อการตกแต่งโดยเฉพาะ - ลักษณะสถาปัตยกรรมหรือการออกแบบมักจะแปลกแนว แต่ก็ไม่เสมอไป แต่สิ่งก่อสร้างจะสร้างเพื่อดึงดูดความสนใจของผู้ดูโดยการใช้ลักษณะรูปทรงหรือการตกแต่งที่แปลกหรือนอกแนว - มักจะบ่งให้เห็นว่าเป็นสิ่งก่อสร้างหลอก ตัวอย่างที่เห็นได้ชัดคือซากสิ่งก่อสร้าง เช่นสิ่งก่อสร้างที่ทำให้เหมือนซากส่วนหนึ่งของกำแพงวัดที่พังทลายเป็นต้น</doc>
