<doc id="110503" url="https://th.wikipedia.org/wiki?curid=110503" title="เจ้าหญิงมาร์กาเรเทแห่งปรัสเซีย">เจ้าหญิงมาร์กาเรเทแห่งปรัสเซีย เจ้าหญิงมาร์กาเรเทแห่งปรัสเซีย หรือ มาร์กาเรเท เบียทริซ ฟีโอดอรา (; 22 เมษายน พ.ศ. 2415 - 22 มกราคม พ.ศ. 2497) เป็นพระธิดาองค์เล็กในจักรพรรดิฟรีดริชที่ 3 แห่งเยอรมนี (พ.ศ. 2394 - พ.ศ. 2431) และ เจ้าฟ้าหญิงวิกตอเรีย พระวรราชกุมารี (พ.ศ. 2380 - พ.ศ. 2444) พระราชธิดาในสมเด็จพระราชินีนาถวิกตอเรียและเจ้าฟ้าชายอัลเบิร์ต เจ้าชายพระราชสวามี เจ้าหญิงมาร์กาเรเท หรือที่รู้จักในหมู่พระประยูรญาติว่า "มอสซี่" ประสูติในวันที่ 22 เมษายน พ.ศ. 2415 ณ เมืองพอตสดัม ประเทศเยอรมนี โดยเป็นพระธิดาพระองค์เล็กที่สุดในบรรดาพระโอรสและธิดาทั้งแปดองค์ พระองค์ทรงใกล้ชิดกับพระชนนีและชื่นชอบความเป็นอังกฤษเช่นเดียวกับพระภคินีทั้งสองคือ เจ้าหญิงวิกตอเรีย และ เจ้าหญิงโซฟีการอภิเษกสมรส การอภิเษกสมรส. เจ้าหญิงทรงอภิเษกสมรสเมื่อวันที่ 25 มกราคม พ.ศ. 2436 ณ เมืองแพงเคอร์ รัฐชเลสวิก-โฮลไชตน์ กับ เจ้าชายเฟรเดอริก ชาร์ลแห่งเฮสส์ หรือ "ฟิสชี" ที่ต่อมาทรงดำรงตำแหน่งเป็นเจ้าผู้ครองรัฐแห่งเฮสส์-คาสเซิลและได้รับเลือกเป็นสมเด็จพระราชาธิบดีแห่งฟินแลนด์ พระองค์เป็นพระญาติคนหนึ่งของเจ้าหญิง โดยที่พระชนนีก็ทรงเป็นเจ้าหญิงปรัสเซียพระองค์หนึ่งด้วย ถือได้ว่าเป็นการอภิเษกสมรสที่มีความสุขเป็นอย่างมาก ทั้งสองพระองค์มีพระโอรสหกพระองค์ โดยเป็นฝาแฝดสองคู่ ดังนี้- เจ้าชายฟรีดริช วิลเฮล์มแห่งเฮสส์-คาสเซิล (ฟรีดริช วิลเฮล์ม ซิกิสมุนด์ วิคตอร์; 23 พฤศจิกายน พ.ศ. 2436 - 12 กันยายน พ.ศ. 2459) สิ้นพระชนม์ขณะปฏิบัติหน้าที่ในสงครามโลกครั้งที่ 1 - เจ้าชายแม็กซิมิเลียนแห่งเฮสส์-คาสเซิล (แม็กซิมิเลียน ฟรีดริช วิลเฮล์ม จอร์จ เอดวาร์ด; 20 ตุลาคม พ.ศ. 2437 - 13 ตุลาคม พ.ศ. 2457) สิ้นพระชนม์ขณะปฏิบัติหน้าที่ในสงครามโลกครั้งที่ 1 - เจ้าชายฟิลิปป์แห่งเฮสส์ (6 พฤศจิกายน พ.ศ. 2439 - 25 ตุลาคม พ.ศ. 2523)- เสวยราชสมบัติเป็นเจ้าชายครองรัฐแห่งเฮสส์เมื่อวันที่ 28 พฤษภาคม พ.ศ. 2483 ภายหลังจากการสิ้นพระชนม์ของพระชนก - อภิเษกสมรสวันที่ 23 กันยายน พ.ศ. 2468 ณ ปราสาทรักโกนิจี ใกล้เมืองตูริน กับ เจ้าหญิงมาฟาลดา มาเรีย เอลิซาเบ็ตตา แอนนา โรมานาแห่งซาวอย (19 พฤศจิกายน พ.ศ. 2445 - 28 สิงหาคม พ.ศ. 2487) พระราชธิดาในสมเด็จพระราชาธิบดีวิกเตอร์ เอ็มมานูเอลที่ 3 แห่งอิตาลี - เจ้าชายโวล์ฟกังแห่งเฮสส์ (วอล์ฟกัง โมริตซ์; 6 พฤศจิกายน พ.ศ. 2439 - 12 กรกฎาคม พ.ศ. 2532)- เป็นพระราชปนัดดาในสมเด็จพระบรมราชินีนาถวิกตอเรีย ที่ประสูติในรัชกาลของพระองค์และทรงดำรงพระชนม์ชีพอยู่เป็นพระองค์สุดท้าย - อภิเษกสมรสครั้งแรกเมื่อในวันที่ 17 กันยายน พ.ศ. 2467 ณ ปราสาทซาเล็ม เมืองซาเล็ม กับ เจ้าหญิงมารี อเล็กซานดรา ไธรา วิคตอเรีย หลุยส์ คาโรลา ฮิลดาแห่งบาเดิน (1 สิงหาคม พ.ศ. 2445 - 29 มกราคม พ.ศ. 2487) - อภิเษกสมรสครั้งที่สองวันที่ 7 กันยายน พ.ศ. 2491 ณ เมืองแฟรงค์เฟิร์ต กับ อ็อตติลี เมิลเลอร์ (24 มิถุนายน พ.ศ. 2446 - 4 พฤศจิกายน พ.ศ. 2534) - เจ้าชายริชาร์ดแห่งเฮสส์-คาสเซิล (ริชาร์ด วิลเฮล์ม เลโอโพลด์; 14 พฤษภาคม พ.ศ. 2444 - 11 กุมภาพันธ์ พ.ศ. 2512) - เจ้าชายคริสตอฟแห่งเฮสส์-คาสเซิล (คริสตอฟ แอร์นส์ เอากุสต์; 14 พฤษภาคม พ.ศ. 2444 - 7 ตุลาคม พ.ศ. 2486)- อภิเษกสมรสเมื่อวันที่ 15 ธันวาคม พ.ศ. 2473 ณ เมืองครอนแบร์ก กับ เจ้าหญิงโซฟีแห่งกรีซและเดนมาร์ก (26 มิถุนายน พ.ศ. 2457 - 24 พฤศจิกายน พ.ศ. 2544) พระภคินีในเจ้าฟ้าชายฟิลิป ดยุคแห่งเอดินเบอระ ครอบครัวของเจ้าหญิงมาร์กาเรเทมีลักษณะพิเศษในหมู่พระราชสันตติวงศ์ในสมเด็จพระราชินีนาถวิกตอเรีย กล่าวคือ พระองค์มีพระโอรสหกพระองค์ ด้วยการทรงพระครรภ์สี่ครั้ง โดยมีพระโอรสฝาแฝดจำนวนสองคู่คือ เจ้าชายฟิลิปและเจ้าชายวอล์ฟกัง กับ เจ้าชายริชาร์ดและเจ้าชายคริสตอฟ ทั้งเจ้าชายฟรีดริช วิลเฮล์มและเจ้าชายแม็กซิมิเลียนทรงรับราชการทหารและสิ้นพระชนม์ในระหว่างสงครามโลกครั้งที่ 1 เจ้าชายแม็กซิมิเลียนทรงปฏิบัติราชการใกล้กับเมืองแอซเน เมื่อทรงได้รับบาดเจ็บสาหัส หลังจากนั้นไม่นานพระองค์ก็สิ้นพระชนม์และพระศพถูกฝังอย่างลับ ๆ ในหมู่บ้านใกล้กับเมืองแคสเทรอโดยพวกชาวบ้านซึ่งรู้ว่าพระองค์เป็นพระราชนัดดาในสมเด็จพระจักรพรรดิแห่งเยอรมนี บาทหลวงปฏิเสธที่จะบอกสถานที่ของหลุมศพจนกระทั่งพวกเยอรมันได้ออกจากประเทศเบลเยียมและจ่ายค่าปฏิกรรมสงครามแล้ว เจ้าชายวอล์ฟกัง ซึ่งเป็นพระอนุชาของเจ้าชายแม็กซิมิเลียนได้ร้องอุทธรณ์ขอความช่วยเหลือจากหน่วยงานของอังกฤษและในที่สุดหลังจากคำขอเสร็จสิ้น พระศพของเจ้าชายก็ถูกนำกลับมายังสุสานประจำครอบครัว ส่วนเจ้าชายฟรีดริช วิลเฮล์มซึ่งเป็นพระเชษฐาองค์โตสิ้นพระชนม์ในอีกสองปีต่อมาที่เมืองคาราออร์มาน ประเทศโรมาเนียราชบัลลังก์แห่งฟินแลนด์ ราชบัลลังก์แห่งฟินแลนด์. ในปี พ.ศ. 2461 พระสวามีของเจ้าหญิงมาร์กาเรเททรงตอบรับข้อเสนอการครองราชบัลลังก์แห่งฟินแลนด์ แต่ก็เนื่องจากความอับโชคของเยอรมันระหว่างสงครามโลกครั้งที่ 1 ทำให้ทรงสละราชสิทธิ์ภายในเวลาไม่นาน เจ้าหญิงคงจะได้เป็นสมเด็จพระราชินีแห่งฟินแลนด์ โดยที่พระมเหสีของประมุขแห่งฟินแลนด์องค์ก่อนคือ สมเด็จพระจักรพรรดินีอเล็กซานดรา เฟโอโดรอฟนาแห่งรัสเซีย ซึ่งเป็นพระญาติชั้นที่หนึ่งของพระองค์ โดยทรงดำรงพระอิสริยยศเป็นแกรนด์ดัชเชสพระชายาแห่งฟินแลนด์ ในเวลาต่อมา พระสวามีทรงดำรงพระอิสริยยศเป็นประมุขแห่งราชวงศ์เฮสส์-คาสเซิล สืบต่อจากพระเชษฐาปลายพระชนม์ชีพ ปลายพระชนม์ชีพ. เจ้าหญิงมาร์กาเรเท หรือ มอสซี่ สิ้นพระชนม์เมื่อวันที่ 22 มกราคม พ.ศ. 2497 ณ เมืองเชินแบร์ก ใกล้กับเมืองครอนแบร์ก ภายหลังการเสด็จสวรรคตของสมเด็จพระราชินีนาถวิกตอเรีย พระบรมราชอัยยิกา ในวันเดียวกันนี้เมื่อ 53 ปีก่อน และเป็นพระราชธิดาในสมเด็จพระจักรพรรดิฟรีดริชที่ 3 ที่สิ้นพระชนม์เป็นพระองค์สุดท้าย สิริพระชนมายุ 82 พรรษา 9 เดือนพระอิสริยยศพระอิสริยยศ. - พ.ศ. 2415 - พ.ศ. 2436: สมเด็จเจ้าฟ้าหญิงมาร์กาเรเทแห่งปรัสเซีย (Her Royal Highness Princess Margarete of Prussia) - พ.ศ. 2436 - พ.ศ. 2468: สมเด็จเจ้าฟ้าหญิงฟรีดริช คาร์ลแห่งเฮสส์-คาสเซิล (Her Royal Highness Princess Friedrich Karl of Hesse-Cassel) - พ.ศ. 2468 - พ.ศ. 2483: สมเด็จเจ้าฟ้าหญิงพระชายาแห่งเฮสส์-คาสเซิล (Her Royal Highness Landgravine of Hesse-Cassel) - พ.ศ. 2483 - พ.ศ. 2497: สมเด็จเจ้าฟ้าหญิงพระชายาม่ายแห่งเฮสส์-คาสเซิล (Her Royal Highness Dowager Langravine of Hesse-Cassel)</doc>
