<doc id="787275" url="https://th.wikipedia.org/wiki?curid=787275" title="ทิม วีเซ่">ทิม วีเซ่ ทิม วีเซ่ ( , เกิด 17 ธันวาคม 2524) อดีต ผู้รักษาประตู ชาวเยอรมันจากสโมสร แวร์เดอร์ เบรเมน ซึ่งปัจจุบันได้ผันตัวมาเป็นนักมวยปล้ำอาชีพโดยได้เซ็นสัญญากับ ดับเบิลยูดับเบิลยูอี ค่ายมวยปล้ำชื่อดังอาชีพนักฟุตบอล อาชีพนักฟุตบอล. วีเซ่เริ่มต้นอาชีพในฐานะนักเตะเยาวชนกับสโมสรเล็ก ๆ แห่งหนึ่งในปี พ.ศ. 2530 ก่อนที่อีก 2 ปีต่อมาจะได้ย้ายมาร่วมทีมเยาวชนของสโมสร ไบเออร์ 04 เลเวอร์คูเซิน และอยู่ในทีมเยาวชนของทีมห้างขายยานานถึง 10 ปีก่อนจะย้ายมาร่วมทีมสโมสร ฟอร์ทูน่า โคโลญจน์ เมื่อปี พ.ศ. 2542 ขณะอายุได้ 18 ปี หลังจากนั้นจึงได้ย้ายมาร่วมทีมสำรองของสโมสร ไกเซอร์สเลาเทิร์น เมื่อปี พ.ศ. 2544 ก่อนจะก้าวขึ้นมาติดทีมชุดใหญ่เมื่อปี พ.ศ. 2545 และได้ขึ้นมาเป็นมือ 1 ของทีมในฤดูกาลต่อมา จนกระทั่งในปี พ.ศ. 2548 สโมสร แวร์เดอร์ เบรเมน ได้ซื้อตัววีเซ่เข้ามาร่วมทีมเพื่อมาแทน อันเดรียส ไรน์เค่ ที่อายุเยอะโดยฤดูกาลนั้นวีเซ่สามารถพาทีมเจ้านกนางนวลภายใต้การคุมทีมของ โธมัส ชาฟ คว้าตำแหน่งรองแชมป์ไปครอง หลังจากอยู่กับทีมเจ้านกนางนวลนานถึง 7 ปีวีเซ่ก็ได้ย้ายไปร่วมทีม ฮอฟเฟ่นไฮม์ เมื่อวันที่ 2 พฤษภาคม พ.ศ. 2555 ด้วยค่าตัวไม่เปิดเผยแต่ผลงานของเขากับทีมกลับตกลงและยังมีอาการบาดเจ็บรบกวนทำให้ในวันที่ 21 มกราคม พ.ศ. 2557 ทางสโมสรฮอฟเฟ่นไฮม์ได้ตัดสินใจยกเลิกสัญญาของวีเซ่ และในวันที่ 17 พฤศจิกายน พ.ศ. 2557 วีเซ่ก็ได้ประกาศแขวนถุงมืออย่างเป็นทางการเมื่ออายุได้ 33 ปีอาชีพนักมวยปล้ำ อาชีพนักมวยปล้ำ. ในเดือน กันยายน พ.ศ. 2557 หรือ 2 เดือนก่อนจะประกาศแขวนถุงมือระหว่างเป็นนักเตะไร้สังกัดวีเซ่ได้ไปปรากฎตัวในฐานะคนตีระฆังรับเชิญให้กับ WWE ในการปล้ำแมตช์หนึ่งที่ นครแฟรงค์เฟิร์ต โดยวีเซ่ได้เซ็นสัญญาเป็นนักมวยปล้ำฝึกหัดกับ WWE โดยถูกส่งไปอยู่ในส่วนของ NXT และในวันที่ 8 มิถุนายน พ.ศ. 2559 วีเซ่ได้เปิดเผยว่าตัวของเขาได้รับสัญญาการเป็นนักมวยปล้ำทดลองงานจาก ทริปเปิลเอช ซึ่งเป็นรองประธานฝ่ายพัฒนานักมวยปล้ำและได้ถูกส่งไปฝึกเพิ่มเติมกับ ดับเบิลยูดับเบิลยูอี เพอร์ฟอร์มเมนซ์ เซ็นเตอร์ เพื่อรอการเปิดตัวเป็นนักมวยปล้ำอาชีพ</doc>
