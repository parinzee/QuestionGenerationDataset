<doc id="653251" url="https://th.wikipedia.org/wiki?curid=653251" title="พญาไร้ใบ">พญาไร้ใบ พญาไร้ใบ เป็นพืชในวงศ์ Euphorbiaceae กิ่งอ่อนสีเขียว แก่แล้วเป็นสีน้ำตาล กิ่งกลม อวบน้ำ ใบเดี่ยว ขนาดเล็กมากจนเหมือนไม่มีใบ ออกตามลำต้น ทำให้เห็นแต่ลำต้นเป็นสีเขียว มียางขาว ดอกออกเป็นช่อกระจุกที่ปลายยอด ดอกสีขาวอมเหลือง มีขน พญาไร้ใบเป็นพืชมีพิษ ยางทำให้เกิดผื่นคัน บวมแดง รับประทานจะทำให้ปากขม คลื่นไส้ ทางเดินอาหารอักเสบอย่างรุนแรงและถ่ายเป็นเลือด ยางเข้าตาทำให้ตาบอด ยางใช้กำจัดหูด แต้มหัวริดสีดวงทวาร ใช้เป็นยาสมุนไพรในมาเลเซีย มีสารที่กดระบบภูมิคุ้มกันและส่งเสริมการเจริญของเนื้องอก และอาจนำไปสู่การเกิดมะเร็งได้</doc>
