<doc id="224522" url="https://th.wikipedia.org/wiki?curid=224522" title="เมียจระเข้">เมียจระเข้ เมียจระเข้ หมายถึงชู้ โดยเฉพาะเมียน้อยที่ไม่เปิดเผย แปลตรงตัวจากวลี "crocodile wife" ในภาษาอังกฤษ วลีนี้มีจุดเริ่มต้นมาจากนิทานปรัมปรา และเป็นที่รู้จักกันทั่วเมื่อนายโมฮัมมัด อัลฟาเยด กล่าวถึงคามิลลา ปาร์กเกอร์ โบลส์ว่าเป็น "เมียจระเข้" ของเจ้าฟ้าชายชาร์ลส์ ในช่วงที่มีการสืบสวนหาสาเหตุการตายของนายโดดี อัลฟาเยด กับเจ้าหญิงไดอานา นิทานเรื่องนี้เป็นนิทานของติมอร์ โดยมี่ชายชาวประมงคนหนึ่งถูกจระเข้ตัวเมียเชื้อเชิญให้ไปชมสมบัติในถ้ำใต้น้ำของเธอ เธอให้ชาวประมงนั้นขี่หลัง อีกทั้งยังสัญญาว่าจะแบ่งสมบัติให้ถ้าชาวประมงยอมมีเพศสัมพันธ์กับเธอ ชายชาวประมงจึงนอนกับ"เมียจระเข้"ของเขาในยามกลางวัน และนอนกับภรรยาของเขาในยามค่ำคืน จนภรรยาของเขาเริ่มระแวงและแอบตามเขาไป เมื่อเมียจระเข้พบนางเข้า เธอจึงฆ่าชาวประมงนั้นเสีย เมียจระเข้เองก็เป็นตัวละครหนึ่งที่ปรากฏในนิทานของอินเดียเรื่อง "ลิงกับจระเข้" โดยมีลิงที่ป้อนแอปเปิลให้จระเข้ทานเป็นประจำจนเมียจระเข้อิจฉา เธอจึงเชิญลิงมาที่บ้านด้วยวางแผนจะสังหารเสีย แต่ลิงไหวตัวทันและหนีไปได้</doc>
