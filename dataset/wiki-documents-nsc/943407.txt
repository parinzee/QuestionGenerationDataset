<doc id="943407" url="https://th.wikipedia.org/wiki?curid=943407" title="ทอล์ก-กะ-เทย">ทอล์ก-กะ-เทย ทอล์ก-กะ-เทย ONE NIGHT เป็นรายการโทรทัศน์ประเภทวาไรตี้ทอล์กโชว์ ผลิตโดยจีเอ็มเอ็มทีวี โดยมี นิติ ชัยชิตาทร เป็นพิธีกรผู้ดำเนินรายการ ปัจจุบันออกอากาศทุกวันพุธ เวลา 22.45 ทางช่องวัน ตั้งแต่วันที่ 18 กรกฎาคม พ.ศ. 2561ประวัติ ประวัติ. ทอล์ก-กะ-เทย เริ่มออกอากาศครั้งแรกเมื่อวันที่ 1 พฤศจิกายน พ.ศ. 2558 ในชื่อ ทอล์ก-กะ-เทย Tonight ทุกวันอาทิตย์ ทางช่องจีเอ็มเอ็ม 25 โดยเคยออกอากาศซ้ำทางช่องแบงแชนแนล ในวันพฤหัสบดีของสัปดาห์ถัดมา (รีรันตอนแรกวันที่ 5 พฤศจิกายน พ.ศ. 2558) และได้ออกอากาศซ้ำเป็นครั้งสุดท้ายเมื่อวันที่ 24 ธันวาคม พ.ศ. 2558 ซึ่งเป็น 1 สัปดาห์ก่อนที่ช่องแบงแชนแนลจะยุติการออกอากาศ (31 ธันวาคม พ.ศ. 2558) เมื่อวันที่ 24 มิถุนายน พ.ศ. 2561 ทอล์ก-กะ-เทย Tonight ได้ออกอากาศตอนสุดท้ายทางช่องจีเอ็มเอ็ม 25 และจะย้ายไปออกอากาศทางช่องวันในรูปแบบโฉมใหม่ด้วยแนวคิด "A little laugh makes a lot of love." พร้อมกับเปลี่ยนชื่อรายการเป็น ทอล์ก-กะ-เทย ONE NIGHT เริ่มวันที่ 18 กรกฎาคม พ.ศ. 2561ระยะเวลาในการออกอากาศรายชื่อตอนและแขกรับเชิญชื่อรูปแบบและช่วงต่าง ๆ ของรายการทอล์ก-กะ-เทย ONE NIGHT ชื่อรูปแบบและช่วงต่าง ๆ ของรายการ. ทอล์ก-กะ-เทย ONE NIGHT. ทอล์ก-กะ-เทย ONE NIGHT เป็นชื่อใหม่ของรายการหลังจากย้ายไปออกอากาศทางช่องวัน รูปแบบของรายการยังคงเป็นวาไรตี้ทอล์กโชว์ แต่มีการเปลี่ยนแปลงลักษณะของช่วงต่าง ๆ เล็กน้อย ดังนี้- ทอล์ก-กะ-… เป็นช่วงเวลาในการพูดคุยกับกลุ่มแขกรับเชิญที่เปลี่ยนไปในแต่ละสัปดาห์ ด้วยบรรยากาศที่เป็นกันเองมากขึ้นบนโซฟาในห้องส่ง ซึ่งแขกรับเชิญในกลุ่มนั้นอาจเคยรู้จักกันหรืออาจไม่เคยร่วมงานกันมาก่อน โดยในบางสัปดาห์ช่วงนี้อาจมีหลายครั้ง เนื่องจากนำเทปช่วงพูดคุยกับแขกรับเชิญที่ไม่ได้บันทึกในวันเดียวกันมาออกอากาศมากกว่า 1 กลุ่มทอล์ก-กะ-เทย Tonight ทอล์ก-กะ-เทย Tonight. ทอล์ก-กะ-เทย Tonight เป็นชื่อแรกของรายการตั้งแต่เริ่มออกอากาศทางจีเอ็มเอ็ม 25 รูปแบบของรายการคือวาไรตี้ทอล์กโชว์ที่แบ่งออกเป็นหลายช่วง โดยมีช่วงพูดคุยกับแขกรับเชิญเป็นช่วงหลักในทุกสัปดาห์ และมีช่วงพิเศษต่าง ๆ ที่มักไม่ซ้ำกันในแต่ละสัปดาห์ ดังนี้- ทอล์ก-กะ-… เป็นช่วงเวลาในการพูดคุยกับแขกรับเชิญที่เปลี่ยนไปในแต่ละสัปดาห์ ด้วยบรรยากาศที่เป็นกันเองในห้องส่ง โดยในบางสัปดาห์ช่วงนี้อาจมีหลายครั้ง เนื่องจากนำเทปช่วงพูดคุยกับแขกรับเชิญที่ไม่ได้บันทึกในวันเดียวกันมาออกอากาศมากกว่า 1 คน/กลุ่ม ซึ่งปกติแล้วแขกรับเชิญของช่วงนี้จะยังอยู่ต่อในช่วงอื่น ๆ ของรายการ- ฟรีฟอร์ม เป็นช่วงที่มีรูปแบบไม่แน่นอน จะเปลี่ยนไปตามความคิดและความต้องการของพิธีกร เช่น การล้อเลียนรายการหรือละครที่กำลังเป็นกระแส, เกมโชว์ระหว่างทีมงานในรายการ, เกมโชว์ระหว่างพิธีกรกับแขกรับเชิญช่วงทอล์ก-กะ-… หรือแขกรับเชิญพิเศษ, เกมโชว์ระหว่างผู้ชมในห้องส่ง, เกมโชว์ระหว่างทีมงานพิธีกรและศิลปินในสังกัดจีเอ็มเอ็มทีวี, การโปรโมทผลงานของศิลปินหรือรายการอื่น ๆ และการสัมภาษณ์ดาราศิลปินต่างประเทศ เป็นต้น- ยายกรุแตก หรือ กรุเพลงเก่า เป็นช่วงที่นำเพลงฮิตเก่ามาขับร้องโดยศิลปินหน้าใหม่ ไม่ว่าจะเป็นศิลปินจาก เดอะวอยซ์ไทยแลนด์, เดอะสตาร์ ค้นฟ้าคว้าดาว และ ทรู อะคาเดมี่ แฟนเทเชีย เพื่อให้ผู้ชมยุคสมัยใหม่ที่ไม่เคยได้ฟังได้รู้จัก และชวนให้ผู้ชมที่รู้จักอยู่แล้วได้ย้อนรำลึกถึงเพลงนั้น ๆ- หอเจี๊ยะ เป็นช่วงการไปเยี่ยมหอของนักศึกษาของมหาวิทยาลัยต่าง ๆ โดยไปสัมภาษณ์สภาพความเป็นอยู่ และให้นักศึกษาลองทำอาหารเมนูน่าอร่อยร่วมกับพิธีกร- ข่าวธุรกิจเธอ เป็นช่วงแจ้งข่าวสารต่าง ๆ ทั้งที่เกี่ยวข้องและไม่เกี่ยวข้องกับรายการ โดยมักจะเป็นข่าวสารเกี่ยวกับสินค้าหรือการจัดงานของผู้สนับสนุนรายการ- PR ทุกอย่างให้ได้ภายใน 30 วินาที เป็นข่วงแจ้งข่าวสารหรือโฆษณาต่าง ๆ ที่ไม่เกี่ยวข้องกับรายการเช่นเดียวกับช่วงข่าวธุรกิจเธอ แต่มีความแตกต่างที่ในช่วงนี้เนื้อหาทุกอย่างจะถูกเผยแพร่ในเวลาเพียงแค่ 30 วินาที- Special เป็นช่วงพิเศษเนื่องในโอกาสต่าง ๆ ปกติมักจะมาแทนช่วงทั้งหมดของรายการในสัปดาห์นั้น ๆ โดยช่วง Special ที่เคยออกอากาศมาแล้ว ได้แก่ ครบรอบ 1 ปี ตอนที่ 50, POMPAM's FAVORITE SISTERS ตอนที่ 95, POMPAM's FAVORITE MEN ตอนที่ 105 และคู่บุญหนุนนาย ตอนที่ 106รางวัล</doc>
