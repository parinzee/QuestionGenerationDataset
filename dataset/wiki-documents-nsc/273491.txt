<doc id="273491" url="https://th.wikipedia.org/wiki?curid=273491" title="ยูระกุโช">ยูระกุโช ยูระกุโช () เป็นย่านหนึ่งในเขตชิโยะดะ กรุงโตเกียว ญี่ปุ่น ตั้งอยู่ระหว่างย่านกินซะและสวนฮิบิยะ ใกล้กับย่านชินบะชิ เป็นย่านที่มีบรรยากาศแบบช่วงต้นของช่วงหลังสงครามโลก เต็มไปด้วย izakaya (บาร์แบบญี่ปุ่นที่มีโคมไฟสีแดง) และร้านอาหาร yakitori กลางแจ้ง ร้านเหล่านี้มักจะตั้งอยู่ใต้ทางรถไฟสาย JR ยะมะโนะเตะ เนื่องจากมีร้านอาหารแบบญี่ปุ่นดั้งเดิมหลายร้าน และมีรถไฟสายยะมะโนะเตะผ่านซึ่งทำให้เดินทางไปยังสถานีรถไฟโตเกียวได้สะดวก จึงเป็นย่านที่นักธุรกิจนิยมมาดื่มสังสรรค์ระหว่างทางกลับบ้านหลังจากทำงาน ย่านยูระคุโจมีสถานีรถไฟและรถไฟใต้ดินหลายแห่ง อย่างเช่นสถานียูระคุโจบนสาย JR ยะมะโนะเตะและสายเคฮิน-โทโฮะกุ และสถานีรถไฟใต้ดินยูระคุโจบนสายยูระคุโจ ย่านนี้ได้ชื่อมาจากโอะดะ นะงะมะสุ (2090-2165) น้องชายของโอะดะ โนะบุนะงะ นะงะมะสุได้สร้างคฤหาสน์ขึ้นบนพื้นที่บริเวณนี้ที่โทะคุงะวะ อิเอะยะสุ อนุญาตให้สร้าง ใกล้กับประตูสะพานซุกิยะของปราสาทเอะโดะ เมื่อ พ.ศ. 2250 ตระกูลโทะคุงะวะได้สร้าง Minami-machi Bugyo-sho ซึ่งเป็นสำนักงานของเจ้าหน้าที่ฝ่ายปกครองของเอะโดะขึ้นที่บริเวณนี้ ชื่อของย่านยูระคุโจมีมาตั้งแต่ยุคเมจิ โดยได้ชื่อจากการเปลี่ยนการออกเสียงคำว่า อุระคุไซสถานที่ในยูระกุโช สถานที่ในยูระกุโช. หนึ่งในจุดสังเกตของย่านยูระคุโจคือ DN Tower 21 ตั้งอยู่ตรงข้ามกับพระราชวังอิมพีเรียลที่อีกฝั่งหนึ่งของคูพระราชวัง เป็นที่ตั้งของบริษัท Dai-ichi Mutual Life Insurance และธนาคาร Norinchukin และส่วนหนึ่งเคยเป็นอาคารที่ใช้เป็นกองบัญชาการของ Supreme Commander of the Allied Powers นำโดยพลเอกดักลาส แมกอาเธอร์ ในช่วง Occupation of Japan Yūrakuchō Center Building (Yūrakuchō Mullion) complex ประกอบด้วยร้านค้าปลีก สถานแสดงดนตรี และที่จอดรถ ในย่านนี้ยังมีโรงละครและโรงภาพยนตร์หลายแห่ง อย่างเช่น ศูนย์การประชุมนานาชาติโตเกียว, Yuraku-za, Nissei Hall, Subaru, Shante, Tokyo Takarazuka, Hibiya Scala, Miyuki-za สำนักงานออกตั๋วเครื่องบินเที่ยวบินในประเทศและระหว่างประเทศของสายการบินเจแปนแอร์ไลน์ตั้งอยู่บนชั้นสองของอาคาร Imon Sapporo ในย่านยูระกุโช</doc>
