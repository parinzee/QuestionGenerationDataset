<doc id="190282" url="https://th.wikipedia.org/wiki?curid=190282" title="วงศกร รัศมิทัต">วงศกร รัศมิทัต วงศกร รัศมิทัต หรือ ต้น แมคอินทอช อดีตนักร้องนำวงแมคอินทอช ที่มีความสามารถในการตีกลอง เคยแสดงภาพยนตร์ไทย และเป็นมือกลอง มิกซ์เสียง และเรียบเรียงเสียงประสานให้กับวงตาวัน วงศกร รัศมิทัต เริ่มเล่นดนตรีตั้งแต่สมัยเรียนมัธยม โดยร่วมกับเพื่อนตั้งวงสตริง ชื่อแมคอินทอช ในปี พ.ศ. 2517 โดยเป็นนักร้องนำและตีกลอง เริ่มโด่งดังจากการสนับสนุนของเสกสรรค์ ภู่ประดิษฐ์ มีชื่อเสียงโด่งดังจนได้แสดงภาพยนตร์วัยรุ่นหลายเรื่องที่กำกับโดยศุภักษร เช่น วันวานยังหวานอยู่ (2526) กับวันนี้ยังมีเธอ ซึ่งถูกฉายในปี พ.ศ. 2526 คู่กับ อรพรรณ พานทอง และอรรถพล ประเสริฐยิ่ง และในปี พ.ศ. 2527 ยังได้รับบทนำคู่กับอนุสรา จันทรังษี ในภาพยนตร์เรื่อง สยามสแควร์ เมื่องานแสดงภาพยนตร์มากขึ้นจนไม่มีเวลาซ้อมดนตรี จึงแยกวงแมคอินทอชลง ในปี พ.ศ. 2527 วงศกร รัศมิทัต ร่วมกับเพื่อนนักดนตรี เช่น พงษ์พรหม สนิทวงศ์ ณ อยุธยา มรุธา รัตนสัมพันธ์ ตั้งวงตาวัน ร่วมงานกันเป็นเวลา 12 ปี จึงแยกวงในปี พ.ศ. 2539 ชีวิตส่วนตัว วงศกร รัศมิทัต สมรสกับไปรยา รัศมิทัต (อ้อย) มีบุตรชาย 2 คน คือ นายเกล้า รัศมิทัต และ นายวิรวิชญ์ รัศมิทัต ปัจจุบันยังคงทำงานดนตรีอยู่เบื้องหลัง เป็นนักมิกซ์เสียง และเรียบเรียงเสียงประสาน แต่ได้กลับมาแสดงภาพยนตร์อีกครั้ง ในเรื่อง แฟนฉัน ในปี 2546 โดยรับบทเป็นพ่อของพระเอก คู่ปรับของ เล็ก คาราบาว และร่วมงานกับ อนุสรา จันทรังษี อีกครั้ง ต่อด้วยภาพยนตร์เรื่อง หนีตามกาลิเลโอ ในปี พ.ศ. 2552 วันวานและวันนี้ ของ ต้น แมคอินทอช และ Hormones วัยว้าวุ่น ในปี 2556 ปัจจุบัน วงศกร รัศมิทัต นับถือศาสนาคริสต์ตามภรรยาและบุตรผลงานอัลบั้มผลงานอัลบั้ม. - แมคอินทอช- ผมอยากดัง (พ.ศ. 2524) - ใจสยิว (พ.ศ. 2525) - วันวานยังหวานอยู่ (พ.ศ. 2526) - วันนี้ยังมีเธอ (พ.ศ. 2526) - ซึ่งกันและกัน (พ.ศ. 2527)- วงตาวัน- หุ่นกระบอก (พ.ศ. 2528) - ม็อบ (พ.ศ. 2535) - 12 ราศี (พ.ศ. 2536) - The Promise (พ.ศ. 2539) =ผลงานภาพยนตร์=- วันวานยังหวานอยู่ (พ.ศ. 2526) - วันนี้ยังมีเธอ (พ.ศ. 2526) - สยามสแควร์ (พ.ศ. 2527) - ตะวันยิ้มแฉ่ง (พ.ศ. 2528) - แฟนฉัน (พ.ศ. 2546) - หนีตามกาลิเลโอ (พ.ศ. 2552) =ผลงานละคร=- HORMONES วัยว้าวุ่น รับบท พ่อของหมอก , ฝน (พ.ศ. 2556) - HORMONES วัยว้าวุ่น SEASONS 2 รับบท พ่อของหมอก , ฝน (พ.ศ. 2557) - เคหาสน์ดาว รับบท พ่อของเขียว (พ.ศ. 2558) - พ่อบ้านใจกล้าสตอรี่ รับบท พาสุข (ต้น) (พ.ศ. 2560)ผลงานมิวสิกวิดีโอผลงานมิวสิกวิดีโอ. - เพลง ลมเปลี่ยนทิศ ของ โรส ศิรินทิพย์ หาญประดิษฐ์</doc>
