<doc id="472961" url="https://th.wikipedia.org/wiki?curid=472961" title="คังนัมสไตล์">คังนัมสไตล์ คังนัมสไตล์ (; คังนัมซือทาอิล) เป็นเพลงซิงเกิลของแรปเปอร์ชาวเกาหลี PSY ในอัลบัม PSY 6甲 (Six Rules), Part 1 เริ่มออกอากาศครั้งแรกในเกาหลีใต้ในวันที่ 15 กรกฎาคม 2012 โดยไต่ชาร์ทเพลง Gaon Chart ได้ถึงอันดับ 1 ในการเปิดตัวครั้งแรก หลังจากออกอากาศมาเป็นเวลากว่าสองเดือน ซิงเกิลขึ้นถึงอันดับ 1 ในหลายประเทศ รวมทั้งชาร์ตซิงเกิลแห่งสหราชอาณาจักร เป็นซิงเกิลแรกของนักร้องเคป็อปที่ขึ้นถึงอันดับนี้ และขึ้นถึงอันดับ 2 บิลบอร์ดฮอต 100 ซึ่งหากซิงเกิลนี้สามารถแซงหน้าซิงเกิล "One More Night" ของมารูนไฟฟ์ขึ้นถึงอันดับหนึ่งได้ จะเป็นนักร้องเอเชียคนแรกในประวัติศาสตร์ ไซให้สัมภาษณ์ไว้ว่า หากซิลเกิลนี้ขึ้นถึงอันดับ 1 บิลบอร์ดฮอต 100 เขาจะออกมิวสิกวิดีโอใหม่ โดยถอดเสื้อเต้นในที่สาธารณะมิวสิกวิดีโอ มิวสิกวิดีโอ. ในมิวสิกวิดีโอของเพลงนี้ ใช้ท่าม้าย่องหรือท่าม้าเต้นเป็นหลัก และใช้อารมณ์ขันของผู้เต้นประกอบการแสดงท่าทางตามเนื้อหาเพลง นอกจากนี้ มิวสิกวิดีโอยังมีความน่าดึงดูด เพราะผู้ร้องนอกจากรูปร่างอวบอ้วนแล้ว ยังสามารถเต้นได้สนุกและขบขันด้วย ในขณะนี้ PSY - GANGNAM STYLE (강남스타일) M/V ได้เล่นในยูทิวบ์ไปแล้วมากกว่า 2,673,419,429 ครั้ง และกำลังขึ้นไปที่ ลำดับเพลงฮิตแห่งปี และยังได้เป็นเพลงฮิต 1 ใน 10 อันดับแรกของเว็บ Youtube ส่วนแบบเพลงคู่ PSY (ft. HYUNA) 오빤 딱 내 스타일 เล่นทั่วโลกไปแล้วมากกว่า 589 ล้านครั้ง ในวันที่ 3 สิงหาคม 2555 ได้รับการบันทึกจาก บันทึกลงกินเนส เวิลด์ เรเคอร์สเป็น มิวสิควีดีโอ ที่มีคนชอบมากที่สุดในโลกด้วยจำนวนที่มากกว่า 7,000,000 คนl ผู้ร่วมสร้าง เพลงนี้ :- คิม ฮย็อน-อา สมาชิกวง 4minute ได้ร่วมร้องและแสดงเป็นคู่รักของ PSY - นักแสดงตลกทางโทรทัศน์ ยู แจ-ซ็อก เข้ามาร่วมเต้นในช่วง ชุดเหลือง - นักแสดงตลกทางโทรทัศน์ โน ฮง-ช็อล เข้ามาร่วมเต้นในช่วงฉากในลิฟต์ด้วยท่าทางที่เป็นเอกลักษณ์ของเขา - แดซอง และ ซึงรี สมาชิกวงบิ๊กแบง ได้เข้ามาแสดงเป็นคนแก่เล่นเกมกระดานในมิวสิกวิดีโอนี้กระแสในสังคมออนไลน์ กระแสในสังคมออนไลน์. คำว่า คังนัม () มาจากชื่อ เขตคังนัม (; 江南區) ที่เป็นแหล่งท่องเที่ยวสำหรับนักท่องราตรีในโซล และยังหมายถึงแหล่งแฟชั่นอีกด้วย เมือนำมาใช้เป็นคำว่า คังนัมสไตล์ จึงเป็นศัพท์สแลงที่หมายถึง คนที่ชอบความสนุกและเซ็กซี่ โดยในเนื้อหาของเพลงนั้น เป็นการขอร้องผู้หญิงว่า เวลาใดควร ทำกิริยาเช่นใดในเวลาไหน น่ารักในตอนที่กินข้าว หรือ งอแงบ้างแต่ไม่ใช่ทุกเวลา จากเนื้อหาหลักของเพลง ก็ถูกนำไปเลียนแบบ ทำเป็นมิวสิควิดีโอในรูปแบบต่าง ๆ มากมาย โดยมีผู้ให้ความสนใจในวงกว้าง ในประเทศเกาหลี ได้มีผู้เต้นเลียนแบบ โดยใช้เพลง หรือการ ขับร้องใหม่ในเพลง คังนัมสไตล์ ไปเป็นในรูปแบบที่ตนสามารถเลียนแบบโดยยังคงดนตรีและจังหวะที่สนุกสนานนี้ได้ เป็นที่นิยมอย่างกว้างขวาง ทั้งในประเทศเกาหลี อเมริกา อังกฤษ ไทย และอีกหลายประเทศอันดับความนิยมอันดับทั่วโลกผลต่อเนื่อง ผลต่อเนื่อง. จนถึงปี 2559 คัมนัมสไตล์มียอดดูในยูทิวบ์แล้วมากกว่า 2,673,419,429 ครั้ง มากกว่าทุกมิวสิควิดีโอใด ๆ ที่ลงในยูทิวบ์ และทำให้สำนักงานท่องเที่ยวเขตคังนัม ทำการโปรโมตการท่องเที่ยวด้วยการสร้างประติมากรรมเหล็กรูปมือไขว้ในท่าเต้นควบม้า อันเป็นท่าเต้นหลัก ตั้งด้านนอกห้างสรรพสินค้าโคเอ็กซ์ ซึ่งใช้เป็นฉากหนึ่งในการถ่ายทำมิวสิกวิดิโอเพลงนี้</doc>
