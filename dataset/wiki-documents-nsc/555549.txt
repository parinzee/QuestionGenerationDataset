<doc id="555549" url="https://th.wikipedia.org/wiki?curid=555549" title="ฮอชาลี ม่าเหร็ม">ฮอชาลี ม่าเหร็ม นายฮอชาลี ม่าเหร็ม (เกิด 3 มีนาคม พ.ศ. 2507) สมาชิกสภาผู้แทนราษฎรจังหวัดสตูล 3 สมัยประวัติ ประวัติ. ฮอชาลี ม่าเหร็ม เกิดเมื่อวันที่ 3 มีนาคม พ.ศ. 2507 เป็นบุตรของ นายบาหรี กับ นางจิ ม่าเหร็ม สำเร็จการศึกษาปริญญาตรี วิทยาศาสตรบัณฑิต สาขาเทคนิคการแพทย์ จาก มหาวิทยาลัยเชียงใหม่ และ ปริญญาโท สาขารัฐประศาสนศาสตร์ จาก มหาวิทยาลัยสงขลานครินทร์งานการเมือง งานการเมือง. อดีตเคยเป็นนักวิทยาศาสตร์แพทย์ ประจำโรงพยาบาลสตูล ฮอชาลีเข้าสู่การเมืองระดับชาติ ด้วยการลงรับสมัครเลือกตั้งสมาชิกสภาผู้แทนราษฎรจังหวัดสตูล ในการเลือกตั้ง พ.ศ. 2544 สังกัดพรรคความหวังใหม่ แต่ได้รับเลือกตั้งในครั้งต่อมา (เลือกตั้งซ่อม พ.ศ. 2548) และได้รับเลือกติดต่อกัน รวม 3 สมัยสมาชิกสภาผู้แทนราษฎร สมาชิกสภาผู้แทนราษฎร. ฮอชาลี ม่าเหร็ม ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 (เลือกตั้งซ่อม) จังหวัดสตูล สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสตูล สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสตูล สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
