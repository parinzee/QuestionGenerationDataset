<doc id="158950" url="https://th.wikipedia.org/wiki?curid=158950" title="เรณู จีนเจริญ">เรณู จีนเจริญ เรณู จีนเจริญ (ณู - Mrs. Renu Cheencharoen) เกิดวันพุธที่ ถึงแก่กรรมเมื่อวันที่ 19 ตุลาคม 2557 สิริอายุ 75 ปี 10 เดือน เป็นศิลปินกรมศิลปากร มีผลงานการแสดงที่สำคัญหลายอย่าง อาทิเช่น นางวาทิน ในละครเรื่องสามัคคีเภท นางจันทร์สุดา ในละครดึกดำบรรพ์ เรื่องหลวิชัย คาวี นางจันท์ ในละครเรื่องสังข์ทอง เป็นต้นประวัติ ประวัติ. นางเรณู จีนเจริญ เป็นบุตรของนายพิษณุ แช่มบางและนางบุญยืน แช่มบาง สมรสกับ นายจารุวัฒน์ จีนเจริญ มีบุตร-ธิดาด้วยกัน 3 คน คือ นางเครือมาศ โพธิ์ทอง น.ส. บุษบรรณ จีนเจริญ และนายณัฐวุฒิ จีนเจริญ นางเรณู จีนเจริญ จบจาก วิทยาลัยนาฏศิลปเมื่อปีพ.ศ. 2504 วิชาเอก นาฏศิลปละคร (นาง)ประวัติการรับราชการประวัติการรับราชการ. - เริ่มเข้ารับราชการเมื่อวันที่ 1 พฤษภาคม พุทธศักราช 2502 ตำแหน่งศิลปินศิลปินจัตวา (วิสามัญชั่วคราว) แผนกนาฎศิลป กองการสังคีต กรมศิลปากร - พุทธศักราช 2520 ถึง พุทธศักราช 2523 ปฏิบัติงานในตำแหน่งหัวหน้างานเครื่องแต่งกาย - พุทธศักราช 2523 ถึง พุทธศักราช 2530 ปฏิบัติงานในตำแหน่งหัวหน้างานนาฏศิลป กองการสังคีต กรมศิลปากร - พุทธศักราช 2534 - พุทธศักราช 2538 ปฏิบัติงานหัวหน้างานนาฏศิลป กองการสังคีต กรมศิลปากร - ปัจจุบันดำรงตำแหน่ง ผู้เชี่ยวชาญนาฏศิลป์ไทย สำนักการสังคีต กรมศิลปากร เครื่องราชอิสริยาภรณ์ชั้นสูงสุดที่ได้รับคือ ทช. ทม.ประสบการณ์ด้านการแสดงการฝึกหัดและการออกแสดงประสบการณ์ด้านการแสดง. การฝึกหัดและการออกแสดง. - ได้รับการถ่ายทอดการแสดงในบทบาทตัวนางกับผู้ทรงวคุณวุฒิด้านการแสดงหลายท่าน อาทิ ท่านผู้หญิงแผ้ว สนิทวงศ์ เสนี อาจารย์จำเรียง พุธประดับ ศิลปินแห่งชาติ ด้านนาฏศิลปไทย คุณครูเจริญจิต ภัทรเสวี และคุณครูเฉลย ศุขะวณิช เป็นต้น - เป็นผู้แสดงละคร และการแสดงพื้นเมือง ให้ประชาชนทั้งชาวไทยและชาวต่างประเทศชม ณ โรงละครศิลปากร โรงละครแห่งชาติ ทำเนียบรัฐบาล และไปเผยแพร่ผลงานทางด้านการแสดงในต่างประเทศหลายครั้ง ปัจจุบัน ปฏิบัติหน้าที่ในฐานะผู้ชำนาญการพิเศษด้านนาฏศิลปไทยเฉพาะด้าน เช่น นาง การอนุรักษ์ท่ารำโบราณ การละเล่นพื้นเมืองซึ่งมีลักษณะพิเศษเฉพาะ คิดค้นและประดิษฐ์ท่ารำในการแสดงโขน ละคร กำกับการแสดงและฝึกสอนศิลปินรุ่นใหม่ รวมทั้งให้คำปรึกษา แนะนำความถูกต้องในการแสดงตามลักษณะนาฏศิลปไทยให้แก่นาฏศิลปินและผู้ที่เกี่ยวข้อง และถ่ายทอดวิชานาฏศิลปไทยให้ศิลปินสมัครเล่นบ้านปลายเนินมาตั้งแต่ปี 2509หน้าที่อื่นๆที่ได้รับมอบหมายหน้าที่อื่นๆที่ได้รับมอบหมาย. - อนุกรรมการ “ มูลนิธินริศรานุวัติวงศ์ ” - อนุกรรมการ “ มูลนิธิสิรินธร ” - อนุกรรมการ “ มูลนิธิสังคีตสายใจไทย ” - วิทยากรผู้บรรยายให้ข้าราชการของกระทรวงการต่างประเทศ และทูตทางการทหารที่จะต้องเดินทางไปปฏิบัติราชการในต่างประเทศ เรื่อง “ สังคมและวัฒนธรรมไทย ” ณ กระทรวงการต่างประเทศ - อนุกรรมการจัดงานมหกรรมวัฒนธรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ เนื่องในวโรกาสมหามงคลเฉลิมพระชนมพรรษา 5 รอบ ระหว่างวันที่ 18-24 เมษายน 2535 ณ บริเวณท้องสนามหลวง - คณะทำงานฝ่ายบรรเลงและจัดการแสดงในงานพระราชพิธีถวายพระเพลิงพระบรมศพ สมเด็จพระศรีนครินราบรมราชชนนี - ที่ปรึกษาและครูผู้ฝึกสอนนาฎศิลปไทยให้คณาจารย์และนิสิตคณะครุศาสตร์ อักษรศาสตร์ จุฬาลงกรณ์มหาวิทยาลัย และคณะแพทย์ พยาบาล แผนกอายุรกรรมศาสตร์ โรงพยาบาลศิริราช พร้อมทั้งผู้แสดงกิติมหศักดิ์ เนื่องในการจัดงาน “ วันมหิดล ” - ผู้กำกับการแสดง เนื่องในงานเฉลิมพระเกียรติพระบาทสมเด็จพระเจ้าอยู่หัว ฉลองสิริราชสมบัติครบ 50 ปี วันที่ 21 มิถุนายน 2539 ณ มหาวิทยาศิลปากร - ผู้ช่วยอำนวยการแสดง ในงานนิทรรศการพระราชพิธีกาญจนาภิเษก ณ ท้องสนามหลวงรูปผลงานการแสดง</doc>
