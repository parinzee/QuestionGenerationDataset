<doc id="279817" url="https://th.wikipedia.org/wiki?curid=279817" title="ดิเอเวอร์ลีบราเธอร์ส">ดิเอเวอร์ลีบราเธอร์ส ดิเอเวอร์ลีบราเธอร์ส () ประกอบด้วยพี่น้องดอน เอเวอร์ลี และฟิล เอเวอร์ลี เป็นวงดูโอในแนวร็อกแอนด์โรลที่ได้รับอิทธิพลจากดนตรีคันทรี มีจุดเด่นที่การเล่นกีตาร์สายเหล็ก และการร้องประสานเสียง ดิเอเวอร์ลีบราเธอร์สประสบความสำเร็จระหว่างช่วงปี ค.ศ. 1957 ถึง 1964 มีเพลงติดอันดับทอป 40 ของนิตยสารบิลบอร์ดทั้งสิ้น 26 เพลง เป็นอันดับสองในบรรดาศิลปินดูโอ รองจากฮอลล์ แอนด์ โอตส์ (Daryl Hall and John Oates ซึ่งมีเพลงติดอันดับ 29 เพลง) และมีเพลงติดอันดับทอป 100 ทั้งสิ้น 35 เพลง ได้รับการบรรจุชื่อไว้ในหอเกียรติยศร็อกแอนด์โรลในปี ค.ศ. 1986 และได้รับรางวัลแกรมมี Lifetime Achievement Award ในปี ค.ศ. 1997 นิตยสารโรลลิงสโตน จัดให้ดิเอเวอร์ลีบราเธอร์ส ติดอันดับ 33 จาก "100 ศิลปินยอดเยี่ยมตลอดกาล" จากการจัดอันดับในปี ค.ศ. 2004 เพลงที่มีชื่อเสียงของดิเอเวอร์ลีบราเธอร์ส ได้แก่เพลง "Bye Bye Love", "Wake Up Little Susie", "All I Have to Do Is Dream", "Devoted to You", "Bird Dog", "Cathy's Clown", "Ebony Eyes", "Walk Right Back", "Crying in the Rain", "('Til) I Kissed You"</doc>
