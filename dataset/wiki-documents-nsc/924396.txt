<doc id="924396" url="https://th.wikipedia.org/wiki?curid=924396" title="พรรคเพื่อประชาชนไทย">พรรคเพื่อประชาชนไทย พรรคเพื่อประชาชนไทย พรรคการเมืองของไทยที่ได้จดทะเบียนจัดตั้งตาม พระราชบัญญัติประกอบรัฐธรรมนูญว่าด้วยพรรคการเมือง พ.ศ. ๒๕๕๐ เป็นลำดับที่ 9/2554 เมื่อวันที่ 27 เมษายน พ.ศ. 2554 โดยมีนายดิเรก กลิ่นจันทร์ และ นายวีระวัฒน์ สุวรรณปรีชา เป็นหัวหน้าพรรคและเลขาธิการพรรคคนแรก พรรคเพื่อประชาชนไทยได้ส่งผู้สมัครลงรับเลือกตั้งใน การเลือกตั้งสมาชิกสภาผู้แทนราษฎร เมื่อวันอาทิตย์ที่ 3 กรกฎาคม พ.ศ. 2554 โดยได้หมายเลข 29 แต่ไม่ได้รับเลือกแม้แต่ที่นั่งเดียวขณะที่การเลือกตั้งทั่วไปในวันอาทิตย์ที่ 2 กุมภาพันธ์ พ.ศ. 2557 ทางพรรคเพื่อประชาชนไทยก็ได้ส่งผู้สมัครลงรับเลือกตั้งเช่นกันแต่การเลือกตั้งครั้งนี้ทาง คณะกรรมการการเลือกตั้ง หรือ กกต. ได้ประกาศให้เป็นโมฆะเสียก่อน พรรคเพื่อประชาชนไทยถูกยุบพรรคเมื่อวันที่ 18 ตุลาคม พ.ศ. 2560 ตามคำสั่งศาลรัฐธรรมนูญเนื่องจากไม่ทำตามที่กฎหมายกำหนด</doc>
