<doc id="837806" url="https://th.wikipedia.org/wiki?curid=837806" title="ยุทธการที่แห้ฝือ">ยุทธการที่แห้ฝือ ศึกปราบลิโป้ หรือ ยุทธการที่แห้ฝือ () สงครามครั้งสำคัญในช่วงปลายสมัย ราชวงศ์ฮั่นตะวันออก อันเป็นความขัดแย้งระหว่าง โจโฉ กับ เล่าปี่ ที่จับมือกันและ ลิโป้ ใน ค.ศ. 194 โจโฉยกทัพมาโจมตี ชีจิ๋ว ซึ่งมี โตเกี๋ยม เป็นเจ้าเมืองเนื่องจากความเข้าใจผิดคิดว่าโตเกี๋ยมเป็นผู้บงการในการส่งคนไปลอบสังหาร โจโก๋ พ่อของโจโฉทำให้ ตันก๋ง ซึ่งรับใช้ลิโป้ได้แอบติดต่อ เตียวเมา ซึ่งรับใช้โตเกี๋ยมให้แปรพักตร์และมาเข้ากับลิโป้เพื่อร่วมโจมตีแคว้นกุนจิ๋วของโจโฉทำให้โจโฉต้องยกทัพกลับจากนั้นไม่นานโตเกี๋ยมก็ถึงแก่กรรมแต่ก่อนสิ้นใจโตเกี๋ยมได้ยกแคว้นชีจิ๋วและตำแหน่งเจ้าเมืองให้กับเล่าปี่ ค.ศ. 195 โจโฉสามารถปกป้องแคว้นกุนจิ๋วและเอาชนะลิโป้ได้ทำให้ลิโป้ต้องหนีไปทางตะวันออกไปพึ่งเล่าปี่เจ้าเมืองชีจิ๋ว ในปีต่อมาคือ ค.ศ. 196 โจโฉได้พบ จักรพรรดิฮั่นเซี่ยนตี้ หรือ พระเจ้าเหี้ยนเต้ ในซากเมือง ลั่วหยาง หรือ ลกเอี๋ยง โจโฉจึงตัดสินพาองค์จักรพรรดิไปยังเมือง ฮูโต๋ ทำให้ราชสำนักและเมืองหลวงได้ย้ายมาอยู่ที่เมืองแห่งนี้ ขณะเดียวกันลิโป้อาศัยความได้เปรียบในช่วงที่เล่าปี่กำลังขัดแย้งอยู่กับ อ้วนสุด เข้ายึดเมืองเสียพ่ายทำให้เล่าปี่ต้องล่าถอยไปยังเมืองเสี่ยวเพ่ยที่อยู่ใกล้เคียงแต่ลิโป้ก็ยังตามมาโจมตีเมืองเสี่ยวเพ่ยทำให้เล่าปี่จำใจต้องขอความช่วยเหลือจากโจโฉ</doc>
