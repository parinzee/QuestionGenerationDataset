<doc id="792348" url="https://th.wikipedia.org/wiki?curid=792348" title="จักรพรรดิฟุชิมิ">จักรพรรดิฟุชิมิ จักรพรรดิฟุชิมิ ( , 1808 - 1860 , ครองราชย์ 1830 - 1841) เป็นจักรพรรดิพระองค์ที่ 92 แห่งญี่ปุ่นตามกฎมณเฑียรบาลว่าด้วยการสืบราชสันตติวงศ์ทรงครองราชย์ระหว่างปี พ.ศ. 1830 - พ.ศ. 1841พระนาม พระนาม. จักรพรรดิฟุชิมิ มีพระนามเดิมว่า เจ้าชายฮิโระฮิโตะ () ซึ่งเป็นพระนามเดียวกับจักรพรรดิโชวะ (หรือจักรพรรดิฮิโระฮิโตะ) จักรพรรดิพระองค์ที่ 124 เพียงแต่พระนามของทั้ง 2 เขียนต่างกันพงศาวลี พงศาวลี. จักรพรรดิฟุชิมิเป็นพระราชโอรสพระองค์ที่ 2 ของจักรพรรดิโกะ-ฟุกะกุซะ โดยทรงมาจากสาย Jimyoin-to- จักรพรรดินี : ไซออนจิ (ฟุจิวะระ) - นางกำนัล : อิซึซึกิ โนะ ซึเนะโกะ- พระราชโอรสองค์ที่ 1: เจ้าชายทะเนะฮิโตะ (จักรพรรดิโกะ-ฟุชิมิ) - พระสนม : โทอิน ฟุจิวะระ ??- พระราชโอรสองค์ที่ 4 : เจ้าชายโทะมิฮิโตะ (จักรพรรดิฮะนะโซะโนะ)พระราชประวัติ พระราชประวัติ. เจ้าชายฮิโระฮิโตะทรงได้รับการสถาปนาให้เป็นรัชทายาทและผู้สืบราชบัลลังก์ต่อจาก จักรพรรดิโกะ-อุดะ พระญาติของพระองค์ซึ่งมาจากสายราชสกุล ไดกะกุจิ ในเดือน 10 ปี โคอัน ที่ 10 ตรงกับวันที่ 10 พฤษภาคม พ.ศ. 1830 อันเป็นปีที่ 13 ในรัชสมัยจักรพรรดิโกะ-อุดะ ทรงสละราชบัลลังก์ให้กับเจ้าชายฮิโระฮิโตะที่รัชทายาทพระชนมายุ 22 พรรษา ต่อมาในปี พ.ศ. 1832 จักรพรรดิฟุชิมิได้ทรงสถาปนา เจ้าชายทะเนะฮิโตะ พระราชโอรสของพระองค์ขึ้นเป็นรัชทายาทและผู้สืบราชบัลลังก์ ในวันที่ 8 ตุลาคม พ.ศ. 1841 จักรพรรดิฟุชิมิได้ประกาศสละราชบัลลังก์ให้กับเจ้าชายทะเนะฮิโตะที่รัชทายาทขึ้นเป็น จักรพรรดิโกะ-ฟุชิมิ ขณะพระชนมายุเพียง 33 พรรษาโดยทรงได้เป็น โฮโอ หรือ อดีตจักรพรรดิอันประทับในศาสนา ต่อมาในปี พ.ศ. 1844 อดีตจักรพรรดิฟุชิมิทรงพ้นจากตำแหน่งโฮโอเมื่อจักรพรรดิโกะ-ฟุชิมิทรงถูกกองทัพของราชสกุลไดกะกุจิบีบบังคับให้สละราชบัลลังก์ให้กับ เจ้าชายคุนิฮะรุ พระญาติจากสายไดกะกุจิซึ่งเป็นที่รัชทายาทขึ้นสืบราชบัลลังก์ต่อเป็นจักรพรรดิโกะ-นิโจ ในปี พ.ศ. 1851 จักรพรรดิโกะ-นิโจทรงพระประชวรและสวรรคตอย่างกะทันหันทำให้ เจ้าชายโทะมิฮิโตะ ที่รัชทายาทจากสายจิเมียวอินซึ่งเป็นพระราชโอรสพระองค์เล็กในอดีตจักรพรรดิฟุชิมิได้ขึ้นสืบราชบัลลังก์ต่อมาทำให้อดีตจักรพรรดิฟุชิมิได้กลับมาดำรงพระยศโฮโออีกครั้ง แต่ทรงเป็นโฮโอได้เพียง 5 ปีก็ทรงผนวชเป็นพระภิกษุเมื่อปี พ.ศ. 1856 และทรงยกจักรพรรดิฮะนะโซะโนะให้เป็นพระราชโอรสบุญธรรมของอดีตจักรพรรดิโกะ-ฟุชิมิผู้เป็นพระเชษฐาต่างพระราชมารดาซึ่งดำรงพระยศเป็นโฮโอสืบต่อจากพระราชบิดา อดีตจักรพรรดิฟุชิมิสวรรคตเมื่อวันที่ 10 พฤษภาคม พ.ศ. 1860 ขณะพระชนมายุเพียง 52 พรรษา พระศพของพระองค์ถูกฝังที่สุสาน ฟุกะกุซะ โนะ คิตะ ซึ่งเป็นสุสานของจักรพรรดิโกะ-ฟุกะกุซะ พระราชบิดา</doc>
