<doc id="156891" url="https://th.wikipedia.org/wiki?curid=156891" title="อโนเชาว์ ยอดบุตร">อโนเชาว์ ยอดบุตร อโนเชาว์ ยอดบุตร (31 ธันวาคม พ.ศ. 2501 - 21 มีนาคม พ.ศ.2561) นักแสดงชาวไทย ที่เคยได้รับรางวัลตุ๊กตาทอง สาขานักแสดงประกอบชายยอดเยี่ยม ประจำปี พ.ศ. 2525 จากเรื่อง เทพธิดาโรงงานประวัติ ประวัติ. อโนเชาว์ ยอดบุตร เป็นบุตรชายคนสุดท้องในจำนวนบุตรชาย-หญิงทั้ง 8 คน ของ นางอำไพ ยอดบุตร กับนายเอื้อม ยอดบุตร จบการศึกษาจากคณะวิศวกรรมศาสตร์ มหาวิทยาลัยขอนแก่น แลัวจึงเข้าสู่วงการแสดงและกำลังเริ่มมีชื่อเสียง จากการที่มีใบหน้าคล้ายกับ จตุพล ภูอภิรมย์ อดีตนักแสดงชื่อดังในบทพระเอกที่เสียชีวิตไปก่อนหน้านั้น อโนเชาว์ ยอดบุตร ประสบอุบัติเหตุตกจากรถจี๊บขณะกำลังถ่ายทำภาพยนตร์เรื่อง รักกันวันละนิด ที่จังหวัดเชียงใหม่ เมื่อวันที่ 30 ตุลาคม พ.ศ. 2526 อโนเชาว์กระเด็นออกจากรถและศีรษะฟาดพื้น และกระทบกระเทือนก้านสมอง ทำให้ร่างกายไม่มีความรู้สึกใดๆ ต้องนอนรักษาตัวโดยไม่มีสติรับรู้เรื่อยมา อโนเชาว์ ยอดบุตร อยู่ในความดูแลของนางอำไพ ยอดบุตร ผู้เป็นมารดามาโดยตลอด นางอำไพได้รับเลือกจากสภาสังคมสงเคราะห์ เข้ารับพระราชทานรางวัลแม่ดีเด่นแห่งชาติ ประจำปี พ.ศ. 2545 จาก พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ในฐานะเป็นแม่ผู้มีความอดทน ขยันหมั่นเพียรในการเฝ้ารักษาพยาบาลบุตรชายมานานกว่า 28 ปี ต่อมานางอำไพได้เสียชีวิตลงเมื่อวันที่ 16 เมษายน พ.ศ. 2555 หลังจากนี้อโนเชาว์จะได้รับการดูแลจากพี่สาวที่รับปากกับมารดา ว่าจะเป็นผู้ดูแลน้องชายคนนี้ต่อไป หลังจากนอนเป็นเจ้าชายนิทรานานกว่า 35 ปี อโนเชาว์ ยอดบุตร ได้เสียชีวิตลงเมื่อวันที่ 21 มีนาคม 2561 สิริอายุ 59 ปี 285 วัน โดยจะมีพิธีรดน้ำศพ ณ ศาลา 4 วัดพระศรีมหาธาตุ บางเขน และจะมีพิธีสวดพระอภิธรรมจนถึงวันที่ 25 มีนาคม 2561 ก่อนจะทำการฌาปนกิจในวันที่ 26 มีนาคม 2561 ต่อไปผลงานภาพยนตร์ผลงาน. ภาพยนตร์. - พ.ศ. 2527 - เพชรตัดเพชร - พ.ศ. 2526 - รักกันวันละนิด แสดงเป็น ชีวิน - พ.ศ. 2526 - เงิน เงิน เงิน แสดงเป็น รังสรรค์ - พ.ศ. 2526 - เทพบุตรสลัม แสดงเป็น เทพบุตร - พ.ศ. 2526 - เลขาคนใหม่ แสดงเป็น สุรพล - พ.ศ. 2526 - มายาพิศวาส แสดงเป็น ธัชชัย - พ.ศ. 2526 - กตัญญูประกาศิต - พ.ศ. 2526 - สามอนงค์ แสดงเป็น ศิวะ - พ.ศ. 2525 - เทพธิดาโรงงาน</doc>
