<doc id="82140" url="https://th.wikipedia.org/wiki?curid=82140" title="สมาคมผู้จัดพิมพ์และผู้จำหน่ายหนังสือแห่งประเทศไทย">สมาคมผู้จัดพิมพ์และผู้จำหน่ายหนังสือแห่งประเทศไทย สมาคมผู้จัดพิมพ์และผู้จำหน่ายหนังสือแห่งประเทศไทย หรือ ส.พ.จ.ท. (The Publishers and Booksellers Association of Thailand; PUBAT) เป็นองค์กรศูนย์กลางของผู้จัดพิมพ์และผู้จำหน่ายหนังสือในประเทศไทย ผู้ร่วมจัดงานสัปดาห์หนังสือแห่งชาติ ควบคู่กับงานสัปดาห์หนังสือนานาชาติ รวมถึงงานมหกรรมหนังสือระดับชาติ เป็นประจำทุกปีประวัติ ประวัติ. สมาคมผู้จัดพิมพ์และผู้จำหน่ายหนังสือแห่งประเทศไทย ริเริ่มขึ้นเมื่อปี พ.ศ. 2502 โดยนักวิชาการด้านการศึกษากลุ่มหนึ่ง ประกอบด้วย หม่อมหลวงมานิจ ชุมสาย, อภัย จันทวิมล, กำธร สถิรกุล เป็นต้น มีความเห็นว่าสำนักพิมพ์ทั้งหลาย ต่างก็ดูแลตัวเองเป็นหลัก ไม่มีการรวมตัวกันอย่างจริงจัง จึงไม่อาจพัฒนากิจการพิมพ์ของประเทศไทยให้ทัดเทียมกับนานาชาติได้ ม.ล.มานิจ ซึ่งเป็นผู้ประกอบการโรงพิมพ์อยู่ด้วย จึงมีแนวคิดว่าจะเป็นคนกลาง โดยเชิญชวนจิตต์ แพร่พานิช เจ้าของกิจการสำนักพิมพ์แพร่พิทยาที่มีชื่อเสียงในขณะนั้น กับชัย จิตติเดชารักษ์ ผู้จัดจำหน่ายหนังสือรายใหญ่ในขณะนั้น มาร่วมกันก่อตั้งสมาคมฯ ขึ้นเมื่อปี พ.ศ. 2503ทำเนียบนายกสมาคมฯทำเนียบนายกสมาคมฯ. - หม่อมหลวงมานิจ ชุมสาย (พ.ศ. 2503-พ.ศ. 2525 และ พ.ศ. 2528-พ.ศ. 2529) - ธรรมนูญ เรืองศิลป์ จากสำนักพิมพ์เรืองศิลป์ (พ.ศ. 2525) - วาทิน ตันตินิรันดร์ จากสำนักพิมพ์ปาณยา (พ.ศ. 2526) - นงเยาว์ ทวีวัฒนสาร จากสำนักพิมพ์รวมสาส์น (พ.ศ. 2527) - วิริยะ สิริสิงห จากสำนักพิมพ์ชมรมเด็ก (พ.ศ. 2530-พ.ศ. 2533, พ.ศ. 2536-พ.ศ. 2537 (รักษาการ), พ.ศ. 2538-พ.ศ. 2539) - สมหมาย สีมากุล จากศูนย์หนังสือกรุงเทพ (พ.ศ. 2533-พ.ศ. 2535) - นิดดา หงษ์วิวัฒน์ จากสำนักพิมพ์แสงแดด (พ.ศ. 2539-พ.ศ. 2543) - สุวดี จงสถิตย์วัฒนา จากบริษัท นานมีบุ๊คส์ จำกัด (พ.ศ. 2543- มิถุนายน พ.ศ. 2546) - ธนะชัย สันติชัยกูล จากบริษัท เนชั่นมัลติมีเดียกรุ๊ป จำกัด (มหาชน) (กรกฎาคม พ.ศ. 2546 – มิถุนายน พ.ศ. 2550) - ริสรวล อร่ามเจริญ จากบริษัท แปลนฟอร์คิดส์ จำกัด (กรกฎาคม พ.ศ. 2550 – มิถุนายน พ.ศ. 2554) - วรพันธ์ โลกิตสถาพร จากบริษัท สถาพรบุ๊คส์ จำกัด (กรกฎาคม พ.ศ. 2554 – ปัจจุบัน)กิจกรรมของสมาคมฯกิจกรรมภายในประเทศกิจกรรมของสมาคมฯ. กิจกรรมภายในประเทศ. - เป็นผู้จัดงานสัปดาห์หนังสือแห่งชาติ และ งานสัปดาห์หนังสือนานาชาติ ร่วมกับ คณะกรรมการพัฒนาหนังสือแห่งชาติ และ กรมวิชาการ กระทรวงศึกษาธิการ - เป็นผู้จัดงานมหกรรมหนังสือและสื่อการศึกษาระดับชาติ ร่วมกับ สมาพันธ์องค์กรเพื่อพัฒนาหนังสือและการอ่าน - เป็นผู้จัดงานมหกรรมหนังสือสู่ภูมิภาค - เป็นผู้จัดการอบรมสัมมนา เพื่อให้ความรู้แก่สมาชิก - เป็นผู้จัดตั้งมูลนิธิหนังสือเพื่อเด็กกิจกรรมในต่างประเทศกิจกรรมในต่างประเทศ. - เข้าร่วมงานแสดงหนังสือในต่างประเทศ เช่น ไต้หวัน, ประเทศอิตาลี, ญี่ปุ่น, สหรัฐอเมริกา, ประเทศเกาหลีใต้, ประเทศเยอรมนี เป็นต้น - เป็นสมาชิกในองค์กรระหว่างประเทศ ดังนี้ Asian Pacific Publishers Association (APPA), International Publishers Association (IPA) และ International Board on Books for Young People (IBBY)</doc>
