<doc id="643174" url="https://th.wikipedia.org/wiki?curid=643174" title="ผู้จัดการ (ฟุตบอล)">ผู้จัดการ (ฟุตบอล) ในกีฬาฟุตบอล ผู้จัดการ เป็นผู้รับผิดชอบด้านการดำเนินงานสโมสรฟุตบอลหรือทีมชาติ นอกจากนี้ ผู้จัดการทีมยังอาจทำหน้าที่เป็นผู้ฝึกสอนของทีม ผู้จัดการของสโมสรระดับอาชีพจะเป็นผู้รับผิดชอบโดยตรงกับประธานสโมสรความรับผิดชอบ ความรับผิดชอบ. ความรับผิดชอบของผู้จัดการสโมสรฟุตบอลอาชีพ (แต่ไม่ได้จำกัดเพียงเท่านี้) มักจะประกอบด้วย:- การเลือกผู้เล่นร่วมทีมสำหรับการแข่งขัน รวมถึงระบบทีมให้แก่พวกเขา - การวางแผนเชิงกลยุทธ์ และให้คำแนะนำดังกล่าวในสนาม - สร้างแรงจูงใจให้แก่ผู้เล่น ทั้งก่อนและในระหว่างการแข่งขัน - มอบหมายหน้าที่ให้แก่ผู้ฝึกสอนหลักของทีม รวมถึงเจ้าหน้าที่ทางการแพทย์และการฝึกสอน - เป็นแมวมองหาผู้เล่นรุ่นใหม่ที่มีความสามารถสำหรับการเข้าร่วมการฝึกซ้อม ที่สถาบันเยาวชนหรือในทีมสำรอง และส่งเสริมการพัฒนา รวมถึงการปรับปรุงสำหรับพวกเขา - ซื้อและขายผู้เล่นในตลาดซื้อขายนักเตะ รวมไปจนถึงการให้ยืมตัว - การพบปะกับสื่อในช่วงก่อนการแข่งขัน และการให้สัมภาษณ์หลังการแข่งขัน ซึ่งจะมีบางส่วนของความรับผิดชอบดังกล่าวข้างต้นร่วมกับผู้อำนวยการฟุตบอลหรือผู้อำนวยการกีฬา และแบ่งเวลามอบหมายหน้าที่ให้แก่ผู้ช่วยผู้จัดการหรือผู้ฝึกสอนของสโมสร นอกจากนี้ ขึ้นอยู่กับทางสโมสร ในความรับผิดชอบเล็ก ๆ น้อย ๆ ซึ่งประกอบไปด้วย:- การตลาดของสโมสร โดยเฉพาะอย่างยิ่งสำหรับตั๋วเข้าชม, การส่งเสริม และการจำหน่ายสินค้า - เพิ่มผลประกอบการ และทำให้สโมสรมีกำไร ซึ่งความรับผิดชอบเหล่านี้จะมีอยู่มากในหมู่ผู้บริหารของสโมสรเล็ก ๆ ความปรารถนาของผู้จัดการทีมชาติบางครั้ง อาจขัดแย้งกับบรรดาผู้จัดการสโมสรในการเลือกผู้เล่นจากสโมสรให้เข้าร่วมทีมชาติ โดยผู้จัดการสโมสรอาจไม่ต้องการให้ผู้เล่นพลาดการแข่งขันในประเทศ ด้วยเหตุนี้ ในหลาย ๆ กรณี ผู้จัดการฟุตบอลทีมชาติจึงมักได้รับการคัดเลือกมาจากผู้จัดการทีมสโมสรปัจจุบัน และในหลายกรณี พวกเขามักจะเลือกผู้เล่นจากสโมสรของพวกเขาเองผู้จัดการทีมของยุโรปและอเมริกาเหนือ ผู้จัดการทีมของยุโรปและอเมริกาเหนือ. ชื่อตำแหน่งผู้จัดการได้รับการนำมาใช้เกือบเฉพาะในวงการฟุตบอลอังกฤษ ซึ่งโดยส่วนใหญ่ของประเทศที่มีการแข่งขันฟุตบอลในระดับอาชีพ ผู้รับผิดชอบในการดูแลทีมจะได้รับตำแหน่งผู้ฝึกสอน หรือ "เทรนเนอร์" ยกตัวอย่างเช่น แม้จะมีความเท่าเทียมกันในความรับผิดชอบ ฟาบีโอ กาเปลโล จะได้รับการเรียกเป็นผู้จัดการของทีมชาติอังกฤษ ในขณะที่โยอาคิม เลิฟ จะได้รับการอธิบายว่าเป็นหัวหน้าผู้ฝึกสอนของทีมชาติเยอรมนี (สำหรับเยอรมันยังมีบทบาทของผู้จัดการทีมที่อยู่ใต้บังคับบัญชาโดยหัวหน้าผู้ฝึกสอน และผู้ดำรงตำแหน่งนี้คือโอลีเฟอร์ เบียร์ฮอฟฟ์) อย่างไรก็ตาม สำหรับฤดูกาล 1994-96 รวมไปถึงยูโร 96 สมาคมฟุตบอลอังกฤษได้พยายามที่จะระบุผู้สมัครทางเลือกสำหรับเทอร์รี เวนาเบิลส์ ซึ่งพวกเขารู้สึกไม่สบายใจสำหรับชื่อเสียงด้านความซื่อสัตย์ที่แปดเปื้อน โดยได้มีการแต่งตั้งให้เป็น 'ผู้ฝึกสอน' มากกว่าในฐานะ 'ผู้จัดการ' แบบดั้งเดิม ความรับผิดชอบของผู้จัดการทีมฟุตบอลของยุโรปหรือหัวหน้าผู้ฝึกสอน มีแนวโน้มที่จะได้รับการแบ่งออกในกีฬาระดับอาชีพของอเมริกาเหนือ ที่ซึ่งทีมมักจะมีผู้จัดการทั่วไปและหัวหน้าผู้ฝึกสอนแยกต่างหาก (รู้จักกันในฐานะผู้จัดการสนามสำหรับกีฬาเบสบอล) แม้ว่าบางครั้งผู้คนอาจเหมารวมทั้งสองบทบาทเหล่านี้เข้าด้วยกันก็ตาม ในขณะที่ผู้ฝึกสอนทีมหลักในกีฬาฟุตบอลมักจะเป็นผู้ช่วยให้แก่ผู้จัดการซึ่งเป็นผู้ถืออำนาจที่แท้จริง ซึ่งผู้จัดการทั่วไปในแบบอเมริกาและหัวหน้าผู้ฝึกสอนจะมีความแตกต่างกันอย่างเห็นได้ชัดของขอบเขตความรับผิดชอบ ยกตัวอย่างเช่น ผู้จัดการทีมฟุตบอลยุโรปโดยทั่วไปจะมีส่วนพูดสุดท้ายเกี่ยวกับการตัดสินใจในเกม (ซึ่งรวมถึงการจัดเตรียมผู้เล่น) และนอกสนาม ตลอดจนการตัดสินใจการจัดการบัญชีรายชื่อ (รวมทั้งการเจรจาสัญญา) ส่วนในกีฬาของอเมริกา หน้าที่เหล่านี้จะได้รับการจัดการแยกต่างหากโดยหัวหน้าผู้ฝึกสอนและผู้จัดการทั่วไป ตามลำดับ</doc>
