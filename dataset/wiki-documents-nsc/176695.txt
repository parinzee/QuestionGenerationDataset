<doc id="176695" url="https://th.wikipedia.org/wiki?curid=176695" title="แซมมวล ดูรัน">แซมมวล ดูรัน แซมมวล ดูรัน () นักมวยสากลชาวฟิลิปปินส์ เกิดเมื่อ 1 กันยายน พ.ศ. 2511 ที่ บูกิดนอน ประเทศฟิลิปปินส์ สถิติการชก 100 ครั้ง ชนะ 71 (น็อค 35) เสมอ 2 แพ้ 27ประวัติ ประวัติ. ดูรันขึ้นชกมวยสากลครั้งแรกเมื่อ 24 มกราคม พ.ศ. 2530 ชนะคะแนน ลิโต วัลมอรา ที่ ฟิลิปปินส์ จากนั้นขึ้นชกชนะเป็นส่วนใหญ่ จนได้ชิงแชมป์ฟิลิปปินส์รุ่นแบนตัมเวทเมื่อ 11 กุมภาพันธ์ พ.ศ. 2533 แพ้คะแนน โลเรเรมอร์ ปอนตีโน จากนั้น เดินทางมาชิงแชมป์เงารุ่นแบนตัมเวท WBC ชนะน็อค สมิง เกียรติเพชร ยก 5 เมื่อ 24 มีนาคม พ.ศ. 2533 ดูรันได้ไปชกนอกรอบทีญี่ปุ่น แพ้น็อค โจอิชิโร ทัตสุโยชิ ยก 7 และไปเสียแชมป์เงาที่สกอตแลนด์เมื่อ 9 ตุลาคม พ.ศ. 2533 แพ้คะแนน ดอนนี ฮูด ต่อมา ดูรันได้ครองแชมป์ฟิลิปปินส์รุ่นแบนตัมเวทเมื่อ 25 สิงหาคม พ.ศ. 2534 ชนะน็อค รอนนี โรเมโร ยก 2 แล้วมาชกนอกรอบ ชนะน็อค โอเล่ห์ เกียรติวันเวย์ ยก 6 และป้องกันแชมป์ฟิลิปปินส์ได้ถึง 3 ครั้ง ก่อนจะขึ้นชิงแชมป์โลกรุ่นแบนตัมเวท IBF เมื่อ 18 กันยายน พ.ศ. 2535 แพ้คะแนน ออร์ลันโด คานิชาเลส ไม่ได้แชมป์ ดูรันกลับมาชกป้องกันแชมป์ฟิลิปปินส์รุ่นเดิมไว้ได้อีก 2 ครั้ง ก่อนจะเสียแชมป์ไปเมื่อ 29 เมษายน พ.ศ. 2537 แพ้คะแนน เจส มาคา และยังมาชกแพ้คะแนน ฉลาม ป.พงษ์สว่างแบบค้านสายตาเมื่อ พ.ศ. 2536 ด้วย ต่อมา ดูรันขึ้นชิงแชมป์ฟิลิปปินส์รุ่นเฟเธอร์เวทเมื่อ 4 ธันวาคม พ.ศ. 2537 ชนะคะแนน นิก อีเนโร ได้แชมป์มาครอง และป้องกันแชมป์ไว้ได้ถึง 4 ครั้ง ดูรันขึ้นชิงแชมป์ OPBF เมื่อ 6 มิถุนายน พ.ศ. 2539 ชนะคะแนน ปาร์ก ยองวูน ป้องกันแชมป์ได้แค่ครั้งเดียว ก็เสียแชมป์ไปเมื่อ 5 พฤศจิกายน พ.ศ. 2539 แพ้น็อค โคจิ มัตสุโมโตะ ยก 8 ดูรันกลับมาครองแชมป์ OPBF รุ่นเดิมได้อีกเมื่อชิงแชมป์ที่ว่างเมื่อ 17 พฤษภาคม พ.ศ. 2540 ชนะคะแนน สิงห์หนุ่ม ชูวัฒนะ แต่พอป้องกันแชมป์ครั้งแรกก็เสียแชมป์ไปอีกเมื่อ 12 พฤศจิกายน พ.ศ. 2540 แพ้คะแนน ทาเกโอะ อิมาโอกะ ดูรันชิงแชมป์คืนอีกเมื่อ 13 กรกฎาคม พ.ศ. 2541 แต่ก็แพ้คะแนน อิมาโอกะไปอีก ดูรันได้ชิงแชมป์ PABA เฉพาะกาลรุ่นเฟเธอร์เวทเมื่อ 22 สิงหาคม พ.ศ. 2542 แพ้น็อค ชอย ชุลซู ยก 2 ที่ จีน ใน พ.ศ. 2543 ดูรันมาชกนอกรอบในไทย แพ้คะแนน รุ่งสุรินทร์ ลูกคลองจั่น และชนะคะแนน ดัทช์บอย ดัทช์บอยยิม ดูรันได้ครองแชมป์ฟิลิปปินส์รุ่นเฟเธอร์เวทอีกครั้งเมื่อ 9 พฤศจิกายน พ.ศ. 2544 ชนะน็อค โจบาร์ ดามอสมอก ยก 8 ป้องกันแชมป์ได้ 1 ครั้ง ก่อนจะเสียแชมป์ไปเมื่อ 17 สิงหาคม พ.ศ. 2545 แพ้คะแนน เจฟฟรีย์ โอนาเต ดูรันยังคงชกต่อเนื่องมาเรื่อยๆ และได้ชิงแชมป์ WBO เอเชียรุ่นเฟเธอร์เวทเมื่อ 4 ตุลาคม พ.ศ. 2547 แพ้น็อค เทอดศักดิ์ ก่อเกียรติยิม ยก 4 หลังจากที่ชิงแชมป์ฟิลิปปินส์รุ่นซูเปอร์เฟเธอร์เวทไม่สำเร็จเมื่อ 25 พฤศจิกายน พ.ศ. 2548 แพ้น็อค จิมเร็กซ์ จาคา ยก 2 แล้ว ดูรันก็แขวนนวมไปเกียรติประวัติเกียรติประวัติ. - แชมป์เงารุ่นแบนตัมเวท WBC- ชิง 24 มีนาคม 2533 ชนะน็อค สมิง เกียรติเพชร ยก 5 ที่ พัทยา - เสียแชมป์ 9 ตุลาคม 2533 แพ้คะแนน ดอนนี่ ฮูด ที่ อังกฤษ - แชมป์ฟิลิปปินส์รุ่นแบนตัมเวท (2534 - 2537) - แชมป์ฟิลิปปินส์รุ่นเฟเธอร์เวท (2537 – 2539, 2544 - 2545) - แชมป์ OPBF รุ่นเฟเธอร์เวท- ชิง 6 มิถุนายน 2539 ชนะคะแนน ปาร์ค ยองวุน ที่ เกาหลีใต้ - ป้องกันแชมป์ครั้งที่ 1, 31 สิงหาคม 2539 ชนะน็อค โนโบรุ ฮิราเซะ ยก 6 ที่ ฟิลิปปินส์ - เสียแชมป์ 5 พฤศจิกายน 2539 แพ้น็อค โคจิ มัตสุโมโต ยก 8 ที่ ญี่ปุ่น - แชมป์ OPBF รุ่นเฟเธอร์เวท- ชิง 17 พฤษภาคม 2540 ชนะคะแนน สิงห์หนุ่ม ชูวัฒนะ ที่ ฟิลิปปินส์ - เสียแชมป์ 12 พฤศจิกายน 2540 แพ้คะแนน ทาเคโอะ อิมาโอโกะ ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตัมเวท IBF เมื่อ 18 กันยายน 2535 แพ้คะแนน ออร์ลันโด คาร์นิชาเลส ที่ สหรัฐ - ชิงแชมป์ OPBF รุ่นเฟเธอร์เวทเมื่อ 13 กรกฎาคม 2541 แพ้คะแนน ทาเคโอะ อิมาโอโกะ ที่ ญี่ปุ่น - ชิงแชมป์ PABA เฉพาะกาลรุ่นเฟเธอร์เวทเมื่อ 22 สิงหาคม 2542 แพ้น็อค ชอย ชุลซู ยก 2 ที่ จีน - ชิงแชมป์ WBO เอเชียรุ่นเฟเธอร์เวทเมื่อ 4 ตุลาคม 2547 แพ้น็อค เทอดศักดิ์ จันทร์แดง ยก 4 ที่ นครราชสีมา</doc>
