<doc id="106670" url="https://th.wikipedia.org/wiki?curid=106670" title="แท้ ประกาศวุฒิสาร">แท้ ประกาศวุฒิสาร แท้ ประกาศวุฒิสาร (26 พฤษภาคม พ.ศ. 2461 - ) ผู้อำนวยการสร้าง ผู้กำกับภาพยนตร์ แห่งบริษัทภาพยนตร์ไทยไตรมิตร ได้รับการเชิดชูเกียรติเป็นศิลปินแห่งชาติ สาขาศิลปะการแสดง (ผู้สร้างภาพยนตร์) ประจำปี พ.ศ. 2542 เดิมชื่อ บุญแท้ เหมะบุตร เกิดที่อำเภอโพธาราม จังหวัดราชบุรี เป็นบุตรคนโตของ ขุนประกาศวุฒิสาร กับนางท้อ เหมะบุตร จบการศึกษาจากโรงเรียนเบญจมราชูทิศ ราชบุรี และโรงเรียนเพาะช่าง แผนกฝึกหัดครูวาดเขียน เริ่มงานภาพยนตร์เป็นช่างถ่ายภาพนิ่งให้กับบริษัทปฏิภาคภาพยนตร์ ของขุนปฏิภาคพิมพ์ลิขิต จากนั้นรับราชการเป็นช่างถ่ายภาพยนตร์ข่าวทหารบก และกองภาพยนตร์ทหารอากาศ ร่วมอำนวยการสร้างภาพยนตร์เรื่องแรก สุภาพบุรุษเสือไทย (2492) ในนาม ปรเมรุภาพยนตร์ โดยทำหน้าที่ช่างกล้องด้วย และหลายเรื่องต่อมาส่วนใหญ่ประสบความสำเร็จด้านรายได้ เคยถ่ายทำเหตุการณ์สำคัญในอดีต เช่น น้ำท่วมใหญ่กรุงเทพ 2485 ,รัฐประหาร 8 พฤศจิกา 2490 ,ไทรโยค 2499 ,รถรางวันสุดท้าย 2512 ,เบื้องหลังงานสร้างหนังเรื่องยาว ฯลฯ หอภาพยนตร์แห่งชาติ ได้รวบรวมจัดทำเป็นวีดิทัศน์ชุดพิเศษในโอกาส 88 ปี แท้ ประกาศวุฒิสาร ศิลปินแห่งชาติ (ผู้สร้างภาพยนตร์) ปัจจุบัน เป็นที่ปรึกษาของ หอภาพยนตร์แห่งชาติผลงาน ผลงาน. อำนวยการสร้าง- สุภาพบุรุษเสือไทย (2492) - เสือดำ (2494) - อวสานเสือใบ (2494) - สาวเครือฟ้า (2496) - ปาหนัน (2500) - เห่าดง (2501) - สี่คิงส์ (2502) - เสือเฒ่า (2503) กำกับการแสดง- เมืองแม่หม้าย (2512) - แก้วสารพัดนึก (2514) - เจ้าลอย (2515) บันทึกภาพยนตร์- น้ำท่วมใหญ่กรุงเทพ ฯ (2485) - รัฐประหาร 8 พฤศจิกายน (2490) - หลังกล้อง สุภาพบุรุษเสือไทย (2492) - วันพระราชทานปริญญาแพทย์ศิริราช (2493) - หลังกล้อง สาวเครือฟ้า (2496) - ย้อนอดีตหาดสุรินทร์ ภูเก็ต (2496) - ไทรโยค (2499) - หลังกล้อง เห่าดง (2501) - หลังกล้อง สี่คิงส์ (2502) - หลังกล้อง เสือเฒ่า (2503) - ฉากเพลงเสริมในหนังเยอรมัน มือเสือ (2505) - รถรางวันสุดท้าย (2512) - หอภาพยนตร์แห่งชาติ (2548) - นำเที่ยวพุทธมณฑล (2549)เครื่องราชอิสริยาภรณ์เครื่องราชอิสริยาภรณ์. - พ.ศ. 2543 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
