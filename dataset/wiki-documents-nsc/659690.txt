<doc id="659690" url="https://th.wikipedia.org/wiki?curid=659690" title="เซ็นทรัล ภูเก็ต">เซ็นทรัล ภูเก็ต เซ็นทรัล ภูเก็ต () เป็นโครงการพัฒนาพื้นที่และศูนย์การค้าที่ทันสมัยและมีขนาดใหญ่ที่สุดบนเกาะภูเก็ตของกลุ่มเซ็นทรัล ภายใต้กรอบแนวคิด "จังหวะหัวใจของภูเก็ต" (The Beating Heart of Phuket) โดยมีพื้นที่โครงการรวมกว่า 100 ไร่ ประกอบไปด้วยอาคารศูนย์การค้า 3 อาคาร เริ่มแรกโครงการดังกล่าวบริหารงานโดยห้างสรรพสินค้าเซ็นทรัล โดยตั้งเป้าให้เป็นจุดศูนย์รวมของความบันเทิงอันครบครันในเมืองภูเก็ต และต่อมา บริษัท เซ็นทรัล รีเทล คอร์ปอเรชัน จำกัด จึงเข้ามาขยายรูปแบบกิจการให้เป็นศูนย์การค้าแบบครบวงจร โดยเพิ่มอาคารศูนย์การค้าหลังที่สองที่ตั้งอยู่ฝั่งตรงข้ามเข้ามา แต่หลังจากการปรับผังองค์กรใหม่ใน พ.ศ. 2557 อาคารดังกล่าวก็ถูกโอนให้เข้าไปเป็นความรับผิดชอบของห้างสรรพสินค้าเซ็นทรัลตามเดิม ต่อมาใน พ.ศ. 2558 บริษัท เซ็นทรัลพัฒนา จำกัด (มหาชน) ได้ประกาศตั้งงบลงทุน 6,360 ล้านบาท ในการซื้อกิจการเซ็นทรัลเฟสติวัล ภูเก็ต ด้วยการซื้อสิทธิ์การเช่าที่ดินและอาคารในกรอบระยะเวลา 41 ปี ซึ่งการซื้อขายแล้วเสร็จเป็นของบริษัทในเดือนมิถุนายน พ.ศ. 2558การจัดสรรพื้นที่ การจัดสรรพื้นที่. โครงการเซ็นทรัล ภูเก็ต เป็นโครงการขนาดใหญ่มีพื้นที่รวมกว่า 100 ไร่ ประกอบไปด้วยอาคารศูนย์การค้าทั้งหมด 3 อาคาร ได้แก่ อาคาร "เฟสติวัล" หรือ เซ็นทรัลเฟสติวัล ภูเก็ตเดิม, อาคาร "อีสต์" หรือ เซ็นทรัลเฟสติวัล ภูเก็ต อีสต์ เดิม และอาคารฟลอเรสต้า ซึ่งเป็นอาคารหลังสุดท้ายของโครงการที่เซ็นทรัลพัฒนาได้สร้างขึ้นใหม่ โดยเมื่อเสร็จสิ้นทั้งโครงการในเดือนกันยายน พ.ศ. 2561 โครงการเซ็นทรัล ภูเก็ต จะเป็นโครงการเดียวที่ทำให้ผู้มาใช้บริการ สามารถสัมผัสได้ถึงความแตกต่างของทั้งสามอาคาร ภายใต้ชื่อบริหารเพียงชื่อเดียว คือ เซ็นทรัล ภูเก็ต โดยรายละเอียดของแต่ละอาคาร มีดังนี้เฟสติวัล เฟสติวัล. อาคารเฟสติวัล หรือเมอร์คาโด วิง เป็นอาคารศูนย์การค้าที่ได้รับการออกแบบให้เป็น "จุดมุ่งหมายของการจับจ่ายใช้สอยและรูปแบบชีวิตนานาชาติที่ดีที่สุดในภาคใต้" ภายใต้แนวความคิดที่ถือว่าเป็นศูนย์การค้าที่ทุกคนสามารถมาท่องเที่ยวและผ่อนคลายได้มากยิ่งขึ้น ทั้งจับจ่ายใช้สอย สังสรรค์ ชมงานศิลปะ และออกกำลังกายภายในโครงการเดียว โดยนำแนวความคิดของศูนย์การค้าเซ็นทรัลเฟสติวัล อีสต์วิลล์ มาปรับใช้ อาคารเฟสติวัลมีพื้นที่ใช้สอยทั้งหมด 4 ชั้น เชื่อมต่อกับอาคารอีสต์ที่ชั้น 3 และมีพื้นที่สำคัญดังนี้- เซ็นทรัล ฟู้ด ฮอลล์ - เพาเวอร์บาย - ออฟฟิศเมท - บีทูเอส - ซูเปอร์สปอร์ต - ศูนย์อาหารฟู้ดพาทิโอ - ศูนย์อาหารฟู้ดเทอร์เรส - พลับบลิค เฮาส์ - โรงภาพยนตร์เอสเอฟเอ็กซ์ โคลีเซียม ซีเนม่า จำนวน 7 โรง (ทุนร่วมกับเครือโรงภาพยนตร์โคลีเซียม)อีสต์ อีสต์. อาคารอีสต์เป็นอาคารศูนย์การค้าหลังที่สองที่ปรับมาจากร้านโฮมเวิร์ค สาขาภูเก็ตเดิมเมื่อ พ.ศ. 2556 เพื่อเป็นการรองรับกลุ่มลูกค้าที่เติบโตขึ้น โดยเพิ่มร้านค้าต่าง ๆ กว่า 100 ร้าน และเพิ่มพื้นที่จอดรถให้กับโครงการกว่า 1,000 คัน มีพื้นที่สำคัญดังนี้- ท็อปส์ มาร์เก็ต - เพาเวอร์บาย - โฮมเวิร์ค - ไอทีซิตี้ฟลอเรสต้า ฟลอเรสต้า. อาคารฟลอเรสต้า หรือลักชูรี วิง เป็นอาคารศูนย์การค้าหลังที่สามที่เซ็นทรัลพัฒนาก่อสร้างขึ้นมาใหม่ โดยอาคารดังกล่าวจะเป็นอาคารศูนย์การค้าระดับบนที่เทียบเท่ากับศูนย์การค้าเซ็นทรัล เอ็มบาสซี เพื่อตอบรับต่อกลุ่มลูกค้าที่มีกำลังซื้อสูง และเป็นอาคารศูนย์การค้าที่ใหญ่ที่สุดของโครงการเซ็นทรัล ภูเก็ต ซึ่งอาคารดังกล่าวจะเปิดให้บริการอย่างเป็นทางการในปี พ.ศ. 2561 ภายในอาคารฟลอเรสต้า มีพื้นที่ใช้สอยทั้งหมด 5 ชั้น รวมชั้นใต้ดิน มีพื้นที่สำคัญดังนี้- ห้างสรรพสินค้าเซ็นทรัล (ย้ายออกมาจากอาคารเฟสติวัล) - เซ็นทรัล ฟู้ด ฮอลล์ - เทลส์ ออฟ ไทยแลนด์ - ธิงค์สเปซ บีทูเอส - พิพิธภัณฑ์สัตว์น้ำ อควาเรีย ภูเก็ต - สวนนิทรรศการ ไตรภูมิ (โครงการร่วมลงทุนระหว่าง บางนา เซ็นทรัล พร็อพเพอร์ตี้ กับไร้ท์แมน)รางวัลรางวัล. - BCI ASIA Top 10 Developers Awards 2017 (เฉพาะอาคารแอสทรัล)</doc>
