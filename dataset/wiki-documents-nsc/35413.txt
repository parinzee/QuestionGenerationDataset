<doc id="35413" url="https://th.wikipedia.org/wiki?curid=35413" title="พฤษภาคม พ.ศ. 2549">พฤษภาคม พ.ศ. 2549วันพุธที่ 31 พฤษภาคม 2549วันพุธที่ 31 พฤษภาคม 2549. - จากกรณีที่ กกต. ได้แต่งตั้งคณะอนุกรรมการสอบสวนกรณีพรรคการเมืองใหญ่จ้างพรรคเล็ก ให้ส่งผู้สมัครรับเลือกตั้ง ซึ่งมีผลสอบที่พาดพิงถึงแกนนำพรรคไทยรักไทย กกต.ได้เชิญผู้ที่ถูกพาดพิงเข้าชี้แจง ซึ่งรวมถึงพลเอกธรรมรักษ์ อิศรางกูร ณ อยุธยา รัฐมนตรีว่าการกระทรวงกลาโหม (กปส.) - กรมอุตุนิยมวิทยา เตือนประชาชนบริเวณภาคเหนือ และภาคตะวันออกเฉียงเหนือ ระวังภัยจากฝนตกหนักและน้ำท่วมฉับพลัน ในระยะ1-2 วันนี้ (กปส.) - ยอดผู้เสียชีวิตจากแผ่นดินไหวในอินโดนีเซียสูงเกือบ 5,700 คนแล้ว ขณะที่ความหวังที่จะพบผู้รอดชีวิตลดน้อยลงทุกขณะ (กปส.)วันอังคารที่ 30 พฤษภาคม 2549วันอังคารที่ 30 พฤษภาคม 2549. - คณะรัฐมนตรีเห็นชอบกำหนดวันเลือกตั้งใหม่เป็นวันที่ 15 ตุลาคม เลื่อนจากข้อเสนอเดิมวันที่ 22 ตุลาคม เนื่องจากตรงกับวันสำคัญในศาสนาอิสลาม (กปส.) - ประธานาธิบดีชานานา กุฌเมา ของประเทศติมอร์-เลสเต ได้เข้าควบคุมดูแลการใช้อำนาจฉุกเฉิน โดยเป็นผู้ดูแลกองทัพแต่เพียงผู้เดียว หลังจากที่ได้เกิดเหตุการณ์รุนแรงในติมอร์-เลสเต (กปส.)วันอาทิตย์ที่ 28 พฤษภาคม 2549วันอาทิตย์ที่ 28 พฤษภาคม 2549. - มีจำนวนผู้เสียชีวิตในประเทศอินโดนีเซียเพิ่มขึ้นเป็นกว่า 3,700 คนแล้ว หลังเกิดแผ่นดินไหวเมื่อเช้าวันที่ 27 พ.ค. บริเวณเกาะชวา (กปส.)วันเสาร์ที่ 27 พฤษภาคม 2549วันเสาร์ที่ 27 พฤษภาคม 2549. - รัฐบาลพม่าขยายเวลาการกักบริเวณนางออง ซาน ซูจี ผู้นำฝ่ายค้านออกไปอีก 1 ปี หลังจากที่กำหนดขยายเวลากักบริเวณนางซูจีครั้งก่อนเป็นเวลา 6 เดือนสิ้นสุดลงเมื่อวันที่ 27 พ.ค. (กปส.)- นางกอบกุล นพอมรบดี อดีต ส.ส เขต 1 ราชบุรี พรรคไทยรักไทย ถูกคนร้ายใช้อาวุธปืนเอ็ม 16 กราดยิงจนเสียชีวิต เหตุเกิดบริเวณสี่แยกนิสสัน ต.หน้าเมือง อ.เมือง จ.ราชบุรี (มติชน)วันศุกร์ที่ 26 พฤษภาคม 2549วันศุกร์ที่ 26 พฤษภาคม 2549. - นายโคฟี อันนัน เลขาธิการสหประชาชาติ (ยูเอ็น) เดินทางเยือนประเทศไทยอย่างเป็นทางการ เข้าเฝ้าเพื่อทูลเกล้าทูลกระหม่อมถวายรางวัลความสำเร็จสูงสุดด้านการพัฒนามนุษย์ แด่พระบาทสมเด็จพระเจ้าอยู่หัว (ไทยรัฐ) - นายธานินทร์ กรัยวิเชียร องคมนตรี เป็นประธาน เปิดงานนิทรรศการเฉลิมพระเกียรติพระบาทสมเด็จพระเจ้าอยู่หัว จัดเต็มพื้นที่ห้องประชุมอิมแพค เมืองทองธานี ประกอบด้วย พระราชประวัติ พระราชกรณียกิจอันยาวนาน และพระอัจฉริยภาพในด้านต่างๆ (ไทยรัฐ)วันพฤหัสบดีที่ 25 พฤษภาคม 2549วันพฤหัสบดีที่ 25 พฤษภาคม 2549. - พระบาทสมเด็จพระเจ้าอยู่หัว พระราชทานพระบรมราชวโรกาสให้ผู้นำ 3 เหล่าทัพ เข้าเฝ้าฯ เพื่อกราบบังคมทูลรายงานผลการปฏิบัติงาน ช่วยเหลือผู้ประสบภัยน้ำท่วมในภาคเหนือ พร้อมกับรับพระราชทานพระราชดำริเพิ่มเติม เพื่อบรรเทาความเดือดร้อนแก่ราษฎร ทรงย้ำให้เร่งแก้ไขปัญหาการสื่อสารที่ขัดข้อง เพื่อให้สามารถเข้าไปช่วยเหลือผู้ประสบภัยโดยเร็วที่สุด (กปส.) - การประชุมร่วมระหว่าง กกต. กับพรรคการเมือง 22 พรรค ที่ประชุมมีมติ 8 พรรคเห็นพ้องเลื่อนวันเลือกตั้งเป็นวันที่ 15 ต.ค. (กปส.) - นายกรัฐมนตรีเชื่อว่า รอยร้าวบนพื้นอาคารผู้โดยสารท่าอากาศยานสุวรรณภูมิ จะแก้ไขทันเปิดใช้เชิงพาณิชย์ภายในปลายเดือนกันยายน (กปส.)วันอังคารที่ 23 พฤษภาคม 2549วันอังคารที่ 23 พฤษภาคม 2549. - พ.ต.ท.ทักษิณ ชินวัตร กลับมาทำหน้าที่นายกรัฐมนตรีอีกครั้ง ท่ามกลางการทัดทานจากหลายฝ่าย ขณะที่โฆษกประจำสำนักนายกรัฐมนตรี แถลงว่าขณะนี้อยู่ในสถานการณ์ที่เปลี่ยนแปลงไป ไม่สามารถมีรัฐบาลใหม่ได้ภายใน 30 วัน หลังเลือกตั้ง และจะมีการแจ้งต่อที่ประชุมคณะรัฐมนตรี เพื่อให้แจ้งไปยังหน่วยงานต่าง ๆ ได้ทราบ (กปส.) - ฝนตกหนักน้ำป่าไหลหลากในภาคเหนือตอนล่าง ทำให้น้ำท่วมฉับพลันพื้นที่หลายอำเภอในจังหวัดอุตรดิตถ์ แพร่ น่าน สุโขทัย (มติชน)วันจันทร์ที่ 22 พฤษภาคม 2549วันจันทร์ที่ 22 พฤษภาคม 2549. - รองโฆษกพรรคไทยรักไทย ปฏิเสธแผนการปกครองประเทศที่เรียกว่าปฏิญญาฟินแลนด์ ว่าเป็นการสร้างข่าวที่เป็นความเท็จ สร้างความเสื่อมเสียให้กับพรรคและหัวหน้าพรรค พร้อมขู่ว่าจะฟ้องร้องดำเนินคดีกับนายโสภณ สุภาพงษ์ อดีต ส.ว. กทม. นายสนธิ ลิ้มทองกุล แกนนำกลุ่มพันธมิตรประชาชนเพื่อประชาธิปไตย และนายคำนูณ สิทธิสมาน คอลัมนิสต์หนังสือพิมพ์ผู้จัดการ (กปส.)วันอาทิตย์ที่ 21 พฤษภาคม 2549วันอาทิตย์ที่ 21 พฤษภาคม 2549. - พลตำรวจเอกชิดชัย วรรณสถิตย์ รองนายกรัฐมนตรี และรัฐมนตรีว่าการกระทรวงยุติธรรม ยอมรับว่าเหตุทำร้ายครูใน จ.นราธิวาส คล้ายคลึงกับเหตุการณ์จับ 2 นาวิกโยธินที่ ต.ตันหยงลิมอ (กปส.) - ประชาชนจำนวนมาก ร่วมสักการบูชาองค์ท้าวมหาพรหมองค์ใหม่ ณ ศาลท่านท้าวมหาพรหม โรงแรมเอราวัณ โดยมี พ.ต.ท.ทักษิณ ชินวัตร เป็นประธานอัญเชิญขึ้นประดิษฐาน (กปส.) - ชาวมอนเตเนโกรได้ออกไปใช้สิทธิ์ลงประชามติเพื่อแยกมอนเตเนโกรออกจากเซอร์เบีย ผลปรากฏว่าประชาชนส่วนใหญ่สนับสนุนการแยกตัว (กปส.)วันเสาร์ที่ 20 พฤษภาคม 2549วันเสาร์ที่ 20 พฤษภาคม 2549. - แพทย์โรงพยาบาลสงขลานครินทร์ กำลังให้ความช่วยเหลือครูโรงเรียนบ้านกูจิงลือปะ ต.เฉลิม อ.ระแงะ จ.นราธิวาส ที่ได้รับบาดเจ็บสาหัสขณะถูกชาวบ้านจับเป็นตัวประกัน เพื่อต่อรองให้ สภ.อ.ระแงะ ปล่อยตัวผู้ต้องหาสองคนที่ถูกจับในคดีใช้อาวุธปืนสงครามโจมตีกำลังทหารนาวิกโยธิน ค่ายจุฬาภรณ์ จ.นราธิวาส ทำให้ทหารเสียชีวิต 1 นาย และบาดเจ็บสาหัส 1 นาย เมื่อวันที่ 30 มกราคม (มติชน) - เชิด ทรงศรี หรือ เชิด พิชัยสงคราม ผู้กำกับภาพยนตร์ นักเขียนนักวิจารณ์ เจ้าของผลงานภาพยนตร์เรื่อง แผลเก่า เสียชีวิตลงด้วยโรคมะเร็งต่อมลูกหมาก และอาการไตวายที่โรงพยาบาลรามาธิบดี เมื่อวันที่ 20 พฤษภาคม เวลา 05.30 น. (มติชน) - ดนัย อุดมโชค นักเทนนิสมืออันดับ 99 ของโลก คว้าแชมป์ เฟอร์กานา ชาลเลนเจอร์ ที่ประเทศอุซเบกิสถาน (กปส.) - รายการเมืองไทยรายสัปดาห์สัญจรกลับมาจัดอีกครั้ง ที่สวนลุมพินี ภายใต้ชื่อใหม่ว่า "เมืองไทยรายสัปดาห์สัญจร คอนเสิร์ตการเมือง" (ที่นี่ดอตคอม)วันศุกร์ที่ 19 พฤษภาคม 2549วันศุกร์ที่ 19 พฤษภาคม 2549. - กระทรวงการพัฒนาสังคมและความมั่นคงของมนุษย์ เตรียมทำวิจัยภาพลักษณ์หญิงไทยในสื่อโฆษณา หลังพบผู้ผลิตมักนำผู้หญิงมาสื่อแบบไม่สร้างสรรค์ (กปส.) - นายอลงกรณ์ พลบุตร รองหัวหน้าพรรคประชาธิปัตย์ แถลงข่าวเปิดตัว พันเอกวินัย สมพงษ์ อดีตรัฐมนตรีว่าการกระทรวงคมนาคม และ ส.ส.บัญชีรายชื่อพรรคไทยรักไทย เข้าสังกัดเป็นสมาชิกพรรคประชาธิปัตย์ (กปส.) - กรมอุตุนิยมวิทยา เตือนบริเวณภาคกลาง รวมทั้ง กทม. และปริมณฑล ภาคตะวันออก และภาคใต้ จะมีฝนฟ้าคะนองเกือบทั่วไป กับมีฝนตกหนักถึงหนักมาก อาจเกิดน้ำท่วมฉับพลันและน้ำป่าไหลหลาก บริเวณที่ราบลุ่ม ที่ลาดเชิงเขา และทางน้ำไหลผ่านบริเวณพื้นที่เสี่ยงภัยในภาคใต้ (กปส.)วันพุธที่ 17 พฤษภาคม 2549วันพุธที่ 17 พฤษภาคม 2549. - เอแบคโพลล์สำรวจพบประชาชนส่วนใหญ่ยกย่อง พลเอกจารุภัทร เรืองสุวรรณ ที่ลาออกจากการเป็น กกต. เมื่อวันที่ 16 พ.ค. (สำนักข่าวไทย) - ประเทศไทยและยูเนสโก ร่วมกันจัดการฝึกซ้อมระบบเตือนภัย และเตรียมเผชิญภัยคลื่นสึนามิ ในมหาสมุทรแปซิฟิก พร้อมกับอีกกว่า 30 ประเทศ (สำนักข่าวไทย)วันอังคารที่ 16 พฤษภาคม 2549วันอังคารที่ 16 พฤษภาคม 2549. - กรณีที่ผู้นับถือศาสนาคริสต์ ยื่นหนังสือต่อสำนักงานตำรวจแห่งชาติ ให้พิจารณาภาพยนตร์เรื่องรหัสลับระทึกโลก (The Da Vinci Code) ซึ่งนำเนื้อหามาจากหนังสือ "รหัสลับดาวินชี" คณะกรรมการพิจารณาภาพยนตร์ มีมติให้ฉายได้แต่ต้องตัดฉากบางฉากออก โดยเฉพาะช่วงท้ายเรื่องซึ่งมีความยาวประมาณ 10 นาที (มติชน)วันจันทร์ที่ 15 พฤษภาคม 2549วันจันทร์ที่ 15 พฤษภาคม 2549. - ภูเขาไฟบนภูเขาเมราปีในอินโดนีเซีย พ่นควันและเถ้าถ่านออกมา โดยผู้คนในรัศมีเสี่ยงภัยได้อพยพออกมาตั้งแต่สุดสัปดาห์ก่อน (กปส.) - ที่ประชุมร่วมระหว่าง กกต. กับ 20 พรรคการเมือง มีมติกำหนดวันเลือกตั้ง ในวันที่ 22 ต.ค. และออกพระราชกฤษฎีกา ในวันที่ 22 ส.ค. เพื่อรับสมัครสมาชิกสภาผู้แทนราษฎร ในวันที่ 29 ส.ค. (กปส.) - หลายฝ่ายออกมายืนยันสรุปว่า วัตถุประหลาดลักษณะเป็นก้อนวุ้นคล้ายดักแด้ ที่พบในที่ต่าง ๆ ไม่ใช่สิ่งมีชีวิต แต่เป็นแผ่นเจลลดไข้ที่แช่น้ำนานจนพองตัว (กปส.) - คณะกรรมการประสานงานคริสตจักรโปรเตสแตนท์แห่งประเทศไทย ยื่นหนังสือต่อสำนักงานตำรวจแห่งชาติ ให้พิจารณาระงับการฉายภาพยนตร์เรื่องรหัสลับระทึกโลก (The Da Vinci Code) ซึ่งนำเนื้อหามาจากหนังสือ "รหัสลับดาวินชี" (กปส.) - รัฐบาลสั่งแก้ไขภาพยนตร์เรื่อง "หมากเตะโลกตะลึง" ไม่ให้กระทบความสัมพันธ์ไทย-ลาว หลังจากที่รัฐบาลลาว ขอให้ระงับการฉาย เนื่องจากเห็นว่ามีเนื้อหาดูถูกคนลาว (สำนักข่าวไทย) - พลเอกเรืองโรจน์ มหาศรานนท์ ผู้บัญชาการทหารสูงสุด และนายราล์ฟ แอล บอยซ์ เอกอัครราชทูตสหรัฐอเมริกาประจำประเทศไทย เป็นประธานร่วมในพิธีเปิดการฝึกคอบร้าโกลด์ 2006 ณ ลานอเนกประสงค์ กองบัญชาการ โรงเรียนเตรียมทหาร กรมยุทธศึกษาทหาร จังหวัดนครนายก (กปส.) - ศาลปกครองสูงสุด พิพากษายืนตามศาลปกครองกลาง ที่มีคำสั่งให้ระงับการเลือกตั้งสมาชิกสภาผู้แทนราษฎรแบบแบ่งเขตเลือกตั้ง 9 จังหวัด 14 เขตเลือกตั้งเมื่อวันที่ 29 เม.ย. ที่ผ่านมา (กปส.)วันอาทิตย์ที่ 14 พฤษภาคม 2549วันอาทิตย์ที่ 14 พฤษภาคม 2549. - รองโฆษกพรรคไทยรักไทย แถลงว่าทีมกฎหมายของพรรค ได้เตรียมร่างหนังสือร้องต่อ กกต. เพื่อให้ส่งต่อไปยังศาลรัฐธรรมนูญให้ยุบพรรคประชาธิปัตย์ จากกรณีข้อกล่าวหาว่าพรรคประชาธิปัตย์ว่าจ้างพรรคเล็กให้ใส่ร้ายพรรคไทยรักไทย (กปส.) - นายสุเทพ เทือกสุบรรณ เลขาธิการพรรคประชาธิปัตย์ ยืนยันว่าไม่มีส่วนเกี่ยวข้องกับนายไทกร พลสุวรรณ ตามที่พรรคไทยรักไทยกล่าวหา และยืนยันได้ว่า พรรคประชาธิปัตย์ไม่เคยจ้างใครเพื่อล้มการเลือกตั้ง (กปส.) - กระทรวงสาธารณสุข เปิดเผยว่า ขณะนี้คนไทยได้ชื่อว่าดื่มสุราติดอันดับ 5 ของโลก โดยดื่มเฉลี่ยคนละ 13.59 ลิตรต่อปี แม้ว่าสุราจะมีโทษต่อร่างกายในระยะยาว (กปส.) - นายโคฟี อันนัน เลขาธิการสหประชาชาติ เดินทางถึงเกาหลีใต้ ซึ่งเป็นประเทศแรกของการเยือน 5 ประเทศในทวีปเอเชีย ซึ่งรวมถึงญี่ปุ่น จีน ไทย และ เวียดนาม ขณะที่ความสัมพันธ์ระหว่างญี่ปุ่นกับประเทศเพื่อนบ้านไม่ราบรื่น (กปส.)วันเสาร์ที่ 13 พฤษภาคม 2549วันเสาร์ที่ 13 พฤษภาคม 2549. - ประเทศอินโดนีเซียเพิ่มการเตือนภัยภูเขาไฟเมราปีเป็นระดับสูงสุด หลังจากภูเขาไฟส่งสัญญาณของการปะทุมากขึ้นโดยพ่นขี้เถ้าร้อนและกลุ่มควันทึบสีขาวออกมาจากปากปล่องสูงถึง 400 เมตร ส่งผลให้ประชาชน 34,000 คนที่อาศัยอยู่ในเขตอันตรายต้องอพยพออกจากพื้นที่ (กปส.) - ประธานาธิบดีจอร์จ ดับเบิลยู บุช กล่าวปกป้องสำนักงานความมั่นคงแห่งชาติ กรณีดักฟังโทรศัพท์ประชาชนหลาย 10 ล้านคนโดยยืนยันว่า เป็นสิ่งจำเป็นเพื่อป้องกันการโจมตีจากกลุ่มอัลกออิดะห์ (กปส.)วันศุกร์ที่ 12 พฤษภาคม 2549วันศุกร์ที่ 12 พฤษภาคม 2549. - ศูนย์วิจัยกสิกรไทย คาดว่าตลอดปี 2549 จะมีนักท่องเที่ยวจากประเทศจีนเดินทางมายังประเทศไทยไม่ต่ำกว่า 1 ล้านคน (กปส.) - พายุไต้ฝุ่นจันจูเข้าพัดกระหน่ำฟิลิปปินส์ ทำให้ต้องอพยพประชาชนออกจากภาคกลางของประเทศ (กปส.)วันพฤหัสบดีที่ 11 พฤษภาคม 2549วันพฤหัสบดีที่ 11 พฤษภาคม 2549. - สมเด็จพระบรมโอรสาธิราชฯ สยามมกุฎราชกุมาร พร้อมด้วยพระเจ้าวรวงศ์เธอ พระองค์เจ้าศรีรัศมิ์ พระวรชายาฯ และพระเจ้าหลานเธอ พระองค์เจ้าสิริวัณณวรีนารีรัตน์ เสด็จพระราชดำเนินในพิธีจรดพระนังคัลแรกนาขวัญ การเสี่ยงทายพระโคกินเลี้ยง ปีนี้พระโคเลิศ และพระโคล้ำ กินหญ้า พยากรณ์ว่าน้ำท่าจะบริบูรณ์พอควร พร้อมด้วยธัญญาหาร พลาหาร ภักษาหาร มังสาหาร อุดมสมบูรณ์ดี (กปส.) - ศูนย์วิจัยกสิกรไทย ระบุราคาทองคำของไทยทำสถิติสูงสุดอย่างไม่เคยปรากฏมาก่อน โดยพุ่งขึ้นถึงระดับบาทละกว่า 13,000 บาท ซึ่งนับเป็นราคาที่แพงขึ้นกว่าเท่าตัวภายในระยะเวลา 4 ปี เมื่อเทียบกับราคาทองคำตอนต้นปี 2545 ที่ซื้อขายอยู่ในระดับประมาณบาทละ 6,000 บาท ปัจจัยสำคัญคือแรงซื้อทองคำจำนวนมากจากบรรดากองทุนและนักลงทุนต่างชาติ ท่ามกลางความไม่ไว้วางใจในสถานการณ์การเมืองระหว่างประเทศ และวิกฤตราคาน้ำมันดิบในตลาดโลก (กปส.) (กปส.)- พุทธศาสนิกชนทั้งชาวไทย และชาวต่างชาติ เข้าร่วมงานสัปดาห์ส่งเสริมพระพุทธศาสนา เนื่องในเทศกาลวันวิสาขบูชาและเวียนเทียนรอบพระบรมสารีริกธาตุ ที่มณฑลพิธีท้องสนามหลวง (กปส.) - เกิดเหตุมีวัตถุประหลาดคล้ายวุ้นหรือเจลลี่เรืองแสงได้ ตกลงมาจากฟ้าหลังฝนตกที่อำเภอลานสัก จังหวัดอุทัยธานี สร้างความฮือฮาเป็นอย่างมากว่าเป็นสิ่งมีชีวิตประหลาดจากนอกโลก ต่อมาภายหลังได้ถูกเปิดเผยว่าเป็นเจลลดไข้ (ผู้จัดการออนไลน์)วันพุธที่ 10 พฤษภาคม 2549วันพุธที่ 10 พฤษภาคม 2549. - แพทย์หญิง คุณหญิงพรทิพย์ โรจนสุนันท์ รักษาการผู้อำนวยการสถาบันนิติวิทยาศาสตร์ ยืนยันยังไม่พบศพนายสมชาย นีละไพจิตร หลังจากลงพื้นที่ตรวจสอบโครงกระดูกและชิ้นส่วนกระดูกมนุษย์ของศพนิรนาม ที่อำเภอพบพระ อำเภอแม่สอด จังหวัดตาก และอีก 300 ศพที่สุสานจีน อำเภอยะหรั่ง จังหวัดปัตตานี (กปส.)วันจันทร์ที่ 8 พฤษภาคม 2549วันจันทร์ที่ 8 พฤษภาคม 2549. - นายอุระ หวังอ้อมกลาง ตุลาการศาลรัฐธรรมนูญ เปิดเผยภายหลังเสร็จสิ้นการวินิจฉัยของตุลาการศาลรัฐธรรมนูญ ว่าที่ประชุมลงมติให้การเลือกตั้ง 2 เม.ย. ไม่ชอบด้วยกฎหมาย ด้วยคะแนนเสียง 8 ต่อ 6 เสียง และควรให้มีการจัดการเลือกตั้งใหม่ ด้วยคะแนนเสียง 9 ต่อ 5 (เนชั่น) - ประธานาธิบดีมาห์มูด อาห์มาดิเนจัด แห่งอิหร่านเขียนจดหมายถึงประธานาธิบดีจอร์จ ดับเบิลยู บุช แห่งสหรัฐอเมริกา โดยผ่านสถานทูตสวิตเซอร์แลนด์ เสนอแนวทางใหม่เพื่อแก้ไขสถานการณ์โลกที่อยู่ในภาวะเปราะบางจากปัญหาข้อพิพาทนิวเคลียร์ระหว่างอิหร่านกับสหรัฐ นับเป็นครั้งแรกในรอบ 27 ปี ที่ผู้นำอิหร่านติดต่ออย่างเป็นทางการกับผู้นำสหรัฐ หลังรัฐบาล 2 ชาติตัดความสัมพันธ์ทางการทูตในปี พ.ศ. 2523 (เนชั่น)วันเสาร์ที่ 6 พฤษภาคม 2549วันเสาร์ที่ 6 พฤษภาคม 2549. - นายสุชน ชาลีเครือ ประธานวุฒิสภา สั่งการให้สำนักงานเลขาธิการวุฒิสภา นัดประชุมคณะกรรมการที่ปรึกษากฎหมายประธานวุฒิสภา ในวันที่ 8 พฤษภาคม โดยจะพิจารณาประเด็นกฎหมายภายหลังศาลรัฐธรรมนูญมีคำวินิจฉัยในวันเดียวกันนี้ กรณีการดำเนินการของ กกต. ที่เกี่ยวกับการเลือกตั้ง ส.ส. ที่ผ่านมา (กปส.) - ฟาน วัน ขาย นายกรัฐมนตรีวัย 72 ปี ของเวียดนาม ต้องการลาออกเพื่อที่จะได้มอบตำแหน่งให้แก่ผู้สืบทอดโดยเร็ว (กปส.)วันศุกร์ที่ 5 พฤษภาคม 2549วันศุกร์ที่ 5 พฤษภาคม 2549. - สหรัฐอเมริกา สหราชอาณาจักร และประเทศฝรั่งเศส ในฐานะสมาชิกถาวรในคณะมนตรีความมั่นคงแห่งสหประชาชาติ เดินหน้าผลักดันร่างมติให้ประเทศอิหร่านหยุดดำเนินโครงการนิวเคลียร์ทุกอย่างทันที รวมถึงการวิจัยและพัฒนา เป้าหมายของมติดังกล่าวคือให้ดำเนินมาตรการคว่ำบาตรอิหร่าน ถ้าอิหร่านไม่ยอมทำตามเงื่อนไข อย่างไรก็ตาม ประเทศรัสเซียซึ่งมีสิทธิยับยั้งกระบวนการลงมติใดๆในคณะมนตรีความมั่นคงแห่งสหประชาชาติ ได้แสดงท่าทีไม่สนับสนุนการคว่ำบาตรหรือดำเนินการใดๆต่ออิหร่าน พร้อมระบุร่างมติของกลุ่มชาติตะวันตกไม่ใช่มาตรการบังคับลงโทษอิหร่าน ส่วนนายกรัฐมนตรี โดมินิก เดอ วิลเลอแปง แห่งฝรั่งเศส กล่าวว่า การใช้กำลังทหารจัดการอิหร่านให้หยุดโครงการพัฒนานิวเคลียร์ไม่ใช่หนทางแก้ปัญหาได้อย่างแน่นอน (ไทยรัฐ)วันพฤหัสบดีที่ 4 พฤษภาคม 2549วันพฤหัสบดีที่ 4 พฤษภาคม 2549. - บรรดาผู้นำประเทศละตินอเมริกาประกอบด้วยประธานาธิบดี ลูอิซ อินาซิโอ ลูลา ดา ซิลวา แห่งประเทศบราซิล ประธานาธิบดี ฮูโก ชาเวซ แห่งประเทศเวเนซุเอลา และประธานาธิบดีเนสเตอร์ เคิร์ชเนอร์ ของประเทศอาร์เจนตินา เตรียมประชุมกับนายอีโว โมราเลส ประธานาธิบดีประเทศโบลิเวีย ในวันที่ 4 พฤษภาคม ที่อาร์เจนตินา เพื่อเจรจาเกี่ยวกับวิกฤติพลังงานที่เกิดขึ้นหลังนายโมราเลสประกาศยึดกิจการบ่อ[ก๊าซเป็นของชาติและส่งทหารเข้ายึดบ่อก๊าซทั้ง 56 แห่งคืนจากบรรดาบริษัทต่างชาติ โดยผู้นำโบลิเวียยื่นเงื่อนไขให้เวลานักลงทุนต่างชาติ 180 วัน ในการยอมทำตามระเบียบใหม่ หรือไม่ก็เลิกล้มกิจการออกไปจากโบลิเวีย ซึ่งในช่วงเวลา 6 เดือนดังกล่าวบริษัทต่างชาติดำเนินกิจการได้ตามปกติแต่ต้องแบ่งผลประโยชน์ให้รัฐบาลโบลิเวีย 82% และ 18% ตกเป็นของต่างชาติ (ไทยรัฐ) - เกิดแผ่นดินไหวขนาด 7.9 ริกเตอร์ ในเขตมหาสมุทรแปซิฟิก มีศูนย์กลางที่ประเทศตองกา รู้สึกถึงแรงสั่นสะเทือนได้ตั้งแต่ประเทศนิวซีแลนด์จนถึงฮาวาย ทำให้หวาดวิตกว่าจะเกิดคลื่นยักษ์สึนามิ แบบวันที่ 26 ธันวาคม พ.ศ. 2547วันพุธที่ 3 พฤษภาคม 2549วันพุธที่ 3 พฤษภาคม 2549. - สหภาพแอฟริกาซึ่งทำหน้าที่เป็นตัวกลางไกล่เกลี่ยปัญหาความขัดแย้ง ระหว่างรัฐบาลประเทศซูดาน กับกลุ่มกบฏจากแคว้นดาร์ฟูร์ของซูดาน ประกาศยืดกำหนดเส้นตายออกไปอีก 48 ชม. เริ่มตั้งแต่เช้าวันที่ 1 พ.ค. หลังกลุ่มกบฏดาร์ฟูร์ ซึ่งประกอบด้วยกลุ่มขบวนการปลดปล่อยซูดาน (เอสแอลเอ็ม) กับกลุ่มขบวนการเพื่อความเสมอภาคและยุติธรรม (เจอีเอ็ม) ไม่ยอมลงนามในสัญญาสันติภาพ แม้ว่าตัวแทนฝ่ายรัฐบาลจะยืนยันว่าพร้อมลงนามในสัญญา เพื่อยุติความขัดแย้งที่ยืดเยื้อมานาน 3 ปี และเป็นผลให้มีผู้เสียชีวิตราว 3 แสนศพ พลัดถิ่น 2.4 ล้านคน (ไทยรัฐ)วันจันทร์ที่ 1 พฤษภาคม 2549วันจันทร์ที่ 1 พฤษภาคม 2549. - จากกรณีที่ศาลรัฐธรรมนูญต้องวินิจฉัยการเลือกตั้ง 2 เม.ย. ให้เป็นโมฆะหรือไม่นั้น นายสมศักดิ์ เทพสุทิน รองหัวหน้าพรรคไทยรักไทย และหัวหน้ากลุ่มวังน้ำยม เชื่อว่าคงไม่น่าจะมีประเด็นอะไรให้ศาลรัฐธรรมนูญวินิจฉัยว่าเป็นโมฆะ (กปส.) - กองทัพอากาศไทยจะจัดการแข่งขันกีฬาการบิน ณ กองบิน 53 กองพลบินที่ 4 กองบัญชาการยุทธทางอากาศ จังหวัดประจวบคีรีขันธ์ ระหว่างวันที่ 12-14 พ.ค. เพื่อเฉลิมพระเกียรติ พระบาทสมเด็จพระเจ้าอยู่หัว ในโอกาสทรงครองสิริราชสมบัติครบ 60 ปี (กปส.)</doc>
