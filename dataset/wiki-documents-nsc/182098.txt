<doc id="182098" url="https://th.wikipedia.org/wiki?curid=182098" title="มูนไลต์">มูนไลต์ มูนไลต์ () เป็นรายการโทรทัศน์จากสหรัฐอเมริกา สร้างโดย Ron Koslow และ Trevor Munson เรื่องราวดำเนินเรื่องโดยการติดตามชีวิตของนักสืบเอกชน Mick St. John(แสดงโดย Alex O'Loughlin) ซึ่งเจ้าสาวของเขา Coraline (แสดงโดย Shannyn Sossamon) ได้ทำให้เขากลายเป็นแวมไพร์ในคืนงานแต่งงานเมื่อ 55 ปีก่อนหน้านี้ เขาพยายามใช้ชีวิตให้เข้ากับปัจจุบันพร้อมกับความรักที่มีให้กับ Beth Turner (แสดงโดย Sophia Myles) รวมถึงการใช้ชีวิตกับแวมไพร์ตัวอื่นๆ ในลอสแอนเจลิส ภาพยนตร์ชุดนี้ผลิตโดย Warner Bros. Television และ Silver Pictures ออกอากาศต่อจากรายการ Ghost Whisperer ทุกวันศุกร์เวลา 21 นาฬิกา ทางสถานี CBS (ตามเวลาตะวันออกของสหรัฐอเมริกา) เริ่มออกอากาศครั้งแรกเมื่อวันที่ 28 กันยายน พ.ศ. 2550 และออกอากาศตอนสุดท้ายของฤดูกาลแรกเมื่อวันที่ 16 พฤษภาคม พ.ศ. 2551 CBS ได้ประกาศอย่างเป็นทางการว่า Moonlight ได้ถูกยกเลิกแล้ว ภายหลังจากการออกอากาศเพียงหนึ่งฤดูกาล ภายหลังจากการประกาศ Warner Bros. ได้พยายามขายรายการให้กับสถานีอื่นที่สนใจ แต่ในวันที่ 23 มิถุนายน พ.ศ. 2551 ได้มีการรายงานว่าการพยายามขาย Moonlight ให้กับสถานีอื่นนั้นไม่เป็นผลสำเร็จ ทำให้รายการนี้ถูกยกเลิกอย่างถาวรการผลิตแนวเริ่มต้น การผลิต. แนวเริ่มต้น. Trevor Munson ในตอนแรกได้สร้างตัวละครชื่อ Mick Angel ในปีพ.ศ. 2547 และได้ใช้เวลาสองปีครึ่งในการเขียนนิยายเกี่ยวกับตัวละครนี้ นิยายยังได้ถูกนำไปปรับเปลี่ยนให้เป็นบทภาพยนตร์ โดยมี Bruce Willis เล่นเป็นตัวเอกของเรื่อง ภายหลังบทได้ตกไปอยู่ในมือของ Nina Tassler ณ สถานี CBS ซึ่งได้จับ Munson กับ Ron Koslow ที่เคยเป็นผู้สร้างของภาพยนตร์ชุด Beauty And The Beast เพื่อพยายามเปลี่ยนบทภาพยนตร์ให้กลายเป็นภาพยนตร์ชุด ในตอนแรก ภาพยนตร์ชุดนี้มีชื่อว่า "Twilight" และตอนนำร่องของเรื่องที่เขียนโดย Munson และ Koslow พยายามจะนำเสนอให้จบภายใน 14 ถึง 20 นาทีโดย Warner Bros. Television ในเดือนมกราคม ปีพ.ศ. 2550 ภายในเดือนเดียวกัน Joel Silver และ Gerard Bocaccio ยังได้มาช่วยสร้างภายใต้ชื่อ Silver Pictures Rod Holcomb directed the presentation. ภายหลังโครงการได้เปลี่ยนชื่อเป็น "Moonlight" เมื่อทางสถานี CBS ได้สั่งซื้อภาพยนตร์ชุดนี้สิบสามตอนในวันที่ 14 พฤษภาคม พ.ศ. 2550การปรับเปลี่ยนทีมงานและนักแสดง การปรับเปลี่ยนทีมงานและนักแสดง. David Greenwalt ซึ่งเป็นผู้สร้างภาพยนตร์ชุด Miracles และผู้ร่วมสร้างภาพยนตร์ชุด Angel ได้ร่วมทำงานในโครงการภาพยนตร์ชุดนี้เมื่อเดือนพฤษภาคม ปีพ.ศ. 2550 ภายหลังได้มีการประกาศว่าตอนนำร่องกำลังจะถูกถ่ายทำ เหล่านักแสดงได้ประสบการเปลี่ยนแปลงครั้งใหญ่เมื่อได้มีการเปลี่ยนแปลงนักแสดงที่แสดงเป็น Mick St. John ใหม่ในเดือนมิถุนายนปีเดียวกัน ในตอนแรก Shannon Lucio, Rade Sherbedgia และ Amber Valletta แสดงเป็นตัวละคร Beth Turner, Josef Kostan และ Coraline Duvall ตามลำดับ ก่อนที่ Sophia Myles, Jason Dohring และ Shannyn Sossamon จะมาแทนที่ เนื่องจากนักแสดงถูกปรับเปลี่ยนเกือบทั้งหมด ทำให้ต้องมีการถ่ายทำตอนนำร่องใหม่อีกครั้งและทีมงานสร้างสรรค์ภาพยนตร์ชุดก็ได้ถูกปรับเปลี่ยนเช่นกัน ในเดือนกรกฎาคมปีเดียวกัน Greenwalt ลาออกจากภาพยนตร์ชุดนี้ โดยกล่าวว่าเป็นเหตุผลส่วนตัว และเหตุผลด้านสุขภาพ ทำให้ Chip Johannessen มาทำงานแทนที่ในเดือนสิงหาคม ในเดือนกุมภาพันธ์ ปีพ.ศ. 2551 ได้มีการประกาศว่า Chip Johhansen ได้ลาออกจากภาพยนตร์ชุดนี้เช่นกัน และ Joel Silver พร้อมที่จะลาออกจากภาพยนตร์ชุดทันทีที่มีผู้มาทำงานแทนที่การโฆษณา การโฆษณา. รายการนี้ได้มีการจัดแสดง ณ งาน Comic-Con International ในวันที่ 27 กรกฎาคม พ.ศ. 2550 ในซานดิเอโก พร้อมกับผู้ผลิต Joel Silver เพื่อที่จะโฆษณาภาพยนตร์ชุดนี้ ผู้ผลิตและผู้เขียนบท Harry Werksman กล่าวว่าจะมีการวางจำหน่าย DVD ของ Moonlight ประมาณเดือนกันยายน พ.ศ. 2551 พร้อมกับบทวิจารณ์และสัมภาษณ์จาก O'Loughlin.นักแสดง นักแสดง. Alex O'Loughlin แสดงเป็นนักสืบเอกชนชื่อ Mick St. John ซึ่งได้กลายมาเป็นแวมไพร์เมื่อห้าสิบกว่าปีก่อนหน้านี้ หรือในปีพ.ศ. 2495 เมื่อคืนวันแต่งงานของเขากับ Coraline เขาอายุสามสิบปีในขณะนั้น Sophia Myles แสดงเป็นนักข่าวในอินเทอร์เน็ต Beth Turner และเป็นผู้หญิงที่ St. John หลงรัก นอกจากนี้ Beth ยังมีควาทรงจำเมื่อถูก Mick ช่วยชีวิต 22 ปีก่อนหน้า (ลอสแอนเจลิส ปีพ.ศ. 2528) แต่ในตอนแรกยังจำไม่ได้ว่า Mick คือผู้ที่ช่วยชีวิตเธอ Beth เป็นนักข่าวที่ประสบความสำเร็จในระดับหนึ่ง Jason Dohring แสดงเป็นแวมไพร์ที่มีอายุยาวนานชื่อ Josef Kostan (โดยอ้างอิงว่าอายุ 4 ปีในปีพ.ศ. 2146 ทำให้เขาในตอนนี้มีอายุ 419 ปี) เขายังเป็นที่ปรึกษาและเพื่อนของ St. John Shannyn Sossamon แสดงเป็นอดีตภรรยาและผู้ทำให้ St. John กลายเป็นแวมไพร์ Coraline Duvall เธอเป็นโสเภณีระดับสูง อายุประมาณ 300 ปีในต้นศตวรรษที่ 18 ในฝรั่งเศส เธอได้ทำให้ Mick กลายเป็นแวมไพร์ในคืนดื่มน้ำผึ้งพระจันทร์และทำให้เกิดเรื่องบาดหมางระหว่างทั้งคู่ เธอถูกเชื่อว่าได้เสียชีวิตไปกว่ายี่สิบปี แต่เมื่อเธอกลับมา เธอกลายเป็นมนุษย์และอ้างว่ามีทางรักษาการเป็นแวมไพร์ Mick พยายามที่จะค้นหาความลับของ Coraline เพื่อที่จะทำให้ตัวเขาได้กลายเป็นมนุษย์ตำนาน ตำนาน. เรื่องราวของ Moonlight นำมาจากตำนานแวมไพร์ที่แปลกประหลาด พ่อพันธุ์หรือแม่พันธุ์เป็นแวมไพร์ที่ทำให้มนุษย์กลายเป็นแวมไพร์ และต้องสอนเขาให้ใช้ชีวิตในแบบแวมไพร์ แต่เพียงแค่การกัดไม่สามารถทำให้มนุษย์กลายเป็นแวมไพร์ เมื่อใกล้ตาย มนุษย์ที่ถูกกัดจะต้องดื่มเลือดของพ่อพันธุ์หรือแม่พันธุ์ แล้วจึงจะกลายเป็นแวมไพร์ แวมไพร์ในเรื่อง Moonlight นั้นทนต่อแสงอาทิตย์ แต่แว่นกันแดดสามารถช่วยจากการโดนแสงอาทิตย์เป็นเวลานาน แวมไพร์จากเรื่อง Moonlight ยังมีชีพจร และเลือดไม่เย็น รวมถึงมีความรู้สึกไวต่อภาวะอุณหภูมิในร่างกายสูงเกิน (Hyperthermia) และเป็นไข้ แวมไพร์จากเรื่อง Moonlight ดื่มเลือดมนุษย์เพื่ออยู่รอด ไม่เหมือนกับ Nick Knight ซึ่งเป็นแวมไพร์จากเรื่อง Forever Knight ลิ่มไม้ในเรื่อง Moonlight ไม่ได้ทำอันตรายต่อเหล่าแวมไพร์ แต่ทำให้เป็นอัมพาตเท่านั้น ซึ่งแตกต่างจากเรื่อง Angel และ Buffy the Vampire Slayer แต่วิธีการอย่างเช่นการตัดศีรษาและการสังหารนั้นทำให้ตายได้ เงินและไฟยังเป็นพิษต่อแวมไพร์ในเรื่อง Moonlight แต่น้ำมนต์และกระเทียมนั้นทำอะไรแวมไพร์ไม่ได้ผลกระทบเสียงตอบรับจากผู้ชม ผลกระทบ. เสียงตอบรับจากผู้ชม. ผู้ชมที่ชอบรับชมภาพยนตร์ชุด Moonlight นี้ได้จัดตั้งเว็บไซต์และห้องสนทนาสำหรับแฟนคลับขึ้นในสหรัฐอเมริกาและประเทศอื่นๆ เช่นกัน และยังมีการทำบุญบริจาคเงินกว่า 10,000 ดอลล่าร์สำหรับ Toys for Tots ซึ่งเป็นธนาคารอาหารของลอสแอนเจลิส และกาชาดของอเมริกา เหล่าแฟนคลับยังรวบรวมเลือดไปทั่วสหรัฐอเมริกา ทำให้นักแสดงนำอย่าง Alex O’Loughlin กลายเป็นโฆษกของกาชาด งาน MoonlightCon ครั้งแรกได้เกิดขึ้นในลอสแอนเจลิสในวันสุดสัปดาห์ระลึกถึงทหารสหรัฐอเมริกาการเสนอชื่อเข้าชิงและรางวัลการเสนอชื่อเข้าชิงและรางวัล. - พ.ศ. 2551 - People's Choice Award - ชนะเลิศ "Favorite New TV Drama"คำวิจารณ์ คำวิจารณ์. คำวิจารณ์สำหรับตอนนำร่องนั้นส่วนใหญ่เป็นไปทางลบ รวมไปถึงทั้งภาพยนตร์ชุด การนำเสนอตอนนำร่องที่ได้ทำตอนแรกนั้น The Futon Critic ได้วิพากษ์วิจารณ์ด้วยบทวิจารณ์ที่เสียดแทงและให้ดาวเพียงแค่หนึ่งดวงจากสี่ดวง และยังกล่าวว่า ตอนนำร่องของสถานี CBS อีกเรื่องหนึ่งอย่าง Babylon Fields ควรถูกนำมาพัฒนามากกว่า Moonlight คำวิจารณ์ยังกล่าวต่อไปอีก โดยหวังว่าจะมีการถ่ายทำตอนนำร่องใหม่ ซึ่งก็ได้ถ่ายทำใหม่อีกครั้งหลังจากเหล่านักแสดงถูกเปลี่ยน Matthew Gilbert จาก The Boston Globe รู้สึกว่ามันเกือบกลายมาเป็น "ฝันร้ายอย่างเต็มตัว" Tim Goodman จาก The San Francisco Chronicle ให้คำวิจารณ์ด้านลบอย่างรุนแรง กล่าวว่าภาพยนตร์ชุดนั้น "ทำออกมาได้แย่" และ "อาจเป็นรายการใหม่ที่แย่ที่สุดในฤดูใบไม้ร่วงนี้" เขายังกล่าวอีกว่ารายการนี้ นักแสดงแสดงได้ "เลวร้ายมาก" และ "มีบทที่แย่ที่สุดในฤดูกาลใหม่นี้" Travis Fickett จาก IGN กล่าวว่า "[แม้ว่า]รายการจะไม่แย่ [...] แต่มันเหมือนเป็นการนำมารวมกันของส่วนต่างๆ ที่ไม่เหมือนกันอย่างมากที่ทำให้มันไม่เข้ากันเลย" ส่วนด้านการแสดง เขาได้กล่าวว่า O'Loughlin นั้น "แสดงได้เหมาะสมมาก" และ Sophia Myles นั้น "ถือว่าเป็นแง่ที่ดูท่าทางดีที่สุดสำหรับภาพยนตร์ชุดนี้" เขายังกล่าวอีกว่า "Jason Dohring นั้นสามารถสร้างตัวละครที่ชอบเยาะเย้ยการกระทำทุกอย่าง ที่มาพร้อมกับความเป็นอมตะ"</doc>
