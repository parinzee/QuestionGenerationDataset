<doc id="372276" url="https://th.wikipedia.org/wiki?curid=372276" title="เจ. พี. มอร์แกน">เจ. พี. มอร์แกน จอห์น เพียร์พอนต์ มอร์แกน () เป็นนักการเงิน นายธนาคาร และนักสะสมงานศิลปะ ซึ่งมีอิทธิพลในวงการการเงินธุรกิจและการควบรวมบริษัทในระหว่างที่เขามีชีวิตอยู่ ในปี 1892 มอร์แกนดำเนินการควบรวมเอดิสันเจนเนอรัลอิเล็กทริกและทอมสัน-ฮุสตันอิเล็กทริก จนกลายเป็นเจนเนอรัลอิเล็กทริก หลังจากที่จัดหาทุนเพื่อสร้างเฟเดอรัลสตีลคัมพานี เขาควบรวมกิจการกับคาร์เนกีสตีลคัมพานีและบริษัทเหล็กอื่น ๆ ในปี 1901 ซึ่งรวมทั้งกลุ่มบริษัทเหล็กและลวดของวิลเลียม อีเดนบอร์นเพื่อก่อตั้งยูเอสสตีล มอร์แกนเสียชีวิตที่กรุงโรม อิตาลี ในปี 1913 เมื่ออายุได้ 75 ปี โดยทิ้งทรัพย์สมบัติและกิจการไว้ให้กับ เจ. พี. มอร์แกน จูเนียร์ และยกคฤหาสน์และหนังสือจำนวนมากให้กับห้องสมุดพิพิธภัณฑ์มอร์แกนในนิวยอร์ก</doc>
