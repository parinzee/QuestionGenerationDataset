<doc id="750946" url="https://th.wikipedia.org/wiki?curid=750946" title="ชัมเศทปุระ">ชัมเศทปุระ ชัมเศทปุระ (Jamshedpur) เขตปริมณฑลที่มีประชากรมากที่สุดในรัฐฌารขัณฑ์ ของประเทศอินเดีย จากข้อมูลประชากรในปี ค.ศ. 2011 เมืองมีประชากร 1,337,131 คน เขตปริมณฑลชัมเศทปุระเป็นเมืองใหญ่เป็นอันดับ 3 อินเดียตะวันออกรองจากเมืองโกลกาตาและปัฏนา เป็นเมืองที่มีประชากรเป็นอันดับ 35 จาก 53 เมืองที่มีประชากรเกิน 1 ล้าน ของอินเดีย เมืองตั้งอยู่บนที่ราบสูงโชตนาคปุระและรอบล้อมด้วยหุบเขาดัลมา เมืองมีเส้นเขตแดนที่เกิดจากแม่น้ำสุพรรณเรขา (Subarnarekha) และแม่น้ำคาร์ไค (Kharkai) ทางทิศเหนือและตะวันตกของเมือง ชัมเศทปุระได้รับการประกาศว่าเป็นเมืองสะอาดเป็นอันดับ 7 ของประเทศอินเดียประจำปี ค.ศ. 2010 จากการสำรวจของรัฐบาลอินเดีย และยังเป็นเมืองที่เติบโตเร็วที่สุดเป็นอันดับ 84 ของโลก ในช่วงเวลาปี ค.ศ. 2006–2020 โดยมีอัตราการเติบโตต่อปี ที่ 2.59% เมืองมีสมญานามหลายชื่อ เช่น เมืองหลวงอุตสาหกรรมแห่งรัฐฌารขัณฑ์, เมืองเหล็ก, ทาทานครที่ตั้งตามสถานีรถไฟหรือเขียนย่อว่า ทาทา ตามบริษัทผลิตรถทาทา และยังเป็นที่รู้จักในชื่อ กาลีมาตี (ที่หมายถึงดินแดนแห่งเจ้าแม่กาลี)อุณหภูมิ อุณหภูมิ. ชัมเศทปุระมีภูมิอากาศร้อนชื้นและแห้ง (Köppen: Aw) ฤดูร้อนเริ่มกลางเดือนมีนาคมและร้อนสุดในเดือนพฤษภาคมและมิถุนายน อุณหภูมิมีความหลากหลายในฤดูร้อน ตั้งแต่ 35 ถึง 49 °C (95 ถึง 120 °F) อุณหภูมิต่ำสุดในช่วงฤดูหนาวคือ 1 °C (34 °F) มีลมมรสุมทิศใต้-ตะวันตก มีฝนตกหนักตั้งแต่เดือนกรกฎาคมถึงกันยายน และมีปริมาณน้ำฝนราว 1,200 มม. (47 นิ้ว) ต่อปีประชากรศาสตร์ ประชากรศาสตร์. จากข้อมูลประชากรอินเดียปี ค.ศ. 2011 ชัมเศทปุระมีประชากร 725,623 คน แต่เขตมหานครมีประชากร 1,337,131 คน มีประชากรเพศชาย 52.1% เพศหญิง 47.9% มีชนพื้นเมืองอยู่ราว 28% มีผู้รู้หนังสืออัตราเฉลี่ย 85.94% สูงกว่าอัตราเฉลี่ยของชาติที่อยู่ที่ 74% และเมืองมีประชากรอายุต่ำกว่า 6 ปี 11.5%</doc>
