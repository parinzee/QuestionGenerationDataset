<doc id="739454" url="https://th.wikipedia.org/wiki?curid=739454" title="โรงเรียนรัตนโกสินทร์สมโภชบวรนิเวศศาลายา ในพระสังฆราชูปถัมภ์ นครปฐม">โรงเรียนรัตนโกสินทร์สมโภชบวรนิเวศศาลายา ในพระสังฆราชูปถัมภ์ นครปฐม โรงเรียนรัตนโกสินทร์สมโภชบวรนิเวศศาลายา ในพระสังฆราชูปถัมภ์ นครปฐม (อังกฤษ: Rattanakosinsomphotbowonniwetsalaya School) เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ มีเนื้อที่ 80 ไร่ 64 ตารางวา  ตั้งอยู่ที่ ตำบลศาลายา อำเภอพุทธมณฑล จังหวัดนครปฐมประวัติโรงเรียน ประวัติโรงเรียน. โรงเรียนรัตนโกสินทร์สมโภชบวรนิเวศศาลายา   ในพระสังฆราชูปถัมภ์  แต่เดิมชื่อโรงเรียนบวรนิเวศพิทยา ประกาศจัดตั้งโรงเรียนขึ้นเมื่อวันที่ 26 มีนาคม พ.ศ. 2523 ต่อมาวันที่ 10 สิงหาคม พ.ศ.2524 กระทรวงศึกษาธิการได้ประกาศเปลี่ยนชื่อโรงเรียนเป็นโรงเรียนบวรนิเวศศาลายา นับตั้งแต่ประกาศจัดตั้งโรงเรียนมาจนถึง ปี พ.ศ. 2525 โรงเรียนยังไม่ได้เปิดรับนักเรียนเพราะมีปัญหาเกี่ยวกับที่ดินที่จะก่อสร้างโรงเรียน ต่อมาในวันที่ 16 เมษายน พ.ศ. 2525 รัฐบาลไทยได้กำหนดให้พ.ศ. 2525 เป็นปีเฉลิมฉลองกรุงรัตนโกสินทร์ ครบรอบ 2 ศตวรรษ และกำหนดให้โรงเรียน บวรนิเวศศาลายาแห่งนี้ เป็นอนุสรณ์ในการสมโภชกรุงรัตนโกสินทร์ จึงได้เปลี่ยนชื่อโรงเรียนเป็น โรงเรียนรัตนโกสินทร์สมโภชบวรนิเวศศาลายา และได้เปิดรับนักเรียนใน ระดับชั้นมัธยมศึกษาแบบสหศึกษา ซึ่งกรมสามัญศึกษา ได้แต่งตั้งให้ นายอนันต์   คงถาวร ผู้ช่วยผู้อำนวยการโรงเรียนวัดบวรนิเวศ มารักษาการในตำแหน่งครูใหญ่ ในระยะแรก ได้อาศัยโรงเรียนวัดสาลวัน เป็นสถานที่เรียนชั่วคราว ต่อมาได้รับงบประมาณในการก่อสร้างอาคารเรียนแบบพิเศษเป็นแบบรัตนโกสินทร์สมโภช 4 ชั้น 20 ห้องเรียน จำนวน 1 หลัง ในปี พ.ศ. 2527 อาคารเรียนแห่งใหม่ได้สร้างสิ้น โรงเรียนจึงได้ย้ายมาเรียน ณ โรงเรียนปัจจุบันนี้ ซึ่งเป็นที่ดินของวัดบวรนิเวศวิหาร ชื่อปัจจุบันที่เป็นทางการคือ โรงเรียนรัตนโกสินทร์สมโภชบวรนิเวศศาลายาในพระสังฆราชูปถัมภ์ เนื่องด้วยโรงเรียนได้ทูลเชิญ สมเด็จพระญาณสังวร สมเด็จพระสังฆราชสกลมหาสังฆปริณายก เป็นองค์อุปถัมภ์เมื่อวันที่ 22 ตุลาคม พ.ศ. 2534เกียรติประวัติเกียรติประวัติ. - ปีการศึกษา 2546 โรงเรียนได้รับการคัดเลือกจากกระทรวงศึกษาธิการตามโครงการ " หนึ่งอำเภอ หนึ่งโรงเรียนในฝัน " ให้เป็นโรงเรียนในฝันของอำเภอ - ปีการศึกษา 2549 โรงเรียนได้รับการยกย่องให้เป็น" โรงเรียนที่ได้รับความนิยมสูง " จากกระทรวงศึกษาธิการ และเป็นโรงเรียนมาตรฐานสากล ปีการศึกษา 2552</doc>
