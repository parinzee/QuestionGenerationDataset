<doc id="662417" url="https://th.wikipedia.org/wiki?curid=662417" title="ประธานาธิบดีโซมาเลีย">ประธานาธิบดีโซมาเลีย ประธานาธิบดีแห่งสหพันธ์สาธารณรัฐโซมาเลีย () เป็นตำแหน่งประมุขแห่งรัฐของสหพันธ์สาธารณรัฐโซมาเลีย หน้าที่ดำเนินงานทั่วไป ป้องกันและรักษาความมั่งคงของชาติ รักษาอธิปไตยของประเทศ และรักษาความสงบภายในประเทศประวัติ ประวัติ. การเลือกตั้งประธานาธิบดีครั้งแรกเกิดขึ้นเมื่อ 1 มิถุนายน พ.ศ. 2503 หลังโซมาเลียได้รับเอกราชจากอิตาลีและรวมตัวกับบริติชโซมาลีแลนด์ โดยมีการเลือกตั้งมาจนถึงสมัยประธานาธิบดีอับดิราชิด อาลี เชอมาร์กีถูกลอบสังหาร และมีการรัฐประหารเกิดขึ้นไซอัด บาร์รีใชัระบอบสังคมนิยมในการปกครองประเทศ แต่ต่อมาก็ถูกปลดโดยคองเกรสสหโซมาลี และเกิดสงครามกลางเมืองโซมาเลีย ประธานาธิบดีในสมัยนั้นจึงมาจากการแต่งตั้งและไม่มีอำนาจในการปกครองประเทศ เนื่องจากสถานการณ์การสู้รบระหว่างกลุ่มต่าง ๆ อำนาจของประธานาธิบดีมีเพียงพื้นที่ส่วนหนึ่งของกรุงโมกาดิชูเท่านั้น ต่อมามีความพยายามที่จะผลักดันให้เกิดสันติภาพในประเทศโซมาเลีย จึงได้จัดตั้งรัฐบาลเปลี่ยนผ่านแห่งชาติขึ้น รัฐบาลเปลี่ยนผ่านแห่งชาติได้แต่งตั้งประธานาธิบดีแต่ก็ยังคงไม่มีอำนาจในการปกครองประเทศ เนื่องจากรัฐบาลมิได้ตั้งอยู่ในประเทศ ประเทศโซมาเลียในขณะนั้นอยู่ภายใต้การปกครองของสหภาพศาลอิสลาม, จากนั้นจึงได้มีการจัดตั้งรัฐบาลกลางเปลี่ยนผ่าน ในยุคนี้ประธานาธิบดีจะมาจากการเลือกตั้งของรัฐสภากลางโซมาเลียและเริ่มมีอำนาจในการปกครองเพราะได้รับการสนับสนุนจากกองทัพสหภาพแอฟริกา และรัฐบาลได้กลับมาตั้งที่ทำการที่กรุงโมกาดิชูอีกครั้ง ปัจจุบันหลังจากยุบรัฐบาลกลางเปลี่ยนผ่าน และจัดตั้งสหพันธ์สาธารณรัฐโซมาเลีย ประเทศก็เริ่มมีประธานาธิบดีและรัฐบาลถาวรเข้ามาบริหารประเทศอำนาจหน้าที่ อำนาจหน้าที่. ประธานาธิบดีมีอำนาจแต่งตั้งนายกรัฐมนตรี รัฐมนตรี ข้าราชการฝ่ายบริหาร ข้าราชการทูต ข้าราชการประจำ ข้าราชการตุลาการในส่วนกลาง และเจ้าหน้าที่อื่น ๆ โดยได้รับการยินยอมจากรัฐสภากลางโซมาเลีย และประธานาธิบดีจะดำรงตำแหน่งผู้บัญชาการทหารแห่งกองทัพโซมาเลียการเลือกตั้ง การเลือกตั้ง. ปัจจุบันประธานาธิบดีโซมาเลียจะมาจากการเลือกตั้งในรัฐสภากลางโซมาเลียซึ่งมาจากการแต่งตั้ง เนื่องจากสถานการณ์ภายในประเทศไม่เอื้ออำนวยให้เกิดการเลือกตั้งได้ โดยผู้ที่ได้รับคะแนนเสียงมากที่สุดจากสมาชิกรัฐสภากลางโซมาเลียจะได้รับเลือกตั้งขึ้นเป็นประธานาธิบดี ซึ่งมีวาระ 4 ปี การเลือกตั้งครั้งล่าสุดเกิดขึ้นเมื่อ 16 กันยายน พ.ศ. 2555 ตั้งแต่ยุคการปกครองในระบอบคอมมิวนิสต์ของไซอัด บาร์รี โซมาเลียก็ไม่มีการเลือกตั้งประธานาธิบดีโดยตรงจากประชาชนมาอย่างยาวนานเนื่องจากสถานการณ์การสู้รบอย่างหนักและขาดรัฐบาลที่มีเสถียรภาพในการปกครองประเทศ ประธานาธิบดีส่วนใหญ่จึงมาจากการเลือกตั้งโดยรัฐสภาที่มาจากการแต่งตั้ง การเลือกตั้งทั่วไปในโซมาเลียครั้งสุดท้ายจัดขึ้นในปี พ.ศ. 2527 โดยพรรคสังคมนิยมปฏิวัติโซมาลีชนะการเลือกตั้งและสถาปนาระบอบสังคมนิยมในการปกครองประเทศ จากนั้นประเทศโซมาเลียจึงไม่มีการเลือกตั้งจากประชาชนอีกที่พำนัก ที่พำนัก. ประธานาธิบดีจะทำงานและพำนักที่วิลลาโซมาเลียซึ่งตั้งอยู่ในกรุงโมกาดิชู เป็นสถานที่ที่ได้รับการคุ้มกันโดยกำลังทหารอย่างแน่นหนาและมีระบบรักษาความปลอดภัยที่ดีที่สุดในโซมาเลีย</doc>
