<doc id="781745" url="https://th.wikipedia.org/wiki?curid=781745" title="สโมสรฟุตบอลบุรีรัมย์ เอฟซี">สโมสรฟุตบอลบุรีรัมย์ เอฟซี บุรีรัมย์ เอฟซี ( , ฉายา : นักรบลาวาเพลิง) สโมสรฟุตบอลในอดีตของ ประเทศไทย ที่ตั้งอยู่ใน จังหวัดบุรีรัมย์ สโมสรแห่งนี้ได้ก่อตั้งขึ้นเมื่อปี พ.ศ. 2552 โดยมีนาง กรุณา ชิดชอบ หรือ เจ๊ต่าย ภรรยาของนาย เนวิน ชิดชอบ เป็นประธานสโมสรและได้ส่งทีมเข้าร่วม ลีกภูมิภาค ดิวิชั่น 2 โซนภาคตะวันออกเฉียงเหนือใน ฤดูกาล 2552 แต่ไม่ประสบความสำเร็จโดยจบฤดูกาลในอันดับ 4 ด้วยคะแนน 31 คะแนนจนกระทั่งใน ฤดูกาล 2553 ทางนายเนวินได้เข้าซื้อกิจการ สโมสรการไฟฟ้าส่วนภูมิภาค พร้อมกับเปลี่ยนชื่อเป็น สโมสรบุรีรัมย์-พีอีเอ และได้ส่งนักเตะบางส่วนของทีมบุรีรัมย์-พีอีเอลงมาเล่นกับทีมบุรีรัมย์ เอฟซีทำให้ผลงานของทีมดีขึ้นและสามารถจบฤดูกาลในตำแหน่งรองแชมป์โซนภาคตะวันออกเฉียงเหนือด้วยคะแนน 65 คะแนนห่างจากทีมแชมป์คือ สโมสรเลย ซิตี้ ที่ได้ 67 คะแนนเพียง 2 คะแนนแต่ทั้งสองทีมก็ได้เข้าสู่รอบแชมเปียนส์ลีก ซึ่งทางบุรีรัมย์ เอฟซีได้ถูกจับสลากให้อยู่ในกลุ่มเอผลปรากฏว่าทางสโมสรสามารถคว้าแชมป์ของกลุ่มเอด้วยคะแนน 23 คะแนนและเลื่อนชั้นขึ้นสู่ ลีกดิวิชั่น 1 พร้อมกับ สโมสรเชียงใหม่ เอฟซี รองแชมป์กลุ่มเอและแชมป์กับรองแชมป์ของกลุ่มบีคือ สโมสรภูเก็ต เอฟซี และ สโมสรชัยนาท เอฟซี ในศึก ลีกดิวิชัน 1 ฤดูกาล 2554 ทางสโมสรได้ทำการซื้อนักเตะฝีเท้าดีหลายคนเข้ามาเสริมทีมบวกกับนักเตะในทีมที่มีพรสวรรค์ทำให้สโมสรบุรีรัมย์ เอฟซีสามารถคว้าแชมป์ลีกดิวิชัน 1 มาครองได้ทั้งที่ยังไม่จบฤดูกาลและได้สิทธิ์ขึ้นมาเล่นใน ไทยพรีเมียร์ลีก ฤดูกาล 2555 ต่อมาทางสโมสรได้ควบรวมทีมเข้ากับทีมบุรีรัมย์-พีอีเอและได้เปลี่ยนชื่อเป็น บุรีรัมย์ ยูไนเต็ด สืบเนื่องจากทางรัฐบาลในสมัยนั้นต้องการให้แยกสโมสรการไฟฟ้าส่วนภูมิภาคออกจากบุรีรัมย์และให้นายเนวินขายหุ้นจำนวน 70% ที่ถืออยู่ ต่อมาในวันที่ 9 มกราคม พ.ศ. 2555 นายเนวินได้ทำการตั้งโต๊ะแถลงข่าวว่าได้ทำการซื้อหุ้นจำนวน 30% จากทางฝั่ง การไฟฟ้าส่วนภูมิภาค ทำให้นายเนวินเป็นเจ้าของสโมสรแต่เพียงผู้เดียวและทางการไฟฟ้าได้ยุติการทำทีมไปในที่สุดส่วนสิทธิ์การทำทีมและสิทธิ์การเลื่อนชั้นของบุรีรัมย์ได้โอนไปให้กับ สโมสรสงขลา เอฟซี ที่มีนาย นิพนธ์ บุญญามณี อดีต ส.ส. สงขลา พรรคประชาธิปัตย์ เป็นประธานสโมสรโดยได้เปลี่ยนชื่อเป็น สโมสรวัวชน ยูไนเต็ด โดยอดีตนักเตะของบุรีรัมย์ เอฟซีบางส่วนได้ย้ายเข้ามาร่วมทีมวัวชน ยูไนเต็ดต่อมาทางวัวชน ยูไนเต็ดได้ควบรวมทีมเข้ากับทีมสงขลา เอฟซีที่ตกชั้นจากดิวิชัน 1 และได้ยุบทีมไปและเปลี่ยนชื่อเป็น สโมสรสงขลา ยูไนเต็ดอดีตผู้เล่นคนสำคัญอดีตผู้เล่นคนสำคัญ. - สุริยา ดอมไธสง - ศุภกิจ จินะใจ - สมปอง สอเหลบอดีตหัวหน้าผู้ฝึกสอนอดีตหัวหน้าผู้ฝึกสอน. - ชัยยง ขำเปี่ยม - อรรถพล บุษปาคม</doc>
