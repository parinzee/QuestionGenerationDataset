<doc id="369855" url="https://th.wikipedia.org/wiki?curid=369855" title="ศรชัย มนตริวัต">ศรชัย มนตริวัต พลตรี นายกองเอก ศรชัย มนตริวัต หรือ เสธ.นิด อดีตสมาชิกสภาผู้แทนราษฎร แบบสัดส่วน พรรคเพื่อไทย อดีตรัฐมนตรีช่วยว่าการกระทรวงมหาดไทย ในรัฐบาลของนายบรรหาร ศิลปอาชา และอดีตเลขาธิการพรรคนำไทย พลตรีศรชัย เป็นนักการเมืองคนสนิทของพลเอกชวลิต ยงใจยุทธประวัติ ประวัติ. ศรชัย มนตริวัต เกิดเมื่อวันที่ 1 ธันวาคม พ.ศ. 2488 ที่อำเภอท่าม่วง จังหวัดกาญจนบุรี เป็นบุตรของพลตำรวจตรี ขุนพิชัยมนตริวัต กับนางองุ่น มนตริวัต สำเร็จการศึกษาชั้นมัธยมจากโรงเรียนสันติราษฎร์วิทยาลัย และปริญญาตรีสาขารัฐศาสตร์ จากมหาวิทยาลัยไอดาโอ ประเทศสหรัฐอเมริกา ด้านครอบครัวสมรสกับ พันตรีหญิง รำไพพรรณ มนตริวัต (เสียชีวิต)การทำงาน การทำงาน. ศรชัย มนตริวัต เคยเป็นสมาชิกสภาผู้แทนราษฎรจังหวัดกาญจนบุรี ตั้งแต่ปี พ.ศ. 2538 ถึงปี พ.ศ. 2548 สังกัดพรรคนำไทย พรรคความหวังใหม่ และพรรคไทยรักไทย ตามลำดับ ต่อมาในการเลือกตั้ง พ.ศ. 2550 จึงได้ลงสมัคร ส.ส. ในระบบสัดส่วน สังกัดพรรคพลังประชาชน ซึ่งต่อมาย้ายมาสังกัดพรรคเพื่อไทย ในการเลือกตั้ง พ.ศ. 2554 ได้ลงมัคร ส.ส.ในเขตเลือกตั้งที่ 2 จังหวัดกาญจนบุรี สังกัดพรรคเพื่อไทย แต่ไม่ได้รับการเลือกตั้ง พ่ายให้กับนายฉัตรพันธ์ เดชกิจสุนทร จากพรรคประชาธิปัตย์ ศรชัย มนตริวัต เคยดำรงตำแหน่งสำคัญทางการเมืองหลายตำแหน่งอาทิ รัฐมนตรีช่วยว่าการกระทรวงมหาดไทย ระหว่างปี พ.ศ. 2538 ถึง พ.ศ. 2539 ในรัฐบาลของนายบรรหาร ศิลปอาชา เป็นรองเลขาธิการนายกรัฐมนตรีฝ่ายการเมือง ในปี พ.ศ. 2540 เป็นเลขานุการผู้นำฝ่ายค้านฯ พ.ศ. 2541 และเป็นเลขานุการรัฐมนตรีว่าการกระทรวงกลาโหม (พลเอกชวลิต ยงใจยุทธ) ปี พ.ศ. 2544เครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2542 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
