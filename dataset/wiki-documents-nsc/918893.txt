<doc id="918893" url="https://th.wikipedia.org/wiki?curid=918893" title="บาทอิชเชิล">บาทอิชเชิล บาทอิชเชิล () เป็นเมืองชนบทในประเทศออสเตรีย ตั้งอยู่ริมแม่น้ำเทราน์ตรงใจกลางของแหล่งมรดกโลกซัลทซ์คัมเมอร์กูทในรัฐอัปเปอร์ออสเตรีย แม่น้ำเทราน์ได้แตกสาขา ณ บริเวณเมืองนี้เป็นแม่น้ำอิชเชิลซึ่งไหลไปลงทะเลสาบทะเลสาบว็อล์ฟกังทางตะวันตก ในขณะที่แม่น้ำเทราน์สายหลักก็ไหลไปลงทะเลสาบทะเลสาบเทราน์ทางเหนือ ในอดีตเมืองแห่งนี้เป็นศูนย์กลางการค้าขายเกลือที่สำคัญ เมืองแห่งนี้ยังเป็นที่ตั้งของ ไคเซอร์วิลลา (Kaiservilla) คฤหาสน์ฤดูร้อนส่วนพระองค์ของจักรพรรดิฟรันซ์ โยเซฟที่ 1 แห่งออสเตรีย–ฮังการี ซึ่งทรงได้รับมอบจากพระราชมารดาเป็นของขวัญการอภิเษกสมรส เมื่อพระองค์มาเยือนเมืองนี้ ถึงกับตรัสว่าเป็น "สวรรค์บนดิน" ตั้งแต่นั้นมาคฤหาสน์แห่งนี้ก็กลายเป็นที่ประทับฤดูร้อนของพระราชวงศ์ โดยในปัจจุบัน กรรมสิทธิในคฤหาสน์หลังนี้ยังคงตกทอดกันในทายาทราชวงศ์ฮับส์บูร์ก-ลอแรน แต่ก็เปิดให้สาธารณะชนได้เข้าชม</doc>
