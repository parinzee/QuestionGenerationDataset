<doc id="433383" url="https://th.wikipedia.org/wiki?curid=433383" title="ผู้เล่นคนที่ 12">ผู้เล่นคนที่ 12 ผู้เล่นคนที่ 12 () เป็นคำที่อธิบายถึงแฟนฟุตบอลในสนามฟุตบอลระหว่างการแข่งขันฟุตบอลหรืออเมริกันฟุตบอล คำนี้มีความหมายแตกต่างในกีฬาคริกเกต หมายถึงผู้เล่นสำรองคนแรกที่ได้ลงสนามหลังจากที่ผู้เล่นบาดเจ็บ ในกีฬาฟุตบอลซึ่งมีจำนวนผู้เล่นแข่งขันในสนาม 11 คนต่อทีม คำ ๆ นี้จึงแสดงถึงแฟนฟุตบอลที่พยายามช่วยทีม ส่วนในอเมริกันฟุตบอลคำนี้เป็นสัญลักษณ์และมีที่มาจากมหาวิทยาลัยเท็กซัสเอแอนด์เอ็ม ในปี ค.ศ. 1922 การแสดงของแฟนสามารถมีผลกระทบต่อฝีมือการเล่นของทีมได้ เป็นองค์ประกอบความได้เปรียบของทีมเหย้า กล่าวคือ แฟนทีมเหย้าต้องการเห็นทีมของตนชนะในบ้านตัวเอง ดังนั้นแฟนเหล่านี้จะมักสร้างเสียงดังหรือร้องเพลงเพื่อหวังที่จะสร้างความรำคาญ ลดความมั่นใจ และสับสน ต่อทีมคู่แข่ง ขณะที่พวกเขาครองบอล หรือชี้นำผู้ตัดสินในการตัดสินใจ เสียงต่าง ๆ นี้อาจเกิดจากการโห่ ผิวปาก กระทืบ หรือเทคนิคต่าง ๆ</doc>
