<doc id="11144" url="https://th.wikipedia.org/wiki?curid=11144" title="รถแต่ง">รถแต่ง รถแต่ง เป็นชื่อเรียก ของรถยนต์ที่ได้รับการเปลี่ยน ดัดแปลง (โมดิฟาย) หรือปรับปรุงชิ้นส่วนต่างๆ ไม่ว่าจะเป็นเครื่องยนต์ รูปลักษณ์ภายนอก ภายใน ประสิทธิภาพ นอกเหนือจากมาตรฐานโรงงาน ขึ้นอยู่กับลักษณะการใช้งาน วัตถุประสงค์ และทุนทรัพย์ และในปัจจุบันมีโรงงานผู้ผลิตส่วนรถยนต์เพื่อเพิ่มประสิทธิภาพอยู่หลายยี่ห้อ หลายรายการ ทั้งของไทย ของนำเข้า และจากโรงงานผู้ผลิตรถยนต์เอง ผู้แต่งรถสามารถดัดแปลงตกแต่งได้หลายรูปแบบ อาจจะตกแต่งปรับเปลี่ยนเล็กๆ น้อยๆ หรือ ดัดแปลงจนไม่เหลือเค้าเดิม ชิ้นส่วนที่นิยมแต่ง เปลี่ยน ดัดแปลง เช่น ล้อแม็กนีเซียม เครื่องยนต์ ตัวถัง อุปกรณ์ภายใน ภายนอก การขับรถแต่งส่วนมากจะเกี่ยวข้องกับการแข่งรถบนท้องถนน ซึ่งทำให้เกิดภาพพจน์เสียต่อสังคมตามมา จากการใช้ความเร็วที่สูงเกินความเร็วจำกัดบนท้องถนน รวมถึงเสียงดังที่เกิดจากเครื่องยนต์ที่ดัดแปลงที่สูงและรบกวนแก่ผู้อยู่อาศัยประเภทของการแต่งรถ ประเภทของการแต่งรถ. การแต่งรถนั้นมีหลายรูปแบบ ไม่ว่าจะเป็นเพื่อความสวยงาม ประสิทธิภาพ การใช้งาน ประเภทของการแต่งที่นิยมกัน- สปอร์ต : เป็นการแต่งที่เพิ่มสมรรถนะ และความสวยงาม แต่ยังคงรูปแบบการใช้งานในเมืองอยู่ ในบางกรณีมีการเพิ่มสมรรถนะจนสามารถนำไปใช้ในการแข่งขันได้ด้วย - วีไอพี : เป็นการแต่งรถที่เน้นความหรูหรา และความสะดวกสบายเป็นหลัก เช่น บุหนังภายใน ชุบทองโลโก้ ตกแต่งด้วยลายไม้ภายในห้องโดยสาร - โลว์ไรเดอร์ : เป็นรูปแบบการแต่งรถในลักษณะลดความสูงของรถให้เตี้ยที่สุด (ในภาษาชาวบ้านอาจเรียกว่า "เตี้ยเลียพื้น") โดยการดัดแปลงช่วงล่าง นิยมใช้ช่วงล่างแบบไฮโดรลิก เป็นที่นิยมในอเมริกา และญี่ปุ่น โดยในอเมริกานั้น จะนิยมแต่งรถอเมริกันคลาสสิก ลักษณะ แบน เตี้ย กว้าง ยาว ในลักษณะนี้ เช่น เชฟโรเลต อิมพาลา กรณีในของประเทศไทยและญี่ปุ่น มักจะใช้รถญี่ปุ่น อาจจะเป็นรถเก๋งหรือรถกระบะก็ได้ - จีที หรือ ทัวร์ริงคาร์ : เป็นการแต่งที่เน้นหนักไปทางสมรรถนะ เช่น รถแข่งทางเรียบ - คันทรี หรือแรลลี : เป็นการแต่งรถที่นำไปใช้งานในลักษณะแบบ ลุยฝุ่น ป่า เขา ส่วนมากรถที่ใช้แต่งเป็นรถกระบะ ค่อนข้างเป็นที่นิยมในประเทศไทย (เกินครึ่งของผู้ใช้รถในประเทศเป็นรถกระบะ) - มัสเซิลคาร์ : เป็นรถที่นิยมมากในอเมริกาในช่วงยุคทศวรรษที่ 1960-1980 จะนิยมแต่งเรื่องประสิทธิภาพเครื่องยนต์ ส่วนใหญ่เป็นระบบขับเคลื่อนแบบ FR (เครื่องวางหน้าขับเคลื่อนล้อหลัง) ซึ่งในปัจจุบันก็เริ่มกลับมาเป็นที่นิยมอีกครั้ง รถมัสเซิลคาร์ที่โด่งดังตลอดกาล เช่น ฟอร์ด มัสแตง, พอนทีแอค จีทีโอ (ในไทยเรียก พอนเทียค) , เชฟโรเลต คอร์เวตต์ (รุ่นเก่า) - ฮ็อตร็อด : รถแต่งประเภทนี้ค่อนข้างหายากหรือไม่มีเลยในประเทศไทย แต่เป็นที่นิยมในหมู่คนเล่นรถในอเมริกา เป็นการแต่งในลักษณ์ใช้รถเก่าในยุคทศวรรษ 1950 หรืออาจเก่ากว่านั้น มาดัดแปลงประสิทธิภาพให้ทันสมัยขึ้น ทั้งในด้านความสวยงาม และเทคโนโลยี แต่ในขณะเดียวกันก็แทบจะไม่มีการดัดแปลงรูปร่างตัวถังให้ผิดเพี้ยนไปจากเดิมรถแต่งในวัฒนธรรมสมัยนิยม รถแต่งในวัฒนธรรมสมัยนิยม. รถแต่งในวัฒนธรรมสมัยนิยม มีปรากฏในสื่อหลายอย่างไม่ว่า ภาพยนตร์ วิดีโอเกม หรือ การ์ตูนภาพยนตร์ ภาพยนตร์. ภาพยนตร์ที่เกี่ยวกับรถแต่งที่มีชื่อเสียง เช่น- ดริฟท์ติ้ง ซิ่งสายฟ้า (Initial D) - The Fast and The Furious - 2 Fast 2 Furious - Fast & Furious - Biker Boyzการ์ตูนการ์ตูน. - ถนนสายนี้ ข้าจอง... (Initial D)วิดีโอเกม วิดีโอเกม. ปัจจุบันมีวิดีโอเกมหลายเกมที่มีเนื้อหาหรือรายละเอียดเกี่ยวกับรถแต่ง เช่น- แกรนทัวริสโม (Gran Turismo) - Import Tuner Challenge - Initial D Arcade Stage - Juiced - Midnight Club - Midnight Club 3: DUB Edition - Midnight Club:Los Angeles - Midnight Outlaw - Need for Speed: Undercover - Need for Speed: Pro Street - Need for Speed: Carbon - Need for Speed: Most Wanted - Need for Speed: Underground - Need for Speed: Underground 2 - Pimp My Ride - Street Legal Racing: Redline - Street Racing Syndicate - Street Racing Syndicate - Street Supremacy - The Fast and the Furious - Tokyo Xtreme Racer series - Tokyo Xtreme Racer - Wangan Midnight Maximum Tune - West Coast Streets Tricked n' Tuned</doc>
