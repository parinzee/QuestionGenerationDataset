<doc id="763916" url="https://th.wikipedia.org/wiki?curid=763916" title="Government Accountability Office">Government Accountability Office Government Accountability Office (ตัวย่อ GAO แปลว่า "สำนักงานความรับผิดชอบรัฐบาล") เป็นหน่วยงานรัฐบาลที่ให้บริการตรวจสอบบัญชี การประเมิน และการสืบสวน แก่รัฐสภาแห่งสหรัฐอเมริกา เป็นสถาบันตรวจสอบสูงสุดของรัฐบาลกลางแห่งสหรัฐอเมริกาประวัติ ประวัติ. สำนักงาน GAO ตั้งขึ้นโดยชื่อ General Accounting Office (สำนักงานบัญชีทั่วไป) ตามกฎหมายในปี 2464 ซึ่งบังคับให้ผู้อำนวยการสำนักงาน "ตรวจสอบ ในสถานที่ของรัฐหรือที่อื่น เรื่องทุกอย่างเกี่ยวกับการรับ การจ่าย และการใช้เงินภาษี และให้รายงานและคำแนะนำต่อประธานาธิบดี...และรัฐสภาวิธีการใช้เงินภาษีที่ประหยัดและมีประสิทธิผลมากขึ้น" ตามบทอธิบายนโยบายของสำนักงาน องค์กรดำเนินการเพื่อสนับสนุนรัฐสภาในหน้าที่ต่อรัฐธรรมนูญแห่งสหรัฐอเมริกา และเพื่อช่วยปรับปรุงประสิทธิภาพและให้เกิดภาวะรับผิดชอบของรัฐบาลกลางเพื่อประโยชน์ของประชาชนอเมริกัน แม้ว่าประเทศอื่น ๆ จะมีสำนักงานรัฐบาลที่คล้าย ๆ กัน แต่องค์กรเหล่านั้นพุ่งความสนใจไปที่การตรวจสอบบัญชีโดยหลัก แต่ผู้ตรวจสอบของ GAO ไม่ได้ตรวจบัญชีอย่างเดียว แต่ตรวจสอบประสิทธิภาพต่าง ๆ ขององค์กรและนโยบายต่าง ๆ ด้วย ตั้งแต่ตั้งขึ้น องค์กรบางครั้งเรียกว่า "สุนัขเฝ้าบ้านของรัฐสภา" และ "เพื่อนดีที่สุดของผู้จ่ายภาษี" เพราะเหตุที่ตรวจสอบและรายงานการตรวจสอบบ่อย ๆ ที่พลิกพบความสิ้นเปลืองโดยเปล่าประโยชน์และความไม่มีประสิทธิภาพของรัฐบาล สื่อมวลชนมักจะหันความสนใจไปที่สำนักงานโดยพิมพ์ข่าวเกี่ยวกับสิ่งที่พบ ข้อสรุป และข้อแนะนำขององค์กร สมาชิกรัฐสภาก็อ้างถึงงานสำนักงานบ่อย ๆ ในการแถลงข่าว ในการฟังความในรัฐสภา และในการอภิปรายกฎหมาย ในปี 2550 องค์การไม่แสวงหาผลกำไรองค์กรหนึ่ง จัด GAO เป็นอันดับสองขององค์กรรัฐบาลกลางที่น่าทำงานที่สุด และนิตยสารหนึ่งรวม GAO ไว้ในรายการองค์กรที่น่าทำงานที่สุดในเมืองวอชิงตัน ดี.ซี. จากองค์กรของรัฐ ของเอกชน และองค์การไม่แสวงหาผลกำไรทั้งหมด GAO มีหัวหน้าเป็นผู้อำนวยการตรวจสอบการเงินการบัญชี (Comptroller General of the United States) ที่เป็นตำแหน่งมืออาชีพไม่จำกัดพรรคในรัฐบาลสหรัฐ โดยได้รับการแต่งตั้งจากประธานาธิบดีสหรัฐ โดยความยินยอมและคำแนะนำจากวุฒิสภา ดำรงตำแหน่ง 15 ปี โดยต่อไม่ได้ ในขณะที่ดำรงตำแหน่ง ผู้อำนวยการมีสิทธิจะฟ้องศาลเพื่อจะบังคับเอาข้อมูลจากองค์กรต่าง ๆ ของรัฐ ประธานาธิบดีไม่สามารถปลดตำแหน่งผู้อำนวยการได้ แต่รัฐสภาพมีสิทธิฟ้อง หรือออกกฎหมายที่ผ่านทั้งสภาผู้แทนราษฎรและวุฒิสภาให้ขับออกจากตำแหน่ง โดยมีเหตุผลโดยเฉพาะ ๆ ตั้งแต่เริ่มสำนักงานมา มีผู้อำนวยการดำรงตำแหน่งเพียงแค่ 7 คน และไม่เคยมีประวัติถูกดำเนินการเพื่อถอนตำแหน่งรายงาน รายงาน. GAO ให้ข้อมูลทางอิเล็กทรอนิกส์ คือรายงานทั้งหมดที่มีสามารถหาได้ที่เว็บไซต์ขององค์กร ยกเว้นรายงานจำกัดที่ให้เจ้าหน้าที่โดยเฉพาะเพราะเหตุความมั่นคงแห่งชาติ ประเด็นต่าง ๆ ที่อยู่ในรายงานรวมทั้งงบประมาณรัฐบาลกลาง การใช้ภาษีและงบประมาณของรัฐเพื่อปรับระบบเศรษฐกิจ การบริหารเรื่องการเงิน การศึกษา ประเด็นการเกษียณ ประเด็นกลาโหม ความมั่นคงภายในประเทศ กระบวนการยุติธรรม บริการสุขภาพ เทคโนโลยีและการจัดการข้อมูล ทรัพยากรธรรมชาติ สิ่งแวดล้อม ความสัมพันธ์ระหว่างประเทศ การค้า ตลาดหลักทรัพย์ ที่อยู่อาศัยประชาชน การบริหารจัดการของรัฐ และทรัพยากรมนุษย์ งานศึกษาและรายงานโดยมากเริ่มจากคำเรียกร้องจากสมาชิกรัฐสภา รวมทั้งการเรียกร้องที่บังคับโดยกฎหมาย และดังนั้น จะสะท้อนถึงความสำคัญในประเด็นการเมืองปัจจุบัน แต่ก็มีรายงานจำนวนมากที่ทำตามกำหนดเวลาเป็นประจำ โดยมองการทำงานขององค์กรต่าง ๆ ของรัฐที่เป็นประเด็นรายงานในระยะยาว GAO ยังทำรายงานประจำปีในประเด็นสำคัญ ๆ รวมทั้ง การทำงานซ้ำซ้อนและการประหยัดค่าใช้จ่าย และรายงานอั๊ปเดตเรื่องความเสี่ยงสูง GAO ทำรายงานกว่า 900 งานต่อปี รวมทั้งหัวข้อย่อยดังต่อไปนี้งบประมาณของรัฐบาลสหรัฐ งบประมาณของรัฐบาลสหรัฐ. แต่ละปี GAO ทำรายงานการตรวจบัญชีงบประมาณของรัฐบาลสหรัฐ ยกตัวอย่างเช่น รายงานของปี ค.ศ. 2010 ที่เผยแพร่เมื่อวันที่ 21 ธันวาคม ค.ศ. 2010 ข่าวแจกพร้อมกับการเผยแพร่รายงานว่า GAO ไม่สามารถให้ความคิดเห็นทางการตรวจบัญชีต่องบประมาณรัฐบาลกลางได้ เพราะมีระบบการควบคุมภายในที่อ่อน มีความไม่แน่นอนต่าง ๆ อย่างสำคัญ และข้อจำกัดอื่ นๆหนี้สาธารณะของสหรัฐ หนี้สาธารณะของสหรัฐ. เพื่อออกเสียงสนับสนุนนโยบายที่คงยืนได้ GAO ตีพิมพ์รายงานคาดการณ์งบประมาณรัฐบาลกลาง (Federal Fiscal Outlook Report) และข้อมูลเกี่ยวกับหนี้สาธารณะของสหรัฐ ในปีงบประมาณ ค.ศ. 2010 รัฐบาลสหรัฐขาดดุลงบประมาณ 1,294,000 ล้านดอลลาร์สหรัฐ (ประมาณ 46 ล้านล้านบาทต้นปี 2549) โดยไม่รวมพันธะข้อผูกพันในอนาคตสำนักงานสอบสวนพิเศษ (Office of Special Investigations) สำนักงานสอบสวนพิเศษ (Office of Special Investigations). สำนักงานสอบสวนพิเศษ (Office of Special Investigations ตัวย่อ OSI) เป็นหน่วยของ GAO ที่ตั้งขึ้นเพื่อตอบสนองความต้องการเร่งด่วนของรัฐสภาในเรื่องการกระทำผิดร้ายแรงในกรณีต่าง ๆ ที่เกี่ยวกับรัฐบาลกลางการประเมินเทคโนโลยี การประเมินเทคโนโลยี. หลังจากที่ปิดสำนักงานการประเมินเทคโนโลยี (OTA) ในปี ค.ศ. 1995 รัฐสภาสหรัฐได้มอบหมายให้ GAO ประเมินเทคโนโลยีโดยทำเป็นโปรแกรมนำร่อง ในระหว่างปี 200-2006 มีรายงาน 4 รายงานที่ GAO ทำ คือ การใช้ชีวมิติ (biometrics) เพื่อควบคุมชายแดน, ความมั่นคงทางไซเบอร์ในเรื่องการป้องกันโครงสร้างพื้นฐานวิกฤติของประเทศ, เทคโนโลยีที่ช่วยป้องกันสิ่งก่อสร้างในไฟป่า และเทคโนโลยีเพื่อความปลอดภัยของตู้บรรจุสินค้า ต่อมาในปี 2007 รัฐสภาจึงมอบการประเมินเทคโนโลยีให้เป็นหน้าที่หนึ่งของ GAO ซึ่งเสริมหน้าที่ตรวจสอบประสิทธิภาพเกี่ยวกับวิทยาศาสตร์และเทคโนโลยีที่ GAO มีอยู่แล้ว ในปี่ที่พึ่งผ่าน ๆ มา GAO ทำรายงานใน 3 ประเด็น คือ ความปลอดภัยของรถไฟ ภูมิอากาศวิศวกรรม และทางเลือกของเครื่องตรวจจับนิวตรอน GAO กล่าวถึงโปรแกรมประเมินเทคโนโลยีว่า เป็นการให้การวิเคราะห์ที่บริบูรณ์และสมดุลเกี่ยวกับความก้าวหน้าสำคัญทางเทคโนโลยีที่มีอิทธิพลต่อสังคม สิ่งแวดล้อม และเศรษฐกิจ โดยอธิบายผลของเทคโนโลยีแต่ละอย่างที่มีต่อองค์กรและกระทรวงต่าง ๆ ของรัฐบาลกลาง และต่อสังคมอเมริกันโดยทั่ว ๆ ไป GAO จะเริ่มการประเมินเทคโนโลยีโดยข้อบังคับกฎหมายรัฐสภา การเรียกร้องจากผู้นำรัฐสภา และโดยอำนาจของผู้อำนวยการสำนักงาน เว็บไซต์ของ GAO มีรายงานล่าสุดและวิดีโอเชิงอรรถและอ้างอิง</doc>
