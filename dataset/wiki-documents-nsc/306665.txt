<doc id="306665" url="https://th.wikipedia.org/wiki?curid=306665" title="โอลิมปิกฤดูหนาว 2018">โอลิมปิกฤดูหนาว 2018 กีฬาโอลิมปิกฤดูหนาว 2018 () หรือชื่อที่เป็นทางการ กีฬาโอลิมปิกฤดูหนาวครั้งที่ 23 () หรือเป็นที่รู้จักในชื่อ พย็องชัง 2018 เป็นมหกรรมกีฬาฤดูหนาวที่ใหญ่ที่สุด ซึ่งจัดขึ้น ณ เมืองพย็องชัง, จังหวัดคังว็อน ประเทศเกาหลีใต้ ระหว่างวันที่ 9 - 25 กุมภาพันธ์ พ.ศ. 2561 ในสมัยประชุมคณะกรรมการโอลิมปิกสากล ครั้งที่ 123 เมื่อเดือน 6 กรกฎาคม พ.ศ. 2554 ณ เมืองเดอร์บัน ประเทศแอฟริกาใต้ ได้เลือกให้เมืองพย็องชังเป็นเจ้าภาพ ซึ่งเป็นครั้งที่ 2 ของเกาหลีใต้ ตั้งแต่การจัดการแข่งขันโอลิมปิกฤดูร้อน 1988 ณ กรุงโซล โดยเมืองพย็องชัง ของเกาหลีใต้ สามารถเอาชนะเมืองมิวนิกของเยอรมนี และเมืองอันซีของฝรั่งเศส หลังจากที่การคัดเลือกเจ้าภาพโอลิมปิกฤดูหนาว 2 ครั้งที่ผ่านมา (2010, 2014) ไม่เป็นผลสำเร็จนับเป็นการจัดการแข่งขันกีฬาโอลิมปิก พย็องชัง นับเป็นเมืองในเอเชียแห่งที่ 3 ที่ได้มีโอกาสจัดโอลิมปิกฤดูหนาว หลังจากที่เมืองซัปโปะโระ และนะงะโนะ ของญี่ปุ่น เคยเป็นเจ้าภาพเมื่อปี ค.ศ. 1972 และ ค.ศ. 1998 ตามลำดับ และเป็นครั้งแรกของกีฬาโอลิมปิกที่ได้จัดในเอเชียตะวันออก 3 ครั้งติดต่อกัน ก่อนที่จะมีการแข่งขันโอลิมปิกฤดูร้อน 2020 ณ กรุงโตเกียว และโอลิมปิกฤดูหนาว 2022 ณ กรุงปักกิ่ง การแข่งขันครั้งนี้ได้ชิงชัยกัน 102 รายการ จากทั้งหมด 15 ชนิดกีฬา โดยได้บรรจุรายการบิ๊กแอร์ในกีฬาสโนว์บอร์ด, แมสสตาร์ทในกีฬาสเกตความเร็ว, คู่ผสมในกีฬาเคอร์ลิง และทีมผสมในกีฬาสกีลงเขาครั้งแรก มีนักกีฬาแข่งขันทั้งหมด 2,922 คนจาก 92 ประเทศ อาทิ เอกวาดอร์, เอริเทรีย, คอซอวอ, มาเลเซีย, ไนจีเรีย และสิงคโปร์ ซึ่งประเทศเหล่านี้เป็นประเทศที่เข้าร่วมแข่งขันครั้งแรก ส่วนประเทศรัสเซียได้ถูกแบนจากการแข่งขัน หลังจากพบปัญหาการใช้สารกระตุ้นใน โอลิมปิกฤดูหนาว 2014 แต่ยังสามารถเข้าร่วมได้ในนาม "นักกีฬาโอลิมปิกจากประเทศรัสเซีย" นอกจากนี้ประเทศเกาหลีเหนือได้เข้าร่วมการแข่งขันด้วย แม้ว่ายังอยู่ในภาวะตรึงเครียดระหว่างประเทศเกาหลีเหนือและใต้ โดยในพิธีเปิดประเทศเกาหลีเหนือและใต้ได้รวมทีมเกาหลี และได้ส่งแข่งขันกีฬาฮอกกี้น้ำแข่ง ประเภททีมหญิงในนามทีมรวมเกาหลีอีกด้วย ประเทศนอร์เวย์เป็นประเทศที่ได้เหรียญรางวัลมากที่สุดโดยได้ 39 เหรียญ รองลงมาคือประเทศเยอรมนีได้ 31 เหรียญ และประเทศแคนาได้ 29 เหรียญ ส่วนเหรียญทองนั้นประเทศนอร์เวย์และประเทศเยอรมนีได้เหรียญทองมากที่สุดโดยได้ไป 14 เหรียญทอง ส่วนประเทศเกาหลีใต้ได้เหรียญรางวัลมากที่สุดนับตั้งแต่เข้าร่วมแข่งขันการคัดเลือกเจ้าภาพ การคัดเลือกเจ้าภาพ. เมืองพย็องชัง พ่ายแพ้ต่อการขอเป็นเจ้าภาพโอลิมปิกฤดูหนาว 2010 และโอลิมปิกฤดูหนาว 2014 ทั้งๆ ที่คะแนนในรอบแรกมากกว่าเมืองอื่นๆ ทั้ง 2 ครั้ง แม้กระทั่งแวนคูเวอร์ (เจ้าภาพโอลิมปิกฤดูหนาว 2010) และโซชี (เจ้าภาพโอลิมปิกฤดูหนาว 2014) ซึ่งในสมัยประชุมคณะกรรมการโอลิมปิกสากลที่ 123 เมื่อเดือน 6 กรกฎาคม พ.ศ. 2554 ณ เมืองเดอร์บัน ประเทศแอฟริกาใต้ จัดขึ้นเพื่อทำการคัดเลือกเจ้าภาพโอลิมปิกฤดูหนาว 2018 โดยมีเมืองเข้าร่วมขอเป็นเจ้าภาพ 3 เมือง ได้แก่ เมืองมิวนิก ของเยอรมนี, เมืองอันซี ของฝรั่งเศส และเมืองพย็องชัง ของเกาหลีใต้ โดยทางไอโอซีได้เลือกให้เมืองพย็องชังเป็นเจ้าภาพ เนื่องจากพิจารณาเห็นว่ามีความพร้อมที่จัดการแข่งขันตั้งแต่การคัดเลือกเจ้าภาพโอลิมปิกฤดูหนาว 2010 และโอลิมปิกฤดูหนาว 2014 นับเป็นเวลาถึง 8 ปี กับการที่เมืองพย็องชัง ของเกาหลีใต้ รอคอยการเป็นเจ้าภาพโอลิมปิกฤดูหนาว พัก ยง-ซ็อง ประธานคณะกรรมการโอลิมปิกของเกาหลีใต้ กล่าวว่า การที่พย็องชัง ชนะโหวตครั้งนี้ เป็นการพิสูจน์ให้เห็นว่าไม่ใช่จะมีแต่ประเทศมหาอำนาจหรือประเทศที่ร่ำรวยเท่านั้นที่จะได้รับเลือกให้เป็นเจ้าภาพจัดการแข่งขันกีฬาระดับโลก เพราะประเทศที่กำลังพัฒนาก็สามารถได้รับเลือกให้เป็นเจ้าภาพได้เช่นกัน ถ้ามีแผนการจัดการและการรณรงค์ที่ดี ซึ่งมันเป็นเรื่องที่ยอดเยี่ยมมากการเตรียมการ การเตรียมการ. เมื่อวันที่ 5 สิงหาคม พ.ศ. 2554 คณะกรรมการโอลิมปิกสากล หรือ ไอโอซี ได้ประกาศในการที่จะก่อตั้งของคณะกรรมการประสานงานของพย็องชัง 2018 หลังจากนั้นในวันที่ 4 ตุลาคม พ.ศ. 2554 ฝ่ายเมืองพย็องชังได้ก่อตั้งคณะกรรมการจัดงานการแข่งขันกีฬาโอลิมปิกฤดูหนาว 2018 หรือชื่ออย่างเป็นทางการ "คณะกรรมการจัดงานการแข่งขันกีฬาโอลิมปิก และพาราลิมปิกฤดูหนาว 2018 (POCOG)" โดยมีนายคิม จิน-ซุน เป็นประธาน ซึ่งได้ถูกแต่งตั้งในวันที่ 19 ตุลาคม พ.ศ. 2554 หน้าที่แรกของคณะกรรมการจัดการแข่งขันคือ การร่วมจัดทำแผนแม่บท และการวางแผนในส่วนของสนามแข่งขัน ต่อมาในเดือนมีนาคม พ.ศ. 2555 คณะกรรมการประสานงานของพย็องชัง 2018 ได้เยือนเมืองพย็องชังเป็นครั้งแรก เพื่อตรวจสอบการเตรียมการของเมืองพย็องชัง หลังจากนั้นก็ได้ได้เริ่มดำเนินการสร้างสนามแข่งขัน โดยเฉพาะหมู่บ้านนักกีฬา อีกทั้งยังได้เริ่มก่อสร้างรถไฟความเร็วสูงในเดือนมิถุนายน พ.ศ. 2555 เพื่อที่จะเชื่อต่อระหว่างกรุงโซล และเมืองพย็องชัง ในเดือนกรกฎาคม พ.ศ. 2555 คณะกรรมการพาราลิมปิกสากล หรือ ไอพีซี ได้ประชุมกับคณะกรรมการจัดงานการแข่งขันกีฬาโอลิมปิก 2018 เป็นครั้งแรก เพื่อที่จะตรวจสอบการดำเนินการของกีฬาพาราลิมปิกอีกด้วย อีกทั้งในเดือนกุมภาพันธ์ พ.ศ. 2556 นายฌัก โรคเคอ ประธานคณะกรรมการโอลิมปิกสากล ยังได้มาเยือนเมืองพย็องชังเป็นครั้งแรกอีกด้วย นอกจากนี้คณะกรรมการจัดงานการแข่งขันกีฬาโอลิมปิก 2018 ยังได้จัดการประกวดตุ๊กตาสัญลักษณ์ ในวันที่ 27 มิถานายน พ.ศ. 2557 ซึ่งจะเริ่มประกวดเมื่อวันที่ 15 - 30 กันยายน พ.ศ. 2557 รวมถึงเมืองพย็องชังได้จัดการแข่งขันกีฬาโอลิมปิกฤดูหนาวสำหรับผู้พิการทางสติปัญญา 2013 เพื่อที่จะเตรียมความพร้อมในการจัดกีฬาโอลิมปิก และพาราลิมปิก 2018 อีกด้วย คณะกรรมการจัดงานการแข่งขันกีฬาโอลิมปิก และพาราลิมปิกฤดูหนาว 2018 ยังได้จัดตั้งโครงการ "พย็องชัง วินเนอร์ส์" ในปีพ.ศ. 2557 โดยได้เริ่มเปิดรับสมัครนักศึกษาในประเทศเกาหลีใต้ เพื่อจะเผยแพร่ความรู้ของกีฬาโอลิมปิก โดยผ่านเครือข่ายสังคม และข่าวสารต่างๆสนามแข่งขันเขตเขาพย็องชังสนามแข่งขัน. เขตเขาพย็องชัง. - สวนกีฬาอัลเพนเซีย อัลเพนเซียรีสอร์ทในเขตแด็กวัลเลย์ย็อง-มย็อน จะเป็นสถานที่จัดการแข่งขะนกีฬาโอลิมปิกฤดูหนาว 2018- สนามกีฬาโอลิมปิกพย็องชัง – พิธีเปิด และพิธีปิด - ศูนย์สกีกระโดดไกลอัลเพนเซีย – กีฬาสกีกระโดดไกล, กีฬาสกีผสม และกีฬาสโนว์บอร์ด (บิ๊กแอร์) - ศูนย์กีฬาครอสคันทรี และไบแอธลอนอัลเพนเซีย – กีฬาสกีครอสคันทรี กีฬาทวิกีฬาฤดูหนาว และกีฬาสกีผสม - ศูนย์กีฬาสไลดิ่งอัลเพนเซีย – กีฬาลูช, กีฬาบอบสเล และกีฬาสเกเลตัน - หมู่บ้านนักกีฬา - ศูนย์กีฬาสกีลงเขาย็องพย็อง – กีฬาสกีลงเขา (สลาลม, ไจแอนท์สลาลม)- สนามแข่งขันอื่นๆ - สวนหิมะโบกวัง – กีฬาสกีฟรีสไตล์ และกีฬาสโนว์บอร์ด - ศูนย์กีฬาสกีลงเขาช็องซ็อน – กีฬาสกีลงเขา (ดาวน์ฮิลล์, ซูเปอร์-จี, ผสม)เขตชายฝั่งคังนึง เขตชายฝั่งคังนึง. สวนกีฬาโอลิมปิกคังนึงจะเป็นสถานที่แข่งขันในกีฬาโอลิมปิกฤดูหนาว 2018- ศูนย์กีฬาฮอกกี้คังนึง – กีฬาฮอกกี้น้ำแข็ง (ประเภททีมชาย) - ศูนย์กีฬาเคอลิ่งคังนึง – กีฬาเคอร์ลิง - สนามกีฬาคังนึงโอว็อล – กีฬาสเกตความเร็วลู่ยาว - สนามกีฬาสเกตน้ำแข็งคังนึง – กีฬาสเกตความเร็วระยะสั้น และกีฬาเสกตลีลา นอกจากนี้ยังมีสนามกีฬาในเขตมหาวิทยาลัยคาทอลิกควันดง- ศูนย์กีฬาฮอกกี้ควันดง – กีฬาฮอกกี้น้ำแข็ง (ประเภททีมหญิง)ตั๋วการแข่งขัน ตั๋วการแข่งขัน. ในเดือนเมษายน พ.ศ. 2559 ทางคณะกรรมการจัดการแข่งขันได้ประกาศราคาตั๋วอย่างเป็นทางการ ซึ่งตั๋วของการแข่งขันกีฬาชนิดต่างๆจะมีราคาอยู่ในช่วง 20,000 - 900,000 วอน ส่วนตั๋วพิธีเปิด และพิธีปิดจะมีราคาอยู่ในช่วง 220,000 - 1.5 ล้านวอน ประมาณร้อยละ 50 ของตั๋วทั้งหมดจะขายประมาณ 80,000 วอนหรือน้อยกว่านั้น จากการสำรวจจะพบว่ากีฬาที่ไม่มีใครสนใจในประเทศเอเชีย อาทิ กีฬาไบทลอน และกีฬาลูช กีฬาเหล่านี้จะมีราคาของตั๋วที่ถูก เพื่อพยายามให้กีฬาเหล่านี้มีคนเข้าชมให้มากที่สุด นอกจากนั้นยังพบว่าตั๋วของกีฬาฮอกกี้ชายมีราคาแพงที่สุด ซึ่งมีราคาอยู่ในช่วง 300,000 - 900,000 วอน รวมถึงกีฬาระบำสเกตที่มีราคาอยู่ในช่วง 150,000 - 800,000 วอน โดยคณะกรรมการจัดการแข่งขันจะเริ่มจำหน่ายตั๋วการแข่งขันที่ประเทศเกาหลีใต้ในช่วงเดือนตุลาคม พ.ศ. 2559การตลาดสัญลักษณ์ทางการตลาด การตลาด. สัญลักษณ์ทางการตลาด. สัญลักษณ์ของกีฬาโอลิมปิกฤดูหนาว 2018 ได้ถูกเปิดตัวเมื่อวันที่ 3 พฤษภาคม พ.ศ. 2556 โดยสัญลักษณ์นี้ได้ดัดแปลงจากอักษรฮันกึล โดย "ㅍ คือ p และ ㅊ คือ ch " ซึ่งเป็นเสียงเริ่มต้นของคำว่า " 평창 แปลว่า พย็องชัง " นอกจากนี้สัญลักษณ์ยังกล่าวถึงปรัชญาของเกาหลีที่เกี่ยวกับสวรรค์, โลก และมนุษยชาติ ( Cheon-ji ) และด้านขวาของสัญลักษณ์มีลักษณะคล้ายผลึกน้ำแข็ง เมืองพย็องชัง " Pyeongchang " ได้ถูกเปลี่ยนชื่อทางการตลาดเป็น " PyeongChang " ด้วยการใช้ตัว "C" พิมพ์ใหญ่ (เรียกว่า ) เนื่องจากความกังวลที่ถูกหยิบยกขึ้นว่านักท่องเที่ยวชาวต่างชาติที่ประสงค์จะมาชมกีฬาโอลิมปิกฤดูหนาว 2018 อาจเกิดความสับสนจากเมืองพย็องชาง ไปเป็นกรุงเปียงยาง ซึ่งเป็นเมืองหลวงของประเทศเกาหลีเหนือ โดยนายชเว มุน-ซุน ผู้ว่าราชการจังหวัดคังว็อน ได้ยอมรับความคล้ายคลึงกันของชื่อของสองเมืองนี้ โดยนายชเวได้ยกกรณีของเรื่องนี้ว่า " นายแดเนียล โอโลเม โอเล เซพิต ชาวเผ่ามาซาย จากประเทศเคนยา ได้รับเชิญให้เข้าร่วมประชุมของสหประชาชาติว่าด้วยความหลากหลายทางชีวภาพในเมืองพย็องชัง เมื่อปี พ.ศ. 2557 ซึ่งนายเซพิตได้สับสนชื่อของทั้งสองเมืองนี้ ทำให้เขาพลาดในการเดินทาง โดยเขาได้เลือกเส้นทางไปยังกรุงเปียงยาง และได้ถูกสอบปากคำจากเจ้าหน้าที่ตรวจคนเข้าเมืองในเกาหลีเหนือ หลังจากนั้นเขายังถูกปรับเป็นจำนวน 500 ดอลลาร์สหรัฐ และถูกส่งตัวกลับไปยังกรุงปักกิ่งตุ๊กตาสัญลักษณ์ ตุ๊กตาสัญลักษณ์. คณะกรรมการจัดการแข่งขันโอลิมปิกฤดูหนาว 2018 ได้เปิดตัวตุ๊กตาสัญลักษณ์ที่มีชื่อว่า" ซูโฮรัง () " ซึ่งเป็นเสือโคร่งขาวผู้ให้การสนับสนุนพิธีการการวิ่งคบเพลิง พิธีการ. การวิ่งคบเพลิง. การวิ่งคบเพลิงโอลิมปิกฤดูหนาว 2018 ได้เริ่มขึ้นในวันที่ 24 ตุลาคม พ.ศ. 2560 ณ ประเทศกรีซ แล้วได้เคลื่อนย้ายเพลิงโอลิมปิกไปยังประเทศเกาหลีใต้ในวันที่ 1 พฤศจิกายน พ.ศ. 2560 ในการวิ่งคบเพลิงทั้งหมด 101 วันได้ใช้ผู้วิ่งทั้งหมด 7,500 คน ซึ่งเป็นตัวแทนของชาวเกาหลีที่มีจำนวนประชากร 75 ล้านคน การวิ่งคบเพลิงได้ใช้พาหนะที่เป็นจุดเด่นของเมืองนั้นๆ อาทิ เรือเต่า ณ เกาะฮันซังโด, เคเบิลคาร์ ณ เมืองยอซู, เรือยอชท์ ณ นครปูซาน เป็นต้น นอกจากนี้ยังนำหุ่นยรต์มาร่วมวิ่งคบเพลืง ณ เมืองเชจู และเมืองแทจ็อนพิธีเปิด พิธีเปิด. พิธีเปิดการแข่งขันโอลิมปิกฤดูหนาว 2018 กำหนดจัดขึ้นในวันที่ 9 กุมภาพันธ์ พ.ศ. 2561 เวลา 20.00 น. ตามเวลามาตรฐานเกาหลี ณ สนามกีฬาโอลิมปิกพย็องชัง ซึ่งสร้างเพื่อจัดพิธีการในโอลิมปิกและพาราลิมปิกโดยเฉพาะ และจะรื้อถอนเมื่อการแข่งขันพาราลิมปิกเสร็จสิ้น นอกจากโทมัส บัค ประธานคณะกรรมการโอลิมปิกสากล และมุน แจ-อิน ประธานาธิบดีเกาหลีใต้ ประเทศเจ้าภาพแล้ว ยังมีแขกคนสำคัญเข้าร่วมในพิธีเปิด อาทิ แกรนด์ดยุกอ็องรีแห่งประเทศลักเซมเบิร์ก เจ้าชายอาลแบร์ที่ 2 องค์อธิปัตย์แห่งโมนาโก ไมค์ เพนซ์ รองประธานาธิบดีสหรัฐและภริยา ชินโซ อะเบะ นายกรัฐมนตรีญี่ปุ่น รวมถึงคิม ย็อง-นัม ประธานสภาประชาชนสูงสุดแห่งเกาหลีเหนือ และคิม โย-จอง หัวหน้าแผนกโฆษณาชวนเชื่อของพรรคแรงงาน น้องสาวของคิม จ็อง-อึน ผู้นำสูงสุดของเกาหลีเหนือ ซึ่งนับเป็นการเยือนเกาหลีใต้ของผู้นำระดับสูงของเกาหลีเหนือเป็นครั้งแรกนับตั้งแต่สิ้นสุดสงครามเกาหลี โดยในการเยือนดังกล่าว คิม โย-จอง ได้เป็นผู้นำสาส์นเชิญ ปธน. มุน แจ - อิน เยือนเกาหลีเหนืออย่างเป็นทางการจาก จากคิม จ็อง-อึน อีกด้วย ในพิธีเปิด ขบวนพาเหรดของนักกีฬาจะนำด้วยประเทศกรีซ ตามด้วยประเทศอื่นๆ ที่เข้าร่วมการแข่งขัน เรียงตามอักษรเกาหลี และปิดท้ายด้วยนักกีฬาเกาหลีใต้และเกาหลีเหนือ ที่เดินขบวนพาเหรดร่วมกัน โดยใช้ธงรวมเกาหลีนำพิธีปิด พิธีปิด. พิธีปิดการแข่งขันโอลิมปิกฤดูหนาว 2018 จัดขึ้นที่สนามกีฬาโอลิมปิกพย็องชัง เมื่อวันที่ 25 กุมภาพันธ์ พ.ศ. 2561 โดยมีโทมัส บัค ประธานคณะกรรมการโอลิมปิกสากล เป็นผู้กล่าวปิดการแข่งขัน และได้มีการดับไฟในกระถางคบเพลิงอย่างเป็นทางการการแข่งขันกีฬา การแข่งขัน. กีฬา. ในกีฬาโอลิมปิกฤดูหนาว 2018 จะจัดแข่งขันทั้งหมด 7 กีฬา โดยแบ่งเป็น 15 ชนิดกีฬา ดังนี้ 1.กลุ่มกีฬาสเกต คือ กีฬาสเกตลีลา, กีฬาสเกตความเร็วลู่ยาว และกีฬาสเกตความเร็วระยะสั้น 2.กลุ่มกีฬาสกี คือ กีฬาสกีลงเขา, กีฬาสกีวิบาก, กีฬาสกีผสม, กีฬาสกีกระโดดไกล และกีฬาสโนว์บอร์ด 3. กลุ่มกีฬาบอบเสล คือ กีฬาบอบเสลจ และกีฬาสเกเลตัน 4. กีฬาทวิกีฬาฤดูหนาว 5. กีฬาเคอร์ลิง 6. กีฬาฮอกกี้น้ำแข็ง 7. กีฬาลูช ในเดือนมิถุนายน พ.ศ. 2558 ได้บรรจุชนิดกีฬาใหม่ในกีฬาโอลิมปิกฤดูหนาว 2018 คือ กีฬาสโนว์บอร์ด ประเภทบิกแอร์, กีฬาเคอร์ลิง ประเภทคู่ผสม, กีฬาสเกตลู่ยาว ประเภทแมสสตาร์ท และกีฬาสกีลงเขา ประเภททีม ส่วนกีฬาสโนว์บอร์ด ประเภทพาราเรล จะถูกถอดออก โดยมีประเภทบิกแอร์แทนประเภทนี้ ในวงเล็บคือจำนวนเหรียญทองของแต่ละรายการประเทศที่เข้าร่วมแข่งขันจำนวนนักกีฬาแบ่งตามประเทศ จำนวนนักกีฬาแบ่งตามประเทศ. ปฏิทินกำหนดการแข่งขันตารางสรุปเหรียญ</doc>
