<doc id="533526" url="https://th.wikipedia.org/wiki?curid=533526" title="โปรตอน เอ็กซ์โซร่า">โปรตอน เอ็กซ์โซร่า โปรตอน เอ็กซ์โซร่า () เป็นรถยนต์เอนกประสงค์ขนาดเล็กมาก (Mini MPV) ผลิตโดยโปรตอน ผู้ผลิตรถยนต์สัญชาติมาเลเซียรายแรก เริ่มผลิตในปี พ.ศ. 2551 และเริ่มออกวางจำหน่ายในปี พ.ศ. 2552 ถือเป็นรถ MPV 7 ที่นั่งรุ่นแรกของโปรตอน ชื่อของเอ็กซ์โซร่านั้นได้รับแรงบันดาลใจมาจากเข็ม ซึ่งสกุลของเข็มนั้นคือ Ixora จึงนำมาตั้งเป็นชื่อรถโดยเปลี่ยนจาก I เป็น E สร้างขึ้นบนแพลตฟอร์ม P2 ของโปรตอน สำหรับเครื่องยนต์นั้น เป็นเครื่องยนต์ 1.6 ลิตร และมีการทำรุ่น Turbo ออกมาด้วย เป็นเครื่องยนต์ในตระกูล CamPro ของโปรตอน ระบบเกียร์เป็นเกียร์ธรรมดา 5 สปีด เกียร์อัตโนมัติ 4 สปีด และเกียร์อัตโนมัติ CVT 6 สปีด จากนั้นในปี พ.ศ. 2554 จึงได้มีการไมเนอร์เชนจ์ขึ้น โดยเปลี่ยนด้านหน้าใหม่ ในอินโดนีเซียมีการนำเข้าไปขายในชื่อ โปรตอน เอ็กซ์โซร่า สตาร์ () ด้วย มีฐานการประกอบที่ประเทศมาเลเซีย ในประเทศไทย พระนครยนตรการ ซึ่งเป็นผู้จำหน่ายของโปรตอนในปัจจุบัน ได้นำเอ็กซ์โซร่ามาเปิดตัวเมื่อปี พ.ศ. 2552 โดยนำเข้าจากมาเลเซีย และทำยอดขายไปได้เรื่อยๆ จนกระทั่งในปี พ.ศ. 2555 ได้มีการนำรุ่น Minorchange เข้ามาจำหน่ายในประเทศไทย โดยมี 3 รุ่น คือ โปรตอน เอ็กซ์โซร่า เทอร์โบ () โปรตอน เอ็กซ์โซร่า ไพรม์ () รวมถึงรุ่นเดิมยังคงมีจำหน่ายอยู่</doc>
