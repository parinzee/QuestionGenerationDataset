<doc id="58626" url="https://th.wikipedia.org/wiki?curid=58626" title="จานลูกา เปสซอตโต">จานลูกา เปสซอตโต จานลูกา เปสซอตโต เกิดวันที่ 11 สิงหาคม 2513 (ค.ศ. 1970) เป็นอดีตนักฟุตบอล ซึ่งเวลาส่วนใหญ่ในอาชีพค้าแข้งของเขาเล่นอยู่กับยูเวนตุส เขาเป็นนักเตะเอนกประสงค์อีกคนหนึ่ง สามารถเล่นได้ทั้งแบ็กซ้าย ขวา และกองกลางอาชีพค้าแข้ง อาชีพค้าแข้ง. จานลูกา เปสซอตโตเกิดที่เมืองลาติซาน่า ในจังหวัดอูดิเน เขาเริ่มต้นชีวิตค้าแข้งในระบบเยาวชนของมิลาน จากนั้นเริ่มต้นเล่นฟุตบอลอาชีพกับทีมวาเรเซ่(1989-1991) จากนั้นย้ายไปอยู่กับมาสเซเซ่(1991-1992) ,โบโลญญ่า(1992-1993) ,เวโรน่า(1993-1994) ,โตริโน่(1994-1995) และในปี1995 เขาย้ายมาร่วมทีมยูเวนตุสจนกระทั่งแขวนสตั๊ดในปี2006สำหรับทีมชาติอิตาลีนั้น เปสซอตโต้ติดทีมชาติทั้งหมด22ครั้ง โดยรวมไปถึงรายการใหญ่คือ ฟุตบอลโลก1998 และยูโร2000 และในยูโร2000นั้น เปสซอตโต้เป็นผู้ยิงจุดโทษตัดสินให้อิตาลีเอาชนะฮอลแลนด์และเข้าสู่รอบชิงชนะเลิศ แต่อิตาลีของเขาก็ได้เพียงแค่รองแชมป์จากการถูกตีเสมอในช่วงนาทีสุดท้าย และถูกดาวิด เทรเซเก้ท์ยิงประตูชัยในช่วงโกลเด้น โกลปัจจุบันเสื้อหมายเลข 7 ของเขาในทีมยูเวนตุสได้ถูกยกเลิกเพื่อเป็นเกียรติให้กับเขาด้วยการพยายามฆ่าตัวตาย การพยายามฆ่าตัวตาย. 27 มิถุนายน 2549 (2006) จานลูกา เปสซอตโตดิ่งลงมาจากชั้น 4 (ประมาณ 15 เมตร) ของอาคารสำนักงานของยูเวนตุสขณะที่เขากำลังสวดมนต์อยู่ โดยสันนิษฐานว่าเป็นการพยายามฆ่าตัวตาย เหตุการณ์ดังกล่าวเกิดขึ้นพร้อมๆกับการขยายความสืบหาความจริงถึงความเป็นไปได้ที่จะมีการล็อกผลการแข่งขันของสโมสรแถวหน้าของอิตาลี ซึ่งในจำนวนนั้นก็มียูเวนตุสที่เขาเป็นผู้อำนวยการกีฬาด้วย ถึงจะไม่เกี่ยวกับข้องกับเหตุการณ์อื้อฉาวดังกล่าว แต่เปสซอตโต้ก็เคยพูดถึงความหดหู่ ไม่มีความสุขกับบทบาทใหม่ในสโมสร เขาต้องทนทุกข์ทรมานกับอาการกระดูกร้าวหลายแห่ง และเลือดออกภายในจากเหตุการณ์นี้ จนกระทั่ง 17 กรกฎาคม คณะแพทย์ที่ให้การรักษาได้แถลงว่าเขาอาการพ้นอันตรายแล้วและอยู่ในภาวะที่จะไม่มีอาการทางด้านจิตใจเป็นเวลานานและไม่เป็นอัมพาตอย่างที่กลัวกันเกียรติประวัติ เกียรติประวัติ. แชมป์ทุกรายการได้ร่วมกับยูเวนตุส สคูเด็ตโต้ 4 ครั้ง : 1996-1997, 1997-1998, 2001-2002, 2002-2003, + 2 ครั้งที่ถูกริบแชมป์ (2004-2005 และ 2005-2006) ยูฟ่า แชมเปี้ยนส์ ลีก 1 ครั้ง : 1995-1996 ยูโรเปี้ยน ซูเปอร์ คัพ 1 ครั้ง : 1996 แชมป์สโมสรโลก (อินเตอร์คอนติเนนทอลเดิม) 1 ครั้ง : 1996 อินเตอร์ โตโต้ คัพ 1 ครั้ง : 1999 อิตาเลียน ซูเปอร์ คัพ 3 ครั้ง : 1997, 2002 และ 2003</doc>
