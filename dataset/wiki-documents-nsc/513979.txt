<doc id="513979" url="https://th.wikipedia.org/wiki?curid=513979" title="ปลากล่อง">ปลากล่อง ปลากล่อง หรือ ปลาปักเป้ากล่อง หรือ ปลาปักเป้าเหลี่ยม () เป็นสกุลของปลาปักเป้า ในวงศ์ปลาปักเป้ากล่อง (Ostraciidae) ใช้ชื่อสกุลว่า Ostracion มีลำตัวเป็นทรงสี่เหลี่ยมเหมือนกล่อง แตกต่างจากปลาปักเป้าทั่วไปอย่างเห็นได้ชัด ลำตัวมีเกราะแข็งหุ้มเป็นรูปสี่เหลี่ยมคางหมูในแนวตัดขวาง ปากมีขนาดใหญ่และมีฟันซี่เล็ก ๆ ครีบหางใหญ่ ส่วนครีบอื่น ๆ เล็กเหมือนปลาปักเป้าทั่วไป สีและลวดลายตามลำตัวสดใสแตกต่างกันไปตามแต่ละชนิด เป็นปลาที่อาศัยหากินอยู่ตามลำพัง พบกระจายพันธุ์ในมหาสมุทรแปซิฟิก และอินเดีย ในแนวปะการัง กินอาหารที่อยู่ตามซอกหลีบหินปะการัง เช่น ฟองน้ำ, ครัสเตเชียน และหอย เป็นอาหาร ขนาดโดยเฉลี่ยเมื่อโตเต็มที่ประมาณ 30-45 เซนติเมตรการจำแนก การจำแนก. จำแนกได้เป็น 8 ชนิด (บางข้อมูลแบ่งเป็น 10 ชนิด)- Ostracion cubicus (ปลาปักเป้ากล่องจุดเหลือง) - Ostracion cyanurus (ปลาปักเป้ากล่องหางฟ้า) - Ostracion immaculatus - Ostracion meleagris (ปลาปักเป้ากล่องจุดขาว) - Ostracion rhinorhynchos (ปลาปักเป้าสี่เหลี่ยมหัวโหนก) - Ostracion solorensis (ปลาปักเป้ากล่องลายร่างแห) - Ostracion trachys (ปลาปักเป้ากล่องหนังหยาบ) - Ostracion whitleyi (ปลาปักเป้ากล่องไวท์ลีย์)</doc>
