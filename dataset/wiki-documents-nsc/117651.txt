<doc id="117651" url="https://th.wikipedia.org/wiki?curid=117651" title="พระราชครูวามเทพมุนี">พระราชครูวามเทพมุนี พระราชครูวามเทพมุนี เป็นชื่อตำแหน่งหัวหน้าคณะพราหมณ์ประจำเทวสถาน โบสถ์พราหมณ์ เป็นผู้นำสูงสุดแห่งลัทธิพราหมณ์ในประเทศไทย โดยมีการสืบทอดตำแหน่งอยู่ภายในสายสกุลที่สืบทอดมาจากชาวอินเดียที่นับถือศาสนาพราหมณ์ ซึ่งอพยพมาตั้งรกรากในประเทศไทย ปัจจุบันมีตระกูลพราหมณ์ที่ปฏิบัติหน้าที่ถวายงานพระราชพิธีหรือที่เรียกกันว่าพราหมณ์หลวง ซึ่งสืบสายมาจากบรรพบุรุษทั้งสิ้น 7 ตระกูล ได้แก่ สยมภพ โกมลเวทิน นาคะเวทิน วุฒิพราหมณ์ ภวังคนันท์ รัตนพราหมณ์ และรังสิพราหมณกุล ส่วนตระกูลพราหมณ์ที่ไม่มีผู้บวชพราหมณ์เพื่อสืบทอด ได้แก่ บุรณศิริ คุรุกุล ศิริพราหมณกุล วสุพราหมณ์ สตะเวทิน สวัสดิเวทิน เสตะพราหมณ์ และจารุเสน การแต่งตั้งผู้ดำรงตำแหน่งพระราชครูวามเทพมุนี จะพิจารณาเลือกจากบุคคลที่อยู่ในสายสกุลที่ใกล้ชิดกับพระราชครูวามเทพมุนีคนก่อน ดำรงตำแหน่งพราหมณ์ราชสำนักโดยพระบาทสมเด็จพระเจ้าอยู่หัวทรงเป็นผู้แต่งตั้ง เนื่องจากพราหมณ์ราชสำนักเป็นข้าราชการในสังกัดกองพระราชพิธีสำนักพระราชวัง พระราชครูวามเทพมุนีคนปัจจุบันคือพระมหาราชครูพิธีศรีวิสุทธิคุณ (ชวิน รังสิพราหมณกุล) ดำรงตำแหน่งนี้ตั้งแต่ปี พ.ศ. 2542 ตำแหน่งพราหมณ์ที่สำคัญอีกตำแหน่งคือพระมหาราชครูอัษฎาจารย์ เป็นตำแหน่งประธานคณะพราหมณ์ลำดับ ลำดับ. ลำดับพระมหาราชครูประจำแต่ละรัชกาล นับตั้งแต่รัชกาลที่ 1 ดังนี้</doc>
