<doc id="549171" url="https://th.wikipedia.org/wiki?curid=549171" title="วิภาส ศรีทอง">วิภาส ศรีทอง วิภาส ศรีทอง เป็นนักเขียนนวนิยายและเรื่องสั้น ผู้ได้รับ รางวัลซีไรต์ ประจำปี พ.ศ. 2555 ประเภทนวนิยาย จากงานเขียนเรื่อง คนแคระประวัติ ประวัติ. เกิดที่จังหวัดพัทลุง จบชั้นประถมจากโรงเรียนอนุบาลพัทลุง เรียนชั้นมัธยมต้นที่โรงเรียนพัทลุง เพียงปีเศษก็ลาออกสอบเทียบและย้ายตามครอบครัวมาอยู่กรุงเทพฯ เข้าเรียนต่อมัธยมปลายที่โรงเรียนสารวิทยา ลาออกจากโรงเรียนในปีถัดมา ภายหลังเข้าเรียนในคณะแพทยศาสตร์ โรงพยาบาลรามาธิบดี แต่ลาออกในปีสุดท้ายของการศึกษา มีงานเขียนเรื่องสั้นตีพิมพ์ครั้งแรกในปี พ.ศ. 2537 ทำงานเขียนและงานศิลปะเรื่อยมา เดือนสิงหาคมปี พ.ศ. 2545 แสดงงานศิลปะและวรรณรูป นิทรรศการวิชวลโพม บทที่สอง ที่อนุสรณ์สถาน 14 ตุลา ปัจจุบันทำงานเขียนและพำนักอยู่ที่กรุงเทพฯ ในปี พ.ศ. 2555 วิภาส ศรีทองได้รับรางวัลซีไรต์ จากนวนิยายเรื่องคนแคระ ต่อมาปีพ.ศ. 2556 ได้รับเชิญร่วมอภิปรายบนเวทีในงานมหกรรมวรรณกรรมคูลเลอร์ ลัมเปอร์ ประเทศมาเลเซีย และงานมหกรรมวรรณกรรมแห่งชัยปุระ ประเทศอินเดียเมื่อปีพ.ศ. 2558 ซึ่งเป็นมหกรรมวรรณกรรมที่ใหญ่ที่สุดในเอเชีย ปี พ.ศ. 2560 ได้รับเชิญเข้าร่วม International Writing Program's Fall Residency at the University of Iowa in Iowa City, IAเพื่อทำงานเขียน รวมถึงเผยแพร่งานและเล็คเชอร์เป็นเวลาสามเดือนผลงาน ผลงาน. เริ่มต้นงานเขียนเรื่องสั้นและบทกวี ใช้นามปากกา วิภาส ศรีทอง ร.ตะวัน และ นาตาลี ในช่วงปี พ.ศ. 2537-2545 ภายหลังหันมาเขียนงานนวนิยายเป็นส่วนใหญ่โดยใช้ชื่อจริง- vagabond (2543) รวมบทกวี(ทำมือ)ภาษาอังกฤษ - รวมเรื่องสั้นแมวเก้าชีวิต (2545) - กราฟฟิติ (Graffiti) (2545) รวมบทกวีภาษาอังกฤษ - รวมเรื่องสั้นเวลาล่วงผ่านอุโมงค์ (2551) - วรรณรูปตรึงตากลบท (2554) - นวนิยายคนแคระ (2555) และเป็นนวนิยายรางวัลซีไรต์ ประจำปี 2555 - นวนิยายหมาหัวคน (2555) เข้ารอบลองลิสต์รางวัลซีไรต์ ประจำปี 2558 - นวนิยายหลงลบลืมสูญ (2558) เข้ารอบสุดท้ายรางวัลซีไรต์ ประจำปี 2558 - นวนิยายอนุสาวรีย์ (2561)</doc>
