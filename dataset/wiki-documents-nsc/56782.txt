<doc id="56782" url="https://th.wikipedia.org/wiki?curid=56782" title="ถนนราษฎร์บูรณะ">ถนนราษฎร์บูรณะ ถนนราษฎร์บูรณะ () เป็นถนน 6 ช่องทาง เป็นที่ตั้งของสำนักงานใหญ่ธนาคารกสิกรไทย และอยู่ฝั่งตรงข้ามแม่น้ำเจ้าพระยากับถนนพระรามที่ 3 อีกทั้งยังมีสำนักงานเขตราษฎร์บูรณะและวัดราษฎร์บูรณะตั้งอยู่ด้วย ถนนราษฎร์บูรณะมีจุดเริ่มต้นจากสะพานเจริญนคร 8 (สะพานข้ามคลองดาวคะนอง) ผ่านวัดราษฏร์บูรณะ ทางแยกราษฏร์บูรณะ วัดแจ้งร้อน สิ้นสุดสะพานข้ามคลองบางพึ่งซึ่งเป็นเส้นแบ่งเขตระหว่างเขตราษฎร์บูรณะ กรุงเทพมหานคร กับอำเภอพระประแดง จังหวัดสมุทรปราการ หลังจากเข้าเขตจังหวัดสมุทรปราการแล้วจะเป็นถนนพระราชวีริยาภรณ์ซึ่งเหลือเพียง 2 ช่องทาง และไปสิ้นสุดที่ถนนนครเขื่อนขันธ์</doc>
