<doc id="937261" url="https://th.wikipedia.org/wiki?curid=937261" title="เอนด์เกม (เพลง)">เอนด์เกม (เพลง) "เอนด์เกม" () เป็นเพลงของนักร้องนักแต่งเพลงชาวอเมริกัน เทย์เลอร์ สวิฟต์ ร้องรับเชิญโดยนักร้องชาวอังกฤษ เอ็ด ชีแรน และแร็ปเปอร์ชาวอเมริกัน ฟิวเชอร์ อยู่ในสตูดิโออัลบั้มที่หก เรพิวเทชัน (2017) เพลงแต่งโดยพวกเขาสามคน และโปรดิวเซอร์ แมกซ์ มาร์ติน และเชลล์แบ็ก ออกเผยแพร่ครั้งแรกในคลื่นวิทยุเพลงป็อปของฝรั่งเศสเป็นซิงเกิลที่สามจากอัลบั้ม เมื่อวันที่ 14 พฤศจิกายน ค.ศ. 2017การตอบรับ การตอบรับ. จากบทวิจารณ์ใน พิตช์ฟอร์ก นักวิจารณ์คนหนึ่งเขียนว่า "เอนด์เกม" เป็น "เพลงที่ดูดซึมและไหลกลับการผสมผสานของดนตรีแร็ปและอาร์แอนด์บีในยุค 2017 ได้" แต่กล่าวว่า "มีบางอย่างที่ไม่เป็นแรงบันดาลใจเลยในการมอบหน้าที่ให้มาร์ตินรวมส่วนประกอบที่จืดชืด แทนการมุ่งตรงไปที่ต้นเรื่อง ผู้ที่อย่างน้อยไม่ได้สงสัยว่าเพลงของเทย์เลอร์ สวิฟต์กับเมโทร บูมิน จะเป็นอย่างไร" วัลเชอร์ คาดการณ์ว่าจะเป็นหนึ่งในซิงเกิลที่ประสบความสำเร็จมากขึ้นที่อัลบั้มจะผลิตออกมาได้ เพราะมีจังหวะติดหู โดยเฉพาะจากท่อนที่ร้องโดยฟิวเชอร์ ในบทวิจารณ์เชิงบวกบทหนึ่ง เขียนโดยไทม์ กล่าวว่า "เอนด์เกม" เป็น "เพลงแนวสโลว์แจมที่สะท้อนตนเอง" บทวิจารณ์จากสปิน แนะว่าแม้ว่าเพลงจะ "ใช้ได้" ในเรื่องการบรรยายถึงการหาความรักแม้ว่าจะมีการต่อต้าน แต่เพลงที่ออกมาก่อนหน้านี้ ท่อนที่ฟิวเชอร์ร้อง หรืออัลบั้มของฟิวเชอร์ ทำได้ดีกว่า</doc>
