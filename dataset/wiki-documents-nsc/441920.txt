<doc id="441920" url="https://th.wikipedia.org/wiki?curid=441920" title="อาซาวัด">อาซาวัด อาซาวัด () เป็นพื้นที่ประเทศมาลีตอนเหนือ และอดีตรัฐซึ่งไม่ได้รับการรับรองที่มีการประกาศเอกราชฝ่ายเดียวโดยขบวนการปลดปล่อยแห่งชาติอาซาวัด (MNLA) ใน พ.ศ. 2555 หลังความขัดแย้งซึ่งได้ขับกองทัพมาลีออกจากพื้นที่ อาซาวัดตามการอ้างกรรมสิทธิ์ของ MNLA ประกอบด้วยเขตทิมบักตู กีดาล กาโอ และบางส่วนของเขตมอปตีของมาลี มีพรมแดนติดต่อกับบูร์กินาฟาโซทางใต้ มอริเตเนียทางตะวันตกและตะวันตกเฉียงเหนือ แอลจีเรียทางเหนือและตะวันออกเฉียงเหนือ และไนเจอร์ทางตะวันออกและตะวันออกเฉียงใต้ กับส่วนที่เหลือของมาลีทางตะวันตกเฉียงใต้ อาซาวัดมีพื้นที่ครอบคลุมส่วนหนึ่งของทะเลทรายสะฮาราและเขตซาเฮล มีกาโอเป็นเมืองใหญ่ที่สุดและเมืองหลวงชั่วคราว วันที่ 6 เมษายน พ.ศ. 2555 ในแถลงการณ์ที่โพสต์ในเว็บไซต์ของตน MNLA ได้ประกาศเอกราชของอาซาวัดจากมาลี "โดยเพิกถอนไม่ได้" ในเช้าวันเดียวกัน เลขาธิการของขบวนการลงนามในคำประกาศอิสรภาพอาซาวัด ซึ่งยังได้ประกาศให้ MNLA เป็นผู้บริหารภายในของอาซาวัดจนกว่าจะมีการจัดตั้ง "หน่วยงานแห่งชาติ" ขึ้น ประกาศดังกล่าวไม่ได้รับการรับรองจากชาติใด ๆ</doc>
