<doc id="284913" url="https://th.wikipedia.org/wiki?curid=284913" title="ศรัณยู ประชากริช">ศรัณยู ประชากริช ศรัณยู ประชากริช (บีม) เกิดเมื่อวันที่ 6 ตุลาคม พ.ศ. 2526 เป็นนักแสดง พิธีกร ดีเจชาวไทย ลูกชายคนโตของ รุ่งโรจน์ ประชากริช และ คุณวีณา ประชากริช เจ้าของห้างหุ้นส่วนจำกัด ป.รุ่งโรจน์อะไหล่ยนต์ แห่งวงการอะไหล่รถยนต์ของหลายยี่ห้อดัง ศรัณยูเล่าว่าในสมัยเรียนมัธยม ตอนชั้น ม.2 เขาขอพ่อซื้อรถ แข่งรถ โดดเรียน ดูดบุหรี่ เที่ยวเธค ทั้งเจาะลิ้น เจาะสะดือ เจาะหัวนม หลังจบ ม.6 เข้าศึกษาที่มหาวิทยาลัยกรุงเทพ แต่เรียนพอเรียนปีหนึ่ง คิดว่าไม่ใช่และสนใจอยากเรียนภาษาญี่ปุ่น จึงไปศึกษาที่เมืองโอซะกะ (โอซาก้า) ประเทศญี่ปุ่น ในสาขา Business แต่พอเรียนแล้วคิดว่าไม่ใช่ที่เขาต้องการอีก ประกอบกับไปมีเรื่องกับยากูซ่าจนต้องหนีกลับมาประเทศไทย หนำซ้ำยังโดนตามมาถึงบ้านจนทางบ้านต้องจ่ายเงินให้ไป จึงย้ายไปเรียนในสาขาออกแบบภายใน ที่สถาบันศิลปะแห่งซานฟรานซิสโก สหรัฐอเมริกา หลังจากกลับประเทศไทยได้ทำงานเป็นดีเจ คลื่น 95.5 เวอร์จิ้น ฮิตซ์ เป็นพิธีกรรายการสีสันบันเทิงสด และยังแสดงละครเรื่องแรกกับทางช่อง 3 เรื่อง เสน่หาเงินตรา รับบท “ภานุทัต” เล่นละครเรื่อง อนันตาลัย และ เพลงดินกลิ่นดาว ต่อมาเดือนพฤศจิกายน 2552 มีข่าวทางหน้าหนังสือพิมพ์ว่าขับรถฟอร์จูนเนอร์ชนแล้วหนี ทั้งนี้รถตกแต่งเลียนแบบรถตำรวจที่ใช้ในราชการ ประตูทั้งสี่ทำสีเป็นสีขาวเข้าข่ายเปลี่ยนแปลงสีรถโดยไม่แจ้งให้เจ้าพนักงานทราบเพราะสีเดิมคือสีดำ สีขาวที่ทำเพิ่มถือว่าเกิน 30% ของตัวรถ มีตราสำนักงานตำรวจแห่งชาติข้างประตู ประตูหลังติดหมายเลข2-0แปลว่าร้อยเวรสอบสวน กระจกหลังติดตรากองปราบปราม และเมื่อตรวจสอบภายในรถพบอาวุธปืน ขนาด.22 ซึ่งเป็นของผู้อื่น 1 กระบอก มีดสปาต้า 1 เล่ม กุญแจมือ วิทยุโทรคมนาคมแบบมือถือของตำรวจ เครื่องช็อตไฟฟ้า ทั้งนี้ศรัณยูเปิดเผยว่า เป็นของตนเองเอาไว้ป้องกันตัว ส่วนรถเพื่อไว้ใช้ในการอำนวยความสะดวกให้กับผู้ใหญ่ที่นับถือในการเดินทางไปไหนมาไหนและใช้ในการแสดง ส่วนข้อหาพนักงานสอบสวนแจ้งเพียงข้อหาเดียวคือ พกพาอาวุธปืนผิดมือในที่สาธารณะโดยไม่ได้รับอนุญาต ซึ่งทำให้เป็นข้อกังขาแก่สาธารณชนว่าตำรวจสน.สามเสนเป็นสองมาตรฐาน เพราะหากเป็นบุคคลธรรมดามีข้อหาหนักเยอะเช่นนี้คงจะไม่รอดจากการเข้าคุกและค่าปรับเป็นหลายแสนแน่นอน และมีหลายคนเคยเห็นรถคันนี้ใช้ทะเบียนหมายเลขอื่นซึ่งคันนี้อาจจะเข้าข่ายปลอมแปลงทะเบียนด้วย ชีวิตครอบครัว บีม - ศรัณยู หมั้นในวันที่ 27 กันยายน 2558 และฉลองมงคลพร้อมจดทะเบียนสมรส ในวันที่ 20 ธันวาคม 2558 กับหญิงสาวลูกครึ่งไทย-ญี่ปุ่น นอกวงการ ชื่อ "ชาช่า ทามาดะ" หรือ "ชาช่า ภักค์ไพบูลย์" เป็นพี่สาวของ ชัญญ่า ทามาดะ ซึ่งชาช่าและหนุ่มบีม คบหาดูใจกันมาได้ 4 ปีผลงานละครผลงานภาพยนตร์ผลงานภาพยนตร์. - ภาพยนตร์เรื่อง หนังผี - รับบทเป็น ราเชน - ภาพยนตร์เรื่อง คน-โลก-จิต - รับบทเป็น คีย์ผลงานพิธีกรผลงานพิธีกร. - สีสันบันเทิงสด ช่อง 3 - สีสันบันเทิงสเปเชี่ยล ช่อง 3 - Channel 3 Power Team Concert ช่อง 3ผลงานมิวสิควิดิโอผลงานมิวสิควิดิโอ. - ยิ่งร้ายก็ยิ่งรัก เพชร AF3ผลงานโฆษณาผลงานโฆษณา. - เครื่องยนต์เกษตร HINOTA</doc>
