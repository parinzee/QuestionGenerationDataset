<doc id="152425" url="https://th.wikipedia.org/wiki?curid=152425" title="ธงชาติโครเอเชีย">ธงชาติโครเอเชีย ธงชาติโครเอเชีย มีลักษณะเป็นธงสามสี แบ่งแถบเป็น 3 ส่วน ตามแนวนอน ความกว้างเท่ากัน แต่ละแถบจากบนลงล่างเป็นสีแดง สีขาว และสีน้ำเงิน อันเป็นสีพันธมิตรสลาฟ ที่กลางธงมีรูปตราแผ่นดินของโครเอเชีย ซึ่งเป็นรูปโล่ลายตาหมากรุกสีแดงสลับขาวภายใต้มงกุฎ ธงสามสีนี้เดิมเคยใช้เป็นธงชาติโครเอเชียมาตั้งแต่ปี พ.ศ. 2391 มีความหมายถึงความเป็นพันธมิตรของชนชาติสลาฟกลุ่มต่างๆ ในสมัยที่โครเอเชียมีฐานะเป็นมณฑล (Banovina) ในราชอาณาจักรยูโกสลาเวีย ธงของดินแดนแห่งนี้มีลักษณะที่คล้ายกับธงชาติในปัจจุบัน แต่ที่ตรากลางธงนั้นไม่มีรูปมงกุฎอยู่เหนือโล่ ต่อมาโครเอเชียเป็นส่วนหนึ่งของประเทศยูโกสลาเวียสมัยคอมมิวนิสต์ พื้นธงสามสีนี้ยังคงใช้อยู่ แต่ที่กลางธงนั้นเปลี่ยนเป็นรูปดาวแดง (ลักษณะเป็นดาวห้าแฉกสีแดงขอบสีทอง) ต่อมาเมื่อยูโกสลาเวียได้จัดการเลือกตั้งแบบหลายพรรคการเมืองขึ้นในปี พ.ศ. 2533 ธงสามสีมีดาวแดงของยูโกสลาเวียจึงถูกแทนที่ด้วยธงสามสีมีโล่ตราหมากรุกอีกครั้งหนึ่งในเดือนพฤษภาคม แบบธงชาติโครเอเชียที่ใช้อยู่ในปัจจุบันนี้ได้ประกาศใช้อย่างเป็นทางการเมื่อวันที่ 21 ธันวาคม พ.ศ. 2533 ก่อนการประกาศแยกตัวเป็นเอกราชจากยูโกสลาเวีย 10 เดือนประวัติมาตรฐานของสีธง มาตรฐานของสีธง. มาตรฐานของสีธงชาติ กำหนดตามตารางที่แสดงต่อไปนี้:</doc>
