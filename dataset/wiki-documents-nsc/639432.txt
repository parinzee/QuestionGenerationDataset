<doc id="639432" url="https://th.wikipedia.org/wiki?curid=639432" title="ชิโฮะ โยะชิมุระ">ชิโฮะ โยะชิมุระ ชิโฮะ โยะชิมุระ (; ; 13 ธันวาคม ค.ศ. 1989 — ) เป็นนักกีฬาวอลเลย์บอลหญิงชาวญี่ปุ่น เธอมีชื่อเล่นคือ ชิโฮะ ซึ่งเล่นให้แก่ทีมอะเงะโอะเมดิกส์ ในการแข่งขันวี.พรีเมียร์ลีก เนื่องด้วยหน้าตาที่สวยใสของชิโฮะ เธอจึงเป็นที่รู้จักและได้รับความสนใจจากผู้คนจำนวนมากประวัติ ประวัติ. ชิโฮะ โยะชิมุระ เกิดที่อิเซะฮะระ จังหวัดคะนะงะวะ เธอเริ่มเล่นวอลเลย์บอลตั้งแต่เป็นนักเรียนระดับชั้นประถมศึกษาปีที่ 3 และเมื่อเธอเข้าศึกษาต่อที่โรงเรียนมัธยมปลายคะวะซะกิ ทะจิบะนะ ใน ค.ศ. 2007 เธอสามารถสร้างผลงาน ด้วยการพาทีมดังกล่าว ติดอันดับหนึ่งใน 4 ทีมยอดเยี่ยม ในการแข่งขันกีฬาวอลเลย์บอลมัธยมปลายแห่งประเทศญี่ปุ่น ในปี ค.ศ. 2008 เธอได้เข้าร่วมทีมมหาวิทยาลัยโทไกพร้อมกับอะกะริ โอมิ, คะนะเมะ ยะมะงุชิ โดยทำหน้าที่ตำแหน่งตัวตบหัวเสา ในการแข่งขันลีกดิวิชัน 2 และในเดือนธันวาคมของปีเดียวกันนี้ ทีมของเธอได้อันดับสองในการแข่งขันวอลเลย์บอลชิงแชมป์มหาวิทยาลัยแห่งประเทศญี่ปุ่น ที่ซึ่งเธอเป็นผู้อยู่เบื้องหลังในการผลักดันทีมให้ประสบผลสำเร็จ เดือนกรกฎาคม ค.ศ. 2011 เธอได้รับเลือกให้เป็นตัวแทนทีมชาติญี่ปุ่นในการแข่งขันวอลเลย์บอลในกีฬามหาวิทยาลัยโลกครั้งที่ 26 และในเดือนธันวาคมของปีเดียวกันนี้ เธอได้เข้าแข่งขันรายการวอลเลย์บอลชิงแชมป์มหาวิทยาลัยแห่งประเทศญี่ปุ่นอีกครั้ง โดยเธอได้รับรางวัลทำคะแนนยอดเยี่ยม เดือนธันวาคม ค.ศ. 2011 เธอได้เข้าร่วมทีมอะเงะโอะเมดิกส์ในการแข่งขันวี.ชาลเลนจ์ลีก ในการแข่งขันวี.ชาลเลนจ์ลีก ฤดูกาล 2012/13 ทีมของเธอได้ประสบความสำเร็จโดยการครองแชมป์ได้เป็นสมัยที่ 2 รวมถึงเธอยังได้รับรางวัลนักวอลเลย์บอลหน้าใหม่ยอดเยี่ยมผลงานที่ผ่านมาผลงานที่ผ่านมา. - ประวัติการร่วมทีม - ตัวแทนทีมชาติในการแข่งขันกีฬามหาวิทยาลัยโลก - ค.ศ. 2011, 2013 - รางวัลที่ได้รับ- ค.ศ. 2013 - รางวัลนักวอลเลย์บอลหน้าใหม่ยอดเยี่ยม วี.ชาลเลนจ์ลีก ฤดูกาล 2012/13</doc>
