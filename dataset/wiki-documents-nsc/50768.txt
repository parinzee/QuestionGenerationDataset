<doc id="50768" url="https://th.wikipedia.org/wiki?curid=50768" title="ถ้ำเพชร เอ็ม 100">ถ้ำเพชร เอ็ม 100 ถ้ำเพชร เอ็ม 100 เป็นชาวจังหวัดกระบี่ สถิติการชก 14 ครั้ง ชนะ 11 (น็อค 4) แพ้ 3ประวัติ ประวัติ. ถ้ำเพชรชกมวยสากลครั้งแรกเมื่อ 11 สิงหาคม 2533 ชนะน็อค เรืองศักดิ์น้อย ส. ประสิทธิ์ ยก 2 จากนั้น ขึ้นชกที่สนามมวยเวทีลุมพินี และชกชนะตลอดจนมาแพ้ครั้งแรกเมื่อ 3 พฤษภาคม 2537 โดยแพ้คะแนนยอดสนั่น ส.นันทชัย ซึ่งต่อมาได้เป็นแชมป์โลกของสมาคมมวยโลก จากนั้น ถ้ำเพชรได้ชกเป็นคู่มวยประกอบรายการป้องกันแชมป์โลกอีกหลายครั้ง ซึ่งสามารถชกชนะ นิค เซียนทอย ฮิปโป กาลา และอัลซาท ทัควาคูลินได้ ทำให้ได้รับการสนับสนุนให้ชิงแชมป์ PABA รุ่นฟลายเวทที่ว่างเมื่อ 24 มีนาคม 2539 ปรากฏว่าเป็นฝ่ายแพ้คะแนน อเล็กซานเดอร์ แมกนูตอฟ ไป หลังจากชิงแชมป์ไม่สำเร็จ ถ้ำเพชรขึ้นชกชนะอีก 3 ครั้ง รวมทั้งได้ครองแชมป์มวยสากลของสนามมวยเวทีลุมพินี ชนะคะแนน มาพิชิต อุทัยเทวี แต่ก็ไม่ได้ขึ้นชิงแชมป์ใดๆอีกเลย หลังจากชกชนะ รอนนี่ ไบโอนาส เมื่อ 15 มีนาคม 2540 ที่ สตูล ถ้ำเพชรก็หยุดชกไปสามปี กลับมาชกอีกครั้งเมื่อ 8 สิงหาคม 2543 แพ้คะแนน ปราบ ส.แสนยากร ที่ สุราษฏร์ธานี จากนั้นก็ไม่ได้ขึ้นชกอีกเลยเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นฟลายเวท เมื่อ 24 มี.ค. 2539 แพ้คะแนน อเล็กซานเดอร์ แมกนูตอฟ (รัสเซีย) ที่ จ.ปทุมธานี</doc>
