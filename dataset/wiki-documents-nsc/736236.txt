<doc id="736236" url="https://th.wikipedia.org/wiki?curid=736236" title="อดาไลน์ หยุดเวลา รอปาฏิหาริย์รัก">อดาไลน์ หยุดเวลา รอปาฏิหาริย์รัก อดาไลน์ หยุดเวลา รอปาฏิหาริย์รัก () เป็นภาพยนตร์อเมริกันแนวโรแมนติกแฟนตาซี กำกับโดยลี โทแลนด์ ครีเกอร์ และเขียนบทโดยเจ มิลส์ กูดเลอร์และซัลวาดอ แคสคาเว็ป นำแสดงโดย เบลค ไลฟ์ลี, มีคีล เฮยส์มัน, เคที เบเกอร์, อแมนดา ครูว์, แฮร์ริสัน ฟอร์ด และ เอลเลน เบอร์สติน ออกฉายเมื่อวันที่ 24 เมษายน พ.ศ. 2558เนื้อเรื่อง เนื้อเรื่อง. อดาไลน์ โบว์แมน (เบลค ไลฟ์ลี) หญิงสาววัย 29 ปี ได้ประสบอุบัติเหตุร้ายแรงในคืนหิมะตกคืนหนึ่ง ซึ่งเป็นเหตุการณ์ที่ทำให้ชีวิตของเธอไม่เหมือนเดิมอีกต่อไป นั่นคือเธอจะไม่มีวันแก่ลงอีกแล้ว อดาไลน์ใช้ชีวิตด้วยวัย 29 ปี ต่อมาอีกเป็นระยะเวลายาวนานถึง 8 ทศวรรษ จนลูกสาวแก่กว่าเธอไปมาก เธอต้องเผชิญหน้ากับความเงียบเหงา ความโดดเดี่ยว และการจากลาคนที่เธอรักไปไม่รู้กี่ครั้งต่อกี่หน และในขณะเดียวกันเธอก็ไม่กล้าเปิดใจกับใครเพราะกลัวว่าความลับที่ไม่น่าเปิดเผยนี้จะเป็นที่ล่วงรู้ แต่แล้ววันหนึ่งเธอกลับมีโอกาสได้พบกับชายหนุ่มใจงาม เอลลิส​ โจนส์ (มีคีล เฮยส์มัน) ผู้ที่ทำให้เธอกล้าที่จะมีชีวิตและอยากจะรักใครอีกครั้ง อย่างไรก็ดี ในสุดสัปดาห์หนึ่งกับครอบครัวของเอลลิส กลับมีเหตุให้เธอต้องเปิดเผยความจริงเกี่ยวกับตัวเธอ และการตัดสินใจครั้งนี้จะเปลี่ยนชีวิตของเธอไปตลอดกาล</doc>
