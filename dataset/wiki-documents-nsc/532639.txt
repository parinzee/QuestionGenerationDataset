<doc id="532639" url="https://th.wikipedia.org/wiki?curid=532639" title="เอ็ม.ซี.เอส.สตีล">เอ็ม.ซี.เอส.สตีล บริษัท เอ็ม.ซี.เอส.สตีล จำกัด (มหาชน) ( ชื่อย่อ:MCS) ก่อตั้งขึ้นในปี 2535 ในเริ่มแรกบริษัทมีวัตถุประสงค์เพื่อผลิตโครงสร้างเหล็กทั่วไปสำหรับอาคาร เช่น โครงเหล็กหลังคา เสาและคานทั่วไป ในปี 2538 บริษัทเล็งเห็นโอกาสการขยายตลาดไปประเทศญี่ปุ่นซึ่งมีตลาดสำหรับโครงสร้างเหล็กขนาดใหญ่เนื่องจากมีความทนทานต่อแรงสั่นสะเทือนได้ดีกว่าคอนกรีตเสริมเหล็ก วันที่ 4 กุมภาพันธ์ 2548 บริษัทเข้าจดทะเบียนในตลาดหลักทรัพย์แห่งประเทศไทย และได้แปรสภาพเป็นบริษัทมหาชน ภายใต้ชื่อ “บริษัท เอ็ม.ซี.เอส. สตีล จำกัด (มหาชน)”การประกอบธุรกิจ การประกอบธุรกิจ. บริษัทเป็นผู้ผลิตและจำหน่ายโครงสร้างเหล็กขนาดใหญ่ (Structure Steel Fabrication) สำหรับโครงการก่อสร้างขนาดใหญ่ทั้งในประเทศและต่างประเทศ โดยโครงสร้างเหล็กที่บริษัทผลิตมี 2 ประเภท คือ โครงสร้างเหล็กที่นำมาใช้เป็นเสา (Column-Box) และโครงสร้างเหล็กที่นำมาใช้เป็นคาน (Beam) ซึ่งเป็นส่วนประกอบที่สำคัญของอาคาร โดยปัจจุบันมีกำลังการผลิตสูงสุดประมาณ 70,000 ตันต่อปี</doc>
