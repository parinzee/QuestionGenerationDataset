<doc id="457387" url="https://th.wikipedia.org/wiki?curid=457387" title="อะลี อัลฮับซี">อะลี อัลฮับซี อะลี บิน อับดุลลอฮ์ บิน ฮาริบ อัลฮับซี (อาหรับ:علي بن عبد الله بن حارب الحبسي), เกิดเมื่อวันที่ 30 ธันวาคม ค.ศ. 1981 เป็นนักฟุตบอลชาวโอมาน ในตำแหน่งผู้รักษาประตูของสโมสรฟุตบอลเรดิงในลีกเดอะแชมเปียนชิปอังกฤษ และเป็นกัปตันทีมชาติโอมาน อัลฮับซีได้ครองตำแหน่งผู้รักษาประตูมือหนึ่งของทีมชาติโอมานมาตั้งแต่ปี ค.ศ. 2002 จนถึงปัจจุบัน อะลี อัลฮับซี จัดเป็นผู้รักษาประตูชาวเอเชียคนแรกที่ได้ลงเล่นในลีกชั้นนำของยุโรป โดยเคยลงสนามในเกมระดับพรีเมียร์ลีกกับโบลตันวอนเดอเรอส์และวีแกนแอทเลติก</doc>
