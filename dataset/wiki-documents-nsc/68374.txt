<doc id="68374" url="https://th.wikipedia.org/wiki?curid=68374" title="เครื่องปรุงอาหารอีสาน">เครื่องปรุงอาหารอีสาน รายชื่อเครื่องปรุงและผักในอาหารอีสานเครื่องปรุงเครื่องปรุง. - ปลาร้าหรือปลาแดก เป็นอาหารหลักและเครื่องปรุงรสที่สำคัญที่สุดถือว่าเป็นหัวใจสำคัญในการทำอาหารเลย ส่วนใหญ่คนอีสานจะไม่นิยมซื้อ จะทำเองจากปลาที่หามาได้ หมักใส่เกลือ ใส่ข้าวคั่วหรือรำคั่วหมักทิ้งไว้ ถือว่าเป็นการถนอมอาหารชนิดหนึ่ง ปลาร้านำมาประกอบอาหารได้หลายชนิดไม่ว่าจะนำมาเป็นหลักหรือมาประกอบเป็นเครื่องปรุง เช่นปลาร้าทอด ปลาร้าสับ แจ่วบอง ส้มตำ ซุบหน่อไม้ แกงต่างๆ - ข้าวเบือ คือการนำข้าวเหนียวมาแช่น้ำไว้พักใหญ่ให้ข้าวเหนียวนุ่ม สงให้สะเด็ดน้ำ แล้วนำมาโขลกให้ละเอียด ใช้ใส่ในอาหารหลายประเภทจะทำให้น้ำแกงหรืออาหารนั้นข้นขึ้น เช่น แกงอ่อม หมกหน่อไม้ - ข้าวคั่ว คือการนำข้าวเหนียวสาร ควรเป็นข้าวใหม่คั่วในกระทะทองเหลือง โดยใช้ไฟอ่อน พอมีกลิ่นหอมให้ตักขึ้นมาโขลกให้ละเอียด ใช้กับอาหารหลายชนิด เช่น ลาบ น้ำตก ตับหวาน ช่วยให้อาหารมีกลิ่นหอมและน้ำข้นหรือแห้งขึ้น ไม่นิยมทำครั้งละมากๆ เผื่อเก็บไว้ ส่วนใหญ่จะทำแค่พอใช้ เพราะทำเก็บไว้จะทำให้ไม่หอม - พริกป่น คือ การนำพริกขี้หนูหรือพริกใหญ่ ส่วนมากจะใช้พริกขี้หนูตากแห้ง แล้วนำมาคั่วในกระทะใช้ไฟอ่อนๆจนพริกเหลืองกรอบ กลิ่นฉุน นำมาโขลกให้ละเอียด เป็นเครื่องปรุงที่ใช้มากในอาหารอีสานเพื่อให้รสเผ็ดผักพื้นบ้านที่นิยมนำมารับประทานผักพื้นบ้านที่นิยมนำมารับประทาน. - ผักติ้วหรือผักแต้ว จะมีรสเปรี้ยว รับประทานกับลาบ จิ้มน้ำพริก และอาหารที่มีรถเผ็ด - ยอดจิก คล้ายใบหูกาง รับประทานกับลาบ - ผักแว่น ขึ้นอยู่ในน้ำรับประทานกับลาบและน้ำพริก - ผักแขยง ใช้ใส่แกงดับกลิ่นคาว แกงปลา รับประทานกับส้มตำ - ผักเม็ก มีรสเปรี้ยว รับประทานกับลาบ</doc>
