<doc id="386773" url="https://th.wikipedia.org/wiki?curid=386773" title="วิทยาราช">วิทยาราช วิทยาราช (; หมิงหวัง; ) เป็นชื่อของเทพประเภทที่สามในศาสนาพุทธนิกายวัชรยาน รองจากจากพระพุทธเจ้าและพระโพธิสัตว์ตามลำดับ ชื่อในภาษาสันสกฤตแปลว่า "เจ้าแห่งความรู้" ภาษาจีนได้แปลชื่อดังกล่าวด้วยคำว่า 明 (หมิง) ซึ่งหมายความได้ทั้งแสงสว่างและความรอบรู้ ศาสนาพุทธแบบทิเบตเรียกว่า "เหรุกะ" สำหรับวิทยาราชที่เป็นเพศหญิง มีชื่อเรียกตามภาษาสันสกฤตว่า วิทยาราชินี ( หมิงเฟย์; ) แต่การจำแนกวิทยราชตามเพศเช่นนี้มักจะถูกละเลยอยู่บ่อยครั้งทฤษฎี ทฤษฎี. ในระดับทั่วไป วิทยาราชถูกจัดให้เป็นเทพผู้พิทักษ์ศาสนาพุทธ และถือเป็นการสำแดงภาคดุร้ายของพระพุทธเจ้า หากกล่าวอย่างเจาะจง วิทยาราชทั้งห้า (五大明王; โงะไดเมียวโอ, อู่ต้าหมิงหวัง) คือผู้คุ้มครองพระธยานิพุทธะทั้ง 5 พระองค์โดยเฉพาะ ตามทฤษฎีวงล้อทั้งสามในฝ่ายวัชรยาน พระพุทธเจ้าเป็นตัวแทนของมโนทัศน์แห่งธรรมอันบริสุทธิ์ และพระโพธิสัตว์เป็นผู้นำมโนทัศน์เหล่านั้นมาสั่งสอนด้วยความกรุณา วิทยาราชได้แก่การแปลงรูปของวงล้อแห่งอาณัติ และสั่งสอนธรรมด้วยความน่าสะพรึงกลัว เพื่อกระตุ้นให้บรรดาผู้ไม่ศรัทธาทั้งหลายกลับใจเชื่อถือในพุทธศาสนารูปลักษณ์ รูปลักษณ์. วิทยาราชโดยปกติมักถูกนำเสนอในรูปแบบเทพปางดุร้าย มักมีกายสีน้ำเงิน มีหลายกร บางครั้งทำเป็นรูปหลายเศียรหรือหลายขา ในมือถืออาวุธต่างๆ บางครั้งมีการประดับตกแต่งด้วยหัวกะโหลก อสรพิษ หรือหนังสัตว์ มีประภามณฑลล้อมรอบเป็นเปลวไฟ อย่างไรก็ตาม มีข้อยกเว้นสำหรับวิทยาราชองค์หนึ่งคือมหามยุรี ( ข่งเฉฺว่หมิงเฟย หรือ 孔雀佛母 ข่งเฉฺว่โฝ่หมู่; คุจะคุเมียวโอ) หรือ "วิทยาราชินีนกยูง" ซึ่งปกติปรากฏในท่าทางที่สงบ ตัวตนของวิทยาราชองค์นี้สามารถระบุได้ง่าย เนื่องจากมหามยุรีทรงนกยูงเป็นพาหนะอยู่เสมอรายชื่อวิทยาราชทั้งห้า รายชื่อ. วิทยาราชทั้งห้า. ในพุทธศาสนานิกายชินงน ซึ่งเป็นแขนงหนึ่งของนิกายวัชรยาน วิทยาราชทั้งห้าคือกลุ่มวิทยาราชผู้เป็นสัญลักษณ์แทนพระปัญญาคุณอันรุ่งเรืองยิ่งของพระโคตมพุทธเจ้า และเป็นผู้ปกป้องคุ้มครองพระธยานิพุทธะทั้งห้า ประกอบด้วย- อจละ (不動明王, ฟุโดเมียวโอ, ปู้ต้งหมิงหวัง) เป็นผู้คุ้มครองพระไวโรจนพุทธะ - ไตรโลกยวิชยะ (降三世明王, โงซันเซเมียวโอ, เจี่ยงซานซื่อหมิงหวัง) เป็นผู้คุ้มครองพระอักโษภยพุทธะ - กุณฑลิ (軍荼利明王, งุนดะลิเมียวโอ, จุนตู้หลี่หมิงหวัง) เป็นผู้คุ้มครองพระรัตนสัมภวพุทธะ - ยมานตกะ (大威德明王, ไดอิโทะคุเมียวโอ, ต้าเวยเต๋อหมิงหวัง) เป็นผู้คุ้มครองพระอมิตาภพุทธะ - วัชรยักษ์ (金剛夜叉明王, คงโงะยะฉะเมียวโอ, จินกางเย่อชะหมิงหวัง) เป็นผู้คุ้มครองพระอโมฆสิทธิพุทธะ วิทยาราชทั้งห้าอาศัยอยู่ในครรภโกษธาตุ โดยแบ่งตามตำแหน่งในทิศต่างๆ ดังนี้วิทยาราชอื่นๆวิทยาราชอื่นๆ. - ราคราช (愛染明王, ไอเซ็นเมียวโอ, อ้ายหรั่นหมิงหวัง) - มหามยุรี (孔雀明王, คุจะคุเมียวโอ, ข่งเฉฺว่หมิงหวัง) - หยครีวะ (馬頭観音, บะโตะคันนง) จัดเป็นหนึ่งในร่างสำแดงภาคดุร้ายของพระอวโลกิเตศวรโพธิสัตว์ - อุจฉุศมะ (烏枢沙摩明王, อุสุสมะเมียวโอ)</doc>
