<doc id="33865" url="https://th.wikipedia.org/wiki?curid=33865" title="ชิดชัย วรรณสถิตย์">ชิดชัย วรรณสถิตย์ พลตำรวจเอก นายกองใหญ่ ดร.ชิดชัย วรรณสถิตย์ (เกิด 13 สิงหาคม พ.ศ. 2489 ที่จังหวัดอุบลราชธานี) อดีตสมาชิกสภาขับเคลื่อนการปฏิรูปประเทศ เคยดำรงตำแหน่งรองนายกรัฐมนตรี (คนที่ 1) สมัยรัฐบาลทักษิณ ชินวัตร พ้นจากตำแหน่งเนื่องจาก รัฐประหารในประเทศไทย พ.ศ. 2549 ในอดีตได้รับราชการเป็นรองผู้บัญชาการ สำนักงานตำรวจแห่งชาติ ในปี พ.ศ. 2548 ได้รับตำแหน่ง รัฐมนตรีว่าการกระทรวงมหาดไทย และรัฐมนตรีว่าการกระทรวงยุติธรรม และยังเคยดำรงตำแหน่งรักษาการนายกรัฐมนตรีด้วยประวัติการศึกษาประวัติการศึกษา. - มัธยมศึกษา จากโรงเรียนอำนวยศิลป์ พระนคร - รัฐประศาสนศาสตรบัณฑิต โรงเรียนนายร้อยตำรวจ รุ่นที่ 23 (นรต.23) - ปริญญาโท การบริหารงานด้านตำรวจ จากประเทศสหรัฐอเมริกา - ปริญญาเอก การบริหารงานยุติธรรม จากประเทศสหรัฐอเมริกา - ประกาศนียบัตรวิทยาลัยป้องกันราชอาณาจักร หลักสูตร ปรอ.รุ่นที่ 1ประวัติการทำงานประวัติการทำงาน. - พ.ศ. 2513 - 2514 ประจำกองบัญชาการตำรวจนครบาล - พ.ศ. 2514 - 2519 ประจำสำนักงานเลขานุการกรมตำรวจ สำนักงานเลขานุการ กรมตำรวจ - พ.ศ. 2519 - 2520 อาจารย์วิชาภาคปฏิบัติ ภาควิชาการตำรวจ กองกำกับการ 2 โรงเรียนนายร้อยตำรวจ - พ.ศ. 2520 - 2523 เจ้าหน้าที่วิเคราะห์นโยบายและแผน 4 สำนักงานคณะกรรมการป้องกันและปราบปรามยาเสพติด - พ.ศ. 2523 - 2526 อาจารย์วิชากฎหมาย ภาควิชากฎหมาย กองกำกับการ 2 โรงเรียนนายร้อยตำรวจ - พ.ศ. 2526 - 2526 ผู้กำกับการนโยบายและแผนงาน กองบังคับการอำนวยการ กองบัญชาการตำรวจสอบสวนกลาง - พ.ศ. 2527 - 2531 รองผู้บังคับการ กองวิจัยและวางแผน - พ.ศ. 2531 - 2532 ผู้บังคับการประจำ กองบัญชาการศึกษา - พ.ศ. 2532 - 2534 ผู้บังคับการประจำกรมตำรวจ (ทำหน้าที่หัวหน้าส่วนการศึกษา) โรงเรียนนายร้อยตำรวจ - พ.ศ. 2534 - 2535 ผู้ช่วยผู้บัญชาการประจำกรมตำรวจ (ทำหน้าที่ผู้ช่วยผู้บัญชาการ) โรงเรียนนายร้อยตำรวจ - พ.ศ. 2535 - 2539 รองผู้บัญชาการโรงเรียนนายร้อยตำรวจ - พ.ศ. 2539 - 2540 ผู้บัญชาการโรงเรียนนายร้อยตำรวจ - พ.ศ. 2540 - 2543 ผู้บัญชาการสำนักงานตำรวจคนเข้าเมือง - พ.ศ. 2543 - 2546 ผู้ช่วยผู้บัญชาการตำรวจแห่งชาติ - พ.ศ. 2546 - 2547 เลขาธิการสำนักงานคณะกรรมการป้องกันและปราบปรามยาเสพติด - พ.ศ. 2547 - 2548 รองผู้บัญชาการตำรวจแห่งชาติตำแหน่งสำคัญทางการเมือง ตำแหน่งสำคัญทางการเมือง. พล.ต.อ.ชิดชัย เข้ารับตำแหน่งเมื่อ วันที่ 11 มีนาคม พ.ศ. 2548 เป็นรองนายกรัฐมนตรี และรัฐมนตรีว่าการกระทรวงมหาดไทย ต่อมาในวันที่ 5 เมษายน พ.ศ. 2548 ได้รับมอบหมายให้ทำหน้าที่รักษาการนายกรัฐมนตรี ในรัฐบาล พ.ต.ท.ทักษิณ ชินวัตร และได้รับแต่งตั้งเป็นรองนายกรัฐมนตรี และรัฐมนตรีว่าการกระทรวงยุติธรรม เมื่อวันที่ 2 สิงหาคม พ.ศ. 2548 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 ต่อมาในปี พ.ศ. 2558 เขาได้รับแต่งตั้งเป็นสมาชิกสภาขับเคลื่อนการปฏิรูปประเทศในเดิอน กุมภาพันธ์ พ.ศ. 2558 ได้รับตำแหน่ง กงสุลกิตติมศักดิ์ราชอาณาจักรฮัชไมต์จอร์แดนประจำประเทศไทย ในวันที่ 9 กันยายน พ.ศ. 2559 เชาถูกปลดจากตำแหน่ง นายกสภาการศึกษาโรงเรียนนายร้อยตำรวจเครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2516 - เหรียญจักรมาลาชีวิตส่วนตัว ชีวิตส่วนตัว. พล.ต.อ. ดร.ชิดชัย วรรณสถิตย์ เป็นพี่ชายแท้ ๆ ของ นายแพทย์เชิดชัย ตันติศิรินทร์ เพียงแต่ใช้คนละนามสกุล ชีวิตครอบครัวสมรสกับ รศ.อัจฉรา วรรณสถิตย์ และมีบุตรสองคน ได้แก่ ออมนุช วรรณสถิตย์ และ ฐปนดล วรรณสถิตย์ และมีความสนิทสนมกับ พ.ต.ท.ทักษิณ ชินวัตร อดีตนายกรัฐมนตรีและครอบครัวด้วย</doc>
