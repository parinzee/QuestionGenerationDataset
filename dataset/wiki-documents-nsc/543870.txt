<doc id="543870" url="https://th.wikipedia.org/wiki?curid=543870" title="ไพจิตร เอื้อทวีกุล">ไพจิตร เอื้อทวีกุล ศาสตราจารย์ ไพจิตร เอื้อทวีกุล (14 มกราคม พ.ศ. 2477 — 12 สิงหาคม พ.ศ. 2558) เป็นอดีตรัฐมนตรีว่าการกระทรวงวิทยาศาสตร์ เทคโนโลยีและสิ่งแวดล้อม อดีตรัฐมนตรีประจำสำนักนายกรัฐมนตรี และเป็นหนึ่งในผู้ก่อตั้งกองทุนสนับสนุนการวิจัยประวัติ ประวัติ. ศ.ไพจิตร เอื้อทวีกุล หรือ ศ.ดร.ไพจิตร เอื้อทวีกุล เป็นอาจารย์ประจำสถาบันบัณฑิตพัฒนบริหารศาสตร์ และเคยดำรงตำแหน่งอธิการบดีในระหว่างปี พ.ศ. 2521 ถึงปี พ.ศ. 2524 ศ.ไพจิตร เอื้อทวีกุล เคยดำรงตำแหน่งรัฐมนตรีช่วยว่าการกระทรวงการคลัง ในรัฐบาลพลเอกเปรม ติณสูลานนท์ ซึ่งเขาเคยเป็นโจทย์ฟ้องหมิ่นประมาทนายประสาน มีเฟื่องศาสตร์ อดีตผู้อำนวยการหนังสือดาวสยาม จากกรณีกล่าวหาเรื่องการลดค่าเงินบาท จนนายประสาน แพ้คดีและต้องชดใช้เงินจำนวนมากให้แก่นายไพจิตร ศ.ไพจิตร ได้รับแต่งตั้งเป็นรัฐมนตรีประจำสำนักนายกรัฐมนตรี ในรัฐบาลนายอานันท์ ปันยารชุน (ครม.47) และรัฐมนตรีว่าการกระทรวงวิทยาศาสตร์ เทคโนโลยีและสิ่งแวดล้อม (ครม.49) ซึ่งเขาเป็นผู้รับผิดชอบโครงการสำคัญของรัฐบาลในสมัยนั้นคือ โครงการก่อสร้างเขื่อนปากมูล ศ.ไพจิตร เคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 ด้านชีวิตส่วนตัว ศ.ไพจิตร เอื้อทวีกุล สมรสกับ คุณหญิงกิ่งแก้ว เอื้อทวีกุล มีบุตรและธิดา รวม 2 คนเครื่องราชอิสริยาภรณ์</doc>
