<doc id="358183" url="https://th.wikipedia.org/wiki?curid=358183" title="โทคิเมคิเมโมเรียล">โทคิเมคิเมโมเรียล โทคิเมคิเมโมเรียล หรือชื่อเต็มว่า โทคิเมคิเมโมเรียล ~ฟอร์เอฟเวอร์ วิธ ยู~ () ซึ่งเป็นภาคแรกของซีรีส์เกมซิมูเลชันจีบสาวชื่อดัง โทคิเมคิเมโมเรียล พัฒนาโดยบริษัทโคนามิ โดยภาคแรกนี้ออกวางจำหน่ายครั้งแรกเมื่อวันที่ 27 พฤษภาคม พ.ศ. 2537 สำหรับเครื่องพีซีเอนจิน ซึ่งมาโด่งดังเมื่อถูกนำมารีเมคลงเครื่อง เพลย์สเตชัน และได้รับความนิยมอย่างสูง จนถูกนำมารีเมคลงเครื่องเล่นเกมอื่นๆ อีกหลายชนิดด้วยกัน นอกจากนี้ยังมีการสร้างภาคต่อและภาคเสริมออกมาอีกมากมาย รวมไปถึงภาพยนตร์อะนิเมะแบบ OVA อีกด้วย นอกจากนี้ตัวละครในภาคนี้ยังได้รับความนิยมและมักจะถูกรับเชิญไปในซีรีส์โทคิเมคิภาคต่อๆ มา ปรากฏออกมาในภาค OVA โทคิเมคิเมโมเรียล โอนลีเลิฟ และยังรวมไปถึงเกมส์ต่างๆ ของค่ายโคนามิอีกด้วยตำนานของโรงเรียนคิราเมคิ ตำนานของโรงเรียนคิราเมคิ. ในซีรีส์ของโทคิเมคิแต่ละภาคจะกล่าวถึงตำนานโรแมนติคแตกต่างกันไปในแต่ละเมือง โดยในโรงเรียนคิราเมคินี้ ในหมู่เหล่านักเรียนหญิงได้มีเรื่องเล่าขานถึงตำนานที่มีอยู่ว่า ในวันพิธีจบการศึกษานั้น หนุ่มสาวคู่ใดที่รักกันอย่างจริงใจเมื่อได้ไปสารภาพรักกันที่ใต้ต้นไม้ใหญ่เก่าแก่ที่อยู่หลังโรงเรียนแล้ว หนุ่มสาวคู่นั้นจะสมหวังในความรักและจะมีความสุขด้วยกันตลอดไป (ซึ่งตำนานนี้ได้ถูกนำกลับมาใช้ใหม่อีกครั้งใน โทคิเมคิเมโมเรียล 4)ตัวละครตัวละครในภาคหลัก ตัวละคร. ตัวละครในภาคหลัก. นางเอกของเกมส์ผู้ซึ่งเป็นเพื่อนกับตัวเอกมาตั้งแต่เด็กๆ เพราะบ้านอยู่ตรงกันข้ามกัน แต่กลับไม่รู้ว่าตัวเอกมีใจให้เกินกว่าคำว่าเพื่อนมานาน มีนิสัยสุภาพ เรียบร้อย ชอบดูหนังรักโรแมนติค ฟังเพลงคลาสสิก เรียนดี กีฬาเด่น ได้รับความนิยมในหมู่นักเรียนทั้งหญิงชาย เปรียบเสมือนดอกฟ้าของโรงเรียน พูดง่ายๆ ว่าสมบูรณ์แบบไปทุกอย่าง ดังนั้นชายในอุดมคติของเธอจึงตั้งไว้สูงตามไปด้วย นิสัยในเกมส์ภาคปกติชิโอริจะค่อนข้างหยิ่งและเย็นชานิดๆ ผิดกับในภาคเสริมทั้งหลายราวฟ้ากับดิน วันเดือนปีเกิด กรุ๊ปเลือด : ผู้เล่นเป็นคนตั้งเอง ส่วนสูง: 158 cm สาวเด็กเรียนที่ชอบการอ่านหนังสือเป็นชีวิตจิตใจโดยเฉพาะพวกนิยายรัก เธอมีร่างกายที่ไม่แข็งแรงป่วยออดๆ แอดๆ เป็นประจำจึงค่อนข้างเก็บตัว แต่เธอนั้นฝันไว้ว่าคงจะมีใครมาอยู่เคียงข้างกับเธอคอยช่วยเหลือ เป็นกำลังใจให้บ้าง สิ่งที่ชอบนอกจากอ่านหนังสือแล้วก็ยังชอบไปดูภาพยนตร์แนวรักๆ อยู่เสมอและมักจะอินไปกับหนังตามด้วยเสมอ วันเดือนปีเกิด : 3 กุมภาพันธ์ กรุ๊ปเลือด : A ส่วนสูง: 156 cm สาวอัจฉริยะผู้หลงใหลคลั่งไคล้ในการทดลอง ความฝันของเธอคือการยึดครองโลก! เป็นสาวที่ออกเซ็กซี่นิดๆ ไม่ชอบอะไรที่โรแมนติค เกลียดสิ่งไร้เหตุผล ชอบคนที่มุ่งมั่นและเก่งกว่าตัวเอง จัดได้ว่าเป็นสาวที่อันตรายคนนึงของเกมส์เลยทีเดียว วันเดือนปีเกิด : 7 กรกฎาคม กรุ๊ปเลือด : A ส่วนสูง: 161 cm สาวหัวศิลป์ทันสมัย ชอบดนตรีและการวาดรูป ชอบพูดญี่ปุ่นคำอังกฤษคำ เป็นคนอยากรู้อยากเห็น ไม่ใส่ใจอะไรเล็กๆ น้อยๆ มีความมั่นใจในตัวเองสูง เกลียดกีฬาทุกชนิดโดยเฉพาะว่ายน้ำเพราะตอนเด็กๆ เคยตกลงไปในน้ำทำให้เป็นโรคกลัวน้ำมาตั้งแต่นั้นเป็นต้นมา ความฝันของเธอก็คือการไปเรียนวาดรูปต่อที่ปารีส เป็นอีกตัวละครที่ได้รับความนิยมไม่แพ้ชิโอริและซากิเลยทีเดียว วันเดือนปีเกิด : 30 กันยายน กรุ๊ปเลือด : B ส่วนสูง: 159 cm ไอดอลชมรมกีฬาที่คอยให้กำลังใจคนและชื่นชอบคนที่มีความพยายามตั้งใจจริงไม่ว่าผลจะออกมาเป็นยังไงก็ตาม มีนิสัยใจดีและอ่อนโยนมาก มักจะนึกถึงแต่คนอื่นอยู่เสมอ งานอดิเรกชอบทำอาหารแถมยังทำเก่งซะด้วย ซากิเป็นอีกตัวละครที่ได้รับความนิยมสูงสุดจนกระทั่งมีภาคเสริมพิเศษของเธอออกมาเลยทีเดียว วันเดือนปีเกิด : 13 มกราคม กรุ๊ปเลือด : A ส่วนสูง: 156 cm ลูกสาวคนเดียวของประธานบริษัทโคชิกิฟุโดซัง ถูกเลี้ยงมาอย่างไข่ในหิน นิสัยสุภาพเรียบร้อย ทำอะไรเนิบๆ ช้าๆ อยู่ชมรมเทนนิสแต่ไม่เก่งกีฬาอะไรเลย เป็นคุณหนูเต็มรูปแบบ ยามว่างมักจะถักเน็ตติ้ง และแน่นอนว่าผู้ชายในอุดมคติของเธอต้องเป็นแบบคุณพ่อนั่นเอง วันเดือนปีเกิด : 13 มิถุนายน กรุ๊ปเลือด : B ส่วนสูง: 157 cm สาวทอมบอยสุดยอดนักว่ายน้ำระดับไฮสคูล เป็นคนห้าวๆ ชอบใช้คำพูดแบบผู้ชาย แต่จริงๆ แล้วเป็นคนอ่อนไหว ชอบดอกไม้ มักจะคอยดูแลแปลงดอกไม้ของโรงเรียนอยู่เป็นประจำ ค่อนข้างมีระดับความน้อยใจสูง น้อยคนนักที่เวลาเล่นเกมแล้วจะไม่เจอเธอวางระเบิด วันเดือนปีเกิด : 3 ธันวาคม กรุ๊ปเลือด : A ส่วนสูง: 163 cm สาวสวยสุดเซ็กซี่ ราชินีประจำโรงเรียน ชอบวางมาดไฮโซ ชอบของหรูๆ แต่จริงๆ แล้วฐานะทางบ้านไม่ค่อยดีเท่าไหร่ ข้อดีของเธอคือเป็นคนรักน้อง รักครอบครัวมากขนาดเคยยกเลิกนัดกับตัวเอกเพราะต้องไปดูแลน้องที่ไม่สบายมาแล้ว นิสัยส่วนตัวคือหลงตัวเองและชอบอะไรหรูๆ วันเดือนปีเกิด : 15 พฤศจิกายน กรุ๊ปเลือด : O ส่วนสูง: 167 cm สาวน้อยช่างเจรจาที่ชอบเที่ยวไปตามที่ต่างๆ ชอบวิ่งตามดารา ดูคอนเสิร์ท รักการเล่นตลก ทำให้คนรอบข้างมีความสุขอยู่เสมอ เป็นเพื่อนสมัยเรียนกับโยชิโอะ เพราะการเอาแต่เที่ยว พูดคุยของเธอทำให้ถูกเรียกไปห้องฝ่ายปกครองประจำ เพราะเธอมักจะสอบตกรวดทุกวิชาอยู่เสมอๆ น่ะสิ วันเดือนปีเกิด : 17 ตุลาคม กรุ๊ปเลือด : B ส่วนสูง: 159 cm สาวขี้อาย เพื่อนสนิทของชิโอริ เก็บเนื้อเก็บตัว รักสัตว์และของน่ารักเป็นชีวิตจิตใจ เธอมีสุนัขคู่ใจชื่อมุกุ ที่มักจะพาไปไหนมาไหนด้วยเสมอ แม้แต่เวลาออกเดทก็ไม่เว้น วันเดือนปีเกิด : 5 กันยายน กรุ๊ปเลือด : A ส่วนสูง: 150 cm น้องสาวของโยชิโอะที่ไร้เดียงสา ชอบทำตัวเด็กเกินตัว สดใสร่าเริง ชอบเล่นเกม มวยปล้า สวนสนุก เป็นที่สุด ถึงจะชอบทำตัวเป็นเด็ก แต่ถ้าถูกว่าหรือถูกมองว่าเป็นเด็กเธอจะโกรธทันทีเลย วันเดือนปีเกิด : 16 พฤษภาคม กรุ๊ปเลือด : O ส่วนสูง: 155 cm หญิงสาวลึกลับที่เฝ้ามองดูตัวเอกจากมุมมืดเสมอ เป็นผู้หญิงเพียงคนเดียวที่ตกสำรวจของโยชิโอะ เธอตกหลุมรักตัวเอกตั้งแต่วันปฐมนิเทศ และมักจะแอบเฝ้าดู แกล้งเดินชน แกล้งโทรผิดไปหาตัวเอกบ่อยๆ เป็นตัวละครที่ได้รับความนิยมสูงสุดกว่าชิโอริ และจบยากติดอันดับของเกมส์เลยทีเดียว วันเดือนปีเกิด : 3 มีนาคม กรุ๊ปเลือด : A ส่วนสูง: 153 cm ผู้เป็นทายาทของตระกูลอิจูอินอันมั่งคั่งมีแม้กระทั่งกองทัพคุ้มครองของตนเอง มิหนำซ้ำคุณปู่ยังเป็น ผู้ก่อตั้งโรงเรียนคิราเมคินี้ด้วย เรย์มีความสามารถเชิงกีฬารอบด้าน แถมมีหญิงมาชอบเยอะ การที่มีตัวเอกอยู่ชั้นเดียวกัน ดูเหมือนว่าจะทำให้เกียรติที่สูงศักดิ์ของเขาต้องแปดเปื้อนและสั่นคลอน แต่ วันเดือนปีเกิด : 23 สิงหาคม กรุ๊ปเลือด : B ส่วนสูง: 172 cm เพื่อนสุดซี้ที่ปรึกษาชั้นยอดของเรา เขาเปรียบเสมือนเพื่อนคู่คิด มิตรคู่ตัว เป็นเพื่อนผู้ชายที่สนิทกับเรามากที่สุดโดยจะให้รายละเอียดข้อมูลเกี่ยวกับสาวๆ และคอยสังเกตบอกความรู้สึกของผู้หญิงแต่ละคนที่มีต่อเรา เวลามีเรื่องอะไรเขาจะนึกถึงเราอยู่ก่อนเสมอ วันเดือนปีเกิด : 4 เมษายน กรุ๊ปเลือด : B ส่วนสูง: 167 cmตัวละครในภาคเสริม ตัวละครในภาคเสริม. ปรากฏตัวครั้งแรกในภาคดราม่าซีรีส์ Vol.1 นิจิอิโระ โนะ เซชุน และออกมาเป็นตัวละครรับเชิญในภาค โทคิเมคิเมโมเรียล 2 ซับสตอรี่ แดนซิ่ง ซัมเมอร์ วาเคชั่น เธอเป็นรุ่นน้องของซากิ อยู่ชมรมฟุตบอล ที่เคารพและหวงรุ่นพี่ซากิมากชนิดที่ว่าถึงกับเขม่นกับตัวเอกเลยในทีเดียว มิโนริเป็นตัวละครภาคเสริมที่ถูกพูดถึงมากคนนึง และเป็นที่น่าเสียดายว่านอกจากภาคนิจิอิโระ โนะ เซชุน แล้ว เธอก็ไม่ค่อยมีบทบาทอะไรในภาคอื่นเลยนอกจากเป็นตัวละครเสริมฉากธรรมดาๆ เท่านั้นเอง วันเดือนปีเกิด : 16 เมษายน กรุ๊ปเลือด : O ส่วนสูง: 152 cm ปรากฏตัวในภาคดราม่าซีรีส์ Vol.2 อิโรโดริ โนะ เลิฟซองก์ โดยเธอเป็นรุ่นน้องของตัวเอก มีนิสัยเรียบร้อย เก็บความรู้สึก แอบชอบและชื่นชมตัวเอกอยู่ในใจลึกๆ ถึงแม้ว่าซูซูเนะจากออกมาแค่เพียงภาคเดียว แต่บทบาทของเธอในเกมส์ก็สร้างความประทับใจให้กับคนเล่นได้ไม่น้อยเลยทีเดียว วันเดือนปีเกิด : 25 พฤศจิกายน กรุ๊ปเลือด : A ส่วนสูง: 151 cmเกมภาคเสริมเกมภาคเสริม. - โทคิเมคิเมโมเรียล ไพรเวทคอลเลคชัน วางจำหน่ายในปี พ.ศ. 2539 ของเครื่องเล่นเกมเพลย์สเตชัน เป็นแผ่นแฟนดิสก์รวมภาพแกลอรี่ เพลง มินิเกมส์ต่างๆ ของคนที่ชื่นชอบเกมส์โทคิเมคิ นอกจากนี้ยังทำให้ผู้เล่นได้รู้รายละเอียดต่างๆ ไม่ว่าจะวันเกิด กรุ๊ปเลือด เบอร์โทร ของตัวละครลับอย่างทาเทบายาชิ มิฮารุ ก็ถูกเปิดเผยในครั้งแรกด้วยเช่นกัน- โทคิเมคิเมโมเรียล ~โอชิเอเตะ ยัวร์ฮาร์ท~ -เกมตู้ - โทคิเมคิเมโมเรียล ~โอชิเอเตะ ยัวร์ฮาร์ท~ ซีลเวอร์ชัน พลัส (เกมตู้, PC) - โทคิเมคิเมโมเรียล ไทเซ็น พัซเซิลดามะ วางจำหน่ายในปี พ.ศ. 2539 ให้กับเครื่องเกมส์เพลย์สเตชัน เซก้าแซทเทิร์น และพีซีเอนจินท์ เป็นเกมส์พัฟเซิลแนวเรียงสีเหมือนกัน โดยจะแข่งกันทำลายหินอย่างต่อเนื่อง และสามารถแกล้งผู้เล่นฝ่ายตรงข้ามได้โดยมีเนื้อเรื่องคล้ายกับภาคหลัก เล่นได้กับทุกเพศทุกวัยแม้จะไม่มีความรู้เรื่องภาษาญี่ปุ่นเลยก็ตาม- โทคิเมคิเมโมเรียล ไทเซ็น ทคคาเอะดามะ วางจำหน่ายในปี พ.ศ. 2540 ให้กับเครื่องเกมส์เพลย์สเตชัน และเซก้าแซทเทิร์น ระบบการเล่นคล้ายกับภาคไทเซ็น พัซเซิลดามะ แต่จะมีกราฟิกที่ต่างกันออกไปเล็กน้อย โดยมีเนื้อเรื่องเป็นคู่ขนานกับภาคหลัก มีโหมดเกมส์ให้เล่นมากมาย สามารถเล่นได้กับทุกเพศทุกวัยเช่นเคย- โทคิเมคิเมโมเรียล ซีเลคชัน ฟูจิซากิ ชิโอริ วางจำหน่ายในปี พ.ศ. 2540 ให้กับเครื่องเกมส์เพลย์สเตชัน และเซก้าแซทเทิร์น เป็นแผ่นแฟนดิสก์สำหรับคนรักฟูจิซากิ ชิโอริ โดยแท้ ในแผ่นประกบด้วยอิริยาบถต่างๆ ของชิโอริ มิวสิกวิดีโอ มินิเกมส์เล็กน้อย ในตอนแรกมีข่าวออกมาว่าทางโคนามิเตรียมจะผลิตภาคซีเลคชั่นของคนอื่นออกมาอีกด้วย แต่แล้วโครงการนั้นก็ถูกพับเก็บไปอย่างน่าเสียดาย- โทคิเมคิเมโมเรียล ดราม่าซีรีส์ Vol.1 นิจิอิโระ โนะ เซชุน วางจำหน่ายในปี พ.ศ. 2540 ให้กับเครื่องเกมส์เพลย์สเตชัน และเซก้าแซทเทิร์น โดยภาคนี้จะเปลี่ยนระบบจากซิมูเลชันจีบสาว กลายเป็นแนวแอดแวนเจอร์แทน ซึ่งนางเอกในภาคนี้คือนิจิโนะ ซากิ โดยเนื้อเรื่องจะเป็นโลกคู่ขนานกับภาคหลัก- โทคิเมคิเมโมเรียล ดราม่าซีรีส์ Vol.2 อิโรโดริ โนะ เลิฟซองก์ วางจำหน่ายในปี พ.ศ. 2541 ให้กับเครื่องเกมส์เพลย์สเตชัน และเซก้าแซทเทิร์น โดยภาคนี้จะเปลี่ยนระบบจากซิมูเลชันจีบสาว กลายเป็นแนวแอดแวนเจอร์แทน ซึ่งนางเอกในภาคนี้คือคาตางิริ อายาโกะ โดยเนื้อเรื่องจะเป็นโลกคู่ขนานกับภาคหลัก- โทคิเมคิเมโมเรียล ดราม่าซีรีส์ Vol.3 ทาบิดาจิ โนะ อุตะ วางจำหน่ายในปี พ.ศ. 2542 ให้กับเครื่องเกมส์เพลย์สเตชัน และเซก้าแซทเทิร์น โดยเป็นภาคสุดท้ายของชุดดราม่าซีรีส์ ซึ่งนางเอกในภาคนี้จะมีสองคนคือ ฟูจิซากิ ชิโอริ กับ ทาเทบายาชิ มิฮารุ โดยเนื้อเรื่องจะเป็นโลกคู่ขนานกับภาคหลัก นิสัยของชิโอริในภาคนี้จะต่างกับในภาคหลักอย่างสิ้นเชิง นอกจากนี้ภาคนี้ยังมีเทคนิคลับอีกโดยการนำเซฟจากสองภาคแรกมาใส่ในแผ่นเซฟเดียวกันแล้วจะพบกับฉากจบลับของตัวละครจากสองภาคก่อนได้- โทคิเมคิ โนะ โฮคาโงะ เน่☆ควิซชิโยะ" วางจำหน่ายในปี พ.ศ. 2541 ให้กับเครื่องเพลย์สเตชัน โดยภาคนี้จะเป็นเกมส์แนวตอบคำถาม มีระดับความยากของเกมส์สูงมาก โดยคำถามในเกมส์จะเป็นคะแนนค่าพลังเหมือนกับภาคหลัก กราฟิกตัวละครจะถูกพัฒนาขึ้นจนสวยกว่าเดิมมาก นอกจากนี้ภาคนี้ยังเป็นภาคสุดท้ายที่ลงบนเครื่องเพลย์สเตชันอีกด้วย- โทคิเมคิเมโมเรียล ไทป์ปิ้ง" วางจำหน่ายในปี พ.ศ. 2547 ให้กับเครื่องพีซี โดยภาคนี้จะเป็นการฝึกการพิมพ์ดีด ภาพกราฟิกตัวละครจะถูกพัฒนาตอจากภาคควิซ ระดับความยากของเกมส์ค่อนข้างง่ายเพราะเป็นการปูไปยังภาค โทคิเมคิเมโมเรียล 2 ไทป์ปิ้ง ที่ค่อนข้างยาก</doc>
