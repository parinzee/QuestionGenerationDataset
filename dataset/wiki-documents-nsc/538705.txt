<doc id="538705" url="https://th.wikipedia.org/wiki?curid=538705" title="สมเด็จพระราชินีคาอาฮูมานูแห่งฮาวาย">สมเด็จพระราชินีคาอาฮูมานูแห่งฮาวาย สมเด็จพระราชินีอลิซาเบธ คาอาฮูมานูแห่งฮาวาย () หรือ สมเด็จพระราชินีคาอาฮูมานูแห่งฮาวาย () (1768 – 5 มิถุนายน 1832) เป็นพระมเหสีในพระเจ้าคาเมฮาเมฮาที่ 1 แห่งฮาวาย สมเด็จพระราชินีคาอาฮูมานูแห่งฮาวาย เสด็จพระราชสมภพเมื่อปี ค.ศ. 1768 เป็นพระธิดาในเคเออาอูโมกู ปาปาอิอาฮิอาฮิกับนามาฮานา อิ คาเลเลโอคาลานี พระมารดาพระองค์ทรงสืบเชื้อสายมาจากพระมหากษัตริย์แห่งเมาวี พระองค์ทรงอภิเษกสมรสกับพระเจ้าคาเมฮาเมฮาที่ 1 แห่งฮาวาย เมื่อพระเจ้าคาเมฮาเมฮาที่ 1 สถาปนาราชอาณาจักรฮาวายขึ้น พระองค์จึงได้ดำรงพระราชอิสริยยศเป็น สมเด็จพระราชินีแห่งฮาวาย แม้พระองค์ไม่ใช่พระอัครมเหสีของพระเจ้าคาเมฮาเมฮาที่ 1 แต่ก็เป็นพระมเหสีที่พระเจ้าคาเมฮาเมฮาที่ 1 ทรงโปรดที่สุด หลังจากพระเจ้าคาเมฮาเมฮาที่ 1 เสด็จสวรรคต พระองค์ยังได้เป็นผู้สำเร็จราชการในรัชกาลของพระเจ้าคาเมฮาเมฮาที่ 2 แห่งฮาวาย และยังทรงดำรงตำแหน่งคูฮินา นูอิ ซึ่งเปรียบเสมือนตำแหน่งนายกรัฐมนตรีของฮาวายอีกด้วย</doc>
