<doc id="733728" url="https://th.wikipedia.org/wiki?curid=733728" title="คณะครุศาสตร์อุตสาหกรรม มหาวิทยาลัยเทคโนโลยีราชมงคลอีสาน">คณะครุศาสตร์อุตสาหกรรม มหาวิทยาลัยเทคโนโลยีราชมงคลอีสาน คณะครุศาสตร์อุตสาหกรรม() เป็น1ใน3 คณะวิชา สังกัดมหาวิทยาลัยเทคโนโลยีราชมงคลอีสาน วิทยาเขตขอนแก่นประวัติ ประวัติ. คณะครุศาสตร์อุตสาหกรรม มหาวิทยาลัยเทคโนโลยีราชมงคลอีสาน วิทยาเขตขอนแก่นก่อตั้งขึ้นตามสัญญาความร่วมมือระหว่างรัฐบาลและสหพันธ์สาธารณรัฐเยอรมันภายใต้ชื่อโครงการวิทยาลัยเทคนิค(ไทย-เยอรมัน) ขอนแก่น เมื่อ 1 ตุลาคม 2506 เปิดทำการสอนนักศึกษารุ่นแรกในระดับ ปวช. สายช่างอุตสาหกรรม จำนวน 5 สาขาวิชา ตั้งแต่ปีการศึกษา 2507 และหลักสูตรระดับปวส. จำนวน 2 สาขาวิชา ตั้งแต่ปีการศึกษา 2513 โดยสัญญาความร่วมมือเทคนิคไทย-เยอรมันสิ้นสุดลงในปี 2518 ตั้งแต่ปี 2518 เป็นต้นมหาวิทยาลัยเทคนิคไทย-เยอรมันขอนแก่นได้มีการเปิดหลักสูตรในระดับปวส. เพิ่มเติมอีกหลายสาขาวิชาในสายช่างอุตสาหกรรมและในปีการศึกษา 2537 เริ่มเปิดหลักสูตรปวส. บริหารธุรกิจ สาขาการตลาด พ.ศ. 2518 เข้าร่วมเป็นวิทยาเขตหนึ่งของวิทยาลัยเทคโนโลยีและอาชีวศึกษาตาม พ.ร.บ.วิทยาลัยเทคโนโลยีและอาชีวศึกษา พ.ศ. 2518 ปี 2519 วิทยาเขตเปิดสอนหลักสูตรประกาศนียบัตรประโยคครูมัธยม(ปม.) โดยรับผู้สำเร็จการศึกษา ระดับปวส. ทุกสาขาวิชาเรียนวิชาทางด้านการศึกษาเพิ่มเติมอีก 2 ภาคการศึกษา(1ปี) และในปี 2522 กรมอาชีวศึกษาได้เล็งเห็นความสำคัญของครูช่างอุตสาหกรรม จึงขอให้วิทยาเขตต่างๆ ของวิทยาลัยเทคโนโลยีและอาชีวศึกษา ที่กระจายอยู่ทั่วประเทศ เปิดหลักสูตรประกาศนียบัตรครูมัธยมช่างอุตสาหกรรม (ปมอ.) ค.อ.บ.วิศวกรรมอุตสาหการเชื่อมประกอบ และค.อ.บ.วิศวกรรมไฟฟ้า ส่วนหลักสูตรสาขาวิชาอื่นๆอีกหลายหลักสูตรได้เปิดสอนในปีต่อๆมา ในปี 2532 ที พ.ร.บ. เปลี่ยนชื่อวิทยาลัยเทคโนโลยีและอาชีวศึกษาเป็นสถาบันเทคโนโลยีราชมงคล และเมื่อวันที่ 18 มกราคม 2548 มี พ.ร.บ. ให้สถาบันเทคโนโลยีราชมงคล(เดิม) เป็นมหาวิทยาลัยเทคโนโลยีราชมงคล 9 แห่ง ตั้งแต่ปีการศึกษา 2532 เป็นต้นมา วิทยาเขตขอนแก่น ภายใต้สังกัดสถาบันเทคโนโลยีราชมงคล ได้เปิดสาขาวิชาทั้งในระดับปวส. ช่างอุตสากรรมและปริญญาตรีหลากหลายสาขา ทั้งหลักสูตรครุศาสตร์อุตสาหกรรม วิศวกรรมศาสตร์ บริหารธุรกิจ วิทยาศาสตร์และศิลปศาสตร์ เมื่อมี พ.ร.บ. มหาวิทยาลัยเทคโนโลยีราชมงคล พ.ศ. 2548 ปัจจุบันคณะครุศาสตร์อุตสาหกรรมมีหลักสูตรที่เปิดสอน (ปี 2550) อยู่ทั้งหมด ในระดับปวส. รวม 14 สาขาวิชา หลักสูตรปริญญาตรี (2 ปี รับปวส.) รวม 9 สาขาวิชา ปริญญาตรี (หลักสูตร 4 ปี รับ ม.6 และปวช.) รวม 8 สาขาวิชาและมีโครงการเปิดหลักสูตร ปริญญาตรี(หลักสูตรต่อเนื่อง/เทียบโอน 2 ปี) รับ ปวส. ในปี 2551 อีก 3 สาขาวิชา คือ ค.อ.บ.วิศวกรรมเครื่องกล อส.บ.เทคโนโลยีท่ออุตสาหการ และ บธ.บ.การบัญชี และโครงการหลักสูตรปริญญาโททางด้านครุศาสตร์อุตสาหกรรมในปี 2552หลักสูตร</doc>
