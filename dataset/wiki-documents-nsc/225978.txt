<doc id="225978" url="https://th.wikipedia.org/wiki?curid=225978" title="ศาลเจ้าชงมโย">ศาลเจ้าชงมโย ศาลเจ้าชงมโย คือหนึ่งในแหล่งมรดกโลกทางวัฒนธรรมของประเทศเกาหลีใต้ ตั้งอยู่ในโซล สร้างขึ้นในสมัยพระเจ้าแทโจแห่งโชซอนในปี พ.ศ. 1937 (ค.ศ. 1394) เป็นศาลเจ้าในลัทธิขงจื๊อที่สร้างขึ้นเพื่ออุทิศแด่กษัตริย์และราชินีของราชวงศ์โชซ็อน ภายในศาลเจ้ามีอาคารหลักที่เรียกว่า ช็องจ็อน (Jeongjeon) สร้างขึ้นแพื่อเป็นที่ประทับหรือห้องบูชากษัตริย์และราชินี และมีทั้งหมด 7 ห้องเมื่อแรกสร้าง แต่ได้สร้างขยายเพิ่มเรื่อยมากระทั่งมีห้องทั้งหมด 19 ห้อง อย่างไรก็ตาม สิ่งก่อสร้างที่เห็นในปัจจุบันนี้เป็นสิ่งก่อสร้างที่ได้สร้างขึ้นมาใหม่ในปี พ.ศ. 2146 (ค.ศ. 1601) หลังจากกองทัพญี่ปุ่นได้เข้ารุกรานเกาหลีและเผาทำลายศาลเจ้าดั้งเดิมลง อาคารจงจอนในปัจจุบันได้รับลงทะเบียนเป็นสมบัติประจำชาติเกาหลีใต้อันดับที่ 277 และเป็นอาคารสถาปัตยกรรมเกาหลีที่มีความยาวมากที่สุดมรดกโลก มรดกโลก. ศาลเจ้าชงมโยได้รับจดทะเบียนให้เป็นมรดกโลกในการประชุมคณะกรรมการมรดกโลกสมัยสามัญครั้งที่ 19 เมื่อปี พ.ศ. 2528 ที่กรุงเบอร์ลิน ประเทศเยอรมนี โดยผ่านข้อกำหนดและหลักเกณฑ์ในการพิจารณาให้เป็นแหล่งมรดกโลก ดังนี้- (iv) - เป็นตัวอย่างอันโดดเด่นของประเภทของสิ่งก่อสร้างอันเป็นตัวแทนของการพัฒนาทางด้านวัฒนธรรม สังคม ศิลปกรรม วิทยาศาสตร์ เทคโนโลยี อุตสาหกรรม ในประวัติศาสตร์ของมนุษยชาติ</doc>
