<doc id="105155" url="https://th.wikipedia.org/wiki?curid=105155" title="อภิษฎา เครือคงคา">อภิษฎา เครือคงคา อภิษฎา เครือคงคา หรือชื่อเล่นว่า ไอซ์ (4 เมษายน พ.ศ. 2528 — ) เป็นนักแสดง นางแบบ พิธีกร และนักจัดรายการวิทยุชาวไทยประวัติ ประวัติ. อภิษฎาเกิดที่นนทบุรี สำเร็จการศึกษาระดับมัธยมศึกษาจากโรงเรียนสตรีนนทบุรี และระดับปริญญาตรี จาก คณะศิลปะและการออกแบบ สาขาแฟชั่นดีไซน์ มหาวิทยาลัยรังสิต ขณะเรียนอยู่ที่มหาวิทยาลัยรังสิต อภิษฎามีชื่อเสียงจากการเป็นนางแบบบนเวทีจริงและนางแบบนิตยสาร และเป็นนางแบบทางอินเทอร์เน็ต หรือทื่เรียก "เน็ตไอดอล" ด้วย โดยได้รับกล่าวขานว่ามีผมสวย เพราะขณะนั้นเธอยืดผมตรง และทำให้การยืดผมได้รับความนิยมในประเทศไทยมากขึ้น ต่อมา เธอได้แสดงผลงานแสดงมิวสิกวีดิโอเพลง "เธอเป็นคนอย่างนี้ ตั้งแต่เมื่อไหร่" ของวง PINK ที่เดี๋ยวนี้เลิกวงไปแล้ว ซึ่งทำให้เธอได้รับความนิยมอย่างรวดเร็ว จึงได้แสดงมิวสิกวีดิโอเพลง "อย่าบอกว่ารักเขา" ของ อ้อน ในเวลาไล่เลี่ยกันอีก และก็ทำให้เธอเป็นที่จดจำอย่างรวดเร็ว เธอจึงได้เข้าวงการบันเทิงจริง ๆ ครั้งแรกด้วยการแสดงเป็นนางเอกละครโทรทัศน์เรื่อง "ยายตัวแสบกับนายทรนง" ซึ่งออกอากาศทางช่อง 3 ใน พ.ศ. 2545 และเธอก็ได้แสดงภาพยนตร์หลายเรื่องตามมาด้วย เธอได้รับความนิยมมากขึ้นอีก เมื่อถ่ายภาพสวมใส่ชุดว่ายน้ำลงนิตยสาร Mars ซึ่งเป็นที่กล่าวขานมากเป็นประวัติการณ์ โดยเธอให้สัมภาษณ์ว่า "...ถามว่าโป๊ไปไหม ก็มีบางภาพที่ยอมรับว่าแรงไปค่ะ...ถือเป็นประสบการณ์แล้วกันค่ะ อย่าใช้คำว่าเสียรู้เลย...มันอยู่ที่มุมกล้อง มันก็ไม่ได้น่าเกลียด บางคนบอกว่าสวยดี ถึงจะดูโป๊แต่หน้าเราไม่ได้เชิญชวน ยิ้มปกติค่ะ" นิตยสาร เปรียว จึงเชิญเธอให้ถ่ายแบบชุดว่ายน้ำที่เกาะมัลดีฟส์ในเวลาต่อมาอีกด้วย หลังจากแสดงละครโทรทัศน์ได้พักหนึ่ง เธอจึงเลิกสังกัดกับบริษัทใด ๆ เป็นการประจำ โดยเธอกล่าวว่า "...ไอซ์ยืนยันและมั่นใจเลยว่า ยังไงก็ไม่เป็นเด็กช่องไหนแน่นอน ที่ผ่านมาก็มีบ้างมาคุย...แต่เราเป็นคนเอาแต่ใจ อยากทำอะไรก็ทำ เลยไม่เหมาะกับการมีสังกัด..." ต่อมา เธอได้เป็นดีเจ หรือ นักจัดรายการวิทยุอีกอาชีพหนึ่งด้วย อภิษฎายืนยันถึงภาพลักษณ์ตนเองว่า "...เป็นคนอ่อนโยน คือ ไม่ใช่คนแรงอย่างภาพที่เห็น อยากให้มองมุมลึก ๆ จริง ๆไอซ์ก็เป็นผู้หญิงธรรมดาคนนึงนี่แหละ..."ผลงานละครซิทคอมซีรีส์ผลงานภาพยนตร์งานมิวสิกวิดีโอผลงาน. งานมิวสิกวิดีโอ. - มิวสิกวิดีโอ เพลง ผิดถูกไม่สำคัญ ของ Studiotomo - มิวสิกวิดีโอ เพลง เสียงกระซิบของพายุ ของ ฝน วิรุฬกานต์ - มิวสิกวิดีโอ เพลง ความทรงจำ ของ เต้ วิทย์สรัช - มิวสิกวิดีโอ เพลง เส้นขนาน ของ กันย์ - มิวสิกวิดีโอ เพลง เธอเป็นคนอย่างนี้ ตั้งแต่เมื่อไหร่ ของ PINK - มิวสิกวิดีโอ เพลง อย่าบอกว่ารักเขา ของ อ้อน ลัคนา - มิวสิกวิดีโอ เพลง โปรดอย่ามาสงสาร ของ ตู่ ภพธร - มิวสิกวีดีโอ เพลง จบด้วยสองคน ของ โอ๊ค วรงค์ - มิวสิกวิดีโอ เพลง บทเรียนของความเชื่อใจ Ost.Wake Up ชะนี The Series - ชลาทิศ ตันติวุฒิพิธีกรพิธีกร. - ศึก 12 ราศี - (14 มกราคม 2561 - ปัจจุบัน)รางวัลรางวัล. - รางวัล FHM Sexiest Rookie of the year 2008 (รางวัลสาวเซ็กซี่หน้าใหม่ที่ไฟแรงที่สุด) - รางวัล FHM Sexiest Woman in Thailand 2009 - รางวัล FHM Sexiest Woman in Thailand 2010 - (เข้าชิง) - คมชัดลึก อวอร์ด ครั้งที่ 9 สาขานักแสดงสมทบหญิงยอดเยี่ยม จากละครเรื่อง ดอกส้มสีทอง ช่อง 3 - (เข้าชิง) - รางวัล สยามดาราสตาร์อวอร์ด 2011 สาขานักแสดงสมทบยอดเยี่ยม จากละครเรื่อง ดอกส้มสีทอง ช่อง 3 - (เข้าชิง) - รางวัลเมขลา ครั้งที่ 24 ประจำปี 2554 สาขา รางวัลดาราสมทบหญิงเมขลามหานิยมแห่งปี จากละครเรื่อง ดอกส้มสีทอง ช่อง 3 - (เข้าชิง) - รางวัล นักแสดงจอมแย่งซีน 2011 จาก บันเทิง 5 หน้า 1 Awards 2011 จากละครเรื่อง ดอกส้มสีทอง ช่อง 3 - รางวัล FHM Sexiest Villian in Thailand 2011 (รางวัลนางร้ายที่เซ็กซี่ที่สุด) - รางวัล Bang Awards 2012 สาขา Favorite Cast ทีมนักแสดงนำโด่ง จาก ดอกส้มสีทอง ช่อง 3(รับร่วมกับ ชมพู่ อารยา, อั๋น วิทยา, โดนัท มนัสนันท์, หลุยส์ สก็อต และโป๊บ ธนวรรธน์) - (เข้าชิง) - รางวัล Bang Awards 2012 สาขา Favorite Scene Eater ขโมยซีนยอดเยี่ยม จากละครเรื่อง ดอกส้มสีทอง ช่อง 3 - รางวัล FHM Sexiest Woman in Thailand 2012</doc>
