<doc id="560797" url="https://th.wikipedia.org/wiki?curid=560797" title="2008 แอลพีจีเอทัวร์">2008 แอลพีจีเอทัวร์ 2008 แอลพีจีเอทัวร์ เป็นฤดูกาลการแข่งขันกอล์ฟของสตรีจากทั่วโลก จัดโดยองค์กรแอลพีจีเอ โดยเริ่มต้นฤดูกาลในเดือนกุมภาพันธ์ และสิ้นสุดฤดูกาลในเดือนธันวาคมของปี ในปีนี้มีเงินรางวัลรวมทั้งหมด 60.3 ล้านดอลลาร์สหรัฐ ลอเรนา โอชัว นักกอล์ฟหญิงหมายเลข 1 ของโลก เป็นผู้ที่ทำเงินรางวัลสูงสุดในฤดูกาลนี้ โดยทำเงินรางวัลไป 2,763,193 ดอลลาร์สหรัฐ นอกจากนี้ยังได้แชมป์มากที่สุดในปีนี้ โดยได้แชมป์ทั้งหมด 7 รายการ (เป็นแชมป์ติดต่อกัน 4 รายการ ในช่วงเดือนมีนาคม-เมษายน และเป็น 1 รายการเมเจอร์) ในวันที่ 12 พฤษภาคม แอนนิกา โซเรนสตัม อดีตนักกอล์ฟหญิงหมายเลข 1 ของโลก เจ้าของสถิติแชมป์ในแอลพีจีเอทัวร์ 72 รายการ และเป็นแชมป์ 10 รายการเมเจอร์ ได้ออกมาประกาศว่าจะเลิกเล่นแอลพีจีเอทัวร์หลังจากจบฤดูกาลนี้เป็นต้นไป สร้างความตกใจให้กับแฟนกอล์ฟทั่วโลก อย่างไรก็ตาม ในปีนี้ โซเรนสตัมได้แชมป์ไปทั้งหมด 3 รายการ มากเป็นอันดับที่ 3 รองจาก ลอเรนา โอชัว (ได้แชมป์ 7 รายการ) และ พอลลา ครีมเมอร์ (ได้แชมป์ 4 รายการ) จีไย ชิน นักกอล์ฟสาววัย 20 ปีผู้ซึ่งยังไม่ได้เป็นสมาชิกของแอลพีจีเอ สร้างสถิติใหม่ด้วยการได้แชมป์แอลพีจีเอทัวร์ 3 รายการจาก 9 รายการที่เธอได้ลงแข่ง ซึ่งรวมถึงรายการ Women's British Open ที่เป็นรายการเมเจอร์ และรายการสุดท้ายของปี ADT Championship ที่มีเงินรางวัลสำหรับผู้ชนะ 1 ล้านดอลลาร์สหรัฐ ทำให้ จีไย ชิน กลายเป็นผู้เล่นที่ไม่ใช่สมาชิกแอลพีจีเอคนแรกที่สามารถชนะได้ถึง 3 รายการตารางการแข่งขันและผลการแข่งขัน ตารางการแข่งขันและผลการแข่งขัน. ช่อง ADT Playoff Categories จะแสดงถึงประเภทของผู้ที่จะได้เข้าแข่งขันในรายการสุดท้ายของปีคือรายการ ADT Championship:- ผู้ชนะ: สำหรับรายการแข่งขันของแอลพีจีเอทัวร์ที่มีเงินรางวัลอย่างน้อย 2,000,000 เหรียญขึ้นไป ผู้ชนะของรายการเหล่านี้จะได้รับสิทธิ์เข้าแข่งขันในรายการ ADT Championship โดยอัตโนมัติ - มาตรฐาน: รายการแข่งขันที่เป็นทางการของแอลพีจีเอทัวร์ จะคัดเลือกผู้เล่นจากมาตรฐานระบบการนับคะแนนของ ADT Playoff เลขที่แสดงในวงเล็บนั้นแสดงถึงจำนวนรายการที่ผู้เข้าแข่งขันชนะทั้งหมด(ที่เป็นทางการ)ในแอลพีจีเอทัวร์นับจนถึงรายการปัจจุบัน- รายการที่แสดงเป็น ตัวหนา หมายถึงรายการเมเจอร์ - * จีไย ชิน ชนะการแข่งขันในตอนที่ยังไม่ได้เป็นสมาชิกของแอลพีจีเอทัวร์สถิติประจำฤดูกาล สถิติประจำฤดูกาล. ผู้นำอันดับเงินรางวัล ดูอันดับเต็มทั้งหมด ผู้นำอันดับคะแนนเฉลี่ย ดูอันดับเต็มทั้งหมดรางวัลประจำปี รางวัลประจำปี. ในทุกๆปี แอลพีจีเอจะมีการมอบรางวัลพิเศษให้แก่ผู้เล่น 3 รางวัล ได้แก่:- รางวัลผู้เล่นยอดเยี่ยมแห่งปี มอบให้กับผู้เล่นที่ทำคะแนนสะสมตลอดทั้งปีได้สูงที่สุด- ชนะเลิศ: ลอเรนา โอชัว รองชนะเลิศ: พอลลา ครีมเมอร์- รางวัลถ้วยโทรฟี่ มอบให้ผู้เล่นที่ทำสกอร์เฉลี่ยต่ำที่สุดในปีนั้น- ชนะเลิศ: ลอเรนา โอชัว รองชนะเลิศ: แอนนิกา โซเรนสตัม- รางวัลผู้เล่นหน้าใหม่ยอดเยี่ยมแห่งปี มอบให้ผู้เล่นหน้าใหม่ที่ทำคะแนนสะสมตลอดทั้งปีได้สูงที่สุด- ชนะเลิศ: เจิ้ง หย่าหนี รองชนะเลิศ: นา ยอน ชเว</doc>
