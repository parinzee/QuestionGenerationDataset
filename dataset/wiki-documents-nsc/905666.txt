<doc id="905666" url="https://th.wikipedia.org/wiki?curid=905666" title="เทศบาลตำบลหนองตำลึง">เทศบาลตำบลหนองตำลึง เทศบาลตำบลหนองตำลึง ตั้งอยู่ในเขตตำบลหนองตำลึง อำเภอพานทอง จังหวัดชลบุรี ห่างจากตัวเมืองชลบุรีประมาณ 10 กิโลเมตร และห่างจากตัวอำเภอพานทองประมาณ 11 กิโลเมตรประวัติเทศบาล ประวัติเทศบาล. พื้นที่เทศบาลตำบลหนองตำลึง ถูกประกาศจัดตั้งเป็นสุขาภิบาลหนองตำลึงในวันที่ 25 ธันวาคม พ.ศ. 2519 และได้เปลี่ยนแปลงฐานะเป็น เทศบาลตำบลหนองตำลึง ในวันที่ 25 พฤษภาคม พ.ศ. 2542 มีพื้นที่ครอบคลุม 3 ตำบล 11 หมู่บ้าน จากนั้นในวันที่ 6 กันยายน 2547 ทางกระทรวงมหาดไทยได้ยุบองค์การบริหารส่วนตำบลหนองตำลึงเพื่อรวมเข้ากับกับเทศบาลตำบลหนองตำลึง ส่งผลให้เทศบาลตำบลหนองตำลึงมีพื้นที่ครอบคลุม 3 ตำบล 14 หมู่บ้าน ปัจจุบันสำนักงานเทศบาลตำบลหนองตำลึง ตั้งอยู่เลขที่ 199 หมู่ที่ 3 ถนนศุขประยูร (ทางหลวงแผ่นดินหมายเลข 315) ตำบลหนองตำลึง อำเภอพานทอง จังหวัดชลบุรี 20160ประวัติพื้นที่ ประวัติพื้นที่. ตามคำบอกเล่าในพื้นที่ ที่มาของคำว่า "หนองตำลึง" นั้น มีความเชื่ออยู่ 2 แบบ คือ- เพี้ยนมาจากคำว่า หนึ่งตำลึง ตามคำบอกเล่ากล่าวว่า มีพระรูปหนึ่งเดินทางมาจากลาว รอนแรมมาถึงบ้านหนองมะเขือ (หมู่ที่ 4 ตำบลหนองตำลึง) แล้วได้ทำเงินหล่นหายระหว่างเดินทางจำนวน 1 ตำลึง ต่อมาพระรูปนี้ได้ร่วมกับชาวบ้านสร้างวัดขึ้นมา และตั้งชื่อวัดว่า "วัดหนึ่งตำลึง" และเพี้ยนมาเป็น "วัดหนองตำลึง" ในปัจจุบัน - มาจากชื่อต้นตำลึง ตามคำบอกเล่ากล่าวว่า เดิมพื้นที่นี้มีหนองน้ำขนาดใหญ่ มีต้นตำลึงขึ้นอยู่เป็นจำนวนมาก จากนั้นมีพระรูปหนึ่งได้มาสร้างวัดใกล้กับหนองน้ำแห่งนี้ จึงเรียกวัดนี้ว่า "วัดหนองตำลึง"เนื้อที่และอาณาเขต เนื้อที่และอาณาเขต. เทศบาลตำบลหนองตำลึงมีพื้นที่ทั้งหมด 24.50 ตารางกิโลเมตร (15,312.5 ไร่) มีอาณาเขตติดต่อกับพื้นที่ข้างเคียงดังนี้- ทิศเหนือ ติดต่อกับ เทศบาลตำบลดอนหัวฬ่อ อำเภอเมืองชลบุรี และองค์การบริหารส่วนตำบลพานทองหนองกะขะ อำเภอพานทอง - ทิศใต้ ติดต่อกับ องค์การบริหารส่วนตำบลมาบไผ่ อำเภอบ้านบึง และองค์การบริหารส่วนตำบลหนองหงษ์ อำเภอพานทอง - ทิศตะวันออก ติดต่อกับ องค์การบริหารส่วนตำบลมาบโป่ง อำเภอพานทอง - ทิศตะวันตก ติดต่อกับ องค์การบริหารส่วนตำบลสำนักบก เทศบาลตำบลนาป่า และเทศบาลตำบลดอนหัวฬ่อ อำเภอเมืองชลบุรี ปัจจุบันเทศบาลตำบลหนองตำลึงมีพื้นที่ครอบคลุมทั้งสิ้น 3 ตำบล 14 หมู่บ้าน ดังนี้- ตำบลหนองตำลึง 9 หมู่บ้าน- หมู่ที่ 1 บ้านหนองจับอื่ง - หมู่ที่ 2 บ้านแสนแสบ (ตรอกประดู่) หรือบ้านแตน - หมู่ที่ 3 บ้านตลาดหนองตำลึง - หมู่ที่ 4 บ้านหนองมะเขือ (รับโอนจาก อบต.หนองตำลึง) - หมู่ที่ 5 บ้านซอยพัฒนา 3 - หมู่ที่ 6 บ้านบ่อ - หมู่ที่ 7 บ้านหนองบก - หมู่ที่ 8 บ้านห้วยตากด้ายบน (รับโอนจาก อบต.หนองตำลึง) - หมู่ที่ 9 บ้านห้วยตากด้ายล่าง (รับโอนจาก อบต.หนองตำลึง) - ตำบลหนองกะขะ 3 หมู่บ้าน- หมู่ที่ 1 บ้านหนองกะขะ - หมู่ที่ 2 บ้านหนองกระทุ่ม - หมู่ที่ 4 บ้านกระโดน สำหรับหมู่ที่ 3 และหมู่ที่ 5 ของตำบลหนองกะขะ อยู่ในความรับผิดชอบของ อบต.หนองกะขะ และเปลี่ยนแปลงความรับผิดชอบเป็นเป็น อบต.พานทอง และอบต.พานทองหนองกะขะ ตามลำดับ- ตำบลมาบโป่ง 2 หมู่บ้าน- หมู่ที่ 6 บ้านไร่ - หมู่ที่ 7 บ้านฟากห้วย สำหรับหมู่บ้านอื่นอีก 8 หมู่บ้านของตำบลมาบโป่ง อยู่ในความรับผิดชอบของ อบต.มาบโป่ง เทศบาลตำบลหนองตำลึง แบ่งเขตการปกครองออกเป็นชุมชนจำนวน 10 ชุมชน ดังนี้- ชุมชนที่ 1 บ้านหนองจับอึ่ง (หมู่ที่ 1 ตำบลหนองตำลึง) - ชุมชนที่ 2 บ้านแตน แสนแสบ (หมู่ที่ 2 ตำบลหนองตำลึง) - ชุมชนที่ 3 บ้านตลาดหนองตำลึง (หมู่ที่ 3 ตำบลหนองตำลึง) - ชุมชนที่ 4 บ้านหนองมะเขือ (หมู่ที่ 4 ตำบลหนองตำลึง) - ชุมชนที่ 5 บ้านซอยพัฒนา 3 (หมู่ที่ 5 ตำบลหนองตำลึง) - ชุมชนที่ 6 บ้านบ่อ (หมู่ที่ 6 ตำบลหนองตำลึง) - ชุมชนที่ 7 บ้านหนองกระบก (หมู่ที่ 7 ตำบลหนองตำลึง) - ชุมชนที่ 8 บ้านห้วยตากด้าย (หมู่ที่ 8 - 9 ตำบลหนองตำลึง) - ชุมชนที่ 9 บ้านหนองกะขะ (หมู่ที่ 1 - 2, 4 ตำบลหนองกะขะ) - ชุมชนที่ 10 บ้านไร่-ฟากห้วย (หมู่ที่ 6 - 7 ตำบลมาบโป่ง)ภูมิประเทศประชากร ประชากร. จากข้อมูลของกรมการปกครอง ประชากรปลายปี พ.ศ. 2560 มีจำนวนทั้งสิ้น 18,744 คน แบ่งเป็นชาย 9,258 คน และเป็นหญิง 9,486 คน มีจำนวนบ้านทั้งหมด 14,013 หลัง มีความหนาแน่นของประชากรเฉลี่ย 765 คนต่อตารางกิโลเมตร สามารถแยกออกเป็นพื้นที่ได้ดังนี้ จากข้อมูลประชากรจะเห็นได้ว่า บางหมู่บ้านจะมีจำนวนบ้านมากกว่าจำนวนประชากร ทั้งนี้ เป็นเพราะมีประชากรแฝงจากต่างท้องที่มาเช่าอาศัยอยู่เป็นจำนวนมาก จากการย้ายถิ่นฐานเข้ามาทำงานในเขตนิคมอุตสาหกรรมอมตะนคร โดยมีบ้านในเขตเทศบาลจำนวนมากที่เป็นบ้านว่าง (ไม่มีรายชื่อผู้อาศัยในบ้าน) ซึ่งเป็นบ้านที่สร้างขึ้นเพื่อให้เช่าอาศัย ทั้งในรูปแบบของห้องแถว คอนโดมิเนียม หมู่บ้านจัดสรร และอาคารพาณิชย์ อีกทั้งยังมีบ้านที่ไม่มีเลขที่ที่ได้สร้างหรือต่อเติมอาคารจากเดิมและแบ่งให้เช่าอีกด้วย ส่งผลให้ประชากรในเขตเทศบาลตำบลหนองตำลึงนั้นมีประชากรแฝงไม่ต่ำกว่า 10,000 คนสภาพเศรษฐกิจ สภาพเศรษฐกิจ. เดิมพื้นที่ในเขตเทศบาลตำบลหนองตำลึงมีลักษณะเป็นไร่นา แต่ปัจจุบันพื้นที่มีการเปลี่ยนแปลงไปเป็นพื้นที่อุตสาหกรรม พาณิชยการและที่อยู่อาศัย ส่งผลให้การประกอบอาชีพของประชากรเปลี่ยนแปลงไป โดยอาชีพหลักของประชากรในเขตเทศบาลมีดังนี้- การประกอบธุรกิจให้เช่าอสังหาริมทรัพย์ ในเขตเทศบาลตำบลหนองตำลึงมีการอยู่อาศัยของประชากรแฝงเป็นจำนวนมาก ซึ่งเป็นประชากรที่ทำงานในโรงงานอุตสาหกรรมในนิคมอุตสาหกรรมอมตะนคร โดยประชากรเหล่านี้จะทำการเช่าบ้าน ห้องแถว หรือหอพัก เพื่ออยู่อาศัย ประชากรในพื้นที่ที่มีที่ดินหรืออาคารอยู่ก็พัฒนาพื้นที่ของตนเพื่อให้ผู้อื่นเช่าอาศัยหรือประกอบพาณิชยกรรม - พาณิชยกรรม เนื่องด้วยการขยายตัวอย่างรวดเร็วของชุมชน ประชากรในพื้นที่ได้มีการเปิดร้านค้าทั้งแบบถาวรและชั่วคราว เพื่อจำหน่ายสินค้าและบริการต่าง ๆ ในละแวกชุมชนและริมถนนสุขประยูร อีกทั้งในเขตเทศบาลยังมีตลาดสดจำนวน 3 แห่ง และตลาดนัด 2 แห่ง - การบริการ เช่น รถรับจ้าง ซ่อมเครื่องมือเครื่องใช้ บริการทำความสะอาด - แรงงานในโรงงานอุตสาหกรรม ในจำนวนนี้รวมไปถึงประชากรแฝงจากต่างพื้นที่ และแรงงานต่างด้าว - ปศุสัตว์ ถือเป็นอาชีพดั้งเดิมของประชากรในพื้นที่ คือ การเลี้ยงเป็ด ไก่ และสุกรสถาบันการเงิน สถาบันการเงิน. ในเขตเทศบาลตำบลหนองตำลึง มีธนาคารจำนวน 3 แห่ง ดังนี้- ธนาคารเพื่อการเกษตรและสหกรณ์การเกษตร สาขาย่อยหนองตำลึง ตั้งอยู่เลขที่ 109/5 หมู่ที่ 1 ตำบลหนองตำลึง - ธนาคารกรุงไทย สาขาหนองตำลึง ตั้งอยู่เลขที่ 199 หมู่ที่ 3 ตำบลหนองตำลึง (ภายในสำนักงานเทศบาลตำบลหนองตำลึง) - ธนาคารซีไอเอ็มบี ไทย สาขาย่อยถนนศุขประยูร ตั้งอยู่เลขที่ 70/61 หมู่ที่ 7 ตำบลหนองตำลึง (ภายในร้านเซเว่นอีเลฟเว่น สาขาสุขใจวิลล่า)การศึกษา การศึกษา. มีสถานศึกษาจำนวน 9 แห่ง ดังนี้สังกัดเทศบาลตำบลหนองตำลึงสังกัดเทศบาลตำบลหนองตำลึง. - ศูนย์พัฒนาเด็กเล็กเทศบาลตำบลหนองตำลึง ตั้งอยู่เลขที่ 199 หมู่ที่ 3 ตำบลหนองตำลึงสังกัดสำนักงานเขตพื้นที่การศึกษามัธยมศึกษา เขต 18สังกัดสำนักงานเขตพื้นที่การศึกษามัธยมศึกษา เขต 18. - โรงเรียนพานทอง ตั้งอยู่เลขที่ 65/3 หมู่ที่ 1 ตำบลหนองตำลึง เปิดสอนระดับมัธยมศึกษาตอนต้นและตอนปลายสังกัดสำนักงานคณะกรรมการส่งเสริมการศึกษาเอกชนสังกัดสำนักงานคณะกรรมการส่งเสริมการศึกษาเอกชน. - วิทยาลัยเทคโนโลยีภาคตะวันออก (อี.เทค) ตั้งอยู่เลขที่ 231 หมู่ที่ 2 ตำบลหนองตำลึง เปิดสอนระดับประกาศนียบัตรวิชาชีพ (ปวช.) และประกาศนียบัตรวิชาชีพชั้นสูง (ปวส.) - วิทยาลัยเทคโนโลยีภาคตะวันออก (อี.เทค) ชลบุรี ตั้งอยู่เลขที่ 231/2 หมู่ที่ 2 ตำบลหนองตำลึง เปิดการสอนระดับประกาศนียบัตรวิชาชีพชั้นสูง (ปวส.)สังกัดสำนักงานเขตพื้นที่ประถมศึกษา ชลบุรี เขต 2สังกัดสำนักงานเขตพื้นที่ประถมศึกษา ชลบุรี เขต 2. - โรงเรียนชุมชนวัดหนองตำลึง ตั้งอยู่หมู่ที่ 2 ตำบลหนองตำลึง เปิดสอนระดับอนุบาลและประถมศึกษา - โรงเรียนบ้านห้วยตากด้าย ตั้งอยู่หมู่ที่ 5 ตำบลหนองตำลึง เปิดสอนระดับอนุบาลและประถมศึกษา - โรงเรียนอนุบาลพานทองวัดหนองกระทุ่ม ตั้งอยู่หมู่ที่ 2 ตำบลหนองกะขะ เปิดสอนระดับอนุบาลและประถมศึกษา - โรงเรียนวัดบ้านไร่ ตั้งอยู่หมู่ที่ 6 ตำบลมาบโป่ง เปิดสอนระดับอนุบาลและประถมศึกษาสังกัดกรมพัฒนาสังคมและความมั่นคงของมนุษย์สังกัดกรมพัฒนาสังคมและความมั่นคงของมนุษย์. - สถานรับเลี้ยงเด็กตะวันยิ้ม เนอสเซอรี่ ตั้งอยุ่เลขที่ 31/7 หมู่ที่ 2 ตำบลหนองกะขะการสาธารณสุข การสาธารณสุข. ประชากรในพื้นที่เทศบาลตำบลหนองตำลึง มีการใช้บริการสาธารณสุขในพื้นที่ ดังนี้หน่วยบริการปฐมภูมิหน่วยบริการปฐมภูมิ. - โรงพยาบาลส่งเสริมสุขภาพตำบลหนองตำลึง (สถานีอนามัยบ้านตรอกประดู่ เดิม) ตั้งอยู่หมู่ที่ 2 ตำบลหนองตำลึง - โรงพยาบาลส่งเสริมสุขภาพตำบลหนองกะขะ (สถานีอนามัยตำบลหนองกะขะ เดิม) ตั้งอยู่หมู่ที่ 4 ตำบลหนองกะขะ - โรงพยาบาลส่งเสริมสุขภาพตำบลมาบโป่ง (สถานีอนามัยตำบลมาบโป่ง เดิม) ตั้งอยู่หมู่ที่ 2 ตำบลมาบโป่งหน่วยบริการทุติยภูมิหน่วยบริการทุติยภูมิ. - โรงพยาบาลพานทอง ตั้งอยุ่เลขที่ 1/10 หมู่ที่ 8 ตำบลพานทองคลินิกเอกชนคลินิกเอกชน. - คลินิกหมอเบญจวรรณ ตั้งอยู่เลขที่ 116/12 หมู่ที่ 1 ตำบลหนองตำลึงศาสนสถาน ศาสนสถาน. ประชากรในเขตเทศบาล ส่วนใหญ่นับถือศาสนาพุทธ มีวัดในเขตเทศบาลจำนวนทั้งสิ้น 3 วัด- วัดหนองตำลึง ตั้งอยู่หมู่ที่ 2 ตำบลหนองตำลึง - วัดหนองกระทุ่ม ตั้งอยู่หมู่ที่ 2 ตำบลหนองกะขะ - วัดบ้านไร่ ตั้งอยู่หมู่ที่ 6 ตำบลมาบโป่งการคมนาคมถนนสายหลักการคมนาคม. ถนนสายหลัก. - ทางหลวงแผ่นดินหมายเลข 315 (ถนนศุขประยูร) เป็นเส้นทางหลักในการเข้าสู่ตัวเมืองชลบุรี หรือตัวอำเภอพานทอง - ทางหลวงชนบทหมายเลข ชบ.3022 (ถนนเทศบาล 2) เป็นเส้นทางเข้าสุ่นิคมอุตสาหกรรมอมตะนคร (เฟส 6-9) และเข้าสู่ตำบลดอนหัวฬ่อ (บ้านมาบสามเกลียว) และตำบลบ้านเก่า - ทางหลวงชนบทหมายเลข ชบ.3023 (ถนนบ้านไร่-หนองกาน้ำ) เป็นเส้นทางสู่อำเภอบ้านบึง - ทางหลวงแผ่นดินหมายเลข 3127 (ถนนบ้านไร่-พานทอง-หัวไผ่) เป็นเส้นทางเข้าสู่ตัวอำเภอพานทองถนนสายรองถนนสายรอง. - ถนนเทศบาล 1 (หนองตำลึง-หนองแฟบ) - ถนนเทศบาล 3 - ถนนเทศบาล 4 (บ้านบ่อ) - ถนนเทศบาล 8 (หนองกะขะล่าง) - ถนนเทศบาล 10 (วัดบ้านงิ้ว) - ถนนเทศบาล 13 (วัดหนองกะขะ) - ถนนเทศบาล 17 - ถนนหนองตำลึง-เขานกยูง - ถนนโรงเรียนพานทอง 1 - ถนนโรงเรียนพานทอง 2 - ถนนโรงเรียนพานทอง 3รถโดยสารประจำทางรถโดยสารประจำทาง. - สาย 1633ก ชลบุรี-หัวไผ่ - สาย 1633ข ชลบุรี-ปรกฟ้า - สาย 1633ข ขลบุรี-หนองตำลึง - สาย 265 ชลบุรี-นครราชสีมา - สาย 52 กรุงเทพ-พนัสนิคม - บ้านบึง-สี่แยกปุนเท่าม้าสาธารณูปโภคไฟฟ้า สาธารณูปโภค. ไฟฟ้า. ประชาชนในพื้นที่เทศบาลตำบลหนองตำลึง ใช้ไฟฟ้าจากการไฟฟ้าส่วนภูมิภาคอำเภอพานทอง โดยมีไฟฟ้าใช้ร้อยละ 100ประปา ประปา. ประชาชนในพื้นที่เทศบาลตำบลหนองตำลึง ใช้น้ำประปาจากการประปาส่วนภูมิภาค สาขาพนัสนิคม แต่ยังไม่ครอบคลุมทุกพื้นที่ ในบางหมู่บ้านยังใช้ระบบประปาหมู่บ้านและแหล่งน้ำธรรมชาติอยู่</doc>
