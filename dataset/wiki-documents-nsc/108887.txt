<doc id="108887" url="https://th.wikipedia.org/wiki?curid=108887" title="พรรคไทยรวมไทย">พรรคไทยรวมไทย พรรคไทยรวมไทย เดิมชื่อ พรรครักษ์แผ่นดินไทย เป็นพรรคการเมืองไทย มีหัวหน้าพรรคคือ นายสุรทิน พิจารณ์ เคยส่งผู้สมัครในการเลือกตั้งสมาชิกสภาผู้แทนราษฎรในไทย เมษายน พ.ศ. 2549 แต่ไม่ได้รับเลือก ต่อมาในเดือนตุลาคม 2549 นายทะเบียนพรรคการเมืองยื่นเรื่องให้คณะตุลาการรัฐธรรมนูญมีคำสั่งยุบพรรค พร้อมกับพรรคประชาธิปไตยก้าวหน้า และพรรคธัมมาธิปไตย เนื่องจากไม่ดำเนินการตาม พ.ร.บ.พรรคการเมืองมาตรา 29, 35, 62 ไม่สามารถหาสมาชิกพรรคให้ครบ 5,000 คนภายใน 180 วัน นับแต่วันขอจดจัดตั้งพรรค ไม่รายงานการดำเนินกิจการของพรรคในรอบปีปฏิทินตามความเป็นจริง และรายงานการใช้จ่ายเงินสนับสนุนพรรคในรอบปีปฏิทินไม่ถูกต้องตามความเป็นจริงการเปลี่ยนชื่อพรรค การเปลี่ยนชื่อพรรค. ในเดือนกรกฎาคม พ.ศ. 2550 พรรครักษ์แผ่นดินไทย ยื่นเรื่องขอเปลี่ยนชื่อเป็น พรรคไทยรวมไทย โดยมีหัวหน้าพรรคคือ นายสุชน ชาลีเครือ อดีตประธานวุฒิสภา เดิมสมาชิกกลุ่มไทยรักไทย (พรรคไทยรักไทย เดิม) จะไปขอจดทะเบียนตั้งพรรคใหม่ ใช้ชื่อว่า พรรคไทยรวมไทย โดยใช้อักษรย่อ ทรท. เช่นเดียวกับพรรคไทยรักไทย แต่ไม่สามารถกระทำได้ เนื่องจากถูกห้ามโดยประกาศ คปค.ฉบับที่ 15 ห้ามประกอบกิจกรรมทางการเมือง</doc>
