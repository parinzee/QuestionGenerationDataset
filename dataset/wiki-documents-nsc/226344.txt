<doc id="226344" url="https://th.wikipedia.org/wiki?curid=226344" title="จิโร วะตะนะเบะ">จิโร วะตะนะเบะ จิโร วะตะนะเบะ () อดีตนักมวยสากลชาวญี่ปุ่น เกิดเมื่อ 16 มีนาคม พ.ศ. 2498 ที่โอซากา เป็นอดีตแชมป์โลกรุ่น 115 ปอนด์ ของสองสถาบันประวัติ ประวัติ. วะตะนะเบะเคยเป็นนักคาราเต้สายดำมาก่อน และเริ่มชกมวยสากลเมื่อ พ.ศ. 2522 ชกชนะรวดมาตลอดจน พ.ศ. 2524 จึงได้ชิงแชมป์โลกรุ่นซูเปอร์ฟลายเวทของสภามวยโลกแต่ไม่สำเร็จ แพ้คะแนน คิม ซุลโฮ วะตะนะเบะกลับมาชกชนะรวดอีก 4 ครั้ง จึงได้ชิงแชมป์โลกรุ่นจูเนียร์แบนตั้มเวทของสมาคมมวยโลกเมื่อ พ.ศ. 2525 ชนะคะแนน ราฟาเอล เปโดรซา ได้ครองแชมป์โลกวะตะนะเบะป้องกันตำแหน่งได้ 11 ครั้ง จึงหันมาชกเดิมพันตำแหน่งกับ พเยาว์ พูนธรัตน์ แชมป์โลกรุ่นซูเปอร์ฟลายเวทของสภามวยโลกในขณะนั้น แต่สมาคมมวยโลกไม่รับรอง ประกาศปลดวาตานาเบ้ออกจากตำแหน่ง ทำให้ เขาทราย แกแล็คซี่ได้ชิงแชมป์ที่ว่างกับ ยูเซบิโอ เอสปินัล ในเวลาต่อมา ผลการชกระหว่างวะตะนะเบะกับพเยาว์ปรากฏว่าวาตานาเบ้เป็นฝ่ายชนะคะแนนไปอย่างค้านสายตา ได้ครองแชมป์โลกของสภามวยโลก พเยาว์ขอแก้มืออีกครั้ง คราวนี้วะตะนะเบะเป็นฝ่ายชนะน็อคในยกที่ 11 เพราะพเยาว์เตรียมตัวไปไม่ดีเท่าที่ควร หลังจากนั้นวะตะนะเบะป้องกันตำแหน่งได้อีก 3 ครั้งก่อนจะเสียแชมป์ แพ้คะแนน กิลเบอร์โต โรมันไปอย่างขาดลอย เมื่อ พ.ศ. 2529 วะตะนะเบะจึงประกาศแขวนนวมทันทีเกียรติประวัติเกียรติประวัติ. - แชมป์โลกรุ่นซูเปอร์ฟลายเวท WBA- ชิง 8 เมษายน 2525 ชนะคะแนน ราฟาเอล เปโดรซา ที่ ญี่ปุ่น - ป้องกันแชมป์ครั้งที่ 1, 29 กรกฎาคม 2525 ชนะน็อค กุลตาโว บัลลาส ยก 9 ที่ ญี่ปุ่น - ป้องกันแชมป์ครั้งที่ 2, 11 พฤศจิกายน 2525 ชนะน็อค โชจิ โอกูม่า ยก 12 ที่ ญี่ปุ่น - ป้องกันแชมป์ครั้งที่ 3, 24 เมษายน 2526 ชนะน็อค หลุยส์ อีบาเนซ ยก 8 ที่ ญี่ปุ่น - ป้องกันแชมป์ครั้งที่ 4, 23 มิถุนายน 2526 ชนะคะแนน โรเบอร์โต รามิเรซ ที่ ญี่ปุ่น - ป้องกันแชมป์ครั้งที่ 5, 6 ตุลาคม 2526 ชนะน็อค ควอน ซูนชุล ยก 11 ที่ ญี่ปุ่น - ป้องกันแชมป์ครั้งที่ 6, 15 มีนาคม 2527 ชนะน็อค เซลโซ ชาเวซ ยก 15 ที่ ญี่ปุ่น - 5 กรกฎาคม 2527 ถูกปลด - แชมป์โลกรุ่นซูเปอร์ฟลายเวท WBC- ชิง 5 กรกฎาคม 2527 ชนะคะแนน พเยาว์ พูนธรัตน์ ที่ ญี่ปุ่น - ป้องกันแชมป์ครั้งที่ 1, 29 พฤศจิกายน 2527 ชนะน็อค พเยาว์ พูนธรัตน์ ยก 11 ที่ ญี่ปุ่น - ป้องกันแชมป์ครั้งที่ 2, 9 พฤษภาคม 2528 ชนะคะแนน ฮูลิโอ โซโต โซลาโน ที่ ญี่ปุ่น - ป้องกันแชมป์ครั้งที่ 3, 17 กันยายน 2528 ชนะน็อค คาซูโอะ คัตสุม่า ยก 7 ที่ ญี่ปุ่น - ป้องกันแชมป์ครั้งที่ 4, 13 ธันวาคม 2528 ชนะน็อค ยุน ซุกฮวาน ยก 5 ที่ ญี่ปุ่น - เสียแชมป์ 30 มีนาคม 2529 แพ้คะแนน กิลเบอร์โต โรมัน ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท WBC เมื่อ 22 เมษายน พ.ศ. 2524 แพ้คะแนน คิม ชุลโฮ ที่เกาหลีใต้</doc>
