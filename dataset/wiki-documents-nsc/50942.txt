<doc id="50942" url="https://th.wikipedia.org/wiki?curid=50942" title="ซิลลี่ ฟูลส์">ซิลลี่ ฟูลส์ ซิลลี่ ฟูลส์ () วงดนตรีสัญชาติไทย เป็นวงดนตรีที่ได้ประสบความสำเร็จมาแล้ววงหนึ่ง ซิลลี่ ฟูลส์ เป็นวงดนตรีที่มีเอกลักษณ์และมีฝีมือ ไม่ว่าจะเป็นการผสมผสานดนตรีอันลงตัว อันเป็นเอกลักษณ์เฉพาะตัว ซึ่งไม่มีใครลอกเลียนได้ และเป็นต้นแบบของวงเฮฟวี่เมทัลในยุคนี้ และเป็นไอดอลของนักดนตรีหลาย ๆ คน อาทิเช่น แคลช, โลโมโซนิก และ เรโทรสเปกต์, สวีตมัลเล็ต, โปเตโต้, อีโบลา เป็นต้นประวัติก่อตั้งและที่มาของชื่อวง (พ.ศ. 2539) ประวัติ. ก่อตั้งและที่มาของชื่อวง (พ.ศ. 2539). ซิลลี่ ฟูลส์ (Silly Fools) เดิมวงมีชื่อว่า ซิลลี่ ฟูลลิช (Silly Foolish) โดยมีต้น จักรินทร์ จูประเสริฐ และเต้ย กอบภพ ใบแย้ม เป็นผู้ก่อตั้งวง โดยรวมตัวกับโต ณัฐพล พุทธภาวนา และหรั่ง เทวฤทธิ์ ศรีสุข ตั้งวงขึ้น ในปี พ.ศ. 2539 ได้นำ Demo ไปเสนอกับค่ายเบเกอรี่มิวสิค ซึ่งทางค่ายเบเกอรี่มิวสิคให้ทำแค่อัลบั้ม E.P. ร่วมโปรเจกท์ Bakery Sampler กับอีกสองวง คือวงวิเศษนิยมกับวงสโตนโซล ต่อมาต้นได้เปลี่ยนชื่อวงจาก Silly Foolish เป็น Silly Fools เนื่องจากเหตุผลที่ว่า "ชื่อเก่ายาวเกินไป"อัลบั้ม ไอ.คิว. 180 ถึงอัลบั้ม คิงไซส์ ภายใต้สังกัดมอร์ มิวสิค (พ.ศ. 2541 - 2549) อัลบั้ม ไอ.คิว. 180 ถึงอัลบั้ม คิงไซส์ ภายใต้สังกัดมอร์ มิวสิค (พ.ศ. 2541 - 2549). หลังจากอีพีชุดแรก Silly Fools ก็เป็นที่จับตามองอย่างกว้างขวาง เนื่องจากเป็นวงดนตรีร็อครุ่นใหม่ที่มีฝีมือ และในปี พ.ศ. 2541 Silly Fools ได้นำ Demo ไปนำเสนอกับค่ายมอร์ มิวสิค ของแกรมมี่ ปรากฏว่า Demo ที่ส่งไปผ่าน Silly Fools จึงได้ออกอัลบั้มเต็มเป็นอัลบั้มแรก ชื่อว่า I.Q. 180 ซึ่งมีเพลงดังในอัลบั้มนี้อย่าง "สู้ไม่ได้" และ "เมื่อรักฉันเกิด" ในปี พ.ศ. 2542 ได้มีการเปลี่ยนสมาชิกในตำแหน่งมือกลองภายในวงเกิดขึ้น โดยที่ 2 ชุดแรก ตำแหน่งกลองคือ เต้ย กอบภพ ใบแย้ม ได้เปลี่ยนมาเป็น ต่อ ต่อตระกูล ใบเงิน และได้ออกอัลบั้มชุด Candy Man ซึ่งอัลบั้มนี้เป็นอัลบั้มที่ทำให้ Silly Fools เป็นที่รู้จักของชาวร็อคทั้งประเทศ และมียอดขายถล่มทลาย และได้กลายเป็นวงร็อคระดับหัวแถวของประเทศทันที เพลงดังของ Silly Fools อัลบั้มนี้คือ "อย่าบอกว่ารัก","ฝัน","นางฟ้า","ไหนว่าจะไม่หลอกกัน","เพียงรัก" และ "Hey" ในปี พ.ศ. 2543 Silly Fools ได้ออกอัลบั้ม Mint ซึ่งอัลบั้มนี้ Silly Fools ได้รับการตอบรับตั้งแต่ยังไม่ได้วางแผง เพลงดังของอัลบั้มนี้คือ "จิ๊จ๊ะ", "คิดถึง","150 c.c. ,"ฟังดูง่ายๆ", "ไม่" และ เพลงนี้เกี่ยวกับความรัก ต่อมาในปี พ.ศ. 2545 Silly Fools ได้ออกอัลบั้ม Juicy อัลบั้มนี้เพิ่มความหนักของเนื้อเพลง และดนตรีมากขึ้นกว่าฉบับก่อน แต่ไม่หนักมากเหมือนอัลบั้มแรก ๆ (E.P. - I.Q. 180) ในอัลบั้มนี้มีเพลงดัง อย่าง "บ้าบอ","ผิดที่ไว้ใจ","แกล้ง","น้ำนิ่งไหลลึก","ขี้หึง","หน้าไม่อาย" และ "วัดใจ" Silly Fools ได้เว้นการออกอัลบั้มไปราว 2 ปี ก่อนที่จะมีออกอัลบั้ม King Size ออกมาในปี พ.ศ. 2547 ซึ่งเพลงดังในอัลบั้มนี้ก็ได้แก่ "แล้วแต่แป๊ะ","หนึ่งเดียวของฉัน","คนที่ฆ่าฉัน","ไม่หวั่นแม้วันมามาก" และ "น้ำลาย"โต ลาออก เบน มาแทนและย้ายสังกัดมาอยู่อาร์เอส (พ.ศ. 2549 - 2554) โต ลาออก เบน มาแทนและย้ายสังกัดมาอยู่อาร์เอส (พ.ศ. 2549 - 2554). ในปี พ.ศ. 2549 ได้เกิดเหตุการณ์เปลี่ยนแปลงครั้งใหญ่ที่สุดในประวัติศาสตร์ของวงการเพลงไทยสากลซึ่งช็อคชาวร็อกทั่วประเทศ ไม่เคยมีมาก่อนเมื่อ โต นักร้องนำ ได้ออกมาแถลงข่าวเรื่องการออกจากวง ซิลลี่ ฟูลส์ เนื่องจากการทำงานของตนที่ขัดกับหลักของศาสนาอิสลาม และความเห็นที่ไม่ตรงกันในบางเรื่องกับ ต้น, หรั่ง และต่อ จึงออกจากวงไป และโตได้ไปตั้งวงดนตรีใหม่ใช้ชื่อว่า Hangman ในเวลาต่อมา จึงทำให้เหลือ 3 คน คือ ต้น ต่อ หรั่ง โดยทั้ง 3 คนประกาศอยู่ด้วยกันต่อ และมีการประกาศว่าจะหานักร้องใหม่มาทดแทนในเร็ววัน จนกระทั่งในช่วงเดือนพฤศจิกายน พ.ศ. 2549 Silly Fools ได้ทำการเปิดตัวนักร้องใหม่ แบบไม่เปิดเผยหน้าตา โดยทางวงได้ให้นักร้องใหม่ทำการใส่หน้ากากขึ้นเล่นเพลงใหม่ที่มีเนื้อร้องภาษาอังกฤษจำนวน 2 สองเพลง ภายในคอนเสิร์ตแฟตเฟสติวัล เวลาล่วงเข้าสู่เดือนธันวาคม ต้น, หรั่ง และ ต่อ และนักร้องนำปริศนาได้เริ่มทำการโปรโมตอัลบั้มใหม่ตามสื่อต่าง ๆ ทั้งหนังสือพิมพ์ และได้ไปออกรายการวิทยุตามสถานีต่าง ๆ เกี่ยวกับอัลบั้มใหม่ที่จะวางแผงในต้นปีหน้า ในชื่อชุดว่า "Mini" เป็นเพลงภาษาอังกฤษจำนวน 5 เพลง ก่อนจะทำการเปิดเผยว่านักร้องนำคนใหม่คือ เบนจามิน จุง ทัฟเนล (Benjamin Jung Tuffnell) ตามการแนะนำของ ปู นักร้องนำวง Blackhead (ตอนแรกนักร้องนำใหม่ของวงเกือบถูกเปลี่ยนเป็น David Usher ตามคำเสนอของผู้จัดการวงที่ประเทศแคนาดา แต่ในที่สุดก็มิได้มีการเปลี่ยนเนื่องจาก Silly Fools ปฏิเสธเพราะกลัวว่าจะอยู่กับวงไม่ยาว และอายุค่อนข้างมากแล้ว) โดยมีเพลง Stay Away ซึ่งเป็นเพลงภาษาอังกฤษเป็นเพลงเปิดตัว และได้ทำการเปิดตัวอัลบั้มรูปแบบ E.P. ชุดที่ 2 ชื่อชุด Mini ในเดือนมกราคมของปี พ.ศ. 2550 ความพิเศษของอัลบั้มชุดนี้คือการจัดทำซีดีจำหน่ายเพียง 3,000 แผ่น โดยที่ 300 คนแรกจะได้เข้าชมมินิคอนเสิร์ตเปิดอัลบั้มใหม่และนักร้องใหม่ ก่อนที่จะทำการวางขายอัลบั้มชุด Mini ทั่วประเทศจำนวน 2,000 แผ่น ก่อนที่จะทำการวางแผ่นปกติ E.P.ชุด Mini มี 4 ปก (โดยอัลบั้ม Mini นี้ Silly Fools ได้ไปอยู่สังกัด สนามหลวงการดนตรีของแกรมมี่) ในปี พ.ศ. 2551 ย้ายไปสังกัดกับ อาร์เอส โดย ต่อ ต่อตระกูล ใบเงิน มือกลองของวงได้ประเดิมผลงานชิ้นแรก กับการทำงานดนตรีให้กับอัลบั้มชุดที่ 3 ของ เม จีระนันท์ กิจประสาน ก่อนที่จะคลอดอัลบั้ม The One ออกมาในช่วงเดือนมีนาคม และมีอัลบั้ม The One (เวอร์ชันภาษาอังกฤษ) ที่มีดนตรีเหมือนเดิม แต่เปลี่ยนเนื้องเพลงภาษาไทยเป็นภาษาอังกฤษออกตามมาอีกด้วย ซึ่งการตอบตอบรับของอัลบั้ม The One อยู่ในระดับที่ดี แต่ยังไม่มากนักเมื่อเทียบกับอัลบั้มชุดก่อนๆ ที่โตเป็นนักร้องนำ ซึ่งเพลงดังของอัลบั้มนี้ คือ "เราเป็นคนเลือกเอง","เหนื่อยแล้ว","รั้งรอ และ "โง่" ต่อมาไม่นาน ซิลลี่ ฟูลส์ ก็ได้ออกซิงเกิลใหม่เมื่อวันที่ 1 มิถุนายน พ.ศ. 2553 ครั้งแรกที่ Seed FM 97.5 Mhz. ชื่อเพลง ทำร้าย ซึ่งได้รับการตอบรับอย่างดี และยังติดชาร์ตหลายสถานีอีกด้วยไร้สังกัด, ซิงเกิล สูญญากาศ, ต่อ ลาออก รัตน์ มาแทน (พ.ศ. 2554 - 2556) ไร้สังกัด, ซิงเกิล สูญญากาศ, ต่อ ลาออก รัตน์ มาแทน (พ.ศ. 2554 - 2556). ซิลลี่ ฟูลส์ ได้ออกซิงเกิลชื่อ สูญญากาศ ในวันที่ 24 กุมภาพันธ์ พ.ศ. 2555 ที่ Seed Fm 97.5 โดยซิงเกิลใหม่นี้ ก็มากับการเปลี่ยนแปลงอีกครั้งของวง คือ ตอนนี้พวกเขาไม่ได้สังกัดกับค่ายเพลงค่ายใดแล้ว ทั้งนี้ เกี่ยวกับการตัดสินใจแยกทางจากอาร์เอส นั้น ทางด้านของต้น มือกีตาร์ซิลลี่ฟูลส์ เปิดเผยว่า เป็นทางวงเองที่ขอบอกเลิกสัญญาไม่อยากจะกดดันตัวเองในเรื่องของการทำงาน ซึ่งทางอาร์เอสก็ยินยอมด้วยดี (เนื่องจากต้องการให้ออกเพลงเป็นอัลบั้ม ส่วนซิลลี่ ฟูลส์ ต้องการออกเป็นซิงเกิล) สำหรับซิงเกิล สูญญากาศ นี้ นอกจากจะบินไปมิกซ์ไกลถึงประเทศแคนาดา เพลงนี้ยังได้ บอย โกสิยพงษ์ นักแต่งเพลงมือดีของประเทศไทยเข้ามามีส่วนร่วมด้วย โดยมีค่ายวอร์เนอร์ มิวสิค ประเทศไทยดูแลเรื่องการตลาดให้ ซึ่งหลังจากปล่อยเพลง สูญญากาศ มาไม่นาน ต่อ ได้ลาออกจากการเป็นสมาชิกวง เนื่องจากภาระครอบครัว และได้ไปเป็นมือกลองแบ็คอัพกับ เสก โลโซ เมื่อปี พ.ศ. 2556 ซึ่งในปีเดียวกันนั้นก็ได้ รัตน์ โกบายาชิ อดีตมือกลองวง Dezember เข้ามาเป็นสมาชิกวง ในตำแหน่งกลองแทนต่อนับเป็นการเปลี่ยนมือกลองครั้งที่ 3 ของวงร็อกไรเดอร์, มีเรคคอร์ดสและเปิดตัวนักร้องใหม่ (พ.ศ. 2557 - ปัจจุบัน) ร็อกไรเดอร์, มีเรคคอร์ดสและเปิดตัวนักร้องใหม่ (พ.ศ. 2557 - ปัจจุบัน). ในช่วงปี พ.ศ. 2557 สมาชิกของวงได้ผลิตรายการทีวีชื่อ Rock Rider เป็นรายการเกี่ยวกับเพลงร็อคและการท่องเที่ยวด้วยรถบิ๊กไบค์ ต่อมา วง ซิลลี่ ฟูลส์, วง แอร์บอร์น และ เอกรัตน์ วงศ์ฉลาด หรือ แด็ก อดีตนักร้องนำวงบิ๊กแอส ร่วมกันก่อตั้งโครงการ Rock Rider เพื่อผลิตเพลงและทัวร์คอนเสิร์ต และในวันที่ 1 ธันวาคม ปีเดียวกัน Silly Fools ได้ออกซิงเกิลใหม่เป็นเนื้อร้องภาษาอังกฤษเพลงที่ 6 ชื่อว่า Standing Tall ในวันที่ 30 กันยายน 2558 ทางวงได้เซ็นเป็นศิลปินในสังกัดค่าย มีเรคคอร์ดส ซึ่งเป็นสังกัดค่ายเพลงของ ปฏิเวธ อุทัยเฉลิม หรือ ฟองเบียร์ นักแต่งเพลงและโปรดิวเซอร์ ในแฟนเพจเฟซบุ๊คซิลลี่ฟูลส์เมื่อวันที่ 5 ตุลาคม 2558 โพสต์ข้อความว่า เบน - เบนจามิน นักร้องนำของวงก็ได้ประสบอุบัติเหตุจากการเล่นฟุตบอลจนต้องพักรักษาตัวราว 6 - 12 เดือน ทางวงจึงต้องประกาศหานักร้องนำคนใหม่ที่มาแทนเบนจามิน เพื่อให้วงสามารถเดินหน้าต่อไปได้ โดยเบนได้อวยพรให้วงประสบความสำเร็จในเส้นทางดนตรีนี้ต่อไป อย่างไรก็ดี หรั่ง - เทวฤทธิ์ ศรีสุข มือเบสของวง ได้พูดไว้ว่าสำหรับเพลงร้องภาคภาษาอังกฤษนั้น เบน จะยังคงเป็นผู้ขับร้องอยู่เช่นเดิมและหลังจากข่าวเบนออกจากวงได้มีวิดิโอนักร้องนำคนใหม่ของทางวงถูกอัปโหลดลง ยูทูบ โดยไม่เปิดเผยหน้าตาแต่ใส่หน้ากากปิดไว้ ที่แสดงสดที่คลองเพลง 3 และได้เล่นเพลงจำนวน 10 เพลง ไหนว่าจะไม่หลอกกัน, เพียงรัก, บ้าบอ, เมื่อรักฉันเกิด, จิ๊จ๊ะ,น้ำลาย,ขี้หึง,คิดถึง,สูญญากาศ, จนเกิดเป็นกระแสที่น่าติดตามแก่แฟนเพลง ในวันที่ 7 สิงหาคม 2559 ทาง Facebook และ Instagram อย่างเป็นทางการของวงได้ประกาศว่า ริม กฤษณะ ปานดอนลาน อดีตนักร้องนำวง WOIZE ได้เข้ามาเป็นนักร้องนำของวงอย่างเป็นทางการ ก่อนที่จะมีการปล่อยซิงเกิ้ลแรก แป๊ะอย่าร้อง ในวันที่ 8 สิงหาคม 2559 หนึ่งวันหลังการประกาศตัวว่าริมเป็นนักร้อง หลังจากนั้นในปี 2560 พวกเขาก็ได้ปล่อยซิงเกิ้ลชุดที่สอง จงเรียกเธอว่านางพญา โดยไอเดียเพลงนี้ได้มาจากนักร้องนำ ริม - กฤษณะ ปานดอนลาน ที่มีบุคลิกท่าทางเหมือนผู้หญิง ในปีเดียวกันนี้ซิลลี่ฟูลส์ได้จัดคอนเสริ์ตใหญ่ Leo Presents Silly War II Concert 'สงครามของคนโง่' ในวันที่ 1 กรกฎาคม 2560 นับเป็นคอนเสริ์ตใหญ่อีกครั้งนับแต่คอนเสริ์ต FaT Live : V3 ซึ่งในคอนเสริตครั้งนี้ Silly Fools ขนเพลงดังมากมายจากอัลบั้มเก่าๆ มาเล่นให้แฟนเพลงหายคิดถึงไม่ว่าจะเป็น จิบเดียวก็ซึ้งแมน,พ่อ-แม่-ลูก, เบื่อ,นางฟ้า,เซ็ง และ ช่วงท้าย ริม นักร้องนำได้ถอดหน้ากาก เป็นการเปิดตัวอย่างเป็นทางการกับวง Silly Fools เป็นที่เรียบร้อยสมาชิกสมาชิก. - สมาชิกปัจจุบัน - กฤษณะ ปานดอนลาน (ริม) – ร้องนำ (พ.ศ. 2558–ปัจจุบัน) - จักรินทร์ จูประเสริฐ (ต้น) – กีตาร์ลีด, กีตาร์คอร์ด,คีย์บอร์ด,หัวหน้าวง (พ.ศ. 2539–ปัจจุบัน) - เทวฤทธิ์ ศรีสุข (หรั่ง) – เบส,กีตาร์คอร์ด (พ.ศ. 2539–ปัจจุบัน) - รัตน์ โกบายาชิ (รัตน์) – กลอง (พ.ศ. 2556–ปัจจุบัน)- อดีตสมาชิก - กอบภพ ใบแย้ม (เต้ย) – กลอง,คีย์บอร์ด(พ.ศ. 2539–2541) - วีรชน ศรัทธายิ่ง (โต) – ร้องนำ,กีตาร์คอร์ด(พ.ศ. 2539–2549) - ต่อตระกูล ใบเงิน (ต่อ) – กลอง (พ.ศ. 2542–2555) - เบนจามิน จุง ทัฟเนล (เบน) – ร้องนำ,ไวโอลิน (เฉพาะ เพลง One Generation Uncredit) (พ.ศ. 2549–2558)- สมาชิกทัวร์คอนเสิร์ต - Simon Henderson-คีย์บอร์ด (พ.ศ. 2542–2543) - วิโรจน์ เจริญพิพัฒน์สิน (ยุ่น) – กลอง (พ.ศ. 2555–2556)- เส้นเวลาผลงาน ผลงาน. สตูดิโออัลบั้ม- I.Q. 180 (มิ.ย. 2541) - Candy Man (ก.ค. 2542) - Mint (ก.ย. 2543) - Juicy (มี.ค. 2545) - King Size (ม.ค. 2547) - The One (มี.ค. 2551) ซิงเกิล- รอยยิ้ม (2539) - จิบเดียวก็ซึ้งแมน (2539) - สู้ไม่ได้ (2541) - เมื่อรักฉันเกิด (2541) - เซ็ง (2541) - อย่าบอกว่ารัก (2542) - ไหนว่าจะไม่หลอกกัน (2542) - คิดถึง (2543) - จิ๊จ๊ะ (2543) - เพลงนี้เกี่ยวกับความรัก (2543) - ผิดที่ไว้ใจ (2545) - ขี้หึง (2545) - บ้าบอ (2545) - น้ำนิ่งไหลลึก (2545) - วัดใจ (2545) - น้ำลาย (2547) - คนที่ฆ่าฉัน (2547) - หนึ่งเดียวของฉัน (2547) - ไม่หวั่นแม้วันมามาก (2547) - มันแอบอยู่ข้างเครื่อง (2547) - เพลงของเธอ (2547) - เบื่อ (2547) - เราเป็นคนเลือกเอง (2551) - โง่ (2551) - รั้งรอ (2551) - ทำร้าย (2553) - สูญญากาศ (2555) - Standing tall (2557) - แป๊ะอย่าร้อง (2559) - จงเรียกเธอว่านางพญา (2560) EP- Silly Fools (2539) - Mini (2550) อัลบั้มรวมเพลง- Combo (2547) - The Singles (2549) - Hits (2553) - Best of Silly Fools (2556) - RS Gold Collection Silly Fools Best Album (2557) เพลงอื่นๆ- เพลงประกอบรายการทีนทอล์ค (2541) - เพลงประกอบโฆษณา ยามาฮ่า X1 (2548) - เพลงประกอบละคร พลิกฟ้าล่าตะวัน (2551)คอนเสิร์ตใหญ่รางวัลที่ได้รับรางวัลที่ได้รับ. - สีสัน อวอร์ด ครั้งที่ 13 ปี พ.ศ. 2543 - รางวัลศิลปินกลุ่มร็อคยอดเยี่ยม : จากอัลบั้ม Mint - รางวัลอัลบั้มร็อคยอดเยี่ยม : อัลบั้ม Mint- สีสัน อวอร์ด ครั้งที่ 15 ปี พ.ศ. 2545- รางวัลศิลปินกลุ่มร็อคยอดเยี่ยม : จากอัลบั้ม Juicy- Fat Award ครั้งที่ 1 ปี พ.ศ. 2546- รางวัลศิลปินในดวงใจศิลปิน- MTV Asia Award 2005- รางวัลศิลปินไทยยอดนิยม ปี 2005- สีสัน อวอร์ด ครั้งที่ 21 ปี พ.ศ. 2551- รางวัลศิลปินกลุ่มร็อกยอดเยี่ยม : จากอัลบั้ม The One- SEED AWARDS ครั้งที่ 4 ปี พ.ศ. 2552- รางวัลมิวสิกวิดีโอยอดเยี่ยมสุดซี้ดประจำปี (SEED MUSIC VIDEO OF THE YEAR) จาก เพลงเราเป็นคนเลือกเอง - รางวัลอัลบั้มร็อกยอดเยี่ยมสุดซี้ดประจำปี (SEED ROCK ALBUM OF THE YEAR) อัลบั้ม the one- POP Music Awards 2009- รางวัล Pop Rock Artist (ป๊อป ร็อค อาร์ติส)</doc>
