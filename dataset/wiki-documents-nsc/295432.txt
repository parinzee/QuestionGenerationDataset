<doc id="295432" url="https://th.wikipedia.org/wiki?curid=295432" title="Nepenthes albomarginata">Nepenthes albomarginata Nepenthes albomarginata หรือ White-Collared Pitcher-Plant, เป็นหม้อข้าวหม้อแกงลิงพื้นเมืองของบอร์เนียว, มาเลเซียตะวันตก, และสุมาตรา ชื่อ albomarginata มาจากภาษาละตินจากคำว่า albus (ขาว) และ marginatus (ขอบ) ซึ่งหมายถึงขอบขนสีขาวซึ่งเป็นลักษณะพิเศษในหม้อข้าวหม้อแกงลิงชนิดนี้ลักษณะทางพฤกษศาสตร์ ลักษณะทางพฤกษศาสตร์. Nepenthes albomarginata เป็นไม้เลื้อยไต่ ลำต้นอาจยาวถึง 4 ม.มีเส้นผ่าศูนย์กลาง 5 มม. ปล้องเป็นทรงกระบอกเมื่อตัดขวาง ยาว 15 ซม. ใบคล้ายแผ่นหนัง แผ่นใบรูปใบหอก ยาว 25&nbsp;ซม.กว้าง 2&nbsp;ซม. ปลายแหลม ฐานสอบเรียวเล็กน้อย หุ้มลำต้น ใบในหม้อข้าวหม้อแกงลิงชนิดนี้มีลักษณะพิเศษคือไม่มีก้านใบ เส้นใบตามยาวไม่ชัดเจน สายดิ่งยาว 20&nbsp;ซม. หม้อล่างและหม้อใบกระจุกป่องที่ฐานประมาณหนึ่งในสามของความสูง และเป็นทรงกระบอกในส่วนที่เหนือขึ้นมา หม้อมีขนาดเล็ก 15 ซม.กว้าง 4 ซม.มีปีกตะเข็บหนึ่งคู่กว้าง 5&nbsp;มม.ที่ด้านหน้าของหม้อ ปากกลมเฉียงไปด้านหลังเล็กน้อย เพอริสโตมทรงกระบอกเมื่อตัดขวาง กว้าง 2 มม.มีฟันไม่แยก มีแถบขนสั้นสีขาวใต้เพอริสโตม ถึงแม้ว่าจะหายไปเมื่อหม้อดักจับปลวกได้ มีต่อมปกคลุมที่ผิวภายในบริเวณส่วนที่ป่อง ฝากึ่งรูปวงกลม ไม่มีรยางค์ มีเดือยเดี่ยว (ยาว ≤3&nbsp;มม.) ใกล้ฐานฝา หม้อบนคล้ายหม้อล่าง เป็นรูปทรงกระบอก-รูปกรวย ปีกลดรูปลงเหลือแค่สัน Nepenthes albomarginata มีช่อดอกแบบกระจะ ช่อดอกเพศผู้จะยาวกว่า ก้านช่อดอกยาว 25&nbsp;ซม.ขณะที่แกนกลางยาวถึง 40 ซม. ก้านดอกย่อยมีหนึ่งถึงสองดอก ยาว 30 มม. ไม่มีใบประดับ กลีบเลี้ยงรูปไข่กลับถึงรูปขอบขนาน ยาว 4 มม. มีสิ่งปกคลุมหนาแน่นเกือบทุกส่วน เป็นขนรูปดาวสั้นสีขาว ใต้แผ่นใบปกคลุมด้วยขนยาวหนาแน่นนิเวศวิทยา นิเวศวิทยา. Nepenthes albomarginata เป็นหม้อข้าวหม้อแกงลิงที่มีการกระจายพันธุ์กว้าง พบในบอร์เนียว, มาเลเซียตะวันตก, และสุมาตรา พบที่ระดับความสูง 0 ถึง 1000 ม.จากระดับน้ำทะเล ทั่วไปจะพบในป่าฝนเขตร้อน (Kerangas forest) แต่ก็มีรายงานว่าพบตามพื้นดินในทุ่งโล่งบนเนิน ขึ้นบนดินที่เกิดจากต้นไม้ในหนองที่ทับถมกัน และหินปูนญาติใกล้ชิด ญาติใกล้ชิด. ในปี ค.ศ. 2001 ชาร์ลส์ คลาร์ก (Charles Clarke) ได้ทำการวิเคราะห์ลำดับชั้นบนพื้นฐานของการวิวัฒนาการชาติพันธุ์ของ หม้อข้าวหม้อแกงลิง บนเกาะสุมาตราและเพนนิซูล่า มาเลเซีย โดยใช้รูปร่างลักษณะ 70 ลักษณะของอนุกรมวิธาน ตามส่วนของแผนภาพวิวัฒนาการชาติพันธุ์ที่ได้ แสดงในส่วนของ "เครือบรรพบุรุษที่ 6 (Clade 6)" มีส่วนคล้ายคลึงเพียง 50% ส่วน N. angasanensis และ N. mikei มีส่วนคล้ายคลึงถึง 79%หน่วยอนุกรมวิธานต่ำกว่าระดับชนิดหน่วยอนุกรมวิธานต่ำกว่าระดับชนิด. - N. albomarginata f. sanguinea Toyoda ex Hinode-Kadan (1985) nom.nud. - N. albomarginata var. rubra (Hort. ex Macfarl.) Macfarl. (1908) - N. albomarginata var. tomentella (Miq.) G.Beck (1895) - N. albomarginata var. typica G.Beck (1895) nom.illeg. - N. albomarginata var. villosa Hook.f. (1873)ลูกผสมตามธรรมชาติลูกผสมตามธรรมชาติ. - N. albomarginata × N. ampullaria - ? N. albomarginata × N. chaniana - N. albomarginata × N. clipeata - N. albomarginata × N. eustachya - N. albomarginata × N. hirsuta - N. albomarginata × N. macrovulgaris - N. albomarginata × N. northiana [=N. × cincta] - N. albomarginata × N. rafflesiana - N. albomarginata × N. reinwardtiana [=N. × ferrugineomarginata] - ? N. albomarginata × N. sanguinea - N. albomarginata × N. veitchiiN. albomarginata × N. northiana N. albomarginata × N. northiana. Nepenthes × cincta เป็นพืชที่พบได้ยากเนื่องจากการกระจายตัวของ N. northiana นั้นพบแค่เพียงไม่กี่แห่งใน เบา รัฐซาราวะก์ บนหินปูน ลักษณะพิเศษของ N. albomarginata โดดเด่นมาในลูกผสมนี้ เพอริสโตมกว้างของ N. northiana นั้นหายไป หม้อรูปกรวย สีครีมถึงม่วงเข้ม มีจุดแดงหรือดำN. albomarginata × N. reinwardtiana N. albomarginata × N. reinwardtiana. หม้อข้าวหม้อแกงลิงชนิดนี้พบในบอร์เนียวและสุมาตรา ตัวอย่างถูกเก็บโดยไซเกะโอะ คุระตะ (Shigeo Kurata) ใน เกนูกัต (Kenukat), กาลีมันตัน ตะวันตก, ในปี ค.ศ. 1981 คุระตะจำแนกลูกผสมนี้ในปีถัดมา</doc>
