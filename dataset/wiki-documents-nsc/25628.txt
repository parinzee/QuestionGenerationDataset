<doc id="25628" url="https://th.wikipedia.org/wiki?curid=25628" title="ริสก์">ริสก์ ริสก์ (Risk) เกมกระดานลักษณะการวางแผนในการรบ คิดค้นในช่วงคริสต์ทศวรรษที่ 1950 โดย Albert Lamorisse ชาวฝรั่งเศส จัดจำหน่ายโดยบริษัทพาร์เกอร์บราเธอรส์บริษัทลูกของบริษัทแฮสโบร ลักษณะเกมของริสก์เป็นการวางแผนในการวางทหารในเขตประเทศต่างๆ และทำการบุกยึดดินแดนข้างเคียง โดยผู้เล่นแต่ละคนจะได้ภารกิจมา เมื่อทำภารกิจสำเร็จ จะเป็นผู้ชนะของเกม ภารกิจจะมีหลายรูปแบบ เช่น ยึดครอง 2 ทวีป หรือปราบผู้เล่นสีใดสีหนึ่ง ลักษณะการเล่นเกมจะใช้ลูกเต๋าสู้กันในการโจมตีและการป้องกันดินแดน เกมได้มีการทำออกมาหลายรุ่นนอกจากแผนที่โลก ยังได้มีการทำแผนที่และตัวละครอื่นเช่น ริสก์รุ่นเดอะลอร์ดออฟเดอะริงส์ นาร์เนียและรุ่นสตาร์วอรส์ลักษณะเกม ลักษณะเกม. เกมริสก์ เป็นเกมสำหรับเล่น 2-6 คน เล่นบนกระดานที่เป็นแผนที่โลกซึ่งแบ่งดินแดนออกเป็น 42 ดินแดนในสมัยก่อน และแบ่งแยกออกเป็น 6 ทวีป เริ่มเกมผู้เล่นแต่ละคนจะได้ไพ่ซึ่งบอกว่าดินแดนไหนเป็นของตน และเริ่มตัดสินใจวางกองทัพในดินแดนของตัวเอง โดยตัดสินใจว่าดินแดนไหนจะวางทหารมากหรือน้อยตามลำดับ หลังจากเริ่มวางกองทัพในกระดานเสร็จและหยิบไพ่ภารกิจสำเร็จ ผู้เล่นแต่ละคนจะเริ่มบุกโจมตีดินแดนที่ติดกัน โดยการเคลื่อนทหารไปที่ดินแดนนั้น และทอยลูกเต๋าแข่งกับเจ้าของดินแดนปัจจุบัน กองทัพที่โจมตีจะทอย 3 ลูกเต๋า และกองทัพที่ป้องกันจะทอย 2 ลูกเต๋า ถ้าตัวเลขที่ปรากฏบนหน้าลูกเต๋ามากกว่าหรือเท่ากับ ตัวเลขของกองทัพที่โจมตี จะถือว่าป้องกันการโจมตีได้สำเร็จและกองทัพของผู้โจมตีจะเสียทหารไป เกมจะดำเนินไปเรื่อยๆ โดยผลัดเปลี่ยนผู้เล่นและกองทัพที่โจมตีจนกระทั่งผู้เล่นคนใดคนหนึ่งปฏิบัติภารกิจสำเร็จดินแดน</doc>
