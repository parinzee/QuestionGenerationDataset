<doc id="942731" url="https://th.wikipedia.org/wiki?curid=942731" title="อารีนาออฟเวเลอร์">อารีนาออฟเวเลอร์ อารีนาออฟเวเลอร์ (หรือชื่อเก่า เรียล์มออฟเวเลอร์ และ สไตรก์ออฟคิงส์) เป็นเกมโมบาจากเทนเซ็นต์เกมส์ ซึ่งมีที่มาจากเกม ออเนอร์ออฟคิงส์ หรือ คิงส์ออฟกลอรี () ซึ่งเป็นเกมโมบาในประเทศจีน โดยเกมนี้ได้มีการปรับปรุงให้มีความเป็นสากลมากขึ้นเพื่อการตลาดนอกประเทศ ในเดือนกรกฎาคม 2017 มีการรายงานว่ามีผู้เล่นกว่า 80 ล้านคนต่อวัน และสูงถึง 200 ล้านคนต่อเดือน ทำให้เกมนี้กลายเป็นเกมที่เป็นที่นิยมและทำรายได้มากที่สุดของโลก อีกทั้งยังเป็นแอพที่มียอดดาวน์โหลดสูงสุดอีกด้วย ในเดือนกันยายน 2017 นินเทนโดได้ประกาศข้อมูลว่า เทนเซ็นต์ ประกาศนำเกม Arena of valor ลงในแพล็ตฟอร์มนินเท็นโดสวิตช์ เนื่องด้วยความนิยมที่พุ่งถึงขีดสุดของเกมนี้ประวัติ ประวัติ. ตัวเกมได้มีการปล่อยให้ทดสอบบนแพลตฟอร์ม iOS และ แอนดรอยด์ เมื่อวันที่ 26 พฤศจิกายน 2015 โดยมีโหมด PvE, โหมดวิ่ง, และโหมดPvP ภายในเกมมีลักษณะต่างๆ ที่คล้ายคลึงกับเกม ลีกออฟเลเจนด์ ที่พัฒนาโดย ไรอ็อตเกมส์ บริษัทย่อยของเทนเซ็นต์ ในปี 2016 มีผู้เล่นเกมนี้สูงถึง 50 ล้านคนต่อวัน และมียอดผู้ใช้ที่ลงทะเบียนสูงถึง 200 ล้านคน ในเดือนพฤษภาคม 2017 เกมนี้กลายเป็นเกมที่ทำรายได้สูงสุดของโลก และมีผู้เล่นสูงถึง 160 ล้านคนต่อเดือนและได้มีการเชิญ ลู่หาน นักร้องอดีตสมาชิกวงเอ็กโซ มาเป็นแบรนด์แอมบาสเซเดอร์ของเกมนี้ จากการวิเคราะห์ของ BOC International เกม คิงส์ออฟกลอรี ทำรายได้สูงกว่า 50% จากรายได้ทั้งหมดของเทนเซ็นต์เกมส์ในปี 2017 และทำรายได้รวมสูงถึง 3 พันล้านหยวน ในเดือนเมษายน 2017 ในเดือนมิถุนายน 2017 บริษัท APP Annie รายงานว่า เกม คิงส์ออฟกลอรี เป็นเกมมือถือที่ทำรายได้สูงสุดของโลก โดยรายได้ในสี่เดือนแรกของปีสูงถึง 1.76 พันล้านเหรียญสหรัฐ สกินของตัวยุนจ้าวถูกขายไปถึง 22 ล้านเหรียญสหรัฐภายในวันเดียว ซึ่งในปัจจุบัน ทางเทนเซ็นต์ได้รายงานว่ามียอดผู้ใช้ที่ลงทะเบียนสูงถึง 200 ล้านคน และมีผู้เล่นสูงกว่า 50 ล้านคนต่อวันผลกระทบต่อสังคม ผลกระทบต่อสังคม. ในเดือนกรกฎาคม 2017 มีรายงานว่าเทนเซ็นต์สูญเสียรายได้ไปกว่า 14 พันล้านเหรียญสหรัฐ หรือ 4.1% บนตลาดหลักทรัพย์ฮ่องกง หลังจากที่หนังสือพิมพ์ People’s Daily ของจีน ตีข่าวว่าเกมนี้เป็นพิษภัยต่อเยาวชน ทำให้เยาวชนติดเกมนี้กันอย่างงอมแงม ทำให้มีการจำกัดเวลาการเล่นตามอายุ โดยเยาวชนที่อายุต่ำกว่า 12 ปีอนุญาตให้เล่นได้เพียง 1 ชั่วโมงต่อวัน และถูกระงับการเล่นหลังเวลา 3 ทุ่ม เยาวชนอายุระหว่าง 12 ถึง 18 ปี อนุญาตให้เล่นได้ 2 ชั่วโมงต่อวัน ซึ่งเชื่อกันว่าเป็นการลดการติดเกมของเยาวชนลงการเล่น การเล่น. การเล่นของเกมนี้มีความคล้ายคลึงกับเกม ลีกออฟเลเจนด์ซึ่งเป็นเกมจากเทนเซ็นต์เหมือนกันตัวละครในเกมเสียงในเกมการตลาดรางวัล</doc>
