<doc id="253975" url="https://th.wikipedia.org/wiki?curid=253975" title="คำคล้องจอง">คำคล้องจอง คำคล้องจอง หรือ คำสัมผัส คือลักษณะอย่างหนึ่งของบทกวี มักจะเป็นฉันทลักษณ์ในคำประพันธ์ประเภทต่าง ๆลักษณะ ลักษณะ. สัมผัสบังคับ เรียกอีกอย่างว่า สัมผัสนอก หมายถึงสัมผัสที่กำหนดเป็นแบบแผนในคำประพันธ์ เป็นสัมผัสสระ คือมีเสียงสระและตัวสะกดมาตราเดียวกัน เช่นในโคลงสี่สุภาพ บาทแรก คำสุดท้ายของวรรคที่ 2 สัมผัสกับ คำสุดท้ายของวรรคแรก ในบาทที่ 2 และ 3 และบาทที่ 2 คำสุดท้ายของวรรคที่ 2 สัมผัสกับ คำสุดท้ายของวรรคแรก ในบาทที่ 4 ในจินดามณี ฉบับพระโหราธิบดี อธิบายสัมผัสบังคับของโคลงสี่สุภาพไว้ว่า สัมผัสไม่บังคับ หรือ สัมผัสใน หมายถึงสัมผัสที่มิได้กำหนดไว้ในบังคับของคำประพันธ์ จะมีหรือไม่มีก็ได้ แต่ถ้ามีจะเพิ่มให้ไพเราะขึ้นตามความเหมาะสม ในคำประพันธ์ประเภทกลอนก็มีศัพท์ที่ใช้เรียกสัมผัสในลักษณะต่าง ๆ ไว้ ถ้าจะอนุโลมนำมาเทียบเคียงคือ- เคียง หมายถึงสัมผัสสระเรียงชิดกัน 2 คำ - เทียบเคียง หมายถึงสัมผัสสระเรียงชิดกัน 3 คำ - ทบเคียง หมายถึงสัมผัสสระสองสระเรียงกันสระละ 2 คำ - เทียบแอก หมายถึงสัมผัสสระที่มีสระอื่นคั่น 1 สระ อยู่ปลายวรรค - แทรกเคียง หมายถึงมีสระอื่นคั่น 1 สระ อยู่ต้นวรรค - แทรกแอก เป็นลักษณะเดียวกับเทียบแอกแต่มีสระอื่นคั่น 2 สระ - ยมก หมายถึงการซ้ำคำ - คู่ หมายถึงสัมผัสอักษรชิดกัน 2 คำ - เทียบคู่ หมายถึงสัมผัสอักษรชิดกัน 3 คำ - เทียมรถ หมายถึงสัมผัสอักษรชิดกัน 4 คำ - เทียบรถ หมายถึงสัมผัสอักษรชิดกัน 5 คำ - ทบคู่ คือสัมผัสอักษร 2 อักษรเรียงกัน 2 คำ - แทรกคู่ เป็นสัมผัสอักษรที่มีอักษรอื่นคั่น 1 คำ - นิสสัย หมายถึงสัมผัสอักษรระหว่างปลายวรรคหน้ากับต้นวรรคหลัง - นิสสิต อักษรปลายวรรคหน้าสัมผัสอักษรที่สองของวรรคหลัง สัมผัสในถือเป็นอลังการทางภาษาที่งดงามของวรรณศิลป์ไทยอย่างหนึ่ง คำประพันธ์ที่แพรวพราวด้วยสัมผัสในย่อมฟังรื่นไหล แต่ทั้งนี้คำที่ใช้ต้องดีทั้งเสียงและความหมาย สัมผัสในของโคลงสี่สุภาพก็จะมีทั้งในวรรคเดียวกัน และระหว่างวรรคของบาทเดียวกัน ทั้งสัมผัสสระ และสัมผัสอักษร หากไม่มีสัมผัสอักษรระหว่างวรรคแรกกับวรรคหลังของแต่ละบาท วรรคหลังควรเป็นคำที่มีสัมผัสอักษร เสียงของโคลงก็จะฟังเลื่อนไหล</doc>
