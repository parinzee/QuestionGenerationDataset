<doc id="520387" url="https://th.wikipedia.org/wiki?curid=520387" title="จิรวัฒน์ สอนวิเชียร">จิรวัฒน์ สอนวิเชียร จิรวัฒน์ สอนวิเชียร เกิดวันที่ 23 ตุลาคม พ.ศ. 2531 เป็นกองหลังฟุตซอลชาวไทย และปัจจุบันเป็นสมาชิกของฟุตซอลทีมชาติไทย โดยสวมเสื้อหมายเลข 5ประวัติ ประวัติ. จิรวัฒน์ สอนวิเชียร เคยเป็นหนึ่งในผู้เล่นทีมจังหวัดระนองที่ได้รับพระราชทานถ้วยชนะเลิศสมเด็จพระเทพรัตนราชสุดาฯ สยามบรมราชกุมารี รวมถึงชนะรางวัลเหรียญทองกีฬาเยาวชนแห่งชาติ ครั้งที่ 22 ก่อนที่จะมาร่วมทีมกับสโมสรฟุตซอลแคท เทเลคอม และสุราษฎร์ธานีตามลำดับ วันที่ 22 กุมภาพันธ์ จิรวัฒน์เป็นหนึ่งในตัวแทนผู้ร่วมเข้าแข่งขันฟุตซอลชิงแชมป์เอเชีย 2012 โดยได้พบกับทีมชาติฟิลิปปินส์ ที่มหาวิทยาลัยกรุงเทพธนบุรี วันที่ 21 ตุลาคม ของปีเดียวกันนี้ ในการแข่งขันนัดอุ่นเครื่องฟุตซอลชิงแชมป์โลก 2012 ที่อาคารกีฬาเวสน์ 2 จิรวัฒน์เป็นหนึ่งในผู้ทำประตูให้แก่ทีมชาติไทยเมื่อครั้งที่พบกับทีมชาติอียิปต์ จากนั้น ในวันที่ 24 ตุลาคม จิรวัฒน์เป็นหนึ่งในผู้ทำประตูให้แก่ทีมชาติไทยเมื่อครั้งที่พบกับทีมชาติหมู่เกาะโซโลมอน ในการแข่งขันฟุตซอลชิงแชมป์โลก 2012 ที่อาคารกีฬาเวสน์ 2 รวมถึงวันที่ 4 พฤศจิกายน จิรวัฒน์เป็นหนึ่งในผู้ทำประตูให้แก่ทีมชาติไทยเมื่อครั้งที่พบกับทีมชาติยูเครน ที่สนามอินดอร์ สเตเดี้ยม หัวหมาก วันที่ 11 พฤศจิกายน จิรวัฒน์ได้รับเลือกให้เล่นในตำแหน่งพาวเวอร์เพลย์ให้แก่ทีมชาติไทยเมื่อครั้งที่พบกับทีมชาติสเปนที่อาคารกีฬานิมิบุตร</doc>
