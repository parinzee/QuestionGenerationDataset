<doc id="269296" url="https://th.wikipedia.org/wiki?curid=269296" title="มาร์ก นอฟเลอร์">มาร์ก นอฟเลอร์ มาร์ก นอฟเลอร์ โอบีอี (เกิด 12 สิงหาคม ค.ศ. 1949) นักกีตาร์ นักร้อง นักแต่งเพลงและดนตรีประกอบภาพยนตร์ชาวอังกฤษ เป็นผู้ก่อตั้งวงดนตรีร็อก ไดร์ สเตรทส์ ร่วมกับเดวิด นอฟเลอร์ ผู้เป็นน้องชายในปี ค.ศ. 1977 หลังจากไดร์สเตรทส์ยุบวงในปี ค.ศ. 1995 มาร์ก นอฟเลอร์ยังคงเล่นดนตรีในฐานะศิลปินเดี่ยว และเป็นนักดนตรีรับเชิญให้กับผลงานของศิลปินอื่น เช่น บ็อบ ไดแลน ไบรอัน เฟอร์รี อีริก แคลปตัน เจฟฟ์ ฮีลีย์ จอห์น โฟเกอร์ทีย์ สตีลีย์ แดน และ เชท แอทกินส์ มาร์ก นอฟเลอร์ยังมีผลงานทำดนตรีประกอบภาพยนตร์จำนวนหลายเรื่อง ได้แก่ Local Hero (1983), Cal (1984), Last Exit to Brooklyn (1989), Metroland (1997), Wag the Dog (1997) และ The Princess Bride (1987) มาร์ก นอฟเลอร์ได้รับรางวัลแกรมมี สาขาเพลงแห่งปี 1986 จากผลงานแต่งเพลง 'Money for Nothing' จาก Brothers in Arms อัลบั้มที่ 5 ของวงไดร์สเตรทส์ ที่เป็นผลงานชุดที่ขายดีที่สุด ติดอันดับในชาร์ตนานถึง 228 สัปดาห์ มาร์ก นอฟเลอร์ได้รับการจัดอันดับโดยนิตยสารโรลลิงสโตน ติดอันดับที่ 27 จาก 100 นักกีตาร์ยอดเยี่ยมตลอดกาล ผลงานของเขาและไดร์สเตรทส์มียอดขายทั้งสิ้นกว่า 120 ล้านแผ่น</doc>
