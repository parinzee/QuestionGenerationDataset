<doc id="546782" url="https://th.wikipedia.org/wiki?curid=546782" title="ธวัชชัย อนามพงษ์">ธวัชชัย อนามพงษ์ นายธวัชชัย อนามพงษ์ (เกิด 17 กุมภาพันธ์ 2488) อดีต สมาชิกสภาผู้แทนราษฎรจังหวัดจันทบุรี สังกัดพรรคประชาธิปัตย์ และอดีตประธานคณะกรรมาธิการส่งเสริมราคาผลผลิตเกษตรกรรม ในสภาผู้แทนราษฎรไทย ชุดที่ 24ประวัติ ประวัติ. ธวัชชัย อนามพงษ์ เกิดเมื่อวันที่ 17 กุมภาพันธ์ พ.ศ. 2488 เป็นบุตรของร.ต.ท.กระจ่าง และพ.ต.(พิเศษ)หญิง รุจี อนามพงษ์ จบการศึกษาชั้นมัธยมศึกษา จากโรงเรียนพูลสวัสดิ์ราษฎ์นุกูล จังหวัดจันทบุรีงานการเมือง งานการเมือง. ธวัชชัย อนามพงษ์ เป็นสมาชิกสภาผู้แทนราษฎรจังหวัดจันทบุรี ตั้งแต่ปี พ.ศ. 2529 จากการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 ในสังกัดพรรคประชาธิปัตย์ ต่อมาในการเลือกตั้ง พ.ศ. 2531 และ พ.ศ. 2535 (มีนาคม) ได้ย้ายมาสังกัดพรรคประชากรไทย และได้รับเลือกตั้งทั้ง 2 ครั้ง กระทั่งปี พ.ศ. 2535 (กันยายน) เขาไม่ได้รับเลือกตั้ง ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 เขาย้ายมาลงสมัครรับเลือกตั้งในสังกัดพรรคชาติพัฒนา และได้รับเลือกตั้งเป็นสมัยที่ 4 รวมถึงในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 และ พ.ศ. 2544 เป็นสมัยที่ 5-6 เขาได้รับเลือกตั้งอีกครั้งเป็นสมัยที่ 7 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ในสังกัดพรรคประชาธิปัตย์ รวมถึงในปี พ.ศ. 2554 และเขาได้รับแต่งตั้งเป็นประธานคณะกรรมาธิการส่งเสริมผลผลิตเกษตรกรรม ในสภาผู้แทนราษฎรไทย ชุดที่ 24 กระทั่ง พ.ศ. 2561 นายธวัชชัยให้สัมภาษณ์ว่าได้ย้ายจากพรรคประชาธิปัตย์มาสังกัด พรรครวมพลังประชาชาติไทยเครื่องราชอิสริยาภรณ์เครื่องราชอิสริยาภรณ์. - มหาปรมาภรณ์ช้างเผือก - มหาวชิรมงกุฎ</doc>
