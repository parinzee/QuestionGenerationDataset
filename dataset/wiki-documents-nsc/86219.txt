<doc id="86219" url="https://th.wikipedia.org/wiki?curid=86219" title="สแตน เก็ตส์">สแตน เก็ตส์ สแตนลีย์ กาเยทสกี (Stanley Gayetsky) (2 กุมภาพันธ์ ค.ศ. 1927 - 6 มิถุนายน ค.ศ. 1991) หรือเรียกสั้นๆ ว่า Stan Getz นักเป่าเทเนอร์แซกโซโฟนชาวอเมริกัน เจ้าของฉายา The Sound สแตนลีย์ มีเชื้อสายยูเครน-ยิว เกิดที่ฟิลาเดลเฟีย แต่ไปเติบโตที่นิวยอร์ก เริ่มเล่นแซกโซโฟนเมื่ออายุได้ 13 ปี และร่วมวงดนตรีของแจค ทีการ์เดน เมื่อปี 1943 เมื่ออายุ 16 ปี และได้ร่วมงานกับนักดนตรีอีกหลายคน เช่น เบนนี กู๊ดแมน สแตน เคนตัน จิมมี ดอร์ซีย์ วูดดี เฮอร์แมน นอกจากนี้ยังเคยร่วมงานกับ แนท คิง โคล และยังเคยบรรเลงร่วมกับ พระบาทสมเด็จพระปรมินทรมหาภูมิพลอดุลยเดช เมื่อครั้งเสด็จราชดำเนินเยือนนิวยอร์ก สหรัฐอเมริกา เมื่อ พ.ศ. 2503 (ค.ศ. 1960) ในช่วงทศวรรษ 1950 แสตน เก็ตส์ มีชื่อเสียงในฐานะนักดนตรีแนวคูลแจ๊ซ ในปี 1958 เขาย้ายไปอยู่ที่ โคเปนเฮเกน เดนมาร์ก เพื่อหลีเลี่ยงคดียาเสพติด และเดินทางกลับสหรัฐอเมริกาในปี 1961 สแตน เก็ตส์ หันมาเล่นดนตรีแนวบอสซาโนวา โดยร่วมกับชาร์ลี เบิร์ดซึ่งเพิ่งเดินทางกลับจากบราซิล ออกอัลบั้ม Jazz Samba ในปี ค.ศ. 1963 มีเพลงเอกชื่อเพลง Desafinado และ Samba De Uma Nota Só (One Note Samba) จากผลงานเก่าของทอม โจบิม เพลง Desafinado ได้รับรางวัลแกรมมี่ประจำปี 1963 สแตน เก็ตส์ มีผลงานร่วมกับ จาว กิลแบร์โตและแอสทรูด กิลแบร์โต ในอัลบั้ม Getz/Gilberto (1963) และ Getz/Gilberto #2 (1964) ได้รับรางวัลแกรมมี่ 2 รางวัล เพลง The Girl from Ipanema ได้รางวัลเพลงยอดเยี่ยม เหนือเพลง A Hard Day's Night ของเดอะ บีเทิลส์ ในปี 1963 สแตน เก็ตส์ มีผลงานร่วมกับนักดนตรีชั้นนำอีกหลายคน เช่น เวส มอนท์โกเมอร์รี โจ เฮนเดอร์สัน ชิค โคเรีย สแตนลีย์ คลาร์ค บิล อีแวนส์ ช่วงทศวรรษ 1980 เขาเริ่มเปลี่ยนไปเล่นดนตรีแนวทดลองอื่นๆ ทั้งฟิวชันแจ๊ซ อีเล็กตริกแจ๊ซ อะคูสติกแจ๊ซ ช่วงบั้นปลายชีวิต สแตน เก็ตส์ มีปัญหาติดยาเสพติด สุรา และมอร์ฟีน ถูกจับด้วยข้อหาพยายามปล้นร้านยา จนถูกส่งเข้าศูนย์กักกันเพื่อรักษาตัว เขาเสียชีวิตเมื่อวันที่ 6 มิถุนายน ค.ศ. 1991 ที่มาลิบู แคลิฟอร์เนีย ด้วยโรคมะเร็งตับผลงานผลงาน. - West Coast Jazz (1955) - Hamp and Getz (1955) - The Steamer (1956) - For Musicians Only (1956) - Stan Getz And The Oscar Peterson Trio (1957) - At The Opera House (1957) - Getz Meets Mulligan In Hi-Fi (1957) - Focus (1961, remastered in 1997) - Jazz Samba (1962, remastered in 1997) - Stan Getz With Cal Tjader (1963) - Stan Getz And Luiz Bonfa Jazz Samba Encore! (1963) - Getz/Gilberto (1963) – Grammy Award - Getz/Gilberto #2 (1964) - Getz Au-Go-Go (1964) - Stan Getz & Bill Evans (1964) - Sweet Rain (1967) - Captain Marvel (1972) - The Best Of Two Worlds (1976) - The Peacocks (1977) - Another World (1978) - Pure Getz (1982) - Serenity (1991) - People Time (1991) – with Kenny Barron - You Gotta Pay The Band (1991) - with Abbey Lincoln - Yours and Mine: Live at the Glasgow International Jazz Festival 1989 (1996) - Bossas & Ballads- The Lost Sessions (2003) – recorded in 1989, but not issued until 2003 - Selections from Getz/Gilberto 76 (2015) - recorded in 1976, but not issued until 2015</doc>
