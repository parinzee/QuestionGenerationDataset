<doc id="628627" url="https://th.wikipedia.org/wiki?curid=628627" title="กฎการพาดหัวของเบ็ทเทอร์ริดจ์">กฎการพาดหัวของเบ็ทเทอร์ริดจ์ กฎการพาดหัวของเบ็ทเทอร์ริดจ์ เป็นกฎที่กล่าวว่า "หัวเรื่องใดๆ ที่ลงท้ายด้วยเครื่องหมายปรัศนี (เครื่องหมายคำถาม) สามารถตอบได้ด้วยคำว่า ไม่" โดยตั้งตามชื่อของ เอียน เบ็ทเทอร์ริดจ์ นักข่าวสายเทคโนโลยีชาวอังกฤษ แม้ว่าแนวคิดนี้จะมีที่มายาวนานกว่านั้น ข้อสังเกตนี้เรียกได้อีกชื่อหนึ่งว่า "กฎของเดวิส"(Davis' law) หรือเพียง "หลักการวารสารศาสตร์" ในสาขาฟิสิกส์พลังงานสูง แนวคิดดังกล่าวมีชื่อเรียกว่า กฎของฮินช์ลิฟ(Hinchliffe's Rule) เบ็ทเทอร์ริดจ์ได้อธิบายแนวคิดนี้ในบทความเดือนกุมภาพันธ์ ปีพ.ศ. 2552 สืบเนื่องจากบทความในเทคครันช์ (TechCrunch) ที่พาดหัวว่า "ลาสต์ เอฟเอ็มเพิ่งยกข้อมูลการฟังของผู้ใช้ให้ RIAA หรือเปล่า?" ("Did Last.fm Just Hand Over User Listening Data To the RIAA?"): ห้าปีก่อนหน้าที่บทความของเบ็ทเทอร์ริดจ์จะได้รับการดีพิมพ์ แอนดรูว์ มาร์ นักข่าวชาวอังกฤษได้ให้ข้อสังเกตที่คล้ายกันในหนังสือของเขา My Trade ในปี พ.ศ. 2547 โดยข้อสังเกตนี้เป็นหนึ่งในข้อแนะนำสำหรับผู้อ่านที่ต้องการอ่านหนังสือพิมพ์ด้วยความเข้าใจอย่างถ่องแท้: กระนั้น เบ็ทเทอร์ริดจ์ได้ยอมรับว่าตนก็ได้ละเมิดกฎนี้ไปด้วยเช่นกัน (โดยการเขียนพาดหัวด้วยคำถามพร้อมคำตอบว่า "ใช่") ในบทความชื่อว่า "ร้านแอพสโตร์ของแมคให้คุณใช้ซอฟต์แวร์ในเชิงพาณิชย์หรือเปล่า?" ("Does the Mac App Store let you use software for commercial use?") ซึ่งตีพิมพ์บนเว็บไซต์ของเขาเอง</doc>
