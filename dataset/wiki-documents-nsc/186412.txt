<doc id="186412" url="https://th.wikipedia.org/wiki?curid=186412" title="มหาวิทยาลัยเทคโนโลยีราชมงคลล้านนา พิษณุโลก">มหาวิทยาลัยเทคโนโลยีราชมงคลล้านนา พิษณุโลก มหาวิทยาลัยเทคโนโลยีราชมงคลล้านนา พิษณุโลก เป็นวิทยาเขตในสังกัด มหาวิทยาลัยเทคโนโลยีราชมงคลล้านนา สำนักงานคณะกรรมการการอุดมศึกษา กระทรวงศึกษาธิการ ในมีชื่อเสียงในการจัดการศึกษาด้านการเกษตรกรรม หรือที่รู้จักกันในนาม "เกษตรบ้านกร่าง" ปัจจุบันมีนักศึกษาในสังกัดจำนวน 1,136 คนประวัติ ประวัติ. วิทยาเขตพิษณุโลก เดิมชื่อว่า "โรงเรียนเกษตรกรรมพิษณุโลก" ตั้งอยู่เลขที่ 52 หมู่ 7 ตำบลบ้านกร่าง อำเภอเมืองพิษณุโลก จังหวัดพิษณุโลก มีเนื้อที่ทั้งหมด 572 ไร่ 3 งาน 15 ตารางวา ก่อตั้งเมื่อวันที่ 23 กันยายน พ.ศ. 2496 และต่อมาในปี พ.ศ. 2497 ได้เปิดรับนักเรียนที่จบชั้นประถมปีที่ 4 เข้าศึกษาต่อหลักสูตรมัธยมอาชีวศึกษาตอนต้น เป็นมัธยมศึกษาตอนปลาย หลักสูตร 3 ปี ในปี พ.ศ. 2507 ได้ขยายจากมัธยมอาชีวศึกษาตอนต้น เป็นมัธยมอาชีวศึกษาตอนปลายเกษตรกรรม (3 ปี) และในปี พ.ศ. 2518 จึงได้ย้ายมาสังกัดวิทยาลัยเทคโนโลยีและอาชีวศึกษา เป็น วิทยาเขตเกษตรพิษณุโลก และเปิดสอนในระดับประกาศนียบัตรวิชาชีพชั้นสูง (ปวส.) ต่อมาในปี พ.ศ. 2535 จึงได้เปิดทำการสอนในระดับปริญญาตรีเป็นครั้งแรก กระทั่งในปี พ.ศ. 2548 สถาบันเทคโนโลยีราชมงคล ได้ยกฐานะเป็นมหาวิทยาลัยเทคโนโลยีราชมงคลล้านนา จึงได้ปรับเปลี่ยนสถานะดังเช่นปัจจุบัน วิสัยทัศน์ :  จัดการศึกษาสู่ความเป็นเลิศด้านวิชาชีพ วิจัยและบริการสู่ชุมชน มุ่งสร้างคนดี มีคุณธรรม มีคุณภาพ สู้งาน  เชี่ยวชาญเทคโนโลยี   พันธกิจ :    1. จัดการศึกษาด้านวิชาชีพที่มีคุณภาพมาตรฐาน 2. สร้างงานวิจัยที่สอดคล้องกับความต้องการของชุมชน 3. ให้บริการและถ่ายทอดองค์ความรู้แก่ชุมชนและผู้ประกอบการ 4. ทำนุบำรุงศิลปวัฒนธรรมและอนุรักษ์สิ่งแวดล้อม 5. พัฒนาและสร้างองค์ความรู้ด้านเกษตรปลอดภัย 6. พัฒนาระบบและกลไกการบริหารจัดการ อัตลักษณ์ :  บัณฑิตนักปฏิบัติมืออาชีพที่ใช้เทคโนโลยีเป็นฐาน (Hands-on)  - บัณฑิตนักปฏิบัติ (Hands-on)  - ใช้ทักษะที่มีเทคโนโลยีเป็นฐาน (Hands-on)  - สร้างความเชี่ยวชายวิชาอาชีพ (Professional Oriented) เอกลักษณ์ :  เกษตรปลอดภัย (Green Agriculture)หน่วยงานของนักศึกษา หน่วยงานของนักศึกษา. มหาวิทยาลัยเทคโนโลยีราชมงคลล้านนา ได้กำหนดให้มีองค์กรของนักศึกษาในระดับเขตพื้นที่ เพื่อเป็นศูนย์กลางการประสานงาน และการดำเนินกิจกรรมของนักศึกษา ได้แก่- หน่วยดำเนินกิจกรรม- สโมสรนักศึกษาเขตพื้นที่ เป็นศูนย์กลางการประสานงาน และบริหารงานกิจกรรมของนักศึกษาในระดับเขตพื้นที่ มีนายกสโมสรนักศึกษาคณะในเขตพื้นที่ และผู้แทนนักศึกษา เป็นคณะกรรมการบริหาร โดยมีนายกสโมสรนักศึกษาเขตพื้นที่ เป็นผู้บริหารสูงสุดในองค์กร - สโมสรนักศึกษาคณะ เป็นศูนย์กลางการประสานงาน และบริหารงานกิจกรรมของนักศึกษาในระดับคณะในแต่ละเขตพื้นที่ มีผู้แทนนักศึกษาในคณะ เป็นคณะกรรมการบริหาร โดยมีนายกสโมสรนักศึกษาคณะ เป็นผู้บริหารสูงสุดในองค์กร - ชมรม เป็นหน่วยดำเนินกิจกรรมของนักศึกษา โดยมีประธานชมรม เป็นผู้อำนวยการดำเนินงาน - หน่วยตรวจสอบ- สภานักศึกษาเขตพื้นที่ เป็นตัวแทนรักษาสิทธิและผลประโยชน์ของนักศึกษา ควบคุม ตรวจสอบการบริหารงานและการดำเนินงานขององค์กรนักศึกษา (สโมสรนักศึกษา และชมรม) เป็นศูนย์กลางในการรับฟังความคิดเห็นของนักศึกษาคณะที่เปิดสอนคณะที่เปิดสอน. - คณะวิทยาศาสตร์และเทคโนโลยีการเกษตร - คณะบริหารธุรกิจและศิลปศาสตร์ - คณะวิศวกรรมศาสตร์บุคคลจากวิทยาเขตฯ ที่มีชื่อเสียงบุคคลจากวิทยาเขตฯ ที่มีชื่อเสียง. - รองศาสตราจารย์ ธรรมนูญ ฤทธิมณี อดีตอธิการบดีสถาบันเทคโนโลยีราชมงคล / นักการเมืองสังกัดพรรคประชาธิปัตย์ - นายประศาสตร์ ทองปากน้ำ อดีตสมาชิกสภาผู้แทนราษฎร จังหวัดสุโขทัย (ศิษย์เก่า) - รองศาสตราจารย์ ดร.สุรชัย มัจฉาชีพ รองอธิการบดีมหาวิทยาลัยเทคโนโลยีสุวรรณภูมิ (อดีตผู้อำนวยการวิทยาเขต)</doc>
