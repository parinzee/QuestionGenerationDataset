<doc id="947153" url="https://th.wikipedia.org/wiki?curid=947153" title="ดีโกส">ดีโกส ดีโกส เป็นเมืองศูนย์กลางของจังหวัดตีโมกดาเบา เขตดาเบา ประเทศฟิลิปปินส์ ในปี ค.ศ. 2015 มีประชากรทั้งหมด 169,393 คน ตัวเมืองตั้งอยู่ริมชายฝั่งตะวันตกของอ่าวดาเบา และบริเวณเชิงเขาด้านทิศใต้ของภูเขาอาโปบนเกาะมินดาเนา นอกจากนี้ยังตั้งอยู่ระหว่างเมืองใหญ่สองเมืองอย่างดาเบาและเจเนรัลซันโตส ดีโกสเป็นส่วนหนึ่งของเขตมหานครดาเบา และเป็นที่รู้จักสำหรับ 'มะม่วงคาราบาว' ซึ่งเป็นสินค้าชั้นนำ ทำให้เมืองได้รับสมญาว่าเมืองแห่งมะม่วง อีกสมญาหนึ่งคือประตูสู่ภาคใต้ ดีโกสได้รับการเลื่อนชั้นเป็นนครเมื่อวันที่ 8 กันยายน ค.ศ. 2000</doc>
