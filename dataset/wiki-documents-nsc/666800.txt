<doc id="666800" url="https://th.wikipedia.org/wiki?curid=666800" title="ไนต์แมร์ (เพลง)">ไนต์แมร์ (เพลง) "ไนต์แมร์" () เป็นเพลงของวงดนตรีเฮฟวีเมทัลชาวอเมริกัน อะเว็นจด์เซเวนโฟลด์ ออกจำหน่ายเป็นซิงเกิลแรกของสตูดิโออัลบั้มชุดที่ 5 ของวง ไนต์แมร์ภาพรวม ภาพรวม. "ไนต์แมร์" เป็นซิงเกิลแรกที่ออกจำหน่ายโดยไม่มี เดอะเรฟ อดีตมือกลองที่เสียชีวิตไปเมื่อ 28 ธันวาคม พ.ศ. 2552 เพลงนี้ออกจำหน่ายในรูปแบบดิจิตอลดาวน์โหลดในไอทูนส์ เมื่อวันที่ 18 พฤษภาคม พ.ศ. 2553 ในสหราชอาณาจักร และออกจำหน่ายทั่วโลกเมื่อวันที่ 21 ตลอดจนวิดีโอเนื้อเพลงในยูทูบ ซึ่งมียอดการเข้าชมมากกว่า 275,000 ครั้งใน 24 ชั่วโมง ตัวอย่างของเพลงนี้ออกเผยแพร่เมื่อวันที่ 6 พฤษภาคม พ.ศ. 2553 ที่ แอมะซอน.คอม แต่ได้ถูกลบออกในเวลาต่อมา อย่างไรก็ตาม ในวันที่ 10 พฤษภาคม พ.ศ. 2553 ตัวอย่างเพลงไม่เซ็นเซอร์ความยาว 30 วินาทีได้ออกมาอีกครั้ง แต่ครั้งนี้ได้ออกเผยแพร่ที่ ซาวด์คลาวด์ "ไนต์แมร์" ได้เสนอชื่อเข้าชิง ในรางวัลซิงเกิลยอดเยี่ยม ที่งานประกาศผลรางวัลเคอร์แรง! อะวอดส์ ประจำปี 2553 แต่ได้แพ้ผลงานเพลง "ลิควิดคอนฟิเดนซ์" โดย ยูมีแอตซิกซ์ เพลงนี้ยังเป็นเพลงหนึ่งของอะเว็นจด์เซเวนโฟลด์ที่เป็นที่รู้จักกันมากที่สุด นอกจากนี้ยังได้รับการรับรองระดับทองคำโดยสมาคมผู้ประกอบกิจการเพลงของสหรัฐอเมริการายชื่อเพลง รายชื่อเพลง. เพลงทั้งหมดแต่งโดยอะเว็นจด์เซเวนโฟลด์อันดับในชาร์ต อันดับในชาร์ต. "ไนต์แมร์" เข้าสู่ชาร์ตและติดอันดับที่ 51 ในชาร์ตบิลบอร์ดฮอต 100 อย่างไรก็ตาม ในที่ 14 สิงหาคม พ.ศ. 2553 เพลงนี้ได้ขึ้นชาร์ตอีกครั้งในอันดับที่ 83 เนื่องจากมีการออกจำหน่ายสตูดิโออัลบั้มชุดที่ 5 ของวง ไนต์แมร์บุคคลที่เกี่ยวข้องบุคคลที่เกี่ยวข้อง. - อะเว็นจด์เซเวนโฟลด์ - เอ็ม. แชโดวส์ — ร้องนำ - แซกกี เวนเจนซ์ — จังหวะกีตาร์ - เดอะเรฟ — กลอง และร้องประสาน ในเวอร์ชันเดโม - ซินนิสเตอร์ เกตส์ — กีตาร์นำ - จอห์นนี คริสต์ — กีตาร์เบส- นักดนตรีสมทบ - ไมค์ พอร์ตนอย — กลอง - ไมค์ เอลิซอนโด — คีย์บอร์ด- การผลิต - ไมค์ เอลิซอนโด - โปรดิวเซอร์เพลง - แอนดี วอลเลซ - มิกเซอร์ - เท็ด เจนเซน - มาสเตอริง</doc>
