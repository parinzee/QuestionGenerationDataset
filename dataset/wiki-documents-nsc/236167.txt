<doc id="236167" url="https://th.wikipedia.org/wiki?curid=236167" title="คริส ไพน์">คริส ไพน์ คริสโตเฟอร์ ไวต์ลอว์ ไพน์ () เกิดวันที่ 26 สิงหาคม ค.ศ. 1980 ในลอสแอนเจลิส รัฐแคลิฟอร์เนีย เป็นนักแสดงชาวอเมริกัน แสดงในภาพยนตร์แนวโรแมนติกคอเมดี้ เรื่อง บันทึกรักเจ้าหญิงวุ่นลุ้นวิวาห์ (2004) และ Just My Luck (2006) เขายังแสดงในภาพยนตร์แนวไซไฟ เรื่อง สตาร์เทร็ค รับบทเป็น เจมส์ ที. เคิร์กประวัติชีวิตช่วงแรก ประวัติ. ชีวิตช่วงแรก. ไพน์เกิดในลอสแอนเจลิส รัฐแคลิฟอร์เนียเป็นบุตรของ โรเบิร์ต ไพน์และ กวิน กิลฟอร์ด เขามีพี่สาว 1 คนชื่อแคเธอรีน เขามีเชื้อสายเวลช์และยิว จากทางฝั่งแม่ พ่อของเขาเป็นนักแสดงซึ่งเซ็นสัญญากับยูนิเวอร์ซัล ขณะที่แม่ของเขาก็เป็นนักแสดงและปัจจุบันยังฝึกเป็นนักจิตบำบัด ส่วนยายเขาเป็นนักแสดงชื่อ แอน กวิน และตาของเขา แมกซ์ เอ็ม กิลฟอร์ด นักกฎหมายฮอลลีวูด ไพน์จบการศึกษาจากมหาวิทยาลัยแคลิฟอร์เนีย เบิร์กลีย์ ปริญญาภาษาอังกฤษ เขายังศึกษาในสหราชอาณาจักร ศึกษาภาษาอังกฤษที่ มหาวิทยาลัยลีดส์อาชีพ อาชีพ. ไพน์ เริ่มอาชีพการแสดงในปี 2003 กับตอนในซีรีส์ ER และในปีเดียวกันเขาก็ได้ปรากฏในตอนของ The Guardian และ ในปี 2004 เขามีผลงานใน Why Germany? ซึ่งเป็นภาพยนตร์สั้น และแสดงใน บันทึกรักเจ้าหญิงวุ่นลุ้นวิวาห์ รับบทเป็นคนที่ตัวละครแสดงโดยแอนน์ แฮททาเวย์ หลงชื่นชอบ ภาพยนตร์เรื่องนี้ออกฉายเดือนสิงหาคมในปีนั้นและทำรายได้ดีในตารางบ็อกซ์ออฟฟิส ในปี 2005 ไพน์แสดงในตอนหนึ่งของซีรีส์เรื่อง Six Feet Under และแสดงในหนังอินดี้เรื่อง Confession มีออกขายเฉพาะในวิดีโอ และแสดงในภาพยนตร์สั้นเรื่อง The Bulls ไพน์แสดงในภาพยนตร์โทรทัศน์เรื่อง Surrender Dorothy ซึ่งออกอากาศเมื่อต้นปี 2006 เขายังแสดงเป็นเจค ฮาร์ดิน ในภาพยนตร์อเมริกันเรื่อง Just My Luck ภาพยนตร์แนวโรแมนติกคอเมดี้ที่แสดงนำร่วมกับลินด์เซย์ โลแฮน ซึ่งรับบทเป็นแอชลีย์ อัลไบรต์ ภาพยนตร์ออกฉายเมื่อ 12 พฤษภาคม ค.ศ. 2006 เขายังแสดงในภาพยนตร์ตลกเรื่อง Blind Dating และหนังแอ็กชันเรื่อง Smokin' Aces ในปี 2007 ไพน์ปฏิเสธที่จะรับบทในภาพยนตร์ดัดแปลงเรื่อง White Jazz ต่อมาเขาแสดงในบท เจมส์ ที. เคิร์ก ในภาพยนตร์ สตาร์ เทรคผลงานภาพยนตร์โทรทัศน์ละครเวทีวิดีโอ เกมมิวสิควิดีโองานเพลงซาวแทรคเบ็ดเตล็ดรางวัลและชื่อเข้าชิง</doc>
