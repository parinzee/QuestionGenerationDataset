<doc id="353855" url="https://th.wikipedia.org/wiki?curid=353855" title="คริส ค็อกซ์ (เฟซบุ๊ก)">คริส ค็อกซ์ (เฟซบุ๊ก) คริสโตเฟอร์ ค็อกซ์ () เป็นรองประธานฝ่ายผลิตภัณฑ์ของเฟซบุ๊ก ค็อกซ์ได้รับปริญญาตรีสาขาระบบสัญญลักษณ์ เน้นศึกษาเรื่องปัญญาประดิษฐ์จากมหาวิทยาลัยสแตนฟอร์ด โดยศึกษาระหว่างปี พ.ศ. 2544-2547 เขาเข้าร่วมกับเฟซบุ๊กในปี ค.ศ. 2005 ในตำแหน่งวิศวกรซอฟต์แวร์ และทำงานในส่วนนิวส์ฟีดและกล่องจดหมาย หลังจากนั้นได้รับการเลื่อนตำแหน่งเป็นผู้บริหารฝ่ายบุคลากร จากนั้นก็ได้รับการเลื่อนตำแหน่งอีกครั้งเป็น รองประธานฝ่ายผลิตภัณฑ์ ซึ่งยังคงอยู่ในตำแหน่งนี้ จากข้อมูลเดือนกรกฎาคม พ.ศ. 2553 ด้านชีวิตส่วนตัว สมรสเมื่อวันที่ 29 ธันวาคม พ.ศ. 2553 กับนางสาววิศรา วิจิตรวาทการ บุตรีของนายวิวัฒน์วงศ์ วิจิตรวาทการ ผู้บริหารบริษัทในเครือล็อกซเลย์ โดยวิศรานั้นเป็นผู้กำกับภาพยนตร์เรื่อง สุญญากาศ (In Space)</doc>
