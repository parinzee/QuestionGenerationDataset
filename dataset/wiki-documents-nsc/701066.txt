<doc id="701066" url="https://th.wikipedia.org/wiki?curid=701066" title="จันทรุปราคา เมษายน พ.ศ. 2557">จันทรุปราคา เมษายน พ.ศ. 2557 จันทรุปราคาเต็มดวง เกิดขึ้นในวันที่ 15 เมษายน พ.ศ. 2557 เป็นจันทรุปราคาแรกของจันทรุปราคาเต็มดวง 2 ครั้งในปี พ.ศ. 2557 และยังเป็นจันทรุปราคาครั้งแรกสำหรับอุปราคาที่อยู่ในเทแทรด (ปรากฏการณ์จันทรุปราคาเต็มดวง 4 ดวงติดต่อกัน) นั้นคือ 8 ตุลาคม พ.ศ. 2557, 4 เมษายน พ.ศ. 2558 และ 28 กันยายน พ.ศ. 2558 ปรากฏการณ์นี้สามารถสังเกตได้ในทวีปอเมริกาและแถบมหาสมุทรแปซิฟิก รวมไปถึงออสเตรเลียและนิวซีแลนด์ ด้วยระยะเวลายาวนาน 5 ชั่วโมง 44 นาที ดวงจันทร์ได้โคจรผ่านใจกลางเงาของโลกด้านทิศใต้ เป็นผลให้ทางตอนเหนือของดวงจันทร์เป็นสีเข้มอย่างชัดเจนกว่าทางตอนใต้ของดวงจันทร์ ซึ่งตลอดเหตุการณ์คราสเต็มดวงกินเวลาทั้งสิ้น 1 ชั่วโมง 18 นาที เป็นส่วนหนึ่งของชุดซารอสดวงจันทร์ที่ 122 สำหรับปรากฏการณ์จันทรุปราคาในครั้งนี้ไม่สามารถมองเห็นได้ในประเทศไทยความเป็นมา ความเป็นมา. จันทรุปราคาเกิดขึ้นเมื่อดวงจันทร์เคลื่อนที่ผ่านเข้าไปในเงาของโลก เมื่อเริ่มเกิดคราสขึ้น เงาของโลกที่ดวงจันทร์สัมผัสครั้งแรกจะทำให้ดวงจันทร์มืดลงเล็กน้อย เงามืดจะเริ่ม "ครอบคลุม" ส่วนของดวงจันทร์ไปเรื่อย ๆ จนกระทั่งดวงจันทร์เริ่มเปลี่ยนเป็นสีแดง-น้ำตาลเข้ม (ซึ่งสีที่เกิดขึ้นจะแตกต่างกันไปขึ้นอยู่กับสภาพของชั้นบรรยากาศ) ดวงจันทร์จะปรากฏเป็นสีแดงเพราะการกระเจิงแสงของเรย์ลี (Rayleigh scattering) (เช่นเดียวกับการที่ดวงอาทิตย์ปรากฏเป็นสีแดงในขณะตก) และการหักเหแสงจากชั้นบรรยากาศโลกไปที่เงาบนดวงจันทร์ การจำลองการเกิดปรากฏการณ์แสดงให้เห็นถึงลักษณะที่ปรากฏโดยประมาณของดวงจันทร์ผ่านในเงาของโลก บริเวณตำแหน่งทางเหนือของดวงจันทร์จะอยู่ใกล้เคียงกับศูนย์กลางของเงาทำให้เป็นจุดที่มืดที่สุด และส่วนใหญ่ของดวงจันทร์จะปรากฏเป็นสีแดงคำอธิบาย คำอธิบาย. เมื่อวันที่ 15 เมษายน พ.ศ. 2558 ดวงจันทร์เคลื่อนผ่านทางตอนใต้ของเงามืดของโลก ซึ่งส่วนใหญ่จะสังเกตได้จากซีกโลกตะวันตก รวมถึงทางทิศตะวันออกของออสเตรเลีย, นิวซีแลนด์, มหาสมุทรแปซิฟิก และอเมริกา ในมหาสมุทรแปซิฟิกตะวันตก ดวงจันทร์เคลื่อนผ่านเข้าไปในเงาคราสก่อนที่ดวงจันทร์จะขึ้นจากท้องฟ้า ส่วนในยุโรปและแอฟริกา ดวงจันทร์เริ่มเข้าสู่เงาคราสก่อนจะตกลับขอบฟ้าไป ส่วนดาวอังคารที่อยู่ในช่วงใกล้โลกมากที่สุด (opposition) มีโชติมาตร (magnitude) อยู่ที่ -1.5 ใกล้กับดวงจันทร์ทางทิศตะวันตกเฉียงเหนือที่ระยะ 9.5° ดาวรวงข้าวอยู่ทางตะวันตกของดวงจันทร์ที่ระยะ 2° ส่วนดาวอาร์คตุรุสอยู่ทางเหนือของดวงจันทร์ที่ระยะ 32°, ดาวเสาร์อยู่ทางตะวันออกของดวงจันทร์ที่ระยะ 26°, และดาวแอนทาเรสอยู่ทางตะวันออกเฉียงใต้ของดวงจันทร์ที่ระยะ 44° ดวงจันทร์เคลื่อนตัวเข้าสู่เงามัวของโลกในเวลา 4:54 น. (UTC) และเข้าสู่เงามืดในเวลา 5:58 น. (UTC) คราสเต็มดวงกินเวลาทั้งสิ้น 1 ชั่วโมง 18 นาที จาก 7:07 น. ถึง 8:25 น. (UTC) ช่วงเวลาที่คราสกินลึกที่สุดเกิดขึ้นในเวลา 7:47 น. (UTC) ณ เวลานั้น ดวงจันทร์อยู่บนจุดจอมฟ้า ใกล้กับหมู่เกาะกาลาปาโกสไปทางทิศตะวันตกเฉียงใต้ที่ระยะ 3,000 กิโลเมตร ต่อมาดวงจันทร์ออกจากเงามืดของโลกในเวลา 9:33 น. (UTC) และออกจากเงามัวในเวลา 10:38 น. (UTC) แมกนิจูดของเงามืดที่สูงที่สุดคือ 1.2907 ขณะที่ทางตอนเหนือของดวงจันทร์เป็น 1.7 อาร์คนาที ทางใต้ของใจกลางเงามืดของโลก ในขณะที่ทางตอนใต้ของดวงจันทร์เป็น 40.0 อาร์คนาที จากศูนย์กลาง ส่วนแกมม่าของอุปราคานี้คือ -0.3017 จันทรุปราคาครั้งนี้เป็นสมาชิกของชุดซารอสดวงจันทร์ที่ 122 เป็นครั้งที่ 56 ในชุดอุปราคาทั้งหมดเวลา เวลา. * ดิถีของเงามัวของอุปราคามีการเปลี่ยนแปลงลักษณะของดวงจันทร์เล็กน้อยเท่านั้น คนทั่วไปไม่สามารถสังเกตเห็นได้ชัด † ดวงจันทร์ไม่สามารถมองเห็นได้ในเวลาส่วนนั้น ๆ ของเขตเวลาต่าง ๆระเบียงภาพ</doc>
