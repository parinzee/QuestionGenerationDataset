<doc id="189385" url="https://th.wikipedia.org/wiki?curid=189385" title="กันแทงก์">กันแทงก์ RX-75-4 กันแทงก์ (ญี่ปุ่น:ガンタンク ;อังกฤษ:Guntank)เป็นหุ่นยนต์ที่ปรากฏตัวในการ์ตูนญี่ปุ่นอะนิเมะซีรีส์โมบิลสูทกันดั้ม ออกแบบโดยคุนิโอะ โอคาวาระ รถปืนต่อต้านอากาศยานรุ่น87ของกองกำลังป้องกันตัวเองของญี่ปุ่นนั้น มีชื่อเล่นที่ทหารเรียกอย่างไม่เป็นทางการว่ากันแทงก์ กันแทงก์เป็นหนึ่งในโมบิลสูทรุ่นแรกที่พัฒนาในโปรเจกต์Vของสหพันธ์โลกเพื่อใช้ต่อสู้กับโมบิลสูทของอาณาจักรซีอ้อน โดยเดิมทีนั้นออกแบบไว้เป็นรถถังสำหรับต่อสู้กับโมบิลสูท จึงมีลักษณะคล้ายยานพาหนะมากกว่ามนุษย์โดยมีท่อนล่างเป็นตีนตะขาบแทนขาและส่วนมือที่เป็นป็อบมิสไซล์ลันเชอร์แทนมือจับแบบมนุษย์ ซึ่งรูปแบบของกันแทงก์นี้ในภายหลังเรียกว่าโมบิลวิเคิล กันแทงก์มีอาวุธหลักเป็นปืนใหญ่ไร้แรงสะท้อนประทับบนบ่าทั้งสองข้างสำหรับใช้ยิงสนับสนุนในระยะไกล โครงสร้างของกันแทงก์เป็นระบบคอร์บล็อกซึ่งใช้ยานขับไล่ FF-X7 คอร์ไฟเตอร์ เป็นห้องควบคุมและสามารถบินหนีออกมาได้ในยามคับขัน ลักษณะพิเศษของกันแทงก์ก็คือต้องใช้นักบินช่วยกันบังคับสองคน โดยพลปืนจะควบคุมระบบอาวุธจากห้องควบคุมแบบมองออกไปภายนอกได้ที่ส่วนหัวและพลขับจะควบคุมการเคลื่อนไหวของกันแทงก์จากห้องควบคุมที่ลำตัว ซึ่งในภายหลังนั้นกันแทงก์ได้รับการดัดแปลงให้สามารถควบคุมได้ด้วยนักบินคนเดียว กันแทงก์ได้ติดตั้งท่อขับดันเพื่อให้สามารถเคลื่อนไหวในอวกาศได้แม้จะไม่ดีนัก ส่วนลำตัวของกันแทงก์ไม่สามารถหันเปลี่ยนทิศทางได้ การปรับมุมยิงของปืนใหญ่จึงต้องวิ่งเปลี่ยนตำแหน่งเท่านั้น มีกันแทงก์เพียงหนึ่งเครื่องเท่านั้นที่ไม่ได้ถูกทำลายจากการโจมตีหน่วยรบของซีอ้อนที่ไซด์ 7 ภายใต้การบัญชาการของชาร์ อัซนาเบิ้ล ซึ่งกันแทงก์เครื่องนี้ได้ประจำการกับยานชั้นเปกาซัส ไวต์เบส โดยมีพลทหาร ริว โฮเซ และพลเรือน ฮายาโตะ โคบายาชิ เป็นนักบิน ในภาคที่ฉายทางโทรทัศน์นั้นกันแทงก์ถูกทำลายในการสู้รบที่ปราการอวกาศ อบาโออากู แต่ในฉบับหนังตัดต่อใหม่ ยานไวต์เบสได้กันแคนน่อนเครื่องที่สองเข้าประจำการแทนกันแทงก์หลังจากออกเดินทางจากจาบุโร่รูปแบบอื่นๆกันแทงก์รุ่นผลิตจำนวนมาก รูปแบบอื่นๆ. กันแทงก์รุ่นผลิตจำนวนมาก. ปรากฏตัวในโอวีเอ โมบิลสูทกันดั้ม 08th ทีม กันแทงก์รุ่นผลิตจำนวนมากใช้ปืนใหญ่ที่มีขนาดเล็กลงและไม่มีระบบคอร์บล็อก แต่โครงสร้างส่วนลำตัวได้รับการปรับปรุงให้สามารถหมุนเปลี่ยนทิศทางได้ ส่วนปืนใหญ่นั้นสามารถถอดออกเพื่อดัดแปลงเป็นเครื่องกลสำหรับทำงานโดยติดเครนแทนได้ แม้จะมีชื่อว่ารุ่นผลิตจำนวนมาก แต่ก็ยังใช้รหัส RX ซึ่งเป็นรหัสของโมบิลสูทรุ่นต้นแบบอยู่กันแทงก์ทูว์ กันแทงก์ทูว์. รุ่นพัฒนาของกันแทงก์ซึ่งเป็นส่วนหนึ่งของ โมบิลสูทวาริเอชัน และต่อมาได้ปรากฏตัวในอะนิเมะ โมบิลสูทเซต้ากันดั้มออกแบบโดยคุนิโอะ โอคาวาระ กันแทงก์ทูว์นั้นมีลักษณะที่คล้ายรถถังมากกว่าเดิมและใช้นักบินในการควบคุมสองคนเหมือนกันแทงก์ โดยห้องควบคุมของพลขับจะย้ายไปอยู่ที่ฐานซึ่งปลอดภัยกว่าเดิม ส่วนลำตัวและหัวของกันแทงก์ทูว์สามารถหมุนได้โดยอิสระ ซึ่งปืนใหญ่ของกันแทงก์ทูว์จะติดไว้กับหัวเพื่อให้ปรับทิศทางการยิงได้ง่ายขึ้นและส่วนแขนแบบโมบิลสูทกลายเป็นมิสไซล์ลันเชอร์และร็อคเก็ตลันเชอร์ซึ่งติดตั้งแบบตายตัวกันแทงก์รุ่นจู่โจมภาคพื้นดิน กันแทงก์รุ่นจู่โจมภาคพื้นดิน. ปรากฏตัวใน โมบิลสูทกันดั้มเอ็มเอสอิกลู2 กราวิตีฟรอนท์และเป็นเครื่องกลเอกในตอนที่3 เป็นกันแทงก์ที่ผสมลักษณะของรถถังต่อต้านโมบิลสูท RTX-44 ซึ่งเป็นรุ่นต้นแบบเข้าไป กันแทงก์รุ่นจู่โจมภาคพื้นดินมีกลไกแปลงร่างอย่างง่ายโดยมีตีนตะขาบเสริมอยู่ด้านหน้าซึ่งจะพับลงกับพื้นเมื่อกันแทงก์หมอบลงเป็นเหมือนรถถังขนาดใหญ่ ซึ่งในสภาพรถถังนี้กันแทงก์จะสามารถแล่นเข้าโจมตีศัตรูด้วยความเร็วสูงได้ RTX-440 มีปืนใหญ่กระบอกเดียว แต่สามารถติดตั้งอาวุธเสริม เช่น เครื่องยิงจรวดหรือปืนไฟได้ กันแทงก์รุ่นจู่โจมภาคพื้นดินจำนวนสามเครื่องได้เข้าร่วมในปฏิบัติการที่โอเดสซ่าเพื่อทำลายแนวป้องกันของซีอ้อนซึ่งใช้ยานพสุธา ดับเด ยิงทำลายกองกำลังของสหพันธ์ไม่ให้รุกคืบหน้าไปได้</doc>
