<doc id="76169" url="https://th.wikipedia.org/wiki?curid=76169" title="บิลบาโอ">บิลบาโอ บิลบาโอ () บางครั้งเรียกว่า บิลโบ () ตั้งอยู่ทางภาคเหนือของประเทศสเปน เป็นเมืองที่ใหญ่ที่สุดในแคว้นประเทศบาสก์และเป็นเมืองหลักของจังหวัดบิซกายา ตั้งขึ้นในวันที่ 15 มิถุนายน ค.ศ. 1300 (พ.ศ. 1843) โดยดอนดิเอโก โลเปซ เด อาโรที่ 5 (Don Diego Lopez de Haro V) ลอร์ดแห่งบิซกายา เมืองบิลบาโอเป็นบริเวณที่มีความคล่องตัวทางเศรษฐกิจและอุตสาหกรรมมากที่สุดของมหานครบิลบาโอซึ่งเป็นบริเวณที่มีประชากรจำนวนเกือบครึ่งของแคว้นประเทศบาสก์อาศัยอยู่ เฉพาะตัวเมืองมีประชากร 351,629 คน (ค.ศ. 2012) ส่วนในเขตมหานครบิลบาโอและปริมณฑลมีจำนวนประชากรประมาณ 950,000 คน โดยอาศัยอยู่หนาแน่นตลอดความยาวของแม่น้ำเนร์บิออน (Nervión) สองฝั่งของแม่น้ำสายนี้ยังเป็นที่ตั้งของโรงงานและธุรกิจจำนวนมาก ซึ่งได้นำความเจริญมั่งคั่งมาสู่พื้นที่ในช่วงการปฏิวัติอุตสาหกรรมเมืองพี่น้องเมืองพี่น้อง. - บัวโนสไอเรส, อาร์เจนตินา - โรซาริโอ, อาร์เจนตินา - เมเดยิน, โคลอมเบีย - บอร์โด, ฝรั่งเศส - ชิงเต่า, มณฑลชานตง, จีน - ทบิลิซี, จอร์เจีย - พิตส์เบิร์ก, รัฐเพนซิลเวเนีย, สหรัฐอเมริกา - ซันต์อาดริอาดาบาซ็อส, แคว้นกาตาลุญญา, สเปน - อีโลอีโลซิตี, ฟิลิปปินส์ - ซูราการ์ตา, อินโดนีเซีย</doc>
