<doc id="460822" url="https://th.wikipedia.org/wiki?curid=460822" title="ข้าชื่อโคทาโร่!">ข้าชื่อโคทาโร่! ข้าชื่อโคทาโร่! () เป็นการ์ตูนญี่ปุ่น แนวโชเน็น เขียนโดยทัชซึยะ ฮิรุตะ เริ่มลงตีพิมพ์กับสำนักพิมพ์โคดันฉะ ในโชเน็นแม็กกาซีน เมื่อปีพ.ศ. 2525-2537 มีฉบับรวมเล่มออกมา 59 เล่ม และในปี พ.ศ. 2538-2544 มีฉบับรวมเล่มของซีรีส์ที่สอง Shin Kotaro Makaritoru! (Judohen) ออกมา 27 เล่ม และปีพ.ศ. 2544-2547 มีฉบับรวมเล่ม Kotaro Makaritoru! L ออกมาจนถึงเล่ม 8 (ยังไม่จบ) ส่วนในประเทศไทย สมัยก่อนเป็นยุคของการ์ตูนไร้ลิขสิทธิ์ สำนักพิมพ์ต่างๆมีการแข่งขันกัน ดังนั้นสำนักพิมพ์ที่ตีพิมพ์การ์ตูนเรื่องนี้จึงใช้ชื่อต่างกันออกไป เช่น สำนักพิมพ์หมึกจีนใช้ชื่อว่าโคทาโร่ ส่วนทางสำนักพิมพ์สยามอินเตอร์คอมิกส์ใช้ชื่อว่าโคทาโร่เช่นเดียวกัน และสำนักพิมพ์วิบูลย์กิจโดยใช้ชื่อว่าข้าชื่อโคทาโร่ ซึ่งตีพิมพ์ลงในนิตยสารเดอะซีโร่(The Zero) ต่อมาหลังจากปีพ.ศ. 2531ได้ย้ายไปลงในนิตยสารAnimage Weekly ต่อมาทางเจ้าของลิขสิทธิ์ได้ออกมาสั่งห้ามสำนักพิมพ์ทุกสำนักพิมพ์ตีพิมพ์การ์ตูนที่ละเมิดลิขสิทธิ์ทุกเรื่อง หลังจากที่เงียบหายไปนานถึง 5 เดือน เนื่องจากติดเรื่องลิขสิทธิ์ ทางสำนักพิมพ์วิบูลย์กิจจึงได้ลงตีพิมพ์อีกครั้งเพราะได้ตกลงซื้อลิขสิทธิ์มาอย่างถูกต้อง ในนิตยสารรายสัปดาห์ KC.Weekly ในปี 2536 โดยเป็นตอนต่อตอนจากญี่ปุ่น ปีเดียวกันในเดือนกันยายนก็ได้ทำการพิมพ์รวมเล่มออกมา ซึ่งเป็นปกหนาชั้นเดียว (ราคา 30 บาท) ต่อมาในปี 2538 ทางสำนักพิมพ์ก็ได้ฤกษ์ออกฉบับปกสองชั้น และพิมพ์เรื่อยมายาวนานจนถึงปี 2546 ก็ออกจนครบ ประกอบด้วย ซีรีส์ชุดที่1 ข้าชื่อโคทาโร่ 59 เล่ม ซีรีส์ชุดที่2 ข้าชื่อโคทาโร่ (ใหม่) ภาคยูโด 27 เล่ม และซีรีส์ชุดสุดท้าย ข้าชื่อโคทาโร่ ภาค L 8 เล่ม เรียกได้ว่าการ์ตูนเรื่องข้าชื่อโคทาโร่ใช้เวลาในการออกยาวนานที่สุดตั้งแต่ยุคก่อนลิขสิทธิ์ ปัจจุบันทางสำนักพิมพ์ได้มีการพิมพ์ซ่อม แต่ออกมาได้แค่ครึ่งๆ กลางๆ ค้างอยู่เล่มที่ 13 และไม่มีการตีพิมพ์ออกมาอีก ข้าชื่อโคทาโร่จึงเป็นการ์ตูนที่หาเก็บสะสมได้ยากมากเนื้อเรื่องตัวละครตัวละครหลักตัวละคร. ตัวละครหลัก. - ชินโด โคทาโร่ (新堂 功太郎 Shindo Kotaro) ตัวเอกของเรื่อง เขามีผมสีดำยาว มีนิสัยกะล่อน และลามก เขาเป็นอัจฉริยะในด้านการต่อสู้แต่ขาดสามัญสำนึกแต่เขาก็ยังมีความยุติธรรม เขามักจะสร้างปัญหาให้กับกรรมการนักเรียน และพยายามที่จะขโมยกางเกงในของนักเรียนหญิง โดยเฉพาะของมายูมิ- วาตาเสะ มายูมิ (渡瀬 麻由美 Watase Mayumi) เพื่อนสมัยเด็กของโคทาโร่ และเป็นกรรมการนักเรียน เธอเป็นคนเดียวที่สามารถปราบโคทาโร่ได้ โคทาโร่มักจะสร้งเรื่องให้เธอปวดหัวเสมอ- เท็นโคจิ เทรุฮิโกะ (天光寺 輝彦 Tenkoji Teruhiko) คู่แข่งคนสำคัญ และเพื่อนที่ดีที่สุดของโคทาโร่ เขาเป็นซามุไรที่ไม่มีผม(โกนผม) เขามักจะถูกโคทาโร่เรียกว่า "เจ้าโล้น" "เจ้าโกร๋น"ตัวละครเสริมตัวละครเสริม. - อินุโมริ เคียวชิโร่ (稲森 狂死郎 Inemori Kyoshiro) เป็นอาจารย์สอนคาราเต้ที่โรงฝึกชินโด เป็นคนที่เลี้ยงดูโคทาโร่มา และเสมือนพี่ชายของโคทาโร่ มีนิสัยเหมือนโคทาโร่ - คินซารางิ เคนจิ (如月 剣次 Kinsaragi Kenji) เชี่ยวชาญในเรื่องกังฟู เป็นโรคไม่ถูกกับผู้หญิง(เลือดกำเดาจะไหลเมื่ออยู่ใกล้) แอบชอบมายูมิ ใครๆก็เรียก "โยชิมิจัง" - อุชิโรโนะ โมโมทาโร (後 百太郎 Ushirono Momotaro) รองหัวหน้าชมรมเชียร์ - ชิคาโตะ เท็นเซ็น (鹿斗 典善 Shikato Tenzen) ชายชราผู้เป็นหัวหน้าชมรมเชียร์ แก่แล้วยังเรียนไม่จบสักที เป็นคนที่แข็งแกร่งมาก ลามกพอๆกับโคทาโร่ และยังเป็นอาจารย์ให้กับโคทาโร่ นอกจากนั้นเขายังรวยมากอีกด้วย - วาตาเซะ ไทโซ (渡瀬 大造 Watase Taizo) พ่อของมายูมิ เป็นอธิบดีกรมตำรวจข้าชื่อโคทาโร่! ข้าชื่อโคทาโร่! มีความยาว 59 เล่มจบ เนื้อเรื่องแบ่งเป็น 7 ภาค และภาคพิเศษอีก 1 ภาค- ภาคโคทาโร่มาแล้ว- ภาคเจ้าหญิงคราร่า- ภาคเขต D- แข่งกีฬาประลองยุทธในโรงเรียน- ศึกวิทยายุทธทั่วประเทศ- ศึกสุดยอดเซียนกีต้าร์- ระบำหุ่นเซ็นโยริว- ภาคพิเศษข้าชื่อโคทาโร่ (ใหม่) ภาคยูโด ข้าชื่อโคทาโร่ (ใหม่) ภาคยูโด. ดูบทความหลักที่ ข้าชื่อโคทาโร่ (ใหม่) ภาคยูโด มีความยาว 27 เล่มจบ ภาคนี้เป็นเรื่องเกี่ยวกับกีฬายูโด ที่มีการต่อสู้ที่น่าติดตามข้าชื่อโคทาโร่! ภาค L ข้าชื่อโคทาโร่! ภาค L. เป็นภาคสุดท้ายของการ์ตูนชุดข้าชื่อโคทาโร่ ในภาคนี้แม่ของโคทาโร่ปรากฏตัวแล้ว แถมเธอเป็นนินจา ฝีมือเก่งกาจ แต่การปรากฏตัวของเธอนอกจากจะสร้างความวุ่นวายให้กับลูก และเพื่อนๆของลูกแล้ว ก็มีกลุ่มคนปริศนาคอยติดตามเธอมาอย่างใกล้ชิด ภาคนี้มีอยู่ถึงเล่ม 8 ซึ่งไม่จบ แต่ผู้แต่งไม่เขียนต่อแล้วรายชื่อตอนอื่นๆอื่นๆ. - ในปี 2527 ข้าชื่อโคทาโร่ได้ถูกนำมาสร้างเป็นภาพยนตร์ - The Kotaroz อัลบั้ม You are my hero เป็นอัลบั้มเพลง ในประเทศไทยทางสำนักพิมพ์วิบูลย์กิจได้นำมาแจก โดยได้จากการตัดคูปองจากนิตยสาร KC.Weekly ส่งไปชิงโชค- ในอัลบั้มจะประกอบไปด้วยเพลง1. DIMAZIN 2. MY POSITION 3. STEP OUT 4. ¿Qué quiere usted decie? 5. SYDNEY 6. YOU are my HERO 7. PILDERIDER 8. LONG TRAIN BOOGIN 9. TIMEรางวัล รางวัล. ปี 2529, ข้าชื่อโคทาโร่! ได้รับรางวัล Kodansha Manga Award สำหรับการ์ตูนแนว โชเน็น</doc>
