<doc id="34417" url="https://th.wikipedia.org/wiki?curid=34417" title="จุลจักร จักรพงษ์">จุลจักร จักรพงษ์ จุลจักร จักรพงษ์ (; 6 สิงหาคม พ.ศ. 2524) มีชื่อจริงว่า ฮิวโก้ จุล อเล็กซานเดอร์ เลวี () และมีชื่อเล่นว่า เล็ก แต่นิยมเรียกกันว่า ฮิวโก้ เป็นบุตรชายคนโตของหม่อมราชวงศ์นริศรา จักรพงษ์ กับแอลเลน เลวี เป็นหลานตาของพระเจ้าวรวงศ์เธอ พระองค์เจ้าจุลจักรพงษ์ พระโอรสในสมเด็จพระเจ้าบรมวงศ์เธอ เจ้าฟ้าจักรพงษ์ภูวนาถ กรมหลวงพิษณุโลกประชานาถประวัติ ประวัติ. จุลจักร จักรพงศ์ มีชื่อจริงว่าฮิวโก จุล อเล็กซานเดอร์ เลวี () เกิดเมื่อวันที่ 6 สิงหาคม พ.ศ. 2524 ที่ลอนดอน ประเทศอังกฤษ เป็นบุตรชายคนโตของหม่อมราชวงศ์นริศรา จักรพงษ์ กับแอลเลน เลวี ถือเป็นหลานตาของพระเจ้าวรวงศ์เธอ พระองค์เจ้าจุลจักรพงษ์ ซึ่งเป็นพระโอรสในสมเด็จพระเจ้าบรมวงศ์เธอ เจ้าฟ้าจักรพงษ์ภูวนาถ กรมหลวงพิษณุโลกประชานาถ ฮิวโก้มีเชื้อสายไทย-อังกฤษ-รัสเซีย และสก็อตผ่านทางมารดา และเขายังมีน้องชายต่างบิดาหนึ่งคนคือ โดมินิก ภูวสวัสดิ์ จักรพงศ์ (, พ.ศ. 2534) ในวัยเด็กจุลจักรได้ศึกษาที่โรงเรียนจิตรลดา จากนั้นไปเรียนต่อที่โรงเรียนชาร์เตอร์ เฮ้าส์ กรุงลอนดอน อนึ่งเนื่องจากจุลจักร จักรพงษ์ ใช้นามราชสกุลตามมารดา นามสกุลของเขาจึงไม่ใช้คำลงท้าย "ณ อยุธยา" เขาสมรสกับทัศนาวลัย องอาจอิทธิชัย และเปลี่ยนไปนับถือศาสนาอิสลามตามภรรยาซึ่งเป็นอดีตหุ้นส่วนของบริษัท ฮาวคัม เอ็นเทอร์เทนเมนท์จำกัด โดยมีวินัย สะมะอุน เป็นผู้ดำเนินการพิธี โดยได้จัดพิธีสมรสแบบอินเดีย-โมร็อกโก ณ วังจักรพงษ์ เมื่อวันที่ 21 มีนาคม พ.ศ. 2552 ปัจจุบันมีบุตรชายสองคนคือทัศนจักร จักรพงษ์ และปารุสก์ จักรพงษ์ผลงาน ผลงาน. จุลจักรมีโอกาสมาเป็นนายแบบโฆษณาชิ้นแรกในนมเปรี้ยวดัชมิลล์ ก็เพราะเจ้าตัวกลับมาเยี่ยมบ้านในช่วงปิดเทอมตอนเรียนที่อังกฤษ จึงรับงานโฆษณาชิ้นนี้ ผลงาน ผลงานละครมีเรื่อง ลูกผู้ชายหัวใจเพชร, คุณแจ๋วกะเพราไก่, บ้านรังนกไม้, มิติใหม่หัวใจเดิม, ใกล้ไกลหัวใจเดียวกัน,เ งาปริศนา ในปี พ.ศ. 2545 แสดงภาพยนตร์เรื่อง 999-9999 ต่อ - ติด - ตาย ต่อจากนั้นได้เล่นดนตรีในชื่อวง "สิบล้อ" มีผลงาน 4 ชุด นอกจากนี้ทางด้านผลงานการแต่งเพลง ฮิวโก้ ยังมีเครดิตในการแต่งเพลงของนักร้องสาวชาวอเมริกัน บียอนเซ่ ให้กับเพลง "Disappear" ในอัลบั้มไอแอม... ซาชาเฟียร์ส ซึ่งแต่งร่วมกับ อะแมนด้า โกสต์ นักแต่งเพลงชาวอังกฤษ โดยตอนแรกตั้งใจที่จะใส่ไว้ในอัลบั้มของฮิวโก้เอง แต่หลังจากที่บียอนเซ่ ได้มีโอกาสฟัง เธอก็ประทับใจเพลงนี้มาก จนขอเพลงนี้ไปใส่ในอัลบั้มของเธอในที่สุด โดยเธอได้ขอปรับเนื้อเพลงแค่ไม่กี่คำเพื่อให้เข้ากับบุคลิกของเธอมากขึ้น ฮิวโก้ก้าวสู่ฐานะนักร้องเดี่ยวและกำลังเข้าสังกัด Roc Nation ในนิวยอร์ก และทำเพลงอยู่และจะออกขายปลายปี พ.ศ. 2552 ต่อมาในต้นปี พ.ศ. 2553 ฮิวโก้ได้ปล่อยซิงเกิ้ลที่ชื่อว่า Bread & Butter โดยใช้เป็นเพลงประกอบโฆษณาของแบรนด์ Victoria Secret สังกัด Roc Nation ของ Jay-Z และจัดจำหน่ายในประเทศไทยโดย Sony Music Entertainmentทางสังคม ทางสังคม. จุลจักรได้แสดงความฮือฮาแก่สังคมเมื่อให้สัมภาษณ์ในนิตยสารสารคดี เมื่อปี พ.ศ. 2544 โดยเป็นการแสดงออกถึงวิสัยทัศน์และทัศนคติของตนเองต่อวัยรุ่นและต่อสังคมไทยที่แสดงออกให้เห็นถึงความเป็นอิสระ เป็นตัวของตัวเองอย่างชัดเจน หลังจากนั้นจึงได้ไว้ผมยาวและไว้หนวดไว้เคราซึ่งเป็นการเปลี่ยนแปลงบุคลิกไปโดยสิ้นเชิง และในวิกฤตการณ์การเมืองในประเทศไทย พ.ศ. 2548-2550 ฮิวโก้เป็นบุคคลหนึ่งที่เข้าร่วมในการขับไล่ พ.ต.ท.ทักษิณ ชินวัตร นายกรัฐมนตรี ด้วย โดยเข้าร่วมชุมนุมและนำวงสิบล้อของตนเองขึ้นเวทีแสดงดนตรีหลายต่อหลายครั้ง แต่ในการชุมนุมในปี พ.ศ. 2551 ฮิวโก้ไม่ได้เข้าร่วมอีกผลงานละครผลงาน. ละคร. - ใกล้ไกลหัวใจเดียวกัน (ปี 2543 /กันตนา/ช่อง 5) - บ้านรังนกไม้ (ปี 2543 /กันตนา /ช่อง 5) - มิติใหม่หัวใจเดิม (ปี 2543 /กันตนา /ช่อง 7) - เงาปริศนา (ปี 2544 / กันตนา / ช่อง 7) และ (รับบทฝาแฝดครั้งแรก) - ลูกผู้ชายหัวใจเพชร (ปี 2545 / กันตนา / ช่อง 7) - คุณแจ๋วกะเพราไก่ คุณชายไข่ดาว (ปี 2546 / กันตนา / ช่อง 7) - เล็กใหญ่ไม่เกี่ยว ขอเอี่ยวด้วยคน (ปี 2547 / กันตนา / ช่อง 7)อัลบั้มเพลงอัลบั้มเพลง. - สิบล้อ (ปี 2544 / หัวลำโพงริดดึ่ม) - มนต์รักสิบล้อ (ปี 2546 / มอร์ มิวสิก) - Skyline (ปี 2547, ร่วมผลิต-เป็นอัลบั้มของกันตะ กัลย์จาฤก) - เสียงเพลงสิบล้อ (ปี 2548 / มอร์ มิวสิก) - เงินๆ ทองๆ (ปี 2549 / วอร์เนอร์ มิวสิก ไทยแลนด์)อัลบั้มเดี่ยวอัลบั้มเดี่ยว. - Old Tyme Religion (2011 / Roc Nation / Sony Music Entertainment) - Deep In The Long Grass (2014) - ดำสนิท (2017)SingleSingle. - หัวใจลิขิต (เพลงประกอบละครเลือดมังกร ตอน สิงห์) (2015) - ครอบครอง (2017)ภาพยนตร์ภาพยนตร์. - 999-9999 ต่อ ติด ตาย (ปี 2545 / สหมงคลฟิล์ม) - No Strings Attached (ปี 2554 / Paramount Pictures) - ยังบาว (ปี 2556 / แกรนด์ บิ๊ก แบง) รับบท เทียรี่ เมฆวัฒนา - Deadstock รัก ปี ลึก (ปี 2559)โฆษณาโฆษณา. - นมเปรี้ยว ดัชมิลล์ - โทรศัพท์ซีเมนส์ - รถยนต์เชฟโรเรต เทรลเบลเซอร์ Z71รางวัลรางวัล. - รางวัลเมขลา ครั้งที่ 22 ผู้แสดงนำชายดีเด่น จากละครเรื่อง ลูกผู้ชายหัวใจเพชร</doc>
