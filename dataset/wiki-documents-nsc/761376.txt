<doc id="761376" url="https://th.wikipedia.org/wiki?curid=761376" title="เซอร์เกย์ คอร์ซาคอฟ">เซอร์เกย์ คอร์ซาคอฟ เซอร์เกย์ เซียร์เกเยวิช คอร์ซาคอฟ (; ; 22 มกราคม ค.ศ. 1854 – 1 พฤษภาคม ค.ศ. 1900) เป็นประสาทจิตแพทย์ชาวรัสเซีย เกิดที่เมืองกูส-ครุสตัลนี (Gus-Khrustalny) เรียนวิชาแพทย์ที่มหาวิทยาลัยมอสโกและทำงานที่โรงพยาบาลจิตเวชเพียวบราเซนสกี (Preobrazhenski) ระหว่าง ค.ศ. 1876–1879 คอร์ซาคอฟฝึกทักษะด้านโรคประสาทภายใต้การสอนของอเล็กเซย์ โคเซฟนิคอฟ และเรียนจบปริญญาเอกในปี ค.ศ. 1887 ต่อมาเขาเดินทางไปเวียนนาเพื่อเรียนกับทีโอดอร์ เมย์เนิร์ต คอร์ซาคอฟเป็นศาสตราจารย์ด้านประสาทวิทยาและจิตเวชศาสตร์จนกระทั่งเสียชีวิตในปี ค.ศ. 1900 คอร์ซาคอฟมีผลงานที่สำคัญคือ ค้นพบกลุ่มอาการคอร์ซาคอฟ (Korsakoff's syndrome) ซึ่งเกิดจากการขาดวิตามินบี1ในสมองของผู้ป่วยที่ติดสุรา กลุ่มอาการนี้มีความสัมพันธ์กับโรคสมองเวอร์นิคเก (Wernicke's encephalopathy) จึงมักเรียกรวมกันว่า กลุ่มอาการเวอร์นิคเก–คอร์ซาคอฟ (Wernicke–Korsakoff syndrome)</doc>
