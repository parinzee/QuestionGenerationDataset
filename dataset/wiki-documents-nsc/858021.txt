<doc id="858021" url="https://th.wikipedia.org/wiki?curid=858021" title="อเมริกันออเธอส์">อเมริกันออเธอส์ อเมริกันออเธอส์ () เป็นวงดนตรีร็อกจากนครนิวยอร์ก สหรัฐอเมริกา ประกอบด้วยสมาชิก 4 คนได้แก่ แซ็ก บาร์เน็ตต์ (ร้องนำ, กีตาร์), เจมส์ อดัม เชลลีย์ (กีตาร์, แบนโจ), เดฟ รับลิน (กีตาร์เบส) และแมตต์ ซานเชส (กลอง) วงก่อตั้งในปี ค.ศ. 2006 เมื่อทั้งสี่คนพบกันที่วิทยาลัยดนตรีเบิร์กลีในเมืองบอสตัน รัฐแมสซาชูเซตส์ และเริ่มเล่นดนตรีในชื่อ "เดอะบลูเพจส์" ในปี ค.ศ. 2010 พวกเขาเล่นเป็นวงดนตรีเปิดในคอนเสิร์ต Robots in High Tops ของวงแคชแคช ต่อมาพวกเขาย้ายไปอยู่ที่บรุกลินและปล่อยซิงเกิล "รันแบ็กโฮม" ทางไอทูนส์ ในปี ค.ศ. 2012 พวกเขาเปลี่ยนชื่อวงเป็น "อเมริกันออเธอส์" และเซ็นสัญญาเป็นศิลปินสังกัดเมอร์คิวรีเรเคิดส์ในปีต่อมา วงเริ่มเป็นที่รู้จักจากซิงเกิลแรก "บีลีฟเวอร์" ที่ขึ้นถึงอันดับที่ 12 ในชาร์ต Adult Top 40 ของบิลบอร์ดในสหรัฐ ซิงเกิลต่อมา "เบสต์เดย์ออฟมายไลฟ์" ขึ้นเป็นอันดับที่ 1 ในชาร์ต Adult Top 40 นานกว่า 38 สัปดาห์ ซิงเกิลนี้ได้รับการรับรองระดับแพลตินัมจาก ARIA, MC และ RIAA ในปี ค.ศ. 2014 อเมริกันออเธอส์ออกอัลบั้มแรก โอ, วอตอะไลฟ์ ซึ่งรวมสองซิงเกิลก่อนหน้า อัลบั้มนี้ได้รับการรับรองระดับโกลด์ และขายได้กว่า 115,000 ฉบับในสหรัฐ ต่อมาในปี ค.ศ. 2016 พวกเขาออกอัลบั้มที่สอง วอตวีลีฟฟอร์สตูดิโออัลบั้มสตูดิโออัลบั้ม. - โอ, วอตอะไลฟ์ (ค.ศ. 2014) - วอตวีลีฟฟอร์ (ค.ศ. 2016)</doc>
