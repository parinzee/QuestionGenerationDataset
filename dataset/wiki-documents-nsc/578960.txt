<doc id="578960" url="https://th.wikipedia.org/wiki?curid=578960" title="สโมสรฟุตบอลยูไนเต็ดออฟแมนเชสเตอร์">สโมสรฟุตบอลยูไนเต็ดออฟแมนเชสเตอร์ สโมสรฟุตบอลยูไนเต็ดออฟแมนเชสเตอร์ () เป็นสโมสรฟุตบอลกึ่งอาชีพของอังกฤษ ตั้งอยู่ที่เขตมอสตัน เมืองแมนเชสเตอร์ มณฑลเกรเทอร์แมนเชสเตอร์ ก่อตั้งขึ้นเมื่อปี 2005 โดยผู้สนับสนุนของแมนเชสเตอร์ยูไนเต็ด ที่ไม่พอใจการเข้ามาซื้อกิจการของมัลคอล์ม เกลเซอร์ นักธุรกิจชาวอเมริกัน ปัจจุบันลงแข่งขันในระดับเนชันนัลลีก นอร์ท โดยช่วงแรกสโมสรยังไม่มีสนามเหย้าเป็นของตนเองจึงได้เช่าสนามกิกเลน ที่ตั้งอยู่เมืองบิวรี มณฑลเกรเทอร์แมนเชสเตอร์ เป็นสนามเหย้าร่วมกับสโมสรฟุตบอลบิวรีจนถึงปี 2014 ต่อมาในฤดูกาล 2014–15 ได้เปลี่ยนมาเช่าสนามโบเวอร์โฟลด์ และสนามเทมไซด์สเตเดียม ของสตาลีบริดจ์เซลติก และเคอร์ซันแอชตัน ตามลำดับ จนกระทั่งสโมสรได้มีสนามเหย้าเป็นของตนเองในเดือนพฤษภาคม ค.ศ.2015 คือสนามบรอดเฮิร์สพาร์ก ซึ่งเปิดใช้งานเป็นครั้งแรกในฤดูกาล 2015–16</doc>
