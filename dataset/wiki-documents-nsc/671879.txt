<doc id="671879" url="https://th.wikipedia.org/wiki?curid=671879" title="กรกันต์ สุทธิโกเศศ">กรกันต์ สุทธิโกเศศ กรกันต์ สุทธิโกเศศ (ชื่อเล่น: อาร์ม) เกิดวันที่ 17 ตุลาคม พ.ศ. 2531 มีชื่อเสียงเป็นที่รู้จักจากประกวดร้องเพลง KPN Award Thailand Singing Contest 2009 ครั้งที่ 18 ในฐานะรองชนะเลิศอันดับ 1 และ Popular Vote สำเร็จการศึกษาระดับมัธยมศึกษาจากโรงเรียนเซนต์ดอมินิก แผนการเรียน ศิลป์-คำนวณ และจบการศึกษาระดับปริญญาตรี คณะนิเทศศาสตร์ จุฬาลงกรณ์มหาวิทยาลัย สาขาวิชาภาพยนตร์และภาพนิ่ง เกียรตินิยมอันดับ 2 เมื่อปีการศึกษา 2553 และได้ผ่านการคัดเลือกให้เป็นผู้อัญเชิญพระเกี้ยวประจำงานฟุตบอลประเพณีจุฬาฯ–ธรรมศาสตร์ ครั้งที่ 67อาชีพด้านการแสดง อาชีพ. ด้านการแสดง. อาร์มได้ผ่านการคัดเลือกให้รับบทบาทเป็นนักแสดงนำละครเวที “นิเทศ จุฬาฯ” ถึง 3 เรื่องติดต่อกัน มีผลงานด้านละครเวทีชิ้นสำคัญเริ่มจากบทบาท “CK” ในละครเรื่อง “เรยา เดอะ มิวสิคัล” แสดงคู่กับคุณชมพู่ อารยา เอ ฮาร์เก็ต เมื่อปลายปี พ.ศ. 2555 และในปีต่อมาได้รับบทบาทเป็น “เจ้าฟ้าชายสิทธิประวัติ” จาก “เลือดขัตติยา เดอะ มิวสิคัล” เปิดการแสดง ณ เมืองไทยรัชดาลัย เธียเตอร์ และต่อมาปี พ.ศ. 2558 อาร์มได้รับบท "ศร" จาก "โหมโรง เดอะ มิวสิคัล" เปิดแสดงรอบแรกวันที่ 4 เมษายน พ.ศ. 2558 ณ โรงละครเคแบงก์สยามพิฆเนศ โดยบริษัท โต๊ะกลมโทรทัศน์ จำกัด และ เวิร์คพอยท์ เอ็นเทอร์เทนเมนท์ และจะมีผลงานละครเวทีในช่วงเดือนพฤษภาคมคือ"มังกรสลัดเกล็ด เดอะมิวสิคัล" โดยรับบทเป็น อ.ป๋วย อึ๊งภากรณ์ ในองก์ "เสรีไทยลายมังกร" เริ่มแสดงวันที่ 29 พฤษภาคม พ.ศ. 2558 ณ ศูนย์วัฒนธรรมแห่งประเทศไทย หอประชุมใหญ่ ปี พ.ศ. 2559 - 2560 อาร์มได้รับบทเป็น "ชนะลม" จาก นิทานหิ่งห้อย เดอะ มิวสิคัล ณ โรงละครเคแบงก์สยามพิฆเนศ โดยบริษํท โต๊ะกลมโทรทัศน์ จำกัด และ เวิร์คพอยท์ เอ็นเทอร์เทนเมนท์ ปี พ.ศ. 2560 อาร์มได้รับบท ชนะดลจาก หยาดเพชร เพลงรัก ลีลาชีวิต กรมส่งเสริมวัฒนธรรม กระทรวงวัฒนธรรม และ บริษัท โคเมดี้ ไลน์ จำกัด เริ่มการแสดง 24 พฤศจิกายน พ.ศ. 2560 ปี พ.ศ. 2561 อาร์มได้รับบท "นายมั่นปืนยาว" จาก พระร่วงเดอะมิวสิคัล ณ เมืองไทยรัชดาลัย เธียเตอร์ เริ่มการแสดง 22 กุมภาพันธ์ พ.ศ. 2561 ส่วนผลงานละครโทรทัศน์ เรื่อง “ฝันเฟื่อง” ได้ออกอากาศทางสถานีโทรทัศน์ช่องวัน ทุกวันจันทร์-อังคาร เวลา 20.15-22.15 น. (เริ่มตอนแรก 24 พฤศจิกายน พ.ศ. 2557 และ จบเมื่อวันที่ 20 มกราคม พ.ศ. 2558) ควบคุมการผลิตโดย บริษัท เอ็กแซ็กท์ จำกัด อาร์มรับบท “หมอฉบัง” และ ร่วมแสดงละครเรื่อง My Melody 360 องศารัก ทางสถานีโทรทัศน์โมเดิร์นไนน์ ออกอากาศปี พ.ศ. 2556 และในปีเดียวกันนั้นอาร์มมีผลงานการแสดงและร้องเพลงประกอบภาพยนตร์เรื่องแรกในชีวิตกับ “ประโยคสัญญารัก” และเพลงประกอบนั้น (เพลงเข็มนาฬิกา) ได้รับรางวัล “เพลงประกอบภาพยนตร์ยอดเยี่ยม” จากชมรมวิจารณ์บันเทิงปี พ.ศ. 2556 อีกด้วย ในด้านการร้องเพลงอาร์มได้รับเกียรติจากวงดุริยางค์ซิมโฟนีกรุงเทพ ให้เป็นศิลปินในหลายคอนเสิร์ต เช่น คอนเสิร์ตเพลงรักโดยวงดุริยางค์ซิมโฟนีกรุงเทพ, 60 พรรษามหาวชิราลงกรณ์, วงดุริยางค์ซิมโฟนีกรุงเทพ บรรเลงสุนทราภรณ์ ซึ่งจัดแสดงที่หอประชุมใหญ่ ศูนย์วัฒนธรรมแห่งประเทศไทย และได้ร่วมงานกับวาทยกรระดับโลกอย่างคุณทฤษฎี ณ พัทลุงอย่างต่อเนื่อง อาทิเช่น คอนเสิร์ต "ร้อยบรรเลง เพลงพวงร้อย" ทั้ง 2 ครั้งในปี พ.ศ. 2556 และ พ.ศ. 2557 เป็นต้น นอกจากนี้ในปี พ.ศ. 2557 อาร์มยังได้ฝึกฝนทักษะการใช้เสียงจนสามารถประกอบอาชีพที่ท้าทายอีก 2 อาชีพคือ นักพากย์เสียงการ์ตูน ซึ่งได้รับเลือกจาก วอลท์ ดิสนีย์ พิคเจอร์ส ให้พากย์เสียงร้องในบทบาทของมนุษย์หิมะ Olaf จากภาพยนตร์การ์ตูนเรื่อง “Frozen” และยังเป็นผู้ประกาศข่าว ของช่อง 23 เวิร์คพอยท์ ในช่วงข่าวรอบวัน ทุกวันจันทร์ถึงศุกร์อีกด้วย ปลายปี พ.ศ. 2559 อาร์ม กรกันต์จัดได้ว่าเป็นซุปเปอร์สตาร์ของเมืองไทย เกิดจากที่อาร์มได้เข้าไปประกวดในรายการ The Mask Singer หน้ากากนักร้อง ซีซันที่ 1 ซึ่งอาร์มมาในชุดของหน้ากากระฆัง แข่งใน Group A โดยใช้เพลง ไม้ขีดไฟกับดอกทานตะวัน และ เพลง All of me ในการประกวด ซึ่งจากรายการนี้ทำให้เขาได้รับความนิยมและมีคนรู้จักเพิ่มมากขึ้น และด้วยที่เขามีนิสัยที่เป็นสุภาพบุรุษ อัธยาศัยดี ใจดี จึงทำให้คนที่ได้พบเจอเขา ตกหลุมรักและหลงใหลในตัวเขาผลงานผลงานด้านเพลงผลงาน. ผลงานด้านเพลง. - Single เพลงรวม "ไว้ใจ" ในอัลบั้ม The Famous Five A Tribute To Hydra ร่วมกับศิลปิน เช่น บุรินทร์ บุญวิสุทธิ์ , โมเดิร์นด็อก , สุนิสา สุขบุญสังข์ , พันกร บุณยะจินดา และ วง ETC - Single "ขอร้อง" ควบคุมการผลิตโดย หนึ่ง ETC - เพลง "ตะแบกงาม" เพลงประจำสถาบันกันตนา - เพลง "คิดถึง" และ "พรานล่อเนื้อ" เพลงของโครงการ BSO ซึ่งเป็นการจัดทำโดย BSO ร่วมกับ มูลนิธิสุนทราภรณ์ เมื่อปีพุทธศักราช 2554 - เพลง เข็มนาฬิกา" ซึ่งได้ร้องคู่กับ คุณนนทิยา จิวบางป่า และเป็นเพลงประกอบภาพยนตร์ เรื่อง ประโยคสัญญารัก - เพลง ฉันไม่ใช่ พ.ศ. 2547ผลงานด้านละครผลงานด้านละครเวทีผลงานด้านคอนเสิร์ตผลงานด้านพิธีกรผลงานด้านพิธีกร. - พิธีกรรายการ Music of The Night An Orchestral Concert จัดโดย ปตท. ณ โรงละครอักษรา คิง พาวเวอร์ - พิธีกรรับเชิญ รายการ คุณพระช่วย เทปวันที่ 18 ตุลาคม พ.ศ. 2557 - The Mask Secret Room By AIS หลังรายการ The Mask Singer หน้ากากนักร้อง ซีซันที่ 2 App Ais Play - Foot Step ก้าวที่ให้ด้วยใจพอเพียง วันเสาร์ 17.55 - 18.00 สถานีวิทยุโทรทัศน์กองทัพบก ช่อง 5 - พิธีกรรายการ คุณพระช่วย ช่วง ศิลปะแผ่นดิน ศิลปินแห่งชาติ ร่วมกับ วรางคนาง วุฑฒยากรผลงานด้านการพากย์ผลงานด้านการพากย์. - พากย์เสียงร้องภาษาไทยเป็น โอลาฟ จากเรื่อง Frozen - พากย์เสียงร้องภาษาไทยเป็น โอลาฟ จากเรื่อง Olaf’s Frozen Adventureผลงานด้านอ่านข่าวผลงานด้านอ่านข่าว. - ข่าวเวิร์คพอยท์รอบเที่ยง (Workpoint News) จันทร์-ศุกร์ เวลา 11.15 - 12.00 (3 มกราคม พ.ศ. 2560 - 11 ธันวาคม พ.ศ. 2560) - ข่าวเวิร์คพอยท์รอบเที่ยง (Workpoint News) จันทร์-ศุกร์ เวลา 11.30 - 12.00 (12 ธันวาคม พ.ศ. 2560 - ปัจจุบัน)DJDJ. - 103 FM Like music station ทุกวันจันทร์–ศุกร์ 13.00 - 15.00รางวัล รางวัล. รางวัลจากการประกวดร้องเพลง- ปี พ.ศ. 2552 : รางวัลรองชนะเลิศอันดับ 1 และ รางวัล Popular Vote จากการประกวด KPN Award Thailand Sining Contest 2009 - ปี พ.ศ. 2546 : รางวัลชนะเลิศการประกวดร้องเพลงงาน ศาลาเฉลิมกรุงสืบสานตำนานเพลง ครั้งที่ 3 โดยได้รับถ้วยพระราชทานจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี - ปี พ.ศ. 2548 : รางวัลรองชนะเลิศอันดับ 1 และ รางวัล Popular Vote จากการประกวดร้องเพลงงาน Style by Toyota It's You จากบทเพลง "ฉันไม่ใช่" ซึ่งแต่งโดย คุณเชษฐา ยารถเอก จากค่ายเพลง Warner Music Thailand - ปี พ.ศ. 2547 : รางวัลชนะเลิศการประกวดร้องเพลงงาน Bangkok Music Award 2004 จัดโดยกรุงเทพมหานคร - ปี พ.ศ. 2546 : รางวัลชนะเลิศการประกวดร้องเพลงงาน Fashion Island Kid and Teen Music Challenge 2003 โดยได้รับถ้วยประทานจากหม่อมเจ้าสิริวัณวรี มหิดล</doc>
