<doc id="325703" url="https://th.wikipedia.org/wiki?curid=325703" title="ลาบอแอม">ลาบอแอม ลาบอแอม () เป็นอุปรากรภาษาอิตาลีจำนวน 4 องก์ เขียนโดยจาโกโม ปุชชีนี คำร้องโดยลุยจี อิลลีกา (1857 – 1919) ดัดแปลงจากเรื่อง Scènes de la vie de bohème ของอ็องรี มูร์แฌร์ นักเขียนชาวฝรั่งเศส จัดแสดงรอบปฐมทัศน์เมื่อวันที่ 1 กุมภาพันธ์ ค.ศ. 1896 ที่โรงอุปรากร Teatro Regio เมืองตูริน อำนวยเพลงโดยอาร์ตูโร ตอสกานีนี จนถึงปัจจุบัน เรื่องลาบอแอมเป็นอุปรากรที่นิยมจัดแสดงบ่อยครั้งที่สุดเป็นอันดับสอง รองจากเรื่องมาดามบัตเตอร์ฟลาย เนื้อเรื่องกล่าวถึงความรักแรกพบระหว่างหญิงสาวชื่อ มีมี กับหนุ่มนักกลอนชื่อ โรฟอลโด ต่อมาโรฟอลโดพยายามจะตีจากมีมี เพราะไม่พอใจที่เธอแสดงพฤติกรรมหว่านเสน่ห์ไปทั่ว มีมีหัวใจสลายและสุขภาพเสื่อมโทรมอย่างรวดเร็ว ทั้งคู่ต่างเพิ่งตระหนักในรักและกลับมามีความสุขร่วมกันในช่วงสั้น ๆ ก่อนเธอจะเสียชีวิต ในปี ค.ศ. 1946 อาร์ตูโร ตอสกานีนี ผู้อำนวยเพลงในการแสดงรอบปฐมทัศน์ของลาบอแอม ซึ่งได้เลิกอำนวยวงออร์เคสตราต่อสาธารณชนมาเป็นเวลา 20 ปี ตั้งแต่การแสดงรอบปฐมทัศน์ Turandot ในปี ค.ศ. 1926 ได้กลับมาอำนวยวงอีกครั้งให้กับวงเอ็นบีซีซิมโฟนีออร์เคสตรา บันทึกเสียงออกอากาศทางวิทยุ การแสดงครั้งนั้นต่อมาได้ถูกวางจำหน่ายเป็นคอมแพ็กดิสก์ในสังกัด RCA Victor เป็นการบันทึกเสียงโอเปร่าของปุชชีนีเพียงชุดเดียว ที่อำนวยเพลงโดยวาทยกรฉบับดั้งเดิม</doc>
