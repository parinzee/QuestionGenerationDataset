<doc id="272774" url="https://th.wikipedia.org/wiki?curid=272774" title="คลาร์ก เกเบิล">คลาร์ก เกเบิล วิลเลียม คลาร์ก เกเบิล () (1 กุมภาพันธ์ ค.ศ. 1901 - 16 พฤศจิกายน ค.ศ. 1960) เป็นนักแสดงชาวอเมริกัน มีฉายาว่า "ราชาแห่งฮอลลีวูด" ในช่วงที่เขาประสบความสำเร็จที่สุด ในปี 1999 สถาบันภาพยนตร์อเมริกัน ให้เกเบิลติดอันดับ 7 ของดาราฝ่ายชายที่ยิ่งใหญ่ที่สุดตลอดกาล บทโด่งดังที่สุดของเกเบิลคือบท เรตต์ บัตเลอร์ในภาพยนตร์ปี 1939 เรื่อง Gone with the Wind ที่เขาแสดงร่วมกับวิเวียน ลีห์ ผลงานการแสดงนี้ของเขาได้รับการเสนอชื่อเข้าชิงรางวัลออสการ์ สาขานักแสดงชายยอดเยี่ยม เขาได้รับรางวัลจากเรื่อง It Happened One Night (1934) และยังได้รับการเสนอชื่อเข้าชิงจาก Mutiny on the Bounty (1935) และผลงานการแสดงอันน่าจดจำของเขาอย่างเรื่อง Run Silent, Run Deep และผลงานเรื่องสุดท้ายของเขา The Misfits (1961) ที่แสดงร่วมกับมาริลีน มอนโร ในเรื่องสุดท้ายของเธอเช่นกัน</doc>
