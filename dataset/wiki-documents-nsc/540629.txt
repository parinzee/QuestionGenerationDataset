<doc id="540629" url="https://th.wikipedia.org/wiki?curid=540629" title="ร็อบ กามัน">ร็อบ กามัน ร็อบ กามัน () เกิดวันที่ 5 มิถุนายน ค.ศ. 1960 ที่กรุงอัมสเตอร์ดัม เป็นทั้งนักมวยไทยและคิกบ็อกเซอร์อดีตแชมป์โลก 9 สมัยชาวดัตช์ โดยถือได้ว่าเป็นนักมวยที่ยิ่งใหญ่ที่สุดของทุกสมัยที่ผ่านมา และได้รับการขนานนามว่า "มิสเตอร์โลว์คิก" เนื่องด้วยผลงานการเตะต่ำอันน่าสะพรึงกลัวของเขา ทั้งนี้ ร็อบ กามัน เป็นชาวต่างชาติคนแรกที่เดินทางมาฝึกมวยไทย ณ ค่ายมวยศิษย์ยอดธงประวัติ ประวัติ. ในช่วงแรกของเขา เขาได้เล่นให้แก่ทีมเยาวชนเอเอฟซีอาแจ็กซ์อัมสเตอร์ดัม ร็อบจัดได้ว่าเป็นผู้เล่นที่ดีคนหนึ่ง แต่เขาก็ไม่เคยชอบกีฬาแบบทีม และเมื่ออายุได้ 16 ปีเขาก็ได้เริ่มฝึกศิลปะการต่อสู้ โดยเริ่มจากปันจักสีลัตเป็นอย่างแรก ใน ค.ศ. 1978 เขาก็ได้เริ่มฝึกวิชามวยไทยที่เมจีโรยิมโดยยอน พลาส์ ใน ค.ศ. 1980 ร็อบได้กลายเป็นนักมวยคลาส-เอในประเทศเนเธอร์แลนด์ เขาสามารถชนะได้มากที่สุดโดยวิธีการน็อค จุดเปลี่ยนสำหรับเขาคือการต่อสู้กับ บลิงกี โรดรีเกซ ซึ่งเป็นลูกพี่ลูกน้องของเบนนี อูร์ควีเดซ โดยร็อบเป็นฝ่ายชนะเขาด้วยการเตะต่ำเข้าที่ขา และนั่นคือความก้าวหน้าที่ปรากฏในระดับสากลของเขา ตั้งแต่นั้นมา ร็อบก็เริ่มต่อสู้ ณ ประเทศไทย การต่อสู้ในประเทศไทยครั้งแรกของเขาคือการเผชิญหน้ากับเด่นน้อยผู้เป็นแชมป์ระดับท้องถิ่น โดยร็อบเป็นฝ่ายชนะน็อค จากนั้น เขาก็ได้ทำการท้าชิงกับรักชาติ ส.ประสาทพร ผู้เป็นแชมป์ของประเทศไทยที่กรุงเทพมหานคร โดยร็อบเป็นฝ่ายแพ้การต่อสู้และได้รับบทเรียนหลายประการจากการพ่ายแพ้ในครั้งนั้นรายการที่ชนะรายการที่ชนะ. - ค.ศ. 1995 แชมป์เค-ทู ฟรานซ์กรังด์ปรีซ์ '95 - ค.ศ. 1992-94 แชมป์โลกกติกาตะวันออกรุ่นไลท์เฮฟวี่เวทของสถาบัน I.S.K.A. - ค.ศ. 1992 แชมป์โลกฟูลคอนแท็ครุ่นซูเปอร์มิดเดิลเวทของสถาบัน I.S.K.A. - ค.ศ. 1992 แชมป์โลกฟูลคอนแท็ครุ่นซูเปอร์ไลท์เฮฟวี่เวทของสถาบัน W.K.A. - ค.ศ. 1990 แชม์โลกมวยไทยรุ่นไลท์เฮฟวี่เวทของสถาบัน I.M.T.F. (หรือ I.M.F. ในปัจจุบัน) - ค.ศ. 1989-90 แชมป์โลกฟูลคอนแท็ครุ่นไลท์เฮฟวี่เวทของสถาบัน W.K.A. - ค.ศ. 1988-89 แชมป์โลกฟูลคอนแท็ครุ่นไลท์เฮฟวี่เวทของสถาบัน W.K.A. - ค.ศ. 1984 แชมป์ยุโรปฟูลคอนแท็คของสถาบัน P.K.A. - ค.ศ. 1983-87 แชมป์โลกฟูลคอนแท็ครุ่นมิดเดิลเวทของสถาบัน W.K.A. - แชมป์โลกฟูลคอนแท็ครุ่นไลท์เฮฟวี่เวทของสถาบัน I.K.B.F.</doc>
