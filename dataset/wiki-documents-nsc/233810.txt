<doc id="233810" url="https://th.wikipedia.org/wiki?curid=233810" title="โรงพยาบาลค่ายสุริยพงษ์">โรงพยาบาลค่ายสุริยพงษ์ โรงพยาบาลค่ายสุริยพงษ์ เป็นโรงพยาบาลสังกัดกองทัพบก กองบัญชาการกองทัพไทย กระทรวงกลาโหม ให้บริการรักษาทั่วไป ผู้ป่วยในและผู้ป่วยนอกประวัติ ประวัติ. ในปี พ.ศ. 2511 กองทัพบกได้ออกคำสั่งให้กองพันทหารม้าที่ 10 ซึ่งตั้งอยู่ค่ายจักรพงษ์ ตำบลดงพระราม อำเภอเมืองปราจีนบุรี จังหวัดปราจีนบุรี ย้ายมาอยู่ที่บ้านน้ำล้อม ตำบลในเวียง อำเภอเมืองน่าน จังหวัดน่าน (ค่ายสุริยพงษ์ในปัจจุบัน) และเมื่อมีหน่วยรบขึ้นในจังหวัดน่าน ก็สมควรจะต้องตั้งหน่วยให้การสนับสนุนขึ้นอีกหน่วยหนึ่ง โดยให้ใช้ อฉก.จังหวัดทหารบกน่าน (ส่วนแยก) และตั้งชื่อหน่วยว่า “ หน่วยจังหวัดทหารบกลำปาง (ส่วนแยกน่าน)” และให้มีหน่วยรักษาพยาบาลหนึ่งหน่วยชื่อว่า “หมวดพยาบาลจังหวัดทหารบกลำปาง (ส่วนแยกน่าน)” เป็นหมวดพยาบาลชั้น 2 มีผู้บังคับหมวดอัตราร้อยโท ในปี พ.ศ. 2512 ต่อมาในปี พ.ศ. 2515 กองทัพบกได้แก้ไขปรับปรุงจังหวัดทหารบก (ส่วนแยก) และได้ขยายหมวดพยาบาลจากชั้น 2 เป็นหมวดพยาบาลชั้น 1 ผู้บังคับหมวดอัตราร้อยเอก จนถึงปี พ.ศ. 2521 จึงได้ขยายสถานพยาบาลจากหมวดพยาบาลเป็นโรงพยาบาลจังหวัดทหารบกลำปาง (ส่วนแยก) และได้นำความกราบบังคมทูลฯ ขอพระราชทานชื่อจาก “โรงพยาบาลจังหวัดทหารบกลำปาง (ส่วนแยกน่าน)” เป็น “โรงพยาบาลค่ายสุริยพงษ์” ตามชื่อค่าย โรงพยาบาลค่ายสุริยะพงษ์ได้รับอนุมัติจากกองทัพบก กองบัญชาการกองทัพไทย กระทรวงกลาโหมให้สร้างที่ทำการขึ้นใหม่ภายในฐานแสงเพ็ญ ตำบลฝายแก้ว อำเภอภูเพียง และได้ทำการเคลื่อนย้ายหน่วยไปประจำที่ตั้งแห่งใหม่ในวันที่ 5 ธันวาคม พ.ศ. 2552 ปัจจุบันประกอบด้วยทีมแพทย์ 4 คน พยาบาล 5 คน และผู้ช่วยพยาบาล 10 คน</doc>
