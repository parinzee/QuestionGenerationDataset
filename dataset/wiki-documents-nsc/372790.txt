<doc id="372790" url="https://th.wikipedia.org/wiki?curid=372790" title="กามาเกวย์">กามาเกวย์ กามาเกวย์ () เป็นเมืองในประเทศคิวบา ตั้งอยู่ตอนกลางของประเทศ เป็นเมืองที่ใหญ่ที่สุดเป็นอันดับ 3 ของประเทศ เป็นเมืองหลักของจังหวัดกามาเกวย์ เมืองดั้งเดิมที่ชื่อ ซานตามาริอาเดลปูเอร์โตเดลปรินซิเป บริเวณชายฝั่ง ที่ก่อตั้งราว ค.ศ. 1515 ถูกโจรสลัดโจมตีอย่างต่อเนื่อง จึงได้ย้ายเมืองเข้ามาในเกาะ เมืองนี้เคยเป็นเมืองหลวงของอาณานิคมเวสต์อินดีสของสเปนเมื่อตอนต้นคริสต์ศตวรรษที่ 19 ในเดือนกรกฎาคม ค.ศ. 2008 เมืองเก่าได้รับเลือกเป็นมรดกโลกของยูเนสโก</doc>
