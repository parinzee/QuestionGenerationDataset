<doc id="626684" url="https://th.wikipedia.org/wiki?curid=626684" title="ดวงนภา ศรีตะลา">ดวงนภา ศรีตะลา ดวงนภา ศรีตะลา เป็นนักกีฬาฟุตบอลหญิงทีมชาติไทย ผู้ซึ่งทำหน้าที่เป็นกัปตันทีมประวัติ ประวัติ. ดวงนภา ศรีตะลา เป็นชาวจังหวัดกำแพงเพชร เธอเริ่มเล่นฟุตบอลตั้งแต่สมัยยังเด็ก และเข้าศึกษาระดับชั้นมัธยมศึกษาที่โรงเรียนปางศิลาทองศึกษา ซึ่งเป็นโรงเรียนที่มีชื่อเสียงด้านฟุตบอลหญิงของจังหวัด ต่อมา ดวงนภาเข้าแข่งขันฟุตบอลในตำแหน่งกองหน้าให้แก่ทีมจังหวัดกำแพงเพชรในการแข่งขันกีฬาเยาวชนแห่งชาติ ครั้งที่ 20 โดยทีมของเธอได้รับรางวัลเหรียญทองแดง หลังจากนั้น เธอได้รับการคัดเลือกเข้าร่วมทีมฟุตบอลหญิงทีมชาติไทยรุ่นอายุไม่เกิน 19 ปี ที่ซึ่งเธอเธอมักได้รับเลือกเข้าร่วมทีมชาติไทยเรื่อยมาแทบทุกชุด ในภายหลัง ดวงนภาได้เปลี่ยนไปทำหน้าที่ในตำแหน่งกองหลัง ซึ่งสามารถทำได้ดี และมีความชอบในตำแหน่งดังกล่าว จากนั้นไม่นาน เธอก็ได้ก้าวมาเป็นนักฟุตบอลกองหลังระดับแถวหน้าของประเทศ โดยทางผู้ฝึกสอนมักเลือกดวงนภาเป็นตัวเลือกแรก ๆ ของการแข่งขันในแต่ละเกม วันที่ 16 กันยายน พ.ศ. 2556 ดวงนภาเข้าแข่งขันให้แก่ทีมชาติไทยในรายการเอเอฟเอฟวีเมนส์แชมเปียนชิพ 2013 ที่จัดขึ้น ณ ย่างกุ้ง ประเทศเมียนมาร์ โดยทีมของเธอเป็นฝ่ายแพ้ต่อฟุตบอลหญิงทีมชาติออสเตรเลียรุ่นอายุไม่เกิน 19 ปี ที่ 2 ประตูต่อ 3 เดือนธันวาคม พ.ศ. 2556 ดวงนภาได้เข้าแข่งขันฟุตบอลในซีเกมส์ 2013 ที่จัดขึ้น ณ เมืองมัณฑะเลย์ ประเทศเมียนมาร์ โดยได้พบกับฟุตบอลหญิงทีมชาติเวียดนามในรอบชิงชนะเลิศ ดวงนภาเป็นหนึ่งในผู้ทำประตูชัยให้แก่ทีมชาติไทย เมื่อครั้งที่พบกับฟุตบอลหญิงทีมชาติเมียนมาร์ ในการแข่งขันฟุตบอลหญิงเอเชียนคัพ 2014 ที่จัดขึ้น ณ ประเทศเวียดนาม และเธอเป็นผู้ทำหน้าที่ร่วมกับทีมชาติไทย เมื่อครั้งที่พบกับฟุตบอลหญิงทีมชาติเวียดนาม ซึ่งเป็นทีมเจ้าภาพการแข่งขันรายการดังกล่าว โดยทีมของได้เธอเป็นฝ่ายชนะที่ 2 ประตูต่อ 1 ส่งผลให้ทีมชาติไทยได้รับสิทธิ์เข้าร่วมการแข่งขันฟุตบอลโลกหญิง 2015 ที่ประเทศแคนาดาได้เป็นครั้งแรกของประวัติศาสตร์เกียรติประวัติฟุตบอลเกียรติประวัติ. ฟุตบอล. - ทีมเยาวชนจังหวัดกำแพงเพชร - เหรียญทองแดง กีฬาเยาวชนแห่งชาติ ครั้งที่ 20 ที่จังหวัดสุโขทัย- ทีมชาติไทย - เหรียญทอง ฟุตบอลในซีเกมส์ 2013 ที่เมืองมัณฑะเลย์ ประเทศเมียนมาร์ฟุตซอลฟุตซอล. - ทีมกรุงเทพมหานคร - เหรียญเงิน กีฬาฟุตซอลในกีฬาแห่งชาติครั้งที่ 41 ที่จังหวัดเชียงใหม่</doc>
