<doc id="894563" url="https://th.wikipedia.org/wiki?curid=894563" title="เฉิน (นักร้อง)">เฉิน (นักร้อง) คิม จง-แด (เกิดวันที่ 21 กันยายน ค.ศ. 1992) รู้จักกันในชื่อที่ใช้ในวงการคือ เฉิน เป็นนักร้องนักแต่งเพลงชาวเกาหลีใต้ หนึ่งในสมาชิกและนักร้องเสียงหลักของวงบอยแบนด์สัญชาติเกาหลีใต้-จีน วง EXO มียูนิตย่อย EXO-CBX ร่วมกับสมาชิกวงหลัก อีกทั้งยังได้เข้าร่วมในโปรเจกต์กลุ่มนักร้องบัลลาด S.M. THE BALLAD ภายใต้ค่าย SM เอนเตอร์เทนเมนต์อาชีพ2011–14: การเริ่มต้นอาชีพในวงการบันเทิง อาชีพ. 2011–14: การเริ่มต้นอาชีพในวงการบันเทิง. ในช่วงชีวิตมัธยมศึกษาปีสุดท้ายของเฉิน เขามีความตั้งใจแน่วแน่ในการทำตามความฝันในการเป็นนักร้องอย่างมาก ด้วยศักยภาพที่เขามีจึงทำให้เขาได้รับโอกาสจากการแคสติ้งโดยทีมงานของทางบริษัท SM เอนเตอร์เทนเมนต์ให้เข้ามาออดิชั่นพร้อมกับอีกหนึ่งสมาชิกวง EXO ในปัจจุบันนี้ซึ่งก็คือ แบ็กฮย็อน เฉินผ่านการคัดเลือกจากบริษัท SM เอนเตอร์เทนเมนต์ ด้วยการออดิชั่นตอนอายุ 18 ปี ได้ชีวิตในการเป็นเด็กฝึกของทางค่ายเป็นระยะเวลาอีก 1 ปี และในท้ายที่สุดเมื่อวันที่ 29 ธันวาคม 2011 เฉินก็ได้รับการแนะนำตัวในฐานะสมาชิกคนสุดท้ายที่เข้ามาเป็นวง EXO เฉินได้เปิดตัวต่อสาธารณะชนครั้งแรกพร้อมกับ ไค และอดีตสมาชิกวง EXO ลู่หาน และ เทา ในรายการ Gayo Daejun ของสถานีโทรทัศน์ SBS ในวันที่ 29 ธันวาคม 2011 หลังจากนั้นก็ปรากฏตัวอีกครั้งในทีเซอร์เดบิวต์ของ EXO คลิปที่ 19 ที่ถูกปล่อยออกมาในวันที่ 21 กุมภาพันธ์ 2012 ในปี 2014 เฉินได้เข้าร่วมกับกลุ่มนักร้องบัลลาดของค่าย SM เอนเตอร์เทนเมนต์ นั่นก็คือ S.M. THE BALLAD ที่เกิดขึ้นครั้งแรกในปี 2010 ในอัลบั้มชุดที่ 2 เขาได้ร้องเพลงโปรโมทหลักของอัลบั้มเวอร์ชันภาษาจีน "Breath" ร่วมกับ จาง ลี่อิ่น, เพลง "When I Was... When U Were..." คู่กับ คริสตัล วง f(x) และยังได้ร้องเพลง "A Day Without You" ร่วมกับ จงฮย็อน รุ่นพี่ในค่ายเดียวกันซึ่งเป็นอดีตสมาชิกวงชายนี ซึ่งถือว่าเป็นรุ่นพี่ในวงการคนหนึ่งที่เขาเอ่ยว่าตัวเองนั้นชื่นชม โดยเฉินก็ยังได้แสดงการร้องเพลงพร้อมวงดนตรีสดร่วมกับคริสตัลและจงฮย็อนที่งาน S.M. The Ballad Joint Recital ในวันที่ 12 กุมภาพันธ์ อีกด้วย ในเดือนกรกฎาคมปี 2014 เฉินได้ปล่อยเพลงเดี่ยวเพลงแรกของเขาเอง "Best Luck" เป็นเพลงประกอบหลักของละครโทรทัศน์สถานี SBS เรื่อง ถ้ารักกันมันก็โอเค ซึ่งเป็นละครที่มีสมาชิกวงอย่าง ดี.โอ. รับบทเป็นนักแสดงสมทบในเรื่องด้วยเช่นกัน และนอกจากนี้เอง เพลง "Best Luck" ก็ได้รับรางวัล "Best OST by a Male Artist" (เพลงประกอบยอดเยี่ยมโดยศิลปินชาย) และ "Best OST Song" (เพลงประกอบละครยอดเยี่ยม) ที่งานประกาศรางวัล So-Loved Awards ครั้งที่ 5 และงาน Seoul International Youth Film Festival ครั้งที่ 16 ตามลำดับ เฉินได้ถูกเชิญให้ไปเป็นนักร้องรับเชิญพิเศษเพื่อแสดงเพลงนี้ที่งานประกาศรางวัล APAN Star Awards ครั้งที่ 3 ในวันที่ 11 พฤศจิกายน ปี 2014 โดยเขาก็แสดงได้อย่างน่าชื่นชมด้วยการร้องสดอย่างไพเราะ2015–ปัจจุบัน: กิจกรรมเดี่ยว และ EXO-CBX 2015–ปัจจุบัน: กิจกรรมเดี่ยว และ EXO-CBX. ในปี 2015 เฉินได้ร่วมเขียนเนื้อเพลงเป็นครั้งแรกให้กับเพลง "Promise" ในอัลบั้มรีแพ็คกิจชุดที่ 4 ของ EXO 'EXODUS' ซึ่งเป็นการร่วมมือกับสมาชิกในวงคือ ชันย็อล และ เลย์ ในเดือนสิงหาคม ปี 2015 เขาก็ได้เดบิวต์ในฐานะนักแสดงมิวสิคัลครั้งแรกในบทบาท เบนนี ในเรื่อง In the Heights ภายใต้การผลิตของเครือบริษัท เอสเอ็ม เคาท์เจอร์แอนด์คอนเทนต์ (SM C&C) และนอกจากนี้เฉินก็ยังได้เข้าร่วมเป็นหนึ่งในผู้เข้าแข่งขันรายการแข่งขันทางดนตรีอย่าง King of Mask Singer ในรอบการแข่งที่ 11 ภายใต้ตัวตนของ "กีตาร์แมนในตำนาน" อีกด้วย ในเดือนมกราคม ปี 2016 เฉินได้แสดงเพลง "Imagine" ของศิลปินชื่อดังในตำนาน จอห์น เลนนอน ร่วมกับนักเปียโนชื่อดังระดับโลก สตีฟ บาราคัตต์ ที่เซจองเซ็นเตอร์ ศูนย์ศิลปะการแสดง เพื่อเป็นส่วนหนึ่งในโครงการ "Imagine Project" จากองค์กรเพื่อเด็กแห่งสหประชาชาติยูนิเซฟ ในเดือนกุมภาพันธ์ ปี 2016 เฉินและนักร้องชาวเกาหลีใต้ พันช์ ได้ปล่อยเพลงดูเอทที่ชื่อว่า "Everytime" ร่วมกัน ซึ่งเป็นหนึ่งในเพลงประกอบหลักของละครโทรทัศน์สถานี KBS เรื่อง ชีวิตเพื่อชาติ รักนี้เพื่อเธอ เพลงนี้เปิดตัวอย่างน่าประทับใจบนชาร์ตเพลงแกออนรายสัปดาห์ด้วยอันดับสูงสุดบนชาร์ต คืออันดับที่ 1 ในเดือนเมษายน ปี 2016 เฉินและแรปเปอร์ชาวเกาหลีใต้ เฮซ ได้ร่วมกันปล่อยเพลง "Lil' Something" ซึ่งถูกเรียบเรียงโดย รยู แจ-ฮย็อน สมาชิกวง ไวบ์ ในสัปดาห์การปล่อยซิงเกิลสัปดาห์ที่ 9 ภายใต้โปรเจกต์ SM STATION ของบริษัท SM เอนเตอร์เทนเมนต์ ในเดือนสิงหาคม ปี 2016 เฉินได้ร่วมกับสมาชิกในวง ซิ่วหมิน และ แบ็กฮย็อน ร้องเพลงประกอบละครหลัก เพลง "For You" ให้กับละครโทรทัศน์สถานี SBS เรื่อง ข้ามมิติ ลิขิตสวรรค์ และได้ปล่อยเพลงที่เกิดจากความร่วมมือกับดีเจอเลสโซ่ในโปรเจกต์ SM STATION ที่ชื่อว่า "Years" ในเดือนถัดมาซึ่งก็คือเดือนตุลาคม และภายในช่วงปลายของเดือนตุลาคมนั้นเอง เฉิน, ซิ่วหมิน และ แบ็กฮย็อน ก็ได้รับการเปิดตัวภายใต้ซับยูนิตแรกอย่างเป็นทางการของวง EXO ซึ่งก็คือ EXO-CBX โดยยูนิตของทั้งสามคนนี้ได้เดบิวต์สู่สายตาสาธารณะชนครั้งแรกด้วยผลงานเพลงเอกซ์เทนเดดเพลย์ เพลง "Hey Mama!" ในเดือนมกราคม ปี 2017 เฉินมีโอกาสได้ทำผลงานเพลงกับรุ่นพี่ที่ตัวเองปรารถนาจะร่วมงานด้วยนั่นก็คือวง ไดนามิค ดูโอ โดยการร่วมมือนี้ทำให้เกิดเพลง "Nosedive" ขึ้นมา เพลงนี้ได้ถูกปล่อยเป็นซิงเกิลแรกในการร่วมงานกันของศิลปินภายใต้โปรเจกต์ "Mixxxture" และอันดับสูงสุดบนชาร์ตเพลงก็คืออันดับที่ 2 บนชาร์ตแกออน และในเดือนกุมภาพันธ์ ปี 2017 เฉินก็ได้มีโอกาสในการร้องเพลงประกอบละครโทรทัศน์อีกครั้ง โดยได้ร้องเพลงที่ชื่อว่า "I'm Not Okay" ให้กับละครโทรทัศน์สถานี MBC เรื่อง ปริศนาท้าให้รอด ที่มีสมาชิกวงอย่าง ชันย็อล รับบทเป็นนักแสดงสมทบในเรื่องด้วยนั่นเอง ในเดือนกรกฎาคม ปี 2017 เฉินได้แสดงความสามารถทางด้านการเขียนเพลงอีกครั้งโดยการร่วมเป็นส่วนหนึ่งในทีมโปรดิวเซอร์เพลง "Touch It" และเพลงโปรโมทหลักจากอัลบั้มรีแพ็คกิจชุดที่ 4 ของ EXO ในขณะนั้น "Ko Ko Bop" เดือนพฤศจิกายนในปีเดียวกันเอง เฉินก็เป็นส่วนหนึ่งในการเขียนเนื้อเพลงอย่างต่อเนื่องในผลงานเพลง "Bye Babe" ซึ่งเป็นซิงเกิลจากโปรเจกต์ SM STATION ร่วมกับศิลปิน 10ซม เช่นเดียวกันกับเพลงในอัลบั้มวินเทอร์สเปเชียลของวง 'Universe' เพลง "Lights Out"ชีวิตส่วนตัวการศึกษาชีวิตส่วนตัว. การศึกษา. - โรงเรียนประถมศึกษาซอชน (จบการศึกษา) - โรงเรียนมัธยมศึกษาตอนต้นคุนซอ (จบการศึกษา) - โรงเรียนมัธยมศึกษาตอนปลายช็องวัง (จบการศึกษา) - มหาวิทยาลัยฮันซอ สาขาวิชาดนตรีประยุกต์ (ระดับปริญญาตรี) - มหาวิทยาลัยฮันยังไซเบอร์ MBA สาขามีเดียและสื่อโฆษณาเหตุการณ์ต่าง ๆ เหตุการณ์ต่าง ๆ. เฉินมักจะคลุกคลีอยู่กับวงการการบริจาคช่วยเหลือผู้อื่นอยู่เสมอ ด้วยอายุที่ยังน้อยแต่กลับรู้จักการให้ที่ยิ่งใหญ่และไม่มีที่สิ้นสุด การกระทำแบบนี้จึงทำให้เขาถูกชื่นชมผ่านสื่อและผู้คนมากมาย ส่งเสริมภาพลักษณ์หนึ่งในไอดอลที่เป็นตัวอย่างที่ดีจากกลุ่มนักร้องวัยรุ่นในปัจจุบันผลงานเพลงเพลงลิขสิทธิ์เพลงผลงานด้านการแสดงและผลงานอื่น ๆภาพยนตร์ละครเพลง (มิวสิคัล)ละครโทรทัศน์รายการโทรทัศน์การปรากฏตัวในมิวสิกวิดีโอบทบาทผู้ดำเนินรายการนิตยสารรางวัลและการเสนอชื่อเข้าชิงรางวัลจากงานประกาศรางวัลรางวัลจากองค์กรหรือเว็บไซต์อื่น ๆรางวัลจากรายการเพลง</doc>
