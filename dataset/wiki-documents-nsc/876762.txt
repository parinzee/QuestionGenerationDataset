<doc id="876762" url="https://th.wikipedia.org/wiki?curid=876762" title="หวยพัฒนา">หวยพัฒนา บริษัทรัฐวิสาหกิจหวยพัฒนา () หรือ หวยพัฒนา () เป็นรัฐวิสาหกิจที่ขึ้นตรงกับรัฐบาลลาวผ่านกระทรวงการเงิน มีหน้าที่ในการออกสลากเพื่อนำรายได้เข้ารัฐบาล และสนับสนุนกิจกรรมต่างๆของรัฐ (ลักษณะของหน่วยงานนี้เทียบเท่ากับ สำนักงานสลากกินแบ่งรัฐบาล ของรัฐบาลไทย)ประวัติ ประวัติ. หวยพัฒนาเกิดขึ้นพร้อมกับการเปลี่ยนแปลงการปกครองเป็นระบอบสังคมนิยมคอมมิวนิสต์ เพื่อเป็นการระดมทุนเข้ารัฐบาล ก่อตั้งในปี พ.ศ. 2525 โดยประธานประเทศลาว ไกสอน พมวิหาน ตามมติสภารัฐมนตรีที่ 347/ปสล. ลงวันที่ 14 ธันวาคม พ.ศ. 2525 ในชื่อ "คณะหวยพัฒนา" ก่อนจะเปลี่ยนมาเป็นชื่อปัจจุบันในปี พ.ศ. 2540 และในปี พ.ศ. 2545 มีการเปิดโอกาสให้เอกชนเข้ามาร่วมจำหน่ายหวยพัฒนาด้วย ปัจจุบัน บริษัทรัฐวิสาหกิจหวยพัฒนา จัดจำหน่ายสลากหลายรูปแบบ เช่น สลากเลข 5 ตัวในวาระสำคัญๆ สลากแบบจดขาย สลากดิจิทัลโดยใช้เครื่องจำหน่ายอัตโนมัติ และสลากแบบ SMS รวมถึงให้บริการรับแทงพนันฟุตบอลแบบถูกกฎหมายอีกด้วย ล่าสุด บริษัทรัฐวิสาหกิจหวยพัฒนาได้ยุติการจำหน่ายสลากแบบจดขายในพื้นที่นครหลวงเวียงจันทน์และปริมณฑล เมื่อวันที่ 31 มีนาคม พ.ศ. 2559 หวยพัฒนาเป็นที่นิยมของนักเสี่ยงโชคทั้งในประเทศลาวและตามภาคตะวันออกเฉียงเหนือของประเทศไทยอีกด้วย เมื่อวันที่ 19 มีนาคม พ.ศ. 2550 มีการเปิดอาคารสำนักงานใหญ่ของบริษัทรัฐวิสาหกิจหวยพัฒนา เป็นอาคารชั้นเดียว 2 หลัง อาคาร 2 ชั้น 1 หลัง และอาคารชั้นเดียวตามแบบสถาปัตยกรรมลาว 1 หลัง ต่อเชื่อมกับอาคารเดิมที่ทำการบูรณะเพื่อใช้เป็นโรงพิมพ์สลากการออกสลาก การออกสลาก. ปัจจุบัน หวยพัฒนาออกรางวัลทุกวันพุธ เวลา 20:00 น. มีการถ่ายทอดสดผ่านสถานีวิทยุกระจายเสียงแห่งชาติลาว และ สถานีโทรทัศน์แห่งชาติลาว ช่อง 1 (ทชล.1) โดยรูปแบบการออกรางวัลจะคล้ายคลึงกับการออกรางวัลของสลากกินแบ่งรัฐบาลของไทย ผลการออกรางวัลเลข 3 ตัว และ 2 ตัว ของสลากแบบจดขาย สลากดิจิทัลโดยใช้เครื่องจำหน่ายอัตโนมัติ และสลากแบบ SMS จะใช้เลข 3 และ 2 หลักท้ายของผลรางวัลเลข 4 ตัว มาใช้เป็นผลออกรางวัล ห้องว่าการสำนักนายกรัฐมนตรี มีคำสั่งเมื่อวันที่ 17 สิงหาคม 2560 ให้บริษัทรัฐวิสาหกิจหวยพัฒนาลดการออกรางวัลเป็นสัปดาห์ละครั้ง ยกเลิกการให้บริการรับแทงพนันฟุตบอลและสลาก SMS รวมถึงป้องปรามการจำหน่ายหวยผิดกฎหมายอีกด้วย</doc>
