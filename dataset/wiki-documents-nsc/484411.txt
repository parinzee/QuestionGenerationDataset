<doc id="484411" url="https://th.wikipedia.org/wiki?curid=484411" title="เอบา เปรอน">เอบา เปรอน มารีอา เอบา ดัวร์เต เด เปรอน (; 7 พฤษภาคม ค.ศ. 1919 – 26 กรกฎาคม ค.ศ. 1952) เป็นผู้นำการเมืองของประเทศอาร์เจนตินา เป็นภริยาคนที่ 2 ของประธานาธิบดี ควน เปรอน (ค.ศ. 1895–1974) และเป็นสุภาพสตรีหมายเลขหนึ่งของอาร์เจนตินาระหว่างปี ค.ศ. 1946 จนกระทั่งเสียชีวิต เธอเกิดในหมู่บ้านโลสตอลโดส ชนบทในอาร์เจนตินา เมื่อปี ค.ศ. 1919 เป็นลูกคนสุดท้องในบรรดา 5 คน ปี ค.ศ. 1934 เมื่ออายุ 15 ปี เธอเดินทางมายังเมืองหลวงของประเทศกรุงบัวโนสไอเรส ประกอบอาชีพนักแสดงละครเวที ละครวิทยุและนักแสดงภาพยนตร์ เธอพบกับพันเอกควน เปรอน เมื่อวันที่ 22 มกราคม ค.ศ. 1944 ที่บัวโนสไอเรสในงานการกุศลที่ลูนาพาร์กสเตเดียม เพื่อช่วยเหลือผู้ประสบภัยแผ่นดินไหวที่เมืองซานควน ประเทศอาร์เจนตินา ทั้งคู่แต่งงานในปีถัดมา ในปี ค.ศ. 1946 ควน เปรอนได้รับเลือกตั้งเป็นประธานาธิบดีแห่งอาร์เจนตินา เอบา เปรอน ปรากฏในวัฒนธรรมสมัยนิยมนานาชาติ โดยมากรู้จักในละครเพลง Evita (1976)</doc>
