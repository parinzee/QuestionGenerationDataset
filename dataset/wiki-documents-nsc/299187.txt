<doc id="299187" url="https://th.wikipedia.org/wiki?curid=299187" title="ไกล์">ไกล์ ไกล์ (; ) เป็นตัวละครจากเกมสตรีทไฟท์เตอร์ ซึ่งเป็นนายทหารอากาศชาวสหรัฐ เขามีจุดมุ่งหมายที่จะโค่นองค์กรชาโดลู เพื่อล้างแค้นให้กับเพื่อนรักที่มีชื่อว่าแนช ไกล์ถือเป็นตัวละครที่มีทรงผมเป็นเอกลักษณ์เฉพาะตัว ซึ่งเกมเมอร์ชาวไทยมักเรียกกันว่าทรงลานบิน หรือทรงหัวไม้กวาด นอกจากนี้ จาง เซี๊ยะโหย่ว ยังเคยรับบทเป็นไกล์ ในภาพยนตร์ฮ่องกงเรื่องบันล็อก ผู้ชายทะลุเวลา (Futurecops) โดยมีชื่อเรียกว่า "หัวไม้กวาด" และฌอง-คล็อด แวน แดมม์ ก็ได้รับบทเป็นไกล์ ในภาพยนตร์ฮอลลีวูดเรื่องสตรีทไฟท์เตอร์ มาแล้วครั้งหนึ่ง ไกล์มีท่าไม้ตายคือโซนิคบูม และซัมเมอร์ซอลท์คิก และมีซูเปอร์คอมโบ คือ ดับเบิ้ลซัมเมอร์ซอลท์ประวัติตามท้องเรื่อง ประวัติตามท้องเรื่อง. ไกล์ เป็นนายทหารประจำกองทัพอากาศ ซึ่งเป็นเพื่อนสนิทกับแนช ทั้งคู่ต่างตกลงที่จะใช้การต่อสู่ที่มีรูปแบบอันเป็นเอกลักษณ์ที่คล้ายกัน แต่ดูเหมือนว่าแนชจะมีความคล่องแคล่วกว่า ไกล์มีภรรยาชื่อจูเลีย และลูกสาวชื่อเอมี่ กล่าวกันว่าเอลิซ่าซึ่งเป็นภรรยาของเคนนั้น เป็นพี่น้องแท้ๆกับจูเลีย ทำให้ทั้งไกล์และเคนมีสถานะเป็นพี่เขยและน้องเขยต่อกัน อย่างไรก็ตาม เรื่องราวเหล่านี้ก็มักไม่ค่อยได้รับการเอ่ยถึงในสื่ออื่น ในสื่ออื่น. ไกล์ได้รับเลือกเป็นเป็นตัวละครหลักในสตรีทไฟท์เตอร์ II ฉบับภาพยนตร์แอนิเมชันให้เสียงพากย์โดยมานาเสะ ทสึกายามะ ในฉบับออริจินอลภาษาญี่ปุ่น และพากย์โดยเคิร์ก ธอร์นตัน (ได้รับเครดิตในชื่อของโดนัลด์ ลี) ในฉบับภาษาอังกฤษการออกแบบตัวละคร การออกแบบตัวละคร. ในช่วงต้นของการร่างแบบเกมสตรีทไฟท์เตอร์ II ได้มีการบันทึกว่าไกล์ควรได้รับการพัฒนาเป็นพิเศษเพื่อดึงดูดนักเล่นเกมชาวอเมริกัน ภาพลักษณ์ของเขาออกแบบมาเป็นที่น่าสนใจอย่างยิ่ง โดยมีลักษณะที่แตกต่างจากตัวละครชาวเอเชียหลายรายในซีรีส์สตรีทไฟท์เตอร์ กับดวงตาสีฟ้าอ่อน, โครงหน้าที่บึกบึน โดยเฉพาะอย่างยิ่งผมทรงลานบินสีบลอนด์สิ่งสืบเนื่อง สิ่งสืบเนื่อง. ไกล์ยังเป็นตัวละครที่สร้างแรงบันดาลใจให้กับนักเล่นเกมในลิตเติลบิ๊กพลาเน็ต ซึ่งทางโซนี่ได้เปิดตัวในวันที่ 12 ธันวาคม ค.ศ. 2008 ด้วยเนื้อหาที่สามารถดาวน์โหลดได้สำหรับรายการนี้</doc>
