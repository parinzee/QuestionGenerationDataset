<doc id="305422" url="https://th.wikipedia.org/wiki?curid=305422" title="พระเจ้าฟูอัดที่ 2 แห่งอียิปต์">พระเจ้าฟูอัดที่ 2 แห่งอียิปต์ พระเจ้าฟูอัดที่ 2 แห่งอียิปต์ () (พระราชสมภพ 16 มกราคม ค.ศ. 1952-) กษัตริย์แห่งอียิปต์และซูดาน และองค์อธิปัตย์แห่งนิวเบีย, คูร์ดูฟาน และดาร์ฟูร์ แห่งราชวงศ์มูฮัมหมัดอาลีองค์สุดท้าย โดยได้รับการสถาปนาเป็นกษัตริย์ขณะที่พระองค์มีพระชันษาเพียง 7 เดือน เนื่องจากพระราชบิดา คือ พระเจ้าฟารุกที่ 1 แห่งอียิปต์ทรงประกาศสละราชสมบัติพระราชประวัติ พระราชประวัติ. พระเจ้าฟูอัดที่ 2 แห่งอียิปต์ ประสูติเมื่อวันที่ 16 มกราคม ค.ศ. 1952 ณ พระราชวังอับดีน กรุงไคโร ประเทศอียิปต์ เป็นพระราชโอรสในพระเจ้าฟารุกที่ 1 แห่งอียิปต์ และอดีตสมเด็จพระราชินีนาร์รีมานแห่งอียิปต์ พระองค์มีพระนามาภิไธยเดิม เจ้าชายอะห์มัด ฟูอัด () พระองค์มีพระเชษฐภคิณีต่างพระมารดาคือ เจ้าหญิงเฟริยาลแห่งอียิปต์, เจ้าหญิงเฟาซียะห์แห่งอียิปต์ และเจ้าหญิงฟาดียะแห่งอียิปต์ ตามลำดับ นอกจากนี้ยังมีพระอนุชาต่างบิดาคือ นายอะกรัม อดัม อาเหม็ด นาจีบขึ้นครองราชย์ ขึ้นครองราชย์. หลังเกิดความยุ่งยากเกี่ยวกับการปกครองของอียิปต์ เนื่องจากประชาชนเริ่มไม่พอใจในการปกครองของพระเจ้าฟารุกที่ 1 แห่งอียิปต์ เนื่องจากในช่วงนั้นมีการฉ้อราษฎร์บังหลวงในเหล่าข้าราชการ บางพวกใช้อำนาจหน้าที่ของตนสร้างความร่ำรวยแก่ตนเอง ขณะที่เหล่าราษฎรอยู่อย่างลำบากยากจน แต่ราชสำนักและเหล่าข้าราชการกลับใช้ชีวิตอย่างหรูหราฟุ่มเฟือย สร้างความไม่พอใจแก่เหล่าพสกนิกรทั้งหลาย จนวันที่ 23 กรกฎาคม ค.ศ. 1952 กลุ่มขบวนการ Free Officers Movement ภายใต้การนำของมูฮัมเหม็ด นาจีบ และกาเมล อับเดล นัสซอร์ ได้กระทำการรัฐประหารใน ค.ศ. 1952 โดยบังคับให้พระองค์สละราชสมบัติ โดยทันทีทันใดหลังจากการสละราชสมบัติของพระเจ้าฟารุก ก็ได้มีการยกเจ้าชายอะห์มัด ฟูอัด พระราชโอรสของพระเจ้าฟารุกที่ยังเป็นทารกอยู่เสด็จขึ้นครองราชย์ขึ้นเป็น พระเจ้าฟูอัดที่ 2 แห่งอียิปต์ แต่เนื่องจากพระเจ้าฟูอัดที่ 2 แห่งอียิปต์ยังทรงพระเยาว์มาก ในรัชสมัยของพระองค์จึงมีผู้สำเร็จราชการแทนพระองค์คือ เจ้าชายมูฮัมหมัด อับดุล โมนีม (Prince Muhammad Abdul Moneim) ซึ่งเป็นพระสวามีของเจ้าหญิงเนสลิชาห์แห่งจักรวรรดิออตโตมัน โดยพระเจ้าฟารุกทรงคิดว่าหากพระองค์สละราชสมบัติแล้ว อาจจะทำให้กลุ่มนักปฏิวัติและผู้ต่อต้านระบอบราชาธิปไตยภายในประเทศยุติการเคลื่อนไหวและนำความสงบสุขกลับเข้ามาในอียิปต์อีกครั้ง และยังทรงเชื่อว่ายุวกษัตริย์พระองค์น้อยองค์นี้จะสามารถยุติความรุนแรงภายในอียิปต์และซูดานได้ แต่โชคไม่ดีที่สิ่งที่พระเจ้าฟารุกต้องการนั้นไม่เป็นอย่างที่พระองค์หวังไว้เลย พระเจ้าฟูอัดที่ 2 แห่งอียิปต์ได้ถูกปลดจากการเป็นยุวกษัตริย์หลังจากที่พระองค์ทรงครองราชย์ได้ 324 วัน และภายหลังจากการลงจากราชบัลลังก์ ประเทศอียิปต์จึงได้เปลี่ยนแปลงการปกครองเป็นสาธารณรัฐ และพระองค์ได้เสด็จลี้ภัยไปยังประเทศสวิตเซอร์แลนด์ และใช้ชีวิตอยู่ที่นั้นอภิเษกสมรส อภิเษกสมรส. พระเจ้าฟูอัดที่ 2 แห่งอียิปต์ เมื่อเจริญวัยแล้ว พระองค์ได้เริ่มต้นความสัมพันธ์กับนางสาวโดมินิก ฟรองซ์ ปิการ์ (สกุลเดิม โลบ) ธิดาของนายโรเบร์ โลบ และนางปอล มาเดอแลน ปิการ์ โดยได้รู้จักกันครั้งแรกในปี ค.ศ. 1976 ครั้งแรกที่พระราชวังโมนาโก โดยต่อมาภายหลังทั้งสองพระองค์ได้อภิเษกสมรสกันเมื่อวันที่ 16 เมษายน ค.ศ. 1976 ที่กรุงปารีส แม้ว่าพระองค์จะอภิเษกสมรสภายหลังจากที่พระเจ้าฟูอัดที่ 2 พระสวามีลงจากราชบัลลังก์แล้ว แต่พระองค์ยังได้รับการแต่งตั้งเป็นสมเด็จพระราชินีแห่งอียิปต์ โดยได้เปลี่ยนมานับถือศาสนาอิสลาม และเปลี่ยนพระนามเป็น ฟาดิลา แต่ภายหลังหลังจากการครองคู่กันมาเป็นเวลานานพระราชินีฟาดิลา และพระเจ้าฟูอัดที่ 2 ได้หย่าจากกันในปี ค.ศ. 1996 โดยในปี ค.ศ. 1999 พระราชินีฟาดิลาได้ดำรงอิสริยยศเป็น เจ้าฟ้าหญิงฟาดิลาแห่งอียิปต์ แต่อย่างไรก็ตามทั้งสองพระองค์ก็มีพระโอรส-ธิดาด้วยกัน 3 พระองค์ ได้แก่- เจ้าชายมูฮัมหมัด อาลี เจ้าชายแห่งซาอิด (เกิด 5 กุมภาพันธ์ ค.ศ. 1979-) - เจ้าหญิงเฟาซียะห์-ลาติฟา แห่งอียิปต์ (เกิด 12 กุมภาพันธ์ ค.ศ. 1982-) - เจ้าชายฟากูรุดดินแห่งอียิปต์ (เกิด 25 สิงหาคม ค.ศ. 1987-)พระเกียรติยศพระอิสริยยศพระเกียรติยศ. พระอิสริยยศ. - ฮิสรอยัลไฮนิส เจ้าชายอะห์มัด ฟูอัด เจ้าชายแห่งซาอิด (16 มกราคม ค.ศ. 1952 - 26 กรกฎาคม ค.ศ. 1952) - ฮิสมาเจสตี พระเจ้าฟูอัดที่ 2 แห่งอียิปต์ (26 กรกฎาคม ค.ศ. 1952 - 18 มิถุนายน ค.ศ. 1953) - ฮิสรอยัลไฮนิส เจ้าชายอะห์มัด ฟูอัด ฟารุก (18 มิถุนายน ค.ศ. 1953 - ปัจจุบัน)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์แห่งมูฮัมหมัดอาลี - เครื่องราชอิสริยาภรณ์แห่งไนล์พระราชตระกูล</doc>
