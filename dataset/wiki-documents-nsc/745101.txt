<doc id="745101" url="https://th.wikipedia.org/wiki?curid=745101" title="อี ก็อน">อี ก็อน พันเอก เจ้าชายอี ก็อน (; 28 ตุลาคม 2452 – 21 ธันวาคม พ.ศ. 2533) หรือพระนามในภาษาญี่ปุ่นว่า ริ เค็ง () มีพระนามเมื่อแรกประสูติว่า อี ยง-กิล () ภายหลังใช้พระนามญี่ปุ่นว่า เค็นอิชิ โมะโมะยะมะ () เป็นเชื้อพระวงศ์เกาหลีที่รับราชการเป็นทหารม้าในกองทัพจักรวรรดิญี่ปุ่นช่วงสงครามโลกครั้งที่ 2พระประวัติ พระประวัติ. เจ้าชายอี ก็อน เป็นพระโอรสในเจ้าชายอี คัง กับสนมช็อง และเป็นพระราชนัดดาในจักรพรรดิโคจง ในปี พ.ศ. 2461 พระองค์ถูกส่งตัวไปยังประเทศญี่ปุ่น และสำเร็จการศึกษาระดับประถมศึกษาจากโรงเรียนกะกุชูอิง ขณะที่พระองค์รับราชการทหารมียศเป็นร้อยเอก ก็ได้เสกสมรสกับโยะชิโกะ มะสึไดระ (; 6 ตุลาคม พ.ศ. 2454 – 28 มิถุนายน พ.ศ. 2549) ธิดาของร้อยเอกยุตะกะ มะสึไดระ เมื่อวันที่ 5 ตุลาคม พ.ศ. 2474 ณ กรุงโตเกียว ทั้งนี้เธอเป็นพระญาติฝ่ายพระชนนีของเจ้าหญิงพังจา มกุฎราชกุมารีแห่งเกาหลี แต่ต่อมาพระองค์ได้หย่าร้างกับภริยาเดิมและสมรสใหม่กับโยะชิโกะ มะเอะดะ () ในปี พ.ศ. 2494 เจ้าชายอี ก็อน สิ้นพระชนม์เมื่อวันที่ 21 ธันวาคม พ.ศ. 2533 ขณะมีพระชนมายุได้ 81 ปี การนี้เจ้าชายทะกะฮิโตะ เจ้าชายมิกะซะได้เสด็จไปในพิธีปลงศพดังกล่าวด้วยการทรงงาน การทรงงาน. พระองค์เข้ารับราชการทหารม้าแห่งกองทัพจักรวรรดิญี่ปุ่นมียศ ร้อยตรี เมื่อปี พ.ศ. 2473 ก่อนเลื่อนตำแหน่งเป็น ร้อยโท ในปี พ.ศ. 2475 และ ร้อยเอก ในปี พ.ศ. 2479 โดยพระองค์รับหน้าที่เป็นครูฝึกทหารม้าประจำโรงเรียนทหารอิมพีเรียล หลังจากนั้นจึงได้รับยศเป็น พันตรี ในปี พ.ศ. 2483, พันโท ในปี พ.ศ. 2486 จนสิ้นสงครามโลกครั้งที่สองเมื่อปี พ.ศ. 2488 พระองค์มียศที่ พันเอก หลังสิ้นสงครามโลกครั้งที่สอง พระองค์ก็มิได้หวนกลับไปยังเกาหลีเลย และสูญเสียสถานะการเป็นเจ้าในปี พ.ศ. 2470 ตามคำสั่งของศูนย์บัญชาการสูงสุดของฝ่ายสัมพันธมิตร (Supreme Commander for the Allied Powers) และสามปีต่อมาพระองค์ได้ถือสัญชาติญี่ปุ่นและใช้พระนามว่า เค็นอิชิ โมะโมะยะมะ</doc>
