<doc id="279292" url="https://th.wikipedia.org/wiki?curid=279292" title="ครัวตัวเอ้">ครัวตัวเอ้ ครัวตัวเอ้ เป็นรายการเกมโชว์เกี่ยวกับครัวในสถานที่ต่างๆ ที่น่าสนใจ ออกอากาศทุกวันเสาร์ เวลา 18.00-19.00 น.และ วันอาทิตย์ เวลา 16.00-17.00 น.ในเวลาต่อมา ผลิตรายการโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศทางสถานีวิทยุโทรทัศน์กองทัพบกช่อง 5 และออกอากาศซ้ำทางเวิร์คพอยท์ทีวีพิธีกรดำเนินรายการพิธีกรดำเนินรายการ. - มยุรา เศวตศิลา - บำเรอ ผ่องอินทรกุล (โน้ต เชิญยิ้ม)ประวัติ ประวัติ. รายการครัวตัวเอ้เป็นรายการเกมโชว์ที่นำเสนอเรื่องราวเกี่ยวกับครัวในสถานที่ต่างๆที่น่าสนใจ โดยระยะแรกออกอากาศทุกวันเสาร์ เวลา 18.00-19.00 น.(ปี 2548 - ต้นปี 2549) และ ย้ายมาออกอากาศในทุกวันอาทิตย์ เวลา 16.00-17.00 น.(ต้นปี2549 - 2550)ในเวลาต่อมา และปัจจุบันได้กลับมาออกอากาศอีกครั้งทางเวิร์คพอยท์ทีวี ทุกวันพฤหัสบดี เวลา 08.00-09.00 น. และออกอากาศซ้ำ (Rerun) ในวันศุกร์ เวลา 03.30-04.30 น.กติการูปแบบแรก กติกา. รูปแบบแรก. จำนวนผู้เข้าแข่งขันจะมี 3 คนต่อสัปดาห์ ทางรายการจะให้ผู้เข้าแข่งขันไปชมภาพครัวที่ทางรายการนำเสนอให้ผู้เข้าแข่งขันได้ชมทาง VTR และพิธีกรจะให้ผู้เข้าแข่งขันเลือกคำถาม 1 จาก 10 ข้อ ใน 1 คำถาม มี 4 ตัวเลือก ให้ผู้เข้าแข่งขันแต่ละคนเสียบแผ่นป้ายคำตอบมาใส่ช่องที่หน้าผู้เข้าแข่งขัน ถ้าผู้เข้าแข่งท่านใดสามารถตอบถูกรับ 1 คะแนน โดยจะเล่นคำถามกันทั้งหมด 4 ข้อรอบตัดสิน รอบตัดสิน. ในรอบนี้เป็นการตัดสินผู้เข้าแข่งขันให้เข้ารอบ Jackpot โดยจะมีแผ่นป้ายของผู้สนับสนุนรายการทั้งหมด 10 แผ่นป้าย มีคะแนนตั้งแต่ 0-9 (ผู้สนับสนุนหลักในรอบนี้ คือ สินเชื่อแคปปิตอล โอเค) ในช่วงแรกมีหลักการดังต่อไปนี้1. ถ้าผู้เข้าแข่งขันมีคะแนนต่างกันทั้งสามคน ผู้เข้าแข่งขันที่มีคะแนนมากที่สุด 2 อันดับแรก จะได้เล่นเกมนี้ โดยผู้เล่นที่มีคะแนนมากกว่ามีสิทธิ์เลือก 2 แผ่นป้าย ส่วนผู้เล่นที่มีคะแนนน้อยกว่าได้เลือก 1 แผ่นป้าย ส่วนผู้เข้าแข่งขันอีกคนหนึ่ง ถือว่าตกรอบโดยอัตโนมัติ 2. ถ้าผู้เข้าแข่งขันมีคะแนนเสมอกัน 2 คน โดยสองคนดังกล่าว มีคะแนนสูงกว่าผู้เข้าแข่งขันอีกคนหนึ่ง ทั้งสองคนนั้นจะได้สิทธิ์เล่นเกมนี้ โดยได้เลือกคนละ 1 แผ่นป้าย ส่วนผู้เข้าแข่งขันที่มีคะแนนน้อยกว่าสองคนดังกล่าว ถือว่าตกรอบเช่นกัน 3. ถ้าผู้เข้าแข่งขันคนใดคนหนึ่งมีคะแนนมากที่สุด และผู้เข้าแข่งขันอีกสองคนที่มีคะแนนน้อยกว่ามีคะแนนเท่ากัน ผู้เข้าแข่งขันที่มีคะแนนมากที่สุดจะได้เลือก 2 แผ่นป้าย ส่วนผู้เข้าแข่งขันอีกสองคนที่เหลือ จะได้เลือกคนละ 1 แผ่นป้าย 4. ถ้าผู้เข้าแข่งขันทั้งสามคนมีคะแนนเท่ากัน จะได้สิทธิ์เลือกคนละ 1 แผ่นป้ายทุกคน ผู้เข้าแข่งขันที่เปิดป้ายได้คะแนนรวมเฉพาะรอบนี้มากที่สุดจะเข้ารอบทันที ต่อมาเปลี่ยนกติกาใหม่โดยผู้เข้าแข่งขันทุกคนได้เปิดคนละ 1 แผ่นป้าย และนำคะแนนที่เปิดได้ไปรวมกับคะแนนที่มีอยู่ หลังจากเปิดแผ่นป้ายแล้วผู้ที่มีคะแนนรวมทั้งรายการมากที่สุดเข้ารอบทันที ในกรณีที่เปิดมาแล้วมีคะแนนเท่ากัน 2 คนหรือ 3 คน ผู้ที่มีคะแนนสะสมในรอบตอบคำถามมากที่สุดจะเข้ารอบรอบสุดท้าย รอบสุดท้าย. รอบสุดท้าย (Jackpot) ของรายการครัวตัวเอ้จะอยู่ในรูปแบบของเกมเรียงลำดับ เพียงแต่จะเป็นการเรียงลำดับราคาอาหารจากถูกไปแพงให้ถูกตำแหน่ง โดยจะมีอาหาร 5 จาน ผู้เข้าแข่งขันจะต้องเรียงลำดับราคาอาหารจากถูกไปแพง หากผู้เข้าแข่งขันเรียงได้ถูก จะได้รับตำแหน่งละ 10,000 บาท (ผู้สนับสนุนหลักในการชิงโชค คือ นมตรามะลิ) แต่ถ้าหากเรียงไม่ถูกตำแหน่งเกมก็จะจบลงทันทีและได้รับเงินรางวัลตามที่สะสมไว้ โดยถ้าหากผู้เข้าแข่งขันเรียงได้ครบ 5 ตำแหน่ง จะได้รับเงินรางวัล 100,000 บาท ในรอบนี้มีผู้ทำ Jackpot แตกอยู่ 3 คน คือ วินัย ไกรบุตร ,ชุติมา เอเวอรี่ และ ภัคจีรา วรรณสุทธิ์รูปแบบสุดท้าย รูปแบบสุดท้าย. จำนวนผู้เข้าแข่งขัน ถูกเปลี่ยนเป็น 2 ทีม ทีมละ 2 คนรอบที่ 1 รอบที่ 1. จะให้ผู้เข้าแข่งขันไปชมภาพครัวที่ทางรายการนำเสนอให้ผู้เข้าแข่งขันได้ชมทาง VTR และพิธีกรจะให้ผู้เข้าแข่งขันเลือกคำถาม 1 จาก 10 ข้อ ใน 1 คำถาม มี 4 ตัวเลือก ให้ผู้เข้าแข่งขันแต่ละทีมเสียบแผ่นป้ายคำตอบมาใส่ช่องที่หน้าผู้เข้าแข่งขัน ถ้าผู้เข้าแข่งทีมใดสามารถตอบถูกรับ 2 คะแนน ตอบผิดก็จะไม่ได้คะแนนรอบที่ 2 รอบที่ 2. ในรอบนี้จะมีชุดคำถาม 4 แผ่นป้าย ให้ผู้เข้าแข่งขันส่งตัวแทนทีมละ 1 คนลงมาเล่นเกม โดยคู่แรก จะเลือกแผ่นป้ายคำถามจากชุดที่ 1 หรือ 2 ซึ่งแผ่นป้ายที่เปิดออกมา จะมีชื่ออาหารจากร้านอาหารชื่อดัง 2 ชื่อ พิธีกรจะอ่านคำที่เกี่ยวข้องกับอาหารชนิดใดชนิดหนึ่งใน 2 ชื่อนี้ ผู้เข้าแข่งขันต้องผลัดกันตอบว่า คำที่พิธีกรอ่านนั้นเกี่ยวกับอาหารใด ฝ่ายไหนตอบผิด,พูดผิดหรือตอบไม่ทันใน 3 วินาที จะแพ้และทีมตรงข้ามจะได้ 1 คะแนน หากทั้งสองทีมทายถูกหมดทุกข้อ ทั้งสองทีมจะได้คะแนนทีมละ 1 คะแนน จากนั้นทั้ง 2 ทีมจะส่งผู้เล่นคนที่เหลือจะเล่นเกมในชุดที่ 3 หรือ 4 โดยกติกาเดียวกัน แต่คะแนนในรอบนี้จะเป็น 2 คะแนนรอบสะสมเงินรางวัล รอบสะสมเงินรางวัล. ในช่วงนี้มีแผ่นป้ายผู้สนับสนุนรายการทั้ง 10 แผ่นป้าย โดยจะมีแผ่นป้ายผู้สนับสนุนหลักที่มีเลข 5,000 อยู่ 8 แผ่นป้ายหมายถึงได้เงินรางวัล 5,000 บาท (ผู้สนับสนุนหลักในการชิงโชค คือ เกี๊ยวกุ้งตราเอเอ) และตัวหยุดเป็นรูปแก้วน้ำและผ้าเช็ดปากอยู่ 2 แผ่นป้าย ถ้าหากเปิดได้ป้ายตัวหยุดครบ 2 แผ่นป้าย จะได้รับเงินรางวัล 50,000 บาท แต่ถ้าหากเปิดได้ป้ายผู้สนับสนุนหลักครบ 8 แผ่นป้ายก็จะได้รับเงินรางวัลสะสม 40,000 บาทถ้าหากเจอป้ายผู้สนับสนุนรายการ แล้วป้ายต่อไปเป็นป้ายหยุด (แก้วน้ำ ,ผ้าเช็ดปาก) เกมก็จะจบทันทีและได้เงินรางวัลตามที่สะสมไว้ แต่ถ้าหากป้ายแรกเป็นป้ายหยุด แล้วต่อไปเป็นป้ายผู้สนับสนุนหลัก เกมก็จะจบทันทีและได้รับเงินรางวัล 5,000 บาทไปด้วย โดยเงินรางวัลจะมอบให้กับทีมผู้เข้าแข่งขันที่ชนะการแข่งขัน ในรอบนี้มีผู้ทำ Jackpot แตก 1 ครั้งรอบแข่งอาหาร รอบแข่งอาหาร. ในรอบนี้ ผู้เข้าแข่งขันทั้ง 2 ทีมจะต้องใช้ส่วนประกอบปริศนา 5 อย่างที่อยู่ในตู้เย็น มาประกอบอาหาร 1 อย่าง โดยจะต้องใช้ส่วนประกอบปริศนาทั้ง 5 อย่าง รวมทั้งสามารถใช้อย่างอื่นในการประกอบอาหารเพิ่มเติม เมื่อเสร็จออกมา คณะกรรมการจะตัดสินให้ทีมที่ทำอาหารได้รสชาติ โดยทีมที่ชนะ จะได้รับ 5 คะแนน เมื่อแข่งขันครบทุกรอบ ทีมไหนมีคะแนนมากที่สุด จะได้รับเงินรางวัลที่สะสมไป</doc>
