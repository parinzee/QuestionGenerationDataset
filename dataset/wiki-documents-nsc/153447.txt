<doc id="153447" url="https://th.wikipedia.org/wiki?curid=153447" title="พระราชวังแฮร์เรินคีมเซ">พระราชวังแฮร์เรินคีมเซ แฮร์เรินคีมเซ หรือชื่อเต็มคือ พระราชวังใหม่แฮร์เรินคีมเซ () ตั้งอยู่ที่เกาะแฮร์เรินกลางทะเลสาบคีม ทางตะวันออกเฉียงใต้ของแคว้นบาวาเรีย สร้างโดยพระเจ้าลุดวิกที่ 2 แห่งบาวาเรีย ตามแบบส่วนกลางของพระราชวังแวร์ซายที่ฝรั่งเศส เป็นวังใหญ่ที่สุดที่ทรงสร้างประวัติ ประวัติ. วังใหม่ออกแบบโดยของคริสเตียน ยังค์, ฟรันซ์ ฟอน ไซทซ์ และเกออร์ก ฟอน ดอลล์มันน์ สร้างระหว่างปี ค.ศ. 1863 ถึงปี ค.ศ. 1886 ทรงใช้ค่าก่อสร้างทั้งหมดประมาณ 16,579,674 มาร์ค ในการสร้างซึ่งเท่ากับ 4,795,000,000 บาท (ค.ศ. 2007) รัฐธรรมนูญของประเทศเยอรมนีร่างกันที่วังนี้ในปี ค.ศ. 1948 ในปี ค.ศ. 1995การออกแบบ การออกแบบ. วังแฮร์เรินคีมเซเป็นวังที่แสดงถึงความชื่นชมที่พระเจ้าลุดวิกที่ 2 ทรงมีต่อพระเจ้าหลุยส์ที่ 14 แห่งฝรั่งเศส ในห้องกระจกบนเพดานเป็นภาพเขียนของพระเจ้าหลุยส์ที่ 14 ทรงประสงค์จะสร้างวังนี้ให้ทัดเทียมกับพระราชวังแวร์ซาย แต่ทรงสร้างเสร็จเพียงส่วนกลางก่อนที่จะสิ้นพระชนม์จึงเหลืออีก 50 - 70 ห้องที่ยังไม่ได้สร้าง การสร้างมิได้ทรงตั้งใจจะให้เหมือนไปเสียทุกตารางนิ้วเพราะบางส่วนที่สร้างทรงสร้างเหนือไปจากแวร์ซาย ห้องกระจกยาวกว่าต้นฉบับและห้องเลี้ยงรับรองมีโคมระย้ากระเบื้องไมส์เซินที่ใหญ่ที่สุดในโลก นอกจากนั้นตัวสิ่งก่อสร้างยังได้ประโยชน์การใช้วิธีการสร้างที่ใหม่กว่าเมื่อสร้างแวร์ซายเมื่อสองร้อยปีก่อนหน้านั้น เช่นพระราชวังแวร์ซายไม่มีห้องน้ำแม้แต่ห้องเดียว และระบบน้ำก็มีเพียงน้ำพุจากภาพนอกตัวอาคารเท่านั้น พระเจ้าลุดวิกทรงใช้ระบบสมัยใหม่ที่มีทั้งห้องน้ำและอ่างอาบน้ำอุ่น แต่ที่วังแฮร์เรินคีมเซไม่ขึ้นชื่อเท่าวังอื่นก็คงเป็นเพราะทางเดียวที่จะเข้าเยี่ยมชมได้คือต้องนั่งเรือข้ามไปดูเพราะวังอยู่บนเกาะสวน สวน. สวนของวังแฮร์เรินคีมเซเป็นสวนแบบภูมิทัศน์ที่ประกอบด้วยน้ำพุและรูปปั้นแบบคลาสสิกแบบเดียวกับแวร์ซายเป็นแบบโรแมนติคซึ่งเป็นแบบที่ลุดวิกทรงนิยมสมุดภาพ</doc>
