<doc id="206439" url="https://th.wikipedia.org/wiki?curid=206439" title="เอียนสี">เอียนสี เอียนสี (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ยุคสามก๊ก ฮองเฮาแห่งวุยก๊ก มีชีวิตอยู่ระหว่าง พ.ศ. 726 – พ.ศ. 764ประวัติ ประวัติ. เอียนสีเป็นหญิงสาวสามัญชนธรรมดาที่ฐานะไม่ร่ำรวยมากนัก ลักษณะนิสัยตามคำบรรยายในสามก๊กฉบับเจ้าพระยาพระคลัง (หน) เป็นคนนิสัยอ่อนโยน ค่อนข้างไว้ตัว เรียบร้อย มีอารมณ์ศิลปิน สามารถแต่งโคลงกลอนต่าง ๆ ได้ตั้งแต่เด็ก มักจะทำทานให้คนยากไร้เสมอ แต่งงานครั้งแรกกับอ้วนฮีลูกชายคนรองของอ้วนเสี้ยวเมื่ออายุได้ 16 ปี ต่อมาโจโฉทำศึกสงครามชนะอ้วนเสี้ยว จึงยึดเมืองและสั่งห้ามไม่ให้ผู้ใดเข้าไปยังตำหนักของอ้วนเสี้ยวโดยเด็ดขาด เนื่องจากโจโฉแอบหลงรักเอียนสีที่หลบซ่อนอยู่ในตำหนัก โจผีซึ่งติดตามโจโฉในการทำศึกกับอ้วนเสี้ยว ได้ฝ่าฝืนคำสั่งของโจโฉด้วยการแอบเข้าไปยังตำหนักอ้วนเสี้ยว รุ่งเช้าโจโฉพบโจผีอยู่กับเอียนสีและเอ่ยปากขอเอียนสีเป็นภรรยา สร้างความโกรธให้แก่โจโฉเป็นอย่างยิ่งจึงลงโทษฐานที่ขัดคำสั่งและกลายเป็นสาเหตุสำคัญที่ทำให้โจโฉรักโจสิดมากกว่าโจผี หลังจากเอียนสีเป็นภรรยาของโจผี โจสิดเริ่มหลงรักและคิดแย่งชิงเอียนสีจากโจผี เพราะคิดว่าโจผีแย่งชิงมาจากโจโฉเช่นกัน หลังจากโจโฉเสียชีวิตและโจผีขึ้นครองราชย์แทน เอียนสีจึงเป็นฮองเฮาแห่งราชวงศ์วุย มีบุตรด้วยกันหนึ่งคนคือโจยอย ตามบันทึกจดหมายเหตุระบุว่าเอียนสีเสียชีวิตเพราะป่วย แต่ในเกร็ดพงศาวดารระบุว่าเอียนสีถูกสำเร็จโทษด้วยยาพิษ เพราะถูกจับได้ว่าแอบลอบคบกับโจสิด แต่มีประวัติศาสตร์บางส่วนที่ระบุว่า เอียนสีเสียชีวิตจากการฆ่าตัวตาย และมีการทำลายร่างกายเธอหลังเธอเสียชีวิต แต่ก็เป็นที่สรุปแล้วว่าเธอเสียชีวิตในวันนี้จริง แต่ยังเป็นปริศนาเกี่ยวกับการตายของเธอ</doc>
