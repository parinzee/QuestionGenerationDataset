<doc id="194704" url="https://th.wikipedia.org/wiki?curid=194704" title="มาม่าซัง">มาม่าซัง มาม่าซัง คือ ผู้หญิงที่ทำหน้าที่ควบคุมดูแลงานที่เกี่ยวข้องกับการค้าประเวณี คำนี้ส่วนใหญ่จะใช้ในเอเชียตะวันออก ในบางครั้งคำว่า "มาม่าซัง" ก็ใช้กับผู้หญิงที่ควบคุมดูแลงานในร้านเหล้าหรือบาร์ด้วย ส่วนผู้ชายที่ทำงานลักษณะนี้จะเรียกว่า ป๊ะป๋าซัง โดยป๊ะป๋าซังมักจะใส่สูทสีสันฉูดฉาดและเป็นเจ้าของบาร์เกย์ด้วย มาม่าซังมีตำแหน่งเทียบเท่ากับแม่เล้าหรือแมงดา แต่ส่วนแบ่งค่าธรรมเนียมบาร์ที่ให้กับผู้ขายบริการทางเพศในเอเชียนั้นต่างจากสหรัฐอเมริกาหลายเท่า คำว่า "มาม่าซัง" มีต้นกำเนิดจากประเทศญี่ปุ่น ซึ่งใช้เรียกผู้หญิงที่เป็นหัวหน้าบาร์ สถานบันเทิงยามค่ำคืน ซ่อง หรือกิจการอื่นๆ ที่คล้ายกับสถานบันเทิง คำว่า "ซัง" เป็นคำเรียกเพื่อให้เกียรติกับบุคคลหรือชื่อนั้นๆ แต่คำว่า "มาม่าซัง" ก็เป็นคำที่กล่าวถึง "แม่" อย่างไม่สุภาพในภาษาญี่ปุ่นด้วยเช่นกัน เนื่องจากปัจจุบันเด็กญี่ปุ่นจะเรียกแม่ของตัวเองว่า "มาม่า" แต่ในผู้ที่เป็นผู้ใหญ่แล้วจะไม่เรียกแม่ของตนเช่นนั้น ซึ่งคำที่ใช้กล่าวถึง "แม่" อย่างสุภาพในภาษาญี่ปุ่นคือ "โอกาซัง" นอกจากนี้ คำว่า มาม่าซัง ยังมีความหมายอื่นๆ เช่น ใช้เรียกสาวใช้หรือคนทำความสะอาดบ้าน และใช้เรียกหัวหน้าผู้หญิงที่ดูแลงานบริการนวดแบบเอเชียในสหรัฐอเมริกา มักใช้คำย่อว่า MMS เป็นต้น</doc>
