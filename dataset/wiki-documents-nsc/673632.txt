<doc id="673632" url="https://th.wikipedia.org/wiki?curid=673632" title="สวัสดิ์ อมรวิวัฒน์">สวัสดิ์ อมรวิวัฒน์ พลตำรวจเอก สวัสดิ์ อมรวิวัฒน์ (20 กันยายน พ.ศ. 2478 – 6 ธันวาคม พ.ศ. 2559) อดีตอธิบดีกรมตำรวจ อดีตสมาชิกวุฒิสภาจังหวัดเชียงใหม่ อดีตสมาชิกสภานิติบัญญัติแห่งชาติ พ.ศ. 2534 สมาชิกวุฒิสภา พ.ศ. 2532 และ พ.ศ. 2535 และสมาชิกสภาร่างรัฐธรรมนูญไทย พ.ศ. 2539ประวัติ ประวัติ. พลตำรวจเอก สวัสดิ์ อมรวิวัฒน์ เกิดเมื่อวันที่ 20 กันยายน พ.ศ. 2478 เป็นชาวจังหวัดเชียงใหม่ สมรสกับคุณหญิง คัทลิยา อมรวิวัฒน์ มีบุตรธิดา 3 คน คือนางสาวอำไพพรรณ อมรวิวัฒน์, ดร.สุทธาภา อมรวิวัฒน์ และนายณัฐวุฒิ อมรวิวัฒน์การศึกษาการศึกษา. - มัธยมศึกษา โรงเรียนอัสสัมชัญ - รัฐประศาสนศาสตรบัณฑิต โรงเรียนนายร้อยตำรวจ - ปริญญาโท สาขารัฐประศาสนศาสตร์ มหาวิทยาลัยอินเดียน่า สหรัฐอเมริกา - ปริญญาโท สาขาพัฒนาสังคม มหาวิทยาลัยเกษตรศาสตร์การทำงานการทำงาน. - สมาชิกวุฒิสภา พ.ศ. 2532 - สมาชิกสภานิติบัญญัติแห่งชาติ พ.ศ. 2534 - อธิบดีกรมตำรวจ (พ.ศ. 2534 - พ.ศ. 2536) และในขณะดำรงตำแหน่งอธิบดีกรมตำรวจ พล.ต.อ.สวัสดิ์ ได้รับแต่งตั้งให้ร่วมเป็นรองหัวหน้าคณะรักษาความสงบเรียบร้อยแห่งชาติ (รสช.) ก่อการรัฐประหาร ยึดอำนาจจากพลเอกชาติชาย ชุณหะวัณ เมื่อวันที่ 23 กุมภาพันธ์ พ.ศ. 2534 นำโดย พลเอกสุนทร คงสมพงษ์ ผู้บัญชาการทหารสูงสุด - สมาชิกวุฒิสภา พ.ศ. 2535 - สมาชิกสภาร่างรัฐธรรมนูญไทย พ.ศ. 2539 - สมาชิกวุฒิสภาจังหวัดเชียงใหม่ถึงแก่อนิจกรรม ถึงแก่อนิจกรรม. พล.ต.อ.สว้สดิ์ ถึงแก่อนิจกรรม เมื่อวันที่ 6 ธันวาคม พ.ศ. 2559 ณ โรงพยาบาลศิริราช เขตบางกอกน้อย กรุงเทพมหานคร ด้วยโรคชรา สิริรวมอายุ 81 ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.) - เหรียญพิทักษ์เสรีชน (ส.ร.2) ประเภทที่ 2 - เหรียญจักรมาลา (ร.จ.ม.)</doc>
