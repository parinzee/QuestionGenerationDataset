<doc id="716378" url="https://th.wikipedia.org/wiki?curid=716378" title="ลัทธิดู๊ด">ลัทธิดู๊ด ลัทธิดู๊ด () เป็นระบบปรัชญาและการดำเนินชีวิตที่ได้รับแรงบันดาลใจจากตัวเอกเรื่อง The Big Lebowski ภาพยนตร์ ค.ศ. 1998 ของพี่น้องโคเอน ลัทธินี้ประกาศจุดมุ่งหมายหลักไว้ว่า เป็นการส่งเสริมลัทธิเต๋าของเล่าจื๊อให้เข้ากับยุคสมัยใหม่ ผสานกับแนวคิดสุขนิยมของเอพิคิวรัส โดยมีบุคคลต้นแบบคือ เจฟฟรีย์ "เดอะดู๊ด" ลีโบวสกี ที่แสดงโดย เจฟฟ์ บริดเจส บ้างเห็นว่าลัทธิดู๊ดเป็นศาสนาล้อเลียน แม้ผู้ก่อตั้งและเหล่าสาวกของลัทธินี้ถือเป็นเรื่องที่จริงจังก็ตามที โดยวันที่ 6 มีนาคม ของทุกปี จะถือเป็นวันศักดิ์สิทธิ์ของลัทธิดู๊ด หรือที่เรียกกันว่า The Day of the Dudeการก่อตั้ง การก่อตั้ง. ลัทธิดู๊ดก่อตั้งขึ้นเมื่อปี ค.ศ. 2005 โดย โอลิเวอร์ เบนจามิน นักข่าวที่ประจำอยู่จังหวัดเชียงใหม่ ประเทศไทย ชื่อองค์กรณ์อย่างเป็นทางการของลัทธิดู๊ดคือ The Church of the Latter-Day Dude สถิติเมื่อเดือนสิงหาคม ปี ค.ศ. 2014 ประมาณกันว่ามีประมาณ 250,000 คนแล้วที่ได้รับการบวชเป็น "นักบวชดู๊ด" และการแต่งงานโดยเคลอจีชาวดู๊ดได้รับการรับรองตามกฎหมายในบางรัฐของสหรัฐอเมริกาหลักคำสอน หลักคำสอน. ใจความของระบบความเชื่อของลัทธิดู๊ดคือหลักธรรมของลัทธิเต๋าที่นำมาประยุกต์ให้เข้ากับโลกปัจจุบัน โดยตัดส่วนที่เป็นอภิปรัชญาและหลักการแพทย์ทิ้งไป ลัทธิดู๊ดสนับสนุนและส่งเสริมให้ฝึก "ไปตามน้ำ" "ทำใจเย็น ๆ" และ "ปล่อยตัวตามสบาย" ในยามที่ชีวิตต้องเผชิญกับความยากลำบาก โดยเชื่อว่านี่คือหนทางเดียวในการใช้ชีวิตเพื่อให้สอดคล้องกับสภาวะของภายในและมหันตภัยจากภายนอก ลัทธิดู๊ดยังมุ่งหมายบรรเทาความรู้สึกขาดแคลนที่เกิดขึ้นจากสังคมที่เน้นหนักในเรื่องการประสบความสำเร็จและความร่ำรวย เพราะฉะนั้น ความสำราญง่าย ๆ ที่หาได้ในแต่ละวัน เช่น การอาบน้ำ โยนโบว์ลิง และสังสรรค์กับเพื่อนฝูง จึงเป็นสิ่งที่พึงปรารถนามากกว่าการสะสมทรัพย์สินและใช้จ่ายเงินทองเพื่อเติมเต็มความต้องการและให้ได้ความสุขกลับคืนมา</doc>
