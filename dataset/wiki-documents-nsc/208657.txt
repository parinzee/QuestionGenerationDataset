<doc id="208657" url="https://th.wikipedia.org/wiki?curid=208657" title="จู่ ๆ หนูก็เป็นสายลับ">จู่ ๆ หนูก็เป็นสายลับ เป็นละครโทรทัศน์ที่ดัดแปลงมาจากต้นฉบับหนังสือการ์ตูนชื่อเดียวกัน ออกแพร่ภาพในประเทศญี่ปุ่นในปี 2002 และถูกนำเข้ามาฉายในประเทศไทยในเดือนมีนาคม 2005 ทางสถานีโทรท้ศน์ไอทีวีเนื้อเรื่อง เนื้อเรื่อง. คุรุมิ ตำรวจจราจรหญิง ที่กำลังเตรียมตัวจะลาออกจากงาน เพื่อไปแต่งงานกับชินโกะแฟนหนุ่ม ต้องเจอเรื่องผันผวนในชีวิต เมื่อจับพลัดจับผลูต้องเข้ามารับหน้าที่เป็นผู้ช่วยของโคซาบุโร่ หัวหน้าหน่วยคดีที่ไขคำตอบไม่ได้ โคซาบุโร่เป็นนายตำรวจหนุ่มนักสืบที่มีความสามารถในการคิดคำนวณและคาดการณ์เกี่ยวกับคดีต่าง ๆ ได้อย่างแม่นยำ และสามารถทำการไขคดียาก ๆ มาได้มากมาย แต่ด้วยสาเหตุบางประการทำให้เขาต้องขังตัวเองอยู่ในห้องใต้ดินที่บ้านของตนเอง ไม่สามารถออกมายังโลกภายนอกได้ เมื่อเป็นแบบนี้ คุรุมิจึงมีหน้าที่เป็นตัวแทนในการปฏิบัติการไขคดีต่าง ๆ โดยมีเพียงคำแนะนำ และคำสั่งจากโคซาบุโร่ผ่านทางโทรศัพท์มือถือประจำตัวเธอเท่านั้น คดีต่าง ๆ ที่ไม่สามารถปิดได้โดยตำรวจหน่วยอื่น ๆ กำลังรอให้พวกเขาเข้าไปไขปริศนาอยู่ คุรุมิซึ่งไม่เคยคิดสนใจการทำงานด้านการสืบสวนมาก่อน จะต้องพยายามปรับตัวให้เข้ากับรูปแบบการทำงานของโคซาบุโร่ให้ได้ เช่นเดียวกับที่คุรุมิได้เข้ามาเปิดประตูห้องใต้ดินอึบทึบที่โคซาบุโร่ขังตนเองไว้ เพื่อให้เขาสามารถกลับออกไปสู่โลกกว้างได้อีกครั้งตัวละครตัวละคร. - โคซาบุโร่ ฮิมุโระ- โคอิจิ โดโมโต้:KinKi Kids - คุรุมิ ไซกิ - เคียวโกะ ฟุคาดะ - ชินโกะ อุเอะชิมะ - ฮิโรชิ ทามากิชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
