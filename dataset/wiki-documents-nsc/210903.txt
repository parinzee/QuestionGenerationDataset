<doc id="210903" url="https://th.wikipedia.org/wiki?curid=210903" title="ท้าชน">ท้าชน ท้าชน หรือ ชื่อภาษาอังกฤษว่า Fireball เป็นภาพยนตร์ไทย ออกฉายวันที่ 29 มกราคม พ.ศ. 2552 กำกับภาพยนตร์โดย ธนกร พงษ์สุวรรณ นำแสดงโดยแบงค์ วงแคลช (ปรีติ บารมีอนันต์) ร่วมด้วยนักแสดงอย่าง คณุตรา ชูช่วยสุวรรณ , อรุชา โตสวัสดิ์ , กานต์ณัฐ เสมอใจ, อณุวัฒ แซ่เจ้า, กัมปนาท อั้งสูงเนิน และ แซม เกษม ภาพยนตร์ทำรายได้ 7.81 ล้านบาทเนื้อเรื่อง เนื้อเรื่อง. ใน ปี2009 แทน (แบงค์ ) นักบาสเก็ตบอลเถื่อนของเฮียปอต้องการนำเงินไปช่วยเหลือ ไท (แบงค์) น้องชายฝาแฝดของเขา ที่ติดคุกเพราะคดี ทำร้ายกาย โดยการแข่งบาสเก็ตบอลเถื่อน โดยแทนหารู้ไม่ว่า สิ่งที่รอเขาอยู่ที่สนาม คือ "ความตาย" เมื่อ "ตัน" (เอ อรุชา) ใช้รองเท้าเหยียบที่หัวของแทน จนได้รับบาดเจ็บสาหัส เมื่อ "ไท" ออกจากคุก ได้ทราบข่าว จาก "แป้ง" แฟนสาวของไท ว่าแทนได้รับบาดเจ็บสาหัส เมื่อ ไท อยากรู้ว่าใครเป็นคนทำร้าย แทน เขาจึงเข้าร่วม ทีม Fireball ของเฮียเด่น (ภูวฤทธิ์ พรหมบันดาล) ซึ่งกว่าจะรู้ความจริง ไท ต้องแลกอะไรหลายๆ แม้ "ความตาย" ของเขาเองทีมของเฮียเด่นประกอบด้วยอิก หมึก เคและก็สิงห์ซึ่งต่อมาอิก หมึกได้ตายไปก่อนเนื่องจากถูกฆ่าในสนามทำให้นัดชิงทีมของเฮียเด่นที่เหลือเพียงไท สิงห์และเคต้องไปเจอกับทีมของตันที่มี3คนเท่ากันที่ได้แชมป์ปีที่แล้วจึงได้เข้าไปรอในรอบชิงในนัดนี้เคถูกเพื่อนร่วทีมตันปาดคอตายส่วนไทก็สามารถฆ่าตันและเพื่อนร่วมทีมอีก1คนตายก่อนตายตันได้เอามีดเสียบไทตายตามไปด้วยจึงเหลือแค่สิงห์ที่สามารถล้มสมาชิกทีมตันอีกคนได้ตัวละครตัวละคร. - ไท (Tai ,ชื่อจริง ; ไท ปรีติบารมีอนันต์) - แทน (Tan ,ชื่อจริง ; แทน ปรีติบารมีอนันต์) - แป้ง (Pang) - สิงห์ (Zing) - ตัน (Ton) - อิก (Iq ,อิกคิว) - เค (K) - หมึก (Muk) - เฮียเด่น (Boss Den) - เฮียสองนักแสดงนักแสดง. - ปรีติ บารมีอนันต์ รับบท แทน / ไท - คณุตรา ชูช่วยสุวรรณ รับบท แป้ง - แซม เกษม รับบท สิงห์ - อรุชา โตสวัสดิ์ รับบท ตัน - กานต์ณัฐ เสมอใจ รับบท อิก - อณุวัฒ แซ่เจ้า รับบท เค - กัมปนาท อั้งสูงเนิน รับบท หมึก - ภูธฤทธิ์ พรหมบันดาล รับบท เฮียเด่น - โกวิท วัฒนกุล - สุเชาว์ พงษ์วิไล - จำเริญ สมบูรณ์ - ปฐมรัตน์ ศิริทรัพย์ รับบท สมาชิกในทีมของตันงานสร้างภาพยนตร์ งานสร้างภาพยนตร์. ท้าชน เป็นภาพยนตร์ที่ร่วมมือสร้างของ 2 โปรดิวเซอร์ สง่า ฉัตรชัยรุ่งเรือง และ อังเคิล อดิเรก วัฏลีลา ในนาม บางกอก ฟิล์มสตูดิโอ ที่ลงทุนสร้างกว่า 35 ล้านบาท กับผลงานภาพยนตร์เรื่องแรกของค่ายนี้ จากนั้นจึงสรรหาผู้กำกับ โดยได้ ธนกร พงษ์สุวรรณ (อั๋น) (เป็นผู้ช่วยกำกับภาพยนตร์เรื่อง บางกอกแดนเจอรัส และ โกลคลับ เกมล้มโต๊ะ) เคยร่วมงานกับอังเคิลมาก่อนสมัยที่อังเคิลดูแลการผลิตภาพยนตร์อยู่ที่อาร์เอสฟิล์มจึงไว้ใจในความสามารถและมุมมองว่าเหมาะที่จะให้มารับผิดชอบกำกับในเรื่องนี้ ส่วนเรื่องนักแสดง ที่เลือกแบงค์ วงแคลช อันเนื่องมาจากธีมของพระเอก และที่มาตัวละครที่ต้องการอิงกับคาแร็กเตอร์ ที่แบงค์มีความเหมาะสมและน่าเชื่อถือ ส่วนนักแสดงอื่นใช้นักแสดงหน้าใหม่เกือบทั้งหมด เพราะต้องการเวลาทำงานกันมากขึ้นและยังง่ายกับการสร้างความเชื่อในตัวละครต่อคนดูอีกด้วย</doc>
