<doc id="618434" url="https://th.wikipedia.org/wiki?curid=618434" title="รักแท้แก้ได้">รักแท้แก้ได้ รักแท้แก้ได้ เป็นละครโทรทัศน์ไทยแนว โรแมนติก-คอมเมดี บทประพันธ์โดย คฑาหัสต์ / รัชนี / สิริรัตน์ บทโทรทัศน์โดย ชนิภา สิปปภาส ถูกนำเสนอผ่านการพิจารณาของบอร์ดคณะกรรมการช่อง 7 อนุมัติ  กำกับการแสดงโดย กัณฑวัชร์ วะช่างเงิน โดยผู้จัด บริษัท ดาราวิดีโอ จำกัด ออกอากาศทางสถานีโทรทัศน์สีกองทัพบกช่อง 7 ทุกวันศุกร์-อาทิตย์ เวลา 20.30 - 22.30 น. เริ่มตอนแรกเมื่อวันที่ 3 กรกฎาคม พ.ศ. 2552–9 สิงหาคม พ.ศ. 2552 นำแสดงโดย ธนพล นิ่มทัยสุข, ภัทรธิดา พัชรวีระพงษ์, อคัมย์สิริ สุวรรณศุข และนักแสดงอื่นๆอีกมากมายเรื่องย่อ เรื่องย่อ. ศรัณย์ ชายหนุ่มรูปหล่อ เจ้าเสน่ห์ ไม่เคยรักใครจริงควงผู้หญิงไม่ซ้ำหน้า วันหนึ่งหลังจากที่หนีออกจากบ้าน เพื่อหนี น้ำหวาน ผู้หญิงที่อ้างว่าท้องกับตนและไปประกาศทั่วมหาวิทยาลัย ทำให้ ศรัณย์ และ ครอบครัวเสียชื่อเสียง ศรัณย์ ต้องย้ายมหาวิทยาลัย มาอยู่กับเพื่อนสนิทตั้ง แต่เด็กที่ชื่อ ตุ้ม พอมาถึงกลับพบว่าตัวเองได้กลายเป็นผู้หญิง เพราะคำสาปของ เจ้าแม่แสงจันทร์ ที่สิงอยู่ในร่างของ มะนาว หญิงสาวที่ผิดหวังกับความรักจาก ศรัณย์ ศรัณย์ ในร่างของผู้หญิงนั้นถูกเปลี่ยนชื่อเป็น ศรัณย่า ศรัณย่า ได้เข้าไปเรียนในคณะวิศวกรรมศาสตร์ ถูกเพื่อนผู้ชายกลั่นแกล้งเพราะคิดว่าเป็นกะเทย จน อบเชย เข้ามาช่วยไว้จึงได้เป็นเพื่อนกับ ศรัณย่า และ ตุ้ม อบเชย พา ศรัณย่า มาอยู่ที่บ้านสวนหลังจากที่ ศรัณย่า ถูกครหาว่าอยู่ร่วมห้องกับผู้ชาย จนได้รับความอับอาย ย่าอุ่นเรือน ย่าของ อบเชย ชอบ ศรัณย่า เพราะเป็นคนพูดจาดี เรียบร้อย ภูมิชาย มาทวงสัญญาที่ได้หมั้นกับ อบเชย ไว้ตั้งแต่เด็กๆ แต่ ภูมิชาย นั้นกลับชอบ ศรัณย่า ทั้งๆที่รู้ว่าตัวเองเป็นเกย์ แต่ไม่เข้าใจว่าทำไมจึงชอบผู้หญิง วันหนึ่ง ศรัณย่า ได้ไปที่ผาแสงจันทร์และพบกับ มะนาว ซึ่งได้บอกกับ ศรัณย่า ว่าถ้าต้องการกลับไปเป็นเหมือนเดิม ศรัณย่า จะต้องตามหารักแท้กับคนที่มีปานแดงรูปหัวใจที่เนินอก ศรัณย่า กับ ตุ้ม ตามหาคนที่มีปานแดงทั่วมหาวิทยาลัย จนถูกผู้หญิงตบและพูดกันว่าสองคนนี้เป็นโรคจิต อบเชย รู้เรื่องจึงช่วยตามหาอีกแรง แต่ไม่มีใครรู้ว่า อบเชย ก็มีปานแดงรูปหัวใจอยู่เช่นกัน เจ้าแม่แสงจันทร์ ในร่าง มะนาว ได้กำจัดผู้หญิงของ ศรัณย์ จนหมด ทำให้ สนิทกับ ลินดา แม่ของ ศรัณย์ ลินดา ไว้ใจ มะนาว ทุกเรื่องและปรึกษาเรื่อง ศรุต สามีจอมเจ้าชู้กับ มะนาว เจ้าแม่แสงจันทร์ ในร่างของ มะนาว วางแผนให้ ลินดา มาเจอ ศรุต กับ มะนาว กำลังมีความสุขกันอยู่ ลินดา โกรธมากทำให้ล้มป่วยเป็นอัมพาตพูดไม่ได้ พอแก้แค้นสำเร็จ มะนาว ก็ตัดสัมพันธ์และหนีหายจากไป ศรุต เสียใจมากจนตรอมใจ เจ้าแม่แสงจันทร์ นัด ศรุต ไปที่หน้าผาแสงจันทร์เพื่อเล่าถึงความเจ็บปวดทุกอย่างที่ตนได้รับจากการกระทำของ ศรุต ศรุต ตกใจที่ได้เห็นร่างของ แสงจันทร์ และได้รู้ว่าที่ แสงจันทร์ หนีหายไป เพราะมาฆ่าตัวตายที่หน้าผาแห่งนี้ ศรุต บอกความจริงกับ แสงจันทร์ ว่าที่ต้องแต่งงานกับ ลินดา นั้น เป็นเพราะผู้ใหญ่จัดการให้ แต่ตนไม่เคยรักใครเลยนอกจาก แสงจันทร์ คนเดียว แสงจันทร์ จึงรู้ว่าตนเข้าใจ ศรุต ผิดมาตลอด คิดว่า ศรุต ไม่รักจึงฆ่าตัวตายและหาหนทางแก้แค้นครอบครัวของ ศรุต จึงทำให้เกิดเรื่องวุ่นวายต่างๆขึ้น ศรัณย่า ตามหาคนที่มีปานแดงรูปหัวใจจนหมดหวัง จึงตัดสินใจไปกระโดดน้ำฆ่าตัวตาย อบเชย ไปช่วยไว้ทัน ทำให้ ศรัณย่า เห็นโดยบังเอิญว่า อบเชย มีปานแดงรูปหัวใจที่เนินอก จึงพยายามทำดีเอาใจ อบเชย เพื่อหวังจะได้รักแท้จาก อบเชย แต่ก็ไม่สำเร็จ ศรัณย่า จะกลับร่างมาเป็น ศรัณย์ ชายหนุ่มรูปหล่อคนเดิมนักแสดง</doc>
