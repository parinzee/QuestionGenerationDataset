<doc id="655155" url="https://th.wikipedia.org/wiki?curid=655155" title="กองทัพฟื้นฟูแผ่นดินมอญ">กองทัพฟื้นฟูแผ่นดินมอญ กองทัพฟื้นฟูแผ่นดินมอญ (Monland Restoration Army) เป็นกองกำลังติดอาวุธของพรรคฟื้นฟูหงสาวดี ซึ่งเป็นกลุ่มการเมืองที่ต่อสู้เพื่อสิทธิ์ของชาวมอญในพม่า กองทัพนี้แยกตัวออกมาจากกองทัพปลดปล่อยชาติมอญซึ่งเป็นกองกำลังติดอาวุธของพรรครัฐมอญใหม่ และได้รวมกับกองทัพป้องกันชาติมอญเมื่อ 29 พฤศจิกายน พ.ศ. 2544 เมื่อแรกก่อตั้ง กองทัพมีทหารประมาณ 300 คน เคลื่อนไหวในด่านพระเจดีย์สามองค์และเทือกเขาตะนาวศรี หลังจากแยกตัวออกมาใน พ.ศ. 2545 กองทัพฟื้นฟูแผ่นดินมอญมาเคลื่อนไหวในเขตเทือกเขาใกล้อำเภอสังขละบุรี ต่อมาในเดือนมกราคม พ.ศ. 2554 กลุ่มที่มาจากกองทัพป้องกันชาติมอญได้แยกไปอยู่กับพรรครัฐมอญใหม่</doc>
