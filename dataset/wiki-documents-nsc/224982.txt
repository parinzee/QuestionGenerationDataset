<doc id="224982" url="https://th.wikipedia.org/wiki?curid=224982" title="เพนน์ แบดจ์ลีย์">เพนน์ แบดจ์ลีย์ เพนน์ เดย์ตัน แบดจ์ลีย์ () เกิดเมื่อวันที่ 1 พฤศจิกายน ค.ศ. 1986 เป็นนักแสดงชาวอเมริกัน เป็นที่รู้จักในบทบาท แดน ฮัมฟรีย์ ในละครซีรีส์ชุด แสบใสไฮโซชีวิตช่วงแรก ชีวิตช่วงแรก. แบดจ์ลีย์ เกิดในบัลติมอร์ รัฐแมริแลนด์ ในวัยเด็กเขาใช้ชีวิตระหว่างริชมอนด์ เวอร์จิเนียและซีแอตเทิล วอชิงตัน เขาเข้าเรียนที่สถาบันชาลส์ไรต์ ในทาโคมา วอชิงตัน และเข้าร่วมในโรงละคร Seattle Children's Theatre เขาเริ่มทำงานพากย์เสียงให้กับสถานีวิทยุเด็ก ในวัย 11 ปี แบดจ์ลีย์ ย้ายไปอยู่กับแม่เขาที่ฮอลลีวูดและเริ่มต้นอาชีพการแสดง เขายังเป็นเพื่อนร่วมโรงเรียนกับนักแสดงสาวและนักแสดงร่วมในอนาคต เบลค ไลฟ์ลี เมื่ออายุ 17 ปี หลังจากศึกษาจบจากแซนตาโมนิกาคอลเลจ เขาเข้าศึกษาที่ มหาวิทยาลัยเซาเทิร์นแคลิฟอร์เนีย ที่เขาต้องยืดเวลาเข้าเพราะติดภารกิจหลายอย่างอาชีพ อาชีพ. แบดจ์ลีย์ มีเครดิตงานครั้งแรกในงานให้เสียงกับวิดีโอเกม มาริโอกอล์ฟ 64 ในปี 1999 ถึงแม้เขาจะไม่เคยเล่นกอล์ฟก็ตาม เขายังให้เสียงต่อในปี 2000 กับเกม มาริโอ้เทนนิส 64 ส่วนด้านการแสดง เขาได้เครดิตการแสดงครั้งแรกในตอนหนึ่งของ Will & Grace และยังปรากฏตัวในรายการอย่าง Daddio, The Brothers Garcia และ What I Like About You เขายังปรากฏตัวใน John Tucker Must Die แสดงเป็นสก็อต ทักเกอร์ โดยภาพยนตร์เรื่องนี้เปิดตัวในสุดสัปดาห์ด้วยรายได้รวม $14.3 ล้านดอลลาร์สหรัฐ ติดอันดับ 3 บนตารางบ็อกซ์ออฟฟิศสร้างชื่อ สร้างชื่อ. แบดจ์ลีย์เป็นที่รู้จักครั้งแรกในบท ฟิลิป แชนเซลเลอร์ ที่ 4 ในละครน้ำเน่าเรื่อง The Young and the Restless (2000 - 2001) เขายังได้รับการเสนอชื่อเข้าชิงรางวัลยังอาร์ทิสต์ ในสาขาการแสดงยอดเยี่ยมประเภทซีรีส์ในเวลากลางวัน ในปี 2002 เขาแสดงในซีรีส์ Do Over รับบทเป็น โจเอล ลาร์เซน หนุ่มวัย 34 ปี ที่ได้รับโอกาสครั้งที่ 2 ที่จะได้ชีวิตกลับคืนมา ซีรีส์ฉายรอบปฐมทัศน์ทางช่อง WB Television Network เขายังไปร่วมเปิดตัวของโชว์นี้ในรายการ ทูไนต์โชว์วิธเจย์เลโน แต่ซีรีส์ ก็ได้ยกเลิก ไม่ได้ฉายเต็มฤดูกาล ต่อมาแบดจ์ลีย์ปรากฏตัวใน Drive-Thru รับบทบาทเป็น แวน ร่วมแสดงกับ ลีจตัน มีสเตอร์ เขาเริ่มเป็นที่รู้จักกว้างขวางขึ้นจากผลงานแสดงชิ้นต่อไปในบท แซม ทันนีย์ ใน The Mountain (2004 - 2005) แต่ก็ได้ยกเลิกไปหลังจากออกฉายฤดูกาลแรก และก็เกิดเช่นเดียวกันกับซีรีส์ The Bedford Diaries ที่เขารับบทแสดงนำ ซีรีส์เรื่องถัดมาคือ แสบใสไฮโซ ที่แบดจ์ลีย์รับบทเป็นแดน ฮัมฟรีย์ ลูกชายของอดีตร็อกสตาร์ในยุคทศวรรษ 1990 ที่ชื่อ รูฟัส ฮัมฟรีย์ (แมททิว เซทเทิล) เขาแสดงเป็นคนที่ชื่นชอบในสาวจากอัปเปอร์อีสต์ไซด์ ที่ชื่อ เซเรนา แวน เดอร์ วูดเซน (เบลค ไลฟ์ลี) เป็นซีรีส์ที่เกี่ยวกับชีวิตของสังคมวัยรุ่น ที่โตมาในอัปเปอร์อีสต์ไซด์ในนิวยอร์ก ที่มีเนื้อหาเกี่ยวข้องกับเพศสัมพันธ์ ยาเสพติด และปัญหาวัยรุ่นต่าง ๆ เขายังจะได้ร่วมแสดงในภาพยนตร์ทำใหม่ในปี 1987 เรื่อง The Stepfatherชีวิตส่วนตัว ชีวิตส่วนตัว. ปลายปี 2007 มีรายงานออกมาว่า แบดจ์ลีย์เดทอยู่กับนักแสดงร่วมใน แสบใสไฮโซ และเป็นเพื่อนร่วมชั้นเรียนในวัยเด็ก เบลค ไลฟ์ลี ต่อมาพฤษภาคม 2006 นิตยสารพีเพิล ตีพิมพ์รูปของทั้งคู่ จูบกันในขณะพักผ่อนอยุ่ที่ประเทศเม็กซิโก ซึ่งทั้งคู่ก็เริ่มเปิดเผยความสัมพันธ์มากขึ้น เดือนตุลาคม 2008 แบดจ์ลีย์ ปรากฏตัวพร้อมไลฟ์ลีในแคมเปญโฆษณาของ MoveOn.org ในการสนับสนุนผู้สมัครประธานาธิบดี บารัก โอบามาผลงาน</doc>
