<doc id="24222" url="https://th.wikipedia.org/wiki?curid=24222" title="กรมสอบสวนคดีพิเศษ">กรมสอบสวนคดีพิเศษ กรมสอบสวนคดีพิเศษแห่งราชอาณาจักรไทย () หรือ ดีเอสไอ () เป็นหน่วยงานของรัฐ สังกัด กระทรวงยุติธรรม เพื่อป้องกัน ปราบปราม และควบคุมอาชญากรรมที่มีผลกระทบอย่างร้ายแรงต่อเศรษฐกิจ สังคม ความมั่นคงและความสัมพันธ์ระหว่างประเทศประวัติ ประวัติ. กรมสอบสวนคดีพิเศษก่อตั้งขึ้นเมื่อวันที่ 3 ตุลาคม พ.ศ. 2545 ตามพระราชบัญญัติปรับปรุงกระทรวง ทบวง กรม พ.ศ. 2545 ใช้ชื่อภาษาอังกฤษว่า Department of Special Investigation มีชื่อย่อว่า DSI ภายหลังรัฐประหารในประเทศไทย พ.ศ. 2557 มีคำสั่งย้าย นายธาริต เพ็งดิษฐ์ เป็นที่ปรึกษาประจำสำนักนายกรัฐมนตรี และมีคำสั่งหัวหน้าคณะรักษาความสงบแห่งชาติที่ 19/2558 ให้ พ.ต.อ.นิรันดร์ อดุลยาศักดิ์ หยุดปฏิบัติหน้าที่และไปประจำสำนักงานปลัดกระทรวงและมีคำสั่งหัวหนห้าคณะรักษาความสงบแห่งชาติที่ 5/2560 ในวันที่ 16 กุมภาพันธ์ พ.ศ. 2560 ให้อธิบดีกรมสอบสวนคดีพิเศษมีอำนาจพิเศษในฐานะเจ้าพนักงานตามคำสั่งหัวหนห้าคณะรักษาความสงบแห่งชาติที่ 5/2560 ในการเข้าควบคุมพื้นที่ วัดธรรมกายคณะกรรมการคดีพิเศษ คณะกรรมการคดีพิเศษ. คณะกรรมการคดีพิเศษชุดปัจจุบัน (15 พฤศจิกายน พ.ศ. 2559 - ปัจจุบัน) 1. นาย อธิคม อินทุภูติ ด้านกฎหมาย  2. ดร. พันธุ์ทิพย์ นวานุช ด้านกฎหมาย 3. รองศาสตราจารย์ ดร. สุเจตน์ จันทรังษ์ ด้านเทคโนโลยีสารสนเทศ 4. รองศาสตราจารย์ ดร. เสาวณีย์ ไทยรุ่งโรจน์ ด้านเศรษฐศาสตร์ 5. นาย สราวุธ เบญจกุล ด้านการเงินการธนาคาร 6. นาย รวี ประจวบเหมาะ ด้านความมั่นคงประเทศ(ตั้งแต่ 6 มิถุนายน พ.ศ. 2560 7. พลตำรวจโท ปัญญา เอ่งฉ้วน ด้านการสอบสวนคดีอาญา 8. พลตำรวจเอก ชัยยะ ศิริอำพันธ์กุล ด้านการป้องกันและปราบปรามการฟอกเงิน 9. ดร. มานะ นิมิตรมงคล ด้านการป้องกันและปราบปรามการทุจริตอำนาจหน้าที่ อำนาจหน้าที่. กรมสอบสวนคดีพิเศษมีบทบาทภารกิจดังต่อไปนี้1. รับผิดชอบงานเลขานุการของคณะกรรมการตามกฎหมายว่าด้วยการสอบสวนคดีพิเศษและกฎหมายที่เกี่ยวข้อง 2. ป้องกัน ปราบปราม สืบสวน และสอบสวนคดีพิเศษตามกฎหมายว่าด้วยการสอบสวนคดีพิเศษ และตามหลักเกณฑ์ที่คณะกรรมการคดีพิเศษประกาศกำหนดหรือตามมติของคณะกรรมการคดีพิเศษ ตลอดจนปฏิบัติงานตามประมวลกฎหมายวิธีพิจารณาความอาญาและกฎหมายอื่นอันเกี่ยวกับ ความผิดทางอาญาที่เป็นคดีพิเศษ 3. ศึกษา รวบรวม จัดระบบ และวิเคราะห์ข้อมูลเพื่อประโยชน์แก่การปฏิบัติหน้าที่ของคณะกรรมการตามกฎหมายว่าด้วยการสอบสวนคดีพิเศษ และเพื่อป้องกัน ปราบปราม สืบสวนและสอบสวนคดีพิเศษ 4. จัดให้มีการศึกษา อบรม และพัฒนาระบบงานการสืบสวนและสอบสวนคดีพิเศษการพัฒนาความรู้และการประเมินสมรรถภาพการปฏิบัติหน้าที่ของข้าราชการ พนักงานราชการและลูกจ้างของกรม และบุคลากรที่เกี่ยวข้อง ไม่ว่าจะมีฐานะเป็นพนักงานสอบสวนคดีพิเศษ หรือเจ้าหน้าที่คดีพิเศษหรือไม่ 5. ดำเนินการเกี่ยวกับงานกฎหมายและระเบียบที่อยู่ในอำนาจหน้าที่ของกรมและงานอื่นที่เกี่ยวข้อง 6. ปฏิบัติการอื่นใดตามที่กฎหมายกำหนดให้เป็นอำนาจหน้าที่ของกรมหรือตามที่รัฐมนตรีหรือคณะรัฐมนตรีมอบหมายหน่วยงานในสังกัดหน่วยงานในสังกัด. - สำนักงานเลขานุการกรม - กองกฎหมาย - สำนักกิจการต่างประเทศและคดีอาชญากรรมระหว่างประเทศ - กองคดีการค้ามนุษย์ - กองคดีการเงินการธนาคารและการฟอกเงิน - กองคดีความผิดเกี่ยวกับการเสนอราคาต่อหน่วยงานของรัฐ - กองคดีความมั่นคง - กองคดีคุ้มครองผู้บริโภค - กองคดีทรัพยากรธรรมชาติและสิ่งแวดล้อม - กองคดีทรัพย์สินทางปัญญา - กองคดีเทคโนโลยีและสารสนเทศ - กองคดีธุรกิจการเงินนอกระบบ - กองคดีภาษีอากร - กองเทคโนโลยีและศูนย์ข้อมูลการตรวจสอบ - กองนโยบายและยุทธศาสตร์ - กองบริหารคดีพิเศษ - กองปฏิบัติการคดีพิเศษภาค - กองปฏิบัติการพิเศษ - กองพัฒนาและสนับสนุนคดีพิเศษคดีที่อยู่ในความรับผิดชอบ คดีที่อยู่ในความรับผิดชอบ. คดีพิเศษ หรือคดีอาชญากรรมพิเศษในความรับผิดชอบของกรมสอบสวนคดีพิเศษ หมายถึง คดีอาญาตามกฎหมายกำหนดไว้ในบัญชีท้าย พระราชบัญญัติการสอบสวนคดีพิเศษ พ.ศ. 2547 (แก้ไขเพิ่มเติม พ.ศ. 2551) หรือคดีอาญาที่ได้กำหนดเป็นกฎกระทรวงโดยการเสนอแนะของคณะกรรมการคดีพิเศษ (กคพ.) ซึ่งคดีดังกล่าวต้องมีลักษณะอย่างใดอย่างหนึ่งดังต่อไปนี้1. คดีความผิดทางอาญาที่มีความซับซ้อน จำเป็นต้องใช้วิธีการสืบสวนสอบสวนและรวบรวมพยานหลักฐานเป็นพิเศษ 2. คดีความผิดทางอาญาที่มีหรืออาจมีผลกระทบอย่างรุนแรงต่อความสงบเรียบร้อยและศีลธรรมอันดีของประชาชนความมั่งคงของประเทศความสัมพันธ์ระหว่างประเทศ หรือระบบเศรษฐกิจหรือการคลังของประเทศ 3. คดีความผิดทางอาญาทีมีลักษณะเป็นคดีความผิดข้ามชาติที่สำคัญหรือเป็นการกระทำขององค์กรอาชญากรรม 4. คดีความผิดทางอาญาที่มีผู้ทรงอิทธิพลที่สำคัญเป็นตัวการผู้ใช้หรือผู้สนับสนุน 5. คดีความผิดทางอาญาที่มีพนักงานฝ่ายปกครองชั้นผู้ใหญ่หรือตำรวจชั้นผู้ใหญ่ซึ่งมิใชพนักงานสอบสวนคดีพิเศษหรือเจ้าหน้าที่คดีพิเศษเป็นผู้ต้องสงสัยเมื่อมีหลักฐานตามสมควรว่าน่าจะได้กระทำความผิดอาญา หรือเป็นผู้ถูกกล่าวหาหรือผู้ต้องหา ทั้งนี้การกระทำความผิด ตามบัญชีท้ายพระราชบัญญัติฯ หรือคดีพิเศษเพิ่มเติมตามกฎกระทรวงฯ จะเป็นคดีพิเศษจะต้องเข้าลักษณะตาม (1) – (19) และเพื่อให้เกิดความชัดเจนยิ่งขึ้น ได้มีการกำหนดลักษณะของการกระทำความผิด อาทิ มูลค่าความเสียหาย จำนวนผู้กระทำความผิดไว้ในประกาศ กคพ. เรื่องการกำหนดรายละเอียดของลักษณะของการกระทำความผิดตามมาตรา 21 วรรคหนึ่ง (1) แห่งพระราชบัญญัติการสอบสวนคดีพิเศษ พ.ศ. 2547 (แก้ไขเพิ่มเติมพ.ศ. 2551)ทำเนียบอธิบดีกรมสอบสวนคดีพิเศษ</doc>
