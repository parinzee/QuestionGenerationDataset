<doc id="103468" url="https://th.wikipedia.org/wiki?curid=103468" title="โครงการจาการ์ตา">โครงการจาการ์ตา โครงการจาการ์ตา หรือ อะแพชี จาการ์ตา () เป็นโครงการสำหรับสร้างและบำรุงรักษาซอฟต์แวร์โอเพนซอร์สบนแพลตฟอร์มจาวา โครงการนี้เป็นศูนย์รวมของโครงการย่อยอื่นๆ ภายใต้มูลนิธิซอฟต์แวร์อะแพชี (Apache Software Foundation) และผลิตภัณฑ์ของโครงการจาการ์ตาทั้งหมดได้เผยแพร่ออกสู่สาธารณะด้วยสัญญาอนุญาตอะแพชี (Apache License) ชื่อของโครงการจาการ์ตาไม่ได้เลียนแบบมาจากเมืองหลวงของประเทศอินโดนีเซีย หรือสปีชีส์ของผีเสื้อสีน้ำเงินที่ชื่อจาการ์ตา แต่มาจากชื่อของห้องประชุมในบริษัท ซัน ไมโครซิสเต็มส์ ที่ซึ่งนำมาสู่การอภิปรายเพื่อให้เกิดโครงการนี้โครงการย่อย โครงการย่อย. โครงการย่อยหลักๆ ในโครงการจาการ์ตา มีทั้งเครื่องมือ ไลบรารี และเฟรมเวิร์ก ตัวอย่างเช่น- BCEL - ไลบรารีสำหรับปรับไบต์โค้ดของจาวาให้เหมาะสม - BSF - เฟรมเวิร์กสำหรับเขียนโปรแกรม - Cactus - เฟรมเวิร์กสำหรับทดสอบคลาสของจาวาทางฝั่งเซิร์ฟเวอร์ - จาการ์ตา คอมมอนส์ (Jakarta Commons) - แหล่งรวมคลาสที่เป็นประโยชน์ซึ่งสร้างขึ้นมาเพื่อเป็นไลบรารีมาตรฐานของจาวา - ECS - เอพีไอของจาวาที่ใช้ผลิตโค้ดภาษามาร์กอัปได้หลายประเภท - HttpComponents- โพรโทคอลส่งข้อความหลายมิติ (HTTP) - JCS - ระบบจัดการแคชสำหรับภาษาจาวา - JMeter - เครื่องมือทดสอบประสิทธิภาพของจาวา - ORO - คลาสจาวาที่รองรับนิพจน์ปรกติซึ่งใช้ในภาษาเพิร์ลรุ่น 5 - Regexp - แพ็กเกจนิพจน์ปรกติโดยภาษาจาวาล้วน - Slide - แหล่งเก็บเนื้อหาสำหรับใช้ใน WebDAV - Taglibs - แหล่งรวมไลบรารีแท็กที่ปรับแต่งเองได้ และโครงการต่อไปนี้เริ่มแรกอยู่ภายใต้โครงการจาการ์ตา บัดนี้กลายเป็นโครงการหลักที่แยกตัวออกไป แต่ยังอยู่ภายใต้มูลนิธิซอฟต์แวร์อะแพชี- Ant - เครื่องมือสำหรับสร้างคลาสขณะประมวลผล - HiveMind - บริการและตั้งค่า microkernel - Maven - เครื่องมือจัดการและสร้างโครงการใหม่ - POI - พอร์ตของภาษาจาวาล้วนเพื่อใช้ติดต่อกับแฟ้มที่เป็นที่นิยมของไมโครซอฟท์ - Struts - เฟรมเวิร์กสำหรับพัฒนาเว็บแอปพลิเคชัน - Tapestry - แบบจำลองวัตถุส่วนประกอบบนพื้นฐานของจาวาบีนส์ (JavaBeans) - อะแพชี ทอมแคต (Apache Tomcat) - โปรแกรมเว็บเซิร์ฟเวอร์และบรรจุเจเอสพีกับเซิร์ฟเลต - Turbine - เฟรมเวิร์กของเว็บแอปพลิเคชันเพื่อการพัฒนาอย่างรวดเร็ว - อะแพชี เวโลซิตี (Apache Velocity) - ตัวประมวลผลสำหรับสร้างข้อมูลจากแม่แบบในรูปแบบต่างๆ</doc>
