<doc id="943795" url="https://th.wikipedia.org/wiki?curid=943795" title="แพดดี บาร์นส์">แพดดี บาร์นส์ แพดดี บาร์น (Paddy Barnes) หรือ แพทริก เกราร์ด แพดดี บาร์น (Patrick Gerard "Paddy" Barnes ) นักมวยสากลสมัครเล่นชาวไอร์แลน เกิดเมื่อ 9 เมษายน พ.ศ. 2530 ที่ ไอร์แลนด์เหนือ สหราชอาณาจักร บาร์นเริ่มชกมวยสากลสมัครเล่นตั้งแต่อายุ 11 ปี จนติดทีมชาติไอร์แลนด์เข้าแข่งขันกีฬาโอลิมปิกในรุ่นไลท์ฟลายเวทถึง 3 ครั้ง ครั้งแรก โอลิมปิก พ.ศ. 2551 ที่ปักกิ่ง ประเทศจีน รอบแรก ได้บาย รอบสอง ชนะ โฮเซ หลุยส์ เมซา จาก เอกวาดอร์ เมื่อ 16 สิงหาคม รอบก่อนรองชนะเลิศ ชนะ อายูกัสต์ มัชซึก จากโปแลนด์ เมื่อ 19 สิงหาคม รอบรองชนะเลิศ แพ้ โจว ซื่อหมิง จากจีน เมื่อ 22 สิงหาคม ได้เหรียญทองแดง ครั้งที่ 2 โอลิมปิก พ.ศ. 2555 ที่ ลอนดอน ประเทศอังกฤษ รอบแรก ได้บาย รอบสอง ชนะ โทมัส เอสซอมบาร์ จาก แคเมอรูน เมื่อ 4 สิงหาคม รอบก่อนรองชนะเลิศ ชนะ เดเวนโดร สิงห์ ไลศราม จากอินเดีย เมื่อ 8 สิงหาคม รอบรองชนะเลิศ แพ้ โจว ซื่อหมิง จากจีน เมื่อ 10 สิงหาคม ได้เหรียญทองแดง ครั้งที่ 3 โอลิมปิก พ.ศ. 2559 ที่ริโอเดอจาเนโร ประเทศบราซิล รอบแรก ได้บาย รอบสอง แพ้ ซามูเอล การ์มูนา จาก สเปน เมื่อ 8 สิงหาคม ไม่ได้เหรียญรางวัลและยังติดทีมชาติไอร์แลนด์เหนือเข้าแข่งขันในกีฬาเครือจักรภพ ได้เหรียญทองอีก 2 ครั้งด้วย บาร์นหันมาชกมวยสากลอาชีพใน พ.ศ. 2559 และได้ครองแชมป์ WBO ยุโรปรุ่นฟลายเวท แชมป์เงารุ่นฟลายเวท WBO ใน พ.ศ. 2560</doc>
