<doc id="398440" url="https://th.wikipedia.org/wiki?curid=398440" title="เจ้าหญิงคิกูโกะ พระชายาในเจ้าชายโนบูฮิโตะ">เจ้าหญิงคิกูโกะ พระชายาในเจ้าชายโนบูฮิโตะ เจ้าหญิงคิกุโกะ พระชายาในเจ้าชายโนะบุฮิโตะ (; 26 ธันวาคม พ.ศ. 2454 – 18 ธันวาคม พ.ศ. 2547) มีพระนามเดิมว่า คิกุโกะ โทะกุงะวะ () เป็นพระชายาในเจ้าชายโนะบุฮิโตะ เจ้าชายทะกะมะสึ เป็นพระสุณิสาในสมเด็จพระจักรพรรดิไทโช และเป็นพระปิตุลานีในสมเด็จพระจักรพรรดิอะกิฮิโตะพระประวัติพระชนม์ชีพตอนต้น พระประวัติ. พระชนม์ชีพตอนต้น. เจ้าหญิงคิกุโกะประสูติเมื่อวันที่ 26 ธันวาคม พ.ศ. 2454 หรือพระนามเดิมคิกุโกะ โทะกุงะวะ เป็นธิดาคนที่สองของโยะชิฮิซะ โทะกุงะวะ กับมิเอะโกะ โทะกุงะวะ (พระนามเดิม เจ้าหญิงมิเอะโกะแห่งอะริซุงะวะ) บิดาเป็นบุตรของโยะชิโนะบุ โทะกุงะวะ โชกุนคนสุดท้ายของญี่ปุ่น ส่วนมารดาเป็นพระธิดาในเจ้าชายทะเกะฮิโตะ เจ้าชายอะริซุงะวะ ทายาทรุ่นที่ 7 ของตำแหน่งเจ้าชายอะริซุงะวะ ซึ่งเป็นหนึ่งในสี่ราชสกุลที่สืบมาแต่สมัยเอะโดะ คิกุโกะสำเร็จการศึกษาระดับประถมและมัธยมศึกษาจากโรงเรียนกะกุชูอิงซึ่งเป็นโรงเรียนหญิงล้วน จนเมื่อมีอายุได้ 18 ปี คิกุโกะจึงได้ทำการหมั้นกับเจ้าชายโนะบุฮิโตะ เจ้าชายทะกะมะสึ ซึ่งขณะนั้นอยู่ในลำดับที่สามของการสืบราชบัลลังก์ญี่ปุ่นเสกสมรส เสกสมรส. เธอได้เสกสมรสกับเจ้าชายโนะบุฮิโตะ เจ้าชายทะกะมะสึ เมื่อวันที่ 4 กุมภาพันธ์ พ.ศ. 2473 ที่จัดขึ้นภายในพระราชวังอิมพีเรียล หลังการเสกสมรสได้เพียงไม่นานทั้งสองพระองค์ได้เสด็จฯ ไปประกอบพระกรณียกิจในต่างประเทศ ก่อนจะเสด็จฯ นิวัตกลับมายังประเทศญี่ปุ่นในเดือนมิถุนายน พ.ศ. 2474 และเข้าพำนักในทะกะนะวะ แขวงมินะโตะ กรุงโตเกียว เจ้าชายทะกะมะสึและเจ้าหญิงคิกุโกะ ทรงครองคู่มายาวนานแต่ไม่มีพระโอรส-ธิดาด้วยกัน จนกระทั่งพระสวามีสิ้นพระชนม์เสียก่อนในปี พ.ศ. 2530ปลายพระชนม์ชีพ ปลายพระชนม์ชีพ. เจ้าหญิงคิกุโกะได้เป็นพระกุลเชษฐ์ที่มีพระชันษาสูงที่สุดของราชวงศ์ญี่ปุ่น หลังจากการสวรรคตของสมเด็จพระจักรพรรดินีโคจุง พระราชชนนีในรัชกาลปัจจุบันในปี พ.ศ. 2543 เมื่อครั้งการประสูติกาลของเจ้าหญิงไอโกะ พระธิดาเพียงพระองค์เดียวในมกุฎราชกุมารนะรุฮิโตะ และมกุฎราชกุมารีมะซะโกะ พระองค์ถือเป็นพระบรมวงศานุวงศ์ชั้นผู้ใหญ่ที่ทรงกล่าวถึงการเปลี่ยนแปลงกฎมนเทียรบาลว่าด้วยการสืบราชบัลลังก์ของฝ่ายในต่อสาธารณชน โดยทรงนิพนธ์บทความลงในนิตยสารฟูจิง-โกรง ซึ่งเป็นนิตยสารรายเดือน ซึ่งภายในมีเนื้อหาเกี่ยวข้องกับแนวความคิดที่จะให้ฝ่ายในสามารถสืบราชสมบัติได้ "ข้าพเจ้าคิดว่ามันเป็นไปได้ที่จะให้พระบรมวงศานุวงศ์ฝ่ายในสามารถครองราชสมบัติเป็นรัชกาลที่ 127 และก็ไม่เป็นการแปลกอันใด เมื่อพิจารณาถึงประวัติศาสตร์อันยาวนานของญี่ปุ่น" เจ้าหญิงคิกุโกะสิ้นพระชนม์เมื่อวันที่ 18 ธันวาคม พ.ศ. 2547 ณ ศูนย์การแพทย์เซนต์ลู้ก กรุงโตเกียว ประเทศญี่ปุ่น หลังเสด็จฯ เข้ารับการรักษาพระโรคบ่อยครั้งตามพระชันษา สิริพระชันษา 92 ปี โดยมีการจัดพระราชพิธีเมื่อวันที่ 26 ธันวาคมปีเดียวกันนั้นเอง ณ สุสานโทะชิมะงะโอกะ แขวงบุงเกียว กรุงโตเกียวพระเกียรติยศพระอิสริยยศพระเกียรติยศ. พระอิสริยยศ. - เลดีคิกุโกะ โทะกุงะวะ (26 ธันวาคม พ.ศ. 2454 – 4 กุมภาพันธ์ พ.ศ. 2473) - เจ้าหญิงคิกุโกะ พระชายาฯ (4 กุมภาพันธ์ พ.ศ. 2473 – 18 ธันวาคม พ.ศ. 2547)เครื่องราชอิสริยาภรณ์เครื่องราชอิสริยาภรณ์. - ญี่ปุ่น : เครื่องราชอิสริยาภรณ์รัตนมงกุฎ - สเปน : เครื่องราชอิสริยาภรณ์พระราชินีมารีอาลุยซาพงศาวลี</doc>
