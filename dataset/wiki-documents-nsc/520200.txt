<doc id="520200" url="https://th.wikipedia.org/wiki?curid=520200" title="เกาะรักอลเวง">เกาะรักอลเวง เกาะรักอลเวง (ฮันกึล:탐나는 도다, ทัมนานึน โทดา ) เป็นละครโทรทัศน์ย้อนยุคแนวคอมเมดี้ สร้างมาจากมันฮวาเรื่องหนึ่งเขียนโดย จอง ฮเยนา เป็นเรื่องราวของเกาะเชจูในยุคศตวรรษที่ 17 ออกอากาศทางสถานีโทรทัศน์ MBC กำกับโดยยุน ซังโฮ สำหรับในเมืองไทยออกอากาศทุกวันพฤหัสบดี – ศุกร์ เวลา 08.30 น. ตั้งแต่วันพฤหัสบดีที่ 11 ตุลาคม 2555 ถึงวันศุกร์ที่ 22 พฤศจิกายน พ.ศ. 2555 ทางช่อง 7 สี นอกจากนี้ยังออกฉายในประเทศมาเลเซีย สิงคโปร์ และไต้หวัน อีกด้วยเนื้อเรื่องย่อ เนื้อเรื่องย่อ. วิลเลียม เจ สเปนเซอร์ ชายหนุ่มชาวอังกฤษ ผู้มีควาหลงใหลในวัตถุโบราณและศิลปะตะวันออก ได้หลบหนีการแต่งงานออกเดินทางไปยังนางาซากิพร้อมกับเรือสินค้า เพื่อตามหาสมบัติตามคำบอกเล่าของยาน คาวามูระ เพื่อนชาวญี่ปุ่น อีกฟากหนึ่งของโลก พัคคยู ขุนนางจากโชซอน ถูกทางการเนรเทศมายังเกาะทัมรา (เกาะเชจูในปัจจุบัน) โดยเขาต้องอาศัยอยู่ร่วมบ้านเดียวกับจาง บอจิน สาวชาวเกาะลูกหัวหน้านักดำน้ำ แต่ด้วยความเย่อหยิ่ง ถือตัว โอหัง และวางมาดคุณชายตลอดเวลา เขาจึงอยู่กับเธอด้วยความไม่ลงรอยกันเท่าไรนัก ในขณะที่วิลเลียมเดินทางมาใกล้จะถึงจุดหมายปลายทางปรากฏว่าเกิดพายุใหญ่พัดเรือแตก เขาถูกคลื่นซัดมาถึงเกาะทัมรา และบอจินมาพบเข้า เธอช่วยซ่อนเขาจากสายตาผู้คนบนเกาะและคอยหาอาหารมาให้เขาแม้จะสื่อสารกันไม่รู้เรื่อง เขาได้พบกับยานซึ่งถูกพัดมาติดเกาะเหมือนกัน ยานรู้ว่าชาวต่างชาติที่มาถึงเกาะนี้จะถูกจับตัวส่งทางการเพื่อประหาร พวกเขาจึงวางแผนหลบหนีไป ส่วนพัคคยู ก็ต้องพบกับเรื่องราวที่เต็มไปด้วยเงื่อนงำบนเกาะแห่งนี้ รวมถึงการหายไปหลายต่อหลายครั้งของเครื่องบรรณาการบนเกาะทัมรา พัคคยูรู้ว่าวิลเลียมแอบอยู่บนเกาะ เขาจึงพยายามจะจับตัววิลเลียมไปส่งทางการ พร้อมกันนั้นเองเขาก็เริ่มพบเบาะแสมากมายที่เป็นสาเหตุความวุ่นวายต่างๆบนเกาะ นานวันเข้า ความผูกพันของทั้งสามคนจึงเริ่มก่อตัว วิลเลียมและยานพยามหลบหนีออกจากเกาะทัมราหลายครั้ง และถูกคนของซอริน หญิงสาวผู้มีอิทธิพลทางการค้าออกตามล่าจนทั้งคู่ได้รับบาดเจ็บ โชคดีที่บอจินมาพบและช่วยเหลือไว้ทัน แต่ในที่สุดทั้งคู่ก็ถูกจับตัวส่งไปฮันยาง ส่วนพัคคยูจับกุมคนร้ายที่ขโมยเครื่องบรรณาการและแสดงตัวว่า แท้จริงแล้วเขาคือชายจากตระกูลสูงศักดิ์ เป็นสายลับหลวงของราชสำนักปลอมตัวมา เขาเดินทางกลับฮันยางไปในที่สุด ที่ฮันยาง ซอรินร่วมกับฮงกูรักวางแผนเกลี้ยกล่อมให้องค์ชายเปิดประเทศทำการค้ากับต่างชาติ และให้เปิดท่าเรือที่เกาะทัมรา ซอรินซื้อตัววิลเลียมเพื่อหวังผลประโยชน์จากเขา เรื่องราวเต็มไปด้วยการเล่ห์กลและแผนการซับซ้อน ก่อนที่กษัตริย์จะสั่งประหารชีวิตทั้งพัคคยูและวิลเลียม แต่สุดท้ายเมื่อความจริงเปิดเผยทั้งคู่จึงได้รับการปล่อยตัว และบอจินได้ค้นพบหัวใจตัวเองในที่สุดนักแสดงนักแสดง. - อิม จูฮวาน แสดงเป็น พัคคยู - ซอ วู แสดงเป็น จาง บอจิน - ฮวาง ชันบิน หรือ ปิแอร์ ดิปอร์ต แสดงเป็น วิลเลียม เจ สเปนเชอร์ - อี ซอนโฮ แสดงเป็น ยาน คาวามูระ - อี ซึงมิน แสดงเป็น ซอรินเพลงประกอบ</doc>
