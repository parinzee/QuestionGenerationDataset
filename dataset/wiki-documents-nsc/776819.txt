<doc id="776819" url="https://th.wikipedia.org/wiki?curid=776819" title="มาร์โก ร็อบบี">มาร์โก ร็อบบี มาร์โก อีลีส ร็อบบี (; เกิดวันที่ 2 กรกฎาคม ค.ศ. 1990) เป็นนักแสดงหญิงชาวออสเตรเลีย ร็อบบีเริ่มอาชีพของเธอโดยปรากฏตัวในภาพยนตร์อิสระต่าง ๆ ของออสเตรเลียในช่วงปลายคริสต์ทศวรรษ 2000 ต่อมาได้แสดงภาพยนตร์ชุดชาวบ้านเรื่อง เนเบอส์ (ค.ศ. 2008-2011) ซึ่งทำให้เธอได้รับการเสนอชื่อชิงรางวัลโลกี้ 2 รางวัล หลังจากที่ย้ายไปยังสหรัฐอเมริกา ร็อบบีได้ร่วมแสดงในภาพยนตร์ชุดสืบเนื่องเรื่อง แพนแอม (ค.ศ. 2011-2012) ในปี ค.ศ. 2016 เธอได้รับบทเป็นเจน พอร์เตอร์ ในภาพยนตร์โลดโผน-ผจญภัยเรื่อง ตำนานแห่งทาร์ซาน และฮาร์ลีย์ ควินน์ ในภาพยนตร์ซูเปอร์ฮีโรเรื่อง ทีมพลีชีพ มหาวายร้ายชีวิตช่วงต้น ชีวิตช่วงต้น. ร็อบบีเกิดในเมืองดอลบี รัฐควีนส์แลนด์ ประเทศออสเตรเลีย ก่อนที่จะย้ายมาอยู่เมืองโกลด์โคสต์ รัฐควีนส์แลนด์ เป็นลูกสาวของแซรี เคสส์เลอร์ นักกายภาพบำบัด กับพ่อซึ่งเป็นอดีตเจ้าของสวนผลไม้ เธอมีพี่น้องสามคน ได้แก่ ล็อกลัน "ล็อกกี" ร็อบบี (พี่ชาย), แคเมอรอน ร็อบบี (น้องชาย) และอานยา (พี่สาว) ร็อบบีและพี่น้องของเธอได้รับการเลี้ยงดูจากแม่เลี้ยงเดี่ยวของพวกเขา เธอติดต่อกับพ่อของเธอน้อยมาก ขณะเติบโตขึ้นมา เธอแบ่งเวลาไปมาระหว่างชายหาดกับไร่สวนของปู่ย่าตายายในเมืองดอลบี เพื่อให้มีเงินเพียงพอกับค่าใช้จ่าย ร็อบบีต้องทำงาน 3 งานพร้อมกันขณะอายุ 16 ปี เธอเรียนการละครที่โรงเรียน โดยจบการศึกษาจากวิทยาลัยซัมเมอร์เซต เมื่อมีอายุ 17 ปี เธอจึงย้ายไปเมืองเมลเบิร์นเพื่อเริ่มอาชีพการแสดงงานแสดงภาพยนตร์โทรทัศน์</doc>
