<doc id="646338" url="https://th.wikipedia.org/wiki?curid=646338" title="วีระ โรจน์พจนรัตน์">วีระ โรจน์พจนรัตน์ นายวีระ โรจน์พจนรัตน์ เป็นรัฐมนตรีว่าการกระทรวงวัฒนธรรมและ ประธานกรรมการส่งเสริมกิจการฮัจย์แห่งประเทศไทย ในรัฐบาลของพลเอกประยุทธ์ จันทร์โอชา และเป็นอดีตปลัดกระทรวงวัฒนธรรม กรรมการสภามหาวิทยาลัยผู้ทรงคุณวุฒิ มหาวิทยาลัยพะเยาประวัติ ประวัติ. วีระ โรจน์พจนรัตน์ เกิดเมื่อวันที่ 11 มีนาคม พ.ศ. 2495 เป็นบุตรของนายบ้วนเคง แซ่โตว กับนางอุ้ยเอ็ง แซ่ผู้ สำเร็จการศึกษาชั้นประถมศึกษาจากโรงเรียนบางมูลนากราษฎร์อุทิศ ชั้นมัธยมต้นจากโรงเรียนบางมูลนากภูมิวิทยาคม มัธยมปลายจากโรงเรียนอำนวยศิลป์ ระดับปริญญาตรี สาขาสถาปัตยกรรมหลัก จากคณะสถาปัตยกรรมศาสตร์ จุฬาลงกรณ์มหาวิทยาลัย สาขารัฐศาสตร์ จากมหาวิทยาลัยเชียงใหม่ และระดับปริญญาโท สาขาบริหารรัฐกิจ จากคณะรัฐศาสตร์ มหาวิทยาลัยธรรมศาสตร์การทำงาน การทำงาน. วีระ โรจน์พจนรัตน์ เริ่มรับราชการในตำแหน่งสถาปนิก ระดับ 3 ประจำโครงการอุทยานประวัติศาสตร์สุโขทัย กรมศิลปากร เมื่อปี พ.ศ. 2521 เป็นเลขานุการกรมศิลปากร ในปี พ.ศ. 2536 ถึงปี พ.ศ. 2542 เป็นรองอธิบดีกรมศิลปากร ในปี พ.ศ. 2542 ถึงปี พ.ศ. 2546 และเป็นรองปลัดกระทรวงวัฒนธรรม ในปี พ.ศ. 2546 ถึงปี พ.ศ. 2549 ในปี พ.ศ. 2549 นายวีระ ได้รับแต่งตั้งเป็นปลัดกระทรวงวัฒนธรรม โดยการสนับสนุนของคุณหญิงไขศรี ศรีอรุณ รัฐมนตรีว่าการกระทรวงวัฒนธรรม ในรัฐบาลพลเอกสุรยุทธ์ จุลานนท์ จนกระทั่งในปี พ.ศ. 2553 จึงถูกย้ายมาเป็นที่ปรึกษานายกรัฐมนตรีฝ่ายข้าราชการประจำ ในปี พ.ศ. 2557 เขาได้รับแต่งตั้งเป็นรัฐมนตรีว่าการกระทรวงวัฒนธรรม ในรัฐบาลของพลเอกประยุทธ์ จันทร์โอชา ในวันที่ 20 พฤศจิกายน พ.ศ. 2557 เขาได้แต่งตั้งคณะกรรมการพิจารณาภาพยนตร์และวีดิทัศน์คณะที่ 2 ถึง 7 จำนวน 42 ราย ในวันที่ 25 มกราคม พ.ศ. 2559 เขาแต่งตั้งคณะกรรมการพิจารณาภาพยนตร์และวีดิทัศน์ คณะที่11. นายสหภูมิ ภูมิธฤติรัฐ ประธานกรรมการ 2. นายอาณัติ ชวนะเกรียงไกร กรรมการ 3. นางระวิวรรณ พงษ์พานิช กรรมการ 4. นางสาวอัจฉราพร พงษ์ฉวี กรรมการ 5. นายสุทธินันท์ จันทระ กรรมการ 6. นายศิริศักดิ์ คชพัชรินทร์ กรรมการ 7. นายกิตติศักดิ์ สุวรรณโภคิน กรรมการ ในวันที่ 25 มกราคม พ.ศ. 2559 เขาแต่งตั้งคณะกรรมการพิจารณาภาพยนตร์และวีดิทัศน์ คณะกรรมการพิจารณาภาพยนตร์และวีดิทัศน์ คณะที่ 3เพื่อทดแทนตำแหน่งที่ว่าง1. พลตำรวจเอก เรืองศักดิ์ จริตเอก กรรมการ 2. นางดาวลดา พันธ์วร กรรมการ 3. นายเกียรติพล ภู่จำรูญ กรรมการเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
