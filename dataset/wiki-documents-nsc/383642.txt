<doc id="383642" url="https://th.wikipedia.org/wiki?curid=383642" title="ความลับของ Superstar">ความลับของ Superstar ความลับของ Superstar ออกอากาศครั้งแรกทุกวันจันทร์ถึงพฤหัสบดี เวลา 20.25 - 21.25 น. ทางสถานีวิทยุโทรทัศน์กองทัพบก ตั้งแต่วันที่ 31 กรกฎาคม - 1 ตุลาคม พ.ศ. 2551 และในปี พ.ศ. 2559 ทางช่องวันได้นำละครเรื่องนี้กลับมาออกอากาศรีรันให้ชมอีกครั้งทุกวันจันทร์ถึงพฤหัสบดี เวลา 13.00 - 14.30 น. เริ่มตอนแรกวันที่ 27 กรกฎาคม พ.ศ. 2559เนื้อเรื่อง เนื้อเรื่อง. กันต์ พระเอกซูเปอร์สตาร์ ได้เล่นละครคู่กับ เนตรดาว นางเอกสาวดาวรุ่ง บี ผู้จัดการส่วนตัวของเนตรดาว เลยยุให้เนตรดาวเป็นแฟนกับกันย์ หวังทำให้เนตรดาวดังขึ้นไปอีก เนตรดาวจึงโปรยเสน่ห์ใส่กันย์เต็มที่ ทำให้ เป้ เกย์รุ่นใหญ่ผู้จัดการส่วนตัวของกันย์เป็นห่วง คอยเตือนให้กันย์ระวังเนตรดาว เพราะสิ่งที่กันย์และทุกคนไม่รู้คือ เนตรดาวมีความสัมพันธ์อยู่กับ ธีร์ อดีตเพื่อนสนิทของกันย์สมัยเพิ่งเข้าวงการ ธีร์มีข่าวพัวพันยาเสพติดจนชื่อเสียงตกต่ำ กันย์ได้รับเลือกให้เป็นพระเอกหนังแทนธีร์ และกลายเป็นซูเปอร์สตาร์ไปจากหนังเรื่องนั้น ทำให้ธีร์โกรธอาฆาตและโทษว่ากันย์แย่งทุกสิ่งทุกอย่างจากเขา และกำลังแย่งเนตรดาวไปอีก อัปสร แม่ของกันย์เป็นแม่ค้าขายขนม ที่เลี้ยงดูกันย์มาตามลำพัง อัปสรบอกลูกว่าพ่อทิ้งไปตอนที่เธอท้อง แต่ความจริงแล้วพ่อของกันย์คือ บัญชา พระเอกรุ่นเก่าในอดีต บัญชาไม่กล้าเปิดเผยว่าเป็นพ่อของลูกในท้องอัปสร เพราะกลัวว่าจะสูญเสียชื่อเสียง ทำให้อัปสรตัดขาดจากบัญชาตั้งแต่นั้น และบอกบัญชาว่าทำแท้งไปแล้ว บัญชาจึงไม่รู้ว่าเขามีลูกและกันย์เองก็ไม่เคยรู้ว่าพ่อที่แท้จริงเป็นใคร ด้วยความเจ้าอารมณ์ของกันย์ทำให้แม่บ้านอยู่ได้ไม่นาน อัปสรจึงขอให้ ป่าน ลูกสาวเพื่อนบ้านที่สนิทกันมาช่วยเป็นแม่บ้านให้ พร้อมๆ กับเรียนหนังสือไปด้วย ป่านเป็นคนซุ่มซ่ามเลยโดนกันย์ดุด่าเสมอ แต่ป่านก็ยังแอบชอบกันย์ไม่เปลี่ยนแปลง วันหนึ่งกันย์ไปส่งเนตรดาวที่บ้านได้เจอกับธีร์ ความลับเรื่องเนตรดาวเป็นแฟนกับธีร์จึงเปิดเผย กันย์เลี่ยงไม่ใกล้ชิดเนตรดาวอีก ขณะที่เนตรดาวบอกว่าตนพยายามเลิกกับธีร์นานแล้ว แต่ธีร์ไม่ยอมเลิก เนตรดาวแกล้งป่วยให้กันย์ขับรถไปส่ง ธีร์เห็นเข้าก็โมโหขับรถไล่ตาม คืนนั้นกันย์เลยพาเนตรดาวหลบไปพักที่บ้านของตัวเอง แล้วมีสัมพันธ์ลึกซึ้งต่อกัน ป่านตกใจมากที่เห็นเนตรดาวออกมาจากห้องกันย์ กันต์ขู่ไม่ให้ป่านพูดอะไร เนตรดาวเห็นป่านก็รู้ว่าป่านชอบกันย์ บัญชาได้เล่นละครเรื่องเดียวกับกันย์ โดยรับบทเป็นพ่อของกันย์ บัญชาแอบเห็นกันย์กับอัปสรที่กองถ่าย ก็สงสัยว่ากันย์อาจจะเป็นลูกตัวเอง แต่อัปสรบอกว่าเป็นลูกของสามีใหม่ที่ตายไปแล้ว หลังจากเนตรดาวจับกันย์ได้สำเร็จก็มาขอเลิกกับธีร์แต่ธีร์ไม่ยอมจะเอาเรื่องความสัมพันธ์ของตนเองกับเนตรดาวไปแฉให้นักข่าวรู้ เนตรดาวกับบีเลยวางแผนชิงเป็นข่าวกับกันย์ก่อน กลายเป็นคู่ขวัญคู่ใหม่ของวงการ เนตรดาวกล่าวหาธีร์ว่าเป็นมือที่สาม ตามมาเกาะตนเพราะอยากดัง ธีร์แค้นใจวางแผนให้เนตรดาวคิดว่ากันย์มีผู้หญิงอื่น ทั้งคู่ทะเลาะกันอย่างรุนแรง ธีร์เข้าไปปลอบใจเนตรดาวแล้วมีอะไรลับหลังกันย์ วันหนึ่งกันย์จับได้ว่าเนตรดาวกับธีร์ยังแอบคบกันอยู่ ทำให้กันย์เสียใจมากกินเหล้าเมาเห็นป่านเป็นเนตรดาว เผลอไปมีอะไรกับป่าน ป่านเสียใจเพราะรู้ว่ากันย์รักเนตรดาว หลังจากนั้นไม่นานป่านตั้งท้อง เนตรดาวรู้ก็ผลักป่านตกบันได แต่กันย์มาเจอซะก่อนพาป่านส่งโรงพยาบาล แม่และเด็กปลอดภัย กันย์รู้ความจริงว่าป่านท้องลูกของตัวเองอยู่ ก็พาไปเช่าบ้านหลังเล็กๆ หลบผู้คนและแอบไปดูแลบ่อยๆ ธีร์แอบสะกดรอยตามจนเห็นกันย์พาป่านไปซื้อของใช้เด็กอ่อน ก็เตรียมวางแผนเปิดโปงความลับของกันย์ให้นักข่าวรู้ ข่าวกันย์ซุกลูกดังระเบิด กันย์โดนสื่อตามสัมภาษณ์ แต่กันย์ไม่ยอมตอบ นักข่าวตามไปราวีป่านถึงบ้าน บีและเนตรดาวเกลี้ยกล่อมให้กันย์ออกข่าวว่าลูกของป่านเป็นลูกของคนอื่น ป่านยอมแต่อัปสรไม่เห็นด้วย เป้สงสารป่านแต่ก็คิดว่าทางนี้เป็นทางออกที่ดีที่สุด กันย์สับสนว่าควรทำอย่างไร ในขณะนั้นเองบัญชาก็ป่วยอาการทรุดหนักเข้าโรงพยาบาล กันย์ละทิฐิกลับไปดูแลพ่อในช่วงสุดท้ายของชีวิต อัปสรร้องไห้บอกบัญชาว่าเธอให้อภัยเขาในทุกสิ่งทุกอย่าง ก่อนตายบัญชาสอนกันย์ว่าอย่าทำผิดพลาดเหมือนอย่างเขาอีก คำพูดจากบัญชาทำให้กันย์ตัดสินใจได้ ในงานแถลงข่าวกันย์มากับเนตรดาว แต่แทนที่กันย์จะแถลงข่าวว่าลูกของป่านไม่ได้เป็นลูกของเขา กันย์กลับประกาศยอมรับว่าเขามีความสัมพันธ์กับป่านจริง เขารักป่านและลูกและไม่มีอะไรในชีวิตนี้สำคัญเทียบเท่าทั้งคู่ได้ ป่านมองภาพกันย์ผ่านทีวีด้วยความซาบซึ้ง ขณะที่เนตรดาวแค้นจัดที่โดนกันย์หักหลัง จึงแกล้งเป็นลมทำให้ชาวบ้านที่ดูอยู่ต่างสงสารเนตรดาว กันย์โดนถอดออกจากละครเรื่องใหม่ โอม ได้เล่นเป็นพระเอกแทนกันย์ โดยมีบีเป็นคนดูแล บีพยายามชงให้โอมกับเนตรดาวเป็นคู่ขวัญคู่ใหม่ โดยสร้างภาพว่าโอมเป็นสุภาพบุรุษแสนดีที่มาดามใจเนตรดาว ธีร์มาหาเนตรดาวแต่กลับพบว่าเนตรดาวอยู่กับโอม ธีร์แค้นใจที่แม้ไม่มีกันยเนตรดาวก็ไม่เลือกเขาอยู่ดี ส่วน เก๋ ยิ่งแค้นเข้าไปใหญ่เมื่อโดนเนตรดาวแย่งผู้ชายไปครั้งแล้วครั้งเล่า เก๋ไปขอให้กันย์ร่วมมือกับเธอในการแบล็กเมล์เนตรดาว ในฐานะคนที่เคยโดนเนตรดาวทำร้ายมาก่อนเหมือนกัน กันย์ปฏิเสธเก๋จึงไปหาเนตรดาวตามลำพัง เนตรดาวเจ็บใจเลยพลั้งมือฆ่าเก๋ตาย ในขณะที่กันย์ซึ่งสังหรณ์ใจว่าจะมีเหตุร้ายเกิดขึ้น จึงตามมาและรู้ว่าเนตรดาวเป็นฆาตกร ธีร์โดนเนตรดาวโยนความผิดให้ กันย์เป็นพยานคนเดียวที่ช่วยธีร์ได้ แต่ว่าการที่กันย์ช่วยธีร์จะต้องแลกกับการที่กันย์เปิดเผยคลิปฉาวของเนตรดาว และในวันประกาศรางวัลนักแสดงดีเด่นเนตรดาว ตื่นเต้นกับการประกาศรางวัลในครั้งนี้ และผลก็คือเนตรดาวใด้รับรางวัลนี้จริง แต่หลังจากรับรางวัลก็มีคลิปฉาวของเนตรดาวเปิดออกมากลางงาน ทำให้เนตรดาวกรีดร้องออกมาด้วยความเสียใจ และธีร์ก็ขึ้นมาบนเวทีและชี้หน้าด่าเนตรดาวไม่ยั้ง ทำให้เนตรดาวและบีต้องหลบหนีท่ามกลางความชลมุนของพวกนักข่าว ส่วนโอมก็พยายามขอร้องผู้จัดการให้ตนมาทำงานอีกครั้งแต่ก็ถูกปฏิเสธ ทำให้โอมต้องนำภาพที่ตนเคยมีอะไรกับผู้จัดการไปลงข่าวแต่ตัวเองกลับถูกรถชนจนขาหักและพิการไปตลอดชีวิต ส่วนเนตรดาวเห็นข่าวของโอมจึงหวาดกลัวมาก และบีก็เข้ามาในห้องของเนตรดาวเพื่อที่จะเก็บข้าวของส่วนตัวกลับบ้าน เนตรดาวคิดว่าบีจะทิ้งตนจึงห้ามไม่ให้ไป และบีก็ดันเนตรดาวลงและต่อว่าเนตรดาวและออกจากห้องไป และหลังจากนั้นเนตรดาวจึงคิดแผนการชั่วร้ายคือสร้างภาพว่าเป็นคนดีด้วยการถ่ายวีดีโอตัวเอง แต่บีกลับมาเพราะลืมของและก็เห็นเนตรดาวเข้าจึงห้ามและพยายามหยุดเนตรดาวจึงมีการต่อสู้กันและเนตรดาวก็หนีขึ้นไปบนดาดฟ้าของตึกและโทรแจ้งตำรวจให้มาที่คอนโดเพื่อสร้างภาพแต่บีตามมาทันจึงพยายามห้ามเนตรดาวแต่พลาดท่าเนตรดาวพลัดตกลงตึกเสียชีวิตด้านล่าง และข่าวโทรทัศน์ทุกช่องก็ออกอากาศเรื่องการเสียชีวิตของเนตรดาวและกันต์เองก็เสียใจเป็นอย่างมาก ปิดฉากดาราดาวรุ่งไปโดยสมบูณร์ และ 4 เดือนต่อมากันต์ก็มีครอบครัวกับป่านและอยู่ด้วยกันอย่างมีความสุขนักแสดงนักแสดง. - ปฏิภาณ ปฐวีกานต์ ... กันต์ กิตติกรณ์ (กันต์) นักแสดงหนุ่มชื่อดังในวงการบันเทิง มีผลงานละครมากมาย แต่อ่อนหัดเรื่องความรัก ทำให้เขาเกือบเสียท่าเล่ห์เหลี่ยมของเนตรดาวกับบี แต่โชคดีที่ป่านฉุดขึ้นมาจากห้วงแห่งภาพลวงตา ทำให้เขารู้จักคำว่าความรักมากขึ้น- ชนิดาภา พงศ์ศิลป์พิพัฒน์ ... ปาจรีย์ (ป่าน) เพื่อนสมัยเด็กของกันต์ แอบชอบกันต์จนได้อาศัยอยู่บ้านเดียวกันกับอัปสร เป็นผู้หญิงคนเดียวที่ทำให้กันต์รู้จักคุณค่าของความรัก- น้ำทิพย์ จงรัชตวิบูลย์ ... เนตรดาว วินิจเมธา (เนตร) นางเอกสาวดาวรุ่งสุดฮอตและเซ็กซี่ มีเสน่ห์เร้าใจชวนหลงใหล แต่จิตใจของเธอช่างร้ายกาจ เพราะเธอต้องการชื่อเสียงเงินทองมากกว่าความรัก จึงคบหากับกันต์ตามแรงยุของบี มีนิสัยขึ้หึง อิจฉาริษยา ไม่ยอมให้ใครดีกว่าตน- ภูธเนศ หงษ์มานพ ... ธีร์ อดีตพระเอกหนุ่มชื่อดังที่ตกเป็นข่าวคดียาเสพติด เคยเป็นคนรักของเนตรดาว เมื่อรู้ข่าวว่าเนตรดาวกำลังจะตีจากตน ถึงกับหึงหวง เจ้าอารมณ์ ต้องการเอาชนะกันต์ทุกวิถีทาง- ณัฏฐ์ เทพหัสดิน ณ อยุธยา ... โอม ดาวรุ่งชายผู้มาแรงในแวดวงบันเทิง มีอดีตที่ไม่น่าจดจำ ภายนอกดูเป็นหนุ่มแสนดี น่าชื่นชม แต่เขากลับซ่อนความเจ้าเล่ห์ร้ายกาจเป็นที่สุด มักใช้ผู้ใหญ่ในวงการบันเทิงเป็นบันไดก้าวไปสู่ความสำเร็จ ถึงแม้เขาจะต้องทำลายชื่อเสียงและเกียรติของผู้อื่นก็ตาม- สุพรรษา เนื่องภิรมย์ ... อัปสร แม่ของกันต์ มีรายได้จากการขายขนมไทย มีอดีตที่ขื่นขมเพราะความรักที่เป็นไปไม่ได้- พิศาล อัครเศรณี ... บัญชา พ่อของกันต์ เป็นนักแสดงรุ่นใหญ่ที่มีชื่อเสียง ภายนอกดูเป็นคนแกร่ง ไม่ยอมคน พูดจาตรงๆแบบไม่ถนอมน้ำใจ แต่ภายในใจยังรู้สึกผิดต่ออัปสรที่เขาทอดทิ้งเธอเพื่อชื่อเสียง- ชลิต เฟื่องอารมย์ ... เป้ ผู้จัดการส่วนตัวของกันต์ เป็นเกย์รุ่นใหญ่ที่ปากจัด พูดจาโผงผางไม่เกรงใจใคร รักและดูแลกันต์ราวกับว่าเขาเป็นลูกหลาน มีความสามารถในการปั้นคนเป็นดารา แต่พอเขาได้ปั้นโอมเป็นพระเอกดาวรุ่งชื่อดัง หัวใจของเขาก็แหลกสลายเมื่อโอมเห็นตนเป็นบันไดที่คอยเหยียบอย่างเลือดเย็น- รัญญา ศิยานนท์ ... บี ผู้จัดการส่วนตัวของเนตรดาว คู่อริของเป้ เห็นเนตรดาวเป็นบ่อเงินบ่อทองที่ได้มาจากชื่อเสียง จึงยุยงให้เนตรดาวก่อกรรมชั่วต่างๆนาๆ รักตัวเอง ชอบดูถูกผู้อื่นที่ด้อยกว่า- ภัทรา อธิราษฎร์กุล ... เก๋ ตัวประกอบฝ่ายหญิงที่ต้องการรับบทนำสักครั้งในชีวิต ไม่ถูกกับเนตรดาวเพราะเห็นว่าเธอชอบยั่วยวนผู้ชาย เก๋เคยรักโอมมาแล้วครั้งหนึ่งแต่ถูกสลัดรัก ทำให้เก๋แค้นมาก ต้องการทำลายชื่อเสียงโอมทุกวิถีทาง- สุรางคณา สุนทรพนาเวศ ... แจ๊ด ผู้ใหญ่ในบริษัทที่โอมเป็นเด็กในสังกัด เป็นสาวใหญ่ใจเหล็ก มีจุดอ่อนตรงที่เห็นแก่ความขี้อ้อนของโอม ทำให้แจ๊ดเสียรู้ไปกับความเจ้าเล่ห์ของโอม ต่อมาจึงตาสว่างเมื่อพบว่าโอมเป็นคนมักใหญ่ใฝ่สูง- สันติ สมบัติ ... ลุงเติม คนขับรถประจำตัวของบัญชา รู้ใจบัญชาทุกเรื่องนักแสดงรับเชิญนักแสดงรับเชิญ. - สุมนต์รัตน์ วัฒนาเศลารัตน์ ...ปีใหม่ - คชาภา ตันเจริญ ... พิธีกรรายการโทรทัศน์รายการ แฉ! แหลก - วรรณรท สนธิไชย ... ผู้เชิญถ้วยรางวัลดาราทอง - กัญญา ลีนุตพงษ์ ... ดาราเข้าชิงรางวัลนักแสดงหญิงยอดเยี่ยมแห่งปี - สินจัย เปล่งพานิช ... ดาราที่ได้รับรางวัลนักแสดงหญิงยอดเยี่ยมแห่งปี - ชัยพล จูเลี่ยน พูพาร์ต ... ดาราที่ได้รับรางวัลนักแสดงชายยอดเยี่ยมแห่งปีบทโทรทัศน์บทโทรทัศน์. - พิมพ์มาดา พัฒนอลงกรณ์ / ศุภกร เหรียญสุวรรณ / เวฬุรีย์ เมธาวีวินิจ / ชวนนท์ สารพัฒน์ / อภิศรา วงศรกำกับการแสดงกำกับการแสดง. - นิพนธ์ ผิวเณรเพลงประกอบละครเพลงประกอบละคร. - เพลง เสียงเรียกร้องของหัวใจ ขับร้องโดย ปฏิภาณ ปฐวีกานต์ (เพลงเปิด) - เพลง คนสุดท้าย ขับร้องโดย ปฏิภาณ ปฐวีกานต์</doc>
