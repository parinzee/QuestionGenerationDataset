<doc id="272303" url="https://th.wikipedia.org/wiki?curid=272303" title="ราชรัฐเรเกนส์บูร์ก">ราชรัฐเรเกนส์บูร์ก ราชรัฐเรเกนส์บูร์ก (, ) เป็นราชรัฐบริวารของจักรวรรดิโรมันอันศักดิ์สิทธิ์และสมาพันธรัฐแห่งลุ่มแม่น้ำไรน์ ราชรัฐเรเกนส์บูร์กก่อตั้งขึ้นในปี ค.ศ. 1803 และมาสิ้นสุดลงในปี ค.ศ. 1810 ราชรัฐตั้งอยู่ในบริเวณที่ปัจจุบันคือบาวาเรียในประเทศเยอรมนีโดยมีเมืองหลวงอยู่ที่เรเกนส์บูร์ก ราชรัฐก่อตั้งขึ้นโดยคาร์ล เทโอดอร์ ฟอน ดัลแบร์ก เจ้าชายไพรเมตแห่งจักรวรรดิและอดีตอาร์ชบิชอปแห่งไมนซ์ เพราะไมนซ์ถูกผนวกโดยฝรั่งเศสตามสนธิสัญญาลูเนวิลล์ ดินแดนส่วนใหญ่ของราชรัฐใหม่ประกอบด้วยดินแดนเดิมของราชรัฐมุขนายกเรเกนส์บูร์กที่ก่อตั้งขึ้นในปี ค.ศ. 739 โดยนักบุญโบนิเฟซ นอกจากนั้นดินแดนก็ยังประกอบด้วยโดเนาชเตาฟ์ เวิร์ทอันเดอร์โดเนา และ โฮเฮนบูร์ก เรเกนส์บูร์ก อารามนักบุญเอมเมอรัม และอารามโอเบอร์มึนเสตอร์ และอารามนีเดอร์มึนเสตอร์ นอกจากนั้นดัลแบร์กก็ยังสามารถรักษาราชรัฐอาชัฟเฟนบูร์กบนริมฝั่งแม่น้ำแม่น้ำไมน์ไว้ได้</doc>
