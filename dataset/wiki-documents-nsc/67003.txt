<doc id="67003" url="https://th.wikipedia.org/wiki?curid=67003" title="พอล ซีมัวร์">พอล ซีมัวร์ พอล ซีมัวร์ (; เกิด 26 กรกฎาคม พ.ศ. 2493) เป็นนักคณิตศาสตร์ในสาขาทฤษฏีกราฟ, คณิตศาสตร์เชิงการจัด (คอมบินาทอริกส์), การหาค่าเหมาะที่สุด (optimization) และคณิตศาสตร์ไม่ต่อเนื่อง ที่มหาวิทยาลัยพรินซ์ตัน เมืองพรินซ์ตัน รัฐนิวเจอร์ซีย์ ประเทศสหรัฐอเมริกาประวัติ ประวัติ. ซีมัวร์เกิดที่ เมืองพลิมัธ เคาน์ตีเดวอน ประเทศอังกฤษ เคยเรียนที่วิทยาลัยพลิมัธ ก่อนที่จะสอบเข้ามหาวิทยาลัยอ๊อกซฟอร์ดได้เป็นอันดับหนึ่ง ในการสอบคัดเลือกทั่วประเทศ ซีมัวร์เข้าเรียนที่วิทยาลัยเอกซีเตอร์ มหาวิทยาลัยอ๊อกซฟอร์ด และได้รับหลายปริญญา ได้แก่ ศิลปศาสตรบัณฑิต (BA) ใน พ.ศ. 2514, วิทยาศาสตร์มหาบัณฑิต (MSc) ใน พ.ศ. 2515, อักษรศาสตร์มหาบัณฑิต (MA) ใน พ.ศ. 2518, และอักษรศาสตร์ดุษฎีบัณฑิต (D.Phil) ใน พ.ศ. 2518 ซีมัวร์ได้รับการยอมรับว่า เป็นผู้ค้นพบทฤษฏีทางด้านเมตริกซ์จำเพาะเต็มตัว (totally unimodular matrices), ทฤษฎีบทสี่สี, ทฤษฏีโรเบิร์ตสัน-ซีมัวร์ บนกราฟไมเนอร์, ทฤษฏีกราฟสมบูรณ์จัด (strong perfect graph theorem), ข้อความคาดการณ์แฮดวิเจอร์ (Hadwiger conjecture), และ claw-free graphs เขาเคยได้รับรางวัลฟัลเคอร์สัน, ในปี 2522, 2537, และปี 2549, รางวัลโปลยา ในปี 2526 และ ปี 2547 และรางวัลออสโทรว์สกี ในปี 2547 และอื่นๆ ซีมัวร์ได้รับตำแหน่งศาสตราจารย์ถาวรที่มหาวิทยาลัยโอไฮโอ เมืองโคลัมบัส รัฐโอไฮโอ ในปี 2526 ต่อมาระหว่างปี 2526 ถึงปี 2539 เขาได้ย้ายไปยังเบลล์แลป จากนั้นไปยังเบลล์คอร์ (ศูนย์วิจัยการสื่อสารเบลล์) เมืองมอริสทาวน์ รัฐนิวเจอร์ซีย์ (ปัจจุบันคือเทลคอร์เดียเทคโนโลยี) เขาเริ่มทำงานในตำแหน่งศาสตราจารย์ที่มหาวิทยาลัยพรินซ์ตันในปี 2539 และปัจจุบันเป็นบรรณาธิการใหญ่ของนิตยสารทฤษฏีกราฟ เขาแต่งงานกับเชลลี แมคโดนัลด์ ซีมัวร์ (Shelley MacDonald Seymour) จากออตตาว่าในปี 2522 พวกเขามีลูกด้วยกันทั้งหมดสองคน</doc>
