<doc id="893429" url="https://th.wikipedia.org/wiki?curid=893429" title="คริส ฮันเตอร์ (ทหารบกชาวสหราชอาณาจักร)">คริส ฮันเตอร์ (ทหารบกชาวสหราชอาณาจักร) คริส ฮันเตอร์, คิวจีเอ็ม () เป็นนามแฝงของนักเขียนชาวสหราชอาณาจักร, ผู้เชี่ยวชาญด้านการกำจัดระเบิด และอดีตข้าราชการแห่งกองทัพบกสหราชอาณาจักรอาชีพทหาร อาชีพทหาร. ฮันเตอร์เข้าร่วมกองทัพบกสหราชอาณาจักรในปี ค.ศ. 1989 ในฐานะลูกมือฝึกหัดขณะอายุสิบหกปี เขาได้รับการฝึกฝนเป็นนักภาษาศาสตร์รัสเซียคนแรกที่ทำงานในด้านการป้องกัน และหลังจากสี่ปีของการสมัครเข้ารับราชการ ก็ได้รับเลือกให้เข้ารับการฝึกอบรมที่โรงเรียนนายร้อยทหารบกแซนด์เฮิสต์ เขาสำเร็จการศึกษาเมื่ออายุ 21 ปี และต่อมาได้รับรางวัลดาบการ์เมนแห่งเกียรติยศ จากนั้นเขาได้รับมอบหมายให้เข้ากองกำลังโลจิสติกส์หลวง (RLC)–ซึ่งเป็นเส้นทางที่จะนำไปสู่การเป็นเจ้าหน้าที่เทคนิคกระสุน (ผู้ปฏิบัติการกำจัดระเบิดแห่งกองทัพอังกฤษ) เขาทำหน้าที่เป็นผู้บัญชาการกองกำลังปฏิบัติการในบอลข่าน, แอฟริกาตะวันออก และไอร์แลนด์เหนือ รวมถึงเข้ารับการฝึกยุทธวิธีสงครามอาร์กติกในประเทศนอร์เวย์ ก่อนที่จะเป็นผู้ปฏิบัติการหน่วยทำลายล้างวัตถุระเบิด (EOD) โดยในฐานะผู้ปฏิบัติการ เขาได้ร่วมตระเวนในที่มีความเสี่ยงสูงสองแห่งในไอร์แลนด์เหนือและหนึ่งแห่งในอิรัก, รับหน้าที่ป้องกันหน่วยทำลายล้างวัตถุระเบิดแก่พระราชวงศ์ และช่วยในการวางแผน ตลอดจนการจัดการด้านปฏิบัติการตำรวจ ที่เกี่ยวข้องกับภัยคุกคามของระเบิดแสวงเครื่อง เขายังเป็นเจ้าหน้าที่ปฏิบัติการด้านเทคนิคสำหรับกรณีฉุกเฉินในระดับชาติ ต่อการใช้อาวุธของผู้ก่อการร้ายในสหราชอาณาจักร หลังจากนั้น เขาก็ได้เข้าร่วมกับหน่วยต่อต้านการก่อการร้าย ของกองกำลังพิเศษแห่งสหราชอาณาจักรอยู่หลายครั้ง รวมถึงได้ปฏิบัติหน้าที่ในประเทศอัฟกานิสถาน, โคลอมเบีย และอิรัก เช่นเดียวกับปฏิบัติการต่อต้านก่อการร้ายในสหราชอาณาจักร ซึ่งจากการทำหน้าที่ของเขาในประเทศอิรัก ส่งผลให้เขาได้รับพระราชทานเหรียญกล้าหาญแห่งองค์ราชินีอาชีพหลังการเป็นทหาร อาชีพหลังการเป็นทหาร. ฮันเตอร์เกษียณจากกระทรวงกลาโหมเมื่อเดือนมกราคม ค.ศ. 2007 ในฐานะนักวิเคราะห์ข่าวกรองอาวุโสของกระทรวงกลาโหมและหันมาเป็นนักเขียน, โฆษก และผู้อำนวยการบริษัทให้คำปรึกษาการต่อต้านระเบิดแสวงเครื่อง ฮันเตอร์ยังเป็นภาคีสมาชิกแห่งสถาบันวิศวกรวัตถุระเบิด, สมาชิกสมาคมช่างเทคนิคและพนักงานสืบสวนระเบิดระหว่างประเทศ ตลอดจนเป็นผู้ร่วมให้ข้อมูลกับทางโทรทัศน์, ข่าววิทยุ และรายการวิเคราะห์ข่าวปัจจุบัน อย่างสม่ำเสมอ ฮันเตอร์ได้นำเสนอสารคดี บอมบ์ฮันเตอร์ (นักล่าระเบิด) ทางช่องมิลิทารีฮิสทรี และได้รับการยกย่องให้เป็นหนึ่งใน 5 สุดยอดนักสร้างแรงบันดาลใจแห่งปี ค.ศ. 2011 จากหน่วยงานวิทยากรเจแอลเอ ส่วนในปี ค.ศ. 2012 เขาได้รับเลือกให้เป็นหนึ่งใน 15 ตัวแทนโครงการบริการพลเมืองแห่งชาติ ซึ่งเป็นโครงการริเริ่มการพัฒนาเยาวชน ของนายกรัฐมนตรีเดวิด คาเมรอน นอกจากนี้ เขายังเป็นผู้สนับสนุนและผู้บริจาคแก่องค์กรการกุศลทางทหารจำนวนมาก อันประกอบด้วย เฮลป์ฟอร์ฮีโรส์, เวเทอร์รันส์อินแอ็กชัน, ทิกเก็ตส์ฟอร์ทรูปส์, วอล์กกิงวิธเดอะวาวด์, คอมแบทสเตรส, เดอะบริติชฟอร์ซฟาวน์เดชัน, โกลบอลเอ็นดูโร และเบลสมา ซึ่งเขาได้รับการฝึกให้วิ่งในรายการลอนดอนมาราธอน 2009 ขณะสวมชุดกำจัดระเบิดแบบสมบูรณ์, โดยเสร็จสิ้นภายใน 6 ชั่วโมง 56 นาที – นับเป็นการทำสถิติโลกครั้งใหม่ผลงานที่ได้รับการตีพิมพ์ ผลงานที่ได้รับการตีพิมพ์. Eight Lives Down เป็นผลงานหนังสือเล่มแรกของฮันเตอร์ ที่ได้รับการตีพิมพ์ในเดือนตุลาคม ค.ศ. 2007 ซึ่งมีเนื้อหาครอบคลุมระยะเวลาสี่เดือนที่เขาทำหน้าที่เป็นผู้ปฏิบัติการกำจัดระเบิดในอิรัก และ Extreme Risk ซึ่งเป็นผลงานภาคต่อ—ได้รับการตีพิมพ์ในเดือนพฤษภาคม ค.ศ. 2010—ซึ่งเป็นผังงานการเดินทางของเขาในการกำจัดระเบิด ฮันเตอร์ยังได้ร่วมเขียนนิยายวัยรุ่นสองเล่มกับสตีฟ โคล ซึ่งเป็นนักเขียนิยายสำหรับเด็ก เล่มแรก—Tripwire—ได้รับการตีพิมพ์ในเดือนเมษายน ค.ศ. 2010 และ Deathwing ซึ่งเป็นภาคต่อ ได้รับการตีพิมพ์ในเดือนกรกฎาคม ค.ศ. 2011 ทั้งนี้ "คริส ฮันเตอร์" เป็นนามแฝงชื่อของเขา</doc>
