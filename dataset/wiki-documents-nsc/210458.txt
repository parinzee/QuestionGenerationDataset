<doc id="210458" url="https://th.wikipedia.org/wiki?curid=210458" title="จอห์น ฮาว">จอห์น ฮาว จอห์น ฮาว () เป็นศิลปินนักวาดภาพประกอบหนังสือชาวแคนาดา เกิดเมื่อวันที่ 21 สิงหาคม ค.ศ. 1957 ที่เมืองแวนคูเวอร์ บริติชโคลัมเบีย ประเทศแคนาดา หลังจากจบชั้นมัธยมเพียงหนึ่งปี เขาก็ไปเรียนต่อวิทยาลัยที่ Strasbourg ประเทศฝรั่งเศส และจบการศึกษาจาก École des Arts Décoratifs ปัจจุบันอาศัยอยู่ในประเทศสวิตเซอร์แลนด์ จอห์น ฮาว มีชื่อเสียงจากการสร้างผลงานจากวรรณกรรมต่างๆ ของ เจ. อาร์. อาร์. โทลคีน โดยเฉพาะเรื่อง ลอร์ดออฟเดอะริงส์ เขายังเป็นผู้วาดภาพประกอบให้กับเกมกระดานชุดลอร์ดออฟเดอะริงส์ของ Reiner Knizia ด้วย ระหว่างปี ค.ศ. 1996-2003 ฮาวได้วาดภาพมากมายเกี่ยวกับลอร์ดออฟเดอะริงส์ แผนที่มิดเดิลเอิร์ธ ภาพในเดอะฮอบบิท และซิลมาริลลิออน นอกเหนือจากนี้เขายังวาดภาพจากตำนานปรัมปรา เช่นตำนานวีรบุรุษแองโกล-แซกซอน เรื่อง เบวูล์ฟ และวรรณกรรมแฟนตาซีต่างๆ อีกมาก ฮาวและ อลัน ลี ได้เป็นหัวหน้าทีมออกแบบศิลป์ของภาพยนตร์ไตรภาคลอร์ดออฟเดอะริงส์ ของปีเตอร์ แจ็คสัน ต่อมายังได้เป็น conceptual designer ในภาพยนตร์ อภินิหารตำนานแห่งนาร์เนีย</doc>
