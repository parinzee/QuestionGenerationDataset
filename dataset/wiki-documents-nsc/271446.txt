<doc id="271446" url="https://th.wikipedia.org/wiki?curid=271446" title="2012 วันสิ้นโลก">2012 วันสิ้นโลก 2012 วันสิ้นโลก () เป็นภาพยนตร์อเมริกันแนวหายนะและวันสิ้นโลก อำนวยการสร้างโดยโรแลนด์ เอ็มเมอริค นำแสดงโดย จอห์น คูแซก อมานดา พีท แดนนี่ กลอเวอร์ ทันดี นิวตัน โอลิเวอร์ แพลท ชิเวเทล อีจีโอฟอร์ วู้ดดี้ ฮาร์เรลสัน ภาพยนตร์เรื่องนี้ออกเผยแพร่โดยค่ายหนังโคลัมเบียพิกเจอส์ โดยที่การถ่ายทำภาพยนตร์เริ่มต้นในเดือนสิงหาคม พ.ศ. 2551 ในเมืองแวนคูเวอร์ มีกำหนดการเข้าฉายในโรงภาพยนตร์ทั่วโลกช่วงเดือนพฤศจิกายน สำหรับประเทศไทยเข้าฉายในวันที่ 12 พฤศจิกายน พ.ศ. 2552เนื้อเรื่อง เนื้อเรื่อง. ความหายนะที่เกิดขึ้นทั่วโลกนำไปสู่จุดจบของโลก และผู้ที่รอดชีวิตต้องดิ้นรนเพื่อความอยู่รอด ภาพยนตร์สะเทือนความรู้สึกจากปรากฏการณ์ภัยพิบัติหลายรูปแบบ จากสมมติฐานคำทำนายของชาวมายา ที่ทำนายถึงเหตุการณ์วันสิ้นโลกที่จะเกิดขึ้นในเวลาใดเวลาหนึ่งในช่วงเหมายัน พ.ศ. 2555 (ค.ศ. 2012) มีหลักฐานการสิ้นสุดของเวลาอยู่ในปฏิทินเมโสอเมริกัน (ปฏิทินมายา) ในวันที่ 21 ธันวาคม พ.ศ. 2555ตัวอย่างภาพยนตร์ ตัวอย่างภาพยนตร์. ตัวอย่างภาพยนตร์ชุดแรกที่ทางสตูดิโอเผยแพร่ออกมาเมื่อวันที่ 12 พฤศจิกายน พ.ศ. 2551 ในตัวอย่างแสดงถึงคลื่นยักษ์สึนามิที่กำลังจะท่วมเข้าซัดเทือกเขาหิมาลัยในทิเบต พร้อมทั้งกับมีข้อความคำโปรยว่า “How would the governments of our planet” “Prepare six billion people” “For the end of the world?” “They wouldn't” ต่อมาได้มีตัวอย่างภาพยนตร์อีกชุดหนึ่ง (ชุดที่สอง) เมื่อวันที่ 18 มิถุนายน พ.ศ. 2552 ในเนื้อเรื่องแสดงถึงเหตุการณ์ภัยพิบัติหลายรูปแบบ ทั้งการพังทลายของกริชตูเรเดงโตร์ในบราซิลระหว่างเกิดแผ่นดินไหว การปะทุอย่างรุนแรงของภูเขาไฟที่อุทยานแห่งชาติเยลโลว์สโตน การเคลื่อนตัวของรอยเลื่อนแซนแอนเดรอัสทำให้เกิดแผ่นดินไหวอย่างรุนแรงมาก ทำให้เมืองลอสแอนเจลิสและส่วนอื่น ๆ ทางใต้ของแคลิฟอร์เนียพังทลายแล้วจมลงสู่มหาสมุทรแปซิฟิก แผ่นดินไหวที่อิตาลีทำให้มหาวิหารเซนต์ปีเตอร์ ที่นครรัฐวาติกันพังทลาย แผ่นดินแยกขนาดใหญ่ที่ลาสเวกัส และการถล่มของสึนามิขนาดมโหฬารทั่วโลก และคลื่นสึนามิที่พัดเอาเรือยูเอส จอห์น เอฟ เคเนดี ทำลายทำเนียบขาวที่เมืองวอชิงตัน ดี.ซี. นอกจากนี้ยังมีฉากเรือขนาดใหญ่ที่สร้างโดยรัฐบาลสหรัฐฯ และกลุ่มประเทศ G8 เพื่อปกป้องผู้คนที่จ่ายเงินซื้อตั๋วเป็นเงิน 1,000 ล้านยูโร เพื่อรอดชีวิตจากเหตุการณ์วันสิ้นโลกตัวละครตัวละคร. - จอห์น คูแซก แสดงเป็น แจ็คสัน เคอร์ทิส นักเขียนนิยายวิทยาศาสตร์ ซึ่งทำงานเป็นบางครั้งคราวในรถลีมูซีน - ชิเวเทล อีจีโอฟอร์ แสดงเป็น แอเดรียน เฮล์มสลีย์ ที่ปรึกษาทางวิทยาศาสตร์ของประธานาธิบดี - อแมนดา พีท แสดงเป็น เคท อดีตภรรยาของแจ็คสัน - โอลิเวอร์ แพลท แสดงเป็น คาร์ล แอนไฮเซอร์ เสนาธิการทำเนียบขาวสหรัฐอเมริกา - ทันดี นิวตัน แสดงเป็น ลอว์รา วิลสัน ลูกสาวคนแรกของประธานาธิปด๊วิลสัน - แดนนี่ กลอเวอร์ แสดงเป็น ประธานาธิบดีวิลสัน ประธานาธิบดีแห่งสหรัฐอเมริกา - วู้ดดี้ ฮาร์เรลสัน แสดงเป็น ชาร์ลี ฟรอสท์ ผู้ทำนายเหตุการณ์วันสิ้นโลก แต่ถูกผู้อื่นมองว่าเป็นคนสติฟั่นเฟือน - ชินฮัน แสดงเป็น เทียนซิน คนงานในทิเบต - โอสริค เชา แสดงเป็น นีมา พระสงฆ์และเป็นน้องชายของเทียนซิน - โทมัส แมคคาร์ธี แสดงเป็น กอร์ดอน แฟนคนใหม่ของเคท และศัลยแพทย์พลาสติก - ไลแอม เจมส์ แสดงเป็น โนอาห์ เคอร์ทิส ลูกชายของแจ็คสันและเคท - มอร์แกน ลิลี แสดงเป็น ลิลลี เคอร์ทิส ลูกสาวของแจ็คสันและเคท - สลาทโค บิวริค แสดงเป็น ยูริวันเข้าฉายในโรงภาพยนตร์ วันเข้าฉายในโรงภาพยนตร์. ภาพยนตร์เรื่อง 2012 ในตอนแรกมีกำหนดการเข้าฉายในโรงภาพยนตร์ทั่วโลกวันที่ 10 กรกฎาคม พ.ศ. 2552 แต่ภายหลังได้มีการเปลี่ยนวันเป็น 13 พฤศจิกายน พ.ศ. 2552 เพื่อหลีกเลี่ยงความวุ่นวายของการเข้าฉายภาพยนตร์อื่นๆ ในช่วงฤดูร้อน เนื่องจากในวันที่ภาพยนตร์เปิดตัวใกล้เคียงกับวันเปิดตัวของภาพยนตร์เรื่องแฮร์รี่ พอตเตอร์กับเจ้าชายเลือดผสม ภาพยนตร์ฟอร์มยักษ์แห่งปีของค่ายวอเนอร์ ที่เปิดตัวหลังจากเรื่อง 2012 เพียงหนึ่งอาทิตย์และอาจทำให้รายได้ลดลงได้ และการเลื่อนวันกำหนดอาจทำให้ประสบความสำเร็จทางรายได้ การที่เลื่อนอาจจะทำให้ทางผู้จัดทำมีเวลาเพิ่มในการตรวจสอบและผลิตตัวภาพยนตร์เพิ่มเติม เนื่องจากวันที่เข้าฉายก่อนที่จะเปลี่ยนแปลงเป็นวันที่จัดทำภาพยนตร์เรื่องนี้เสร็จสมบูรณ์พอดี</doc>
