<doc id="650793" url="https://th.wikipedia.org/wiki?curid=650793" title="อัครินทร์ กิจวิจารณ์">อัครินทร์ กิจวิจารณ์ สิบตรี อัครินทร์ กิจวิจารณ์ (; ชื่อเล่น: ฟ้อนท์) เกิดวันที่ 8 กรกฎาคม พ.ศ. 2538 นักเทควันโดชายทีมชาติไทย เจ้าของเหรียญเงินจากกีฬาเทควันโด รุ่นไม่เกิน 63 กก.ชาย ในการแข่งขัน "เอเชียนเกมส์ ครั้งที่ 17" ที่ประเทศเกาหลีใต้ เหรียญเงินจากการแข่งขันเทควันโดชิงแชมป์เอเชีย รายการ "Asian Taekwondo Championships 2014" รุ่นไม่เกิน 63 กก.ชาย ที่ประเทศอุซเบกิสถาน และเหรียญทองจากกีฬาเทควันโด รุ่นไม่เกิน 63 กก.ชาย ในการแข่งขัน "ซีเกมส์ ครั้งที่ 28" ที่ประเทศสิงคโปร์ประวัติ ประวัติ. อัครินทร์สำเร็จการศึกษาระดับชั้นมัธยมศึกษาตอนปลายจากโรงเรียนธัญบุรี จังหวัดปทุมธานี ปัจจุบันกำลังศึกษาระดับปริญญาตรีที่คณะวิทยาศาสตร์การกีฬา จุฬาลงกรณ์มหาวิทยาลัย เริ่มเรียนและฝึกซ้อมเทควันโดที่ยิมทวีศิลป์ เป็นนักกีฬาสังกัดจังหวัดปทุมธานี เข้าสู่การเป็นนักกีฬาเทควันโดทีมชาติในปี 2553 เคยมีผลงานการแข่งขันเทควันโดในระดับประเทศ เช่น เหรียญทองจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2554 รุ่นไม่เกิน 55 กก.ชาย เหรียญทองจากการแข่งขันเทควันโด รุ่นไม่เกิน 63 กก.ชาย "กีฬาเยาวชนแห่งชาติ ครั้งที่ 28" หรือ "ภูเก็ตเกมส์" เหรียญทองจากการแข่งขันเทควันโด รุ่นไม่เกิน 63 กก.ชาย "กีฬานักเรียน นักศึกษาแห่งชาติ ครั้งที่ 33" หรือ "อุบลราชธานีเกมส์" และเหรียญทองจากการแข่งขันเทควันโด ประเภทต่อสู้ทีมชาย "กีฬาแห่งชาติ ครั้งที่ 42" หรือ "สุพรรณบุรีเกมส์"นักกีฬาเทควันโดรุ่นเยาวชนพ.ศ. 2554 นักกีฬาเทควันโดรุ่นเยาวชน. พ.ศ. 2554. ในปี 2554 อัครินทร์เข้าร่วมการแข่งขันเทควันโด รายการ "โคเรีย โอเพ่น 2011" รุ่นไม่เกิน 55 กก.ชาย ที่ประเทศเกาหลีใต้ โดยเข้าร่วมการแข่งขันกับนักกีฬาเทควันโดทีมชาติไทย จำนวน 16 คน แบ่งเป็นเยาวชนหญิง จำนวน 7 คน ประกอบด้วย พาณิภัค วงศ์พัฒนกิจ แพรวพรรณ วรรณโอสถ ภิญญาพัชญ์ ไชยพงศ์จรัญ คันธรัตน์ หนูราม วรวงษ์ พงษ์พานิช ธนาภา แซ่เล้า ภัทธิรา ดวงสิงห์ แบ่งเป็นเยาวชนชาย จำนวน 7 คน ประกอบด้วย ธนาภัทร รัตนเสวก สุทธิศักดิ์ จานทอง คฤพล เอี่ยมศรี ดนุนัย ราชวงษา พัชระ สมจริง พีระเทพ ศิลาอ่อน ณัฐภัทร ตันตรามาตย์ แบ่งเป็นรุ่นประชาชน จำนวน 2 คน ประกอบด้วย ปรัชญา บูรพนาวิบูลย์ สรวิศ เลาหนิมิตพ.ศ. 2555 พ.ศ. 2555. ในปี 2555 เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2012" ที่เมืองโฮจิมินห์ ประเทศเวียดนาม คว้าเหรียญทองแดง รุ่นไม่เกิน 59 กก.ชาย โดยเข้าร่วมการแข่งขันกับนักกีฬาเทควันโดทีมชาติไทยรุ่นเยาวชน จำนวน 18 คน แบ่งเป็นเยาวชนหญิง จำนวน 9 คน ประกอบด้วย สันฐิกานต์ จันทรมณี พรพิมล แสงสมี นภัสสร จรณวัต พาณิภัค วงศ์พัฒนกิจ ธนาภา แซ่เล้า มนธวัล อุทยานานนท์ รัชนีพร เงินบำรุง ปภาภัทร จันทร์เกตุ กาญจนา สุขีวาส แบ่งเป็นเยาวชนชาย จำนวน 9 คน ประกอบด้วย นวมินทร์ คงทวี พีรพัฒน์ เกียรติกมลวงศ์ ณัฐวุฒิ เจริญรักษ์ สมศักดิ์ เอี่ยมกาย ณชพล เฉลิมลักษณ์ เชษฐรพี ต่างใจ ปฏิภาณ สุขประเสริฐ ณัฐธนนท์ ทับเจริญ ณัฐภัทร ตันตรามาตย์ และเข้าร่วมการแข่งขันเทควันโด รายการ "โคเรีย โอเพ่น 2012" ที่ประเทศเกาหลีใต้ คว้าเหรียญทอง รุ่นไม่เกิน 63 กก.ชายนักกีฬาเทควันโดรุ่นประชาชนพ.ศ. 2556 นักกีฬาเทควันโดรุ่นประชาชน. พ.ศ. 2556. ในปี 2556 อัครินทร์เข้าร่วมการแข่งขันเทควันโด รายการ "US Open Taekwondo Championships 2013" รุ่นไม่เกิน 63 กก.ชาย ที่เมืองลาสเวกัส ประเทศสหรัฐอเมริกา โดยเข้าร่วมการแข่งขันกับนักกีฬาเทควันโดทีมชาติไทย จำนวน 6 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง รามณรงค์ เสวกวิหารี รุ่นไม่เกิน 48 กก.ชาย คฤพล เอี่ยมศรี รุ่นไม่เกิน 54 กก.ชาย ติณณภพ ผดุงธรรม รุ่นไม่เกิน 59 กก.ชาย ศรศาสตร์ พูลพงษ์ รุ่นไม่เกิน 68 กก.ชาย เข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2013" รุ่นไม่เกิน 63 กก.ชาย ที่ประเทศเม็กซิโก โดยเข้าร่วมการแข่งขันกับนักกีฬาเทควันโดทีมชาติไทย จำนวน 8 คน ประกอบด้วย ชนาธิป ซ้อนขำ รุ่นไม่เกิน 49 กก.หญิง สริตา ผ่องศรี รุ่นไม่เกิน 53 กก.หญิง วรวงษ์ พงษ์พานิช รุ่นไม่เกิน 57 กก.หญิง รังสิญา นิสัยสม รุ่นไม่เกิน 62 กก.หญิง เจียรณัฏฐ์ นาคะวิโรจน์ รุ่นไม่เกิน 54 กก.ชาย เป็นเอก การะเกตุ รุ่นไม่เกิน 58 กก.ชาย เชษฐรพี ต่างใจ รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชายพ.ศ. 2557 พ.ศ. 2557. ในปี 2557 เข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2014" ที่เมืองทาชเคนต์ ประเทศอุซเบกิสถาน รอบแรกชนะคะแนนนักกีฬาจากมาเลเซีย 6-1 รอบสองชนะคะแนนนักกีฬาจากทาจิกิสถาน 16-4 รอบสามชนะคะแนนนักกีฬาจากไต้หวัน 18-11 รอบรองชนะเลิศ ชนะคะแนนนักกีฬาจากจีน 10-2 รอบชิงชนะเลิศ พ่ายคะแนนลี แดฮุน นักกีฬาจากเกาหลีใต้ 15-4 คว้าเหรียญเงิน รุ่นไม่เกิน 63 กก.ชาย และเข้าร่วมการแข่งขันเทควันโด รายการ "โคเรีย โอเพ่น 2014" รุ่นไม่เกิน 63 กก.ชาย ที่ประเทศเกาหลีใต้ โดยเข้าร่วมการแข่งขันกับนักกีฬาเทควันโดทีมชาติไทย จำนวน 18 คน แบ่งเป็นรุ่นเยาวชน จำนวน 7 คน ประกอบด้วย รัชนีกร สูนประหัต นภาพร จรณวัต อรวรา ปัดชัยยัง อิศรินทร์ ทวีปถาวรวงศ์ วรัญชัย จังศิริพรปกรณ์ สิรวิชญ์ ปิยะจินดา ธนโชติ แหม่มเพชร แบ่งเป็นรุ่นประชาชน จำนวน 11 คน ประกอบด้วย วิลาสินี ขำศรีบุศ ธนาภา แซ่เล้า รังสิญา นิสัยสม รุ่งรวี ขุระสะ คาสซานดร้า ฮาลเลอร์ รามณรงค์ เสวกวิหารี เป็นเอก การะเกตุ ณัฐวีร์ กล่อมพงษ์ ติณณภพ ผดุงธรรม เชษฐรพี ต่างใจ พีระเทพ ศิลาอ่อน สำหรับการแข่งขันเทควันโดในอินชอนเกมส์ หรือ "เอเชียนเกมส์ ครั้งที่ 17" ที่ประเทศเกาหลีใต้ รอบ 32 คน อัครินทร์ชนะคะแนนนักกีฬาจากลาว 13-1 รอบ 16 คน ชนะคะแนนนักกีฬาจากเลบานอน 12-2 รอบ 8 คน ชนะคะแนนนักกีฬาจากเวียดนาม 4-1 รอบรองชนะเลิศ ชนะคะแนนนักกีฬาจากไต้หวัน 5-2 รอบชิงชนะเลิศ พ่ายคะแนนลี แดฮุน นักกีฬาจากเกาหลีใต้ 18-2 คว้าเหรียญเงิน รุ่นไม่เกิน 63 กก.ชาย และเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นไม่เกิน 63 กก.ชายพ.ศ. 2558 พ.ศ. 2558. ในปี 2558 อัครินทร์เข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2015" รุ่นไม่เกิน 63 กก.ชาย ที่ประเทศรัสเซีย โดยเข้าร่วมการแข่งขันกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง พรรณนภา หาญสุจินต์ รุ่นไม่เกิน 53 กก.หญิง รังสิญา นิสัยสม รุ่นไม่เกิน 57 กก.หญิง รามณรงค์ เสวกวิหารี รุ่นไม่เกิน 54 กก.ชาย ณัฐวีร์ กล่อมพงษ์ รุ่นไม่เกิน 58 กก.ชาย พีระเทพ ศิลาอ่อน รุ่นไม่เกิน 74 กก.ชาย นอกจากนี้ยังมีรายชื่อเป็นหนึ่งในนักกีฬาเทควันโดที่เข้าร่วมการแข่งขัน "ซีเกมส์ ครั้งที่ 28" รุ่นไม่เกิน 63 กก.ชาย ที่ประเทศสิงคโปร์ ซึ่งเป็นการเข้าร่วมแข่งขันซีเกมส์ครั้งแรก ผลการแข่งขันในรอบก่อนรองชนะเลิศ ชนะคะแนนนักกีฬาจากอินโดนีเซีย 19-9 รอบรองชนะเลิศ ชนะคะแนนนักกีฬาจากลาว 10-5 รอบชิงชนะเลิศ ชนะคะแนนนักกีฬาจากเมียนมาร์ 19-3 คว้าเหรียญทอง รุ่นไม่เกิน 63 กก.ชาย เข้าร่วมการแข่งขันเทควันโด รายการ "2015 Summer Universiade" หรือ กีฬามหาวิทยาลัยโลกฤดูร้อน 2015 รุ่นไม่เกิน 63 กก.ชาย ที่เมืองควังจู ประเทศเกาหลีใต้ โดยเข้าร่วมการแข่งขันกับนักกีฬาเทควันโดทีมชาติไทย จำนวน 10 คน ประกอบด้วย วิลาสินี ขำศรีบุศ รุ่นไม่เกิน 46 กก.หญิง ชนาธิป ซ้อนขำ รุ่นไม่เกิน 49 กก.หญิง ธนาภา แซ่เล้า รุ่นไม่เกิน 53 กก.หญิง รังสิญา นิสัยสม รุ่นไม่เกิน 57 กก.หญิง ณัฐวรรณ แก้ววิลัย รุ่นไม่เกิน 62 กก.หญิง กาญจนา สุขีวาส รุ่นมากกว่า 73 กก.หญิง รามณรงค์ เสวกวิหารี รุ่นไม่เกิน 54 กก.ชาย ณัฐวีร์ กล่อมพงษ์ รุ่นไม่เกิน 58 กก.ชาย ติณณภพ ผดุงธรรม รุ่นไม่เกิน 68 กก.ชาย พีระเทพ ศิลาอ่อน รุ่นไม่เกิน 74 กก.ชาย และเข้าร่วมการแข่งขันเทควันโดประเภทต่อสู้ทีมชาย ร่วมกับนักกีฬาเทควันโดทีมชาติไทย จำนวน 2 คน ประกอบด้วย ณัฐวีร์ กล่อมพงษ์ และพีระเทพ ศิลาอ่อน ต่อมาเข้าร่วมการแข่งขันเทควันโด รายการ "โคเรีย โอเพ่น 2015" รุ่นไม่เกิน 63 กก.ชาย ที่เมืองชุนชอน ประเทศเกาหลีใต้ ซึ่งเป็นการแข่งขันเพื่อเก็บสะสมคะแนนในการจัดอันดับโลก หรือ G2 แต่สุดท้ายต้องถอนตัวจากการแข่งขัน เนื่องจากมีอาการบาดเจ็บที่เท้าขวาพ.ศ. 2559 พ.ศ. 2559. ในปี 2559 อัครินทร์เป็นหนึ่งในนักกีฬาเทควันโดที่เดินทางไปเก็บตัวฝึกซ้อมที่ประเทศเกาหลีใต้เป็นเวลา 1 เดือน ร่วมกับนักกีฬาเทควันโดทีมชาติไทย จำนวน 7 คน ประกอบด้วย พาณิภัค วงศ์พัฒนกิจ ชนาธิป ซ้อนขำ พรรณนภา หาญสุจินต์ รังสิญา นิสัยสม เทวินทร์ หาญปราบ ณัฐวีร์ กล่อมพงษ์ พีระเทพ ศิลาอ่อน ต่อมาเข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2016" รุ่นไม่เกิน 63 กก.ชาย ที่เมืองปาไซ ประเทศฟิลิปปินส์รางวัลที่ได้รับรางวัลที่ได้รับ. - Singha Sports Hall of Fame "นักกีฬาหัวใจสิงห์" ประจำปี 2558เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เหรียญทองดิเรกคุณาภรณ์ (ร.ท.ภ.) - พ.ศ. 2558 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ (บ.ภ.)</doc>
