<doc id="340600" url="https://th.wikipedia.org/wiki?curid=340600" title="อาซา">อาซา อาซา (阿, Ah Sa) หรือที่นิยมเรียกในชื่อภาษาอังกฤษว่า ชาร์ลีน ชอย (Charlene Choi) ดารานักแสดงและนักร้องสาวชาวฮ่องกงชื่อดัง ในนามวง ทวินส์ คู่กับ อาเจียว หรือ จิลเลียน ชุง อาซา มีชื่อจริงว่า ไช่ จั๋วเอี๋ยน (อักษรจีนตัวเต็ม: 蔡卓妍, พินอิน: Cài Zhuóyán, อังกฤษ: Choi Cheuk Yin) เกิดเมื่อวันที่ 22 พฤศจิกายน ค.ศ. 1982 ที่แวนคูเวอร์ ประเทศแคนาดา โดยเป็นลูกสาวคนเดียวของครอบครัว เมื่อเริ่มโตขึ้นพ่อแม่ก็หย่าร้างกัน ปัจจุบันเธออาศัยอยู่กับพ่อ เข้าสู่วงการครั้งแรกขณะเรียนอยู่ชั้น ม.3 เธอถ่ายแบบโฆษณาและนิตยสาร หลังจากนั้น จนกระทั่งในปี ค.ศ. 2000 ได้แสดงภาพยนตร์เรื่อง What is a Good Teacher และได้เซ็นสัญญาเข้าเป็นนักร้องในสังกัด EEG ออกอัลบั้มเพลงร่วมกับอาเจียว ในนาม ทวินส์ ผลงานการแสดงทั้งซีรีส์และภาพยนตร์ที่ประสบความสำเร็จ อาทิ Funeral March (ค.ศ. 2001), My Wife is 18 (ค.ศ. 2002), The Twins Effect (ค.ศ. 2003), The Twins Effect 2 (ค.ศ. 2004), House Of Fury (ค.ศ. 2005), All About Love ในปีเดียวกัน, The Storm Warriors (ค.ศ. 2009) เป็นต้น ในส่วนของซีรีส์ ก็ได้แก่ ไซอิ๋ว (ค.ศ. 2001) ของทีวีบี เป็นต้น ชีวิตส่วนตัว ในต้นปี ค.ศ. 2010 ถูกขุดคุ้ยว่าได้เคยแต่งงานแล้วอย่างเงียบ ๆ ที่ลอสแอนเจลิส เมื่อปี ค.ศ. 2006 กับ เจิ้ง จงจี นักแสดงหนุ่มใหญ่ชาวฮ่องกง ซึ่งทั้งคู่ได้แถลงข่าวว่าได้หย่าร้างกัน</doc>
