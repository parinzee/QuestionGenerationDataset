<doc id="355627" url="https://th.wikipedia.org/wiki?curid=355627" title="รอยเซ">รอยเซ บริษัทรอยเซเคินเฟ็กต์ จำกัด (; ), หรือมักเรียก อี-รอยเซ (), เป็นบริษัทสัญชาติญี่ปุ่นผลิตช็อกโกแลต มีสำนักงานใหญ่อยู่ในเมืองซัปโปะโระ จังหวัดฮกไกโด ผลิตภัณฑ์ขึ้นชื่อคือ ช็อกโกแลตยี่ห้อ รอยเซ (Royce')ประวัติ ประวัติ. บริษัทรอยเซก่อตั้งในเดือนกรกฎาคม 1983 ด้วยทุนสิบล้านเยน มีสำนักใหญ่แห่งแรกอยู่ในจังหวัดฮกไกโด ห่างกรุงโตเกียวไปทางเหนือราวห้าร้อยไมล์ แล้วเริ่มผลิตช็อกโกแลตภายในเดือนพฤศจิกายน ปีนั้นเอง สองปีแรกที่เริ่มเข้าสู่เศรษฐกิจญี่ปุ่น บริษัทเจริญช้า ครั้นเดือนกันยายน 1985 บริษัทเพิ่มทุนเป็นสามสิบล้านห้าแสนเย็น และเดือนกันยายน 1989 ก็สามารถเพิ่มเบ้าหลอมช็อกโกแลตได้ บริษัทจึงเริ่มแข่งขันกับยี่ห้ออื่น ๆ ในตลาดได้ กระทั่งปี 1990 ก็เริ่มมีบทบาทเด่นในอุตสาหกรรมลูกกวาดในเอเชีย ในเดือนพฤษภาคม 1993 บริษัทตั้งร้านขายสินค้าของตนเองโดยเฉพาะ ชื่อ "ร้านฮิงะชินะเอะโบหลัก" (Higashi Naebo Main Shop) ในปีเดียวกันนั้นก็เริ่มผลิตคุกกีเพิ่มจากช็อกโกแลตด้วย บริษัทสามารถขยายโกดังขนานใหญ่ได้ในปี 1994 และ 1995 โดยเปิดสาขาในฮิระงิชิ, อะซะบุ และ โคะโตะนิ ในปี 1996 จึงตั้งศูนย์ส่งสินค้า และออกช็อกโกแลตยี่ห้อ นะมะ (Nama) เดือนมีนาคม 1997 จึงเปิดร้านของบริษัทที่ห้างสรรพสินค้ามิสึโกะชิ (Mitsukoshi department store) กลางเมืองซัปโปะโระ ลุเดือนกรกฎาคม ปีเดียวกัน เมื่อชาวซัปโปะโระคุ้นเคยผลิตภัณฑ์ของบริษัทแล้ว ก็ย้ายสำนักงานหลักมายังอำเภอฮิงะชิของเมืองดังกล่าว แล้วออกช็อกโกแลตยี่ห้อใหม่อีก ชื่อ ทรัฟเฟิล (Truffle) และตั้งศูนย์ส่งสินค้าอีกแห่งในเดือนพฤศจิกายน นอกจากนี้ บริษัทยังเปิดร้านที่สนามบินต่าง ๆ ของเมืองฮกไกโด เช่น ที่สนามบินชิโตะเซะ (Chitose Airport) ด้วยผลิตภัณฑ์ช็อกโกแลตผลิตภัณฑ์ช็อกโกแลต. - เค้กดักกัวซ์ (Dacquoise) - เค้กฟีแนนซีเออร์ (Financier) - ลุรุมะโระโชะโกะละ (Lurumaro Chocola) - เค้กมาเดอลีน (Madeleine) - ช็อกโกแลตนะมะ (Nama Chocolate) ทำจากช็อกโกแลตผสมครีมและนม อุ่นให้นิ่มเป็นก้อน ตัดเป็นแถบเล็ก ๆ แล้วโรยผงโกโก้ปิดท้าย มีห้ารส คือ โอเล (au lait), ไวต์ช็อกโกแลต (white chocolate), แชมเพน (champagne), โกโก้อ่อน (mild cocoa) และช็อกโกแลตขม (bitter chocolate) ทุกรสผสมสุรา ยกเว้นรสโกโก้อ่อน - แท่งถั่วเคลือบช็อกโกแลต (Nutty Bar Chocolate) - ลูกกลอนช็อกโกแลต (Petite Truffe) - ช็อกโกแลตบาร์รอยเซ (Royce' Chocolate Bar) - ช็อกโกแลตดิบรอยเซ (Royce' Pure Chocolate) - มันฝรั่งทอดเคลือบช็อกโกแลต (Potato Chip Chocolate)</doc>
