<doc id="196103" url="https://th.wikipedia.org/wiki?curid=196103" title="ซูพีเรียร์กันดั้ม">ซูพีเรียร์กันดั้ม MSA-0011 ซูพีเรียร์กันดั้ม(ญี่ปุ่น:スペリオルガンダム ;อังกฤษ:Superior Gundam)เป็นโมบิลสูทตัวเอกของนิยาย กันดั้มเซนติเนล ออกแบบโดยฮาจิเมะ คาโทกิ ชื่อซูพีเรียร์กันดั้มนิยมเรียกสั้นๆเพียง Sกันดั้ม และมีอีกชื่อหนึ่งว่าอิโอต้ากันดั้ม ตามอักษรกรีก(ι) อิโอต้าเนื้อเรื่อง เนื้อเรื่อง. ซูพีเรียร์กันดั้มเป็นหนึ่งในโมบิลสูทที่โดยบริษัทแอนาไฮม์อิเล็กทรอนิกพัฒนาต่อจากเซต้ากันดั้มตามโครงการโปรเจกต์เซต้า โดยพัฒนาคู่ไปกับดับเบิ้ลเซต้ากันดั้ม ซูพีเรียร์กันดั้มนำโครงสร้างแบบระบบคอร์บล็อกของ RX-78-2 กันดั้มมาประยุกต์ใช้ ห้องควบคุมของซูพีเรียร์กันดั้มจะเป็นยาน FXA-08GB Gคอร์ซึ่งจะประกอบกับ Gแอทแทคเกอร์ และ Gบอมเบอร์เพื่อรวมร่างเป็นซูพีเรียร์กันดั้ม ซึ่งโครงสร้างของซูพีเรียร์กันดั้มนั้นได้รับการออกแบบให้ปรับแต่งได้ง่าย ซูพีเรียร์กันดั้มนั้นติดตั้งระบบกึ่งไซคอมมิว ซึ่งจะแสกนคลื่นสมองของนักบินเพื่อให้สามารถควบคุมอาวุธอินคอมซึ่งติดอยู่ที่หัวของซูพีเรียร์กันดั้มได้ อินคอมนี้เมื่อใช้งานจะแยกไปจากซูพีเรียร์กันดั้มโดยมีสายเคเบิลเชื่อมไว้ส่งสัญญาณและสามารถยิงบีมโจมตีศัตรูจากมุมต่างๆได้ อาวุธอื่นๆของซูพีเรียร์กันดั้มประกอบด้วยปืนวัลแคนสี่กระบอกที่หัว บีมเซเบอร์สองเล่มซึ่งเก็บไว้ที่เข่า บีมแคนน่อนแฝดด้านหลังและบีมแคนน่อนสองกระบอกติดเอว ซึ่งบีมแคนน่อนติดเอวนี้สามารถถอดออกเพื่อติดตั้งเอเนอจีแคปเพิ่มพลังงานและบีมสมาร์ทกันซึ่งเป็นบีมแคนน่อนอานุภาพสูงที่มีเซนเซอร์เล็งอัตโนมัติ บริษัทแอนาไฮม์อิเล็กทรอนิกได้สร้างซูพีเรียร์กันดั้มทั้งหมดสี่เครื่อง โดยเครื่องหนึ่งถูกส่งไปให้หน่วยเฉพาะกิจอัลฟ่าใช้ในการกวาดล้างกลุ่มกบฏนิวดีไซส์ ซูพีเรียร์กันดั้มเครื่องนี้ได้ติดตั้งปัญญาประดิษฐ์ ALICE (Advanced Logistic & Inconsequence Cognizing Equipment) ซึ่งเป็นคอมพิวเตอร์ช่วยเหลือนักบินของซูพีเรียร์กันดั้ม ALICEนั้นสามารถพัฒนาตนเองได้ มีบุคลิกแบบผู้หญิงและถูกโปรแกรมให้ตั้งชีวิตของนักบินเป็นสิ่งสำคัญที่สุด ซึ่ง ALICEสามารถควบคุมการเคลื่อนไหวของซูพีเรียร์กันดั้มแทนนักบินได้ในยามฉุกเฉิน ซูพีเรียร์กันดั้มเครื่องนี้มีเรียว รูทซ์เป็นนักบินและเป็นกำลังสำคัญในการต่อสู้กับนิวดีไซส์ ซึ่ง ALICEได้ช่วยชีวิตของเรียวไว้หลายต่อหลายครั้ง จนกระทั่งการต่อสู้ครั้งสุดท้าย ซึ่งทอช เครย์บังคับให้โมบิลอาเมอร์ขนาดใหญ่ AMA-100 โซดิแอคตกลงสู่โลกที่ดาคาร์ซึ่งเป็นศูนย์บัญชาการของสหพันธ์โลก เรียวได้พยายามใช้ซูพีเรียร์กันดั้มทำลายโซดิแอคระหว่างเข้าสู่ชั้นบรรยากาศ แต่ ALICEได้แยกร่างและประกอบร่างใหม่โดยแยกยาน Gคอร์ออกไป ก่อนยิงทำลายโซดิแอคกับกระสวยอวกาศของนิวดีไซส์และระเบิดไปเพราะเสียดสีกับชั้นบรรยากาศ แต่เรียวและพรรคพวกซึ่งอยู่ในGคอร์รอดมาได้MSA-0011[Bst] ซูพีเรียร์กันดั้มแบบติดบูสเตอร์ MSA-0011[Bst] ซูพีเรียร์กันดั้มแบบติดบูสเตอร์. รูปแบบสำหรับโจมตีศัตรูด้วยความเร็วสูงของซูพีเรียร์กันดั้ม โดยติดบูสเตอร์ขนาดใหญ่ไว้ด้านหลังและแทนขาทั้งสองข้าง ในสภาพนี้ซูพีเรียร์กันดั้มจะเป็นยูนิตที่มีความเร็วสูงคล้ายกับโมบิลอาเมอร์ ขณะที่ขับเคลื่อนด้วยความเร็วสูงนี้จะเกิดแรงกดถึง 9.72G ในกันดั้มเซนติเนล เรียว รูทซ์ได้ใช้ร่างนี้เพื่อทำลายดาวเทียมพลังงาน SOL 7804 เพื่อทำลายระบบพลังงานของนิวดีไซส์เอ็กตร้าออดินารี ซูพีเรียร์กันดั้ม เอ็กตร้าออดินารี ซูพีเรียร์กันดั้ม. MSA-0011[Ext] เอ็กตร้าออดินารี ซูพีเรียร์กันดั้ม มีตัวย่อว่าEx-Sกันดั้ม เป็นรูปแบบที่เสริมอุปกรณ์เพื่อเพิ่มพลังของซูพีเรียร์กันดั้ม ส่วนหน้าอกมีเกราะเสริมซึ่งติดเครื่องกำเนิดสนามพลัง Iฟิลด์บาเรียร์ซึ่งสามารถสะท้อนบีมที่ยิงใส่ตำแหน่งของห้องควบคุมได้ ส่วนเอวเสริมเกราะซึ่งมีจุดเชื่อมต่อทำให้สามารถใช้บีมสมาร์ทกันได้โดยไม่ต้องถอดบีมแคนน่อนออก แบ็คแพ็คด้านหลังเป็นบูสเตอร์ยูนิตที่มีกำลังมากและติดถังเชื้อเพลิงเสริมไว้และเพิ่มจำนวนบีมแคนน่อนเป็นสี่กระบอก ส่วนขาติดถังเชื้อเพลิงเสริมและเพิ่มกำลังของท่อขับดันส่วนขา ที่เข่าทั้งสองยังติดรีเฟลคเตอร์อินคอมซึ่งเป็นอาวุธคล้ายกับอินคอมแต่ใช้การสร้าง Iฟิลด์บาเรียร์เพื่อสะท้อนลำแสงจากอาวุธอื่นๆของซูพีเรียร์กันดั้มแทนการยิงโจมตีศัตรูโดยตรง เอ็กตร้าออดินารี ซูพีเรียร์กันดั้มสามารถแปลงร่างเป็นโหมด Gครูเซอร์ซึ่งสามารถติดถังเชื้อเพลิงเสริมได้อีก ซึ่งทำให้สามารถลงสู่พื้นผิวของดวงจันทร์และกลับสู่อวกาศได้ด้วยกำลังของตัวเอง ถังเชื้อเพลิงเสริมนี้มักปลดทิ้งไปเมื่อแปลงร่างกลับเป็นโมบิลสูทเพื่อลดน้ำหนักส่วนเกิน เรียว รูทซ์ใช้เอ็กตร้าออดินารี ซูพีเรียร์กันดั้มในการต่อสู้เพื่อยึดเมืองเอเยอรส์ซิตี้บนดวงจันทร์และเรียวได้ใช้ร่างนี้ในการต่อสู้จนกระทั่งทำลาย ORX-013 กันดั้มมาร์คไฟฟ์และสังหารเบรฟ ค็อดซึ่งเป็นผู้นำของกลุ่มนิวดีไซส์ได้แพลน303E "ดีพสไตรเกอร์" แพลน303E "ดีพสไตรเกอร์". เป็นรูปแบบซึ่งไม่ได้สร้างจริงของซูพีเรียร์กันดั้มซึ่งพัฒนาต่อมาจากซูพีเรียร์กันดั้มแบบติดบูสเตอร์โดยเพิ่มพลังทำลายเพื่อให้สามารถทำลายฐานทัพหรือกองยานศัตรูได้ ด้านหลังของดีพสไตรเกอร์ติดตั้งจานเรดาร์และปืนใหญ่มหาอนุภาคแบบเดียวกับที่ยานชั้นอากาม่าและไอริชใช้ นอกจากนักบินแล้วดีพสไตรเกอร์ต้องมีผู้ควบคุมเรดาร์ช่วยบังคับอีกคน ซึ่งห้องควบคุมของดีพสไตรเกอร์จะมี Iฟิลด์บาเรียป้องกันไว้เช่นเดียวกับเอ็กตร้าออดินารี ซูพีเรียร์กันดั้ม แขนซ้ายของดีพสไตรเกอร์เป็นเซนเซอร์พ็อดซึ่งทำให้ดีพสไตรเกอร์มีความสามารถในการตรวจจับศัตรูเทียบได้กับโมบิลสูทแบบ EWAC</doc>
