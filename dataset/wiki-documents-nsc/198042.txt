<doc id="198042" url="https://th.wikipedia.org/wiki?curid=198042" title="หลุยส์ เอสตาบา">หลุยส์ เอสตาบา หลุยส์ เอสตาบา (Luis Estaba) นักมวยสากลชาวเวเนซุเอลา เกิดเมื่อ 13 สิงหาคม พ.ศ. 2481 ที่เมือง Guiria สถิติการชก 53 ครั้ง ชนะ 42 (น็อค 28) เสมอ 2 แพ้ 9ประวัติ ประวัติ. หลุยส์ อัลเบอร์โต เอสตาบา เป็นนักมวยสากลระดับอดีตแชมป์โลกของเวเนซุเอลาเกิดที่มากูโร มีชื่อเล่นว่า Lumumba เริ่มชกมวยอาชีพเมื่อ พ.ศ. 2510 เมื่ออายุได้ 29 ปี เขาชกชนะรวดมาตลอดจนมาแพ้ครั้งแรกให้กับ นาตาลิโอ จิเมเนซ เมื่อ พ.ศ. 2511 ใน พ.ศ. 2518 เอสตาบาได้ชิงแชมป์โลกรุ่นไลท์ฟลายเวท WBC ที่ว่าง ชนะน็อค ราฟาเอล โลเวอรา ยก 4 เมื่อ 13 กันยายนได้ครองแชมป์โลก จากนั้นชกป้องกันตำแหน่งได้ถึง 11 ครั้ง ชกชนะนักมวยได้หลายคน เช่น ฟรังโก อูเดลลา ราฟาเอล เปโดรซา เนตรน้อย ศ.วรสิงห์ และได้เป็นนักกีฬาแห่งปีของเวเนซุเอลาเมื่อ พ.ศ. 2520 ต่อมา ใน พ.ศ. 2521 เอสตาบาเสียแชมป์โลกให้กับเฟรดดี้ คัลติลโล นักมวยจากเม็กซิโก โดยเป็นฝ่ายแพ้น็อคในยกที่ 14 เมื่อ 19 กุมภาพันธ์ ต่อมา เมื่อคัสติลโลเสียแชมป์ให้เนตรน้อย เอสตาบาซึ่งได้ครองแชมป์อเมริกากลางได้ขึ้นชิงแชมป์โลกกับเนตรน้อยอีกแต่เป็นฝ่านแพ้น็อคไปเมื่อ 29 กรกฎาคม การชกครั้งนี้เป็นการชกครั้งสุดท้ายของเอสตาบา เพราะในเวเนซุเอลาห้ามผู้ที่อายุมากกว่า 40 ปี ชกมวย และเอสตาบาก็อายุครบ 40 ปีในอีกสองสัปดาห์ต่อมาเกียรติประวัติเกียรติประวัติ. - แชมป์โลกรุ่นไลท์ฟลายเวท WBC- ชิง 13 กันยายน 2518 ชนะน็อค ราฟาเอล โลเวรา ยก 4 ที่ เวเนซุเอลา - ป้องกันแชมป์ครั้งที่ 1, 17 ธันวาคม 2518 ชนะน็อค ทาเกโนบุ ชิมาบุกุโร ยก 10 ที่ ญี่ปุ่น - ป้องกันแชมป์ครั้งที่ 2, 14 กุมภาพันธ์ 2519 ชนะคะแนน ลีโอ ปาลาเชียส ที่ เวเนซุเอลา - ป้องกันแชมป์ครั้งที่ 3, 2 พฤษภาคม 2519 ชนะคะแนน ฮวน อัลวาเรซ ที่ เวเนซุเอลา - ป้องกันแชมป์ครั้งที่ 4, 18 กรกฎาคม 2519 ชนะน็อค ฟรานโก อูเดลลา ยก 3 ที่ เวเนซุเอลา - ป้องกันแชมป์ครั้งที่ 5, 26 กันยายน 2519 ชนะน็อค โรดอลโฟ โรดริเกวซ ยก 11 ที่ เวเนซุเอลา - ป้องกันแชมป์ครั้งที่ 6, 21 พฤศจิกายน 2519 ชนะน็อค วาเลนติน มาร์ติเนซ ยก 11 ที่ เวเนซุเอลา - ป้องกันแชมป์ครั้งที่ 7, 15 พฤษภาคม 2520 ชนะคะแนน ราฟาเอล เปโดรซา ท่เวเนซุเอลา - ป้องกันแชมป์ครั้งที่ 8, 17 กรกฎาคม 2520 ชนะคะแนน ริคาร์โด เอสตูปินัน ที่ เวเนซุเอลา - ป้องกันแชมป์ครั้งที่ 9, 21 สิงหาคม 2520 ชนะน็อค ฮวน อัลวาเรซ ยก 11 ที่ เวเนซุเอลา - ป้องกันแชมป์ครั้งที่ 10, 18 กันยายน 2520 ชนะน็อค ออร์ลันโด เฮอร์นานเดซ ยก 15 ที่ เวเนซุเอลา - ป้องกันแชมป์ครั้งที่ 11, 30 ตุลาคม 2520 ชนะคะแนน เนตรน้อย ศ.วรสิงห์ ที่ เวเนซุเอลา - เสียแชมป์ 19 กุมภาพันธ์ 2521 แพ้น็อค เฟรดดี้ คัสติญโญ ยก 14 ที่ เวเนซุเอลา - แชมป์อเมริกากลางรุ่นไลท์ฟลายเวท- ชิง 14 พฤษภาคม 2521 ชนะคะแนน ริคาร์โด เอสตูปินัน ที่ เวเนซุเอลา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท WBC เมื่อ 29 กรกฎาคม 2521 แพ้น็อค เนตรน้อย ศ.วรสิงห์ ยก 5 ที่ เวเนซุเอลา</doc>
