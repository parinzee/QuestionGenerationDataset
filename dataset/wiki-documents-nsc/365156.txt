<doc id="365156" url="https://th.wikipedia.org/wiki?curid=365156" title="การลงประชามติรัฐธรรมนูญอียิปต์ พ.ศ. 2554">การลงประชามติรัฐธรรมนูญอียิปต์ พ.ศ. 2554 การลงประชามติรัฐธรรมนูญอียิปต์ พ.ศ. 2554 มีขึ้นในวันที่ 19 มีนาคม พ.ศ. 2554 ภายหลังการปฏิวัติอียิปต์ พ.ศ. 2554 มีผู้มีสิทธิ์มากกว่า 14 ล้านคน (77%) ลงมติเห็นชอบ ขณะที่ราว 4 ล้านคน (23%) คัดค้านการเปลี่ยนแปลงรัฐธรรมนูญ ผู้ออกมาใช้สิทธิ์ลงประชามติมีเพียง 41% จากทั้งหมด 45 ล้านคนเท่านั้น การปฏิรูปรัฐธรรมนูญที่ได้รับความเห็นชอบนี้รวมไปถึงการจำกัดการดำรงตำแหน่งของประธานาธิบดีให้เหลือมากสุดเพียงสองวาระ วาระละสี่ปีเท่านั้น การควบคุมดูแลการเลือกตั้งของฝ่ายตุลาการ การกำหนดให้ประธานาธิบดีจะต้องแต่งตั้งรองประธานาธิบดี คณะกรรมการร่างรัฐธรรมนูญฉบับใหม่ภายหลังการเลือกตั้งสมาชิกรัฐสภา และกำหนดให้ผู้ลงสมัครรับเลือกตั้งประธานาธิบดีสามารถลงสมัครได้ง่ายขึ้น โดยมีประชากรลงชื่อ 30,000 คน จากอย่างน้อย 15 จังหวัด สมาชิกสภานิติบัญญัติ 30 คน หรือการเสนอชื่อโดยพรรคการเมืองซึ่งมีที่นั่งอย่างน้อยหนึ่งที่ในสภานิติบัญญัติ การปฏิรูปดังกล่าวได้รับการรับรองจากทั้งสองฝ่ายว่าเป็นการเพิ่มการป้องกันประชาธิปไตย แต่ผู้คัดค้านโต้แย้งว่าหลักการต่าง ๆ ยังคงไม่ได้ไม่ไกล และการเลือกตั้งจัดขึ้นเร็วเกินไปซึ่งอาจเอื้อประโยชน์แก่กลุ่มผู้คัดค้าน ภราดรภาพมุสลิม และสมาชิกของอดีตพรรคประชาธิปไตยแห่งชาติ ซึ่งปกครองอียิปต์ภายใต้ฮอสนี มุบารัก ผู้สนับสนุนยังอ้างถึงความกังวลที่ว่าการรอนานเกินไปอาจเพิ่มโอกาสให้ฝ่ายทหารกลับมาทวงคืนอำาจหรือความเสี่ยงต่อความไร้เสถียรภาพก่อนการเลือกตั้ง การเลือกตั้งสมาชิกสภานิติบัญญัติกำหนดให้จัดขึ้นภายในหกเดือนข้างหน้า โดยกลุ่มที่กำลังทำงานเพื่อก่อตั้งพรรคการเมืองใหม่หลายกลุ่ม ได้เริ่มทำการหาเสียงแล้วประวัติ ประวัติ. รัฐธรรมนูญอียิปต์ฉบับ พ.ศ. 2514 ถูกยับยั้งโดยสภากองทัพสูงสุดเมื่อวันที่ 13 กุมภาพันธ์ พ.ศ. 2554 สองวันหลังจากการลาออกของฮอสนี มุบารัก ทางสภาได้จัดตั้งคณะกรรมการตุลาการขึ้นเพื่อร่างข้อแปรบัญญัติเพื่อปูทางสำหรับการเลือกตั้งสมาชิกรัฐสภาและประธานาธิบดีต่อไป หากผลการลงประชามติส่วนใหญ่ไม่เห็นด้วยกับร่างรัฐธรรมนูญดังกล่าว รัฐธรรมนูญฉบับ พ.ศ. 2514 จะถูกทำให้เป็นโมฆะ และรัฐธรรมนูญฉบับใหม่จะถูกร่างขึ้นก่อนหน้าการเลือกตั้ง ซึ่งคาดว่าน่าจะขยายเวลาที่คาดการณ์ไว้ของช่วงถ่ายโอนอำนาจจนกระทั่งการเลือกตั้งไปจนถึง พ.ศ. 2555ผลการลงประชามติ</doc>
