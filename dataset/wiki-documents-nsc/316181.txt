<doc id="316181" url="https://th.wikipedia.org/wiki?curid=316181" title="เชน เทือกสุบรรณ">เชน เทือกสุบรรณ เชน เทือกสุบรรณ อดีตสมาชิกสภาผู้แทนราษฎรจังหวัดสุราษฎร์ธานี พรรคประชาธิปัตย์ และอดีตประธานคณะกรรมาธิการกิจการองค์กรตามรัฐธรรมนูญ รัฐวิสาหกิจ องค์การมหาชน และกองทุน สภาผู้แทนราษฎรประวัติ ประวัติ. เชน เทือกสุบรรณ เกิดเมื่อวันที่ 20 กันยายน พ.ศ. 2496 เป็นบุตรของจรัส เทือกสุบรรณ กับละม้าย เทือกสุบรรณ มีพี่น้อง 7 คน ได้แก่ สุเทพ ศิริรัตน์ รัชนี (ฝาแฝด) เชน จิราภรณ์ ธานี และกิ่งกาญจน์ สมรส กับพรรณี เทือกสุบรรณ (นิยมธรรม สกุลเดิม) มีบุตร 1 คน คือ แชน เทือกสุบรรณ นายเชน จบการศึกษาชั้นประถมศึกษา จากโรงเรียนพิษณุเวช จังหวัดสุราษฎร์ธานี ระดับมัธยมศึกษาตอนต้น จากโรงเรียนสุวรรณารามวิทยาคม ระดับมัธยมศึกษาตอนปลาย จากโรงเรียนสามเสนวิทยาลัย จากนั้นได้เข้าศึกษาจนสำเร็จการศึกษาปริญญาตรี ศิลปศาสตรบัณฑิต (รัฐศาสตร์) จากมหาวิทยาลัยรามคำแหง และปริญญาโท พัฒนบริหารศาสตรมหาบัณฑิต (รัฐประศาสนศาสตร์) จากสถาบันบัณฑิตพัฒนบริหารศาสตร์ นอกจากนั้น นายเชน ได้ผ่านการศึกษาอบรมหลักสูตรประกาศนียบัตรชั้นสูง สาขาการเมืองการปกครองในระบอบประชาธิปไตย สำหรับนักบริหารระดับสูง สถาบันพระปกเกล้า และปริญญาบัตรป้องกันราชอาณาจักรภาครัฐ เอกชนและ การเมือง จากวิทยาลัยป้องกันราชอาณาจักรประวัติการทำงาน ประวัติการทำงาน. นายเชน เทือกสุบรรณ เริ่มเข้าสู่งานการเมืองโดยการเป็นสมาชิกสภาผู้แทนราษฎร จังหวัดสุราษฎร์ธานี ในการเลือกตั้ง พ.ศ. 2544 พ.ศ. 2548 พ.ศ. 2550 พ.ศ. 2554 และได้รับแต่งตั้งเป็นประธานคณะกรรมาธิการกิจการองค์กรตามรัฐธรรมนูญ รัฐวิสาหกิจ องค์การมหาชน และกองทุน สภาผู้แทนราษฎรเครื่องราชอิสริยาภรณ์เครื่องราชอิสริยาภรณ์. - มหาวชิรมงกุฎ - มหาปรมาภรณ์ช้างเผือก พ.ศ. 2554กรณีอื้อฉาวกรณีอื้อฉาว. - 2556 นายเชน ได้ก่อเหตุทุ่มเก้าอี้ในสภา เนื่องจากมีการโต้แย้งในสภากับ ส.ส.พรรคเพื่อไทย</doc>
