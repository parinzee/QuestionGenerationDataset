<doc id="793399" url="https://th.wikipedia.org/wiki?curid=793399" title="อันทิลดอว์น">อันทิลดอว์น อันทิลดอว์น () เป็นวิดีโอเกมผจญภัยแนวสยองขวัญเอาชีวิตรอด และเป็นละครเชิงโต้ตอบ (interactive drama) พัฒนาโดยซูเปอร์แมสซิฟเกมส์ และจำหน่ายโดยโซนี่คอมพิวเตอร์เอ็นเตอร์เทนเมนต์ สำหรับเครื่องเล่นเพลย์สเตชัน 4 เติมกำหนดออกขายบนเครื่องเล่นเพลย์สเตชัน 3 และรองรับคุณสมบัติเพลย์สเตชันมูฟ แต่เกมกลับมาเปิดตัวว่าจำหน่ายเฉพาะบนเครื่องเพลย์สเตชัน 4 ในเดือนสิงหาคม ค.ศ. 2014 เกมออกวางขายทั่วโลกในเดือนสิงหาคม ค.ศ. 2015 อันทิลดอว์นมีฉากในแคนาดาภาคตะวันตก เป็นเรื่องราวของกลุ่มวัยรุ่นแปดคนที่ตัดสินใจมาพักร้อนในกระท่อมแห่งหนึ่งที่หุบเขาแบล็กวูด ที่สมมุติขึ้นมา เป็นเวลาหนึ่งปีพอดีหลังเด็กสาวสองคนที่เป็นเพื่อนกันได้หายตัวไป ไม่นานหลังมาถึง กลุ่มวัยรุ่นพบว่าตนถูกโรคจิตลอบทำร้าย และต้องพยายามเอาชีวิตรอดจนกว่าพระอาทิตย์ขึ้น ตลอดการผจญภัย ผู้เล่นจะได้เล่นตัวละครทั้งแปดตัว ผู้เล่นต้องตัดสินใจครั้งสำคัญขณะที่เนื้อเรื่องดำเนินไป โดยการตัดสินใจจะกระทบกับผลลัพธ์ของเกม นำไปสู่ฉากจบที่แตกต่างกัน อันทิลดอว์นได้รับการตอบรับที่ดี โดยถูกยกย่องในเรื่องภาพ กลไกตัวเลือก ความสยองขวัญ ดนตรี ตัวละคร การพากย์เสียง และการออกแบบระบบเกม คำวิจารณ์ส่วนใหญ่จะเกี่ยวกับเนื้อเรื่องในครึ่งหลัง มุมกล้อง การเคลื่อนไหวของตัวละคร และเนื้อเรื่องบางส่วนที่เป็นเส้นตรง</doc>
