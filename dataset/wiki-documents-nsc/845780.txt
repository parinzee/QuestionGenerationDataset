<doc id="845780" url="https://th.wikipedia.org/wiki?curid=845780" title="จูกัดเอี๋ยน">จูกัดเอี๋ยน จูกัดเอี๋ยน ( , ? — ค.ศ. 258) ชื่อรองว่า กงซิว เป็นขุนศึกแห่งวุยก๊กในช่วงปลายของ ยุคสามก๊ก จูกัดเอี๋ยนเกิดที่ตำบลหยังตูเป็นลูกพี่ลูกน้องกับ จูกัดเหลียง หรือ ขงเบ้ง อัครมหาเสนาบดีและเสนาธิการแห่ง จ๊กก๊ก แต่จูกัดเอี๋ยนกลับไปรับใช้วุยก๊กจนได้รับพระราชทานยศเป็น เจิ้งตงต้าเจียงจวิน (จอมพลปราบภาคตะวันออก) บัญชาการทหารภาคห้วยหลำ ใน ค.ศ. 255 จูกัดเอี๋ยนได้ช่วย สุมาสู บุตรชายของ สุมาอี้ ในการปราบกบฏของ บู๊ขิวเขียม และ บุนขิม เนื่องจากทั้งสองได้ให้คนส่งสาส์นนำสาส์นลับมาให้จูกัดเอี๋ยนเพื่อให้ร่วมมือกันแต่จูกัดเอี๋ยนไม่ร่วมมือด้วยและสั่งประหารคนส่งสาส์นพร้อมกับแจ้งเรื่องนี้ให้ทางสุมาสูได้ทราบ แต่ใน ค.ศ. 257 สุมาเจียว น้องชายของสุมาสูได้ขึ้นมามีอำนาจแทนพี่ชายที่ถึงแก่กรรมพยายามคิดจะแย่งราชสมบัติจาก พระเจ้าโจมอ และได้ส่ง กาอุ้น ขุนนางคนสนิทของตนไปเกลี้ยกล่อมจูกัดเอี๋ยนให้ร่วมมือกันแต่จูกัดเอี๋ยนไม่ยอมเพราะมีความจงรักภักดีต่อราชวงศ์วุยทำให้สุมาเจียวไม่พอใจกราบทูลยุยงและเป่าหูพระเจ้าโจมอว่าจูกัดเอี๋ยนเป็นขบถพระเจ้าโจมอจึงมีบัญชาให้สุมาเจียวไปปราบจูกัดเอี๋ยนที่เมืองสิ่วชุน จูกัดเอี๋ยนถึงแก่กรรมเมื่อ ค.ศ. 258 เนื่องจากถูก เฮาหุน ขุนศึกคนสนิทของสุมาเจียวฟันด้วยง้าวตายหลังจากนั้นตระกูลของจูกัดเอี๋ยนก็ถูกประหารกวาดล้างจนหมดสิ้น</doc>
