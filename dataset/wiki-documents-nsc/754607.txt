<doc id="754607" url="https://th.wikipedia.org/wiki?curid=754607" title="เฟร์ราส์">เฟร์ราส์ เฟร์ราส์ อัลไคซี ( เกิด 2 กรกฎาคม ค.ศ. 1982) เป็นนักร้องนักแต่งเพลง และนักดนตรีชาวอเมริกันจากลอสแอนเจลิส รัฐแคลิฟอร์เนีย เขาเป็นที่รู้จักจากซิงเกิล "ฮอลลิวูดส์น็อตอเมริกา" จากอัลบั้มแรก เอเลียนส์แอนด์เรนโบส์ ซึ่งได้เป็นเพลงปิดรายการในรายการอเมริกันไอดอล ฤดูกาลที่ 7 รอบรองชนะเลิศ เขาเซ็นสัญญากับสังกัดเมตามอร์โฟซิสมิวสิก บริษัทย่อยของค่ายแคปิตอลเรเคิดส์ ก่อตั้งโดยเคที เพร์รี และเป็นนักร้องคนแรกในสังกัดของเธอ ในเดือนมิถุนายน ค.ศ. 2014 เขาออกอีพีชื่อเดียวกับตัวเองในนามสังกัดดังกล่าว</doc>
