<doc id="144384" url="https://th.wikipedia.org/wiki?curid=144384" title="ยอดรัก สลักใจ">ยอดรัก สลักใจ ยอดรัก สลักใจ หรือชื่อจริง สิบตำรวจโท นิพนธ์ ไพรวัลย์ (6 กุมภาพันธ์ พ.ศ. 2499 — 9 สิงหาคม พ.ศ. 2551) เป็นนักร้องเพลงลูกทุ่งที่มีชื่อเสียงคนหนึ่งในเมืองไทยเป็นที่รู้จักในนามพระเอกลูกทุ่งไทยตลอดกาล มีผลงานที่สร้างชื่อหลากหลายเพลง เพลงที่รู้จักกันดี ได่แก่ "30 ยังแจ๋ว"ประวัติ ประวัติ. ยอดรัก สลักใจ มีชื่อเล่นคือ แอ๊ว เกิดวันที่ 6 กุมภาพันธ์ พ.ศ. 2499 ที่ตำบลงิ้วราย อำเภอตะพานหิน จังหวัดพิจิตร เป็นบุตรนายบุญธรรม และ นางบ่าย ไพรวัลย์ มีพี่น้อง 8 คน ชาย 7 คน หญิง 1 คน โดยยอดรักเป็นคนสุดท้องการศึกษา การศึกษา. จบการศึกษา ชั้น ประถมศึกษาปีที่ 4 โรงเรียนบ้านหาดแตงโม อำเภอตะพานหิน จังหวัดพิจิตร เนื่องจากทางบ้านไม่มีเงินส่งเสียค่าเล่าเรียน บิดาเสียชีวิตตั้งแต่อายุ 7 ขวบ มารดายากจนและมีพี่น้องหลายคน ได้ออกเร่ร่อนร้องเพลงที่บาร์รำวง ได้เงินคืนละ 5 - 10 บาท (ประมาณ 35-70 บาทในปัจจุบัน) ได้เงินมาก็หาซื้อหนังสือมาอ่านเอง และเรียนด้วยตนเอง จนกระทั่งได้เรียนที่โรงเรียนถาวรวิทยา อำเภอเมืองศรีสะเกษ จังหวัดศรีสะเกษ โดยเรียนการศึกษาผู้ใหญ่ และสอบเทียบจนจบชั้นมัธยมศึกษาปีที่ 3 ยอดรัก สลักใจ ได้มีโอกาสเข้าเรียนที่โรงเรียนพลตำรวจบางเขน เมื่อวันที่ 16 กันยายน พ.ศ. 2534 และศึกษาต่อจนกระทั่งปี พ.ศ. 2537 ได้รับปริญญาครุศาสตร์บัณฑิตกิตติมศักดิ์ (ศศ.บ.) สาขาศิลปศาสตร์ สายดนตรีและศิลปะ การแสดง วิทยาลัยครูธนบุรีสุขภาพและลาลับ สุขภาพและลาลับ. พ.ศ. 2550 ยอดรักถูกตรวจพบว่าเป็นโรคมะเร็งตับระยะแรก และในวันที่ 9 สิงหาคม พ.ศ. 2551 เวลา 01.05 น.ด้วยวัย52ปี ยอดรัก สลักใจ เสียชีวิตด้วยโรคมะเร็งตับที่ โรงพยาบาลพระรามเก้า กรุงเทพมหานคร หลังจากระบุว่าจะไม่ยอมรับการรักษาใดๆ อีก และไม่ต้องทำการช่วยชีวิตแม้อาการจะทรุดหนักก็ตาม โดยพิธีศพของยอดรักได้จัดขึ้นไว้ ณ ที่วัดไร่ขิง จังหวัดนครปฐม และ ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จไปในการพระราชทานเพลิงศพ ที่วัดหาดแตงโม อำเภอตะพานหิน จังหวัดพิจิตรกรณีขัดแย้ง กรณีขัดแย้ง. ในขณะที่ยอดรักเข้ารับการรักษาตัว สายัณห์ สัญญา นักร้องลูกทุ่งผู้ที่เป็นคู่แข่งกับเขานั้นได้กล่าวหาว่าเขามิได้ป่วยด้วยโรคมะเร็ง ทำให้เสรี รุ่งสว่าง นักร้องผู้ซึ่งเป็นเพื่อนของยอดรักมาปกป้องจนมีกรณีขัดแย้งกันและหลังจากยอดรักได้ลาลับลง เสรี รุ่งสว่างจึงออกบวชอุทิศส่วนกุศลให้วงการเพลง วงการเพลง. เมื่อยอดรักยังเด็ก เขาไปสมัครร้องเพลงกับคณะรำวง “เกตุน้อยวัฒนา” ซึ่งได้เงินมาครั้งละ 5-10 บาท และต่อมามีโอกาสไปร้องเพลงในห้องอาหารที่ อำเภอตาคลี จังหวัดนครสวรรค์ โดยได้ใช้เพลงของไพรวัลย์ ลูกเพชร, ชาย เมืองสิงห์, สุรพล สมบัติเจริญ, ไวพจน์ เพชรสุพรรณ เป็นต้น จนกระทั่งวันหนึ่ง เด็ดดวง ดอกรัก นักจัดรายการของสถานีวิทยุ ท.อ.04 ตาคลี ได้มาฟังเพลงที่ห้องอาหาร และประทับใจยอดรักที่ร้องเพลง ' ใต้เงาโศก ' ของ ' ไพรวัลย์ ลูกเพชร ' จึงได้มาชักชวนเข้าสู่วงการ โดยนำมาฝากกับ อาจารย์ ชลธี ธารทอง ยอดรักก็ได้อยู่เลี้ยงลูกให้อาจารย์ชลธีเกือบหนึ่งปี และตั้งชื่อให้ว่า “ ยอดรัก ลูกพิจิตร ” และได้บันทึกแผ่นเสียง 3 เพลงคือ สงกรานต์บ้านทุ่ง, น้ำสังข์ น้ำตา และ เต่ามองสทดวงจันทร์ผลงานเพลง ผลงานเพลง. เพลงที่ทำชื่อเสียงให้ชุดแรก มี จ.ม.จากแนวหน้า น้ำสังข์หลั่งน้ำตาริน ห่มธงนอนตาย ทหารเรือมาแล้ว หลังจากนั้นมี ผลงานเพลงที่ขับร้องเอง อีกเกือบ 4000 เพลง งานเพลงชุดสุดท้ายก่อนเสียชีวิตคือ มะเร็งไม่มายิง ออกโดยค่าย ​เอส เอส มิวสิก เอ็นเตอร์เทนเมนท์ ซึ่ง ยอดรัก สลักใจ ได้รับค่าตอบแทน เป็นเงิน 570,000 บาท และเพลงสุดท้ายที่ยอดรักขับร้อง คือ เพลง "ยอดรัก" ซึ่ง บอย โกสิยพงษ์ เป็นผู้แต่งเนื้อร้องและทำนอง ผลงานเพลงที่ยอดรักบันทึกเสียงถึง 9 ครั้ง และมีศิลปินเพลงรายอื่นนำไปขับร้องอีกเป็นจำนวนมากคือเพลง สามสิบยังแจ๋ว เพลง สามสิบยังแจ๋ว ที่ขับร้องโดย ยอดรัก สลักใจ- ครั้งแรก ในชุด 30 ยังแจ๋ว ค่ายอโซน่า - ครั้งที่ 2 ในชุด ลูกทุ่งทองแท้ ชุดที่ 1 ค่ายนิธิทัศน์ - ครั้งที่ 3 ในชุด อำลาอาลัย 15 ปียอดรัก ค่ายอามีโก้ - ครั้งที่ 4 ใน ชุด ลวดลายยอดรัก ค่ายโรต้า - ครั้งที่ 5 ในชุด ท็อปฮิตลูกทุ่งมาตรฐาน ชุดที่ 6 ค่าย อาร์เอสโปรโมชั่น - ครั้งที่ 6 ในชุด เบรกไม่อยู่ชุดที่ 1 ค่าย PGM - ครั้งที่ 7 ในชุด คณะบุญหลายมันส์หยุดโลก ชุด ที่ 1 ค่าย มาสเตอร์เทป - ครั้งที่ 8 ในชุด ต้นฉบับเพลงทอง ค่ายโรสวิดีโอ (ปัจจุบันคือ โรสมีเดีย) - ครั้งที่ 9 ในชุด ยอดรักยอดฮิต ค่ายกรุงไทย นอกจากนี้ยังมีผลงานเพลงอื่นๆ อีก เช่น- ไม่มีเวลาไปหาเมียน้อย - ทหารเรือมาแล้ว - รักสะท้านดินสะเทือน - คาถามหานิยม - ยิ้มให้คุณ - ไอ้หนุ่มตู้เพลง - เอาแน่ - เมียไม่มาเมียไม่มี - หนุ่ม อบต. - รักขมที่สันทราย - คุณนายลูกสาวกำนัน - โชคดีที่รัก - เด็กมันยั่ว - ห่มธงนอนตาย - จดหมายจากแนวหน้า - ทุยเพื่อนรัก - อุทัย อุดร - มนต์รักเสนา - พลอยเมืองจันท์ - ทหารใหม่ไปกอง - ชวนน้องแต่งงาน - ขอบคุณแฟนเพลง - มะเร็งไม่มายิงผลงานอื่นภาพยนตร์ผลงานอื่น. ภาพยนตร์. - [2550] อีส้ม สมหวัง ... ยอดรัก สลักใจ - [2545] มนต์เพลงลูกทุ่งเอฟเอ็ม ... โจรพันหน้า - [2541] เสือ โจรพันธุ์เสือ ... หมอ - [2533] สงครามเพลงแผน 2 (คู่กับ สุนารี ราชสีมา) - [2532] อ้อนรักแฟนเพลง (คู่กับ ศิรินทรา นิยากร) - [2531] อยู่กับยาย (คู่กับ ศิรินทรา นิยากร) - [2530] เพลงรัก เพลงปืน (คู่กับ พุ่มพวง ดวงจันทร์) - [2528] นักร้องพ่อลูกอ่อน (คู่กับ จารุณี สุขสวัสดิ์) - [2527] เสน่ห์นักร้อง (คู่กับ สายัณห์ สัญญา) - [2527] ทหารเกณฑ์เจอผี - [2527] ไอ้หนุ่มรถอีแต๋น (คู่กับ ปิยะมาศ โมนยะกุล) - [2527] อีแต๋น ไอเลิฟยู (คู่กับ พุ่มพวง ดวงจันทร์) - [2527] สาลิกาลิ้นทอง (คู่กับ อภิรดี ภวภูตานนท์) - [2527] สาวนาสั่งแฟน (คู่กับ พุ่มพวง ดวงจันทร์) - [2526] สงครามเพลง (คู่กับ พุ่มพวง ดวงจันทร์) - [2522] เรือเพลง (คู่กับ วาสนา สิทธิเวช)ละครโทรทัศน์ละครโทรทัศน์. - [2545] มนต์รักแม่น้ำมูล ... ยอดรัก - [2544] อะเมซซิ่งโคกเจริญ ... อาจารย์เอ๋อ - [2541] สุรพล (คนจริง) สมบัติเจริญ ... ปรีชา (รับเชิญ) - [2541] สวรรค์บ้านทุ่ง ... แสง - [2538] มนต์รักลูกทุ่ง ... บุญเย็น - [2533-2534] ล่องเรือหารัก (คู่กับ ปภัสรา เตชะไพบูลย์)รางวัลเกียรติยศรางวัลเกียรติยศ. - พ.ศ. 2520 ได้รับรางวัลพระราชทานเสาอากาศทองคำ ประเภทนักร้องยอดเยี่ยมในเพลง ทหารเรือมาแล้ว - พ.ศ. 2522 ได้รับรางวัลพระราชทานแผ่นเสียงทองคำ ประเภทนักร้องยอดนิยมลูกทุ่งชาย จากสมาคมดนตรีแห่งประเทศไทย ในพระบรมราชูปถัมภ์ (28 ธันวาคม 2533) - พ.ศ. 2523 ได้รับรางวัลพระราชทานแผ่นเสียงทองคำ เพลง กำนันกำใน จากพระบาทสมเด็จพระปรมินทรมหาภูมิพลอดุลยเดช ในฐานะที่เป็นผู้มีความสามารถใช้ภาษาไทยได้ถูกต้อง ไพเราะ เป็นไปในเชิงสร้างสรรค์ เป็นตัวอย่างอันดีแก่เยาวชน - พ.ศ. 2523-2524 ได้รับรางวัลทีวีตุ๊กตาทองมหาชน โดยคะแนนเสียงจากประชาชนทั่วประเทศ 2 ปีซ้อน ซึ่งจัดโดยหนังสือพิมพ์บ้านเมือง - พ.ศ. 2532 ได้รับรางวัลพระราชทานเพลงดีเด่น จากสมเด็จพระเทพรัตนราชสุดาฯ สยามบรมราชกุมารี เนื่องในการจัดงานกึ่งศตวรรษเพลงลูกทุ่งไทย ในเพลง จักรยานคนจน - พ.ศ. 2533 ได้รับเกียรติให้ร้องเพลงชนะเลิศจากการประกวดวันแม่แห่งชาติ และเป็นเกียรติสูงสุดที่ได้ร้องถวายในวันครบรอบ 90 พรรษา สมเด็จพระศรีนครินทราบรมราชชนนี ในเพลง สมเด็จย่า - พ.ศ. 2534 ได้รับรางวัลพระราชทานเพลงดีเด่น เนื่องในการจัดงานกึ่งศตวรรษเพลงลูกทุ่งไทย ภาค 2 ในเพลง ทหารใหม่ไปกอง - พ.ศ. 2551 ได้รับรางวัล "ปริยศิลปิน" จากสำนักงานคณะกรรมการวัฒนธรรมแห่งชาติ ในฐานะที่เป็นศิลปินที่เป็นที่รักของประชาชน ซึ่งถือเป็นรางวัลเกียรติยศภายหลังการเสียชีวิตแล้ว และถือเป็นศิลปินคนแรกที่ได้รับรางวัลนี้ด้วย</doc>
