<doc id="524100" url="https://th.wikipedia.org/wiki?curid=524100" title="ทะเลสาบมะชู">ทะเลสาบมะชู ทะเลสาบมะชู () (ไอนุ: Kamuy-to) เป็นทะเลสาบปล่องภูเขาไฟ ที่เกิดจากแอ่งภูเขาไฟรูปกระจาด จากภูเขาไฟที่ยังไม่สงบ ตั้งอยู่ในเขตอุทยานแห่งชาติอะกัง ใกล้กับเมืองเทะชิกะงะ บนเกาะฮกไกโด ประเทศญี่ปุ่น กล่าวกันว่าเป็นทะเลสาบที่มีน้ำใสที่สุดในโลกอุทกวิทยา อุทกวิทยา. ทะเลสาบมะชูล้อมรอบไปด้วยแอ่งหน้าผาสูงชันกว่า 200 เมตร ไม่มีทางน้ำใหลเข้าและออกทะเลสาบแห่งนี้ ถือเป็นทะเลสาบที่มีน้ำใสที่สุดในโลก โดยในปี ค.ศ. 1931 ได้มีการบันทึกไว้ว่ามีค่าความใสของน้ำที่ 41.6 เมตร โดยที่ทะเลสาบไบคาลวัดได้ที่ 40.5 เมตร จึงทำให้ทะเลสาบมะชูถือเป็นทะเลสาบที่มีความใสมากที่สุดในโลก แต่นับตั้งแต่ทศวรรษที่ 1950 เป็นต้นมา ค่าความใสกลับลดลงเหลือเพียง 20 ถึง 30 เมตรเท่านั้น ซึ่งการที่สูญเสียความใสของน้ำนั้นมาจากการเข้ามาของปลาแซลมอนซ็อกอาย ปลาเรนโบว์เทราต์ และเหตุการดินถล่ม ในฤดูร้อนพื้นผิวของทะเลสาบจะถูกปกคลุมไปด้วยหมอก จึงทำให้ทะเลสาบแห่งนี้มีชื่อเสียงในเรื่องลึกลับ ซึ่งตำนานท้องถิ่นของชาวไอนุเชื่อว่าถ้าผู้ใดเห็นพื้นผิวน้ำของทะเลสาบ ผู้นั้นจะพบกับความโชคร้าย</doc>
