<doc id="24746" url="https://th.wikipedia.org/wiki?curid=24746" title="สำนักงานตำรวจแห่งชาติ (ไทย)">สำนักงานตำรวจแห่งชาติ (ไทย) สำนักงานตำรวจแห่งชาติ ()เป็นส่วนราชการที่อยู่ในบังคับบัญชาขึ้นตรงต่อนายกรัฐมนตรี จัดตั้งขึ้นใน พ.ศ. 2541 โดยเปลี่ยนจากกรมตำรวจ กระทรวงมหาดไทย ระเบียบสำนักนายกรัฐมนตรีว่าด้วยงานสารบรรณ พ.ศ. 2526 ให้สำนักงานตำรวจแห่งชาติใช้ชื่อย่อสำหรับหนังสือราชการภายนอก (หนังสือติดต่อราชการกับหน่วยอื่น) ว่า "ตช." และใช้ชื่อย่อสำหรับหนังสือราชการภายใน (หนังสือติดต่อภายในหน่วยงานตนเอง) ว่า "ตร." แต่สาธารณชนมักย่อว่า "สตช." สำนักงานตำรวจแห่งชาติดูแลกิจการตำรวจไทย ผู้บังคับบัญชาสูงสุด คือ พลตำรวจเอก จักรทิพย์ ชัยจินดา ผู้บัญชาการตำรวจแห่งชาติคนปัจจุบันสถานภาพหน่วยงาน พันธกิจ ภารกิจและอำนาจหน้าที่ตามกฎหมาย สถานภาพหน่วยงาน พันธกิจ ภารกิจและอำนาจหน้าที่ตามกฎหมาย. สำนักงานตำรวจแห่งชาติเป็นส่วนราชการระดับกรมมีฐานะเป็นนิติบุคคลขึ้นการบังคับบัญชาโดยตรงต่อนายกรัฐมนตรี โดยไม่อยู่ในสังกัดกระทรวงใด ๆ หรือสำนักนายกรัฐมนตรี มีอำนาจหน้าที่ดังต่อไปนี้1. รักษาความปลอดภัยต่อองค์พระมหากษัตริย์ พระราชินี พระรัชทายาท ผู้สำเร็จราชการแทนพระองค์ พระบรมวงศานุวงศ์ ผู้แทนพระองค์ และพระราชอาคันตุกะ 2. ดูแลควบคุมและกำกับการปฏิบัติงานของข้าราชการตำรวจซึ่งปฏิบัติการตามประมวลกฎหมายวิธีพิจารณาความอาญา 3. ป้องกันและปราบปรามการกระทำผิดทางอาญา 4. รักษาความสงบเรียบร้อย ความปลอดภัยของประชาชน และความมั่นคงของราชอาณาจักร 5. ปฏิบัติการอื่นใดตามที่กฎหมายกำหนดให้เป็นอำนาจหน้าที่ของข้าราชการตำรวจหรือสำนักงานตำรวจแห่งชาติ 6. ช่วยเหลือการพัฒนาประเทศ ตามที่นายกรัฐมนตรีมอบหมาย 7. ปฏิบัติการอื่นใดเพื่อเป็นการส่งเสริมและสนับสนุนให้การปฏิบัติการตามอำนาจหน้าที่ ตามข้อ 1, 2, 3, 4 หรือ 5 เป็นไปอย่างมีประสิทธิภาพ ทั้งนี้ตามที่กำหนดไว้ในบทบัญญัติ มาตรา 6 แห่งพระราชบัญญัติตำรวจแห่งชาติ พ.ศ. 2547หน่วยงานในสังกัดส่วนบังคับบัญชาหน่วยงานในสังกัด. ส่วนบังคับบัญชา. - สำนักงานยุทธศาสตร์ตำรวจ (สยศ.ตร.) - สำนักงานส่งกำลังบำรุง (สกบ.) - สำนักงานกำลังพล (สกพ.) - สำนักงานงบประมาณและการเงิน (สงป.) - สำนักงานกฎหมายและคดี (กมค.) - สำนักงานคณะกรรมการข้าราชการตำรวจ (สง.ก.ตร.) - สำนักงานจเรตำรวจ (จต.) - สำนักงานตรวจสอบภายใน (สตส.) - สำนักงานเลขานุการตำรวจแห่งชาติ (สลก.ตร.) - กองการต่างประเทศ (ตท.) - กองสารนิเทศ (สท.) - สำนักงานคณะกรรมการนโนบายตำรวจแห่งชาติ (สง.ก.ต.ช.) - กองบินตำรวจ (บ.ตร.) - กองวินัย (วน.)ส่วนปฏิบัติการเฉพาะทางส่วนปฏิบัติการเฉพาะทาง. - สำนักงานนายตำรวจราชสำนักประจำ (สง.นรป.)ส่วนป้องกันและปราบปรามอาชญากรรมส่วนป้องกันและปราบปรามอาชญากรรม. - กองบัญชาการตำรวจนครบาล (บช.น.) - กองบัญชาการตำรวจภูธรภาค 1 (ภ.1) - กองบัญชาการตำรวจภูธรภาค 2 (ภ.2) - กองบัญชาการตำรวจภูธรภาค 3 (ภ.3) - กองบัญชาการตำรวจภูธรภาค 4 (ภ.4) - กองบัญชาการตำรวจภูธรภาค 5 (ภ.5) - กองบัญชาการตำรวจภูธรภาค 6 (ภ.6) - กองบัญชาการตำรวจภูธรภาค 7 (ภ.7) - กองบัญชาการตำรวจภูธรภาค 8 (ภ.8) - กองบัญชาการตำรวจภูธรภาค 9 (ภ.9)ส่วนสนับสนุนการป้องกันและปราบปรามอาชญากรรมส่วนสนับสนุนการป้องกันและปราบปรามอาชญากรรม. - กองบัญชาการตำรวจสอบสวนกลาง (บช.ก.) - กองบัญชาการตำรวจท่องเที่ยว (บช.ทท.) - กองบัญชาการตำรวจปราบปรามยาเสพติด (บช.ปส.) - กองบัญชาการตำรวจสันติบาล (บช.ส.) - สำนักงานตรวจคนเข้าเมือง (สตม.) - กองบัญชาการตำรวจตระเวนชายแดน (ตชด.) - สำนักงานพิสูจน์หลักฐานตำรวจ (สพฐ.) - สำนักงานเทคโนโลยีสารสนเทศและการสื่อสาร (สทส.)ส่วนการศึกษาส่วนการศึกษา. - กองบัญชาการศึกษา (บช.ศ.) - โรงเรียนนายร้อยตำรวจ (รร.นรต.)ส่วนบริการส่วนบริการ. - โรงพยาบาลตำรวจ (รพ.ตร.)หน่วยงานอื่นๆหน่วยงานอื่นๆ. - โรงพิมพ์ตำรวจ - กองทุนเพื่อการสืบสวนและการสอบสวนคดีอาญา - ศูนย์บริการข้อมูลคนหายและศพนิรนาม - สายด่วนรถหาย</doc>
