<doc id="213925" url="https://th.wikipedia.org/wiki?curid=213925" title="รีการ์ดู การ์วัลยู">รีการ์ดู การ์วัลยู รีการ์ดู อัลแบร์ตู ซิลไวรา ดี การ์วัลยู () เป็นนักฟุตบอลชาวโปรตุเกส ปัจจุบันเล่นให้กับอาแอ็ส มอนาโก ในลีกเอิงประวัติ ประวัติ. รีการ์ดู การ์วัลยู เกิดวันที่ 18 พฤษภาคม ค.ศ. 1978 มีส่วนสูงประมาณ 181 เซนติเมตร น้ำหนัก 78 กิโลกรัม เริ่มต้นการค้าแข้งกับทีมสโมสรแลซา ก่อนจะเป็นนักเตะดาวรุ่งในการย้ายมาอยู่กับสโมสรโปร์ตู แต่ก็ยังไม่สามารถยึดตำแหน่งตัวจริงได้ จึงย้ายไปสะสมประสบการณ์กับทีมวีตอเรียดีซีตูบัลและอัลแวร์กาในแบบยืมตัว 2001/2002 ถึงแม้ยังเป็นดาวรุ่ง ก็ยังมีโอกาสได้ลงเล่นในยูฟ่าแชมเปียนส์ลีก ถึง 9 นัด 2002/2003 ด้วยการเข้ามาคุมทีมของโชเซ มูรีนโย และประสบการณ์ที่มากขึ้น การ์วัลยูมีโอกาสได้ลงเล่นในลีกโปรตุเกส 10 นัดทำได้ 1 ประตู และลงสนามในเกมยูฟ่าแชมเปียนส์ลีก 5 นัด 2003/2004 โอกาสก็มาถึงเมื่อชอร์ชี กอชตา ถูกชาร์ลตันแอทเลติกยืมตัว และเขาก็ไม่ปล่อยโอกาสให้หลุดมือ เขาโชว์ฟอร์มได้อย่างยอดเยี่ยม ด้วยความสามารถในการยืนตำแหน่งปราการหลังตัวกลาง และด้วยทักษะการเล่นบอลได้ทั้งสองเท้า การใช้ศีรษะ และในการอ่านเกมอย่างแม่นยำ ฤดูกาลนี้จึงเป็นฤดูกาลหนึ่งที่สุดยอด เพราะการ์วัลยูได้แชมป์ยูฟ่าแชมเปี้ยนลีกกับโปร์ตู ซึ่งเขาได้ลงเล่นทุกนัดในเกมยูฟ่าแชมเปี้ยนลีก และทำได้ 1 ประตู การ์วัลยูติดทีมชาติโปรตุเกส เข้าร่วมการแข่งขันฟุตบอลชิงแชมป์แห่งชาติยุโรป 2004 โดยโปรตุเกสเป็นเจ้าภาพ เขาได้ลงสนามแทนฟอร์นานโด คูโต ที่ทำพลาดในเกมนัดเปิดสนามพ่ายแพ้ต่อกรีซ และก็ไม่ทำให้ผิดหวังด้วยการช่วยทีมโปรตุเกส เข้าถึงรอบชิงชนะเลิศ และยังได้รับเลือกติดทีม Uefa's All-Star อีกด้วย 2004/2005 ฤดูกาลนี้การ์วัลยูได้ตกลงย้ายจากโปร์ตูมาอยู่เชลซีด้วยค่าตัว 19.85 ล้านปอนด์ จากการดึงตัวของโชเซ มูรีนโย ผู้จัดการทีมเชลซีคนใหม่ เจ้านายเก่า ที่คว้าแชมป์ลีกโปรตุเกสและแชมป์ยูฟ่ามาด้วยกัน ซึ่งก็ไม่ได้ทำให้ทีมผิดหวัง เขาพาทีมขึ้นคว้าแชมป์ลีกสูงสุดของอังกฤษและทะลุไปถึงรอบ 4 ทีมสุดท้ายของแชมเปียนลีก แต่ก็พ่ายกับลิเวอร์พูลซึ่งเป็นแชมป์ของแชมเปี้ยนลีกในเวลาต่อมาไปด้วยประตูคาใจของแฟนเชลซีทั่วโลก นอกจากนี้ยังพาทีมได้แชมป์ลีกคัพอีกด้วย โดยในฤดูกาลนี้เขาลงเล่นทั้งสิ้นในลีก 22 (3) นัด ทำได้ 1 ประตู เอฟเอคัพ 4 นัด ลีกคัพ 3 นัด และในยูฟ่าแชมเปียนส์ลีก 10 นัด 2005/2006 เขายังโชว์ฟอร์มได้ดีอย่างสม่ำเสมอ พาเชลซีได้แชมป์พรีเมียร์ลีกอีกสมัย ด้วยการลงเล่นในลีก 22 (นัด) ทำได้ 1 ประตู 2007/2008 ในฤดูกาลนี้ ลงเล่นในลีก 21 นัด ยิงได้ 1 ประตู ในยูโร 2008 เป็นปีที่ไม่น่าจดจำเหมือน 4 ปีก่อน จากการตกรอบ 8 ทีมสุดท้ายที่แพ้ต่อเยอรมนี 2008/2009 เขาโชคร้ายที่บาดเจ็บรบกวนบ่อยเกียรติประวัติเกียรติประวัติ. - แชมป์ลีก โปรตุเกตุ ฤดูกาล 2003-2004 - แชมป์ยูฟ่าแชมเปี้ยนส์ลีก ฤดูกาล 2003-2004 - แชมป์พรีเมียร์ลีกอังกฤษ ฤดูกาล 2004-2005, 2005-2006, 2009-2010 - แชมป์เอฟเอคัพ ฤดูกาล 2007 - แชมป์ลีกคัพ ฤดูกาล 2005, 2007</doc>
