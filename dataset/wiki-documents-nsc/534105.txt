<doc id="534105" url="https://th.wikipedia.org/wiki?curid=534105" title="ติรันต์โลบลังก์">ติรันต์โลบลังก์ ติรันต์โลบลังก์ (; ติรันต์คนขาว) เป็นนวนิยายวีรคติโดยจูอาน็อต มาร์โตเร็ลย์ อัศวินชาวชาวบาเลนเซีย ตีพิมพ์ครั้งแรกในปี ค.ศ. 1490 ที่แคว้นบาเลนเซีย เป็นหนึ่งในวรรณกรรมภาษาบาเลนเซียที่มีชื่อเสียงในยุคกลาง ซึ่งมีอิทธิพลต่อวรรณกรรมตะวันตกในยุคต่อมา รวมไปถึงงานเขียนของมีเกล เด เซร์บันเตส ผู้เขียนเรื่อง ดอนกิโฆเต้ นวนิยายกล่าวถึงการผจญภัยของติรันต์โลบลังก์ อัศวินจากแคว้นเบรอตาญ ผู้ได้รับการร้องขอจากจักรพรรดิแห่งไบแซนไทน์ให้เป็นแม่ทัพต่อสู้กับกองทัพเติร์กจากอาณาจักรออตโตมัน ที่กำลังรุกรานกรุงคอนสแตนติโนเปิล ติรันต์มีความรักกับคาร์เมซินา ธิดาของจักรพรรดิ โดยผู้เขียนดัดแปลงมาจากเรื่องราวของโรเจอร์ เดอ ฟลอร์ (ค.ศ. 1267–1305) อัศวินเทมปลาร์ชาวอิตาลีในสงครามครูเสดครั้งสุดท้าย และเรื่องราวการต่อสู้กับสุลต่านเมห์เหม็ดที่ 2 แห่งจักรวรรดิออตโตมัน ซึ่งนำไปสู่การเสียกรุงคอนสแตนติโนเปิลในปี ค.ศ. 1453 แต่ดัดแปลงให้ไบแซนไทน์เป็นฝ่ายชนะ</doc>
