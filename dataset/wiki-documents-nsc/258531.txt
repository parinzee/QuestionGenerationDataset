<doc id="258531" url="https://th.wikipedia.org/wiki?curid=258531" title="อภิธานศัพท์ในอีวานเกเลียน">อภิธานศัพท์ในอีวานเกเลียน ข้อมูลนี้เป็นส่วนหนึ่งของเรื่อง อีวานเกเลียนองค์กรเซเล่ องค์กร. เซเล่. เซเล่ () เป็นองค์กรลับที่จัดตั้งขึ้นในเยอรมนีเมื่อสงครามโลกครั้งที่สองจบลง นำโดย คีล ลอเรนซ์ มีเป้าหมายเพื่อพัฒนามนุษย์ชาติไปสู่ความเป็นหนึ่งนิรันด์ เซเล่ได้คอยอำนวยการให้เหตุการณ์ต่างๆเป็นไปตามคัมภีร์เดดซีที่ค้นพบก่อนหน้านี้ในบริเวณทะเลเดดซีของประเทศจอร์แดน เซเล่เป็นนายทุนคอยสนับสนุนโครงการต่างๆของประเทศอภิมหาอำนาจตลอดจนสหประชาชาติ และในที่สุดก็มีอำนาจและอิทธิพลเหนือสหประชาชาติและประเทศอื่นๆเซเล่มองว่า การที่ลิลิธได้หยั่งรากอารยธรรมบนดาวโลกนั้นเป็นสิ่งที่ผิด และเผ่าพันธุ์เทวทูตซึ่งเป็นบุตรแห่งพระเจ้าคือผู้มีสิทธิ์โดยชอบธรรมในการหยั่งราก เพื่อหลีกหนีความตาย สมาชิกเซไล่ได้ละทิ้งกายเนื้อไปคงเหลือแต่ระบบที่จำลองมาจากสติและจิตวิญญาณของแต่สมาชิกละคน ซึ่งทำให้สามารถมีชีวิตได้ตลอดกาลมาร์ดุค มาร์ดุค. สถาบันมาร์ดุค () ถูกอ้างว่าเป็นสถาบันที่ทำหน้าที่เสาะหาเด็กอายุต่ำกว่า 15 ปีแก่เนิร์ฟเพื่อเป็นนักบินของอีวา อย่างไรก็ตามสถาบันนี้ไม่มีอยู่จริง การสรรหานักบินทั้งหมดเสาะหาโดย ดร.อาคางิ รึสึโกะ หัวหน้าฝ่ายเทคนิคของเนิร์ฟสาขาญี่ปุ่น ในเนิร์ฟมีเพียง ผบ.อิคาริ และรองผบ.ฟุยุสึกิเท่านั้นที่รู้ความจริงข้อนี้เนิร์ฟ เนิร์ฟ. เดิมเป็นองค์กรที่ชื่อว่า เฮิร์น () ที่มีหน้าที่พัฒนาชีวจักรกล อีวาซีรีส์ และซุปเปอร์คอมพิวเตอร์ เมไจ ตลอดจนพัฒนาเมืองนีโอโตเกียว-3 และจีโอฟรอนท์ ขึ้นตรงต่อสหประชาชาติ มีอิคาริ เก็นโด เป็นผู้บัญชาการ และ ดร. อาคางิ ริสึโกะ เป็นหัวหน้าฝ่ายเทคนิค ต่อมาในปี 2002 ศาสตราจารย์ โคโซ ฟุยูสึกิ เข้ามาดำรงตำแหน่งเป็นรองผู้บัญชาการ ภายหลังการก่อสร้างในจีโอฟรอนซ์ทั้งหมดสิ้นสุดลง เฮิร์น ก็ถูกเปลี่ยนชื่อเป็น เนิร์ฟ (NERV) ในปี 2010 และเจ้าหน้าที่ทั้งหมดเริ่มเข้าไปทำงานในจีโอฟรอนซ์อันเป็นสำนักงานใหญ่ของเนิร์ฟ นอกจากเนิร์ฟสำนักงานใหญ่แล้ว เนิร์ฟมีสาขาอีก 3 แห่งด้วยกันคือ:- NERV-01 ตั้งอยู่ในรัฐแมสซาชูเซตส์ สหรัฐอเมริกา เป็นสถานที่ที่อีวา-03 ถูกสร้างขึ้นมา - NERV-02 ตั้งอยู่ในรัฐเนวาดา สหรัฐอเมริกา เนิร์ฟสาขานี้ได้อันตรธานหายไปเมื่อมีการทดสอบการจ่ายพลังงานจาก S² Engine ให้แก่ อีวา-04 - NERV-03 ตั้งอยู่ในประเทศเยอรมนี เป็นสถานที่ที่อีวา-02 ถูกสร้างขึ้นมา และเป็นสถานที่ที่ใช้วิจัย S² Engine จากคอร์ของเทวทูตตนที่สี่ แชมเชลแผนกข่าวกรองความมั่นคงเนิร์ฟ แผนกข่าวกรองความมั่นคงเนิร์ฟ. แผนกข่าวกรองความมั่นคงเนิร์ฟ (Nerv Department of Security Intelligence) เป็นหน่วยงานของเนิร์ฟที่ปรากฎในภาคโทรทัศน์ รับผิดชอบการรวบรวมข้อมูลข่าวกรอง สืบสวนด้านความมั่นคง รวมไปถึงการส่งสายลับคอยติดตามไพล็อตของอีวานเกเลียน แม้จะเป็นหน่วยงานของเนิร์ฟแต่ก็ไม่ได้ภักดีกับเนิร์ฟเสมอไป ดูเหมือนองค์กรนี้ทำงานอย่างมีแรงจูงใจเป็นของตนเอง เนื่องจากบางครั้ง องค์กรนี้ก็ทำเป็นไม่รู้ไม่เห็นหรือปล่อยให้เกิดเหตุการณ์สุ่มเสี่ยงต่อเนิร์ฟขึ้น อาทิ การปล่อยให้คาจิลักพาตัวศาสตราจารย์ฟุยูสึกิ, การละสายตาจากอาสึกะเป็นเวลากว่าหนึ่งสับดาห์จนเธอเกือบจะฆ่าตัวตายสหประชาชาติ สหประชาชาติ. ภายหลังเซคัลด์อิมแพกในปี 2000 ภัยธรรมชาติและความวุ่นวายที่เกิดขึ้นทั่วโลก เป็นข้ออ้างให้สหประชาชาติที่มีเซเล่อยู่เบื้องหลัง อ้างถึงความจำเป็นที่สหประชาชาติต้องมีกองกำลังทหารเป็นของตัวเอง และในที่สุดกองทัพสหประชาชาติก็เกิดขึ้นIPEA IPEA. ทบวงโครงการอีวานเกเลียนระหว่างประเทศ (International Project Evangelion Agency) หรือเรียกอย่างย่อว่า IPEA ปรากฎในภาครีบิวด์ เป็นองค์กรปริศนาที่อยู่ในเขตอำนาจของสหประชาชาติ มีการดำเนินงานที่เป็นอิสระจากเนิร์ฟ หน่วยงานนี้รับผิดชอบการนำอีวา-02 ไปเก็บรักษาไว้ภายใต้ข้อตกลงตามสนธิสัญญาวาติกัน หน้าจอตอนเดินเครื่อง อีวา-05 ปรากฎข้อมูลว่าระบบส่วนย่อยถูกผลิตขึ้นโดย IPEAรัฐบาลญี่ปุ่น รัฐบาลญี่ปุ่น. รัฐบาลญี่ปุ่นเป็นองค์กรที่ไม่ได้ถูกเซเล่ครอบงำโดยตรง แต่ปฏิบัติตามคำขอของสหประชาชาติในการร่วมมือกับเนิร์ฟในการกำจัดเทวทูต กองกำลังป้องกันตนเองญี่ปุ่นที่ขึ้นตรงต่อกระทรวงกลาโหม มีหน้าที่สนับสนุนในด้านกำลังพลและยุทโธปกรณ์ในการกำจัดเทวทูต ปืนไรเฟิลอานุภาพสูงที่ใช้ในการกำจัดเทวทูตตนที่ 5 รามิเอล ก็เป็นอาวุธที่พัฒนาโดยฝ่ายวิจัยของกองกำลังป้องกันตนเองอิมแพก อิมแพก. อิมแพก หมายถึง เหตุการณ์ที่รุนแรงพอที่จะก่อให้เกิดการล้างสรรพชีวิตบนโลกชีวจักรกลอีวานเกเลียน ชีวจักรกลอีวานเกเลียน. เป็นหุ่นรบที่องค์การเนิร์ฟสร้างขึ้นเพื่อใช้ในการต่อสู้กับเทวทูติที่คาด ว่าจะมาโจมตีมนุษย์ ถึงภายนอกจะดูเป็นหุ่นยนต์แต่ความจริงภายในมีลักษณะของสิ่งมีชีวิตที่คล้าย มนุษย์มากกว่า มีเลือด ลำไส้ กล้ามเนื้อต่างๆโดยถูก " เกราะ " ปกปิดไว้เพื่อควบคุม หุ่นรบนี้จะใช้พลังขับเคลื่อนจากไฟฟ้าโดยเชื่อมต่อจากสายเคเบิลเข้าสู่ตัว หุ่น หากสายไฟขาด หุ่นจะเปลี่ยนเป็นใช้พลังงานของแบทเตอร์รี่ในตัวแทน โดยแบทเตอร์รี่นี้จะมีไฟฟ้าเพียงพอให้ระบบต่างๆทำงานได้ 16 ชั่วโมง แต่จะใช้ในกรณีรบได้เพียงไม่เกิน 5 นาทีเท่านั้นหมายเลข 00 หมายเลข 00. อีวานเกเลียน หมายเลข 00 เป็นหุ่นตัวแรกที่เนิร์ฟผลิตขึ้นโดยโคลนนิ่งจาก " อาดัม " ที่เก็บได้จากขั้วโลกใต้ นักบินที่บังคับอีวา 00 คือ " อายานามิ เรย์ " โดยไม่สามารถควบคุมได้มีอาการอาละวาดระหว่างการทดสอบบ่อยครั้งหมายเลข 01 หมายเลข 01. อีวานเกเลียน หมายเลข 01 เป็นหุ่นตัวแรกที่ใช้ในการทดสอบเชื่อมต่อกับมนุษย์โดยทดสอบกับมนุษย์คนแรกยูอิ แม่ของชินจิและเกิดอุบัติเหตุกลายจิตวิญญาณของหุ่นไป โดยต้นแบบใช้ลิลิธ จึงทำให้อีวานเกเลียน หมายเลข 01 ต่างจากหุ่นตัวอื่นๆ เพราะเป็นตัวเดียวที่สร้างมาจากลิลิทโดยตรงโดยใช้ท่อนร่างของลิลิทเองและเป็นอีวาที่ถูกสร้างโดย อิคาริ ยูอิคุณแม่ของชินจิ นักบินประจำของอีวานเกเลียน หมายเลข 01 คือ อิคาริ ชินจิหมายเลข 02 หมายเลข 02. อีวานเกเลียน หมายเลข 02 เป็นหุ่นตัวแรกที่ใช้สร้างขึ้นเพื่อการออกรบแบบเต็มกำลัง จึงมีอุปกรณ์การรบมากกว่าโดยมีต้นแบบมาจากอาดัมโดย อีวานเกเลียน หมายเลข 02สร้างขึ้นที่เยอรมัน โดยผู้รับผิดชอบก็คือ " โซริว เคียวโกะ แรงเล่ย์ " แม่ของอาสึกะนั่นเอง แต่เพราะการหมกมุ่นในการทดลองอย่างมาก จนเป็นโรคประสาท และฆ่าตัวตายไป ด้วยความหมกมุ่นในตัวอีวา 02 และอาจจะคิดว่าหุ่นตัวนี้สร้างมาเพื่อให้ลูกตัวเองซึ่งก็คืออาสึกะขับเท่า นั้น วิญญาณของเคียวโกะจึงได้ไปสิงสถิตย์อยู่ในอีวา 02 อาสึกะจึงสามารถขับหุ่นตัวนี้ได้ โดย อีวานเกเลียน หมายเลข 02 ออกรบครั้งแรกในการสู้กับเทวทูตตัวที่ 6 โดยสร้างปาฏิหาริย์ในการต่อสู้ เพราะปกติและจะไม่สามารถต่อสู้ในน้ำได้ แต่เพราะความร่วมมือของอาสึกะและชินจิทำให้อีวา 02 สามารถขยับได้ทำให้แผนการครั้งนั้นสำเร็จหมายเลข 03 หมายเลข 03. อีวา 03 สร้างขึ้นต่อจากอีวา 02 ผลิตขึ้นในอเมริกาแต่ถูกส่งมาประจำที่เนิร์ฟสาขาญี่ป่นเนื่องจากทางอเมริกา ผู้ผลิตนั้นเริ่มหวาดกลัวอันตรายของการผลิต เนื่องจากหุ่นอีกตัวคือ อีวา 04 ได้เกิดอุบัติเหตุทำให้มีผู้เสียชีวิตถึงสามหมื่นคน จึงได้ส่งมาให้ศูนย์ใหญ่คือที่ญี่ปุ่นรับผิดชอบไป โดยได้กำหนดตัวนักบินไว้คือ ซูซูฮาร่า โทจิ แต่ขณะที่ขนส่ง หุ่นตัวนี้ได้สัมผัสกับเทวทูติที่แฝงตัวอยู่ในก้อนเมฆระหว่างทางจึงทำให้ถูก เทวทูติเข้าครอบงำไป ทำให้ระหว่างการทดลองได้อาละวาดจนศูนย์ทดลองพังพินาศ อีวา 03 ออกรบครั้งแรกและเป็นการออกรบเพียงครั้งเดียว โดยถูกอีวา 01 จัดการทำลายเป็นชิ้นๆหมายเลข 04 หมายเลข 04. อีวา 04 ผลิตขึ้นในสหรัฐอเมริกา แต่ระหว่างการติดตั้งเครื่อง S2 ได้เกิดอุบัติเหตุทั้งจุดที่ทดสอบเครื่อง S2 และในรัศมี 89 กิโลเมตรถูกดูดกลืนหายไปใน Dirac's Sea ซึ่งมีข้อสันนิษฐานหลายข้อถึงสาเหตุของอุบัติเหตุครั้งนี้แต่ยังไม่สามารถ สรุปได้ว่าเกิดจากสาเหตุใดกันแน่คาดว่าอีวา 04 ไม่ได้ใช้ระบบนักบินบังคับ โดยจะใช้ระบบอัตโนมัติในการควบคุมแทนหมายเลข 05-13 หมายเลข 05-13. อีวา 05 - 13 หรือว่าอีวาซีรีส์ ผลิตขึ้นตามสาขาของเนิร์ฟทั่วโลกอย่างเร่งด่วน เนื่องจากทางเซเล่เริ่มไม่ไว้วางใจในตัวของเก็นโดแล้ว จึงได้สั่งให้เร่งการผลิตขึ้น โดยใช้ข้ออ้างที่ว่าเสียหุ่นอีวา 00 ไป และกลัวว่าเทวทูตจะมาโจมตีหลายๆตัวพร้อมกัน อีวาซีรีส์ใช้ระบบดัมมี่พลั๊กที่มา จากบุคลิกของคาโอรุบรรจุอยู่ และใช้ระบบพลังงาน S2 โดยไม่ต้องกังวลในเรื่องของแบตเตอร์รี่ในตัวว่าจะหมดลง และยังมีความสามารถในการซ่อมแซมตัวเองได้อีกด้วย การออกรบครั้งแรกอยู่ในภาค The End Of Evangelion โดยต่อสู้กับ อีวา 02 และเป็นฝ่ายชนะอีวา 02 ไป (โดยจริงแล้ว หากอีวาซีรีส์ไม่มีอุปกรณ์ S2 ถือว่า อีวา 02 ชนะขาดไปแล้วเช่นกัน) อีวาซีรีส์มีส่วนสำคัญในพิธีกรรมของ การ Impact ด้วย โดยปลดเครื่อง S2 ในตัวออกจนเกิด Anti A.T. field คืนรูปร่างเดิมของจีโอฟร้อนท์ให้กลับสู่สภาพของไข่ของลิลิธ และยังปรับตัวเองให้เข้ากับเรย์ในการ Impact ด้วย เมื่อชินจิล้มเลิกพิธีกรรม อีวาซีรีส์ก็กลายสภาพกลายเป็นหินและตกกลับสู่พื้นผิวโลกUmbiliclal Cable Umbiliclal Cable. เป็นสายไฟที่เชื่อมพลังงานไฟฟ้าเข้าสู่ตัวของอีวาเวลาออกรบจะสามารถทำให้รบ ได้อย่างไม่จำกัดเวลา แต่หากสายไฟขาดอีวาจะใช้พลังงานในแบทเตอร์รี่ของตัวเองแทนโดยอัตโนมัติ สายไฟนี้มีอยู่ตามอาคารป้อมปราการทั่วไปเพื่อให้อีวามีความสะดวกในการใช้ สำหรับคำว่า Umbiliclal นั้นมาจาก " Umbiliclal Cord " ซึ่งก็คือสายรกที่เชื่อมระหว่างแม่กับลูกระหว่างอยู่ในครรภ์L.C.L. L.C.L.. " Link Connection Liquid " เป็นของเหลวสีส้มที่อยู่ในเอนทรี่ พลั๊ก คุณสมบัติของ L.C.L นี้ก็คือสามารถให้ออกซิเจนแก่นักบินในเอนทรี่ พลั๊กได้ คิดแล้วก็เหมือนกับเป็นน้ำคร่ำในครรภ์นั่นเอง ถ้าพูดถึง L.C.L ในภาค The End Of Evangelion ของเหลว L.C.L ก็คือแหล่งกำเนิดชีวิตนั่นเองรายชื่อสัญญาณ601 Code รายชื่อสัญญาณ. 601 Code. รหัสตัวเลขที่แสดงความหมายว่าไม่สามารถตรวจสอบได้ ปรากฏใน Episode ที่ 5 ริตสึโกะใช้คอมพิวเตอร์วิเคราะห์ซากเทวทูตตนที่ 4 ที่ชินจิจัดการ666 Protector 666 Protector. ระบบป้องกัน บีดานันแบบ B เป็นระบบป้องกันการ Hacking เมไจที่ริตสึโกะเขียนโปรแกรมขึ้นมา หลังจากที่เมไจของเนิร์ฟในญี่ปุ่นถูกเมไจจากเนิร์ฟสาขาอื่นๆจู่โจมในภาค The End Of Evangelion โดยสร้างกำแพงป้องกันไว้ 666 ชั้นA - 17 A - 17. ประกาศคำสั่งที่ออกโดยรัฐบาลญี่ปุ่นเพื่ออนุญาตให้เนิร์ฟทำการเก็บเทวทูติตัวที่ 8 ( ใต้ลาวา )เพราะเนื่องจากอาจจะทำให้เกิดเหตุการณ์ 3rd Impact ได้ ประกาศนี้ยังได้ให้อำนาจแก่องค์การสหประชาชาติในการใช้ระเบิดไนโตรเจน (N2) ทำลายพื้นที่ที่ทำการเก้บเทวทูติด้วย หากเกิดการผิดพลาดระหว่างการจัดเก็บศัพท์เทคนิคอื่นสนธิสัญญาวาติกัน ศัพท์เทคนิคอื่น. สนธิสัญญาวาติกัน. สนธิสัญญาวาติกัน (Vatican Treaty) เป็นข้อตกลงระหว่างประเทศซึ่งถูกกล่าวถึงในภาครีบิวด์ บัญญัติไว้ว่าแต่ละประเทศจะมีอีวานเกเลียนที่พร้อมใช้งานได้ไม่เกิน 3 ยูนิตเท่านั้น ด้วยผลของสนธิสัญญานี้ เมื่อเนิร์ฟสำนักงานใหญ่รับเอา อีวา-03 มาจากอเมริกาเพื่อทำการทดสอบ จึงต้องนำอีวา-02 ไปเก็บไว้ในคลังเก็บอันเป็นเขตอำนาจของ IPEAA.T.Field A.T.Field. Absolute Terror Field สนามพลังของจิตใจ บาเรียที่ทั้งอีวานเกเลี่ยน เทวทูตสร้างขึ้นมาเพื่อป้องกันการโจมตีทางกายภาพทั้งหมด การจะโจมตีได้นั้นจะต้องปรับค่าความเป็นกลางของสนามพลังเสียก่อน แต่ความจริงมนุษย์ทุกคนก็มีสนามพลังเอทีนี้อยู่ทุกคน ซึ่งเพราะมีสนามพลังนี้ ทำให้มนุษย์ไม่รวมกันเป็นหนึ่งเดียว แต่เมื่อเรย์ที่เอาอาดัมไว้กับตัวและรวมร่างกับลิลิธก็สามารถดูดเอาสนามพลัง เอทีของแต่ละคนให้หายไปได้ และมนุษย์ก็รวมกันเป็นหนึ่งเดียวกัน หากมองกันในชีวิตจริงแล้ว สนามพลังเอทีก็คล้ายๆกับ " อคติ " การปิดใจของตัวเอง ไม่ยอมรับผู้อื่น ทำให้ไม่สามารถติดต่อกับคนอื่นได้ แต่หากเปิดใจ ( ปรับค่าสนามพลังให้เป็นกลาง ) เราก็จะสามารถติดต่อกับผู้คนในสังคมได้เทวทูต เทวทูต. ข้ารับใช้ของพระเจ้า ในพระคัมภีร์ใหม่นั้นมีอยู่ทั้งหมด 12 องค์ ถ้าตามในเรื่องก็คือ " เทวทูต " สิ่งมีชีวิตไม่ทราบที่มา แต่สิ่งมีชีวิตนี้มีโครงสร้างของเซลล์คล้ายกับมนุษย์ โดยสิ่งมีชีวตินี้ได้เข้ามาที่โลก โดยต้องการมาหา " อดัม " ซึ่งอาจจะต้องการรวมร่างกับอดัม หรือจะมาพาอดัมกลับสวรรค์ไปก็เป็นได้ ส่วน ผู้ที่สร้างเทวทูติขึ้นมานั้นก็มีการมองเป็น 2 มุมคือ เทวทูตอาจจะเกิดขึ้นมาจากการสร้างของพระเจ้า เพื่อมาหยุดยั้งมนุษย์ไม่ให้ทำตัวเป็นพระเจ้าโดยการมาเอาอดัมกลับไป หรืออีกมุมนึงนั้นทาง " เซเล่ " อาจจะเป็นผู้สร้างส่งมาเองก็ได้ เพื่อข้ออ้างในการสร้างหุ่นอีวานเกเลี่ยนเพื่อให้บรรลุเป้าหมายของตนเองArmament Building Armament Building. อาคารป้อมปราการ เป็นพวกตึกสูงๆของเมืองเนโอโตเกียว 3 นั่นเอง โดยในตึกเหล่านี้จะเก็บอาวุธที่ใช้ทำการรบไว้เช่นปืนไรเฟิล รวมถึงสาย Umbilical Cable ที่ใช้ส่งไฟฟ้าไปสู่ตัวอีวาด้วย อาคารเหล่านี้ถูกสร้างขึ้นเพื่อเตรียมรับการโจมตีจากพวกเทวทูติโดยเฉพาะBlack Moon Black Moon. ดวงจันทร์สีดำ ปรากฏอยู่ในภาค The End Of Evangelion เมื่ออีวาซีรีส์เริ่มปล่อย S2 เกิดพลังมหาศาล ผืนดินถูกทำลายกลายเป็นพื้นที่กว้างคล้ายหลุมดำ (ซึ่งก็คือพื้นที่ที่สร้างจีโอฟร้อนท์นั่นเอง ที่เก็นโดบอกกับฟุยุสึกิตอนพาฟุยุสึกิลงไปครั้งแรก ว่าเป็นพื้นที่ที่ไม่ทราบว่าใครเป็นคนสร้างขึ้น ) ซึ่งพวกเซเล่เรียกว่าดวงจันทร์สีดำ เป็นไข่ของลิลิธ เป็นจุดกำเนิดของชีวิต ซึ่งเมื่อเริ่มพิธีกรรมเราก็จะเห็นเรย์กำลังปั้นก้อนกลมๆอยู่ซึ่งนั่นก็คือ Black Moon นั่นเองCentral Dogma Central Dogma. Central Dogma แบ่งออกเป็นหลายชั้นหลายส่วน มีห้องทดลองอยู่มากมาย ศูนย์กลางของ Central Dogma คือที่เก็บระบบดัมมี่ ซึ่งอยู่ลึกจาก Geo front 2008 เมตร ศูนย์กลางที่ว่านี้ก็คือแกนรูปสมองขนาดใหญ่ที่ใช้ผลิตระบบดัมมี่นั่นเองCore Core. ก้อนกลมๆที่อยู่บนตัวของเทวทูต เปรียบเสมือนแกนกลางหรือหัวใจของเทวทูต การจะกำจัดเทวทูตให้ตายจะต้องทำลายแกนกลางนี้ ซึ่ง อีวาทุกรุ่นก็มีแกนกลางสีแดงนี้เหมือนกันDead Sea Scrolls Dead Sea Scrolls. เป็นคัมภีร์ที่เซเล่ใช้อ้างอิงในการทำนายอนาคตของมนุษยชาติ ซึ่งพวกเซเล่เชื่อว่ามนุษย์นั้นเชื่อว่ามนุษย์ได้เวลาแล้วที่จะกลับสู่ความ เป็นนิรันดร์ ในเรื่องจริงนั้น คัมภีร์นี้ถูกค้นพบที่ทะเล Dead Sea ในประเทศอิสราเอลมื่อปี 1947Dummy Plug Dummy Plug. มีลักษณะเหมือนกับเอนทรี่ พลั๊ก แต่ต่างกันที่ไม่มีนักบินอยู่ในนั้น ภายในจะบรรจุข้อมูลของนักบินหลอกๆไว้แล้วส่งสัญญาณไปให้อีวา โดยอีวาจะรู้สึกเหมือนว่ามีนักบินบังคับอยู่Dummy System Dummy System. ระบบดัมมี่ เกิดขึ้นเนื่องจากปัญหาขาดแคลนนักบินบังคับอีวา ทำให้ทางเนิร์ฟต้องเร่งหาทางแก้ปัญหา หากเกิดเหตุเทวทูตมาโจมตีหลายๆแห่งในเวลาเดียวกัน ระบบนี้ใช้บุคลิกของเรย์และคาโอรุเป็นต้นแบบของข้อมูลที่ใส่ลงไป โดยข้อมูลนี้ไม่อาจจะแสดงผลเป็นตัวเลขได้เนื่องจากเป็นข้อมูลด้านอารมณ์ แต่จะส่งข้อมูลและสัญญาณดัมมี่ไปที่ตัวหุ่นว่า "ใน Entry plug มีนักบินอยู่จริงๆ"Entry Plug Entry Plug. มีลักษณะคล้ายแคปซูล สีขาว นักบินอีวาจะเข้าไปนั่งข้างในพลั๊ก หลังจากนั้นเอนทรี่ พลั๊กก็จะถูกส่งเข้าไปในตัวของหุ่นอีวา ภายในเอนทรี่ พลั๊กนั้นจะบรรจุของเหลวที่เรียกว่า L.C.L. ซึ่งจะช่วยนำออกซิเจนไปให้แก่นักบิน ภายในเอ็นทรี่ พลั๊ก นักบินยังคงสามารถเห็นโลกภายนอกได้หลังจากเชื่อมต่อระบบประสาทแล้วGurf's Room Gurf's Room. ห้องของกั๊ฟนั้นปรากฏในภาค The End Of Evangelion เป็นประตูแห่งการเริ่มต้นและอวสานของโลก ทุกอย่างจะกลับคืนสู่สภาพของ L.C.L.Human Complement Program Human Complement Program. แผนพัฒนามนุษยชาติ เป็นการร่วมมือกันระหว่างเก็นโดกับกลุ่มเซเล่ โดยเป้าหมายของแผนการนี้คือทำให้มนุษย์มีชีวิตอยู่อย่างนิรันดร์ รวมเป็นหนึ่งเดียว ซึ่งเก็นโดนั้นมีแนวคิดเรื่องแผนการนี้ต่างกับพวกเซเล่ เก็นโดต้องการใช้แผนการนี้เพื่อไปพบกับยูอิอีกครั้งหอกลองกินุส หอกลองกินุส. หอกลองกินุส (Spear of Longinus) เป็นหอกขนาดใหญ่สองง่าม มีพลังเสมือนของพระเจ้า มีฤทธิ์เป็นปฏิภาคเอ.ที (Anti A.T.) ทำให้สามารถทะลุทะลวงสนามพลังเอที (A.T. Field) ได้ทุกชนิด แต่มิได้ไปเปลี่ยนแปลงองค์ประกอบภายในของร่างกาย หอกลองกินุสที่ปรากฏในเนื้อเรื่องเป็นหอกลองกินุสของอดัม ซึ่งได้หยุดยั้งอดัมไม่ให้หยั่งรากเผ่าพันธุ์เทวทูตบนดาวโลกเมื่อ 4,000 ล้านปีก่อน อดัมได้อยู่ในภาวะสลบมานับตั้งแต่นั้น ในภาคโทรทัศน์ เมื่อมนุษย์ค้นพบร่างอดัมที่หลับไหลอยู่ที่ขั้วโลกใต้โดยมีหอกลองกินุสปักอยู่กลางหลัง จึงได้ถอดหอกเล่มนี้ออกจากร่างอดัมและนำไปศึกษาที่ประเทศจอร์แดน แม้จะถอดหอกออกไปแต่อดัมก็ยังไม่ตื่นขึ้น ในเหตุการณ์ 2nd impact นักวิจัยได้ยิงหอกลองกินุสสู่ร่างอดัมเพื่อหวังจะหยุดยั้งอดัมแต่ไม่เป็นผล ร่างอดัมขยายใหญ่จนระเบิดขึ้น หลังจากนั้น หอกเล่มนี้ถูกนำไปรักษาไว้ที่ศูนย์บัญชาการของเนิร์ฟที่ญี่ปุ่น ในตอนที่ 12 เรย์ได้รับคำสั่งจากเก็นโดให้นำหอกเล่มนี้ไปปักร่างลิลิธไว้ในเซ็นทรัลด็อกม่า ก่อนที่ต่อมาจะถูกถอดไปเพื่อใช้กำจัดเทวทูตตนที่ 15 อราเอล และสุดท้ายหอกเล่มนี้ก็โคจรไปปักอยู่บนดวงจันทร์ สำหรับหอกลองกินุสในภาครีบิวด์พบว่ามีอยู่หลายเล่มด้วยกัน ในฉากรำลึกความหลังเหตุการณ์เซคัลด์อิมแพกของภาคนี้ได้ปรากฏหอกที่มีลักษณะคล้ายกันอยู่ 4 เล่ม แต่ปัจจุบันปรากฏออกมาในเนื้อเรื่องแล้วเพียง 2-3 เล่ม คือสองเล่มที่ปักอยู่บนศพลิลิธ (ยังสรุปไม่ได้ว่าเป็นเล่มเดียวกับที่ใช้ตรึงลิลิธบนกางเขนหรือไม่?) กับเล่มที่ปักอยู่บนร่างของอีวา-มาร์ก.6หอกแคซิอุส หอกแคซิอุส. หอกแคซิอุส (Spear of Cassius) เป็นหอกที่มีลักษณะคล้ายกับหอกลองกินุส ปรากฏครั้งแรกในภาครีบิวด์ 2.0 ที่ฐานปฏิบัติการแทบกาบนดวงจันทร์ หอกเล่มนี้ถูกใช้โดยอีวา-มาร์ก.6 เพื่อหยุดยั้งการวิวัฒนาการของอีวา 01 ซึ่งเรียกเหตุการณ์นี้ว่า Near 3rd impact ยังไม่ปรากฎว่าหอกเล่มนี้มาฤทธิ์เช่นใดMonoliths'Room Monoliths'Room. เป็นห้องลับขององค์การเนิร์ฟ ห้องนี้สามารถเข้าได้เพียงเก็นโดและฟุยุสึกิเท่านั้นโดยเป็นห้องที่ใช้ ติดต่อกับเซเล่ ( ในสภาพที่เป็นแท่นบัลลังคืไปแล้ว ) โดยพวกเซเล่จะไม่ปรากฏหน้าตาที่แท้จริงออกมาเลย ส่วนคนอื่นๆจะเข้ามาที่ห้องนี้ได้ก็ต่อเมื่อทางเซเล่เรียกพบเท่านั้น เช่นมิซาโตะหรือริทสึโกะที่เก็นโดส่งตัวมาให้เซเล่สอบสวนนั่นเอง ห้องนี้มีกฎที่ว่าผู้ใดที่พูดเท็จจะต้องได้รับโทษถึงตายPlug Suit Plug Suit. ชุดยูนิฟอร์มของนักบินอีวา เป็นชุดพอดีตัว (เมื่อกดปุ่มทางข้อมือด้านซ้าย ชุดก็จะหดตัวลง) มีคุณสมบัติในการซิงโครว์ระหว่างนักบินกับหุ่นอีวา ชุดนี้ยังมีระบบช่วยชีวิตนักบินด้วยเช่นสามารถปั๊มหัวใจนักบินได้ยามนักบิน เกิดภาวะ " ช็อค " รวมทั้งมีเครื่องช่วยหายใจด้วยSuper Solenoid Theory Super Solenoid Theory. ทฤษฏีซุปเปอร์โซเลนอยด์ (Super Solenoid Theory) คือทฤษฎีเกี่ยวกับแหล่งพลังงานอนันต์ของดร.คาซึรางิ มิตาโตะ ทฤษฎีนี้ถูกเสนอขึ้นในปี 1999 แต่ไม่ได้รับการตอบรับที่ดีจากแวดวงนักวิทยาศาสตร์ ดร.คาซึรางิ หวังว่าจะมีการนำทฤษฎีของเขาไปต่อยอดสร้างอุปกรณ์ที่สามารถผลิตพลังงานที่ไม่มีวันหมด และสามารถผลิตได้ตลอดกาล ท้ายที่สุดก็นำไปสู่การค้นพบ S² EngineS² Engine S² Engine. ซุปเปอร์โซเลนอยด์เอนจิน (Super Solenoid Engine) หรืออย่างย่อว่า เอสทูเอนจิน (S² Engine) บ้างก็เรียกว่า ผลไม้แห่งชีวิต (Fruit of Life) เป็นองค์ประกอบชีวภาพซึ่งอยู่ภายในคอร์ของเทวทูต (คล้ายกับ ATP ในร่างกายมนุษย์) ถือเป็นแหล่งพลังงานอนันต์ของเทวทูต แต่เนื่องจากคอร์ของชีวจักรกลอีวาไม่ได้มีองค์ประกอบนี้ ทำให้อีวาจำเป็นต้องพึ่งการจ่ายพลังงานไฟฟ้าโดยสายเคเบิลหรือไม่ก็แบตเตอรี่เท่านั้น เมื่อเนิร์ฟสามารถจัดการเทวทูตตนที่สี่ แชมเชล ลงได้ เนิร์ฟได้เก็บกู้ S² Engine ซึ่งค่อนข้างมีสภาพสมบูรณ์จากศพของแชมเชลและส่งไปศึกษาที่ NERV-03 ณ ประเทศเยอรมนี เมื่อทำการฟื้นฟู S² Engine สำเร็จ ก็ถูกส่งต่อไปยัง NERV-02 ในรัฐเนวาดา สหรัฐอเมริกา เพื่อทดสอบการจ่ายพลังงานให้แก่ อีวา-04 การทดสอบครั้งนั้นทำให้ อีวา-04 ตลอดจนอาคารสถานที่ทั้งหมดภายในรัศมี 89 กิโลเมตรอันตรธานหายไปในทะเลเงาขนาดมหึมา ซึ่งเรียกที่แห่งนั้นว่า ทะเลดีแรค (Dirac Sea) แม้ว่าจะสูญเสีย S² Engine แต่เนื่องจากข้อมูลการศึกษาวิจัยยังคงมีอยู่ ทำให้โครงการยังคงเดินหน้าต่อไปได้ อีวานเกเลียนสายการผลิตแมสโปรดักส์ (Mass Production Evangelions) หมายเลข 05 ถึง 13 ของเซเล่ ซึ่งควบคุมด้วยระบบดัมมี่ ต่างถูกติดตั้ง S² Engine ไว้ และในภาครีบิวด์เมื่ออีวา-01 ที่กำลังคุ้มคลั่งสามารถเข้าถึงคอร์ของเทวทูตตนที่สิบ เซรูเอล และได้ซึมซาบ S² Engine มาเป็นพลังงานของตัวเอง ทำให้อีวา-01 ตื่นขึ้นอย่างสมบูรณ์ไปสู่ตัวตนที่เทียบเคียงพระเจ้า แต่ในขณะที่อีวา-01 กำลังวิวัฒนาการนั้นเอง กระบวนการทุกอย่างถูกหยุดยั้งโดยหอกแคซิอุสที่ถูกคาโอรุเขวี้ยงมาDirac Sea Dirac Sea. ทะเลดีแรค (Dirac Sea) หรือทะเลแห่งมโนภาพ เป็นอาวุธของเทวทูติที่ดูดกลืนอีวา 01 ลงไปใน มีลักษณะเป็นเงา มีความกว้าง 680 เมตร หนา 3 จุลเมตร ภายในมีสนามพลัง A.T. ที่เป็นตัวพยุงมิติที่บางมากอยู่ ซึ่งเรียกว่าทะเลแห่งมโนภาพ โดยวงกลมที่ลอยอยู่ข้างบนนั้นเป็นแค่เงาเท่านั้น และวงกลมนี้ก็จะหายไปเมื่อวงจรสัญญาณถูกปิดลงและเมื่อสัญญาณเปิดขึ้นอีกครั้ง เงานั้นก็จะดูดกลืนทุกอย่างลงไป เชื่อว่ามิติภายในเงานั้นเชื่อมต่ออยู่กับจักรวาลอื่นอยู่S.C. Magi S.C. Magi. Super Computer Magi เป็นคอมพิวเตอร์เครื่องแรกที่ได้รับการถ่ายโอนบุคลิคของมนุษย์ลงไปในโปรแกรม ผลิตและพัฒนาโดย " ดร.อาคากิ นาโอโกะ " แม่ของริตสึโกะ เมไจนี้ถือได้รับความสำคัญให้เป็นเหมือนเป็นศูนย์บัญชาการเลยทีเดียว หากยึดเมไจได้ก็เท่ากับยึดศูนย์บัญชาการไปเลย ดังนั้นพวกเซเล่จึงต้องการบุกยึดเมไจในภาค The End Of Evangelion เมไจแบ่งออกเป็น 3 บุคลิกเพื่อใช้ในการตัดสินใจ โดยประกอบด้วย Melchior ซึ่งเป็นตัวแทนของนักวิทยาศาสตร์ , Balthasar เป็นตัวแทนของความเป็นแม่ ,และ Casper เป็นตัวแทนของบุคลิคที่เป็นผู้หญิง ทั้ง 3 บุคลิกนี้จะทำงานร่วมกันโดยลงคะแนนแบบระบบประชาธิปไตย เมไจเคยถูกจู่โจม 2 ครั้งโดยเทวทูติตัวที่ 11 และโดยเมไจของเนิร์ฟสาขาอื่น แต่ริตสึโกะสามารถป้องกันไว้ได้ทั้ง 2 ครั้ง อนึ่ง เมไจที่เนิร์ฟเป็นต้นแบบให้กับเมไจของเนิร์ฟสาขาอื่นๆTree Of Wisdom Tree Of Wisdom. ต้นไม้แห่งสติปัญญา เป็นต้นไม้อีกชนิดหนึ่งในสวนอีเดน ต้นนี้จะออกผลผลิตที่เรียกว่า " ผลไม้แห่งปัญญา " โดยมีคุณสมบัติในการสร้างสติปัญญาให้แก่ผู้ที่กินเข้าไป ซึ่งพระเจ้าก็ไม่อนุญาตให้ใครกินเช่นกัน แต่อาดัมกับอีฟมนุษย์คู่แรกกลับแอบขโมยกินเข้าไป จึงทำให้ทั้งคู่ถูกเนรเทศออกจากสวนอีเดนลงมายังโลกนี้ และทั้งคู่ก็ได้ใช้สติปัญญาที่ได้รับจากการกินผลไม้แห่งปัญญา ดำรงชีวิตภายในโลกของพวกเขาต่อมา.. ในเรื่องอีวาที่มีชินจิก็เป็นตัวแทนของเมล็ดพันธุ์แห่งปัญญา</doc>
