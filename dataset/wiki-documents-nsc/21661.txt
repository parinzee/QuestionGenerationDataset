<doc id="21661" url="https://th.wikipedia.org/wiki?curid=21661" title="เขตบางแค">เขตบางแค เขตบางแค เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนใต้ ซึ่งถือเป็นเขตเกษตรกรรมผสมผสานแหล่งที่อยู่อาศัยสภาพแวดล้อมดีทางฝั่งธนบุรี ปัจจุบันเขตบางแคเป็นเขตที่มีจำนวนประชากรมากเป็นอันดับที่ 3 ในกรุงเทพมหานครรองจากเขตคลองสามวาที่ตั้งและอาณาเขต ที่ตั้งและอาณาเขต. ตั้งอยู่ทางตอนกลางค่อนไปทางตะวันตกของฝั่งธนบุรี มีอาณาบริเวณติดต่อเรียงตามเข็มนาฬิกา ดังนี้- ทิศเหนือ ติดต่อกับเขตทวีวัฒนาและเขตตลิ่งชัน มีคลองทวีวัฒนา และคลองบางเชือกหนังเป็นเส้นแบ่งเขต - ทิศตะวันออก ติดต่อกับเขตภาษีเจริญ มีคลองลัดตาเหนียว คลองบางไผ่ คลองครูเสงี่ยม คลองบางแวก และคลองพระยาราชมนตรีเป็นเส้นแบ่งเขต - ทิศใต้ ติดต่อกับเขตบางบอน มีคลองบางโคลัดเป็นเส้นแบ่งเขต - ทิศตะวันตก ติดต่อกับเขตหนองแขม มีแนวขอบทางถนนบางบอน 3 ซอยเพชรเกษม 69 (อินทาปัจ) และคลองทวีวัฒนาเป็นเส้นแบ่งเขตที่มาของชื่อเขต ที่มาของชื่อเขต. "บางแค" มาจากคำว่า "บาง" หมายถึงทางน้ำเล็ก ๆ หรือทางน้ำที่ไหลขึ้นลงตามระดับน้ำในแม่น้ำลำคลองหรือทะเล และยังหมายถึงหมู่บ้านที่อยู่หรือเคยอยู่ในบริเวณที่เคยเป็นบางมาก่อน ส่วนคำว่า "แค" นั้น ในสมัยก่อนอาจมีชาวบ้านชาวสวนปลูกต้นแคไว้เป็นจำนวนมาก หรืออาจเป็นเพราะว่าในอดีตมีต้นแคขึ้นอยู่ทั่วไปในท้องที่นี้ จึงเป็นที่มาของชื่อ ปัจจุบันสำนักงานเขตบางแคจึงได้มีนโยบายปลูกต้นแคตามโครงการสร้างเอกลักษณ์เมืองด้วยประวัติ ประวัติ. เขตบางแคในอดีตเป็นส่วนหนึ่งของอำเภอหนองแขม จังหวัดธนบุรี มีชื่อว่า ตำบลหลักหนึ่ง ภายหลังเปลี่ยนชื่อเป็น ตำบลบางแค ตามชื่อคลองสายหนึ่งที่ไหลผ่านพื้นที่และหมู่บ้านที่ตั้งอยู่ริมคลองนั้น ต่อมาในปี พ.ศ. 2472 สำนักนายกรัฐมนตรีได้ยุบอำเภอหนองแขมมาขึ้นกับอำเภอภาษีเจริญ แต่ในช่วงแรกตำบลบางแคยังคงเป็นท้องที่ปกครองของกิ่งอำเภอหนองแขมอยู่ จนกระทั่งในปี พ.ศ. 2473 ทางการจึงโอนตำบลนี้มาขึ้นกับอำเภอภาษีเจริญโดยตรง เนื่องจากอยู่ใกล้กันและติดต่อกันได้สะดวกกว่า เมื่อมีผู้คนย้ายถิ่นเข้ามาอยู่อาศัยมากขึ้น ในปี พ.ศ. 2498 กระทรวงมหาดไทยจึงจัดตั้งสุขาภิบาลบางแคขึ้น ครอบคลุมพื้นที่บางส่วนของตำบลบางแค บางหว้า และบางด้วน เพื่อประโยชน์ในการทำนุบำรุงท้องถิ่น และขยายเขตออกไปในปี พ.ศ. 2501 และ พ.ศ. 2513 จนกระทั่งมีประกาศคณะปฏิวัติให้รวมจังหวัดธนบุรีกับจังหวัดพระนครเข้าด้วยกันเป็นนครหลวงกรุงเทพธนบุรีในปี พ.ศ. 2514 และเปลี่ยนรูปแบบเป็นกรุงเทพมหานครในปี พ.ศ. 2515 โดยให้ยุบการปกครองท้องถิ่นรูปแบบสุขาภิบาล รวมทั้งเปลี่ยนคำเรียกเขตการปกครองใหม่ ตำบลบางแคจึงเปลี่ยนฐานะเป็น แขวงบางแค ขึ้นกับเขตภาษีเจริญ ต่อมาพื้นที่ทางทิศตะวันตกของเขตภาษีเจริญมีความเจริญและมีประชากรหนาแน่น ในปี พ.ศ. 2538 กรุงเทพมหานครจึงได้ตั้งสำนักงานเขตภาษีเจริญ สาขา 1 ขึ้นเพื่อให้บริการประชาชนที่มีภูมิลำเนาอยู่ในแขวงบางแค แขวงบางแคเหนือ และแขวงบางไผ่ ในที่สุดจึงมีประกาศกระทรวงมหาดไทย แบ่งพื้นที่ในความดูแลของสำนักงานเขตภาษีเจริญ สาขา 1 รวมกับพื้นที่แขวงหลักสองของสำนักงานเขตหนองแขมมาจัดตั้งเป็น เขตบางแค เมื่อวันที่ 14 ตุลาคม พ.ศ. 2540 และในวันที่ 7 พฤศจิกายน ปีเดียวกัน ได้มีประกาศกรุงเทพมหานคร เปลี่ยนแปลงแนวเขตและพื้นที่แขวงทั้งสี่ของเขตบางแคใหม่ เพื่อความชัดเจนและประโยชน์ในด้านการปกครอง การบริหาร และการอำนวยความสะดวกแก่ประชาชน ประกาศทั้ง 2 ฉบับเริ่มมีผลบังคับใช้ในวันเดียวกันคือวันที่ 6 มีนาคม พ.ศ. 2541 และเมื่อวันที่ 20 กรกฎาคม พ.ศ. 2552 ได้มีประกาศกรุงเทพมหานครเปลี่ยนแปลงพื้นที่แขวงทั้งสี่ในเขตบางแคใหม่ เพื่อความสะดวกและความชัดเจนแก่ประชาชนและเจ้าหน้าที่ผู้ปฏิบัติงาน โดยประกาศฉบับนี้เริ่มมีผลบังคับใช้ในวันที่ 3 สิงหาคม พ.ศ. 2552การแบ่งเขตการปกครอง การแบ่งเขตการปกครอง. แบ่งพื้นที่การปกครองออกเป็น 4 แขวง คือประชากรการคมนาคม การคมนาคม. ทางสายหลักในพื้นที่เขตบางแค ได้แก่- ถนนเพชรเกษม ตัดผ่านพื้นที่ตอนกลางของเขต เริ่มต้นเข้าสู่เขตบางแคจากคลองพระยาราชมนตรี แขวงบางแค ต่อเนื่องมาจากแขวงบางหว้า เขตภาษีเจริญ และไปสิ้นสุดที่คลองทวีวัฒนา ก่อนจะตัดผ่านเข้าสู่แขวงหนองค้างพลู เขตหนองแขม ต่อไป - ถนนกาญจนาภิเษก ตัดผ่านพื้นที่ตอนกลางของเขต เริ่มต้นเข้าสู่เขตบางแคจากคลองบางเชือกหนัง เขตทวีวัฒนา และไปสิ้นสุดที่คลองบางโคลัด ก่อนจะตัดผ่านเข้าสู่แขวงบางบอนเหนือ เขตบางบอน ต่อไป - ทางหลวงแผ่นดินหมายเลข 3901 (คู่ขนานกาญจนาภิเษกด้านนอก) - ทางหลวงแผ่นดินหมายเลข 3902 (คู่ขนานกาญจนาภิเษกด้านใน) - ถนนพุทธมณฑล สาย 2 - ถนนพุทธมณฑล สาย 3 (เพชรเกษม 104) - ถนนกัลปพฤกษ์ ส่วนทางสายรองและทางลัด ได้แก่- ถนนบางแค (สุขาภิบาล 1) - ถนนเทอดไท (พัฒนาการ) - ถนนราชมนตรี - ถนนบางไผ่ - ถนนบางแวก - ถนนหมู่บ้านเศรษฐกิจ - ถนนอัสสัมชัญ - ถนนศิริเกษม- ถนนนครลุง- ซอยบางบอน 3 ซอย 12 (ร่มไทร) - ซอย 001 กาญจนาภิเษก 3 (วัดนินสุขาราม / ถนนวัดม่วง-บางบอน 2) - ซอย 001 กาญจนาภิเษก 8 / ซอยบางแค 14 (คลองหนองใหญ่) - ซอยเพชรเกษม 63 (วัดม่วง) - ซอยเพชรเกษม 69 แยก 9 (อินทาปัจ 13) - ซอยเพชรเกษม 88 และซอยพุทธมณฑล สาย 2 ซอย 10 (สุขาภิบาลบางแค)สถานที่สำคัญสถานที่ราชการสถานที่สำคัญ. สถานที่ราชการ. - สำนักงานเขตบางแค ปี 2538 ได้มีประกาศกรุงเทพมหานครตั้งสำนักงานเขตภาษีเจริญสาขา 1 ขึ้น โดยใช้ที่ทำการเดียวกับสำนักงานเขตภาษีเจริญ ให้บริการเฉพาะประชาชนที่มีภูมิลำเนาอยู่ในท้องที่แขวงบางไผ่ แขวงบางแค แขวงบางแคเหนือ และปี พ.ศ. 2539 ได้ย้ายที่ทำการมาเช่าตึกแถว 4 ชั้น จำนวน 4 คูหา บนถนนกาญจนาภิเษกเป็นที่ทำการจนกระทั่ง วันที่ 18 พฤศจิกายน พ.ศ. 2540 ได้มีประกาศกระทรวงมหาดไทยเปลี่ยนแปลงพื้นที่เขตหนองแขมเฉพาะแขวงหลักสอง มารวมกับสำนักงานเขตภาษีเจริญ สาขา 1 และตั้งเป็นสำนักงานเขตบางแค แบ่งพื้นที่การปกครองออกเป็น 4 แขวง ประกอบด้วย แขวงบางแค แขวงบางแคเหนือ แขวงบางไผ่ แขวงหลักสอง ซึ่งทางสำนักงานเขตยังคงเช่าตึกแถวดังกล่าวเรื่อยมาจนกระทั่ง นางบาง กลีบบัวได้มีจิตศรัทธาบริจาคที่ดินจำนวน 4 ไร่ ให้กับกรุงเทพมหานครเพื่อใช้เป็นสถานที่ก่อสร้างที่ทำการสำนักงานเขตบางแค เริ่มก่อสร้างอาคารเดือน มีนาคม 2547 ก่อสร้างแล้วเสร็จเดือนพฤศจิกายน 2547 โดย สำนักงานเขตได้ดำเนินการย้ายเข้ามาปฏิบัติงานในอาคารใหม่เมื่อวันที่ 11 ธันวาคม 2547 และได้มีพิธีเปิดอาคารสำนักงานเขตบางแคและศูนย์บริการจุดเดียวเบ็ดเสร็จ (One Stop Service) เมื่อวันที่ 11 มีนาคม 2548- สถานีตำรวจนครบาลเพชรเกษม สถานีตำรวจนครบาลเพชรเกษม ตั้งขึ้นตามประกาศกระทรวงมหาดไทย เรื่อง กำหนดหน่วยงานเขตอำนาจรับผิดชอบ และเขตปกครองพื้นที่การปกครองของหน่วยงานราชการในกรมตำรวจ (ฉบับที่ 20) พ . ศ .2539 ประกาศในราชกิจจานุเบกษา ฉบับประกาศประกาศทั่วไป เล่ม 113 ตอนพิเศษ 17 ง . วันที่ 13 มิถุนายน 2539 เริ่มเปิดทำการตั้งแต่วันที่ 12 สิงหาคม 2539 เป็นต้นมา- สถานีตำรวจนครบาลหลักสอง สถานีตำรวจนครบาลหลักสอง ได้จัดสร้างขึ้นเมื่อปี พ.ศ .2473 ตัวอาคารสร้างด้วยไม้ เสาปูน ยกพื้นสูง เป็นทรงปั้นหยา ตั้งอยู่ริมคลองขุดภาษีเจริญฝั่งทิศเหนือ ตรงระยะที่ 2 ตรงข้ามวัดม่วง ปลูกอยู่ในที่ราชพัสดุ แปลงหมายเลขทะเบียน 3712 โฉนดที่ดินที่ 3881 ที่ดินเลขที่ 67 ระวาง 4 ต.7 ฎ.หมู่ที่ 1- สถานีตำรวจนครบาลศาลาแดง พ.ศ. 2478วัด วัด. มีจำนวน 5 แห่ง ได้แก่- วัดม่วง - วัดราษฎร์บำรุง - วัดศาลาแดง - วัดบุณยประดิษฐ์ - วัดพรหมสุวรรณสามัคคีโบสถ์คริสต์ โบสถ์คริสต์. มีจำนวน 3 แห่ง ได้แก่- คริสตจักรบางแค - คริสตจักรสันติสุข - วัดนักบุญหลุยส์มารีย์ เดอ มงฟอร์ต (คาทอลิก)ศาลเจ้า ศาลเจ้า. มีจำนวน 7 แห่ง ได้แก่- ศาลเจ้าแม่ทับทิม หลักสอง - ศาลเสด็จพ่อพรหมมาลีปิยะมหาราช - ศาลเจ้าพ่อบ้านแหลม - ศาลเจ้าตือกง - ศาลเสด็จพ่อชัยมงคล - ศาลเจ้าพ่อใหญ่ - มูลนิธิธนาคารเพิ่มบุญ - พระพรหม คลองขวาง (เพชรเกษม 69)พิพิธภัณฑ์ พิพิธภัณฑ์. มีจำนวน 2 แห่ง ได้แก่- พิพิธภัณฑ์สุนทร - มูลนิธิเพื่อพิพิธภัณฑ์ไทย (สาขาย่อย)โรงพยาบาล/สาธารณสุข โรงพยาบาล/สาธารณสุข. มีจำนวน 5 แห่ง ได้แก่- โรงพยาบาลเกษมราษฎร์ บางแค - บุญญาเวช สหคลินิก ในเครือ โรงพยาบาลยันฮี - ศูนย์บริการสาธารณสุข 40 บางแค - โรงพยาบาลราชพิพัฒน์ - สถานพยาบาลเพชรเกษม - บางแคสถานศึกษา สถานศึกษา. มีจำนวนรวมทั้งหมด 31 โรงเรียน แบ่งเป็น1. ระดับอุดมศึกษา จำนวน 1 แห่ง1. มหาวิทยาลัยธนบุรี 2. โรงเรียนสังกัดสำนักงานเขตพื้นที่การศึกษามัธยมศึกษา เขต 1 จำนวน 2 แห่ง1. โรงเรียนปัญญาวรคุณ 2. โรงเรียนราชวินิตบางแคปานขำ 3. โรงเรียนมัธยมศึกษาตอนต้น สังกัดกรุงเทพมหานคร จำนวน 4 แห่ง1. โรงเรียนคลองหนองใหญ่ 2. โรงเรียนวัดราษฎร์บำรุง 3. โรงเรียนวัดบุณยประดิษฐ์ 4. โรงเรียนบางเชือกหนัง 4. โรงเรียนประถมศึกษา สังกัดกรุงเทพมหานคร จำนวน 12 แห่ง1. โรงเรียนวัดพรหมสุวรรณสามัคคี 2. โรงเรียนบางแค (เนื่องสังวาลอนุสรณ์) 3. โรงเรียนเพชรเกษม 4. โรงเรียนบางแคเหนือ 5. โรงเรียนบางไผ่ 6. โรงเรียนหมู่บ้านเศรษฐกิจ 7. โรงเรียนวัดบุณยประดิษฐ์ 8. โรงเรียนคลองหนองใหญ่ 9. โรงเรียนวัดศาลาแดง 10. โรงเรียนบางเชือกหนัง 11. โรงเรียนวัดม่วง 12. โรงเรียนวัดราษฎร์บำรุง 5. โรงเรียนสังกัดสำนักงานเขตพื้นที่การศึกษาประถมศึกษากรุงเทพมหานคร จำนวน 1 แห่ง1. โรงเรียนราชวินิตประถมบางแค 6. โรงเรียนเอกชน จำนวน 11 แห่ง1. โรงเรียนประทุมอนุสรณ์ 2. โรงเรียนอำนวยศิลป์ธนบุรี 3. โรงเรียนอัสสัมชัญธนบุรี 4. โรงเรียนสากลศึกษาบางแค 5. โรงเรียนภูมิสุขศึกษา 6. โรงเรียนมณีวัฒนา 7. โรงเรียนอภิจิตอนุสรณ์ 8. โรงเรียนภาษานุสรณ์บางแค 9. โรงเรียนพณิชยการภาษานุสรณ์บางแค 10. โรงเรียนสารสาสน์ธนบุรี 11. โรงเรียนกสิณธรวิทยา 12. โรงเรียนพิชญ์ชนกสถานที่สำคัญอื่น ๆสถานที่สำคัญอื่น ๆ. - หมู่บ้านเศรษฐกิจ - สถานสงเคราะห์คนชราบ้านบางแค 2 - แหล่งเกษตรกรรมพุทธมณฑล สาย 2 และพุทธมณฑล สาย 3 เขตบางแค - สถานีดับเพลิงและกู้ภัยบางแคท่าเรือในเขตบางแคท่าเรือในเขตบางแค. - ท่าเรือสะพานกาญจนาภิเษก เขตบางแค - ท่าเรือสี่แยกคลองบางแวก - ท่าเรือวัดม่วง - ท่าเรือท่าเกษตร-บางแค - ท่าเรือคลองขวาง (เพชรเกษม 69)แหล่งน้ำ/คลองแหล่งน้ำ/คลอง. - คลองบางแค - คลองภาษีเจริญ - คลองพระยาราชมนตรี - คลองบางจาก - คลองบางไผ่ - คลองบางอ้าย - คลองทวีวัฒนา - คลองบางเชือกหนัง - คลองหนองใหญ่ - คลองบางแวก - คลองควาย</doc>
