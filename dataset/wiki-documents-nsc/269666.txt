<doc id="269666" url="https://th.wikipedia.org/wiki?curid=269666" title="บิล นาย">บิล นาย วิลเลียม ฟรานซิส นาย (, ออกเสียง /ˈnaɪ/) เป็นนักแสดงชาวอังกฤษที่มีชื่อเสียงจากบทศิลปินเพลงร็อกตกอับที่กลับมามีเพลงฮิตอีกครั้งในวัย 50 กว่าปี จากภาพยนตร์ตลกเรื่อง Love Actually (2003) ภาพยนตร์ของริชาร์ด เคอร์ติส ที่ทำให้เขาได้รับรางวัลบาฟตา สาขานักแสดงประกอบยอดเยี่ยม และเป็นที่รู้จักในระดับนานาชาติ บิล นายเริ่มชีวิตการแสดงตั้งแต่ ค.ศ. 1975 หลังจากจบจากโรงเรียนการแสดง โดยมีผลงานแสดงละครเวทีและละครโทรทัศน์ เริ่มงานแสดงภาพยนตร์ตั้งแต่ปี 1981 หลังจากเริ่มมีชื่อเสียงในวงกว้างหลังการแสดงเรื่อง Love Actually เขามีผลงานแสดงใน Underworld (สงครามโค่นพันธุ์อสูร) และภาคต่ออีก 2 ภาคในปี 2006 และ 2009, Shaun of the Dead (2004), Pirates of the Caribbean: Dead Man's Chest (สงครามปีศาจโจรสลัดสยองโลก ปี 2006) และภาคต่อ Pirates of the Caribbean: At World's End (ผจญภัยล่าโจรสลัดสุดขอบโลก ปี 2007) Valkyrie (ยุทธการดับจอมอหังการ์อินทรีเหล็ก ปี 2008) และรับบทใน Harry Potter and the Deathly Hallows (แฮร์รี่ พอตเตอร์กับเครื่องรางยมทูต ออกฉายปี 2010)</doc>
