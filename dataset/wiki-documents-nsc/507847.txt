<doc id="507847" url="https://th.wikipedia.org/wiki?curid=507847" title="หอระฆังซันมาร์โก">หอระฆังซันมาร์โก หอระฆังซันมาร์โก (, ) คือ หอระฆังของมหาวิหารซันมาร์โก ในเมืองเวนิส ประเทศอิตาลี ตั้งอยู่ในลานซันมาร์โก (Piazza San Marco) หอระฆังแห่งนี้คือหนึ่งในสถานที่ที่ผู้คนจดจำได้มากที่สุดของเมือง หอระฆังสูง 98.6 เมตร (323 ฟุต) ตั้งอยู่บนมุมของลานซันมาร์โก ใกล้กับด้านหน้ามหาวิหารซันมาร์โก หอระฆังแห่งนี้มีรูปแบบที่เรียบง่าย สร้างอิฐสี่เหลี่ยมเรียงกันเป็นชั้นๆ เหนือขึ้นไปมีระเบียงล้อมรอบหอระฆัง ซึ่งประกอบด้วยระฆัง 5 ใบ ส่วนบนของหอระฆังเป็นลูกบาศก์สี่เหลี่ยมที่มีรูปหน้าของสิงโตซันมาร์โก (Lion of Saint Mark) ประดับอยู่โดยรอบ ซึ่งเป็นสัญลักษณ์ของสาธารณรัฐเวนิสและตัวแทนผู้หญิงของเมืองเวนิส หลังคาของหอระฆังถูกครอบด้วยยอดแหลมทรงพีระมิด และยอดบนสุดประดับด้วยกังหันอากาศ (weather vane) ในรูปแบบของอัครทูตสวรรค์กาเบรียล (archangel Gabriel) หอระฆังแห่งนี้สร้างขึ้นในรูปแบบของหอเดิม ที่สร้างตั้งแต่ ค.ศ. 1514 โดยหอระฆังปัจจุบันถูกสร้างขึ้นใหม่ใน ค.ศ. 1912 หลังจากการพังทลายใน ค.ศ. 1902 และมีซ่อมใหม่ฐานรากใหม่เพื่อที่จะหยุดการทรุดตัวของหอระฆังการจำลองอาคาร การจำลองอาคาร. หอระฆังซันมาร์โกเป็นแรงบันดาลใจในการออกแบบอาคารอื่นๆ ทั่วโลก โดยเฉพาะอาคารต่างๆ ในเขตเมืองเวนิช ที่ออกแบบอาคารใกล้เคียงกับหอระฆังแต่มีขนาดเล็กกว่า แบบจำลองหอระฆังซันมาร์โกยังปรากฏอยู่ทั่วโลก ได้แก่- เมืองบริสเบน ออสเตรเลีย - เมืองเดนเวอร์ สหรัฐอเมริกา - นครนิวยอร์ก สหรัฐอเมริกา - ตึกเมโทรโพลิแทน ไลฟ์ อินชัวเรนซ์ นครนิวยอร์ก สหรัฐอเมริกา - เดอะเวเนเชียน (ลาสเวกัส) เมืองลาสเวกัส สหรัฐอเมริกา - เดอะเวเนเชี่ยนมาเก๊า เขตบริหารพิเศษมาเก๊า - รัฐฟลอริดา สหรัฐอเมริกา - เมืองบาร์เซโลนา ประเทศสเปน</doc>
