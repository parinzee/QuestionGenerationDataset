<doc id="33482" url="https://th.wikipedia.org/wiki?curid=33482" title="กรงเล็บกระดูกขาว">กรงเล็บกระดูกขาว กรงเล็บกระดูกขาว หรือ กรงเล็บกระดูกขาวเก้ามหากาฬ หรือ ห้าดรรชนีทะลวงศีรษะ (Jiu Yin Bai Gu Zhao, "Ninefold Yin White-Bone Claws") วิชาหนึ่งในนิยายกำลังภายในของกิมย้ง เรื่องมังกรหยก เป็นยอดวิชากรงเล็บพิษเย็น บันทึกอยู่ในเก้าอิมจินเอ็งเล่มท้าย ผู้ที่ฝึกวิชานี้และเป็นที่เกรงขามในยุทธภพคือ ลมทมิฬคู่พิฆาต หรือ ศพเหล็กและศพทองแดง (ตั้งเฮียงฮวงและบ๊วยเถี่ยวฮวง) ซึ่งแต่เดิมเป็นศิษย์ของเจ้าเกาะดอกท้อ มารบูรพา แต่ได้ทำความผิดเอาไว้และกลัวถูกลงโทษ จึงได้ขโมยเก้าอิมจินเอ็งเล่มท้ายของอาจารย์ แล้วหนีออกมา แต่ไม่สามารถเข้าใจความหมายที่แท้จริงของเคล็ดวิชาได้ จึงฝึกวิชากรงเล็บแบบผิด ๆ ต้องใช้เด็กทารกในการฝึกวิชา และใช้กรงเล็บเจาะทะลวงที่หัวของศัตรูอย่างโหดเหี้ยม ทำให้กลายเป็นมารร้ายของยุทธภพ ต่อมาทั้งสองคนได้หลบตัวจากการไล่ตามล่าของสกุลบ้านเมฆขาว ไปอยู่ที่ชายแดนมองโกล ซึ้งมีถ้ำอยู่ในเขตชายแดนมองโกล โดยที่ ตั้งเฮี้ยงฮวงได้ทำงานคัดลอกเคล็ดวิชา ลงโดยทำการสัก ลงบนหน้าอกของตนเอง และเผาคัมภีร์ท้ายเล่มทิ้งไป</doc>
