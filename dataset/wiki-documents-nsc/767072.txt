<doc id="767072" url="https://th.wikipedia.org/wiki?curid=767072" title="ช้าง อินเตอร์เนชั่นแนล เซอรกิต">ช้าง อินเตอร์เนชั่นแนล เซอรกิต บุรีรัมย์ อินเตอร์เนชันแนล เซอร์กิต () หรือ ช้าง อินเตอร์เนชั่นแนล เซอร์กิต (ชื่อตามบริษัทเบียร์ช้าง ซึ่งเป็นผู้สนับสนุนหลักของสนามในปัจจุบัน) เป็นสนามแข่งรถมาตรฐานสมาพันธ์รถยนต์นานาชาติ (FIA) ในประเทศไทย ตั้งอยู่ด้านทิศตะวันตกของนิวไอโมบายสเตเดียม ตำบลอิสาณ จังหวัดบุรีรัมย์ ในวันที่ 24 กันยายน 2557 สนามช้างได้รับการรับรองจากสมาพันธ์รถยนต์นานาชาติ ว่าเป็นสนามแข่งรถระดับมาตรฐาน เอฟไอเอ เกรด 1 (FIA Grade 1) ซึ่งเป็นระดับสนามที่อนุญาตให้ใช้จัดการแข่งขันรถสูตรหนึ่ง (ฟอร์มูลาวัน) ได้ ในวันที่ 7 ตุลาคม 2557 สนามช้างได้รับการรับรองจากสมาพันธ์จักรยานยนต์นานาชาติ (FIM) ว่าเป็นสนามแข่งรถระดับมาตรฐาน เอฟไอเอ็ม เกรด เอ (FIM Grade A) ซึ่งเป็นระดับสนามที่อนุญาตให้ใช้จัดการแข่งขันโมโตจีพีได้ เมื่อวันที่ 29 สิงหาคม 2557 กิจกรรม "พัฒนาเมืองบุรีรัมย์ สู่เมืองกีฬามาตรฐานโลก" นายเนวิน ชิดชอบ ประธานที่ปรึกษาโครงการสนามแข่งรถช้าง อินเตอร์เนชั่นแนล เซอร์กิต ร่วมกับหอการค้าจังหวัดบุรีรัมย์จัดขึ้น เพื่อเป็นการปลุกให้ชาวบุรีรัมย์ตื่นตัวกับการลงทุนทำธุรกิจ และร่วมกันพัฒนาเมืองบุรีรัมย์สู่การเป็นเมืองท่องเที่ยวหลัก พร้อมทั้งประกาศยกระดับเมืองบุรีรัมย์สู่การเป็นมหานครแห่งกีฬาระดับโลก ทั้งนี้ นายเนวินได้เปิดให้ชาวบุรีรัมย์เข้าชมสนามแข่งรถระดับโลกมูลค่ากว่า 2 พันล้านบาท แห่งแรกและแห่งเดียวในไทย ซึ่งมีกำหนดการเปิดสนามแข่งขันอย่างเป็นทางการ ในวันที่ 4 ตุลาคม พ.ศ. 2557 ซึ่งในอนาคตฝ่ายจัดมีแผนที่จะจัด โมโตจีพี ฤดูกาล 2016 ที่สนามช้าง ส่วนรถสูตรหนึ่ง (ฟอร์มูลาวัน) นั้นยังไม่มีแผนที่จะจัด แต่ก็ได้เสนอแนะว่าหากรัฐบาลหรือเอกชนรายอื่นจะจัดการแข่งขันฟอร์มูลาวันขึ้นในประเทศไทยก็สามารถใช้สนามช้างได้</doc>
