<doc id="902544" url="https://th.wikipedia.org/wiki?curid=902544" title="พระยาอู่">พระยาอู่ พระยาอู่ (; , ; เป็นที่รู้จักกันในพระนาม พระเจ้าเชงพยูเชง (พระเจ้าช้างเผือก) 1323 – 1384) หรือ บญาอู กษัตริย์องค์ที่ 8 แห่ง อาณาจักรหงสาวดี ครองสิริราชสมบัติระหว่าง ค.ศ. 1348 ถึง 1384 โดยตลอด 36 ปี ในรัชสมัยของพระองค์อาณาจักรหงสาวดีเจริญรุ่งเรือง แต่ก็เต็มไปด้วยความขัดแย้ง การก่อกบฏ และสงครามมากมายจากอาณาจักรใกล้เคียง พระองค์เป็นผู้ย้ายศูนย์กลางการปกครองจากเมืองเมาะตะมะไปยังหงสาวดี เมืองนี้ยังคงเป็นเมืองหลวงของอาณาจักรมอญจนถึงกลางคริสต์ศตวรรษที่ 16 ในช่วงปลายรัชสมัยพระองค์ประชวรหนักจนมิอาจบริหารราชการแผ่นดินได้ พระเชษฐภคินีของพระองค์คือ พระมหาเทวี จึงขึ้นว่าราชการแทนเป็นการเปิดโอกาสให้พระราชโอรสองค์ใหญ่ของพระยาอู่คือ พระยาน้อย ก่อกบฏและโค่นล้มพระมหาเทวีผู้เป็นพระปิตุจฉา (ป้า) ได้สำเร็จจากนั้นไม่นานพระยาอู่ก็สวรรคต พระยาน้อยจึงขึ้นสืบราชบัลลังก์ต่อมาเป็น พระเจ้าราชาธิราช พระองค์ไม่ได้ลงโทษพระมหาเทวีและแต่งตั้งให้ดำรงตำแหน่งเดิมที่เมืองย่างกุ้ง แต่มีการเคร่งครัดในบทบาทหน้าที่ของพระนาง</doc>
