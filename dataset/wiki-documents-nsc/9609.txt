<doc id="9609" url="https://th.wikipedia.org/wiki?curid=9609" title="โชงากูกัง">โชงากูกัง สำนักพิมพ์โชงากูกัง () เป็นสำนักพิมพ์ใหญ่ในประเทศญี่ปุ่น ตีพิมพ์ พจนานุกรม นิยาย หนังสือการ์ตูน และสื่อต่าง ๆ ผลิตแผ่น ลิขสิทธิ์อะนิเมะและลิขสิทธิ์ภาพยนตร์ ตั้งอยู่ที่ เมืองโตเกียว ประเทศญี่ปุ่น ก่อตั้งเมื่อ 8 สิงหาคม พ.ศ. 2467 โดยทาเกโอะ โองะ ปัจจุบันประธานบริษัทคือ มาซาฮิโระ โองะ (หลาน) สำนักพิมพ์โชงากูกังตั้งขึ้นโดยมีจุดมุ่งหมายตีพิมพ์สื่อความรู้ต่าง ๆ สำหรับโรงเรียนประถม และคู่มือการเรียนการสอนสำหรับอาจารย์ และนักเรียน และได้ขยายกิจการ หนังสือรวมไปถึง พจนานุกรมและสารานุกรม ในปี พ.ศ. 2502 สำนักพิมพ์ได้ตีพิมพ์นิตยสารการ์ตูนเล่มแรก ซึ่งใช้ชื่อว่า โชเน็งซันเดย์ จำหน่ายครั้งแรกเมื่อวันที่ 17 มีนาคม พ.ศ. 2502 และ โคโระโคโระคอมมิก จำหน่ายเมื่อวันที่ 15 พฤษภาคม พ.ศ. 2520 ก็ได้ตีพิมพ์การ์ตูนเรื่องโดราเอมอน ส่วนการ์ตูนเรื่องอื่น ๆ ที่ตีพิมพ์โดยโชงากูกังและเป็นที่นิยม ได้แก่ รันม่า 1/2, แฮมทาโร่, อินุยาฉะ, ยอดนักสืบจิ๋วโคนัน, โปเกมอน นอกจากนี้ โชงากูกังยังได้ตีพิมพ์นิตยสารแฟชั่นที่เป็นรู้จักกันดีในญี่ปุ่น ได้แก่ CanCam ในปัจจุบันโชงากูกังตีพิมพ์หนังสือการ์ตูนมากกว่าหนึ่งล้านเล่มต่อปี</doc>
