<doc id="215461" url="https://th.wikipedia.org/wiki?curid=215461" title="มือถือไมค์ หัวใจปิ๊งรัก 3">มือถือไมค์ หัวใจปิ๊งรัก 3 มือถือไมค์ หัวใจปิ๊งรัก 3 () เป็นภาพยนตร์ภาคที่ 3 ในภาพยนตร์ชุด มือถือไมค์ หัวใจปิ๊งรัก และเป็นภาคแรกที่ออกฉายในโรงภาพยนตร์ โดยเข้าฉายครั้งแรกเมื่อวันที่ 24 ตุลาคม พ.ศ. 2551 ในประเทศสหรัฐอเมริกา โดยมี เคนนี่ ออร์เทก้า เป็นผู้กำกับเหมือนทั้ง 2 ภาคที่ผ่านมา รวมทั้งนักแสดงนำทั้ง 6 คนด้วย ภาคล่าสุดของซีรีส์ มือถือไมค์ หัวใจปิ๊งรัก ยังเป็นเรื่องราวของทรอยและกาเบรียลลา หลังจากที่ทั้งสองคนต้องฟันฝ่าอุปสรรคต่างๆมาด้วยกัน โดยชีวิตในวัยมัธยมนั้นกำลังจะสิ้นสุดลง รวมถึงเพื่อนๆในทีม ไวลด์แคตส์ ละครเวทีมิวสิกเคิลประจำฤดูใบไม้ผลิ และความกลัวที่มีต่ออนาคตของพวกเขา ตัวภาพยนตร์ได้รับคำวิจารณ์ในเชิงบวกลบปนกันไป หลังจากเข้าฉายไป 3 วัน สามารถทำรายได้กว่า 42 ล้านดอลล่าร์ในทวีปอเมริกาเหนือ และอีกกว่า 40 ล้านดอลล่าร์ในต่างประเทศ โดยสามารถทำลายสถิติรายรับสูงสุดสำหรับภาพยนตร์มิวสิกเคิลที่ออกฉายในช่วงสุดสัปดาห์</doc>
