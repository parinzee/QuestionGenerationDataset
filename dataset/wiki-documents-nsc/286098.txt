<doc id="286098" url="https://th.wikipedia.org/wiki?curid=286098" title="หัวใจ (เดอะคิงออฟไฟท์เตอร์ส)">หัวใจ (เดอะคิงออฟไฟท์เตอร์ส) หัว ใจ (; ) หรือ "หัวใจ" เป็นตัวละครที่ปรากฏในเกม ตำนานกาโร่เด็นเซทสึ (ตำนานหมาป่ากระหายเลือด) ภาคแรก ซึ่งเป็นนักมวยไทย ผู้ผสานวิชาเมรัยยุทธ เขามีคู่ปรับคนสำคัญคือ โจ ฮิกาชิ ซึ่งเป็นนักมวยไทยชาวญี่ปุ่น หัวใจเคยปรากฏตัวในการ์ตูนมังงะเรื่องตำนานกาโร่มาแล้วครั้งหนึ่งในบทของตัวร้าย และเคยปรากฏตัวในภาพยนตร์แอนิเมชัน Fatal Fury: The Motion Picture โดยเป็นการต่อสู้กับคู่ปรับอย่างโจ ฮิกาชิ ด้วยเช่นกัน ล่าสุด หัวใจได้หวนกลับสู่สังเวียนอีกครั้งใน เดอะคิงออฟไฟท์เตอร์ส XIII หลังจากหายเงียบไปจากวงการนับสิบปี หัวใจมีท่าไม้ตายคือดราก้อนคิก และมีสุดยอดท่าไม้ตายคือดราก้อนแดนซ์ กับดราก้อนบาซูก้า ให้เสียงพากย์ในฉบับแอนิเมชันโดยฮิเดโอะ เอกาวะ และให้เสียงพากย์ในเกมเดอะคิงออฟไฟท์เตอร์สโดยโซโนะสุเกะ นากาชิโร่ ซึ่งหัวใจ เป็นตัวละครที่ได้รับการกล่าวว่ามีภาพลักษณ์ใกล้เคียงกับ สกัด ในสตรีทไฟท์เตอร์ ชื่อ "หัวใจ" มาจากการเล่นคำในภาษาไทย คือมาจากคำว่า หัว รวมกับคำว่า ใจ กลายเป็นคำว่า หัวใจ และชื่อดนตรีประกอบฉากหลังฉากต่อสู้ของ"หัวใจ"ใน ตำนานกาโร่เด็นเซทสึ คือ "King Cobra ga Yatte Kuru (King Cobra is Finally Here)" นอกจากนี้ "หัวใจ" ยังเคยได้รับการผลิตเป็นของเล่นหุ่นไวนีล โดยผลิตขึ้นในปี ค.ศ. 1991 ซึ่งปัจจุบันถือเป็นของสะสมเกี่ยวกับมวยไทยที่หายากมากแล้วรายการหนึ่ง รวมทั้งในเดอะคิงออฟไฟท์เตอร์ส XIII ยังได้มีการออกแบบให้หัวใจมีร่างกายเปลี่ยนเป็นสีฟ้าซึ่งเป็นรูปแบบใหม่ของนักมวยไทยที่ไม่เคยมีในเกมต่อสู้ใด ๆ มาก่อนด้วยเช่นกันประวัติตามท้องเรื่อง ประวัติตามท้องเรื่อง. หัวใจ เป็นนักมวยไทยที่มีนิสัยชอบดื่มสุรา ซึ่งแต่เดิมนั้นเขาก็ไม่ได้เป็นคนร้ายโดยกำเนิด และเป็นผู้ที่กลับใจมาเป็นคนดีในเวลาต่อมา โดยเขาเคยหลงเข้าใจว่าการใช้ยาเสพติดจะช่วยทำให้เขาชนะการแข่งขันได้โดยตลอด และความหลงผิดนี้ก็ส่งผลให้เขาพ่าย โจ ฮิกาชิ ซึ่งไม่ได้เสพสุราเมรัย "หัวใจ" เพิ่งสำนึกได้จึงหันมาเป็นเพื่อนกับโจ ฮิกาชิในเวลาต่อมา ทว่า ในภายหลัง "หัวใจ" ได้ถูกนักสู้ลึกลับนามว่า วูลฟ์กัง คราวเซอร์ กำจัดลงในตำนานกาโร่ภาค 2 อย่างไรก็ตาม เขามักปรากฏตัวให้เห็นเป็นระยะๆในเกมและการ์ตูน "ตำนานหมาป่ากระหายเลือด" รวมถึง เป็นตัวประกอบในบางส่วนของเกมต่อสู้ "เดอะคิงออฟไฟท์เตอร์ส" เป็นระยะๆด้วยเช่นกัน หัวใจ ได้หวนกลับสู่สังเวียนอีกครั้งใน เดอะคิงออฟไฟท์เตอร์ส XIII และเป็นครั้งแรกที่เหล่าเกมเมอร์จะสามารถเลือกใช้หัวใจมาต่อสู้ได้อย่างเต็มรูปแบบ (โดยในตำนานกาโร่เด็นเซ็ทสึภาคแรก หัวใจปรากฏในฝ่าย CPU สำหรับเวอร์ชันอาเขต และสามารถเลือกใช้เล่นได้เฉพาะผู้เล่นคนที่สองสำหรับระบบซูเปอร์แฟมิคอมเท่านั้น)การปรากฏตัวในเกมการปรากฏตัวในเกม. - Fatal Fury : ในฐานะของฝ่ายศัตรู - Garou Densetsu The Legend of Wild Wolf : เป็นหนึ่งในคู่ปรับคนสำคัญของโจ ฮิกาชิ - Garou Densetsu Special : เป็นหนึ่งในคู่ปรับคนสำคัญของโจ ฮิกาชิการปรากฏตัวในรูปแบบอื่นการปรากฏตัวในรูปแบบอื่น. - Fatal Fury 2 : เป็นหนึ่งในผู้ที่ถูกคราวเซอร์กำจัดลง - Fatal Fury Special : ปรากฏตัวในฉากจบของโจ - Fatal Fury 3 : ในฉากอินโทรของโจ; เขาได้ปรากฏตัวในฉากหลัง เมื่อโจอยู่ฝ่าย CPU - Real Bout Fatal Fury : ในฉากอินโทรและฉากจบของโจ - Real Bout Fatal Fury 2 : ในสเตจของโจ - The King of Fighters XII : เป็นเทรนเนอร์ให้กับโจในฉากแสดงประวัติความเป็นมา - The King of Fighters 2002: Unlimited Match : ปรากฏตัวในฉากหลัง (ฉาก Ancient Ruin)การปรากฏตัวในแอนิเมชันการปรากฏตัวในแอนิเมชัน. - Fatal Fury: Legend of the Hungry Wolf - Fatal Fury: The Motion Picture</doc>
