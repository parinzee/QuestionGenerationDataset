<doc id="104253" url="https://th.wikipedia.org/wiki?curid=104253" title="อิจิโกะ 100%">อิจิโกะ 100% Ichigo 100% () หรือ Strawberry 100% (ชื่อที่ใช้ในสหรัฐอเมริกา) เป็นการ์ตูนญี่ปุ่น ผลงานของ มิซุกิ คาวาชิตะ () เรื่องราวของมานากะ จุนเป (Managa Junpei) เด็กหนุ่มมัธยมปลายผู้มีความปรารถนาในการเป็นผู้กำกับภาพยนตร์ และความสัมพันธ์ระหว่างเขากับหญิงสาวที่ผ่านเข้ามาในชีวิต ลงตีพิมพ์ในนิตยสารโชเน็นจัมป์รายสัปดาห์ ของสำนักพิมพ์ชูเอฉะ จำนวน 19 เล่มจบ และในไทยจัดพิมพ์โดยสยามอินเตอร์คอมิกส์ ต่อมาได้รับการสร้างเป็นนิยาย ดราม่าซีดี อะนิเมะ โอวีเอ และเกมเนื้อเรื่อง เนื้อเรื่อง. เรื่องราวเริ่มต้นขึ้นในช่วงมัธยมต้นปีสุดท้ายของ มานากะ จุนเป ในเย็นวันหนึ่งขณะที่จุนเปกำลังเดินขึ้นบันไดไปยังดาดฟ้าของโรงเรียนเพื่อที่จะดูพระอาทิตย์ตกดิน ในช่วงเวลาที่ประตูดาดฟ้าเปิดออกนั้น หญิงสาวคนหนึ่งกลับตกลงมาต่อหน้า ภายในชั่วพริบตาที่สายตาของของจุนเปเหลือบไปเห็นกางเกงในลายสตรอเบอร์รี่ของเธอ หญิงสาวคนนั้นก็วิ่งหายไปจากสายตาของเขา เหตุการณ์นั้นอาจจะเรียกว่าเป็นรักครั้งแรก และรักแรกพบสำหรับจุนเป จุนเปพบกับสมุดโน้ตที่มีชื่อติดอยู่ว่าโทโจ อายะ หลังจากปีนขึ้นไปบนหลังคาที่เธอตกลงมา แต่เมื่อเด็กหนุ่มพบว่าอายะเป็นผู้หญิงที่ดูเรียบๆ ไว้ผมเปียสองข้างและสวมแว่นตาหนาเตอะ ความฝันของเขาเกี่ยวกับหญิงสาวในผันที่เขาพบบนดาดฟ้าของโรงเรียนนั้นเหมือนกับพังทลายลง แต่ในช่วงเวลาสั้นๆ เท่ากับที่ความฝันพังทลายลงนั้น จุนเปพบว่าอายะเป็นนักเขียนที่มีพรสวรรค์ นิยายในสมุดโน้ตของเธอจุดประกายความฝันในการเป็นผู้กำกับภาพยนตร์ของเขาในมีไฟขึ้นมาอย่างน่าประหลาดใจ และสองคนก็เป็นเพื่อนกันในเวลาต่อมา แต่จากคำแนะนำของเพื่อนทั้งสองคนของจุนเป อย่างโคมิยามะ ริคิยะ และโอคุสะ เกี่ยวกับหญิงสาวลึกลับที่เขาพบบนดาดฟ้า ส่งผลให้จุนเปกลับสรุปว่าผู้หญิงคนนั้นคือ นิชิโนะ สึคาสะ หญิงสาวที่สวยที่สุดในโรงเรียนมัธยมต้นอิสึมิซากะ ที่ทำให้จุนเปถึงกับตะลึงเมื่อได้พบกันครั้งแรก จุนเปตัดสินใจที่จะสารภาพรักกับสึคาสะ ทั้งๆ ที่เธอไม่เคยตอบรับคำสารภาพรักของใครมาก่อน และด้วยคำแนะนำของอายะ การสารภาพรักครั้งนี้จึงเกิดขึ้นแบบที่ไม่มีใครคาดคิด คือการสารภาพระหว่างที่กำลังโหนบาร์ (pull-up) และยิ่งไปกว่านั้นสึคาสะเองก็กลับตอบรับการสารภาพรักครั้งนี้อย่างที่ไม่มีใครคาดคิด แต่อย่างไรก็ตามในช่วงขณะเดียวกันนั้น สาวลึกลับกับกางเกงในลายสตรอเบอร์รี่นั้นกลับวิ่งหายไปจากสายตาของจุนเปอีกครั้ง และทำให้เขารู้ว่าสึคาสะไม่ใช่คนที่เขากำลังค้นหาอยู่ แต่ทั้งๆ ที่เกิดความผิดพลาดขึ้น จุนเปตัดสินใจที่จะสานต่อความสัมพันธ์ระหว่างเขากับสึคาสะต่อไป และเนื่องจากการสอบเข้ามัธยมปลายใกล้เข้ามา ทั้งสองตัดสินใจที่จะสอบเข้ายังมัธยมปลายอิสึมิซากะ โรงเรียนมัธยมปลายที่จุนเปจะสามารถทำความฝันให้เป็นจริงขึ้นมาได้ และอายะเองก็ได้กลายมาเป็นคนช่วยสอนพิเศษในตอนเช้าเพื่อเตรียมสอบของทั้งสองคน รักสามเส้าระหว่างวัยรุ่นทั้งสามคนจึงได้เริ่มต้นขึ้นอย่างช้าๆ จนถึงในวันสอบเข้าของมัธยมปลายอิสึมิซากะ จุนเปจึงได้พบว่าสาวลึกลับบนดาดฟ้าคนนั้นจริงๆ แล้วคืออายะ หลังจากที่เธอปรากฏตัวในวันสอบ ด้วยการปล่อยผมให้ยาวสยายและถอดแว่นตาอันนั้น เมื่อสึคาสะรู้ถึงความรู้สึกของจุนเปที่มีต่ออายะที่กำลังค่อยๆ เติบโตขึ้นนั้น เธอตัดสินใจที่จะเรียนต่อที่มัธยมปลายโออุมิแทน เพราะถ้าเธอยังเดินตามอายะอยู่ต่อไป เธอจะไม่มีทางเอาชนะใจของจุนเปมาเป็นของเธอคนเดียวได้ ในระหว่างช่วงจบการศึกษาจากมัธยมต้นนั้น จุนเปได้รับกล้องวิดีโอเป็นรางวัลที่สามารถสอบเข้ามัธยมปลายได้ แต่ทว่ากล้องวิดีโอนั้นกลับพังตั้งแต่เริ่มการใช้งาน ระหว่างการทะเลาะกับหญิงสาวอีกคนหนี่ง คิตาโอจิ ซัตสึกิ ก่อนที่จุนเปพบต่อมาในภายหลังว่าเธอเป็นเพื่อนร่วมชั้นในอิสึมิซากะ แม้ว่าในตอนแรกทั้งสองจะดูเหมือนไม่ถูกชะตากัน แต่หลังจากการทำความรู้จักกันมากขึ้นและเหตุการณ์ที่เกิดขึ้นรอบๆ ตัวของทั้งสอง จุนเปและซัตสึกิได้กลายมาเป็นเพื่อนที่ดีต่อกัน จนกระทั่งเธอเองก็ตกหลุมรักจุนเปในที่สุด หลังจากที่จุนเปค้นพบว่าชมรมภาพยนตร์ของอิสิมิซากะที่เขาใฝ่ฝันนั้นไม่มีอยู่แล้ว จุนเป อายะ ซัตสิกิ โคมิยามะและเพื่อนร่วมชั้นผู้ซึงชื่นชอบการถ่ายรูปหญิงสาว โซโตมูระ ฮิโรชิ ได้รวมตัวกันเพื่อสร้างชมรมขึ้นมาใหม่ โดยภาพยนตร์เรื่องแรกเริ่มขึ้นเมื่อปิดเทอมฤดูร้อนครั้งแรกของชีวิตมัธยมปลาย ด้วยการกำกับของจุนเป บทหนังของอายะ ซัตสึกิและโคมิยามะรับบทเป็นตัวละครหลักทั้งสองของเรื่อง ภาพยนตร์เรื่องนี้ได้รับความสนใจและเสียงชื่นชมอย่างน่าประหลาดใจเมื่อฉายในงานเทศกาลรันเซ็น งานเทศกาลประจำปีของอิสึมิซากะ จนกระทั่งก่อนวันคริสต์มาสต์ เรื่องราวความรักอันวุ่นวายระหว่างจุนเปและหญิงสาวทั้งสามคนก็มาถึงจุนหักเห เมื่อสึคาสะไม่สามารถจะทนกับความสัมพันธ์ที่ไม่แน่นอนระหว่างเธอและจุนเปได้อีกต่อไป และตัดสินใจยุติความสัมพันธ์ของทั้งสองลง เหตุการณ์นี้เกิดขึ้นพร้อมๆ กับการกลับเข้ามาในชีวิตของจุนเปอีกครั้งของมินามิโตะ ยูอิ เพื่อนในวัยเด็กของจุนเป ในการกลับมาสอบเข้ามัธยมปลายโออุมิ โรงเรียนเดียวกับที่สึคาสะเรียนอยู่ แม้ว่าการปรากฏตัว รวมทั้งนิสัยบางอย่างที่ยังแก้ไม่หายของเธอจะทำให้ชีวิตของจุนเปยุ่งยากมากขึ้นกว่าปกติก็ตาม แต่ต่อมาแม้ว่าจะไม่ตั้งใจ แต่ยูอิก็เป็นคนที่ทำให้จุนเปและสึคาสะกลับมาเป็นเพื่อนกันได้อีกครั้งหนึ่ง เรื่องราวต่อมาของ Ichigo 100% จึงเป็นการพัฒนาความสัมพันธ์ระหว่างจุนเปและหญิงสาวทุกคน ตัดสลับไปมาระหว่างเรื่องราวของการเรียน งานพิเศษของจุนเปที่โรงภาพยนตร์ และการถ่ายภาพยนตร์เพื่องานเทศกาลรันเซ็นของอิสึมิซากะ จนกระทั่งถึงช่วงมัธยมปลายปีสุดท้าย ความสัมพันธ์ที่ยุ่งเหยิงทั้งหมดนี้ได้ถูกทำลายลง โดยการสารภาพรักของสึคาสะต่อจุนเปที่ต้องการกลับมาให้ทั้งสองกลับมาคบกันอีกครั้ง ในการสารภาพรักที่เหมือนกับจุนเปทำในครั้งแรก คือในระหว่างการโหนบาร์ และสุดท้ายจุนเปก็พบว่าคนที่เขารักจริงๆ คือสึคาสะ ความสัมพันธ์ของคนทั้งสองจึงกลับมาเป็นคู่รักอีกครั้งหนึ่ง เรื่องราวในช่วงสุดท้ายนั้น กลับมาเป็นรักสามเส้าอีกครั้งของจุนเป สึคาสะ และอายะ พร้อมๆ กับการสานต่อความฝันของคนทั้งสาม ความฝันในการสร้างภาพยนตร์ของจุนเป การเป็นนักเขียนของอายะ และความฝันในการเป็นพาติซิเย่ (เชฟทำขนม) ของสึคาสะ ด้วยความฝันของสึคาสะนี้เองทำให้หลังจากเรียนจบมัธยมปลายแล้ว เธอจะไปเรียนต่อที่ฝรั่งเศส ทำให้ก่อนการจบการศึกษา ในวันวาเลนไทน์ครั้งสุดท้ายของเรื่องนี้ ทั้งสองตัดสินใจแยกทางกันอีกครั้ง เพื่อเดินตามความฝันของตัวเอง แต่เหตุการณ์นี้เองทำให้ทั้งสองรู้ว่าความรักที่มีต่อกันมีค่ามากเพียงใด และสัญญาว่าจะพบกันอีกเมื่อสึคาสะกลับมาที่ญี่ปุ่นอีกครั้ง ในตอนสุดท้ายของเรื่องนี้ ถูกจัดไว้ในอีก 4 ปีต่อมาหลังจากจบการศึกษา ในการรวมตัวอีกครั้งของอดีตสมาชิกชมรมภาพยนตร์ของอิสึมิซากะที่ร้านอาหารในเกียวโตของซัตสึกิ หลังจากการชนะเลิศรางวัลใหญ่ในการเขียนนวนิยายของอายะ โคมิยามะและโซโตมูระร่วมมือกันต่อตั้งบริษัทโปรดักชั่น จุนเปก็ได้พิสูจน์ตัวเองในการเป็นผู้กำกับ และขอให้อายะรอในวันที่เขาพร้อมที่จะทำภาพยนตร์จากสมุดบันทึกในวันนั้นให้เป็นจริงขึ้นมา ในฉากสุดท้ายของเรื่องนี้เป็นการพบกันอีกครั้งของจุนเปและสึคาสะ ด้วยบทสนทนาสั้นๆ ที่ทำให้เรารู้ว่าความรักของคนทั้งสองไม่สามารถถูกจำกัดได้ด้วยเวลาและระยะทาง และทั้งสองก็กลับมาเป็นคู่รักกันอีกครั้งหนึ่ง ในตอนพิเศษรักครั้งแรกในเกียวโตนั้น เป็นเรื่องราวเกี่ยวกับความรักครั้งของโซโตมูระ มิซึสึ น้องสาวของโซโตมูระ ฮิโรชิ กับอุจิบะ ชายหนุ่มผู้มีความใฝ่ฝันที่จะเป็นนักเขียนการ์ตูน ในระหว่างที่เธอเป็นนักศึกษาในเกียวโตตัวละครตัวละครหลักตัวละคร. ตัวละครหลัก. - มานากะ จุนเป - โทโจ อายะ- นิชิโนะ สึคาสะ - คิตะโอจิ ซัตสึกิ - มินามิโตะ ยูอิตัวละครรองตัวละครรอง. - โคมิยามะ ริคิยะ - โซโตมูระ ฮิโรชิ- โซโตมูระ มิสึซึ - ฮาชิโมโตะ จินามิ - คุโรกาว่า ชิโอริ - อามาจิตัวละครอื่นๆตัวละครอื่นๆ. - โอคุสะ - ทาโย ซาบุโร่ (ลุงเจ้าของโรงหนัง) - ป้าเจ้าของร้านเค้ก - ฮิงุเระ ริวอิจิ () - มุไค โคสึเอะ - อุราซาว่า ไม - มิกิชิม่า - ซาทาเกะ - โทโจ โชทาโร่ - โทโจ ฮารุกะ - โชจิ - คาโดกุระ ชู - อุจิบะ </doc>
