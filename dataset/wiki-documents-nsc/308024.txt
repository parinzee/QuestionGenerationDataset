<doc id="308024" url="https://th.wikipedia.org/wiki?curid=308024" title="รหัสมรณะ">รหัสมรณะ รหัสมรณะ ชื่อภาษาไทยของนวนิยายภาษาอังกฤษเรื่อง The Key to Rebecca เขียนโดย เคน ฟอลเลตต์ นักเขียนชาวอังกฤษเนื้อเรื่อง เนื้อเรื่อง. ในปี ค.ศ. 1942 อะเล็กซ์ วูล์ฟ จารชนลูกครึ่งอาหรับ-ยุโรปของนาซีแฝงตัวเข้ามาจารกรรมข้อมูลของฝ่ายสัมพันธมิตรในกรุงไคโร ในยุทธการแนวรบแอฟริกาเหนือ โดยผ่านความช่วยเหลือจาก ซันย่า นางระบำหน้าท้องที่ลือชื่อที่สุดของอียิปต์ซึ่งเป็นชู้รักเก่า พันตรีแซนดี้ สมิธ นายทหารอังกฤษถูกฆ่าตายอย่างโหดเหี้ยม ที่สำคัญ ข้อมูลการตอบโต้เออร์วิน รอมเมล แม่ทัพกองทัพรถถังอันเกรียงไกรของนาซี ก็หายไปด้วย นั่นทำให้ พันตรีวิลเลี่ยม แวนดัม นายทหารหัวหน้ารักษาความปลอดภัยของอังกฤษต้องตามล่าหาจารชนรายนี้ โดยมี อีลิน ฟอนตาน่า หญิงสาวที่แวนดัมหลงรักเป็นนางนกต่อ ซึ่งในเรื่องนี้มี อันวาร์ ซาดัต อดีตประธานาธิบดีของอียิปต์เข้าร่วมผสมโรงด้วยตัวละคร ตัวละคร. ตัวละครแต่ง- อะเล็กซ์ วูล์ฟ จารชนลูกครึ่งอาหรับ-ยุโรป มีชื่อเป็นภาษาอาหรับว่า อะหะหมัด เป็นผู้ที่นิยมนาซีเป็นอย่างมาก รูปร่างสูงใหญ่ ไว้หนวดที่ไม่เข้ากับหน้า เป็นบุคคลที่มีเสน่ห์ และเลือดเย็น ใช้วิธีสังหารศัตรูด้วยมีดพก - วิลเลี่ยม แวนดัม นายพันตรีของกองทัพบกอังกฤษ มีหน้าที่เป็นหัวหน้าฝ่ายรักษาความปลอดภัยบุคคล เป็นม่ายภรรยาได้เสียชีวิตไปก่อนหน้านั้น มีลูกชายวัย 10 ขวบเป็นลูกติด มุ่งมั่นที่จะจับตัวอะเล็กซ์ วูล์ฟ ให้ได้ - อีลิน ฟอนตาน่า หญิงสาวเชื้อสายยิว อายุ 23 เป็นคนสวย อยู่ตัวคนเดียวจึงทำงานทุกอย่างเพื่อเอาตัวรอด พยายามปกปิดมิให้ใครรู้ว่าเป็นยิว ภายหลังเป็นนางนกต่อให้แก่วิลเลี่ยมเพื่อจับตัวอะเล็กซ์ วูล์ฟ - ซันย่า อัล-อราม นางระบำหน้าท้องทรงเสน่ห์และยั่วยวนทางเพศ ที่ลือชื่อที่สุดของอียิปต์ เป็นชู้รักเก่าของอะเล็กซ์ วูล์ฟ ยอมช่วยเหลือวูล์ฟ เพียงเพื่อเกลียดชาวอังกฤษที่กดขี่อียิปต์ - บิลลี่ แวนดัม เด็กชายวัย 10 ขวบ ลูกติดของวิลเลี่ยม แวนดัมท เป็นเด็กที่เป็นผู้ใหญ่เกินวัย ฉลาด มีระเบียบ ชอบอ่านหนังสือ - พันตรี แซนดี้ สมิธ นายทหารอังกฤษผู้ถือกระเป๋าเอกสารข้อมูลการตั้งรับการบุกของเออร์วิน รอมเมล ถูกซันย่าล่อหลอกจนตกเป็นทาสกาม ถูกอะเล็กซ์ วูลฟ์ สังหารอย่างโหดเหี้ยม - อับดุลเลาะห์ ชาวอียิปต์ผู้กว้างขวางในไคโร รูปร่างอ้วน มีศักดิ์เป็นญาติห่าง ๆ ของวูล์ฟ ให้การช่วยเหลือวูล์ฟ เพราะเป็นโจรและอาชญากร แต่วูล์ฟก็ไม่เคยไว้ใจจนเกินไป - เคมัล นายตำรวจชาวอียิปต์ ที่แวนดัมขอให้ช่วยดูพฤติกรรมของวูล์ฟและซันย่า แต่กลับเป็นฝ่ายช่วยเหลือวูล์ฟและซันย่า เพราะต้องการให้อียิปต์เป็นอิสระเหนืออังกฤษ - เจคส์ นายทหารลูกน้องของแวนดัม นิสัยซื่อสัตย์ขยันขันแข็งเอาการเอางาน เป็นคนที่แวนดัมใช้งานและวางใจได้เสมอ - เร็กจี้ บ็อกส์ นายพันโทของกองทัพบกอังกฤษ เป็นหัวหน้าของแวนดัม ไม่ชอบหน้าแวนดัมและแวนดัมเองก็ไม่ชอบหน้าเช่นกัน ชอบขัดขวางและไม่เห็นด้วยกับการกระทำของแวนดัม ตัวละครที่มีจริง- จอมพลเออร์วิน รอมเมล แม่ทัพใหญ่ของนาซี ในยุทธการที่แอฟริกาเหนือ ชาญฉลาด สุขุม รอบคอบ เชื่อมั่นในตัวอะเล็กซ์ วูล์ฟ - อันวาร์ อัล-ซาดัต เป็นนายทหารยศร้อยเอกหนุ่มอายุ 22 มีอุดมการณ์ที่จะให้ชาติอาหรับเหนือกว่าชาติตะวันตก จึงรวมวงก่อกวนอังกฤษด้วย - จอมพลอัลเบิร์ต เคสเซลริ่ง จอมพลกองทัพอากาศนาซี ไม่ถูกกับรอมเมล และมักดูหมิ่นรอมเมลเพราะถือว่าตัวยศเหนือกว่า - ฟอน เมลเลนธิน นายพันตรีของนาซี นายทหารผู้ช่วยของรอมเมลเบื้องหลังและภาพยนตร์ เบื้องหลังและภาพยนตร์. The Key to Rebecca เป็นนวนิยายเรื่องที่ 3 ของเคน ฟอลเลตต์ และถือเป็นนวนิยายภาคต่อของ Eye of the Needle ซึ่งเป็นนวนิยายสายลับอีกเรื่องหนึ่งก่อนหน้านั้น The Key to Bebecca ตีพิมพ์ครั้งแรกในปี ค.ศ. 1980 ที่ประเทศอังกฤษ สำหรับในประเทศไทยตีพิมพ์ครั้งแรกในเดือนพฤษภาคม ปีถัดมา โดย สำนักพิมพ์แอ็ดวานซ์มีเดีย แปลเป็นภาษาไทยโดย จำเนียร เหมะรัต นวนิยายเรื่องนี้ได้ถูกสร้างเป็นภาพยนตร์สำหรับฉายทางโทรทัศน์ในสหรัฐอเมริกาเมื่อปี ค.ศ. 1985 โดยมี คลิฟฟ์ โรเบิร์ตสัน รับบทเป็น พันตรีวิลเลี่ยม แวนดัม และเดวิด โซล รับบทเป็น อะเล็กซ์ วูล์ฟ</doc>
