<doc id="113336" url="https://th.wikipedia.org/wiki?curid=113336" title="นอรา เวกแมน">นอรา เวกแมน นอรา เวกแมน () เป็นตัวการ์ตูนจากเรื่อง My Life as a Teenage Robot เธอเป็นคนที่สร้างเจนนี่ขึ้นมา เธอจึงเป็นแม่ของเจนนี่ คนส่วนใหญ่จะเรียกนอราว่า “คุณ เวกแมน” หรือจะรียกว่า “ดร.เวกแมน” ก็ได้ ส่วนชื่อ “นอรา” นั้น มักจะเป็นเพื่อนที่เป็นคนเรียกมากกว่า บุคลิกของ ดร.เวกแมน ก็คือ หญิงวัยกลางคน ผมสีขาว ตัวเตี้ย สวมแว่นตาสีแดง ซึ่งตรงกันข้ามกับ ดร.มอกก์เพื่อนของเธอเกือบทุกอย่าง ยกเว้นตัวเตี้ย ที่เหมือนกัน แต่ ดร.เวกแมน จะสูงกว่า ดร.มอกก์ นิดหน่อย ดร.เวกแมน ชอบเรียกเจนนี่ว่า XJ-9 และรักเจนนี่เหมือนลูกคนหนึ่งเลยทีเดียว แต่บางครั้งก็ทะเลาะกับเจนนี่ เพราะเจนนี่เอาแต่ใจตามประสาวัยรุ่น จนบางครั้ง ดร.เวกแมน รำพึงรำพันกับตัวเองว่า “จะสร้างหุ่นวัยรุ่นไปทำไม” แต่สุดท้ายก็ทิ้งกันไม่ขาดนิสัยของ ดร.เวกแมน นิสัยของ ดร.เวกแมน. เธอเป็นคนชอบเก็บตัวอยู่ในบ้านเพื่อประดิษฐ์สิ่งของ ค่อนข้างขี้กังวล ในตอนแรกไม่ชอบแบรดและทั๊ก ทั้งยังสั่งไม่ให้เจนนี่คบอีกด้วย แต่ด้วยความช่วยเหลือของแบรดและทั๊กให้พ้นจากการล้างแค้นของหนูกลายพันธุ์อัจฉริยะ เธอจึงยอมให้เจนนี่คบเป็นเพื่อนได้ตอนแรกของ ดร.เวกแมน ตอนแรกของ ดร.เวกแมน. ดร.เวกแมน ปรากฏตัวครั้งแรกใน Season 1 ตอน “It Came from Next Door” ในตอนนี้เธอได้ออกไปยืนขวางแบรดที่ประตูหน้าบ้านของเธอเอง เพราะไม่ต้องการให้แบรดเข้าไปข้างใน เนื่องจากกลัวความจริงจะแตกในเรื่องที่ว่าบ้านของเธอมีหุ่นยนต์ เธอไม่พูดไม่จากับแบรดจนเขาต้องขอลาไปเอง แต่แบรดก็หาทางเข้าไปในบ้านจนได้ เขาปีนขึ้นไปบนหน้าต่าง และพบเจนนี่ในที่สุด</doc>
