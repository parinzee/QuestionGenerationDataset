<doc id="743742" url="https://th.wikipedia.org/wiki?curid=743742" title="พระองค์เจ้านโรดม มารี รณฤทธิ์">พระองค์เจ้านโรดม มารี รณฤทธิ์ พระองค์เจ้านโรดม มารี รณฤทธิ์ (สกุลเดิม: เอง; 21 ธันวาคม พ.ศ. 2491) เป็นนักการเมืองชาวกัมพูชา อดีตพระชายาในสมเด็จกรมพระนโรดม รณฤทธิ์ และอดีตนายิกาสภากาชาดกัมพูชา (พ.ศ. 2537-2541)พระประวัติ พระประวัติ. พระองค์เจ้านโรดม มารี รณฤทธิ์ มีนามเดิมว่า เอง มารี (Eng Marie) เป็นธิดาคนโตจากทั้งหมดเก้าคนของเอง เมียะฮ์ (Eng Meas) ข้าราชการกระทรวงมหาดไทยผู้มีเชื้อสายจีน กับมารดาชื่อ ซาราห์ เฮย์ (Sarah Hay) มุสลิมเชื้อสายจาม ส่วนเอง โรลังด์ (Roland Eng) หนึ่งในพี่น้องของพระองค์ เคยเป็นเอกอัครราชทูตประจำประเทศไทยและสหรัฐอเมริกา สมเด็จกรมพระนโรดม รณฤทธิ์ และเอง มารี พบกันครั้งแรกช่วงปี พ.ศ. 2511 และทั้งสองได้เสกสมรสกันในเดือนกันยายนปีเดียวกันนั้นภายในพระราชวัง มีพระโอรสธิดาด้วยกัน 3 พระองค์ ได้แก่1. หม่อมเจ้านโรดม จักราวุธ (13 มกราคม 2513) 2. หม่อมเจ้านโรดม สีหฤทธิ์ (23 มิถุนายน 2515) 3. หม่อมเจ้านโรดม รัตนาเทวี (18 มิถุนายน 2517) เสกสมรสกับอันเซียว ลา ปลาเนตา (Ansiau La Planeta) เมื่อปี พ.ศ. 2543 กระทั่งปลายปี พ.ศ. 2549 พระองค์เจ้านโรดม มารี รณฤทธิ์ได้แยกกันอยู่และทรงฟ้องหย่าสมเด็จกรมพระนโรดม รณฤทธิ์ เนื่องจากพระสวามีทรงมีความสัมพันธ์กับอุก พัลลา ซึ่งเป็นนางรำ จนกระทั่งการฟ้องหย่าสิ้นสุดในเดือนมิถุนายน พ.ศ. 2553</doc>
