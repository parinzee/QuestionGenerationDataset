<doc id="551075" url="https://th.wikipedia.org/wiki?curid=551075" title="ธนีกาญจน์ แดงดา">ธนีกาญจน์ แดงดา ธนีกาญจน์ แดงดา เป็นนักกีฬาฟุตบอลหญิงทีมชาติไทยตำแหน่งกองหน้า และเธอเป็นน้องสาวของธีรศิลป์ แดงดา ซึ่งเป็นนักฟุตบอลทีมชาติไทยเช่นเดียวกัน เดือนมกราคม พ.ศ. 2556 ธนีกาญจน์ได้รับการเสนอชื่อเข้าชิงรางวัลฟุตบอลสยามโกลเด้นบอล ครั้งที่ 3 สาขานักฟุตบอลหญิงยอดเยี่ยมประวัติ ประวัติ. ธนีกาญจน์ แดงดา เป็นลูกสาวของ พ.อ.อ.ประสิทธิ์ แดงดา และเธอมีพี่ชายเป็นนักกีฬาฟุตบอลทีมชาติไทยชื่อธีรศิลป์ แดงดา ซึ่งแต่เดิม ธนีกาญจน์เคยเป็นนักกรีฑาซึ่งได้รับการฝึกสอนจากเรวดี ศรีท้าว ก่อนที่จะหันมาเป็นนักฟุตบอลในภายหลัง พ.ศ. 2555 ธนีกาญจน์เป็นหนึ่งในนักกีฬาฟุตบอลหญิงทีมชาติไทยเข้าแข่งขันฟุตบอลหญิงชิงแชมป์อาเซียน 2012 ที่จัดขึ้น ณ นครโฮจิมินห์ ประเทศเวียดนาม ใน พ.ศ. 2556 ธนีกาญจน์ได้เข้าร่วมแข่งขันในระดับอาชีพให้แก่สโมสรกรุงเทพมหานคร ในไทยวีเมน พรีเมียร์ลีก ฤดูกาล 2013 โดยในวันที่ 10 กุมภาพันธ์ ธนีกาญจน์เป็นหนึ่งในผู้ทำประตูให้แก่สโมสรดังกล่าวเมื่อครั้งที่พบกับสโมสรฟุตบอลหญิงวิทยาลัยนอร์ทกรุงเทพ ต่อมา ในวันที่ 17 กุมภาพันธ์ เธอได้ลงแข่งขันเมื่อพบกับทีมโรงเรียนกีฬาจังหวัดขอนแก่น รวมถึงในวันที่ 24 กุมภาพันธ์ เธอเป็นหนึ่งในผู้ทำประตูเมื่อครั้งที่พบกับสโมสรฟุตบอลหญิงทหารอากาศ และภายในปีเดียวกันนี้ ในการแข่งขันฟุตบอลหญิงเอเชียนคัพ 2014 รอบคัดเลือก ธนีกาญจน์เป็นหนึ่งในผู้ทำหน้าที่นักฟุตบอลทีมชาติตัวหลัก ซึ่งแม้จะมีอาการบาดเจ็บแต่เธอก็อาการดีขึ้นในภายหลัง และเธอเป็นหนึ่งในผู้มีส่วนช่วยให้ทีมชาติไทยเป็นฝ่ายชนะฟุตบอลหญิงทีมชาติอิหร่าน ส่งผลให้ทีมชาติไทยผ่านเข้าสู่การแข่งขันฟุตบอลหญิงเอเชียนคัพ 2014 รอบสุดท้ายได้สำเร็จผลงานในระดับอาชีพ ผลงานในระดับอาชีพ. พ.ศ. 2557 ธนีกาญจน์ได้รับการทาบทามให้เข้าร่วมทีมออสเตอร์ซุนด์ดีเอฟเอฟ ซึ่งเป็นสโมสรชั้นนำในการแข่งขันฟุตบอลลีกหญิงสวีเดน ดิวิชัน 2 ที่ประเทศสวีเดน</doc>
