<doc id="366446" url="https://th.wikipedia.org/wiki?curid=366446" title="อุเอะซุงิ เค็งชิง">อุเอะซุงิ เค็งชิง อุเอะซุงิ เค็งชิง (, 18 กุมภาพันธ์ ค.ศ. 1530 - 19 เมษายน ค.ศ. 1578) เป็นไดเมียวผู้ปกครองแคว้นเอะฉิโงะ และไดเมียวผู้ทรงอำนาจในยุคเซงโงะกุของญี่ปุ่น ได้รับฉายาว่า "มังกรแห่งเอะจิโงะ" และเทพแห่งสงคราม "บิชะมงเท็ง" ( ตรงกับท้าวเวสสุวรรณของทางศาสนาพุทธ) ด้วยความศรัทธาของอุเอะซุงิ เค็งชิน ที่มีต่อเทพเจ้าบิชะมงเท็ง อุเอะซุงิ เค็งชิน เป็นคู่ปรับของไดเมียว ทะเคะดะ ชิงเง็น ผู้มีฉายาว่า "พยัคฆ์แห่งคะอิ" ซึ่งไดเมียวทั้งสองได้ทำศึกสงครามกันหลายครั้งและไม่สามารถเอาชนะกันได้อย่างเด็ดขาดชีวิตวัยเยาว์ ชีวิตวัยเยาว์. อุเอะซุงิ เค็งชิง เดิมมีชื่อว่า "นะงะโอะ คะเงะโตะระ" () เกิดเมื่อค.ศ. 1530 ที่ปราสาทคะซุงะยะมะ () ในเมืองโจเอะสึ จังหวัดนิอิงะตะในปัจจุบัน เป็นบุตรชายของนะงะโอะ ทะเมะกะเงะ () ไดเมียวผู้ครองแคว้นเอะฉิโงะ มารดาคือนางเซงัง-อิง () ในค.ศ. 1536 เมื่อคะเงะโตะระอายุเจ็ดปี ทะเมะกะเงะผู้เป็นบิดาได้ยกทัพไปปราบกลุ่มกบฎ อิกโก-อิกกิ ที่เมืองคะงะ ทัพทั้งสองฝ่ายสู้รบกันในการรบที่เซ็นดันโนะ (Battle of Sendanno) ผลปรากฎว่าฝ่ายแค้วนเอะฉิโงะพ่ายแพ้และทะเมะกะเงะเสียชีวิตในที่รบ การเสียชีวิตอย่างกระทันหันของไดเมียวทะเมะกะเงะ เป็นเหตุให้เกิดศึกการแก่งแย่งแคว้นเอะฉิโงะระหว่างพี่ชายสองคนของคะเงะโตะระ ได้แก่ นะงะโอะ ฮะรุกะเงะ () และนะงะโอะ คะเงะยะซุ () โดยฮะรุกะเงะซึ่งเป็นพี่ชายคนโตเป็นผู้มีชัย และคะเงะยะซุถูกสังหาร ฝ่ายคะเงะโตะระได้หลบหนีลี้ภัยการเมืองภายในครอบครัวไปอยู่วัด เพื่อศึกษาเล่าเรียน จนกระทั่งค.ศ. 1544 ซะมุไรข้ารับใช้ของตระกูลคนหนึ่งชื่อว่า อุซะมิ ซะดะมิซึ () ได้เข้ามาทาบทามให้คะเงะโตะระเข้าแย่งแคว้นเอะฉิโงะมาจากฮะรุกะเงะผู้เป็นพี่ชาย เนื่องจากฮะรุกะเงะไม่เป็นที่ชื่นชอบของบรรดาซะมุไรผู้รับใช้ตระกูลนะงะโอะทั้งหลาย คะเงะโตะระจึงก่อสงครามกับพี่ชายของตนเอง ด้วยการสนับสนุนจากซะมุไรผู้จงรักภักดี คะเงะโตะระสามารถเอาชนะฮะรุกะเงะผู้เป็นพี่ชายได้ ฮะรุกะเงะจึงทำการเซ็ปปุกุสิ้นชีวิตไป ในค.ศ. 1545 อุเอะซุงิ โนะริมาซะ () ผู้ปกครองแคว้นโคซุเกะ (Kōzuke) จังหวัดกุนมะในปัจจุบัน และผู้ดำรงตำแหน่ง คันโตคังเร () หรือผู้แทนโชกุนในญี่ปุ่นภาคตะวันออก ได้ถูกตระกูลตระกูลโฮโจ (Hōjō) นำโดยไดเมียวโฮโจ อุจิยะซุ () เข้ารุกรานแคว้นโคซุเกะและยึดดินแดนมาจากคันโตคังเรอุเอะซุงิโนะริมะซะ โนะริมะซะได้หลบหนีมาขอความช่วยเหลือจากนะงะโอะ คะเงะโตะระ โดยที่นะงะโอะ คะเงะโตะระ ให้คำมั่นสัญญาว่า จะยกทัพไปยึดดินแดนแคว้นโคซุเกะมาคืนให้แก่อุเอะซุงิ โนะริมะซะสงครามกับทะเกะดะ ชิงเง็น สงครามกับทะเกะดะ ชิงเง็น. เมื่อคะเงะโตะระก้าวขึ้นสู่อำนาจในแคว้นเอะฉิโงะนั้น ไดเมียวผู้ยิ่งใหญ่ทางใต้ ทะเกะดะ ชิงเง็น จากแคว้นคะอิ กำลังแผ่ขยายอำนาจขึ้นมาทางเหนือในแคว้นชินะโนะ ไดเมียวทั้งหลายแห่งแค้วนชินะโนะได้เดินทางมาร้องขอให้คะเงะโตะระนำกำลังเข้าช่วยเหลือต่อต้านการรุกรานของตระกูลทะเกะดะ นำไปสู่สงครามอันยืดเยื้อยาวนานระหว่างอุเอะซุงิ เค็งชิง และทะเกะดะ ชิงเง็น ซึ่งเป็นทั้งการแข่งขันระหว่างตระกูลและการแข่งขันระหว่างบุคคลทั้งสอง ทั้งสองตระกูลสู้รบกันในการรบที่คะวะนะงะจิมะ ( ใกล้กับเมืองนะงะโนะในปัจจุบัน) ทั้งหมดห้าครั้ง ในค.ศ. 1554 ค.ศ. 1555 ค.ศ. 1557 ค.ศ. 1561 และค.ศ. 1564 โดยไม่มีผู้แพ้ชนะเด็ดขาด แม้ว่าในการรบครั้งที่สี่ ค.ศ. 1561 อุเอะซุงิ เค็งชิง เกือบจะได้รับชัยชนะเหนือทะเกะดะ ชินเง็น โดยที่ชิงเง็นสูญเสียญาติและทหารเอกคนสำคัญไปในการรบครั้งที่สี่นี้ ภูมิภาคตะวันออกของญี่ปุ่นทั้งตระกูลทะเกะดะและตระกูลอุเอะซุงิต่างคานอำนาจกัน การสู้รบของไดเมียวทั้งสองกลายเป็นตำนานที่สำคัญของสมัยเซ็งโงะกุ ในค.ศ. 1559 อุเอะซุงิ มะซะโตะระ เดินทางไปยังนครเกียวโตเพื่อพบกับโชกุนอะชิกะงะ โยะชิเตะรุ () และได้เปลี่ยนชื่อของตนเองเป็น "นะงะโอะ เทะรุโตะระ" () เพื่อเป็นเกียรติแก่โชกุน ในค.ศ. 1561 อุเอะซุงิ โนะริมะซะ ได้ทวงถามถึงสัญญาที่คะเงะโตะระเคยให้ไว้ ว่ากองกำลังเข้าบุกยึดดินแดนของตนคืนจากตระกูลโฮโจ คะเงะโตะระตอบตกลงภายใต้เงื่อนไขว่า โนะริมะซะต้องรับตนเองเป็นบุตรบุญธรรมและยกตำแหน่งคันโตคังเรให้แก่ตน เมื่อโนะริมะซะยอมรับข้อตกลงแล้ว นะงะโอะ คะเงะโตะระ จึงเปลี่ยนชื่อเป็น "อุเอะซุงิ มะซะโตะระ" () และขึ้นครองตำแหน่งคันโตคังเร แทนที่โนะริมะซะ อุเอะซุงิ เค็งชิง ยกทัพเข้ายึดแคว้นโคซุเกะคืนมาจากตระกูลโฮโจได้สำเร็จ และยังรุกรานต่อเข้าไปในดินแดนของตระกูลโฮโจ โฮโจ อุจิยะซุ ผู้นำตระกูลโฮโจ ไม่สามารถต้านทานการรุกรานของฝ่ายอุเอะซุงิได้ ค.ศ. 1561 อุเอะซุงิ เค็งชิง นำทัพเข้าล้อมปราสาทโอะดะวะระ ซึ่งเป็นฐานที่มั่นหลักของตระกูลโฮโจ ในจังหวัดคะนะงะวะในปัจจุบัน แม้ว่าจะไม่สามารถหักตีเอาปราสาทมาครอบครองได้ แต่ก็เป็นการลดอำนาจของตระกูลโฮโจในภูมิภาคคันโตลงไป ต่อมาภายหลัง อุเอะซุงิ มะซะโตะระ บรรพชาเป็นพระภิกษุสงฆ์ ได้รับฉายาว่า "เค็งชิง" ()สงครามกับ โอะดะ โนะบุนะงะ สงครามกับ โอะดะ โนะบุนะงะ. ตระกูลโอะดะ นำโดยโอะดะ โนะบุนะงะ () ซึ่งเป็นไดเมียวที่กำลังเรืองอำนาจอยู่ในญี่ปุ่นภาคกลาง ได้เข้ามาสานสัมพันธไมตรีกับอุเอะซุงิ เค็งชิง ในการทำสงครามกับตระกูลทะเกะดะ จนกระทั่งทะเกะดะ ชิงเง็น เสียชีวิตเมื่อค.ศ. 1573 ทำให้อำนาจของตระกูลทะเกะดะเสื่อมถอยลง และตระกูลโอะดะสามารถแผ่ขยายอำนาจเข้ามาแทนที่ตระกูลทะเกะดะได้ อุเอะซุงิ เค็งชิง จึงมีความตระหนักถึงภัยอันตรายของศัตรูใหม่ นั่นคือ โอะดะ โนะบุนะงะ ในค.ศ. 1574 ฮะตะเกะยะมะ โยะชิโนะริ () ไดเมียวแห่งแคว้นโนโตะ () จังหวัดอิชิกะวะในปัจจุบัน ได้ถูกสังหารโดยโช ชิเงะซึระ () ซึ่งเป็นซะมุไรข้ารับใช้ของตนเอง ภายใต้การยุยงของโอะดะ โนะบุนะงะ ฝ่ายอุเอะซุงิ เค็งชิง เมื่อทราบข่าวความวุ่นวายในแคว้นโนโตะ จึงยกกองทัพเข้ารุกรานแคว้นโนโตะในค.ศ. 1577 สังหารโช ชิเงะซึระ โดยอ้างจุดประสงค์เพื่อคืนความยุติธรรมให้แก่ไดเมียวผู้ถูกสังหารไป เค็งชิงยึดแคว้นโนโตะมาเป็นของตนเอง จากนั้นเค็งชิงยกทัพเข้ารุกรานแคว้นคะงะ () และเอะฉิเซ็ง () ซึ่งเป็นดินแดนของตระกูลโอะดะ ในขณะนั้นปกครองโดยชิบะตะ คะซึอิเอะ () โอะดะ โนะบุนะงะจึงมอบหมายให้ชิบะตะ คะซึอิเอะ และมะเอะดะ โทะชิอิเอะ () ยกทัพมาต้านทานการรุกรานของเค็งชิง ทัพของทั้งสองฝ่ายปะทะกันในยุทธการเทะโดะริกะวะ () ผลคือฝ่ายอุเอะซุงิ เค็งชิง เป็นฝ่ายมีชัย ขับไล่กองทัพของตระกูลโอะดะออกไปได้ อุเอะซุงิ เค็งชิง ยังคงมีโครงการที่จะแผ่ขยายอำนาจเข้าไปในดินแดนของตระกูลโอะดะต่อไป แต่ทว่าเค็งชิงล้มป่วยจากการดื่มสุราอย่างหนักตลอดชีพ จนกระทั่งอุเอะซุงิ เค็งชิง ได้เสียชีวิตในปีค.ศ. 1578 ด้วยอายุ 48 ปีมรดก มรดก. อุเอะซุงิ เค็งชิง เป็นไดเมียวผู้ซึ่งตั้งตนเป็นเทพเจ้าบิชะมงเท็งในพุทธศาสนามหายาน และไม่เคยสมรสกับสตรีใด อุเอะซุงิ เค็งชิงจึงไม่มีบุตรชายไว้สืบทอดแคว้นของตน อย่างไรก็ตาม อุเอะซุงิ เค็งชิงได้รับบุตรชายบุญธรรมเอาไว้สองคน ได้แก่- อุเอะซุงิ คะเงะกะสึ () บุตรชายของนางอะยะ-โงเซ็ง () ซึ่งเป็นพี่สาวของอุเอะซุงิ เค็งชิง บิดาคือนะงะโอะ มะซะกะเงะ () - อุเอะซุงิ คะเงะโตะระ () บุตรชายของโฮโจ อุจิยะซุ สงครามการแก่งแย่งตำแหน่งผู้สืบทอดของบุตรชายบุญธรรมทั้งสองของอุเอะซุงิ เค็งชิง ทำให้ตระกูลอุเอะซุงิอ่อนแอลง เป็นเหตุให้โอะดะ โนะบุนะงะ และโทะโยะโตะมิ ฮิเดะโยะชิ สามารถแผ่ขยายอิทธิพลเข้าปกครองตระกูลอุเอะซุงิได้ในที่สุด</doc>
