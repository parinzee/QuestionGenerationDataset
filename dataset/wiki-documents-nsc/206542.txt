<doc id="206542" url="https://th.wikipedia.org/wiki?curid=206542" title="สโมสรฟุตบอลบาเยิร์นมิวนิก">สโมสรฟุตบอลบาเยิร์นมิวนิก สโมสรฟุตบอลบาเยิร์นมิวนิก () หรือ สโมสรฟุตบอลไบเอิร์นมึนเชิน () เป็นสโมสรในประเทศเยอรมนี อยู่ที่เมืองมิวนิก รัฐบาวาเรีย อีกชื่อหนึ่งอาจเรียกว่า บาวาเรียมิวนิก หรือ ไบเอิร์นมึนเชิน เป็นสโมสรฟุตบอลที่ประสบความสำเร็จมากที่สุดในประเทศเยอรมนี โดยสามารถคว้าแชมป์ลีกสูงสุด (บุนเดสลีกา) มาครองได้มากถึง 24 ครั้ง แชมป์สโมสรโลก 2 ครั้ง ยูโรเปี้ยนคัพ/ยูฟ่าแชมเปียนส์ลีก 5 ครั้ง ยูฟ่าคัพวินเนอร์สคัพ 1 ครั้ง และยูฟ่าคัพ 1 ครั้ง สโมสรก่อตั้งขึ้นในปี ค.ศ. 1900 โดยสิบเอ็ดผู้เล่นฟุตบอลที่นำโดยฟรันซ์ จอร์น แม้ว่าบาเยิร์นจะชนะในการชิงแชมป์แห่งชาติในปี ค.ศ. 1932 สโมสรก็ไม่ได้เลือกเล่นในบุนเดสลีกาที่ก่อตั้งขึ้นในปี ค.ศ. 1963 สโมสรมีช่วงเวลาที่ยิ่งใหญ่ที่สุดเมื่อกลางยุค 70 ภายใต้การนำของฟรันซ์ เบคเคนเบาเออร์ โดยได้แชมป์สโมสรยุโรป 3 สมัยติดต่อกัน (ค.ศ. 1974-76) ในปีที่บาเยิร์นได้รับตำแหน่งสโมสรที่ประสบความสำเร็จในวงการฟุตบอลเยอรมัน ชนะถึงห้าในสิบครั้งของบุนเดสลีกาล่าสุด รางวัลระดับนานาชาติล่าสุดของสโมสรคืออินเตอร์คอนติเนนตัลคัพในปี ค.ศ. 2001 หลังจากที่พวกเขาได้แชมป์สโมสรยุโรปสมัยที่ 4 ในปีเดียวกัน ตั้งแต่ฤดูกาล 2005-06 บาเยิร์นเปลี่ยนมาใช้สนามอัลลิอันซ์อารีนาเป็นสนามเหย้าของตัวเอง ก่อนหน้านี้สโมสรใช้สนามโอลึมเพียชตาดิโยนมาเป็นเวลานานถึง 33 ปี สีประจำสโมสรคือสีแดงและสีขาวซึ่งเป็นสีประจำของรัฐบาวาเรีย บาเยิร์นเป็นสโมสรที่ใช้ระบบสมาชิกกว่า 162,187 คน นอกจากนี้ยังมี 2,764 คนที่ลงทะเบียนแฟนคลับอย่างเป็นทางการร่วมกับ 192,162 คน สโมสรยังมีหน่วยงานด้านกีฬาอื่น ๆ อีก คือ หมากรุก, แฮนด์บอล, ยิมนาสติก, โบว์ลิ่ง, ปิงปอง, ผู้ตัดสินและทีมฟุตบอลอาวุโส รวมกันมีสมาชิกใช้งานมากกว่า 1,100 คน ในฤดูกาล 2013-14 บาเยิร์นมิวนิคสร้างประวัติศาสตร์ด้วยการคว้าแชมป์สมัยที่ 24 โดยที่ลงแข่งไปเพียง 27 นัดเท่านั้น ด้วยการเอาชนะแฮร์ธาเบอร์ลิน ที่สนามโอลิมเปียชตาดิโยนเบอร์ลิน ของแฮร์ธา ในวันที่ 25 มีนาคม ค.ศ. 2014 ไป 3-1 ประตู เนื่องจากทีมที่มีคะแนนเป็นอันดับ 2 ในตาราง คือ โบรุสเซียดอร์ทมุนด์ ไม่สามารถตามทันแล้ว นับเป็นการคว้าแชมป์บุนเดสลีกาที่เร็วที่สุดในประวัติศาสตร์ผู้เล่นผู้เล่นชุดปัจจุบันผู้เล่นที่ถูกยืมตัวผู้เล่นที่มีชื่อเสียงเกียรติประวัติ เกียรติประวัติ. ระดับประเทศ- บุนเดสลีกา (26) : 1931–32, 1968–69, 1971–72, 1972–73, 1973–74, 1979–80, 1980–81, 1984–85, 1985–86, 1986–87, 1988–89, 1989–90, 1993–94, 1996–97, 1998–99, 1999–2000, 2000–01, 2002–03, 2004–05, 2005–06, 2007–08, 2009–10, 2012-13, 2013-14, 2014-15, 2015-16, 2016-17 - เดเอฟเบโพคาล (18) : 1957, 1966, 1967, 1969, 1971, 1982, 1984, 1986, 1998, 2000, 2003, 2005, 2006, 2008, 2010, 2012, 2013, 2015 - เดเอฟเบ-ลีกาโพคาล (6) : 1997, 1998, 1999, 2000, 2004, 2007 - เดเอฟแอล-ซูเปอร์คัพ (5) : 1982, 1987, 1990, 2010, 2012 ระดับทวีปยุโรป- ยูโรเปียนคัพ/ยูฟ่าแชมเปียนส์ลีก (5) : 1974, 1975, 1976, 2001, 2013 - ยูฟ่าคัพวินเนอร์สคัพ (1) : 1967 - ยูฟ่าคัพ/ยูฟ่ายูโรปาลีก (1) : 1996 ระดับโลก- ฟุตบอลชิงแชมป์สโมสรโลก (3) : 1976, 2001, 2013สถิติสโมสรสถิติสโมสร. - นักฟุตบอลที่ลงเล่นมากที่สุด : เซปป์ ไมเออร์ (536 นัด) - นักฟุตบอลที่ทำประตูสูงสุด : แกร์ด มึลเลอร์ (398 ประตู) - ชนะสูงสุด : บาเยิร์นมิวนิก 11-1 โบรุสเซียดอร์ทมุนด์ (บุนเดสลีกา, 27 พฤศจิกายน 1971) - แพ้สูงสุด : บาเยิร์นมิวนิก 0-7 ชาลเก 04 (บุนเดสลีกา, 9 ตุลาคม 1976)</doc>
