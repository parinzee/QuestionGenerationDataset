<doc id="348184" url="https://th.wikipedia.org/wiki?curid=348184" title="สริตา ผ่องศรี">สริตา ผ่องศรี สริตา ผ่องศรี เกิดวันที่ 12 ตุลาคม พ.ศ. 2534 ที่โรงพยาบาลรามคำแหง กรุงเทพมหานคร เป็นนักกีฬาเทควันโดหญิงทีมชาติไทย และเป็นนักกีฬาชาวไทยคนแรก ที่ได้รับเหรียญทอง ในการแข่งขันเทควันโดในเอเชียนเกมส์ 2010 โดยเอาชนะเหงียน ธิ ฮอย ธู นักกีฬาจากเวียดนาม ในรุ่นน้ำหนักไม่เกิน 53 กก.หญิง ที่นครกว่างโจว สาธารณรัฐประชาชนจีน โดยมี ชเว ยองซอก เป็นหัวหน้าโค้ช สริตาสำเร็จการศึกษาในระดับชั้นอุดมศึกษา จากคณะบริหารธุรกิจ มหาวิทยาลัยเกษตรศาสตร์ และมีบ้านพักอาศัยอยู่ที่เขตบางกะปิประวัติ ประวัติ. สริตา ผ่องศรี เป็นบุตรสาวของคุณพ่อสุวิทย์ ผ่องศรี และคุณแม่จำรูญศรี ผ่องศรี เริ่มเล่นเทควันโดครั้งแรกเมื่ออยู่ได้เพียง 6 ขวบ ขณะเรียนอยู่ชั้นประถมศึกษาปีที่ 1 สริตามีนักกีฬาในดวงใจ คือ แม่น้ำ เชิดเกียรติศักดิ์ ซึ่งเป็นอดีตนักกีฬาเทควันโดทีมชาติไทย ครั้นเมื่ออายุ 15 ปี เธอได้มีอาการบาดเจ็บที่หัวเข่าขวา ถึงขั้นเอ็นไขว้าหน้าขาด จนต้องรับการผ่าตัดและพักฟื้นนาน 1 ปี ส่วนในการแข่งขันเอเชียนเกมส์ 2010 นั้น เธอได้ติดทีมชาติมาในฐานะที่ไม่ใช่นักกีฬาความหวังแต่อย่างใด ด้วยไม่เคยมีผลงานเด่นในระดับเยาวชนมาก่อน โดยในระดับทีมชาติชุดใหญ่ติดมาเพียง 3 ครั้ง แต่ทุกครั้งที่เธอแข่งก็ได้รับเหรียญรางวัลมาทุกครั้ง ซึ่งเธอได้รับรางวัลเหรียญทองในการแข่งขัน นับเป็นนักเทควันโดไทยคนแรกที่ได้รับเหรียญทองจากการแข่งขันเอเชียนเกมส์ สริตาเข้าร่วมการแข่งขันซีเกมส์ 3 ครั้ง ในรุ่นน้ำหนักไม่เกิน 53 กก.หญิง โดยสามารถคว้าเหรียญทอง และเป็นแชมป์ได้ถึง 3 สมัย ตั้งแต่ซีเกมส์ครั้งที่ 25 ที่ประเทศลาว ซีเกมส์ครั้งที่ 26 ที่ประเทศอินโดนีเซีย และซีเกมส์ครั้งที่ 27 ที่ประเทศเมียนมาร์ สริตาเข้าร่วมการแข่งขันเทควันโดชิงแชมป์เอเชีย ในรายการ "Asian Taekwondo Championships 2014" ที่ประเทศอุซเบกิสถาน โดยคว้าเหรียญทองแดงในรุ่นน้ำหนักไม่เกิน 53 กก.หญิง จากนั้นเข้าร่วมการแข่งขันเทควันโดในกีฬามหาวิทยาลัยโลก ที่เมืองโฮฮอท สาธารณรัฐประชาชนจีน คว้าเหรียญเงินในรุ่นน้ำหนักไม่เกิน 53 กก.หญิง และคว้าเหรียญทองในการแข่งขันต่อสู้ทีมหญิงร่วมกับคาสซานดร้า ฮาลเลอร์ ศิริพร บวบสด รุ่งรวี ขุระสะ รังสิญา นิสัยสม ซึ่งเป็นการคว้าเหรียญทองประเภททีมหญิงได้เป็นครั้งแรกในประวัติศาสตร์ ต่อมาเข้าร่วมการแข่งขันเอเชียนเกมส์ 2014 ที่เมืองอินชอน ประเทศเกาหลีใต้ ในการแข่งขันเทควันโดรุ่นน้ำหนักไม่เกิน 53 กก.หญิง ซึ่งเป็นการเข้าร่วมแข่งขันเอเชียนเกมส์เป็นครั้งที่ 2 โดยเข้าร่วมการแข่งขันกับนักกีฬาเทควันโดทีมชาติไทย จำนวน 10 คน ประกอบด้วย พาณิภัค วงศ์พัฒนกิจ รุ่นน้ำหนักไม่เกิน 46 กก.หญิง ชนาธิป ซ้อนขำ รุ่นน้ำหนักไม่เกิน 49 กก.หญิง รังสิญา นิสัยสม รุ่นน้ำหนักไม่เกิน 57 กก.หญิง อิศรินทร์ ทวีปถาวรวงศ์ รุ่นน้ำหนักไม่เกิน 62 กก.หญิง รามณรงค์ เสวกวิหารี รุ่นน้ำหนักไม่เกิน 54 กก.ชาย เป็นเอก การะเกตุ รุ่นน้ำหนักไม่เกิน 58 กก.ชาย อัครินทร์ กิจวิจารณ์ รุ่นน้ำหนักไม่เกิน 63 กก.ชาย เชษฐรพี ต่างใจ รุ่นน้ำหนักไม่เกิน 68 กก.ชาย พีระเทพ ศิลาอ่อน รุ่นน้ำหนักไม่เกิน 74 กก.ชาย ณัฐภัทร ตันตรามาตย์ รุ่นน้ำหนักไม่เกิน 87 กก.ชาย สริตาได้อำลาทีมชาติเรียบร้อยแล้ว หลังจากการแข่งขันเอเชียนเกมส์ 2014 ที่ประเทศเกาหลีใต้ ปัจจุบันทำหน้าที่เป็นโค้ชให้กับนักกีฬาผลงานที่ผ่านมาระดับประเทศผลงานที่ผ่านมา. ระดับประเทศ. - พ.ศ. 2549 เหรียญทอง : เทควันโดเยาวชนชิงแชมป์ประเทศไทย - พ.ศ. 2550 เหรียญทอง : เทควันโดชิงแชมป์ประเทศไทย - พ.ศ. 2555 เหรียญทองแดง : เทควันโดชิงแชมป์ประเทศไทย - พ.ศ. 2555 เหรียญทอง : กีฬาแห่งชาติ ครั้งที่ 41 "เชียงใหม่เกมส์" - พ.ศ. 2556 เหรียญทอง : กีฬามหาวิทยาลัยแห่งประเทศไทย ครั้งที่ 40 "พลบดีเกมส์" - พ.ศ. 2557 เหรียญเงิน : กีฬาแห่งชาติ ครั้งที่ 42 "สุพรรณบุรีเกมส์" - พ.ศ. 2557 เหรียญทอง : กีฬามหาวิทยาลัยแห่งประเทศไทย ครั้งที่ 41 "มอดินแดงเกมส์"ระดับนานาชาติระดับนานาชาติ. - พ.ศ. 2552 เหรียญทองแดง : กีฬามหาวิทยาลัยโลก ครั้งที่ 25 ประเทศเซอร์เบีย - เหรียญเงิน : เทควันโดชิงแชมป์โลก ประเทศเดนมาร์ก - เหรียญทอง : ซีเกมส์ 2009 สาธารณรัฐประชาธิปไตยประชาชนลาว - เหรียญทอง : เอเชียนเกมส์ 2010 สาธารณรัฐประชาชนจีน - เหรียญทอง : ซีเกมส์ 2011 อินโดนีเซีย - เหรียญทอง : ซีเกมส์ 2013 เมียนมาร์ - เหรียญเงิน : เทควันโดชิงชนะเลิศมหาวิทยาลัยโลก ครั้งที่ 13 สาธารณรัฐประชาชนจีน - เหรียญทอง : เทควันโดชิงชนะเลิศมหาวิทยาลัยโลก ครั้งที่ 13 (ต่อสู้ทีมหญิง) สาธารณรัฐประชาชนจีน - เหรียญทองแดง : เทควันโดชิงแชมป์เอเชีย 2014 อุซเบกิสถานเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.) - พ.ศ. 2555 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญทองดิเรกคุณาภรณ์ (ร.ท.ภ.) - พ.ศ. 2557 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ (บ.ภ.)</doc>
