<doc id="847505" url="https://th.wikipedia.org/wiki?curid=847505" title="มิสยูเอสเอ">มิสยูเอสเอ มิสยูเอสเอ () เป็นการประกวดความงามในสหรัฐอเมริกาซึ่งจัดขึ้นเป็นประจำทุกปีตั้งแต่ปี ค.ศ. 1952 เพื่อคัดเลือกตัวแทนของสหรัฐอเมริกาเข้าประกวดนางงามจักรวาล นอกจากนี้องค์การนางงามจักรวาลยังดำเนินการประกวดมิสทีนยูเอสเอ ปัจจุบันมิสยูเอสเอคือ แซราห์ โรส ซัมเมอส์ จากรัฐเนแบรสกา ได้ครองตำแหน่งเมื่อวันที่ 21 พฤษภาคม ค.ศ. 2018 ในชรีฟพอร์ต, รัฐลุยเซียนาประวัติ ประวัติ. การประกวดมิสยูเอสเอได้ริเริ่มขึ้นในปี ค.ศ. 1950 เมื่อโยลันด์ เบตเบซ ผู้ชนะการประกวดมิสอเมริกา ปฏิเสธที่จะสวมชุดว่ายน้ำเพื่อการประชาสัมพันธ์ บริษัทผลิตชุดว่ายน้ำแคทาลีนาซึ่งเป็นผู้สนับสนุนหลักของการประกวดมิสอเมริกา ตัดสินใจยกเลิกการสนับสนุนการประกวดมิสอเมริกาอย่างทันที และได้จัดตั้งการประกวดมิสยูเอสเอ นอกจากนี้ยังได้ก่อตั้งการประกวดนางงามจักรวาล และในปี ค.ศ. 1983 ยังมีการประกวดมิสทีนยูเอสเอ มิสยูเอสเอครั้งแรกจัดขึ้นในปี ค.ศ. 1952 ที่ลองบีช รัฐแคลิฟอร์เนีย ผู้ชนะเลิศมิสยูเอสเอคนแรกคือแจ็กกี เลาก์รี มิสนิวยอร์กยูเอสเอ ครั้งแรกมีผู้เข้าร่วมประกวด 30 คน และหลายรัฐไม่สามารถเข้าร่วมประกวดได้ในช่วงสองทศวรรษแรกของการประกวดได้ ตั้งแต่ปี ค.ศ. 1970 แต่ละรัฐและเขตปกครองพิเศษโคลัมเบียได้ส่งตัวแทนเข้าร่วมในแต่ละปี รัฐอะแลสกาได้เข้าร่วมครั้งแรกในปี ค.ศ. 1959 และรัฐฮาวายในปี ค.ศ. 1960 ก่อนหน้านี้ทั้ง 2 รัฐมีส่วนร่วมในนางงามจักรวาล ตั้งแต่ปี ค.ศ. 1963 – ค.ศ. 2002 การประกวดรอบตัดสินออกอากาศทางสถานีโทรทัศน์ซีบีเอส ในปี ค.ศ. 1990 ผู้ชมได้ลดลงอย่างรวดเร็วประมาณ 20 ล้านคน ตั้งแต่ปี ค.ศ. 2003 การประกวดได้ออกอากาศทางสถานีโทรทัศน์เอ็นบีซีรูปแบบการประกวด รูปแบบการประกวด. ซึ่งรูปแบบการประกวดมิสยูเอสจะแตกต่างจากมิสอเมริกา ผู้เข้าประกวดมิสยูเอสไม่ต้องแข่งขันในรอบความสามารถพิเศษ การประกวดหลักคือเครื่องแต่งกายชุดว่ายน้ำ ชุดราตรีและการสัมภาษณ์ การมีส่วนร่วมในการประกวดมิสยูเอสเอผู้เข้าประกวดจำเป็นต้องได้รับการคัดเลือกให้เป็นตัวแทนของแต่ละรัฐ ผู้เข้าประกวดจะมีส่วนร่วมในรอบ Preliminary หลังจากนั้นผู้เข้าประกวดยังคงอยู่ในการประกวดต่อไปจนถึงรอบตัดสิน ในวันประกวดรอบตัดสินผู้เข้าประกวดจะมีส่วนร่วมในการประกวดรอบชุดว่ายน้ำ ชุดราตรีและการสัมภาษณ์เพื่อเลือกเป็นมิสยูเอสเอรายนามผู้ชนะล่าสุดเรียงลำดับรัฐของผู้ชนะเลิศรายนามผู้ชนะล่าสุด. เรียงลำดับรัฐของผู้ชนะเลิศ. - หมายเหตุรูปภาพผู้ชนะ</doc>
