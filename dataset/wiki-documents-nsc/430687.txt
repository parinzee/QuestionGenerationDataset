<doc id="430687" url="https://th.wikipedia.org/wiki?curid=430687" title="วิทยาลัยเทคยอง">วิทยาลัยเทคยอง วิทยาลัยเทคยอง (; ) เป็นวิทยาลัยเอกชน ซึ่งตั้งอยู่ในเมืองเกียงซาง ประเทศเกาหลีใต้ และเป็นหนึ่งในวิทยาลัยชั้นนำของประเทศ รวมถึงเป็นที่รู้จักในฐานะสถาบันที่มีการแลกเปลี่ยนนักศึกษาฝึกงานในประเทศต่างๆ โดยสถาบันแห่งนี้ได้ก่อตั้งขึ้นใน ค.ศ. 1993 ซึ่งเป็นส่วนหนึ่งของโรงเรียนจุงอัมประวัติ ประวัติ. วันที่ 22 พฤษภาคม ค.ศ. 1992 มูลนิธิการศึกษาจุงอัมได้ทำพิธีเปิดวิทยาลัยเทคยอง โดยมี ยู จินซอน เป็นผู้ก่อตั้ง และได้เตรียมรับการอนุมัติจัดตั้งเป็นวิทยาลัยในวันที่ 29 ตุลาคมของปีเดียวกันนี้ จากนั้น ในวันที่ 5 มีนาคม ค.ศ. 1993 ได้ทำพิธีต้อนรับนักศึกษาเข้าใหม่ 480 คน ใน 6 สาขาวิชา วันที่ 6 กรกฎาคม ค.ศ. 1997 ทางวิทยาลัยได้เข้าร่วมกิจกรรมในเทศกาลเครื่องแต่งกายโลกครั้งที่ 9 ซึ่งจัดขึ้นที่ประเทศจีน และในวันที่ 15 กรกฎาคม ของปีเดียวกันนี้ ทางวิทยาลัยได้เชิญโรงเรียนภาษาต่างประเทศโอซาก้าจากประเทศญี่ปุ่นร่วมในงาน โคเรีย-เจแปน คอลลีเจทแลงเกวจคอร์ส คัลเจอร์อินไควรีอีเวนท์ รวมถึงทางวิทยาลัยเทคยองยังได้ทำรายการ ทีเคอินเทอร์เน็ตบรอดคาสท์ ขึ้นในวันที่ 29 พฤศจิกายน ค.ศ. 2006 ตลอดจนในวันที่ 3 ธันวาคม ค.ศ. 2007 ได้จัดให้มีโครงการแลกเปลี่ยนนักศึกษากับทางมหาวิทยาลัยฮานอย ของเวียดนาม ปัจจุบัน ทางวิทยาลัยได้เปิดการเรียนการสอนในภาควิชาต่างๆหลากสาขา อาทิ หลักสูตรวิชาศิลปะการปรุงอาหารของโรงแรม ที่ได้รับความร่วมมือจากสถาบัน ซี.ไอ.เอ. ของสหรัฐอเมริกา รวมถึงหลักสูตรวิชา เกมออนไลน์ ที่สอนทั้งทางด้านการเขียนโปรแกรม, คาแร็คเตอร์ดีไซน์, กราฟิก และแอนิเมชันศิษย์เก่าที่มีชื่อเสียงศิษย์เก่าที่มีชื่อเสียง. - คู พนชิน นักมายากลชาวเกาหลีใต้ - คิมยูคยอม นักร้องวง GOT 7</doc>
