<doc id="483849" url="https://th.wikipedia.org/wiki?curid=483849" title="นรกระฟ้า">นรกระฟ้า นรกระฟ้า () เป็นภาพยนตร์โลดโผน/ระทึกขวัญ กำกับโดยจอห์น แมคเทียร์แนน เขียนบทโดยสตีเฟ่น อี. เด ซูซ่าและเจ๊บ สจ๊วต นำแสดงโดย บรูซ วิลลิส, แอลัน ริกแมน และบอนนี เบเดเลีย เข้าฉายเมื่อปี ค.ศ. 1988 ภาพยนตร์เรื่องนี้เป็นภาพยนตร์ลำดับที่ 1 ในชุด ดาย ฮาร์ดเรื่องย่อ เรื่องย่อ. ในวันคริสต์มาสอีฟ จอห์น แมคเคลน ตำรวจนิวยอร์ก เดินทางมาที่อาคารนากาโตมิในลอสแอนเจลิสเพื่อร่วมงานเลี้ยงวันคริสต์มาสกับฮอลลี ภรรยาที่ตอนนี้แยกกันอยู่ ขณะที่แมคเคลนกำลังเปลี่ยนชุด กลุ่มติดอาวุธนำโดยฮันส์ กรูเบอร์ได้บุกเข้ามาในอาคาร แขกทั้งหมดถูกจับเป็นตัวประกัน ส่วนแมคเคลนลอบหนีออกมาได้ กรูเบอร์แยกไปคุยกับโจเซฟ ทาคางิ ผู้บริหารบริษัทนากาโตมิและบังคับให้เขาบอกรหัสห้องนิรภัยของอาคารซึ่งภายในมีพันธบัตรมูลค่า 640 ล้านดอลลาร์สหรัฐ แต่ทาคางิไม่ยอมบอก กรูเบอร์จึงยิงทาคางิที่ศีรษะ แมคเคลนซึ่งเห็นเหตุการณ์ทั้งหมดรีบหนีหลังจากถูกโทนี ลูกน้องของกรูเบอร์ไล่ตาม แมคเคลนสู้กับโทนีจนฝ่ายหลังตกบันไดคอหักและยึดอาวุธและวิทยุสื่อสารของโทนีไป เขาใช้ติดต่อกับอัล พาวเวลล์ ตำรวจลอสแอนเจลิสเพื่อขอความช่วยเหลือ ต่อมากรูเบอร์ส่งลูกน้อง 2 คนคือไฮน์ริชและมาร์โคไปเพื่อกำจัดแมคเคลน แต่ทั้งสองคนกลับถูกแมคเคลนยิงเสียชีวิต ด้านพาวเวลล์ไปตรวจที่อาคารและพบกับเอ็ดดี ลูกน้องของกรูเบอร์ที่ปลอมเป็นฝ่ายต้อนรับ เมื่อไม่พบอะไรผิดสังเกต พาวเวลล์จึงขับรถออกไป แต่แมคเคลนโยนศพของมาร์โคลงมา ทำให้พาวเวลล์รีบขอกำลังเสริมมาที่อาคารนี้ ต่อมาหน่วยปฏิบัติการพิเศษได้บุกอาคาร แต่ถูกเจมส์และอเล็กซานเดอร์ ลูกน้องของกรูเบอร์ตอบโต้ด้วยจรวจ แมคเคลนจึงใช้ระเบิด C4 ที่ยึดมาจากไฮน์ริชฆ่าทั้งสองคน แฮร์รี เอลลิส เพื่อนร่วมงานของฮอลลีเสนอตัวเป็นคนกลางในการเจรจาระหว่างแมคเคลนและกรูเบอร์ แต่แมคเคลนไม่ยอมรับข้อเสนอ กรูเบอร์จึงยิงเอลลิสเสียชีวิต ต่อมากรูเบอร์ออกไปตรวจดูระเบิดที่ชั้นดาดฟ้าและพบกับแมคเคลน แต่กรูเบอร์หลอกว่าตัวเองชื่อ บิล เคลย์และเป็นตัวประกันที่หนีออกมาได้ แมคเคลนให้ปืนเขาไว้เพื่อป้องกันตัว กรูเบอร์พยายามใช้ปืนยิงแมคเคลนแต่ปืนไม่มีกระสุน ก่อนที่แมคเคลนจะจัดการกรูเบอร์ คาร์ล ฟรังโกและฟริตซ์ ลูกน้องของกรูเบอร์ได้ตามมาและยิงต่อสู้กัน ฟรังโกและฟริตซ์เสียชีวิต ส่วนแมคเคลนหนีไปได้ ต่อมาเจ้าหน้าที่ FBI ได้เข้ามาดูแลสถานการณ์และสั่งตัดไฟฟ้าของอาคาร ซึ่งเข้าแผนของกรูเบอร์เพราะจะทำให้ตัวล็อกตัวสุดท้ายของห้องนิรภัยเปิดออก กรูเบอร์ขอเฮลิคอปเตอร์เพื่อใช้หลบหนี โดยเขามีแผนจะระเบิดดาดฟ้าเพื่อฆ่าตัวประกันทั้งหมดและหลอกว่าพวกเขาเสียชีวิตในการระเบิด แมคเคลนตามไปที่ดาดฟ้าและสู้กับคาร์ล ในขณะเดียวกันกรูเบอร์เห็นข่าวเกี่ยวกับครอบครัวแมคเคลนจึงอนุมานได้ว่าฮอลลีเป็นภรรยาของแมคเคลน กรูเบอร์จึงจับฮอลลีเป็นตัวประกัน ด้านแมคเคลนหลังจากจับคาร์ลแขวนคอและฆ่าอูลี ลูกน้องของกรูเบอร์ เขาขึ้นไปที่ดาดฟ้าและสั่งให้ตัวประกันทั้งหมดลงจากดาดฟ้า กรูเบอร์กดระเบิดทำลายดาดฟ้าและเฮลิคอปเตอร์ของ FBI ส่วนแมคเคลนหนีลงมาจากดาดฟ้าโดยผูกตัวเองกับสายดับเพลิง ทีโอ ลูกน้องของกรูเบอร์ลงมาที่ลานจอดรถเพื่อหารถหลบหนี แต่ถูกอาร์กายล์ คนขับรถของแมคเคลนชกจนสลบ แมคเคลนสู้กับคริสตอฟฟ์ ลูกน้องของกรูเบอร์จนอีกฝ่ายสลบและพบกับกรูเบอร์ที่จับฮอลลีเป็นตัวประกันกับเอ็ดดี แมคเคลนทำท่าเหมือนยอมแพ้แล้วใช้ปืนที่ซ่อนไว้ด้านหลังยิงเอ็ดดีเสียชีวิต ส่วนกรูเบอร์ถูกแมคเคลนยิงจนเซทะลุออกนอกหน้าต่างแต่เกี่ยวนาฬิกาของฮอลลีไว้ เขาพยายามจะยิงแมคเคลนและฮอลลี แต่แมคเคลนปลดนาฬิกาได้ก่อน กรูเบอร์จึงร่วงลงไปเสียชีวิต แมคเคลนและฮอลลีออกมาเจอพาวเวลล์ที่ด้านนอกอาคาร โดยมีคาร์ลซึ่งยังไม่เสียชีวิตตามออกมา แต่ถูกพาวเวลล์ยิงก่อนจนเสียชีวิต ส่วนอาร์กายล์ขับรถออกมารับแมคเคลนและฮอลลี ริชาร์ด ธอร์นเบิร์ก นักข่าวที่เสนอข่าวครอบครัวแมคเคลนขอสัมภาษณ์แมคเคลน แต่ถูกฮอลลีชก แมคเคลนและฮอลลีขึ้นรถโดยมีอาร์กายล์ขับออกไปนักแสดงนักแสดง. - บรูซ วิลลิส รับบท จอห์น แมคเคลน - แอลัน ริกแมน รับบท ฮันส์ กรูเบอร์ - อเล็กซานเดอร์ กอดูนอฟ รับบท คาร์ล - บอนนี่ เบเดเลีย รับบท ฮอลลี เจนเนโร-แมคเคลน - เรจินัลด์ เวลจอห์นสัน รับบท อัล พาวเวลล์ - พอล กลีสัน รับบท ดเวย์น ที โรบินสัน - เดโวโร่ ไวท์ รับบท อาร์กายล์ - วิลเลียม อเทอร์ตัน รับบท ริชาร์ด ธอร์นเบิร์ก - ฮาร์ต บอชเนอร์ รับบท แฮร์รี่ เอลลิส - เจมส์ ชิเกตะ รับบท โจเซฟ โยชิโนบุ ทาคางิ</doc>
