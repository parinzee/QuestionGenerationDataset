<doc id="552921" url="https://th.wikipedia.org/wiki?curid=552921" title="กัปตันฮุก">กัปตันฮุก นายเรือเจมส์ ฮุก () หรือเป็นที่รู้จักในชื่อ กัปตันฮุก เป็นตัวละครฝ่ายร้ายในบทละครเรื่อง ปีเตอร์แพนแอนด์เวนดี (Peter and Wendy) ของเจ. เอ็ม. แบร์รี (J. M. Barrie) รวมถึงงานอื่น ๆ ซึ่งดัดแปลงมาจากบทละครดังกล่าว กัปตันฮุกเป็นหัวหน้าโจรสลัดและเป็นนายเรือเดินสมุทรชื่อ จอลลีโรเจอร์ (Jolly Roger) ทั้งยังเป็นหัวหน้าท่าเรือในดินแดนที่เรียก "เนเวอร์แลนด์" (Neverland) ความสำคัญอย่างยิ่งยวดของเขาอยู่ที่เขาเป็นศัตรูตัวหลักของปีเตอร์ แพน และได้รับการพรรณนาว่าเป็น "สรั่งแห่งเจ้าเคราดำ" (boatswain to Blackbeard) และเป็น "ชายผู้สร้างความหวาดกลัวให้แก่เจ้าบาร์บีคิว" (the man that frightened Barbecue) แต่เขากลัวโลหิตตนเองกับจระเข้ ชื่อสกุลของเขาว่า "ฮุก" ซึ่งแปลว่า ตะขอ นั้นมาจากตะขอเหล็กที่เขาสวมไว้แทนมือขวาซึ่งถูกปีเตอร์ แพน ตัด แล้วโยนให้จระเข้น้ำเค็มตัวหนึ่งบริโภค เป็นเหตุให้จระเข้ตัวนั้นคอยติดตามกัปตันฮุกโดยหวังว่าจะได้กินเนื้อเขาอีก</doc>
