<doc id="194979" url="https://th.wikipedia.org/wiki?curid=194979" title="ปฐมพงษ์ เกษรศุกร์">ปฐมพงษ์ เกษรศุกร์ พลเอก ปฐมพงษ์ เกษรศุกร์ อดีตประธานที่ปรึกษากองบัญชาการกองทัพไทย และที่ปรึกษาด้านการรักษาความปลอดภัยของพันธมิตรประชาชนเพื่อประชาธิปไตยในการชุมนุมเมื่อปี พ.ศ. 2551 ปัจจุบันเป็นประธานและผู้ก่อตั้งองค์กรอุณาโลมประวัติ ประวัติ. เกิดเมื่อวันที่ 1 ธันวาคม พ.ศ. 2490 ที่ อำเภอวิเศษชัยชาญ จังหวัดอ่างทอง มีชื่อเล่นว่า "แป๊ะ" จึงถูกสื่อมวลชนเรียกว่า "บิ๊กแป๊ะ" เป็นบุตรชายของพลโท ยุทธศิลป์ เกษรศุกร์ อดีตผู้บังคับการกรม สังกัดกองพลเสือดำ ในช่วงสงครามเวียดนาม กับ นางมาลี เกษรศุกร์ พี่ชายชื่อ นาวาอากาศตรี พงษ์ณรงค์ เกษรศุกร์ อดีตนักบินเอฟ 5 เอ ที่เสียชีวิตจากการถูกผู้ก่อการร้ายคอมมิวนิสต์ (ผกค.) ยิงตกที่เขาค้อ เมื่อปี พ.ศ. 2519การศึกษา การศึกษา. จบจากโรงเรียนโยธินบูรณะ โรงเรียนเตรียมทหารรุ่นที่ 7 (ด้วยการสอบเข้าได้เป็นที่หนึ่ง) โรงเรียนนายร้อยพระจุลจอมเกล้า (จปร.) รุ่นที่ 18 หลักสูตรทหารราบและกระโดดร่มที่สหรัฐอเมริกา ปริญญาโทรัฐศาสตร์มหาบัณฑิต มหาวิทยาลัยเอมมอรี (เมืองแอตแลนตา รัฐจอร์เจีย สหรัฐอเมริกา) โรงเรียนเสนาธิการทหารบก ชุดที่ 49 และวิทยาลัยป้องกันราชอาณาจักร (วปรอ.) รุ่นที่ 38รับราชการรับราชการ. - เริ่มรับราชการที่กรมผสมที่ 31 (ร.31 รอ) โรงเรียนนายร้อยพระจุลจอมเกล้า เรื่อยมาจนถึงรองเสนาธิการทหารบก ในด้านวิชาการเป็นผู้บัญชาการสถาบันวิชาการป้องกันประเทศ - ประธานคณะกรรมาธิการวิสามัญพิจารณาศึกษาสิทธิประโยชน์ของกำลังพลในกองทัพเรือ - ก่อนจะเกษียณอายุราชการในตำแหน่งประธานที่ปรึกษากองบัญชาการกองทัพไทยเครื่องราชอิสริยาภรณ์ไทยเครื่องราชอิสริยาภรณ์ไทย. - รับราชการครั้งแรกที่ กรมผสมที่ ๓๑ (ร.๓๑ รอ.) - รร.จปร. - ฝสธ.รมว.กห. - ลก.ทบ. - รอง มทภ.๓ - ผช.เสธ.ทบ.ฝขว. - รอง เสธ.ทบ. (๑) หลังการรัฐประหารในปี พ.ศ. 2549 ได้รับแต่งตั้งให้ดำรงตำแหน่งสมาชิกสภานิติบัญญัติแห่งชาติ (สนช.)การเมืองภาคประชาชน การเมืองภาคประชาชน. ในช่วงวิกฤตการณ์การเมืองในประเทศไทย พ.ศ. 2548-2551 พล.อ.ปฐมพงษ์เป็นผู้ที่นำนายทหารให้การคุ้มครอง นายสุนัย มโนมัยอุดม อดีตอธิบดีกรมสอบสวนคดีพิเศษ (ดีเอสไอ) จากสนามบินสุวรรณภูมิ ขณะเดินทางกลับจากต่างประเทศ ให้รอดพ้นจากการจับกุมของตำรวจตามหมายจับที่ภายหลังศาลตัดสินว่า เป็นหมายจับที่มิชอบด้วยกฎหมาย จากนั้นได้แต่งเครื่องแบบเต็มยศขึ้นเวทีของพันธมิตรประชาชนเพื่อประชาธิปไตยหลายครั้ง พร้อมได้แสดงจุดยืนว่าอยู่ข้างพันธมิตรฯ ในเหตุการณ์การสลายการชุมนุมหน้าอาคารรัฐสภา 7 ตุลาคม พ.ศ. 2551 พล.อ.ปฐมพงษ์ ซึ่งเกษียณอายุราชการแล้วมีบทบาทเป็นผู้เจรจากับผู้บังคับบัญชาตำรวจก่อนจะมีเหตุการณ์ และถูกผลักจนได้รับบาดเจ็บรักษาตัวที่โรงพยาบาลด้วย ปัจจุบัน พล.อ.ปฐมพงษ์ เป็นประธานและผู้ก่อตั้งองค์กรอุณาโลม ซึ่งเป็นองค์กรอิสระทำหน้าที่ปลูกฝังอุดมการณ์รักชาติ ศาสนา พระมหากษัตริย์ และให้ข้อเสนอแนะรัฐบาลด้านการทหารและการพัฒนากองทัพวิกฤตการณ์การเมืองไทย พ.ศ. 2556–2557วิกฤตการณ์การเมืองไทย พ.ศ. 2556–2557. - 14 พฤษภาคม 2557 จากวิกฤตการณ์การเมืองไทย พ.ศ. 2556–2557 ศาลอาญาอนุมัติหมายจับแกนนำ กปปส. รวม 43 คน ผู้ต้องหาคดีกบฏ และความผิดอื่น รวม 8 ข้อหา เพื่อติดตามตัวมาดำเนินกระบวนการตามกฎหมาย ปฐมพงษ์ เกษรศุกร์ เป็นผู้ต้องหาหมายเลขที่ 31ชีวิตส่วนตัว ชีวิตส่วนตัว. พล.อ.ปฐมพงษ์ เคยผ่านการสมรสมาก่อนกับภริยาเก่า มีบุตรด้วยกันหนึ่งคน ก่อนจะหย่าร้างกันไป โดยในปัจจุบัน พล.อ.ปฐมพงศ์ สมรสกับ คุณหญิงสุพัตรา มาศดิตถ์ อดีตรัฐมนตรีประจำสำนักนายกรัฐมนตรี โดยที่ไม่มีบุตรด้วยกันเครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
