<doc id="626886" url="https://th.wikipedia.org/wiki?curid=626886" title="องค์จันทร์">องค์จันทร์ องค์จันทร์ เป็นเจ้าเมืองเชียงใหม่ พระองค์ที่ 3 ตั้งแต่เมืองเชียงใหม่เป็นอิสระจากพม่า องค์จันทร์ เป็นพระโอรสในองค์คำ ได้ครองเชียงใหม่หลังจากที่พระบิดาสิ้นพระชนม์ แต่ครองล้านนาได้เพียง 2 ปี เจ้าปัดได้ยึดเมืองเชียงใหม่จากองค์จันทร์แต่กลับไม่ยอมครองเมืองอาจเป็นเพราะไม่มีอำนาจบารมีเพียงพอ ดังนั้นจึงไปขอให้พระภิกษุวัดดวงดี ลาสิกขาบทออกมาเป็นเจ้าเมืองแทนเจ้าปัด เรียกว่า เจ้าขี้หุด ในปี พ.ศ. 2304 องค์จันทร์ครองเมืองเชียงใหม่ตั้งแต่ พ.ศ. 2302 - พ.ศ. 2304 รวมระยะเวลาได้ 2 ปี เจ้าปัดได้ยึดเมือง และให้เจ้าขี้หุด อดีตเจ้าอธิการวัดดวงดีครองเมืองเชียงใหม่ต่อมา</doc>
