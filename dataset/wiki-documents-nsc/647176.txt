<doc id="647176" url="https://th.wikipedia.org/wiki?curid=647176" title="Chicken Scramble">Chicken Scramble Chicken Scramble เป็นวิดีโอเกมปริศนาเลื่อนบล็อกที่กำลังจะเปิดตัว โดยผู้พัฒนาเกม Rocket Bottle กำหนดเปิดตัววันที่ 3 กันยายน 2014 สำหรับ ไอโอเอส และ แอนดรอยด์ สำหรับเวอร์ชันบน Facebook จะประกาศให้ทราบภายหลังเกมเพลย์ เกมเพลย์. Chicken Scramble เป็นเกมปริศนาเลื่อนบล็อกที่เล่นในลักษณะคล้ายกับเกม 2048 ผู้เล่นสามารถปัดขึ้น ปัดลง ปัดซ้าย หรือขวาบนหน้าจอสัมผัสเพื่อเลื่อนบล็อกลูกไก่ไปในทิศทางเดียวกันทั่วทั้งกระดาน นี่เป็นวิธีการควบคุมในเกมวิธีเดียวที่นอกเหนือจากการกดปุ่ม วัตถุประสงค์ของเกมคือการเคลียร์ด่านต่างๆ โดยการทำโควต้าให้สำเร็จภายในจำนวนการเลื่อนที่กำหนด ขนาดและรูปร่างในแต่ละด่านจะแตกต่างกันออกไป และอาจมีอุปสรรคและคุณลักษณะต่างๆ เข้ามา เพื่อบังคับให้ผู้เล่นปรับกลยุทธ์ในแต่ละกระดาน นอกจากนี้ ผู้เล่นต้องได้คะแนนเพียงพอที่จะรับดาวหนึ่งดวง ในกรณีส่วนใหญ่ เพียงแค่ทำโควต้าให้สำเร็จก็จะได้รับดาวแล้ว ผู้เล่นที่ได้คะแนนสูงขึ้นจะได้รับดาวเพิ่มเป็นรางวัล สูงสุดจำนวนทั้งหมด 3 ดวง ในบางด่าน ผู้เล่นต้องใช้คอมโบของการจับคู่ต่อเนื่องเพื่อการเพิ่มคะแนนให้ได้จำนวนที่เพียงพอเพื่อรับสามดวงแผ่นกระเบื้อง/บล็อกพิเศษ แผ่นกระเบื้อง/บล็อกพิเศษ. แผ่นกระเบื้องลาย Flowerbed (แปลงดอกไม้) เพิ่มรางวัลให้ผู้เล่นเป็นสองเท่า เมื่อจับคู่เข้าด้วยกัน มีประโยชน์สำหรับการทำโควต้าให้สำเร็จ หรือทำคะแนนให้ได้สูง Haystacks (กองฟาง) เป็นอุปสรรคแบบหลายชั้นที่ผู้เล่นสามารถกำจัดได้โดยการจับคู่ข้างๆ กัน แผ่นกระเบื้องลาย Hatchpoint (จุดฟักไข่) เป็นพื้นที่ที่กำหนดให้ไข่ใบใหม่ปรากฏขึ้น ไข่จะไม่ปรากฏในพื้นที่อื่นๆ ของแผนที่เมื่อมีแผ่นกระเบื้องเหล่านี้อยู่ Dandelions (ดอกแดนดิไลน์) เป็นอุปสรรคที่แพร่กระจายไปทั่วกระดาน ผู้เล่นสามารถกำจัด ดอกแดนดิไลน์ ได้โดยการจับคู่ข้างๆ กัน ถ้าไม่กำจัด ดอกแดนดิไลน์ ในรอบนั้น ดอกแดนดิไลน์ ใหม่จะโตในแผ่นกระเบื้องว่างที่อยู่ข้างๆ ดอกแดนดิไลน์ เดิมลูกไก่พิเศษ ลูกไก่พิเศษ. โดยทั่วไปแล้ว ลูกไก่พิเศษจะเป็นอุปสรรคในเกม Chicken Scramble สามารถกำจัดได้โดยการจับคู่ลูกไก่ธรรมดาที่เหมาะสมกับลูกไก่พิเศษเหล่านั้น Sleeping chickens (ลูกไก่นอนหลับ) สามารถย้ายที่ได้ แต่ลูกไก่เหล่านี้เป็นอุปสรรคต่อผู้เล่น เพราะไม่สามารถจับคู่กับไก่อื่นๆ ได้ เมื่อถูกปลุกให้ตื่น ลูกไก่เหล่านี้จะโตขึ้นอีกขั้นหนึ่ง Caged chickens (ลูกไก่ในกรง) ไม่สามารถย้ายที่ได้ เมื่อปล่อยให้เป็นอิสระ ลูกไก่เหล่านี้จะโตขึ้นอีกขั้นหนึ่ง Robot chickens (ลูกไก่หุ่นยนต์) เป็นระเบิดที่จะระเบิดหลังจากทำการเปลี่ยนแปลงระดับหนึ่ง (ซึ่งบ่งบอกโดยจำนวนการเรืองแสงบนหน้าอกของลูกไก่) ซึ่งจะทำให้ผู้เล่นแพ้ เมื่อได้รับการปลดชนวน ลูกไก่หุ่นยนต์ จะถูกกำจัดออกจากกระดานทั้งหมดการเพิ่มพลัง การเพิ่มพลัง. Undo (ยกเลิก) ช่วยให้ผู้เล่นย้อนกลับไปที่สถานะของกระดานได้หนึ่งตา โควตา การเคลื่อนที่และคะแนนจะถูกรีเซ็ตด้วยเช่นเดียวกัน และจะไม่นับว่าใช้จำนวนการเพิ่มพลังไป ยกเลิก มักจะถูกนำมาใช้เพื่อแก้ไขข้อผิดพลาด และยังเป็นเครื่องมือสำคัญในการปกป้องจำนวนคอมโบที่สูง ยกเลิก เป็นอุปกรณ์เพิ่มพลังธรรมดาที่สุดในอุปกรณ์เพิ่มพลังทั้งสามอย่าง และสามารถซื้อรวมกันได้ห้าชิ้น Claw (กรงเล็บ) กำจัดลูกไก่และอุปสรรค ซึ่งสามารถใช้อุปกรณ์เพิ่มพลังที่มีประโยชน์หลายอย่างนี้ได้ในสถานการณ์ต่างๆ สามารถซื้อ กรงเล็บ รวมกันได้สามชิ้น Fill (การเติมไข่) ทำให้ไข่ปรากฏบนแผ่นกระเบื้องทุกแผ่นที่ว่างในกระดาน เป็นวิธีที่รวดเร็วในการทำลายอุปสรรค เช่น กองฟางและ ดอกแดนดิไลน์ ช่วยเพิ่มคะแนนและป้องกันคอมโบ การเติมไข่ เป็นอุปกรณ์เพิ่มพลังที่หายากที่สุดในอุปกรณ์เพิ่มพลังทั้งสามอย่าง และไม่สามารถซื้อพร้อมกันได้การซื้อของในแอป การซื้อของในแอป. ผู้เล่นสามารถซื้อเงินแบบพรีเมี่ยมและทอง เพื่อใช้จ่ายในรายการต่างๆ ในเกมได้ ในลักษณะที่ชวนให้นึกถึงเกมตู้ ผู้เล่นสามารถมีชีวิตได้ถึงห้าชีวิต ผู้เล่นจะเสียหนึ่งชีวิตเมื่อไม่สามารถเคลียร์ด่านแต่ละด่านได้ เมื่อผู้เล่นไม่มีชีวิตเหลือแล้ว ผู้เล่นต้องได้เพิ่มหนึ่งชีวิตเพื่อทำการเล่นต่อ โดยซื้อการเติมชีวิต รับชีวิตจากเพื่อนหรือรอ 30 นาที อย่างใดอย่างหนึ่ง เมื่อผู้เล่นไม่สามารถเคลียร์ด่านใดๆ ได้และยังมีการเคลื่อนที่เหลืออยู่ ผู้เล่นจะสามารถใช้การเพิ่มพลังได้ โดยปกติแล้ว ในกรณีที่ผู้เล่นไม่มีการเคลื่อนที่เหลือแล้วจะไม่สามารถไปต่อได้ ผู้เล่นอาจต้องซื้อการเคลื่อนที่เพิ่ม ถ้าลูกไก่หุ่นยนต์ระเบิดผู้เล่นยังสามารถซื้อโอกาสและเล่นต่อได้อีกครั้งการตอบรับ การตอบรับ. โดยรวมแล้ว บทวิจารณ์สำหรับเกม Chicken Scramble ออกมาในเชิงบวก โดยมีนักวิจารณ์ยกย่องเกมนี้ในเรื่องความง่ายในการเล่น และเรื่องศิลปะและเพลงที่มีคุณภาพการอ้างอิง</doc>
