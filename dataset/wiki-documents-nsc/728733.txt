<doc id="728733" url="https://th.wikipedia.org/wiki?curid=728733" title="ดราวน์ (เพลงบริงมีเดอะฮอไรซัน)">ดราวน์ (เพลงบริงมีเดอะฮอไรซัน) "ดราวน์" () เป็นซิงเกิลที่ออกจำหน่ายโดยวงดนตรีร็อกชาวอังกฤษ บริงมีเดอะฮอไรซัน เมื่อวันที่ 21 ตุลาคม พ.ศ. 2557 ในบีบีซีเรดิโอ 1 และออกจำหน่ายในไอทูนส์เมื่อวันที่ 6 ธันวาคม พ.ศ. 2557 เพลง "ดราวน์" ได้รับการวิจารณ์จากในหมู่แฟนเพลงและนักวิจารณ์เพลง ซึ่งบางคนไม่พอใจกับการที่วงได้ละทิ้งความเป็นเมทัลคอร์และเดทคอร์ที่วงเคยเล่นเมื่อช่วงแรกของวงการประกาศและการออกจำหน่าย การประกาศและการออกจำหน่าย. ทางวงได้ประกาศว่าจะมีซิงเกิลใหม่เมื่อวันที่ 13 ตุลาคม พ.ศ. 2557 แล้วปล่อยออกมาในวันที่ 21 ตุลาคม พ.ศ. 2557 บนยูทูบโดยบังเอิญเนื่องจากเป็นความผิดพลาดของเอพิทาพเรเคิดส์ ค่ายเพลงที่วงสังกัดในสหรัฐอเมริกา ต่อมาจึงได้รับการเผยแพร่อย่างเป็นทางการครั้งแรกในบีบีซีเรดิโอ 1 ในวันเดียวกัน หลังจากที่ออกอากาศในบีบีซีเรดิโอ 1 แล้ว โอลิเวอร์ ไซกส์ก็ได้รับการสัมภาษณ์โดย Zane Lowe โดยให้สัมภาษณ์ว่าเพลง "ดราวน์" จะไม่อยู่ในสตูดิโออัลบั้มใด ๆ ของวง แต่แล้ว เพลงนี้ก็ได้ไปอยู่ในแทร็กลำดับที่ 9 ในอัลบั้ม แดตส์เดอะสปิริต ที่ออกจำหน่ายในปี พ.ศ. 2558 แต่จะทำการบันทึกใหม่ เมื่อวันที่ 7 ธันวาคม พ.ศ. 2557 ได้มีประกาศว่าเพลง "ดราวน์" จะออกจำหน่ายในไอทูนส์ ซึ่งออกจำหน่ายเมื่อวันที่ 3 พฤศจิกายน พ.ศ. 2557 ในอเมริกาเหนือ และวันที่ 7 ธันวาคม พ.ศ. 2557 ในสหราชอาณาจักรชาร์ต</doc>
