<doc id="208600" url="https://th.wikipedia.org/wiki?curid=208600" title="คาซาบลังกา (ภาพยนตร์)">คาซาบลังกา (ภาพยนตร์) คาซาบลังกา () เป็นภาพยนตร์รักอเมริกัน ที่ออกฉายในปี ค.ศ. 1942 กำกับโดยไมเคิล เคอร์ติซ นำแสดงโดยฮัมฟรีย์ โบการ์ต อิงกริด เบิร์กแมน และพอล เฮนรีด และมีโคลด เรนส์ คอนราด วีดท์ ซิดนีย์ กรีนสตรีท ปีเตอร์ ลอรร์ และดูลีย์ วิลสัน เป็นนักแสดงสบทบเรื่องย่อ เรื่องย่อ. เรื่องราวในภาพยนตร์เกิดขึ้นในกาซาบล็องกา เมืองท่าทางตอนเหนือของโมร็อกโก ดินแดนในอาณัติของฝรั่งเศสเขตวีชีช่วงสงครามโลกครั้งที่สอง ท่ามกลางความตึงเครียดระหว่างนาซีเยอรมันกับกลุ่มแนวร่วมการปลดปล่อยฝรั่งเศส และผู้ที่ต้องการอพยพหนีภัยสงครามไปยังสหรัฐอเมริกา ภาพยนตร์กล่าวถึงความขัดแย้งและการตัดสินใจของชายคนหนึ่ง ที่ต้องเลือกระหว่างความรักที่มีต่อหญิงคนหนึ่ง กับการช่วยเหลือสามีของเธอในการต่อสู้ต้านทานนาซีงานสร้าง งานสร้าง. ดัดแปลงจากบทละครเพลงที่ไม่มีโอกาสได้ออกแสดง เรื่อง Everybody Comes to Rick's (ใคร ๆ ก็ไปร้านของริก) เขียนบทโดย Murray Burnett และ Joan Alison ต่อมาขายลิขสิทธิ์ให้วอร์เนอร์ บราเธอร์ส นำไปสร้างเป็นภาพยนตร์ มีเพลงประกอบที่สำคัญ คือ As Time Goes By จากละครบรอดเวย์ที่ออกแสดงในปี ค.ศ. 1931 รวมถึงเพลง Die Wacht am Rhein เพลงปลุกใจเยอรมัน และลามาร์แซแยส เพลงชาติฝรั่งเศสเกียรติยศเกียรติยศ. - รางวัลออสการ์ ชนะเลิศ 3 รางวัล- สาขาภาพยนตร์ยอดเยี่ยม - สาขาผู้กำกับภาพยนตร์ยอดเยี่ยม - สาขาบทภาพยนตร์ดัดแปลงยอดเยี่ยม- หนึ่งในรายชื่อที่สุดของประวัติศาสตร์ภาพยนตร์ ของสถาบันภาพยนตร์อเมริกัน ดังนี้- ภาพยนตร์ยอดเยี่ยมตลอดกาล อันดับ 3 (รายชื่อปรับปรุง พ.ศ. 2550 รองจาก ซิติเซน เคน และ เดอะ ก็อดฟาเธอร์) - ภาพยนตร์ยอดเยี่ยมตลอดกาล ประเภทภาพยนตร์ตื่นเต้น อันดับ 37 - ภาพยนตร์ยอดเยี่ยมตลอดกาล ประเภทภาพยนตร์รัก อันดับ 1 - ภาพยนตร์ยอดเยี่ยมตลอดกาล ประเภทภาพยนตร์สร้างสรรค์ ให้แรงบันดาลใจ อันดับ 32 - พระเอกยอดเยี่ยมตลอดกาล อันดับ 4 (ริค เบลน รับบทโดย ฮัมฟรีย์ โบการ์ต) - เพลงประกอบภาพยนตร์ยอดเยี่ยมตลอดกาล อันดับ 2 (As Time Goes By) - วาทะในภาพยนตร์ยอดเยี่ยมตลอดกาล ติดในอันดับ 67, 43, 32, 28, 20 และ 5 รวมแล้ว มีการติดอันดับถึง 6 ประโยค</doc>
