<doc id="339427" url="https://th.wikipedia.org/wiki?curid=339427" title="หยุน (สตรีทไฟท์เตอร์)">หยุน (สตรีทไฟท์เตอร์) หยุน (; ) เป็นตัวละครจากเกมสตรีทไฟท์เตอร์ ปรากฏตัวครั้งแรกในสตรีทไฟท์เตอร์ III ซึ่งใช้วิชาหมัดแปดปรมัตถ์จากฮ่องกง ซึ่งมีทรงผมแบบเดียวกันกับจางอู่เฟยที่เป็นตัวละครจากกันดั้มวิง รวมทั้งเป็นทรงผมแบบเดียวกันกับเกียน หลิว (Kien Lieu) ซึ่งเป็นนักสเก็ตบอร์ดผู้สวมหมวกเช่นเดียวกันกับหยุน ผู้ให้เสียงพากย์หยุนคือ โคจิ โทเบะ ในภาคนิวเจเนอเรชั่น และเซคันด์อิมแพ็ค และให้เสียงพากย์โดยเคนทาโร อิโต ในเธิร์ดสไตร์ค นอกจากนี้ หยุนเป็นตัวละครที่ได้ปรากฏตัวในซูเปอร์สตรีทไฟท์เตอร์ IV: อาเขตอิดิชันประวัติตามท้องเรื่องประวัติตามท้องเรื่อง. - สตรีทไฟท์เตอร์ III พี่น้องตระกูลลีซึ่งเป็นหลานของลีนักสู้ผู้สาบสูญ ซึ่งลุงของหยุนเองเคยร่วมศึกเวิลด์ทัวร์นาเมนท์ครั้งแรกมาแล้วครั้งหนึ่ง ไม่มีใครทราบถึงที่อยู่ของเขา แต่เขาก็ได้มอบหมายให้เก็นถ่ายทอดวิชาให้แก่สองพี่น้อง หยุนกับหยางได้เข้าร่วมการแข่งขันเวิลด์วอร์ริเออร์ครั้งที่สามเพื่อแสดงฝีมือของพวกเขาให้ผู้คนได้ประจักษ์ในฝีมือ ในภายหลังพวกเขาได้พบกับกิลล์แล้วได้ทำการต่อสู้กัน กิลล์ได้แสดงความชื่นชมถึงความพยายามของสองพี่น้องคู่นี้ และยังเชื่อมันว่าพวกเขาสามารถเป็นผู้นำสำหรับเมืองของตนได้เป็นอย่างดี สองพี่น้องรู้สึกไม่พอใจกับข้อเสนอดังกล่าว กระทั่งได้ทำการต่อสู้เพื่อหยุดยั้งแผนการอันบ้าคลั่งนี้- สตรีทไฟท์เตอร์ซีโร่ แม้ว่าหยุนไม่ได้ปรากฏตัวอย่างเป็นทางการในสตรีทไฟท์เตอร์ซีโร่ 3 แต่เขากับหยางได้ออกเดินทางรอบโลกเพื่อตามหานักแสดงระดับตำนานซึ่งมีชื่อว่าเฟยหลง โดยหวังว่าพวกเขาจะเป็นนักแสดงที่มีชื่อเสียงในบ้านเกิดกับเขาบ้าง พวกเขาได้เดินทางมาพบกับดี เจย์ ผู้ซึ่งอาจทราบถึงข้อมูลเกี่ยวกับเฟยหลง หยุนได้ทำการต่อสู้กับเขาและได้รับชัยชนะ หยุนได้ทราบถึงข่าวลือของเฟยหลงว่าได้ร่วมทำงานกับกลุ่มค้ายาซึ่งมีชื่อว่าชาโดลู แต่ดี เจย์ รู้ว่าเฟยหลงเป็นคนดีและเป็นนักสู้ที่มีอุดมการณ์ ซึ่งไม่มีทางที่จะร่วมมือกับพวกค้ายาเหล่านั้น ในช่วงเวลาไม่นาน ดี เจย์ได้บอกเบาะแสแก่สองพี่น้องที่พอจะสามารถตามตัวเฟยหลงได้ ต่อมาพวกเขาได้พบกับเฟยหลง และได้ต่อสู้กันเพื่อเค้นความจริง ภายหลังจากที่เขาได้ทราบความจริง เฟยหลงได้บอกกับหยุนและหยางว่ามียาเสพติดเล็ดลอดเข้ามา เขาต้องการแฝงตัวเพื่อสืบหาผู้ที่ทำงานให้กับกลุ่มค้ายาเหล่านี้ กระทั่งเขาได้ทราบว่ากลุ่มผู้ค้ายาได้ทำงานภายใต้การบงการของเวก้า สองพี่น้องตระกูลลีจึงตัดสินใจที่จะช่วยเฟยหลงเพื่อปกป้องบ้านเกิดของเขาให้พ้นจากเงื้อมมือของชาโดลู แต่พวกเขาก็ถูกจับกุมพร้อมกับเฟยหลง ต่อมาพวกเขาได้เอาชนะสมาชิกกลุ่มชาโดลูซึ่งมีชื่อว่าเดอะดอลล์ รวมทั้งหยุนพบตัวเวก้าซึ่งกำลังเหยียบย่ำเฟยหลงอยู่ เวก้าได้เสนอให้สองพี่น้องเข้าร่วมเป็นสมุนของเขาและทำงานให้กับชาโดลู แต่พวกเขาก็ปฏิเสธแล้วตัดสินใจสู่กับเวก้าจนได้รับชัยชนะในเวลาต่อมา เฟยหลงได้กล่าวคำขอบคุณต่อพวกเขาและเดินทางกลับ ในขณะที่สองพี่น้องตระกูลลียังคงมีความปรารถนาที่จะเป็นดารานำในภาพยนตร์ซึ่งมีชื่อว่า สตรีทคิง 2: สามมังกรอหังการ์ ซึ่งต่อมาได้ทำลายสถิติบอกซ์ออฟฟิศ และได้มีการจัดฉายทั่วทุกมุมท้องถนนของฮ่องกง- ซูเปอร์สตรีทไฟท์เตอร์ IV หยุนได้รับการยืนยันแล้วว่าจะมาปรากฏตัวในซูเปอร์สตรีทไฟท์เตอร์ IV: อาเขดอิดิชัน รวมทั้งในระบบออนไลน์ ซึ่งมีรูปแบบการโจมตีที่รุนแรงและหนักหน่วงดังเช่นทุกภาคที่ผ่านมา</doc>
