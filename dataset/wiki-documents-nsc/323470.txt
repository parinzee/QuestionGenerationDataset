<doc id="323470" url="https://th.wikipedia.org/wiki?curid=323470" title="สุรพันธ์ ชินวัตร">สุรพันธ์ ชินวัตร นายสุรพันธ์ ชินวัตร อดีตสมาชิกสภาผู้แทนราษฎร จังหวัดเชียงใหม่ พรรคชาติไทย และอดีตรัฐมนตรีช่วยว่าการกระทรวงคมนาคม ในรัฐบาลพลเอกเปรม ติณสูลานนท์ประวัติ ประวัติ. นายสุรพันธ์ ชินวัตร เป็นบุตรของนายเชียง (คู ชุนเชียง) และนางแสง ชินวัตร ชาวไทยเชื้อสายจีนแคะอพยพจากจังหวัดจันทบุรี สำเร็จการศึกษาระดับมัธยมศึกษาจากโรงเรียนมงฟอร์ตวิทยาลัย จังหวัดเชียงใหม่ ระดับปริญญาตรีด้านย้อมสีและพิมพ์ผ้าจาก ประเทศเยอรมนี ด้านชีวิตครอบครัวสมรสกับนางประเมิน (มีพานิช) ชินวัตร มีบุตร 6 คน ต่อมาเขาป่วยด้วยโรคสมองเสื่อมชนิดอัลไซเมอร์ ไม่มีความรับรู้เรื่องใดๆ จนกระทั่งเสียชีวิตในวันที่ 7 มิถุนายน พ.ศ. 2559 นายสุรพันธ์ ชินวัตร เป็นน้องชายของนายบุญเลิศ ชินวัตร บิดาของนายทักษิณ ชินวัตร อดีตนายกรัฐมนตรีของไทยงานการเมือง งานการเมือง. นายสุรพันธ์ ชินวัตร ได้รับการเลือกตั้งเป็นสมาชิกสภาผู้แทนราษฎร จังหวัดเชียงใหม่ 6 สมัย คือ- การเลือกตั้ง พ.ศ. 2518 - การเลือกตั้ง พ.ศ. 2522 - การเลือกตั้ง พ.ศ. 2526 - การเลือกตั้ง พ.ศ. 2529 - การเลือกตั้ง พ.ศ. 2531 - การเลือกตั้ง พ.ศ. 2538การดำรงตำแหน่งรัฐมนตรี การดำรงตำแหน่งรัฐมนตรี. สุรพันธ์ ชินวัตร ได้รับแต่งตั้งเป็นรัฐมนตรีช่วยว่าการกระทรวงคมนาคม ในปี พ.ศ. 2529 - พ.ศ. 2531 ในสมัยรัฐบาลพลเอกเปรม ติณสูลานนท์ ซึ่งการที่นายสุรพันธ์ ชินวัตร ดำรงตำแหน่งรัฐมนตรีในครั้งนั้น บริษัทแอดวานซ์ อินโฟร์ เซอร์วิส (เอไอเอส) ซึ่งเป็นผู้ให้บริการระบบ GSM900 และ GSM1800 ในปัจจุบัน ได้รับสัมปทานเครือข่ายโทรศัพท์มือถือเป็นรายแรกเครื่องราชอิสริยาภรณ์เครื่องราชอิสริยาภรณ์. - พ.ศ. 2530 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2529 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - พ.ศ. 2521 - เหรียญราชการชายแดน - พ.ศ. 2534 - เหรียญกาชาดสมนาคุณ ชั้นที่1</doc>
