<doc id="604814" url="https://th.wikipedia.org/wiki?curid=604814" title="เซอร์เรนเดอร์ออฟดิวินิตี">เซอร์เรนเดอร์ออฟดิวินิตี เซอร์เรนเดอร์ ออฟ ดิวินิตี เป็นวงดนตรีแนวแบล็คเมทัล จากกรุงเทพ, ประเทศไทย ก่อตั้งวงขึ้นในปี พ.ศ. 2539 โดยมีผลงานสตูดิโออัลบั้ม ทั้งหมด 2 ชุด และ อีพี 1 ชุด โดยวงเซอร์เรนเดอร์ ออฟ ดิวินีตี ถือเป็นวงดนตรีแนวแบล็คเมทัลที่ได้รับการยอมรับและประสบความสำเร็จอย่างสูงในประเทศไทย ผลงานเพลงของทางวงได้รับการจัดจำหน่ายในหลายประเทศ โดยอัลบั้มชุดแรก Oriental Hell Rhythmics นอกจากเผยแพร่ในประเทศไทยแล้วยังได้รับการจัดจำหน่ายในญี่ปุ่น, มาเลเซีย, สหรัฐอเมริกา, ฝรั่งเศสและเม็กซิโก ตลอดจนได้มีโอกาสไปทัวร์คอนเสิร์ตในประเทศต่างๆ ในปี พ.ศ. 2549 ผลงานสตูดิโออัลบั้มชุดที่ 2 ของวง Manifest Blasphemy: The Abortion of the Immaculate Conception ได้รับการรีวิวลงในนิตยสาร Metal Hammer ซึ่งเป็นนิตยสารเพลงชื่อดังของสหราชอาณาจักร นอกจากนี้สมาชิกในวงยังได้ขึ้นปกนิตยสาร Sound Of Death (S.O.D) ซึ่งเป็นนิตยสารเพลงของสหรัฐอเมริกาที่มีการจัดจำหน่ายไปทั่วโลก ในเดือนมกราคม พ.ศ. 2557 เซอร์เรนเดอร์ ออฟ ดิวินิตี ตกเป็นข่าวดังทั้งในประเทศและสื่อต่างประเทศ เมื่อ สามองค์ ไตรศรัทธา หรือ อเวจี มือเบสและนักร้องนำของวง อายุ 36 ปี ถูกฆาตกรรมโดยแฟนเพลงภายในบ้านพักของตนเอง ด้วยการใช้มีดแทงที่ศีรษะ, คอและหน้าอก รวมกว่า 30 แผล ซึ่งต่อมาผู้ก่อเหตุได้เข้ามอบตัวต่อเจ้าหน้าที่ตำรวจ สน.สายไหมและกล่าวถึงมูลเหตุในการฆาตกรรมว่าเป็นเพราะ นายสามองค์ หรือ อเวจี ได้ลบหลู่ซาตาน ต่อมาในเดือนกรกฎาคม พ.ศ. 2558 ศาลจังหวัดมีนบุรีได้มีคำพิพากษาจำคุกผู้ก่อเหตุเป็นเวลา 13 ปีผลงานเพลงอัลบั้มผลงานเพลง. อัลบั้ม. - ออเรียนทัลเฮลล์ริธมิคส์ (พ.ศ. 2544) - Manifest Blasphemy: The Abortion of the Immaculate Conception (พ.ศ. 2549)EPEP. - Immolating the Son of the Whore (EP, พ.ศ. 2546)เดโมเดโม. - Promo 97 - Rehearsal Demo '98บันทึกการแสดงสดบันทึกการแสดงสด. - Manifest Blasphemy In Nagoya (พ.ศ 2557)เพลงที่แยกออกเพลงที่แยกออก. - Christbeheaders (พ.ศ. 2543) - Two Majesties: An Arrogant Alliance of Satan's Extreme Elite (กับวงสิงคโปร์แบล็คเมทัล Impiety, พ.ศ. 2547) - Unholy Black War (พ.ศ. 2549) - Sabbatical SiameseChristBeheading (กับวงญี่ปุ่นแบล็คเมทัล Sabbat, พ.ศ. 2549) - Deathstrike from the Abyss (พ.ศ. 2551) - Surrender of Divinity / Lobotomy (มีในรูปแบบ ดีวีดี และ วีดิโอ พ.ศ. 2556) - Angelslaying Christbeheading Black Fucking Metal (พ.ศ. 2556)อัลบั้มแบบรวมอัลบั้มแบบรวม. - Goatwrath Incarnation (พ.ศ. 2550)</doc>
