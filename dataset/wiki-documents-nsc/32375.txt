<doc id="32375" url="https://th.wikipedia.org/wiki?curid=32375" title="โรงเรียนสาธิตแห่งมหาวิทยาลัยเกษตรศาสตร์ ศูนย์วิจัยและพัฒนาการศึกษา">โรงเรียนสาธิตแห่งมหาวิทยาลัยเกษตรศาสตร์ ศูนย์วิจัยและพัฒนาการศึกษา โรงเรียนสาธิตแห่งมหาวิทยาลัยเกษตรศาสตร์ ศูนย์วิจัยและพัฒนาการศึกษา เป็นโรงเรียนสหศึกษาให้การศึกษาในระดับประถมศึกษาและมัธยมศึกษา สังกัดสำนักงานคณะกรรมการการอุดมศึกษา กระทรวงศึกษาธิการ เป็นห้องปฏิบัติการฝึกหัดครู คณะศึกษาศาสตร์ มหาวิทยาลัยเกษตรศาสตร์ ตั้งอยู่ในมหาวิทยาลัยเกษตรศาสตร์ วิทยาเขตบางเขนประวัติของโรงเรียน ประวัติของโรงเรียน. โรงเรียนสาธิตแห่งมหาวิทยาลัยเกษตรศาสตร์ ก่อตั้งขึ้นในวันที่ 22 เมษายน พ.ศ. 2514 โดย ศ.ดร. อุบล เรียงสุวรรณ รองคณบดี คณะศึกษาศาสตร์ รักษาราชการแทนคณบดี คณะศึกษาศาสตร์ ได้ทำบันทึกถึงรองอธิการบดี ฝ่ายวิชาการ มหาวิทยาลัยเกษตรศาสตร์  ศ.ดร. ประเสริฐ ณ นคร เรื่องการจัดตั้งโรงเรียนสาธิต ในวันเดียวกันนั้น มหาวิทยาลัยเกษตรศาสตร์ โดยอธิการบดี พระเจ้าวรวงศ์เธอ พระองค์เจ้าจักรพันธ์เพ็ญศิริ ( ม.จ.จักรพันธ์เพ็ญศิริ จักรพันธุ์ ขณะนั้น ) ได้ทรงออกหนังสือถึงปลัดกระทรวงศึกษาธิการ นายบุญถิ่น อัตถากร เรื่องการจัดตั้งโรงเรียนสาธิต โดยจะเปิดรับนักเรียนชั้นประถมศึกษาปีที่ 1 และชั้นมัธยมศึกษาปีที่ 1 และจะมีนักเรียนครบทั้ง 12 ชั้นปี ในปีพ.ศ. 2518 โดยใช้ชื่อว่า โรงเรียนสาธิตแห่งมหาวิทยาลัยเกษตรศาสตร์ ต่อมาในวันที่ 28 มิถุนายน พ.ศ. 2514 กระทรวงศึกษาธิการได้มีหนังสือตอบ รับรองผลการศึกษาจากผู้สำเร็จการศึกษาจากโรงเรียนชื่อและที่ตั้งของอาคารและสนามชื่อและที่ตั้งของอาคารและสนาม. - อาคารอุบล เรียงสุวรรณ:ที่ตั้งของห้องสมุด และห้องประชุม - อาคาร 1:งานบริหาร งานประชาสัมพันธ์ สมาคมผู้ปกครองและครูโรงเรียนสาธิตแห่งมหาวิทยาลัยเกษตรศาสตร์ การเงิน ระดับชั้นประถมศึกษาปีที่ 3 และปีที่ 4 - อาคาร 2:ระดับชั้นประถมศึกษาปีที่ 5 โครงการส่งเสริมวัฒนธรรมและกิจกรรมนักเรียน - อาคาร 3:ระดับชั้นประถมศึกษาปีที่ 6 - อาคาร 4:โครงการศึกษานานาชาติ (ไอพี) - อาคาร 5:ระดับชั้นมัธยมศึกษาปีที่ 4-6 งานศึกษาเด็ก งานแนะแนว ห้องปฏิบัติการวิทยาศาสตร์ - อาคาร 6:ระดับชั้นมัธยมศึกษาปีที่ 1-3 งานหลักสูตรภาษาต่างประเทศ คณิตศาสตร์ สังคมศึกษาและภาษาไทย - อาคาร 7:ระดับชั้นประถมศึกษาปีที่1และปีที่2 ห้องพยาบาล ห้องดนตรีไทย - อาคารคณะศึกษาศาสตร์ เฉลิมพระเกียรติ 6 รอบพระชนมพรรษา :โรงอาหาร สหกรณ์ หอประชุมจงรักษ์ ไกรนาม เป็นต้น - อาคารส่งเสริมพลานามัยและการกีฬา:เป็นอาคาร 2 ชั้น มีหอนาฬิกา ชั้นล่างประกอบด้วย สระว่ายน้ำ,ห้องปฏิบัติการพัฒนาสมรรถภาพ,ห้องยืดหยุ่น,ห้องเทเบิลเทนนิสและห้องทำงานของอาจารย์ ส่วนชั้น 2 มีสนามวอลเลย์บอล และสนามแบดมินตัน ซึ่งพื้นที่บางส่วน สามารถใช้จัดกิจกรรมแบบอเนกประสงค์ได้ - อาคารฝึกงาน: - อาคารเกษตร: - สนามหน้าอาคารอุบล:เป็นสนามหญ้า ใช้จัดกิจกรรมหลายชนิด เช่น การเข้าแถวหน้าเสาธง,กิจกรรมกีฬา,กิจกรรมงานประจำปี - สนามกีฬากลางแจ้ง:แบ่งเป็น 3 ลักษณะ คือ 1 สนามหญ้า ใช้จัดกิจกรรมกีฬาหลายชนิด เช่น ฟุตบอล,รักบี้,แฮนด์บอล เป็นต้น พร้อมใช้เป็นการเรียนการสอน 2 สนามลู่วิ่งแบบอิฐฝุ่น ใช้ในการจัดกิจกรรมการเดิน วิ่ง และกีฬากรีฑา 3 สนามพื้นแข็ง มีสนามบาสเกตบอล,สนามเซปักตะกร้อ และสนามเทนนิสทำเนียบผู้บริหารโรงเรียนทำเนียบผู้บริหารโรงเรียน. 1. ศ.ดร.อุบล เรียงสุวรรณ (พ.ศ. 2514-2518) ผู้ก่อตั้งและอาจารย์ใหญ่ 2. รศ.สุภากร ราชากรกิจ (พ.ศ. 2518 - 2519) รักษาการอาจารย์ใหญ่ 3. รศ.ดร.องค์การ อินทรัมพรรย์ (พ.ศ. 2519 - 2523) อาจารย์ใหญ่ 4. รศ.ดร.จงรักษ์ ไกรนาม (พ.ศ. 2523 - 2524 และ พ.ศ. 2526 - 2541) อาจารย์ใหญ่ 5. รศ.มัลลิกา ตัณฑนันทน์ (พ.ศ. 2524 - 2525) รักษาการอาจารย์ใหญ่ 6. รศ.เกื้อกูล ทาสิทธิ์ (พ.ศ. 2542 - 2549) อาจารย์ใหญ่ 7. รศ.ดร.ดารณี อุทัยรัตนกิจ (พ.ศ. 2549 - 2553) อาจารย์ใหญ่ 8. ผศ.ดร.ศศิธร จ่างภากร (พ.ศ. 2553 - ปัจจุบัน) ผู้อำนวยการหลักสูตรด้านการศึกษา หลักสูตร. ด้านการศึกษา. 1 โครงการการศึกษาความรอบรู้เฉพาะเรื่อง (SENIOR PROJECT) เป็นการศึกษาค้นคว้าเชิงอิสระของนักเรียนแบบรายคน ที่ตนเองสนใจหรือถนัด ใช้ความรู้ที่เรียนมาและประสบการณ์มาผสมผสานด้วยวิธีของกระบวนการวิจัย ซึ่งนักเรียนระดับมัธยมศึกษาปีที่ 6 จะต้องผ่านโครงการนี้ จึงสามารถจบหลักสูตรด้านโครงการ ด้านโครงการ. 1 โครงการแลกเปลี่ยนวัฒนธรรมกับต่างประเทศ โรงเรียนสาธิตแห่งมหาวิทยาลัยเกษตรศาสตร์ ได้รับอนุมัติจากมหาวิทยาลัยเกษตรศาสตร์ ให้จัดโครงการแลกเปลี่ยนวัฒนธรรมกับต่างประเทศ ในปี พ.ศ. 2532 เริ่มที่โครงการโรงเรียนพี่น้องไทย - ญี่ปุ่น สาธิตเกษตร - อุบุยามา (ฮิโกไทย) โดยมีวัตถุประสงค์เพื่อเสริมสร้างความสัมพันธ์อันดีระหว่างเยาวชนของประเทศไทยและต่างประเทศ อันจะนำมาซึ่งสันติภาพและมีประโยชน์ต่อความร่วมมือและพัฒนาระหว่างประเทศในอนาคต ขณะนี้โรงเรียนได้จัดโครงการแลกเปลี่ยนกับโรงเรียนใน ต่างประเทศ ดังนี้- โครงการโรงเรียนพี่น้องไทย – ญี่ปุ่น สาธิตเกษตร-อุบุยามา (ฮิโกไทย) - โครงการโรงเรียนพี่น้องไทย – ญี่ปุ่น สาธิตเกษตร-อาซาฮีนิชิ (โฮโฮเอมิโคริว) - โครงการโรงเรียนพี่น้องไทย – ญี่ปุ่น สาธิตเกษตร-เซโตดะ (คากายากิโคริว) - โครงการโรงเรียนพี่น้องไทย – ญี่ปุ่น สาธิตเกษตร-อิชิโนเซกิไดอิจิ - โครงการโรงเรียนพี่น้องไทย – ญี่ปุ่น สาธิตเกษตร-จิสเซ็นไฮสคูล - โครงการโรงเรียนพี่น้องไทย – อังกฤษ สาธิตเกษตร- Rochester Independent College - โครงการโรงเรียนพี่น้องไทย – สหรัฐอเมริกา สาธิตเกษตร- Foxcroft School - โครงการโรงเรียนพี่น้องไทย – สหรัฐอเมริกา (สาธิตเกษตร-โคโลราโด) และโครงการเรียนภาษาอังกฤษแบบเข้ม University School ,สหรัฐอเมริกา - โครงการเรียนภาษาอังกฤษแบบเข้ม Upper St.Clair High School ,สหรัฐอเมริกา - โครงการเรียนภาษาอังกฤษแบบเข้ม Phoenix English Language Academy ,ออสเตรเลีย - โครงการเรียนภาษาอังกฤษแบบเข้ม Avondale School ,นิวซีแลนด์ - โครงการเรียนภาษาอังกฤษแบบเข้มควบคู่กับพัฒนากีฬาและแลกเปลี่ยนวัฒนธรรม Harrow House International College ,อังกฤษ - โครงการเรียนภาษาจีนแบบเข้ม Beijing Union University ,สาธารณรัฐประชาชนจีน - โครงการแลกเปลี่ยนสาธิตเกษตร - Lyceé de l’Empéri ,ฝรั่งเศส - โครงการแลกเปลี่ยนสาธิตเกษตร - OB Montessori Center ,ฟิลิปปินส์ - โครงการแลกเปลี่ยนสาธิตเกษตร - Tanjong Katong Secondary School ,สิงคโปร์ 2 โครงการสนทนาสัปดาห์-ศิษย์ลูก เป็นการจัดกิจกรรมให้ผู้ปกครองมาพบกับอาจารย์ครั้งแรก เมื่อปีการศึกษา 2517 หลังจากก่อตั้งโรงเรียนมาเพียง 3 ปี จัดทุกระดับชั้น ใช้เวลาร่วมเดือน และจัดในภาคต้นประมาณสิงหาคม-กันยายนของปีการศึกษา ปีละครั้ง นับเป็นต้นแบบในการนำไปใช้ด้านกิจกรรม ด้านกิจกรรม. 1 บริหารจัดการแบบองค์รวมทุกชั้น คือมีการทำงานที่ช่วยกันตั้งแต่ ป.1 ถึง ม.6 ในการจัดกิจกรรมครั้งหนึ่งๆ เช่น กิจกรรมวันไหว้ครู รวมนักเรียนทุกระดับชั้นพร้อมกัน, กิจกรรมกีฬาสีสัมพันธ์ รวบรวมนักเรียนทุกสีทุกชั้นในวันสุดท้ายของกีฬากรีฑา ที่จัดเป็นพิธีปิด, กิจกรรมงานประจำปีของโรงเรียน ซึ่งจัดเพียง 1 วัน ให้ทุกระดับชั้นมีกิจกรรมร่วมกัน ไม่ว่าการแสดงกลางแจ้ง บนเวที ซุ้มเกมด้านกีฬา ด้านกีฬา. 1 แชร์บาส ชนิดกีฬาใหม่ที่ผสมผสานระหว่างกีฬาแชร์บอลและบาสเกตบอล ประมาณปีการศึกษา 2519 ซึ่งเป็นโรงเรียนแรกที่คิดค้น เพื่อใช้ในการเรียนการสอนและจัดกีฬาสี ให้มีความเหมาะสมกับชั้นประถมศึกษา 2 มหกรรมมินิรักบี้นานาชาติ เป็นโรงเรียนแรกๆ ที่จัดรักบี้ รุ่นอายุตั้งแต่ 6-13 ปี มีการเชิญชาติใกล้เคียง เช่น ฮ่องกง ญี่ปุ่น ศรีลังกา เป็นต้น และโรงเรียนในกรุงเทพ ปริมณฑล โรงเรียนนานาชาติในประเทศ มาร่วมแข่งขัน และเป็นโรงเรียนแรกที่มอบเหรียญทองที่ระลึกให้กับนักกีฬาทุกทีมและทุกคน ในการเข้าร่วมการแข่งขัน ตั้งแต่ปีการศึกษา 2530 จนถึงปัจจุบัน 3 รักบี้ยุวชนและเยาวชน รุ่น 14,16 และ 18 ปี เป็นหน่วยงานของรัฐแห่งหนึ่งและแห่งแรกที่ช่วยสมาคมรักบี้ฟุตบอลแห่งประเทศไทย ในพระบรมราชูปถัมภ์ ในการจัดแข่งขันรักบี้ฟุตบอล รุ่นอายุดังกล่าว มาตั้งแต่วันที่ 19 ธันวาคม 2536 ใช้สนามฟุตบอลและรักบี้ของโรงเรียนเป็นสถานที่จัดแข่งขัน 4 งานพัฒนากีฬา มีลักษณะโครงสร้างและระบบงานที่ช่วยให้การดำเนินงานกีฬามีความคล่องตัวในการทำงาน ประกอบด้วย ประธานงานพัฒนากีฬา คณะกรรมการ ผู้จัดการทีม สวัสดิการทีม อย่างน้อยกีฬา ๑๘ ชนิด มีการดำเนินงานคือ หานักกีฬา ฝึกซ้อม ประลอง แข่งขัน และมอบเกียรติยศ ความภาคภูมิใจ ให้นักกีฬาตามคุณสมบัติของผลงานที่กำหนดรางวัลดีเด่นของโรงเรียนรางวัลดีเด่นของโรงเรียน. - เมื่อวันที่ 3 ธันวาคม 2541 ณ ตึกสันติไมตรี ทำเนียบรัฐบาล ผศ.ดร.จงรักษ์ ไกรนาม (ตำแหน่งในขณะนั้น) เป็นตัวแทนรับ รางวัลดีเด่นทางวิชาการ ประจำปี 2541 ประเภทโครงการเนื่องในวันคนพิการสากล จาก ฯพณฯ นายกรัฐมนตรี นายชวน หลีกภัย - เมื่อวันที่ 21 มีนาคม พ.ศ. 2554 ผศ.ดร.ศศิธร จ่างภาธร อาจารย์ใหญ่เป็นตัวแทนเข้ารับพระราชทาน รางวัลบัณณาสสมโภช จากสมเด็จพระเทพรัตนราชสุดาฯ สยามบรมราชกุมารี ณ ศาลาดุสิดาลัย สวนจิตรลดา (ครั้งที่ 1) - เมื่อวันที่ 25 พฤษภาคม 2558 ผศ.ดร.ศศิธร จ่างภากร อาจารย์ใหญ่เป็นตัวแทนเข้ารับพระราชทาน รางวัลบัณณาสสมโภช จากสมเด็จพระเทพรัตนราชสุดาฯ สยามบรมราชกุมารี ณ อาคารชัยพัฒนา สวนจิตรลดา พระราชวังดุสิต (ครั้งที่ 2)โครงการการศึกษานานาชาติ โครงการการศึกษานานาชาติ. โครงการการศึกษานานาชาติ (International Program: IP) ของโรงเรียนสาธิตแห่งมหาวิทยาลัยเกษตรศาสตร์ ก่อตั้งขึ้นในปี พ.ศ. 2537 ตั้งขึ้นจากนโยบายของรัฐบาลที่ต้องการเน้นเรื่องการใช้ภาษาต่างประเทศให้มากขึ้น โดยเข้าโครงการนำร่องเป็นโรงเรียนนานาชาติแห่งแรกของรัฐบาล โดยให้การศึกษาตั้งแต่ชั้นอนุบาล 3 จนถึงเกรด 12 (มัธยมศึกษาปีที่ 6) นักเรียนในโครงการการศึกษานานาชาติ จะเรียนวิชาส่วนใหญ่เป็นภาษาอังกฤษ สอนโดยอาจารย์ที่ใช้ภาษาอังกฤษเป็นภาษาแม่ ยกเว้นวิชาสังคมศึกษาและวิชาภาษาไทย ที่จัดการเรียนการสอนโดยอาจารย์ชาวไทยโครงการการศึกษาพหุภาษา โครงการการศึกษาพหุภาษา. โครงการการศึกษาพหุภาษา (Multilingual Program) โรงเรียนสาธิตแห่งมหาวิทยาลัยเกษตรศาสตร์ เปิดให้การศึกษาตั้งแต่ปี พ.ศ. 2544 ได้รับการสนับสนุนจากมหาวิทยาลัยเกษตรศาสตร์ เพื่อที่จะพัฒนาบุคลากรของประเทศให้มีความสามารถในการใช้ได้หลายภาษา โดยมีการสอนในวิชาทั่วไปเป็นภาษาไทย โดยใช้หลักสูตรเดียวกับบางเขน ส่วนวิชาภาษาอังกฤษเรียนตั้งแต่ ป.1 กับเจ้าของภาษา และเมื่อนักเรียนขึ้นชั้น ป.4 จะเลือกเรียนภาษาที่ 3 คือ ภาษาจีน หรือ ภาษาญี่ปุ่น โครงการการศึกษาพหุภาษาเริ่มมีนักเรียนครบทั้ง 12 ระดับชั้นในปีการศึกษา 2549 โครงการการศึกษาพหุภาษามีที่ตั้งอยู่บริเวณนิคมอุตสาหกรรมอมตะนคร จังหวัดชลบุรี โดยบริษัทอมตะนคร ได้บริจาคที่ดิน 34 ไร่ให้แก่มหาวิทยาลัยเกษตรศาสตร์ โดยมีระยะห่างจากมหาวิทยาลัยเกษตรศาสตร์ วิทยาเขตศรีราชา 28 กิโลเมตรศิษย์เก่าที่มีชื่อเสียงศิษย์เก่าที่มีชื่อเสียง. - คุณพุ่ม เจนเซน โอรสในทูลกระหม่อมหญิงอุบลรัตนราชกัญญา สิริวัฒนาพรรณวดี - ร้อยเอก จิทัศ ศรสงคราม พระนัดดาในสมเด็จพระเจ้าพี่นางเธอ เจ้าฟ้ากัลยานิวัฒนา กรมหลวงนราธิวาสราชนครินทร์ - ขจัดภัย กาญจนาภา (บิ๊ก) มือกีตาร์วงพาราด็อกซ์ - วัชระ ปานเอี่ยม นักแสดง ศิลปินวงเฉลียง สาธิตเกษตร รุ่นที่ 3 - จักราวุธ แสวงผล นักแต่งเพลง สาธิตเกษตร รุ่นที่ 9 - นันทนา บุญ-หลง นักร้อง นักแสดง นักพากย์ ครูสอนร้องเพลง สาธิตเกษตร รุ่นที่ 10 - ธานี พูนสุวรรณ นักพากย์ นักร้อง นักแต่งเพลง สาธิตเกษตร รุ่นที่ 8 - มาฬิศร์ เชยโสภณ นักแสดง สาธิตเกษตร รุ่นที่ 8 - กตัญญู ทุ่งมีผล นักแต่งเพลง พิธีกร สาธิตเกษตร รุ่นที่ 13 - ดนุพร ปุณณกันต์ (บรู๊ค) นักแสดง นักการเมือง - โชค บูลกุล กรรมการผู้ทรงคุณวุฒิในคณะกรรมการบริหารศูนย์มานุษยวิทยาสิรินธร นักธุรกิจ เจ้าของฟาร์มโชคชัย - ภูธเนศ หงษ์มานพ (กัปตัน) นักแสดง ศิลปินวงUHT - ชาตโยดม หิรัญยัษฐิติ (ชาย) นักแสดง - สมิทธิ์ อารยะสกุล (หมอโอ๊ค) แพทย์ นักร้อง - ธนากร ชินกูล (โบ) นักร้องวง โอโซน ,นักแสดง,ดีเจ,พิธีกรรายการแตกฟอง Live ช่อง แบงแชนแนล ,ที่ บริษัท จีเอ็มเอ็ม แกรมมี่ จำกัด (มหาชน) สาธิตเกษตร รุ่นที่ 25 - พงศธร จงวิลาส (เผือก) นักแสดง,ดีเจ 94 อีเอฟเอ็ม ,ครีเอทีฟ สาธิตเกษตร รุ่นที่ 25 - เขมนิจ จามิกรณ์ (แพนเค้ก) นางแบบ นักแสดง Thai Supermodel 2004 Model of the World 2004 สาธิตเกษตร รุ่นที่ 31 - มัญชุมาศ นำเบญจพล (ข้าวโพด) เซเลบริตี้และดีไซเนอร์ชื่อดัง เจ้าของแบรนด์ Munchu's - ผศ.ปานใจ จุฬาพันธุ์ หัวหน้าสาขาดุริยางค์ตะวันตก คณะศิลปกรรมศาสตร์ จุฬาลงกรณ์มหาวิทยาลัย - ณัฎฐ์ ทิวไผ่งาม (นัท) นักล่าฝันผู้ชนะเลิศโครงการทรู อคาเดมี่ แฟนเทเชีย ซีซั่นที่ 5 สาธิตเกษตร รุ่นที่ 32 - สรานี สงวนเรือง (เฟื่องลดา) พิธีกร บล็อคเกอร์ สาธิตเกษตร รุ่นที่ 32 - เดมี่ ฤทธิบุตร (เดมี่) นักร้องเพลง "เขาคือเธอใช่ไหม" ประกอบละคร "ผู้ใหญ่ลีกับนางมา" - ทวีเวท ศรีณรงค์ (เป้) นักไวโอลินวง Vie Trio สาธิตเกษตร รุ่นที่ 23 - อุทัยศรี ศรีณรงค์ (ป่าน) นักเชลโลวง Vie Trio สาธิตเกษตร รุ่นที่ 25 - พินทุสร ศรีณรงค์ (ปุย) นักไวโอลินวง Vie Trio สาธิตเกษตร รุ่นที่ 32 - วสุ แสงสิงแก้ว (จี๊ป) นักร้อง ข้าราชการกระทรวงการต่างประเทศ สาธิตเกษตร รุ่นที่ 10 - วราพรรณ หงุ่ยตระกูล นักแสดง สาธิตเกษตร รุ่นที่ 8 - เจน ชาญณรงค์ ผู้อำนวยการใหญ่ เอสจีเอแอร์ไลน์ - ดร.สรรเสริญ สมะลาภา ผู้ช่วยเลขาธิการพรรคประชาธิปัตย์ รองโฆษกพรรคประชาธิปัตย์ - ดร.ดอน นาครทรรพ เศรษฐกรอาวุโส ฝ่ายวิจัยเศรษฐกิจ ธนาคารแห่งประเทศไทย - ดร.อนรรฆ เสรีเชษฐพงษ์ (โครงการนานาชาติ) Assistant Vice President ฝ่ายกิจการธนาคารต่างประเทศ ธนาคารกรุงเทพ สำนักงานใหญ่ - แพรว ธวัชชัยนันท์ เลขานุการประธานสหพันธ์การขนส่งทางบกแห่งประเทศไทย สาธิตเกษตร รุ่นที่ 26 - แทนทอง ธรรมวัฒนะ กรรมการ บริษัท สุวพีร์ ธรรมวัฒนะ - อิสริยา วรพิพัฒน์ รองผู้ช่วยผู้อำนวยการฝ่ายวิชาการ วิทยาลัยเทคโนโลยีสยามบริหารธุรกิจ - สุทัตตา อุดมศิลป์ (ปันปัน) นักแสดง ลัดดาแลนด์ รัก7ปี..ดี7หน ฮอร์โมน วัยว้าวุ่น เพื่อนเฮี้ยน..โรงเรียนหลอน ค่ายGTH นาดาว บางกอก - นิติ ชัยชิตาทร (ป๋อมแป๋ม) นักเขียนหนังสือมะงุมมะงาหรา, พิธีกรและผู้อำนวยการสร้างรายการ เทยเที่ยวไทย ช่องวัน, พิธีกรรายการ ทอล์ก-กะ-เทย Tonight ช่อง GMM 25, ทำงานที่ บริษัท จีเอ็มเอ็มทีวี จำกัด ในตำแหน่งผู้จัดการฝ่ายผลิตรายการ สาธิตเกษตร รุ่นที่ 24 - พรพจี ศิริสิทธิ์ (ใบเตย) ชนะเลิศฝ่ายหญิง b-ing bebe presentnine entertain freshy , พิธีกรรายการ ไนน์เอ็นเตอร์เทน ของช่อง โมเดิร์นไนน์ทีวี , นักแสดง , นางแบบ สาธิตเกษตร รุ่นที่ 35 - อริศรา โรเซ็นดาห์ล (แครอล) นักร้อง นักแสดง - ธัญญะสุภางค์ จิรปรีชานนท์ (โบ) นักแสดงสังกัดช่อง7 รุ่นที่ 33 - นักเรียนนายเรืออากาศ กรวิชญ์พงศ์ สุนทรนิธิกุล ปี 2558 ได้รับรางวัลชนะเลิศ การบินผาดแผลง ประเภท Sportman Category ปี 2559 ได้รับรางวัลชนะเลิศ การบินผาดแผลงประเภท Glider Intermediate Category จากการแข่งขันด้านการบินระดับชาติ รายการ US National Aerobatic Championship ประเทศสหรัฐอเมริกา - ดร.ไกรยส ภัทราวาท ผู้เชี่ยวชาญด้านนโยบายเศรษฐศาสตร์การศึกษา สำนักงานส่งเสริมสังคมแห่งการเรียนรู้และคุณภาพเยาวชน (สสค.) คณะกรรมการอิสระเพื่อการปฏิรูปการศึกษา - ศุภศิษฏ์ จงชีวีวัฒน์ นายแบบ นักแสดง - ปัฏฐา ทองปาน ผู้กำกับแหล่งข้อมูลและเอกสารอ้างอิงแหล่งข้อมูลและเอกสารอ้างอิง. - หนังสือ "30 ปี สาธิตเกษตร" กรุงเทพ :สำนักพิมพ์ พลสยาม พริ้นติ้ง (ประเทศไทย ),ตุลาคม 2544 - หนังสือ "สาธิตเกษตร 40 ปี ทำดีเพื่อสังคม" กรุงเทพ :บริษัท สยามพริ้นท์ จำกัด, เมษายน 2555 - บันทึกประจำวัน"สวัสดีปีใหม่ 2554 40 ปีสาธิตเกษตร" บริษัท สยามสปอร์ตซินดิเคท จำกัด (มหาชน),2554 - หนังสือ "ภูมิปัญญาอาวุโสคนเป็นครูสาธิตเกษตร" กรุงเทพ :บริษัท สยามสปอร์ตซินดิเคท จำกัด (มหาชน),2555 - บันทึกประจำวัน 2555 บริษัท สยามสปอร์ตซินดิเคท จำกัด (มหาชน),2555 - หนังสือ "โครงการการศึกษาความรอบรู้เฉพาะเรื่อง" สำนักพิมพ์บริษัทพัฒนาคุณภาพวิชาการ (พว.) จำกัด,2551 - โรงเรียนสาธิตแห่งมหาวิทยาลัยเกษตรศาสตร์ - Satit Kaset IP - โรงเรียนสาธิตแห่งมหาวิทยาลัยเกษตรศาสตร์ โครงการการศึกษาพหุภาษา - สมาคมนักเรียนเก่าโรงเรียนสาธิตแห่งมหาวิทยาลัยเกษตรศาสตร์</doc>
