<doc id="569520" url="https://th.wikipedia.org/wiki?curid=569520" title="เฉลิมชาติ การุญ">เฉลิมชาติ การุญ นายเฉลิมชาติ การุญ เป็นอดีตสมาชิกสภาผู้แทนราษฎรจังหวัดสกลนคร และเป็นอดีตประธานคณะกรรมาธิการกิจการองค์กรตามรัฐธรรมนูญ รัฐวิสาหกิจ องค์การมหาชน และกองทุน ในสภาผู้แทนราษฎรไทย ชุดที่ 23ประวัติ ประวัติ. เฉลิมชาติ การุญ เกิดเมื่อวันที่ 5 ธันวาคม พ.ศ. 2510 สำเร็จการศึกษาระดับปริญญาโท ทางด้านวิศวกรรมศาสตร์ จากสถาบันเทคโนโลยีพระจอมเกล้าพระนครเหนือการทำงาน การทำงาน. เฉลิมชาติ การุญ ได้รับเลือกตั้งเป็นสมาชิกสภาผู้แทนราษฎรจังหวัดสกลนคร ครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 สังกัดพรรคไทยรักไทย และได้รับเลือกตั้งอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคพลังประชาชน ซึ่งต่อมาศาลรัฐธรรมนูญมีคำวินิจฉัยให้ยุบพรรค เขาจึงย้ายมาสังกัดพรรคภูมิใจไทย เขาได้รับแต่งตั้งเป็นประธานคณะกรรมาธิการกิจการองค์กรตามรัฐธรรมนูญ รัฐวิสาหกิจ องค์การมหาชน และกองทุน ในสภาผู้แทนราษฎรไทย ชุดที่ 23 (ชุดจากการเลือกตั้ง พ.ศ. 2550) ในการเลือกตั้ง พ.ศ. 2554 เขาลงสมัครรับเลือกตั้งในนามพรรคภูมิใจไทย แต่ไม่ได้รับเลือกตั้ง โดยแพ้ให้กับนายนริศร ทองธิราช ผู้สมัครจากพรรคเพื่อไทย</doc>
