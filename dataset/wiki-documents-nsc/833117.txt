<doc id="833117" url="https://th.wikipedia.org/wiki?curid=833117" title="เอ็ดเวิร์ด วูด เอิร์ลแห่งฮาลิแฟกซ์">เอ็ดเวิร์ด วูด เอิร์ลแห่งฮาลิแฟกซ์ เอ็ดเวิร์ด เฟรเดริก ลินเลย์ วูด เอิร์ลแห่งฮาลิแฟกซ์ () เป็นหนึ่งในนักการเมืองอาวุโสที่สุดในพรรคอนุรักษนิยมของสหราชอาณาจักรในทศวรรษที่ 1930 เขาได้ดำรงตำแหน่งรัฐมนตรีหลายกระทรวง และยังได้เป็นอุปราชแห่งอินเดียระหว่าง ค.ศ. 1925 ถึง 1931 เขาเป็นหนึ่งในผู้คิดและเสนอนโยบายจำยอมสละต่อรัฐสภาในช่วงสงครามโลกครั้งที่สอง ในค.ศ. 1939 เขาเป็นหนึ่งในผู้สนับสนุนให้สหราชอาณาจักรหยุดยั้งการแผ่อำนาจของฮิตเลอร์โดยการส่งทหารไปช่วยคุ้มกันโปแลนด์ เมื่อนายกรัฐมนตรี เนวิล เชมเบอร์ลิน ลาออกในเดือนพฤษภาคม ค.ศ. 1940 เขาได้รับการสนับสนุนอย่างท่วมท้นจากสภาให้เป็นนายกรัฐมนตรีคนต่อไป แต่เขาเชื่อว่าเชอร์ชิลจะเป็นนายกฯที่เหมาะสมกว่าในช่วงเวลาสงคราม เขาจึงปฏิเสธคำเชิญโดยใช้ข้ออ้างว่า ตนเองเป็นสมาชิกสภาสูง ไม่เหมาะที่จะมาเป็นนายกรัฐมนตรีฐานันดร</doc>
