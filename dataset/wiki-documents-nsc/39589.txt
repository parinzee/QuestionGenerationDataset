<doc id="39589" url="https://th.wikipedia.org/wiki?curid=39589" title="แสตมป์ความร่วมมือ">แสตมป์ความร่วมมือ แสตมป์ความร่วมมือ (อังกฤษ joint issue) คือแสตมป์หรือเครื่องเขียนของการไปรษณีย์ ที่หน่วยงานไปรษณีย์สองประเทศหรือมากกว่านั้น ฉลองเหตุการณ์หนึ่ง ๆ พร้อมกัน โดยที่แต่ละประเทศมักออกมาพร้อม ๆ กันและใช้แบบเดียวกัน ต่างกันก็แค่ชื่อประเทศและราคาบนดวงแสตมป์เท่านั้น ซึ่งจะเรียกว่า twin issue ในระยะหลังยังมีแสตมป์ความร่วมมือ สองประเทศพิมพ์ติดกันในแผ่นเดียวกัน หรือในชีทที่ระลึกแผ่นเดียวกันอีกด้วย เรียก Siamese issue (เพราะติดกันเหมือนแฝดสยาม) แสตมป์ความร่วมมือ เป็นการสะสมแสตมป์แนวใหม่ที่เพิ่งได้รับความนิยม ปัจจุบันในแต่ละปีมีการออกแสตมป์ความร่วมมือมากขึ้นเรื่อย ๆ เช่น ในปี พ.ศ. 2518 (ค.ศ. 1975) มีการออกแสตมป์ความร่วมมือ แบบ twin issue เพียง 1 ชุดในขณะที่ พ.ศ. 2528 เพิ่มเป็น 4 ชุด และปี พ.ศ. 2538 เพิ่มเป็น 17 ชุด</doc>
