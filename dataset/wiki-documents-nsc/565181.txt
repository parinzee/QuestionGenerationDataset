<doc id="565181" url="https://th.wikipedia.org/wiki?curid=565181" title="Wiki Loves Monuments">Wiki Loves Monuments Wiki Loves Monuments (WLM) เป็นการแข่งขันประกวดภาพถ่ายในระดับนานาชาติประจำปี ในเดือนกันยายน โดยสมาชิกประชาคมวิกิพีเดีย ผู้เข้าร่วมจะถ่ายถ่ายภาพโบราณสถานและมรดกโลกในพื้นที่ของตน และอัปโหลดเข้าสู่วิกิมีเดียคอมมอนส์ วัตถุประสงค์ของการแข่งขันนี้คือเพื่อเน้นสถานที่สำคัญของประเทศที่เข้าร่วม การแข่งขัน Wiki Loves Monuments ครั้งแรกจัดเมื่อ พ.ศ. 2553 ในประเทศเนเธอร์แลนด์ ในปีที่ต่อมาได้แพร่หลายไปยังประเทศอื่นในยุโรป นอกจากนั้นกินเนสต์บุกส์ ยังได้บันทึกว่า Wiki Loves Monuments ในพ.ศ. 2554 ได้ทำลายสถิติโลกในฐานะเป็นการแข่งขันประกวดภาพถ่ายที่ใหญ่ที่สุด ใน พ.ศ. 2555 มีประเทศเข้าร่วมนอกเหนือจากในทวีปยุโรป รวมแล้ว 35 ประเทศประวัติ ประวัติ. การแข่งขัน WLM ครั้งแรกเพื่อ "Rijksmonuments" (ภาษาดัตช์หมายถึง อนุสรณ์สถานแห่งชาติ) ทำให้นักถ่ายภาพเสาะหาสถานที่ที่เป็นมรดกแห่งชาติดัตช์ คำว่า Rijkmonuments รวมทั้งสิ่งก่อสร้างและวัตถุที่ได้รับการจดจำเพราะความสวยงาม ความเป็นวิทยาศาสตร์ และหรือมีความสำคัญทางวัฒนธรรม บางสถานที่ เช่น Drenthe Noordeinde Royal Palace The Hague และบ้านตามคลองในอัมสเตอร์ดัมเป็นส่วนหนึ่งของภาพมากกว่า 12,500 ภาพที่ส่งเข้ามาในการแข่งขันครั้งแรก ความสำเร็จนี้ทำให้เกิดความสนใจในประเทศในยุโรปอื่นๆ และด้วยความร่วมมือกับวันมรดกโลกยุโรป มี 18 ประเทศเข้าร่วมในการแข่งขัน พ.ศ. 2554 มีการอัปโหลดภาพทั้งสิ้นเกือบ 170,000 กินเนสต์บุกส์ได้บันทึกว่าการแข่งขันครั้งนี้เป็นการประกวดภาพถ่ายที่ใหญ่ที่สุดในโลก โดยมีภาพจำนวน 168,208 ภาพที่อัปโหลดมาที่วิกพีเดียคอมอนส์ มีผู้เข้าร่วมมากกว่า 5,000 คน ใน พ.ศ. 2555 การแข่งขัน Wiki Loves Monuments มีผู้เข้าร่วมอย่างเป็นทางการมากกว่า 30 ประเทศและเขตพื้นที่ทั่วโลกได้แก่ อันดอร์รากับคาตาโลเนีย อาร์เจนตินา ออสเตรีย เบลารุส เบลเยียม แคนาดา ชิลี โคลัมเบีย สาธารณรัฐเช็ก เดนมาร์ก เอสโทเนีย ฝรั่งเศส เยอรมัน กานา อินเดีย อิสราเอล อิตาลี เคนยา ลักเซมเบิร์ก เม็กซิโก เนเธอร์แลนด์ นอร์เวย์ ปานามา ฟิลิปปินส์ โปแลนด์ โรมาเนีย รัสเซีย เซอร์เบีย สโลวีเนีย สเปน แอฟริกาใต้ สวีเดน สวิตเซอร์แลนด์ ยูเครน และสหรัฐอเมริกา ภาพของ Tomb of Safdarjung จากเดลฮี ชนะการประกวด ซึ่งมีผู้เข้าร่วมมากกว่า 350,000 คนกติกาการประกวด กติกาการประกวด. กติกาพื้นฐานของการประกวดนี้ค่อนข้างเรียบง่ายสำหรับทั้งผู้จัดงานและนักถ่ายภาพ กรรมการของประเทศที่เข้าร่วมการประกวดจะต้องส่งรายชื่อแหล่งอนุสรณ์สถานหรือโบราณคดีที่มีหมายเลขรหัสประจำเพื่อใช้ในการแข่งขัน นักถ่ายภาพสามารถถ่ายภาพและอัปโหลดภาพระหว่าง 1 กันยายน ถึง 30 กันยายน เข้าสู่วิกิมีเดียคอมมอนส์โดยใช้รหัสประจำสถานที่เป็นตัวช่วยในการอัปโหลดและบ่งชี้ว่าภาพที่อัปโหลดเป็นส่วนหนึ่งของการประกวด การอัปโหลดนี้ นักถ่ายภาพจะต้องสร้างบัญชีผู้ใช้เพื่อให้สามารถติดตามผู้ชนะมารับรางวัลได้ ภาพที่อัปโหลดจะถ่ายเมื่อใดก็ได้ แต่ต้องอัปโหลดขึ้นใหม่สู่วิกิมีเดียคอมมอนส์ในช่วงเวลาที่กำหนด และต้องใช้สัญญาอนุญาตเสรีภายใต้ CC-BY-SA 3.0 (หรือสัญญาอนุญาตอื่นที่สอดคล้องกันและผ่อนปรนกว่า เข่น CC-by หรือ CC-0)รายชื่อ รายชื่อ. ภาพที่จะเป็นส่วนหนึ่งของการประกวดได้ต้องมีคุณค่าเชิงสารานุกรม ดังนั้นรายชื่อของสถานที่ที่ถ่ายภาพได้ต้องมีความสำคัญและได้รับการยอมรับในประเทศที่ถ่ายภาพ โดยปกติจะเป็นรายชื่อที่จัดทำโดยรัฐบาลของประเทศนั้นๆ ซึ่งคณะกรรมการจัดงานประจำประเทศนั้นจะได้เลือกรายชื่อที่เหมาะสมมาใช้ในการประกวดแต่ละปี นักถ่ายภาพต้องใช้รหัสประจำสถานที่ และ/หรือ พิกัดภูมิศาสตร์ เพื่อช่วยในการอัปโหลดภาพ อย่างไรก็ดี มีการจัดทำโปรแกรมที่ช่วยเหลือนักถ่ายภาพโดยอัตโนมัติอยู่ จึงอาจไม่ต้องจดจำหมายเลขเหล่านี้ด้วยตนเอง ประเทศที่เข้าร่วมการแข่งขันได้ต้องมีอาสาสมัครยินดีสร้างรายชื่อเหล่านี้ขึ้นและประสานงานการจัดการประกวดในประเทศนั้น อย่างไรก็ดีในบางประเทศไม่สามารถจัดการแข่งขันได้เพราะรายชื่อที่มีอยู่ไม่เหมาะสมกับคุณค่าเชิงสารานุกรม หรือมีข้อจำกัดทางกฎหมายที่ทำให้ไม่อาจเปิดเผยรายชื่อได้ ฯลฯ</doc>
