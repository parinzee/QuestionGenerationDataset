<doc id="84932" url="https://th.wikipedia.org/wiki?curid=84932" title="เฟอร์กี้">เฟอร์กี้ สเตซี่ แอนน์ เฟอร์กูสัน () หรือเป็นที่รู้จักในชื่อวงการว่า เฟอร์กี้ () เกิดเมื่อ 27 มีนาคม พ.ศ. 2518 ที่เมือง Whittier รัฐแคลิฟอร์เนีย เป็นนักร้องนำของวงแบล็ค อายด์ พีส์ โดยเข้ามาแทนที่ Kim Hill ในปี 2546 และได้รับรางวัลแกรมมี่ ถึง 2 ครั้ง ในปี 2006 ได้ออกผลงานเดี่ยวชุด The Dutchessประวัติ ประวัติ. เฟอร์กี้เป็นลูกของเทอร์รี และ แพ็ท เฟอร์กูสัน ซึ่งมีเชื้อสายชาวไอร์แลนด์และสก็อตแลนด์ เธอเป็นดาราตั้งแต่เด็ก ได้ออกรายการเด็กทางทีวีโดยร่วมงานกับ รีนี แซนด์สตรอม (Renee Sandstrom) (สมาชิกในวง Wild Orchid ) เฟอร์กี้พากย์เสียงให้กับตัวละคร Sally Brown ในการ์ตูนของ Charlie Brown ภาคพิเศษ 2 ตอน คือ It's Flashbeagle, Charlie Brown (1984) และ Snoopy's Getting Married, Charlie Brown (1985) เธอมีน้องสาว 1 คนคือ Dana Ferguson ซึ่งก็เป็นดาราเช่นกัน หลังจากนั้นเธอได้เป็นสมาชิกวงสามสาว Wild Orchid ซึ่งได้ร้องเพลงร่วมกับสมาชิกอีก 2 คนในวงคือ Renee Sandstrom และ Stefanie Ridel และมีผลงานออกมา 2 อัลบั้ม แต่หลังจากทำอัลบั้มที่ 3 เสร็จ ค่ายเพลงก็ปฏิเสธที่จะวางแผงให้ ทำให้ทุกคนเสียใจมาก เฟอร์กี้ ถึงกับต้องเข้ารับการบำบัดและเธอออกจากวงหลังจากนั้นไม่นาน ความผิดหวังของเธอกับวง Wild Orchid นำไปสู่การใช้ยาเสพย์ติด เธอบอกกับหนังสือพิมพ์ Glasgow ว่า " ฉันเริ่มเสพย์ยาอี แล้วก็ติดยาไอซ์ น้ำหนักของฉันลดลง 90 ปอนด์ฉันเลยต้องโกหกเพื่อนๆว่าฉันเป็นโรคบูลิเมีย และในที่สุดฉันก็เริ่มจะเป็นบ้า ” ในเดือนกรกฎาคม ปี พ.ศ. 2546 เธอได้เป็นดารารับเชิญใน ตอนพิเศษของภาพยนตร์การ์ตูนเรื่อง Rocket Power ตอน พิเศษที่ชื่อ Reggie's Big Beach Break โดยเธอพากษ์เสียง เป็นนักร้องสาวเพลง ป๊อบที่ชื่อ แชฟฟิก้า ( Shaffika ) ในเดือนพฤษภาคม ปี 2547 เธอได้รับการเลือกจากนิตยสาร People ให้เป็นหนึ่งใน 50 คนที่หน้าตาดีที่สุดในโลก ในเดือนกรกฎาคม ปี 2548 เฟอร์กี้ ก็ถูกถ่ายภาพในงานคอนเสิร์ตที่เมือง ซาน ดิเอโก้ หลังจากที่เธอปัสสาวะราด และในปีนี้ เธอได้หมั้นกับดาราหนุ่ม จอช ดูฮาเมล (Josh Duhamel) เฟอร์กี้กำลังจะมีผลงานการแสดงในเรื่อง Grindhouse ผลงานล่าสุดของยอดผู้กำกับ เควนติน ทาแรนติโน ที่เธอต้องรับบทเป็นสาวเลสเบี้ยน ซึ่งเจ้าตัวเปิดเผยเองว่าเธอเคยมีประสบการณ์ทางเพศกับผู้หญิงด้วยกันมาหลายต่อหลายครั้งแล้วอาชีพในฐานะศิลปินเดี่ยว อาชีพในฐานะศิลปินเดี่ยว. เฟอร์กี้ กำลังก้าวเข้าสู่การเป็นศิลปินเดี่ยว อัลบั้มเดี่ยวของเธอมีชื่อว่า "The Dutchess" ก่อนหน้านี้ เฟอร์กี้ และ Will.I.Am ได้นำเพลงชื่อ "True" กลับมาทำใหม่ ซึ่งเป็นเพลงประกอบภาพยนตร์เรื่อง 50 First Dates และเมื่อไม่นานมานี้เธอมีงานเพลงที่ชื่อ "Won't Let You Fall" และ "Bailamos" ซึ่งเป็นเพลงประกอบภาพยนตร์เรื่อง Poseidon ที่เธอแสดงในเรื่องด้วย อัลบั้มนี้ มีเพลงอันดับ 1 สองเพลงในอเมริกาคือ London Bridge และ Glamorous ส่วนซิงเกิล Fergalicious ขึ้นสูงสุดอันดับ 2 และซิงเกิลที่ 4 Big Girls Don't Cry ขึ้นชาร์ทสูงสุดอันดับที่ 1 ในอเมริกา</doc>
