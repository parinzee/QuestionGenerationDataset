<doc id="113677" url="https://th.wikipedia.org/wiki?curid=113677" title="เกรตเดน">เกรตเดน เกรตเดน (; ) เป็นสุนัขพันธุ์ใหญ่มีถิ่นกำเนิดในประเทศเยอรมนี ลักษณะพิเศษคือ มีโครงร่างใหญ่โตและในบรรดาสุนัขพันธุ์ใหญ่จัดว่าเกรตเดนเป็นสุนัขที่มีความสูงมากที่สุด (วัดจากเท้าถึงไหล่) มีแก้มย้อย ลำตัวผอมเพรียว ด้วยนิสัยที่รักสงบจึงถูกขนานนามว่า "ยักษ์ใหญ่ใจดี" เกรตเดนมีลักษณะสง่างาม รูปร่างใหญ่โตแข็งแรง มีมัดกล้ามเนื้อที่สวยงาม น้ำหนักของเพศผู้ประมาณ 54-90 กก. ส่วนเพศเมียหนักประมาณ 45-68 กก. ความสูงโดยประมาณ 76-100 ซม. ลักษณะขนสั้นเกรียนติดหนัง เส้นเล็ก นิ่ม เป็นเงา สีขนมีตั้งแต่แบบสีลูกวัว (Fawn) ลายเสือ (Brindle) สีบลู (Blue) สีดำ (Black) สีฮาเลควิน (Harlequin) หรือสีบอสตัน (Bostons) ส่วนสีอื่น ๆ นอกจากนี้ไม่เป็นที่ยอมรับในการประกวดสุนัข มีอายุขัยประมาณ 7-10 ปีที่บันทึกในกินเนสส์บุ๊กที่บันทึกในกินเนสส์บุ๊ก. - ปี 2004 สุนัขชื่อ "กิ๊บสัน" (Gibson) สี Harlequin วัดความสูงได้ 107 ซม. (42.6นิ้ว) รัฐแคลิฟอร์เนียสหรัฐอเมริกา ตายเมื่อสิงหาคม 2009 - พฤศจิกายน ปี 2009 สุนัขชื่อ "ไททัน" (Titan) สีขาว วัดความสูงได้ 107.3 ซม. (42.2 นิ้ว) สหรัฐอเมริกา - กุมภาพันธ์ ปี 2010 สุนัขชื่อ "ไจแอนท์ จอร์จ" (Giant George) สี Blue วัดความสูงได้ 109 ซม. (43นิ้ว) รัฐแอริโซนา สหรัฐอเมริกา</doc>
