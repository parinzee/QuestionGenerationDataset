<doc id="14093" url="https://th.wikipedia.org/wiki?curid=14093" title="วิทยาลัยนานาชาติ มหาวิทยาลัยนเรศวร">วิทยาลัยนานาชาติ มหาวิทยาลัยนเรศวร วิทยาลัยนานาชาติ มหาวิทยาลัยนเรศวร (Naresuan University International College - NUIC) เป็นวิทยาลัยของมหาวิทยาลัยนเรศวร จังหวัดพิษณุโลก ซึ่งจัดการศึกษาในหลักสูตรนานาชาติประวัติ ประวัติ. วิทยาลัยนานาชาติ มหาวิทยาลัยนเรศวร มีประวัติการก่อตั้งจากวิสัยทัศน์ที่ให้มหาวิทยาลัยนเรศวรมีสถานภาพไปสู่ความเป็นนานาชาติ โดยในปี พ.ศ. 2540 มีการจัดตั้งศูนย์ภาษาขึ้นภายใต้โครงการความร่วมมือกับมหาวิทยาลัยนิวคาสเซิล สหราชอาณาจักร ให้มีหน้าที่ในการพัฒนาความสามารถด้านภาษาให้กับนิสิต คณาจารย์ บุคลากรรวมทั้งประชาชนทั่วไป หลังจากนั้นจึงเกิดความร่วมมือกับมหาวิทยาลัยในต่างประเทศมากขึ้น โดยในปี พ.ศ. 2543 มหาวิทยาลัยนเรศวรได้เปิดโครงการรับปริญญาโทสองปริญญาในหลักสูตรบริหารธุรกิจบัณฑิต สาขาวิชาการท่องเที่ยวสากลและการจัดการโรงแรม (M.A. in International Tourism and Hotel Management) โดยความร่วมมือกับมหาวิทยาลัยเซาเทอร์น ครอส (Southern Cross University) ประเทศออสเตรเลีย ในปี พ.ศ. 2544 มหาวิทยาลัยนเรศวรได้เปิดโครงการร่วมมือผลิตบัณฑิต หลักสูตรนิติศาสตรบัณฑิต สาขาวิชานิติศาสตร์ ระหว่างมหาวิทยาลัยนเรศวรกับมหาวิทยาลัยควีนสแลนด์ (Queensland University) ประเทศออสเตรเลีย นอกจากโครงการร่วมมือต่าง ๆ นี้แล้ว โครงการหลักสูตรนานาชาติยังได้เกิดขึ้นในคณะต่าง ๆ ของมหาวิทยาลัยนเรศวรเช่น โครงการปริญญาโททางวิทยาศาสตร์สาขาวิชาพลังงานทดแทน (Renewable Energy) ในคณะวิทยาศาสตร์ ปริญญาโทวิทยาศาสตร์ทางด้านสาขาวิชาวิทยาศาสตร์เครื่องสำอาง (Cosmetics Scicnce) โครงการปริญญาเอกในสาขาวิชาเภสัชศาสตร์ที่เกิดขึ้นในคณะเภสัชศาสตร์ ภายใต้แผนพัฒนาเศรษฐกิจและสังคมแห่งชาติฉบับที่ 9 สภามหาวิทยาลัยนเรศวรจึงมีมติในคราวประชุมครั้งที่ 94 (1/2544) ให้จัดตั้งวิทยาลัยนานาชาติ มหาวิทยาลัยนเรศวร ขึ้น เมื่อวันที่ 13 มกราคม พ.ศ. 2544 โดยให้รวมเอาศูนย์ภาษาเข้าไว้ในหน่วยงานด้วยเพื่อให้วิทยาลัยรองรับการขยายตัวของหลักสูตรนานาชาติที่มีอยู่และจะเกิดขึ้นต่อไปการแบ่งส่วนงานราชการ การแบ่งส่วนงานราชการ. วิทยาลัยนานาชาติ มหาวิทยาลัยนเรศวร มีการแบ่งส่วนงานประจำหลักสูตรการศึกษา ดังนี้- หลักสูตรการจัดการธุรกิจท่องเที่ยว - หลักสูตรการจัดการทรัพยากรมนุษย์ - หลักสูตรการจัดการธุรกิจระหว่างประเทศ - หลักสูตรภาษาอังกฤษเพื่อการสื่อสารธุรกิจหลักสูตรการศึกษา (Curriculum) หลักสูตรการศึกษา (Curriculum). ปัจจุบัน วิทยาลัยนานาชาติ มหาวิทยาลัยนเรศวร เปิดทำการเรียนการสอนในหลักสูตร ดังต่อไปนี้</doc>
