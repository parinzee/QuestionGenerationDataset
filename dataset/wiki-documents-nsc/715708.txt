<doc id="715708" url="https://th.wikipedia.org/wiki?curid=715708" title="เคแอลไอเอ เอ็กซ์เพรส">เคแอลไอเอ เอ็กซ์เพรส เคแอลไอเอ เอ็กซ์เพรส () เป็นสายรถไฟฟ้าเชื่อมท่าอากาศยานในกัวลาลัมเปอร์ ประเทศมาเลเซีย เชื่อมต่อระหว่างสถานีรถไฟเซ็นทรัลกัวลาลัมเปอร์ กับท่าอากาศยานนานาชาติกัวลาลัมเปอร์ รถไฟฟ้าสายนี้ดำเนินการโดยบริษัท เอ็กซ์เพรสเรลลิงก์ จำกัด (อีอาร์แอล) โดยใช้ทางวิ่งร่วมกับรถไฟฟ้าธรรมดา เคแอลไอเอ แทรนสิต รถไฟฟ้าเอ็กซ์เพรส วิ่งแบบรถด่วน ไม่จอดสถานีรายทาง ในขณะที่รถไฟฟ้าแทรนสิตจะจอดทุกสถานี สายนี้เป็นส่วนหนึ่งของ ระบบขนส่งมวลชนในหุบเขากลังรายชื่อสถานี รายชื่อสถานี. รถไฟฟ้าเคแอลไอเอ เอ็กซ์เพรส จอดทั้งหมด 3 สถานี ดังต่อไปนี้ ณ สถานีรถไฟเซ็นทรัลกัวลาลัมเปอร์ จะมีชานชาลาด้านข้างสองแห่ง เพื่อให้เชื่อมกับส่วนอื่น ๆ ของสถานีได้อย่างสะดวก ชานชาลารถไฟด่วน สามารถเชื่อมต่อกับสถานีขนส่งผู้โดยสารอากาศยานในเมืองได้ (KL CAT) ส่วนชานชาลารถไฟธรรมดา จะเชื่อมต่อกับโถงอาคารผู้โดยสาร ณ สถานีเคแอลไอเอ และเคแอลไอเอ 2 ทั้งรถไฟฟ้าด่วน และรถไฟฟ้าธรรมดา ใช้ชานชาลาเกาะกลางเพียงแห่งเดียว โดยรถไฟฟ้าแต่ละประเภท จะเข้าเทียบชานชาลาในรางใดรางหนึ่งเท่านั้นข้อมูลการเดินทาง ข้อมูลการเดินทาง. รถไฟฟ้าเคแอลไอเอ เอ็กซ์เพรส เปิดให้บริการอย่างเป็นทางการในวันที่ 14 เมษายน ค.ศ. 2002 โดยเชื่อมต่อระหว่างกัวลาลัมเปอร์ กับท่าอากาศยานนานาชาติกัวลาลัมเปอร์ วิ่งในระยะทาง 57 กิโลเมตร (ไม่หยุดสถานีรายทางใด ๆ) ใช้เวลาในการเดินทาง 28 นาที ความถี่ขบวนรถทุก ๆ 15-20 นาที- รถไฟขบวนแรก เริ่มให้บริการ เวลา 5.00 น. - รถไฟขบวนสุดท้าย สิ้นสุดการให้บริการ เวลา 0.00 น. - ชั่วโมงเร่งด่วน เวลา 5.00-9.00 น. และ 16.00-22.00 น. - ชั่วโมงปกติ เวลา 9.00-16.00 น. และ 22.00-0.00 น. เมื่อวันที่ 19 กันยายน ค.ศ. 2005 มีการแสดงความยินดีกับผู้โดยสารคนที่สิบล้าน ที่มาใช้บริการรถไฟฟ้าด่วนนี้ ผู้โดยสารคนนั้นมีชื่อว่า เอมีเลีย โรสไนดา เป็นนักธุรกิจที่กำลังเดินทางจากกัวลาลัมเปอร์ ไปยังนครนิวยอร์ก ต่อมาได้มีการแสดงความยินดีกับผู้โดยสารคนที่ยี่สิบล้าน ในวันที่ 12 ธันวาคม ค.ศ. 2007 ผู้โดยสารคนนั้นคือ นายซอกกาลินกัม ซึ่กถูกรางวัลตั๋วเครื่องบินไปนครดูไบบัตรโดยสาร บัตรโดยสาร. ผู้โดยสารที่เดินทางจากสถานีรถไฟเซ็นทรัลกัวลาลัมเปอร์ ไปยังสถานีท่าอากาศยานนานาชาติกัวลาลัมเปอร์ สามารถซื้อบัตรรถไฟฟ้าด่วนได้ที่ สถานีขนส่งผู้โดยสารอากาศยานในเมืองกัวลาลัมเปอร์ ซึ่งตั้งอยู่ภายในสถานีรถไฟเซ็นทรัลกัวลาลัมเปอร์ บัตรโดยสารจะถูกตรวจด้วยเครื่องบัตรอัตโนมัติ บัตรโดยสารเที่ยวเดียวมีราคา 35 ริงกิต บัตรโดยสารมีหลายประเภท ได้แก่- บัตรโดยสารเที่ยวเดียว อายุการใช้งาน 3 เดือน - บัตรโดยสารไป-กลับ- เดินทางรอบแรก อายุการใช้งาน 3 เดือน - เดินทางรอบที่สอง - อายุการใช้งาน 3 เดือน หลังการเดินทางรอบแรกสถานีขนส่งผู้โดยสารอากาศยานในเมือง กัวลาลัมเปอร์ สถานีขนส่งผู้โดยสารอากาศยานในเมือง กัวลาลัมเปอร์. สถานีขนส่งผู้โดยสารอากาศยานในเมือง กัวลาลัมเปอร์ ตั้งอยู่ภายในสถานีรถไฟเซ็นทรัลกัวลาลัมเปอร์ สายการบินที่สามารถเช็ค-อินที่นี่ได้ ได้แก่ เอมิเรตส์แอร์ไลน์, มาเลเซียแอร์ไลน์, คาเธ่ย์แปซิฟิค, สายการบินเอทิฮัด และ รอยัลบรูไนแอร์ไลน์สิ่งอำนวยความสะดวก สิ่งอำนวยความสะดวก. ผู้โดยสารที่มีโน้ตบุ๊คหรือสมาร์ตโฟน สามารถใช้งานฟรีไวไฟได้ที่ทุกสถานีของเคแอลไอเอ เอ็กซ์เพรส ส่วนห้องน้ำ มีอยู่ในชานชาลาของสถานีเคแอลเซ็นทรัลอุบัติเหตุ อุบัติเหตุ. ในวันที่ 24 สิงหาคม ค.ศ. 2010 เกิดเหตุรถไฟฟ้าชนกันที่สถานีรถไฟเซ็นทรัลกัวลาลัมเปอร์ เวลา 21 นาฬิกา 45 นาที มีผู้โดยสารได้รับบาดเจ็บ 3 รายส่วนต่อขยาย ส่วนต่อขยาย. มีการเปิดเดินรถส่วนต่อขยาย 2.14 กิโลเมตร ไปยังสถานีเคแอลไอเอ 2 (อาคารผู้โดยสาร 2) ซึ่งก่อสร้างเสร็จในปี ค.ศ. 2013 เปิดใช้งานวันที่ 1 พฤษภาคม ค.ศ. 2014 ใช้เวลาในการเดินทางจากสถานีเคแอลไอเอ 3 นาที อัตราค่าโดยสาร 2 ริงกิตข้อมูลจำเพาะสมุดภาพ</doc>
