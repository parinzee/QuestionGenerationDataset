<doc id="486243" url="https://th.wikipedia.org/wiki?curid=486243" title="มิกกี สกอตต์ลุนด์">มิกกี สกอตต์ลุนด์ มิกกี สกอตต์ลุนด์ (; 2 มกราคม ค.ศ. 1948 — ) เป็นนักยิงหน้าไม้ชาวสวีเดน ผู้ซึ่งเข้าแข่งขันให้แก่สโมสรหน้าไม้กอเทนเบิร์ก เขาเป็นแชมป์โลกใน ค.ศ. 2009 และ 2010 และเป็นแชมป์สวีเดนหลายสมัย รวมถึงเป็นแชมป์ยุโรปโดยเป็นผู้ชนะยูโรคัพและเวิลด์คัพหลายรายการ และเป็นหนึ่งในผู้ที่ได้รับการจัดอันดับที่ดีที่สุดของโลก นอกจากนี้ มิกกียังให้การฝึกสอนแชมป์สวีเดนและแชมป์โลกในการยิงหน้าไม้หลายราย มิกกีกลายเป็นแชมป์โลก (กลางแจ้ง 45, 55 และ 65 เมตร) จากผลการตัดสินของกรรมการที่เอนทรอนคาเมนโต ประเทศโปรตุเกส ในวันที่ 29 สิงหาคม ถึง 5 กันยายน ค.ศ. 2009 เขาได้รับรางวัล 2 เหรียญทอง จากการยิงเป้าและการชิงถ้วย โดยเป็นกีฬาสงครามทางจิตวิทยา ซึ่งผู้เล่นที่ดีที่สุด 8 คนจะจับคู่กัน และกำจัดผู้แพ้ให้ออกไป มิกกี สกอตต์ลุนด์ ยังเป็นทั้งนักผจญภัยและนักสำรวจแร่ระดับอาชีพ โดยมีเอกสารรับรองจาก ประเทศกายอานา, รัฐแคลิฟอร์เนีย, ประเทศออสเตรเลีย, รัฐแทสเมเนีย, ประเทศนิวซีแลนด์, ประเทศเคนยา ตลอดจน ประเทศแทนซาเนีย, นอร์เวย์ภาคเหนือ และ ประเทศสวีเดน จากสมาคมคนงานเหมือง (GGF) เขาเคยถูกตัดสินว่าใช้หน้าไม้ที่ใบอนุญาตหมดอายุ เมื่อครั้งที่เขาสาธิตการใช้หน้าไม้ผ่านทางโทรทัศน์ และใน ค.ศ. 1990 มิกกีต้องปิดร้านจำหน่ายอาวุธของตนเอง เนื่องด้วยถูกกล่าวหาว่าจำหน่ายหน้าไม้ผิดกฎหมาย โดยเขาได้รอให้เจ้าหน้าที่ของรัฐมายึดของเหล่านี้ไปในช่วงพิจารณาคดี ซึ่งเขาเองก็มีความสงสัยต่อกฎหมายอาญาอยู่ในระดับหนึ่งสถิติสถิติ. - ค.ศ. 2005 สถิติโลก 55 เมตร ที่ประเทศออสเตรเลีย - ค.ศ. 2006 สถิติยุโรป 45 เมตรและ 65 เมตร ที่ประเทศโปรตุเกส - ค.ศ. 2006 สถิติยุโรป 1+2 วันแห่งการยิง ที่ประเทศโปรตุเกส - เป็นแชมป์สวีเดนกลางแจ้งในเดือนมิถุนายน ค.ศ. 2008 ด้วยสถิติใหม่ของประเทศสวีเดนผลการแข่งขันอื่นผลการแข่งขันอื่น. - มิกกีได้รับเหรียญทองแดงจากรายการเวิลด์คัพซึ่งจัดขึ้น ณ เมืองโอโตรโควิสเซในวันที่ 1-3 กรกฎาคม ค.ศ. 2011 - เป็นแชมป์โลกในร่ม ค.ศ. 2010 (ในการแข่งขันยิงหน้าไม้ 18 เมตร) - จบเกมด้วยอันดับ 6 ของการแข่งขันชิงแชมป์ยุโรป ณ วันที่ 10-16 สิงหาคม ค.ศ. 2009 ที่สาธารณรัฐเช็ก โดยได้รับรางวัลจากการแข่งขันรอบไฟนอล - ชนะรายการเวิลด์คัพ 29 สิงหาคม - 6 กันยายน ค.ศ. 2009 รวมถึงการแข่งขันชิงชนะเลิศที่เรียกว่าแมตช์เพลย์ และได้รับรางวัล 2 เหรียญทอง</doc>
