<doc id="951952" url="https://th.wikipedia.org/wiki?curid=951952" title="เฮิร์ซล์ โบดิงเงอร์">เฮิร์ซล์ โบดิงเงอร์ อาลัฟ (เกษียณ) เฮิร์ซล์ โบดิงเงอร์ (; ; ค.ศ. 1943 – ) เป็นนายพลที่เกษียณแล้วในกองกำลังป้องกันประเทศอิสราเอล และอดีตผู้บัญชาการทหารแห่งกองทัพอากาศอิสราเอล ปัจจุบัน โบดิงเงอร์เป็นสมาชิกของคณะกรรมการผู้บริหารระดับสูงของมหาวิทยาลัยแอเรียลอาชีพทหาร อาชีพทหาร. โบดิงเงอร์เกิดในประเทศอิสราเอลและเข้าร่วมกองทัพอากาศอิสราเอลในปี ค.ศ. 1961 เขารับอาสาที่จะเข้าเรียนที่สถาบันการบินและสำเร็จการศึกษาเป็นนักบินรบ โดยขับเครื่องบินดัซโซลท์ มีเตเร IV และซุด อวีเตชอง วอตัวร์ ในช่วงสงครามหกวัน โบดิงเงอร์ทำหน้าที่เป็นนักบินวอตัวร์และเข้าร่วมปฏิบัติการมอกด์ โดยโจมตีสนามบินในประเทศอิรักและอียิปต์ รวมถึงทำลายตูโปเลฟ ตู-16 ซึ่งเป็นเครื่องบินทิ้งระเบิดบนพื้นดินไป 10 ลำ ส่วนในช่วงสงครามยมคิปปูร์ เขาได้เป็นนักบินดัซโซลท์ มิราจ III และได้ยิงมิโคยัน-กูเรวิชค์ มิก-17 ของประเทศซีเรีย รวมถึงในช่วงความขัดแย้งหลังสงคราม เขาได้ยิงมิโคยัน-กูเรวิชค์ มิก-21 ที่บินอยู่เหนือประเทศเลบานอน โบดิงเงอร์มาบังคับการกองทัพอากาศอิสราเอลตั้งแต่เดือนมกราคม ค.ศ. 1992 ถึงเดือนกรกฎาคม ค.ศ. 1996 ในอาชีพ 35 ปีของเขา โบดิงเงอร์สะสมชั่วโมงบินไว้ประมาณ 6,000 ชั่วโมง และดำเนินการการก่อกวนทางอากาศ 451 แห่งอาชีพพลเรือน อาชีพพลเรือน. หลังเกษียณจากกองทัพอากาศ โบดิงเงอร์ได้รับการแต่งตั้งให้เป็นหัวหน้าบริษัทราดาอิเล็กทรอนิกส์อินดัสทรี ส่วนในคริสต์ทศวรรษ 2000 เขาได้เป็นหัวหน้าคณะกรรมการแต่งตั้งโดยชาอูล โมฟาซ ผู้เป็นรัฐมนตรีว่าการกระทรวงคมนาคม เพื่อเตรียมแผนแม่บทสำหรับสนามบินของประเทศอิสราเอล</doc>
