<doc id="268863" url="https://th.wikipedia.org/wiki?curid=268863" title="พระเจ้ามักซีมีเลียนที่ 2 แห่งบาวาเรีย">พระเจ้ามักซีมีเลียนที่ 2 แห่งบาวาเรีย พระเจ้ามักซีมีเลียนที่ 2 แห่งบาวาเรีย () (28 พฤศจิกายน ค.ศ. 1811 – 10 มีนาคม ค.ศ. 1864) เป็นพระมหากษัตริย์แห่งราชอาณาจักรบาวาเรียผู้ครองราชย์ระหว่างวันที่ 28 มีนาคม ค.ศ. 1848 จนเสด็จสวรรคตเมื่อวันที่ 10 มีนาคม ค.ศ. 1864 พระเจ้ามักซีมีเลียนที่ 2 แห่งบาวาเรียเป็นพระราชโอรสของพระเจ้าลุดวิจที่ 1 พระองค์เป็นพระราชบิดาของพระเจ้าลุดวิจที่ 2 และ พระเจ้าออทโทมกุฎราชกุมาร มกุฎราชกุมาร. หลังจากที่ทรงสำเร็จการศึกษาจากเกิททิงเงินและเบอร์ลินแล้วเจ้าชายมักซีมีเลียนก็เสด็จประพาสในเยอรมนี และเสด็จไปยังอิตาลี และกรีซ ในปี ค.ศ. 1836 พระองค์ก็ทรงได้รับการแนะนำต่อสภาการปกครอง และทรงแสดงพระวิริยะอุตสาหะตั้งแต่เริ่มแรก พระองค์ทรงประกาศว่าถ้าไม่ได้ประสูติในฐานะที่เป็นมกุฎราชกุมารแล้วก็จะทรงเลือกเป็นศาสตราจารย์ ในฐานะมกุฎราชกุมารเจ้าชายมักซีมีเลียนประทับที่ปราสาทโฮเฮ็นชวานเกาไม่ไกลจากฟึสเซิน เมื่อประทับอยู่ที่นั่นพระองค์ก็ทรงสังคมกับวงของผู้มีการศึกษาและศิลปิน และทรงอุทิศเวลาในทางการศึกษาทางวิทยาศาสตร์และประวัติศาสตร์</doc>
