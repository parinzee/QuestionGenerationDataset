<doc id="86303" url="https://th.wikipedia.org/wiki?curid=86303" title="เทศบาลเมืองบ้านสวน">เทศบาลเมืองบ้านสวน เทศบาลเมืองบ้านสวน เป็นเทศบาลในเขตอำเภอเมืองชลบุรี จังหวัดชลบุรี โดยมีลักษณะเป็นเมืองปริมณฑลที่รองรับการขยายตัวของเมืองชลบุรีในปัจจุบัน เมืองบ้านสวน กลายเป็นชุมชนขนาดใหญ่ที่มีประชากรอาศัยอยู่เป็นจำนวนมากแห่งหนึ่งของจังหวัดชลบุรีประวัติ ประวัติ. วิสัยทัศน์การพัฒนาท้องถิ่น เทศบาลเมืองบ้านสวนได้กำหนดวิสัยทัศน์ การพัฒนาท้องถิ่นไว้ดังนี้ “เทศบาลเมืองบ้านสวน เป็นชุมชนเข้มแข็ง เมืองน่าอยู่ มุ่งสู่การพัฒนาคุณภาพชีวิตและสิ่งแวดล้อม” ลักษณะที่ตั้ง / อาณาเขต และเขตการปกครอง เทศบาลเมืองบ้านสวนตั้งอยู่ในเขตอำเภอเมือง จังหวัดชลบุรี อยู่ห่างจากรุงเทพมหานครเป็นระยะทางประมาณ 81 กิโลเมตร มีพื้นที่ครอบคลุม 3 ตำบล คือ ตำบลบ้านสวน ทั้งตำบล (10 หมู่บ้าน) ประกอบด้วย หมู่ที่ 1 บ้านหนองตะโก หมู่ที่ 2 บ้านหนองตาท้วม หมู่ที่ 3 บ้านห้วยทวน หมู่ที่ 4 บ้านสวนแขก หมู่ที่ 5 บ้านหนองกระทุ่ม หมู่ที่ 6 บ้านหนองแหน หมู่ที่ 7 บ้านเขามยุรา หมู่ที่ 8 บ้านเขาน้อย หมู่ที่ 9 บ้านบ่อบุญทอง หมู่ที่ 10 บ้านศาลาคู่ ตำบลหนองรีบางส่วน (หมู่ 1 และ หมู่ 3) ประกอบด้วย หมู่ที่ 1 บ้านหนองไข่เน่า หมู่ที่ 3 บ้านหนองปีกนก ตำบลหนองข้างคอกบางส่วน (หมู่ 1 และหมู่ 4) ประกอบด้วย หมู่ที่ 1 บ้านห้วยทวน หมู่ที่ 4 บ้านบ่อน้ำจืด รวมเป็นพื้นที่ทั้งสิ้น 19.50 ตารางกิโลเมตรที่ตั้งและอาณาเขต ที่ตั้งและอาณาเขต. เทศบาลเมืองบ้านสวน ครอบคลุมพื้นที่ 3 ตำบลของ อำเภอเมืองชลบุรี คือ ตำบลบ้านสวน ตำบลหนองรี (บางส่วน) และ ตำบลหนองข้างคอก (บางส่วน)- ทิศเหนือ ติดต่อกับเขตตำบลบางทราย และตำบลนาป่า อำเภอเมือง - ทิศใต้ ติดต่อกับเขตตำบลเสม็ด และตำบลห้วยกะปิ - ทิศตะวันออก ติดต่อกับเขตตำบลหนองรี และตำบลหนองข้างคอก - ทิศตะวันตก ติดต่อกับเขตเทศบาลเมืองชลบุรี และบางส่วนจดทะเลฝั่งตะวันออก ของ อ่าวไทยลักษณะภูมิอากาศ ลักษณะภูมิอากาศ. สภาพภูมิอากาศเทศบาลเมืองบ้านสวน จัดอยู่ในประเภทอากาศแบบมรสุมเมืองร้อน หรือแบบทุ่งหญ้าเมืองร้อน ในฤดูมรสุมตะวันออกเฉียงใต้จะมีอากาศชุ่มชื่น และฝนตกตลอดฤดู แต่ในฤดูหนาวนั้น จะมีอากาศแห้งแล้ง อุณหภูมิเฉลี่ยอยู่ระหว่าง 25.7- 29.9 องศาเซลเซียสประชากร ประชากร. ประชากรชาวบ้านสวนมีทั้งสิ้น 67,566 คน จากทั้งหมด 29,483 หลังคาเรือน โดยประชากรส่วนใหญ่ประกอบธุรกิจการค้ามีอาชีพค้าขาย ร้อยละ 45 รับราชการ ร้อยละ 15 อุตสาหกรรม ร้อยละ 11 อาชีพรับจ้างและอื่นๆ ร้อยละ 29 สำหรับในเขตชานเมือง การประกอบอาชีพเกษตรกรรม บ้างบางส่วนศาสนา ศาสนา. ชาวบ้านสวนนับถือศาสนาพุทธ เป็นส่วนใหญ่ โดยมีการนับถือศาสนาคริสต์และอิสลามบ้างเป็นส่วนน้อย โดยมีศาสนสถานภายในเขตบ้านสวนดังนี้ 1.วัดพุทธ มี 5 วัด คือ วัดธรรมนิมิตต์ วัดใหม่บ้านสวน วัดผาสุการาม วัดชมพูแก้ว วัดอรัญญิกาวาส (วัดป่า) 2.สำนักสงฆ์ มี 1 แห่ง คือ สำนักวิปัสสนาวิเวกอาศรม 3.โบสถ์คริสต์ มี 1 แห่ง ตั้งอยู่หมู่ที่ 9 ตำบลบ้านสวน 4.มัสยิดกลาง มี 1 แห่ง ตั้งอยู่หมู่ที่ 6 ตำบลบ้านสวนการศึกษา การศึกษา. สถานศึกษาในเขตเทศบาลเมืองบ้านสวน มีจำนวนหลายแห่ง และบางแห่งก็เป็นสถานศึกษาที่มีชื่อเสียงมาก โดยแบ่งตามสังกัดของสถานศึกษาได้ดังนี้- สังกัดสำนักคณะกรรมการการศึกษาขั้นพื้นฐาน (สพฐ.) 6 แห่ง คือ - โรงเรียนบ้านสวน(จั่นอนุสรณ์) เปิดสอนระดับชั้นมัธยมศึกษา - โรงเรียนชลราษฎรอำรุง เปิดสอนระดับชั้นมัธยมศึกษา - โรงเรียนบ้านสวนอุดมวิทยา เปิดสอนระดับชั้นอนุบาลจนถึงมัธยมศึกษาตอนต้น - โรงเรียนบ้านหนองตะโก เปิดสอนระดับชั้นอนุบาลและประถมศึกษา - โรงเรียนวัดธรรมนิมิตต์ เปิดสอนระดับชั้นอนุบาลและประถมศึกษา - โรงเรียนอนุบาลวัดอรัญญิกาวาส เปิดสอนระดับชั้นอนุบาลและประถมศึกษา- สังกัดสำนักคณะกรรมการการอาชีวศึกษา (สอศ.) 1 แห่ง คือ - วิทยาลัยอาชีวศึกษาชลบุรี เปิดสอนระดับชั้นปวช.และ ปวส.- สังกัดกรมการศาสนา 1 แห่ง คือ - ศูนย์อบรมเด็กก่อนเกณฑ์ในวัดธรรมนิมิตต์- ภาคเอกชนสังกัด สช. 9 แห่ง ได้แก่ - โรงเรียนเมืองชลพิทยา เปิดสอนระดับชั้นอนุบาลและประถมศึกษา - โรงเรียนเมืองธารทิพย์พิทยา เปิดสอนระดับชั้นอนุบาลและประถมศึกษา - โรงเรียนเพชรพิทยาคม จังหวัดชลบุรี เปิดสอนระดับชั้นอนุบาลจนถึงมัธยมศึกษาตอนต้น - โรงเรียนเกษมวิทย์ เปิดสอนระดับชั้นอนุบาลและประถมศึกษา - โรงเรียนศุทธรัตน์บ้านสวน เปิดสอนระดับชั้นอนุบาลและประถมศึกษา - โรงเรียนเมรี่อิมมาคุเลตคอนแวนต์ เปิดสอนระดับชั้นอนุบาลจนถึงมัธยมศึกษาตอนปลาย - โรงเรียนชลพินิจพณิชยการ เปิดสอนระดับชั้นปวช.และ ปวส. - โรงเรียนดาราสมุทรบริหารธุรกิจ เปิดสอนระดับชั้นปวช.และ ปวส. - โรงเรียนอนุบาลร่มไม้ เปิดสอนระดับชั้นอนุบาลและประถมศึกษาสาธารณสุข สาธารณสุข. ในเขตเทศบาลเมืองบ้านสวนมีหน่วยงานบริการสาธารณสุข ทั้งภาครัฐและภาคเอกชน มีจำนวน 22 แห่ง และเป็นโรงพยาบาลอีก 2 แห่ง คือ โรงพยาบาลชลบุรี และโรงพยาบาลเอกชลการคมนาคม การคมนาคม. -ทางรถยนต์ เมืองบ้านสวนใช้การคมนาคมทางถนนเป็นโดยส่วนใหญ่จะเป็นถนนคอนกรีตเสริมเหล็กหรือไม่ก็ถนนลาดยางแอสฟัลต์คอนกรีต ส่วนถนนลูกรังนั้นมีส่วนน้อย ซึ่งจะอยู่ในซอยเล็ก ๆ และบริเวณชานเมืองเท่านั้น ถนนสายหลักที่สำคัญได้แก่ ถนนสุขุมวิท ถนนสุขประยูร (สายชลบุรี-พนัสนิคม) ถนนเศรษฐกิจ (สายชลบุรี-บ้านบึง) ถนนบายพาส (เลี่ยงเมืองชลบุรี) ถนนพระยาสัจจา -ทางรถไฟ สามารถเดินทางโดยรถไฟ จากสถานีกรุงเทพ แล้วมาลงที่ สถานีรถไฟชลบุรี และสถานีรถไฟบางพระ ได้</doc>
