<doc id="605166" url="https://th.wikipedia.org/wiki?curid=605166" title="ตูอิกาโนกูโปลู">ตูอิกาโนกูโปลู ราชวงศ์ตูอิกาโนกูโปลู () เป็นราชวงศ์ที่ปกครองจักรวรรดิตูอีโตงาร่วมกับราชวงศ์ตูอีโตงาและตูอิฮาอะตากาเลาอา ราชวงศ์ตูอิกาโนกูโปลูสถาปนาขึ้นโดยพระเจ้าโมอูงาโอโตงาตูอิฮาอะตากาเลาอาพระองค์ที่ 6 โดยแต่งตั้งพระราชโอรสของพระองค์ซึ่งมีพระราชมารดาเป็นชาวซามัวคือเจ้าชายงาตาขึ้นเป็นตูอิกาโนกูโปลูพระองค์แรก ราชวงศ์นี้ตั้งขึ้นเพื่อช่วยเหลือตูอิฮาอะตากาเลาอาบริหารราชการแผ่นดิน อย่างไรก็ตามในเวลาต่อมาราชวงศ์ตูอิกาโนกูโปลูเริ่มมีบทบาททางการปกครองมากขึ้น เห็นได้จากการที่ตูอีโตงาต้องอภิเษกสมรสเจ้าหญิงจากราชวงศ์ตูอิกาโนกูโปลูแทนที่จะมาจากตูอิฮาอะตากาเลาอา ในช่วงปลายจักรวรรดิตูอีโตงาเกิดการแตกแยกขึ้นระหว่างราชวงศ์และผู้ปกครองท้องถิ่นต่างๆ ซึ่งในท้ายที่สุดพระเจ้าเตาฟาอาเฮาจากราชวงศ์ตูอิกาโนกูโปลูสามารถรวบรวมดินแดนที่แตกแยกให้เป็นหนึ่งเดียวได้อีกครั้งและสถาปนาราชอาณาจักรตองงาขึ้น ในปัจจุบันตูอิกาโนกูโปลูเป็นราชวงศ์ที่ปกครองประเทศตองงาในนามราชวงศ์ตูปู พระมหากษัตริย์พระองค์ปัจจุบันของราชวงศ์นี้คือสมเด็จพระราชาธิบดีตูปูที่ 6</doc>
