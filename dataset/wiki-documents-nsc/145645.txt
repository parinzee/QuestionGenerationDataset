<doc id="145645" url="https://th.wikipedia.org/wiki?curid=145645" title="เฟเดริโก คาตูไบ">เฟเดริโก คาตูไบ เฟเดริโก คาตูไบ (Federico Catubay)นักมวยสากลชาวฟิลิปปินส์ เกิดเมื่อ 28 เมษายน พ.ศ. 2523 ที่ เมืองลาบาโซน จังหวัดซัมบัวงาเหนือ ประเทศฟิลิปปินส์ สถิติการชก 37 ครั้ง ชนะ 20 (น็อค 11) เสมอ 3 แพ้ 14ประวัติ ประวัติ. คาตูไบขึ้นชกมวยสากลครั้งแรกเมื่อ 26 เมษายน พ.ศ. 2544 ชนะคะแนน โอลิกาโร อมเปีย จากนั้นขึ้นชกชนะเป็นส่วนใหญ่ จนได้ชิงแชมป์โลกเยาวชนรุ่นมินิมัมเวท WBC เมื่อ 24 ตุลาคม พ.ศ. 2546 แพ้คะแนน โอเล่ห์ดง ศักดิ์เสมอชัย จากนั้น มาชิงแชมป์โลกเยาวชนรุ่นไลท์ฟลายเวท WBC แพ้คะแนน สาลิกาเล็ก อ.เอกรินทร์ เมื่อ 20 กุมภาพันธ์ พ.ศ. 2547 จากนั้นไปชกชนะคะแนน โย ซัมชอยและยูรา ดิมาร์ ที่เกาหลีใต้ และขึ้นชิงแชมป์ฟิลิปปินส์รุ่นฟลายเวทเมื่อ 18 มิถุนายน พ.ศ. 2547 ชนะน็อค เจอรี่ ปาฮายาไฮ ยก 10 ได้แชมป์มาครอง จากนั้นไปชิงแชมป์ OPBF รุ่นฟลายเวทที่ว่างที่ออสเตรเลียเมื่อ 6 กุมภาพันธ์ พ.ศ. 2548 แพ้น็อค ฮุสเซน ฮุสเซน ยก 3 แล้วมาชิงแชมป์ WBO เอเชียรุ่นซูเปอร์ฟลายเวทเมื่อ 8 กรกฎาคม พ.ศ. 2548 แพ้น็อค ประมวนศักดิ์ โพธิ์สุวรรณ ยก 7 ต่อมา คาตูไบไปชกชนะน็อค มาซายูกิ ฟูจิกาเกะ ยก 10 ที่ญี่ปุ่น แล้วจึงได้ชิงแชมป์ OPBF รุ่นฟลายเวทที่ว่าง แพ้คะแนน โนริยูกิ โคมัตสึ เมื่อ 22 พฤศจิกายน พ.ศ. 2548 ชิงแชมป์ฟิลิปปินส์รุ่นซูเปอร์ฟลายเวทก็เป็นฝ่ายแพ้คะแนน อีริค บาร์เซโลนา เมื่อ 16 กุมภาพันธ์ พ.ศ. 2550 ชิงแชมป์ IBF ออสเตรเลียรุ่นซูเปอร์ฟลายเวทที่ว่าง แพ้น็อค วิค ดาร์ชิเนียน ยก 12 เมื่อ 20 ตุลาคม พ.ศ. 2550 นอกจากนั้น คาตูไบเคยชกชนะคะแนน นรินทร์เดช ศักดิ์ชาตรี และชนะน็อค ศิริชัย เอกชุมพล ยก 8 เมื่อ พ.ศ. 2551 ที่ ฟิลิปปินส์ คาตูไบมีโอกาสชิงแชมป์ระดับภูมิภาคอีก 3 ครั้ง แต่ไม่ประสบความสำเร็จทั้งหมด คือ ชิงแชมป์ WBO เอเชียรุ่นซูเปอร์แบนตัมเวท แพ้คะแนนสด ปูนนกอินทรียิมเมื่อ 31 กรกฎาคม พ.ศ. 2552 ชิงแชมป์ WBO เอเชียเฉพาะกาลรุ่นแบนตัมเวทเมื่อ 1 พฤษภาคม พ.ศ. 2554 แพ้คะแนน แองกี แองโกตา และชิงแชมป์เยาวชน WBO รุ่นซูเปอร์ฟลายเวทเมื่อ 2 กรกฎาคม พ.ศ. 2554 แพ้น็อค ดาเนียล โรซาส ยก 6 และขึ้นชกตัดเชือกเพื่อหาผู้ชนะไปชิงแชมป์โลกรุ่นซูเปอร์ฟลายเวท IBF อีก 2 ครั้ง ใน พ.ศ. 2552 แพ้คะแนน ฮวน อัลเบอร์โต โรซาส และใน พ.ศ. 2553 แพ้คะแนน โรดรีโก เกอร์เรโร หลังจากที่ชกแพ้โรซัสแล้ว คาตูไบก็แขวนวมไปเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2548 - 2550) - เคยชิงแชมป์ต่อไปนี้แต่ไม่สำเร็จ- ชิงแชมป์โลกเยาวชนรุ่นมินิมัมเวท WBC เมื่อ 24 ตุลาคม 2546 แพ้คะแนน โอเล่ห์ดง ศักดิ์เสมอชัย ที่ราชบุรี - ชิงแชมป์โลกเยาวชนรุ่นไลท์ฟลายเวท WBC เมื่อ 20 กุมภาพันธ์ 2547 แพ้คะแนน สาริกาเล็ก อ.เอกรินทร์ ที่ กทม. - ชิงแชมป์ OPBF รุ่นฟลายเวทเมื่อ 6 กุมภาพันธ์ 2548 แพ้น็อค ฮุสเซน ฮุสเซน ยก 3 ที่ ออสเตรเลีย - ชิงแชมป์ WBO เอเชียแปซิฟิกรุ่นซูเปอร์ฟลายเวทเมื่อ 8 กรกฎาคม 2548 แพ้น็อค ประมวนศักดิ์ โพธิ์สุวรรณ ยก 7 ที่ อุตรดิตถ์ - ชิงแชมป์ OPBF รุ่นฟลายเวทเมื่อ 22 พฤศจิกายน 2548 แพ้คะแนน โนริยูกิ โคมัตสึ ที่ โอซาก้า ญี่ปุ่น - ชิงแชมป์ WBO เอเชียรุ่นซูเปอร์แบนตัมเวทเมื่อ 31 กรกฎาคม 2552 แพ้คะแนน สด ลูกหนองยางทอย ที่ กทม. - ชิงแชมป์ WBO เอเชียแปซิฟิกเฉพาะกาลรุ่นแบนตัมเวทเมื่อ 1 พฤษภาคม 2554 แพ้คะแนน แองกี แองโกตา - ชิงแชมป์เยาวชน WBO รุ่นซูเปอร์ฟลายเวทเมื่อ 2 กรกฎาคม 2554 แพ้น็อค ดาเนียล โรซาส ยก 6</doc>
