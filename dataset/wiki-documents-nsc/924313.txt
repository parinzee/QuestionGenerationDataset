<doc id="924313" url="https://th.wikipedia.org/wiki?curid=924313" title="สเกตลีลาเยาวชนชิงแชมป์โลก">สเกตลีลาเยาวชนชิงแชมป์โลก สเกตลีลาเยาวชนชิงแชมป์โลก (World Junior Figure Skating Championships) เป็นการแข่งขันสเกตลีลาที่จัดขึ้นปีละครั้งโดยสหภาพสเกตนานาชาติ (ISU) การแข่งขันแบ่งออกเป็นสี่ประเภทคือ ชายเดี่ยว, หญิงเดี่ยว, สเกตคู่ และไอซ์แดนซิง ผู้เข้าแข่งขันในรายการนี้ต้องมีอายุไม่ต่ำกว่า 13 ปีแต่ไม่เกิน 19 ปีบริบูรณ์ในวันที่ 1 กรกฎาคมล่าสุด ยกเว้นประเภทสเกตคู่และไอซ์แดนซิงขยายไปถึงอายุไม่เกิน 21 ปี สเกตลีลาเยาวชนชิงแชมป์โลกจัดขึ้นครั้งแรกในปี 1976 ที่ เมืองเมอแจฟ ประเทศฝรั่งเศส ในชื่อรายการว่า "สเกตลีลาเยาวชนชิงแชมป์ ISU" (ISU Junior Figure Skating Championships) ก่อนที่ในปี 1978 จะเปลี่ยนชื่อรายการมาเป็น "สเกตลีลาเยาวชนชิงแชมป์โลก"</doc>
