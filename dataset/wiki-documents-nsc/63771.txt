<doc id="63771" url="https://th.wikipedia.org/wiki?curid=63771" title="ทางหลวงแผ่นดินหมายเลข 33">ทางหลวงแผ่นดินหมายเลข 33 ทางหลวงแผ่นดินหมายเลข 33 สายสุพรรณบุรี–อรัญประเทศ (เขตแดนไทย/กัมพูชา) เป็นทางหลวงแผ่นดินที่เชื่อมต่อระหว่างจังหวัดในภาคกลางและภาคตะวันออกของประเทศไทย สายทางเริ่มต้นในจังหวัดสุพรรณบุรี และสิ้นสุดที่ชายแดนประเทศกัมพูชา อำเภออรัญประเทศ จังหวัดสระแก้ว มีระยะทางตลอดทั้งสายรวม 299.549 กิโลเมตร ในปัจจุบัน ทางหลวงแผ่นดินหมายเลข 33 เฉพาะช่วงหินกองถึงอรัญประเทศได้รับการกำหนดให้เป็นส่วนหนึ่งของโครงข่ายทางหลวงเอเชียสาย 1 โดยถนนตลอดสายมีขนาดระหว่าง 2-6 ช่องจราจรรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 33 มีเส้นทางเริ่มต้นมาจากทางหลวงแผ่นดินหมายเลข 340 ที่แยกไผ่ขวาง ในอำเภอเมืองสุพรรณบุรี จังหวัดสุพรรณบุรี เข้าสู่จังหวัดอ่างทอง ข้ามแม่น้ำเจ้าพระยา ในอำเภอป่าโมก เข้าสู่จังหวัดพระนครศรีอยุธยา ตัดกับทางหลวงแผ่นดินหมายเลข 32 และทางหลวงแผ่นดินหมายเลข 347 ข้ามแม่น้ำป่าสักใน อำเภอนครหลวง ข้ามทางรถไฟสายชานเมือง ในอำเภอภาชี แล้วตัดกับถนนเลียบคลองระพีพัฒน์ จากนั้นเข้าสู่จังหวัดสระบุรี ตัดกับถนนพหลโยธิน ที่ทางแยกต่างระดับหินกอง อำเภอหนองแค จังหวัดสระบุรี ผ่านอำเภอวิหารแดง แล้วเข้าสู่จังหวัดนครนายก ที่อำเภอบ้านนา จากนั้นเข้าสู่อำเภอเมืองนครนายก ที่ตำบลพราหมณี จากนั้นข้ามแม่น้ำนครนายก สู่อำเภอปากพลี แล้วเข้าสู่จังหวัดปราจีนบุรี ที่อำเภอเมืองปราจีนบุรี ผ่านอำเภอประจันตคาม ตัดกับทางหลวงแผ่นดินหมายเลข 304 ที่อำเภอกบินทร์บุรี บริเวณทางแยกกบินทร์บุรี (สามทหาร) จากนั้นวิ่งเลียบทางรถไฟสายตะวันออก เข้าสู่ จังหวัดสระแก้ว ที่อำเภอเมืองสระแก้วผ่านอำเภอวัฒนานคร ไปสิ้นสุดที่ชายแดนไทย-กัมพูชา อำเภออรัญประเทศ มีระยะทางตลอดทั้งสายรวม 299.549 กิโลเมตรประวัติ ประวัติ. เมื่อวันที่ 12 ธันวาคม พ.ศ. 2493 ทางหลวงแผ่นดินหมายเลข 33 ช่วงบ้านภาชี–หินกอง–นครนายก–อรัญประเทศ ได้รับการขนานนามว่า "ถนนสุวรรณศร" เพื่อเป็นเกียรติแก่นายธะทรง สุวรรณศร อดีตนายช่างกำกับเขตการทางกรุงเทพฯ ทางหลวงแผ่นดินหมายเลข 33 ช่วงสุพรรณบุรี–หินกอง เดิมเป็นทางหลวงแผ่นดินหมายเลข 329 โดยในปัจจุบันกรมทางหลวงได้ยกเลิก และยุบรวมเข้าเป็นส่วนหนึ่งของทางหลวงแผ่นดินหมายเลข 33รายชื่อทางแยกรายชื่อทางแยก. - จังหวัดปราจีนบุรี - ทางหลวงแผ่นดินหมายเลข 319 ใน อำเภอเมืองปราจีนบุรี จังหวัดปราจีนบุรี - ทางหลวงแผ่นดินหมายเลข 3077 และ ทางหลวงแผ่นดินหมายเลข 320 ใน อำเภอเมืองปราจีนบุรี จังหวัดปราจีนบุรี - ทางหลวงแผ่นดินหมายเลข 3452 ใน อำเภอประจันตคาม จังหวัดปราจีนบุรี - ทางหลวงแผ่นดินหมายเลข 3078 ใน อำเภอประจันตคาม จังหวัดปราจีนบุรี - ทางหลวงแผ่นดินหมายเลข 3627 (เลี่ยงเมืองกบินทร์บุรี ครั้งที่ 1) ใน อำเภอกบินทร์บุรี จังหวัดปราจีนบุรี - ทางหลวงแผ่นดินหมายเลข 304 ใน อำเภอกบินทร์บุรี จังหวัดปราจีนบุรี - ทางหลวงแผ่นดินหมายเลข 3627 (เลี่ยงเมืองกบินทร์บุรี ครั้งที่ 2) ใน อำเภอกบินทร์บุรี จังหวัดปราจีนบุรี- จังหวัดสระแก้ว - ทางหลวงแผ่นดินหมายเลข 3462 ใน อำเภอเมืองสระแก้ว จังหวัดสระแก้ว - ทางหลวงแผ่นดินหมายเลข 317 ใน อำเภอเมืองสระแก้ว จังหวัดสระแก้ว - ทางหลวงแผ่นดินหมายเลข 359 ใน อำเภอเมืองสระแก้ว จังหวัดสระแก้ว - ทางหลวงแผ่นดินหมายเลข 3618 (ทางเข้าตำบลห้วยโจด ครั้งที่ 1) ใน อำเภอวัฒนานคร จังหวัดสระแก้ว - ทางหลวงแผ่นดินหมายเลข 3618 (ทางเข้าตำบลห้วยโจด ครั้งที่ 2) ใน อำเภอวัฒนานคร จังหวัดสระแก้ว - ทางหลวงแผ่นดินหมายเลข 3395 ใน อำเภอวัฒนานคร จังหวัดสระแก้ว - ทางหลวงแผ่นดินหมายเลข 372 (เลี่ยงเมืองอรัญประเทศ) ใน อำเภออรัญประเทศ จังหวัดสระแก้ว - ทางหลวงแผ่นดินหมายเลข 348 ใน อำเภออรัญประเทศ จังหวัดสระแก้ว - ทางหลวงแผ่นดินหมายเลข 3366 ใน อำเภออรัญประเทศ จังหวัดสระแก้ว - ทางหลวงแผ่นดินหมายเลข 3446 ใน อำเภออรัญประเทศ จังหวัดสระแก้ว</doc>
