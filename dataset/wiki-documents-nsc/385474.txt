<doc id="385474" url="https://th.wikipedia.org/wiki?curid=385474" title="1Q84">1Q84 1Q84 (One Q Eighty-Four หรือภาษาญี่ปุ่น อิชิ-คิว-ฮาชิ-ยง) เป็นนวนิยายโดยฮารูกิ มุราคามิ ตีพิมพ์ครั้งแรกเป็นสามเล่มในประเทศญี่ปุ่น ระหว่างปี ค.ศ. 2009–2010. 1Q84 ได้รับความนิยมอย่างรวดเร็ว ฉบับพิมพ์ครั้งแรกขายหมดภายในวันที่เปิดตัว และมียอดขายถึงล้านเล่มภายในเดือนเดียว ฉบับแปลภาษาอังกฤษของทั้งสามเล่มจะวางจำหน่ายในอเมริกาเหนือและสหราชอาณาจักรในวันที่ 25 ตุลาคม 2011 โดยสองเล่มแรกแปลโดย Jay Rubin และเล่มที่สามแปลโดย Philip Gabriel สำหรับฉบับแปลภาษาไทย สำนักพิมพ์กำมะหยี่ได้ลิขสิทธิ์การแปลเล่ม 1-2 เรียบร้อยแล้ว โดยจะเป็นการแปลจากต้นฉบับภาษาญี่ปุ่น ชื่อเรื่อง 1Q84 นั้นเป็นการเล่นการออกเสียงญี่ปุ่นของปี 1984 ซึ่งเป็นการอ้างถึงนวนิยาย หนึ่ง-เก้า-แปด-สี่ ของจอร์จ ออร์เวลล์ ก่อนการตีพิมพ์เรื่อง 1Q84 มุราคมิกล่าวว่าเขาจะไม่เปิดเผยสิ่งใด ๆ เกี่ยวกับหนังสือดังกล่าว หลังจากมีการวิพากษ์วิจารณ์ว่าข่าวรั่วเกี่ยวกับนิยายเรื่องก่อน ๆ ของเขานั้นได้ทำลายคุณค่าความแปลกใหม่ของวรรณกรรม ตัวอักษร Q และเลข 9 ในภาษาญี่ปุ่น (โดยทั่วไปเขียนเป็นอักษรโรมันว่า "kyū" แต่บนปกหนังสือใช้ว่า "kew") นั้นออกเสียงเหมือนกัน และมักใช้ในการเล่นคำแบบญี่ปุ่น แต่ก็มีทฤษฎีว่าตัว Q อาจจะมาจากชื่อเรื่อง ประวัติจริงของอา Q โดย หลู่ซิ่น นักเขียนชาวจีน ซึ่งเป็นนักเขียนที่มีอิทธิพลต่องานเขียนของมุราคามิการวิพากษ์ตอบรับ การวิพากษ์ตอบรับ. รีวิวอันหนึ่งอธิบาย 1Q84 ว่าเป็น "บทพรรณนาอันซับซ้อนและเซอร์เรียล" ซึ่ง "กระโดดกลับไปกลับมาระหว่างนิทานของสองตัวละคร ชายหนึ่ง หญิงหนึ่ง ซึ่งตามหากันและกัน" มันมีธีมฆาตกรรม ประวัติศาสตร์ ศาสนาแบบคัลท์ ความรุนแรง ความสัมพันธ์ของครอบครัว และความรัก อีกรีวิวหนึ่งใน เดอะเจแปนไทมส์ กล่าวว่านวนิยายดังกล่าว "อาจจะกลายเป็นหนังสือที่ต้องอ่านเพื่อทำความเข้าใจวัฒนธรรมญี่ปุ่นร่วมสมัย" และเรียก 1Q84 ว่าเป็น "magnum opus" (ผลงานที่ยิ่งใหญ่ที่สุด) ของมุราคามิพิมพ์ครั้งแรก พิมพ์ครั้งแรก. ญี่ปุ่น- เล่ม 1 (ISBN 978-4103534228, 554 หน้า), ตีพิมพ์เมื่อ 29 พ.ค. 2009 - เล่ม 2 (ISBN 978-4103534235, 501 หน้า), ตีพิมพ์เมื่อ 29 พ.ค. 2009 - เล่ม 3 (ISBN 978-4103534259, 602 หน้า), ตีพิมพ์เมื่อ 16 เม.ย. 2010 สหรัฐอเมริกา- รวมเล่ม (ISBN 978-0307593313, 928 หน้า), ตีพิมพ์เมื่อ 25 ต.ค. 2011 สหราชอาณาจักร- เล่ม 1 (ISBN 978-1846554070, 640 หน้า), ตีพิมพ์เมื่อ 25 ต.ค. 2011 - เล่ม 2 (ISBN 978-1846554056, 256 หน้า), ตีพิมพ์เมื่อ 25 ต.ค. 2011</doc>
