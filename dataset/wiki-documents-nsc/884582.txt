<doc id="884582" url="https://th.wikipedia.org/wiki?curid=884582" title="องค์การบริหารส่วนตำบลหนองแวงนางเบ้า">องค์การบริหารส่วนตำบลหนองแวงนางเบ้า องค์การบริหารส่วนตำบลหนองแวงนางเบ้า เป็นองค์กรปกครองส่วนท้องถิ่นแห่งหนึ่งในอำเภอพล จังหวัดขอนแก่น พื้นที่ส่วนใหญ่เป็นที่ราบลุ่ม มีลำห้วย หนอง อยู่ทั่วไป ลักษณะดินเป็นดินร่วนปนทรายข้อมูลทั่วไป ข้อมูลทั่วไป. อาณาเขต องค์การบริหารส่วนตำบลหนองแวงนางเบ้า ตั้งอยู่ทางทิศเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลปอแดง (อำเภอชนบท), องค์การบริหารส่วนตำบลหนองปลาหมอ (อำเภอโนนศิลา) - ทิศใต้ ติดต่อ องค์การบริหารส่วนตำบลเก่างิ้ว - ทิศตะวันออก ติดต่อ องค์การบริหารส่วนตำบลโจดหนองแก - ทิศตะวันตก ติดต่อ องค์การบริหารส่วนตำบลหัวทุ่ง, องค์การบริหารส่วนตำบลคอนฉิม (อำเภอแวงใหญ่) ประวัติ หนองแวงนางเบ้า แรกเริ่มแต่เดิมนั้นเป็นเพียงหมู่บ้านขึ้นอยู่กับการปกครองของตำบลเก่างิ้ว ต่อมาเมื่อวันที่ 1 กันยายน พ.ศ. 2522 ทางราชการได้ประกาศแบ่งแยกท้องที่เป็นออกมาจัดตั้ง ตำบลหนองแวงนางเบ้า อยู่ในเขตการปกครองของอำเภอพล ต่อมาในปี พ.ศ. 2538 ประกาศจัดตั้งเป็น สภาตำบลหนอแวงนางเบ้า โดยมีสมาชิกสภาตำบล 7 คน คือ นายใจ ศรีหนองโคตร (กำนันตำบลเป็นประธานสภาโดยตำแหน่ง), นายบุญส่ง สิงหาร, นายวินัย พรมสีดา, นายอำไพ พิมพ์กุล, นายอุบล ถามูลเรศ, นายไพฑูรย์ นาชิน และนายลิขิต บุญมาหล้า จนต่อมาเมื่อวันที่ 19 มกราคม พ.ศ. 2539 กระทรวงมหาดไทยได้เปลี่ยนแปลงฐานะ สภาตำบลหนองแวงนางเบ้า เป็น องค์การบริหารส่วนตำบลหนองแวงนางเบ้า จนถึงปัจจุบันการปกครอง การปกครอง. องค์การบริหารส่วนตำบลหนองแวงนางเบ้า ครอบคลุมพื้นที่ตำบลหนองแวงนางเบ้าทั้งตำบล จำนวน 13 หมู่บ้าน ดังนี้- หมู่1 บ้านหนองแวงนางเบ้า - หมู่2 บ้านห้วยค้อ - หมู่3 บ้านหนองนาดี - หมู่4 บ้านหนองตานา - หมู่5 บ้านฝาฝนัง - หมู่6 บ้านฮ่องหอย - หมู่7 บ้านหนองม่วงน้อย - หมู่8 บ้านนานิคม - หมู่ 9 บ้านห้วยค้อน้อย - หมู่10 บ้านวังจาน - หมู่11 บ้านห้วย - หมู่12 บ้านหนองแวงนางเบ้าพัฒนา - หมู่13 บ้านโคกเสน่ห์</doc>
