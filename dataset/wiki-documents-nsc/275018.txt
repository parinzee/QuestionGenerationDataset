<doc id="275018" url="https://th.wikipedia.org/wiki?curid=275018" title="อัมบาโซเนีย">อัมบาโซเนีย อัมบาโซเนีย (Ambazonia) เป็นองค์กรก่อตั้งเมื่อ พ.ศ. 2528 เพื่อแบ่งแยกดินแดนแคเมอรูนใต้ (เขตที่ใช้ภาษาอังกฤษในจังหวัดตะวันออกเฉียงเหนือและตะวันตกเฉียงใต้ในแคเมอรูน อัมบาโซเนียใช้เป็นชื่อองค์กรและชื่อประเทศที่เกิดจากการแยกตัวของสหภาพระหว่างแคเมอรูนใต้กับแคเมอรูนเมื่อ พ.ศ. 2504 สาธารณรัฐอัมบาโซเนียประกาศเอกราชเมื่อ เดือนธันวาคม พ.ศ. 2542 โดยกองกำลังแบ่งแยกดินแดนในบริเวณที่เคยเป็นดินแดนในอารักขาของอังกฤษทางภาคใต้ของแคเมอรูน การประกาศเอกราชนี้ไม่ได้รับการยอมรับจากประเทศใดหรือแม้แต่สหประชาชาติ พ.ศ. 2548 อัมบาโซเนียเข้าเป็นสมาชิกขององค์กรชาติและประชาชนที่ไม่เป็นที่รู้จัก ประชากรในบริเวณนี้พูดภาษาอังกฤษเป็นภาษาที่สอง ส่วนใหญ่เชื่อว่าสิทธิของชนกลุ่มน้อยที่พูดภาษาอังกฤษไม่ได้รับการยอมรับจากคนส่วนใหญ่ของแคเมอรูนที่พูดภาษาฝรั่งเศส และการปกป้องสิทธิคือการเรียกร้องเอกราช ชาวอัมบาโซเนียที่ลี้ภัยออกนอกประเทศจัดตั้งพรรคปลดปล่อยอัมบาโซเนียในเดือนกรกฎาคม พ.ศ. 2547 . แคเมอรูนใต้เป็นดินแดนที่เคยอยู่ภายใต้การอารักขาของสหประชาติและรวมเข้ากับสาธารณรัฐแคเมอรูน (เดิมคือแคเมอรูนของฝรั่งเศส) เมื่อ พ.ศ. 2504 หลังจากการลงประชามติ ทางภาคเหนือของแคเมอรูนอังกฤษเลือกรวมเข้ากับไนจีเรีย อัมบาโซเนียอยู่ระหว่างไนจีเรียทางตะวันตกและเหนือ สาธารณรัฐแคเมอรูนอยู่ทางตะวันออก มีสภาพเป็นลิ่มระหว่างแอฟริกาตะวันตกและอิเควตอเรียลแอฟริกาของฝรั่งเศส ถ้าได้รับเอกราช อัมบาโซเนียจะมีเขตแดนทางทะเลติดต่อกับไนจีเรีย แคเมอรูน และอิเควตอเรียลกินี มีขนาด 43,000 ตร.กม. ประชากร 6 ล้านคน</doc>
