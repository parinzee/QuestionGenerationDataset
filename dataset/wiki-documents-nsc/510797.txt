<doc id="510797" url="https://th.wikipedia.org/wiki?curid=510797" title="ซุปเปอร์แบงค์ ม.รัตนบัณฑิต">ซุปเปอร์แบงค์ ม.รัตนบัณฑิต ซุปเปอร์แบงค์ ม.รัตนบัณฑิต หรือ ซุปเปอร์แบงค์ ศักดิ์ชัยโชติ เป็นนักมวยไทยชาวไทย แชมป์ราชดำเนินในรุ่น 105 ปอนด์ และ 115 ปอนด์ ซึ่งได้รับการกล่าวขานว่ามีทักษะด้านจังหวะและอาวุธมวยที่หลากหลาย ซุปเปอร์แบงค์ได้สร้างผลงานโดดเด่นจากการเป็นฝ่ายชนะเก้าแต้ม ลูกพระบาท และมงคลชัย ลูกเจ้าพ่อมเหศักดิ์ และใน พ.ศ. 2555 ได้รับการติดยศสิบตรี สังกัด บชร.1 อำเภอพนัสนิคม จังหวัดชลบุรี ทั้งนี้ ซุปเปอร์แบงค์ยังเป็นเพื่อนสนิทของนักมวยไทยชื่อยอดวิชา ภ.บุญสิทธิ์ประวัติ ประวัติ. ซุปเปอร์แบงค์ ม.รัตนบัณฑิต มีชื่อจริงว่า ปชัญญะ หลงชิน (ชื่อเล่น: แบงค์) เกิดที่กรุงเทพมหานคร บิดาเป็นชาวอุบลราชธานีชื่อ ส.อ.นินัน หลงชิน หรือ จ่านัน อุบล ส่วนมารดาเป็นชาวอุดรธานี สำเร็จการศึกษาจากโรงเรียนมักกะสันพิทยา ปัจจุบันกำลังศึกษาอยู่ที่มหาวิทยาลัยรัตนบัณฑิต วันที่ 20 มกราคม พ.ศ. 2555 ซุปเปอร์แบงค์เข้าแข่งขันคู่เอกรายการศึกขุนศึกตระกูลหยาง โดยได้พบกับรุ่งรัตน์ ต.พิทักษ์กลการ ซึ่งเป็นคู่มวยที่ไม่เคยพบกันมาก่อน และซุปเปอร์แบงค์เป็นฝ่ายชนะ ที่เวทีมวยลุมพินี วันที่ 6 มิถุนายน ซุปเปอร์แบงค์เข้าแข่งขันคู่เอกนำรายการศึกวันทรงชัย ที่เวทีมวยราชดำเนิน โดยได้พบกับน้องเบียร์ โชคงามวงศ์ ที่ซึ่งทั้งคู่ไม่เคยพบกันที่ใดมาก่อน และซุปเปอร์แบงค์เป็นฝ่ายชนะคะแนน วันที่ 28 มิถุนายน ซุปเปอร์แบงค์เข้าแข่งขันคู่เอกนำรายการศึกวันทรงชัย ที่เวทีมวยราชดำเนิน โดยเป็นฝ่ายเสมอยอดทองไท ป.เตละกุล วันที่ 28 กันยายน ซุปเปอร์แบงค์เข้าแข่งขันคู่เอกนำรายการศึกเพชรสุภาพรรณ ที่เวทีมวยลุมพินี โดยได้พบกับนิววังจั่น ปกรณ์พรสุรินทร์ จากการต่อสู้ครั้งดังกล่าว ซุปเปอร์แบงค์เป็นฝ่ายชนะน็อกได้ในยกที่ 2 วันที่ 11 ตุลาคม ซุปเปอร์แบงค์เป็นหนึ่งในนักมวย 10 คู่เอกของรายการศึกวันทรงชัย ซึ่งจัดขึ้น ณ เวทีมวยราชดำเนิน โดยได้พบกับคู่ชก คือ สิงห์ทองน้อย ป.เตละกุล วันที่ 9 พฤศจิกายน ซุปเปอร์แบงค์เข้าแข่งขันในคู่เปิดรายการศึกเพชรสุภาพรรณเงินล้าน ที่เวทีมวยลุมพินี โดยพบกับน้องเบียร์ โชคงามวงศ์ ซึ่งซุปเปอร์แบงค์เป็นฝ่ายแพ้น็อกครั้งแรก วันที่ 24 ธันวาคม พ.ศ. 2555 ซุปเปอร์แบงค์เข้าแข่งขันรายการศึกวันสถาปนา 67 ปี เวทีราชดำเนิน ซึ่งได้พบกับคู่ชกอย่างฤทธิเดช ว.วรรณทวี และซุปเปอร์แบงค์เป็นฝ่ายชนะคะแนน 50 - 47 นอกจากนี้ ซุปเปอร์แบงค์ยังได้รับเลือกให้เข้าแข่งขันในคู่เอกเปิดรายการศึกวันทรงชัยมหากุศล ซึ่งเตรียมจัดขึ้น ณ เวทีมวยราชดำเนิน ในวันที่ 21 กุมภาพันธ์ พ.ศ. 2556 โดยจะได้พบกับคู่ชกอย่างสิงห์ทองน้อย ป.เตละกุล อย่างไรก็ตามทาง ด้วง ศักดิ์ชัยโชติ ซึ่งเป็นหัวหน้าคณะของซุปเปอร์แบงค์ ได้เปิดเผยว่า อาจมีการถอนตัวในไฟต์ดังกล่าว เนื่องด้วยเป็นการชกในพิกัดที่ซุปเปอร์แบงค์เสียเปรียบต่อคู่ชกเป็นอย่างมากมวยสากลสมัครเล่น มวยสากลสมัครเล่น. ซุปเปอร์แบงค์ยังเป็นนักมวยสากลสมัครเล่น โดยใช้ชื่อจริงขึ้นชก ซึ่งเขาเป็นฝ่ายแพ้คะแนนต่ออนันต์ ป้องเขต ที่จัดขึ้นในรายการศึกวันวีระพล ณ วันที่ 24 เมษายน พ.ศ. 2555 ที่เวทีมวยลุมพินี ส่วนในเดือนมกราคม พ.ศ. 2558 ซุปเปอร์แบงค์ได้ร่วมชกในรายการ "นักมวยไทยมุ่งสู่โอลิมปิก" ซึ่งเป็นรายการที่รวบรวมเอานักมวยไทยมาชกในรูปแบบมวยสากลสมัครเล่น โดยมีเป้าหมายเพื่อที่จะติดทีมชาติไปชกในโอลิมปิก 2016 ที่ประเทศบราซิล ซึ่งซุปเปอร์แบงค์สามารถชนะเลิศได้ในรุ่น 60 กิโลกรัม หรือไลท์เวท โดยเอาชนะในการชก 3 ยก เพชรมรกต รร.กีฬาโคราช ได้รับเงินรางวัล 2 แสนบาท และได้โอกาสร่วมฝึกกับนักมวยสากลสมัครเล่นทีมชาติไทยร่วมกับนักมวยเดิมที่มีอยู่ เพื่อคัดเป็นตัวแทนเข้าแข่งขันโอลิมปิก 2016 ต่อไป ต่อมาในปลายเดือนสิงหาคม ปีเดียวกัน ซุปเปอร์แบงค์ได้ติดทีมชาติร่วมชกในรายการมวยสากลสมัครเล่นชิงแชมป์เอเชีย ที่โรงยิมเนเซียม 6 มหาวิทยาลัยธรรมศาสตร์ ศูนย์รังสิต โดยในรอบแรกสามารถเอาชนะ มานิช เกาชีค นักมวยชาวอินเดียไปได้ 2-1 เสียง แต่ในรอบ 8 คนสุดท้าย เป็นฝ่ายแพ้ต่อ โอตกอน ดาไล ดอร์ยัมบู นักมวยชาวมองโกเลียไป 0-3 เสียง ในเดือนตุลาคม ปีเดียวกัน ในรายการมวยสากลสมัครเล่นชิงแชมป์โลก ที่กรุงโดฮา ประเทศกาตาร์ ซึ่งเป็นรายการคัดเลือกเพื่อไปแข่งขันโอลิมปิก ซุปเปอร์แบงค์ผ่านรอบ 32 คนมาได้ แต่ในรอบ 16 คนสุดท้าย เป็นฝ่ายแพ้ต่อ ลาซาโร อัลบาเรซ นักมวยชาวคิวบาซึ่งเป็นมือวางอันดับหนึ่งและแชมป์เก่าของรุ่นนี้ในรายการนี้ ไปด้วยคะแนน 30-27 ทั้ง 3 เสียง ในปลายเดือนมีนาคม พ.ศ. 2559 ในรายการคัดเลือกตัวไปโอลิมปิก 2016 เลก 2 ที่เมืองเฉียงอัน ประเทศจีน ซุปเปอร์แบงค์ก็เป็นฝ่ายแพ้ต่อ ดีราช นักมวยชาวอินเดียไป 0-3 เสียง ตกรอบไปเป็นคนแรกของทีมนักมวยไทย และต่อมาในเดือนมิถุนายน ปีเดียวกัน ในการชกในรายการคัดเลือกตัวไปโอลิมปิก 2016 เลกสุดท้าย ที่กรุงบากู ประเทศอาเซอร์ไบจาน ก็ตกรอบ 2 หลังจากนั้น ซุปเปอร์แบงค์ได้กลับไปชกมวยไทยอีกครั้ง โดยเริ่มจากรายการศึกวันทรงชัย ที่เวทีลุมพินี เนื่องจากหมดสัญญาที่ทำไว้กับสมาคมมวยสากลสมัครเล่นแห่งประเทศไทย เป็นระยะเวลา 1 ปี 4 เดือนเกียรติประวัติเกียรติประวัติ. - รางวัล รองนักมวยไทยอาชีพดีเด่นแห่งชาติ ประจำปี 2556 จากการกีฬาแห่งประเทศไทย - รางวัล นักมวยไทยยอดเยี่ยมแห่งปี 2557 เวทีลุมพินี - รางวัล นักมวยไทยอาชีพดีเด่นแห่งชาติ ประจำปี 2557 จากการกีฬาแห่งประเทศไทย - รางวัล นักมวยไทยอาชีพดีเด่น ประจำปี 2558 รางวัลเกียรติยศบุคคลในวงการมวยแห่งชาติ ครั้งที่ 3สถิติการแข่งขันสถิติการแข่งขัน. - มวยไทยอาชีพ - มวยสากลสมัครเล่นระเบียงภาพ</doc>
