<doc id="398579" url="https://th.wikipedia.org/wiki?curid=398579" title="ถนนนิมมานเหมินท์">ถนนนิมมานเหมินท์ ถนนนิมมานเหมินท์ (นิม–มาน–เห–มิน) เป็นเป็นถนนสายเศรษฐกิจที่มีความสำคัญสายหนึ่งของอำเภอเมืองเชียงใหม่ เชื่อมระหว่างแยกรินคำกับถนนสุเทพ ถนนสายนี้เกิดขึ้นเมื่อคราวที่นายกีและนางกิมฮ้อ นิมมานเหมินท์ บริจาคที่ดินบริเวณตั้งแต่เชิงดอยสุเทพไปจนถึงประตูสวนดอกให้แก่รัฐบาลไทยเพื่อสร้างมหาวิทยาลัยเชียงใหม่เมื่อพ.ศ. 2506 ในปัจจุบันถนนนิมมานเหมินท์ เป็นศูนย์กลางเศรษฐกิจแห่งหนึ่งของจังหวัด เป็นถนนสายที่มีทั้งร้านค้า ร้านอาหาร ที่พัก และแหล่งบันเทิงจำนวนมาก ทำให้ถนนสายนี้ได้รับการกล่าวขานว่าเป็น ถนนสายที่ฮิตที่สุดของเชียงใหม่ ปัจจุบันถนนสายนี้อยู่ในการดูแลของกรมทางหลวง โดยรับโอนสายทางจากเทศบาลนครเชียงใหม่ ดังนั้นถนนสายนี้จึงกลายเป็นส่วนหนึ่งของทางหลวงแผ่นดินหมายเลข 11 ถนนสายนี้ยังเป็นถนนในระบบถนนวงแหวนรอบที่ 1 ของเมืองเชียงใหม่ ถนนสายนี้จะสามารถเชื่อมต่อไปยังถนนมหิดลผ่านกองบิน 41 โดยใช้บัตรผ่านกองบินสถานที่สำคัญบนเส้นทางสถานที่สำคัญบนเส้นทาง. - หอประชุมมหาวิทยาลัยเชียงใหม่ - หอนิทรรศการศิลปวัฒนธรรม มหาวิทยาลัยเชียงใหม่ - สวนสุขภาพสมเด็จพระศรีนครินทราบรมราชชนนี</doc>
