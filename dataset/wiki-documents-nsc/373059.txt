<doc id="373059" url="https://th.wikipedia.org/wiki?curid=373059" title="เกศริน ชัยเฉลิมพล">เกศริน ชัยเฉลิมพล ศุจินันท์ เนสแลนด์ หรือในชื่อเดิมว่า เกศริน ชัยเฉลิมพล (ชื่อเล่น: แนท) หรือที่รู้จักกันดีในชื่อ น้องแนท เป็นนักแสดงภาพยนตร์แผ่นในเชิงอีโรติกและภาพยนตร์ลามกชาวไทยประวัติ ประวัติ. เกศริน ชัยเฉลิมพล มีชื่อเล่นว่าแนท เกิดเมื่อวันที่ 18 มกราคม พ.ศ. 2528 ที่จังหวัดสระบุรี เพราะบิดาเป็นทหารประจำอยู่จังหวัดดังกล่าว บิดาและมารดาของเธอแยกทางกันตั้งแต่เธอมีอายุ 2 ขวบ ย่าจึงรับไปเลี้ยงที่จังหวัดพิษณุโลก ต่อมาบิดาตายตั้งแต่เธออายุราว 8-9 ขวบ ช่วงวัยรุ่นเธอไม่ชอบการเรียนหนังสือและไม่จบการศึกษานอกระบบ ขณะอายุ 14 ปี เธอได้ออกจากบ้าน อาของเธอจึงส่งเรียนช่างเสริมสวยครั้นเรียนจบก็ไม่อยากเป็นลูกจ้างจึงลาออก และหางานทำที่กรุงเทพมหานครขณะอายุได้ 16 ปีสู่วงการมายา สู่วงการมายา. เธอเข้าสู่วงการบันเทิงด้วยความตั้งใจ เบื้องต้นเธอได้ทำงานอยู่ในร้านอาหารที่น้าเขยเป็นเจ้าของ เคยรับงานเป็นนักแสดงประกอบละครเรื่อง เมืองมายา เธอมีแฟนและเสียตัวท้ายสุดก็ถูกทิ้ง ต่อมามีผู้ชักชวนให้ไปถ่ายภาพยนตร์ลามกซึ่งถูกหลอกว่าสื่อลามกนั้นจะไม่วางขายในไทย โดยเธอได้พัฒนาตนเองสู่การแสดงหนังแผ่นแต่ไม่มีชื่อเสียงมากนัก ขณะอายุเพียง 17 ปี หนังเกรดบีในแนวอีโรติกของเธอมีอยู่หลายเรื่อง อาทิ โมรา, เธอชื่อแอน และ เจ้าพ่ออ่างทองคำ คู่กับจรัล งามดี และสุระ ธีระกล เป็นอาทิ จนได้ฉายาว่าเป็น "เจ้าแม่หนังแผ่น" เธอมีชื่อเสียงขึ้นจากกรณีที่มีตำรวจบุกจับการค้าขายภาพยนตร์ลามกในแบบวีซีดี ภายใต้การนำของ พล.ต.ต.วิสุทธิ์ วานิชบุตร ในปี พ.ศ. 2546 ซึ่งตำรวจได้เรียกตัวเธอมาสอบถามหาข้อมูลเพื่อโยงใยไปถึงตัวการแหล่งผลิต เพราะเธอเป็นหนึ่งในนักแสดงนำจากภาพยนตร์เหล่านี้ ซึ่งเรื่องนี้ได้กลายเป็นข่าวคราวโด่งดังในสังคมขณะนั้น และทำให้เธอได้เป็นบุคคลแห่งปี พ.ศ. 2547 ของรางวัลเฉลิมไทยอวอร์ด ครั้งที่ 2 จากเว็บไซต์พันทิปดอตคอมด้วย เธอเคยให้สัมภาษณ์ว่า "ไม่เคยแสดงกับชาวไทย เคยแสดงกับชาวต่างชาติเท่านั้น" ต่อมาเธอได้เดินสายโชว์ตัวอยู่พักใหญ่ ๆ และมีผลงานพ็อกเกตบุ๊ก และอัลบั้มนู้ดเฉพาะกิจออกเป็นระยะ ๆ โดยได้ถ่ายคู่กับอดีตคู่รัก คือ สมเจตน์ สะอาด ด้วย ด้วยการใช้เงินลงทุนเอง ภายหลังได้ออกจากวงการบันเทิงเพราะตั้งครรภ์โดยไม่ได้ตั้งใจ และหันไปปฏิบัติธรรมแทน ปัจจุบันเป็นพิธีกรรายการ "น้องแนทตอบปัญหาทางแพทย์" ทางช่อง appleOne ทุกวันจันทร์-ศุกร์ 21.00-22.00ชีวิตส่วนตัว ชีวิตส่วนตัว. แต่เดิมเธอเคยคบหากับสมเจตน์ สะอาดซึ่งเป็นนายแบบนู้ด แต่เลิกรากัน ต่อมาเธอคบหากับวรากานต์ พุทธรักษา ซึ่งเป็นทอมบอยระยะหนึ่ง เกศรินเคยให้สัมภาษณ์ว่าเธอตั้งครรภ์กับชายคนหนึ่งที่ไม่ได้สมรสกัน ทั้งยืนยันว่าบุตรในครรภ์มิได้เกิดจากการแสดงภาพยนตร์ลามก แต่เธอแท้งลูกจากการโหมงานหนัก และเลิกรากับชายคนดังกล่าวหลังจากนั้น และเคยให้สัมภาณ์ว่าเคยคบหากับชายชาวอเมริกันคนหนึ่งแต่เธอได้เลิกรา ในเดือนมีนาคม พ.ศ. 2559 เธอให้สัมภาษณ์ว่าจดทะเบียนสมรสกับฮาโรลด์ เจนนิงส์ เนสแลนด์ จูเนียร์ ชายชาวอเมริกันเมื่อวันที่ 27 มกราคม พ.ศ. 2559 และประกาศว่าจะแต่งงานกัน หลังคบหามาตั้งแต่ปี พ.ศ. 2555 ต่อมาเดือนมีนาคม พ.ศ. 2560 เธอให้สัมภาษณ์ว่าขอหย่ากับสามี ต่อมาเดือนมีนาคม พ.ศ. 2561 เธอกล่าวว่ากำลังทำเรื่องหย่าผลงานภาพยนตร์ผลงาน. ภาพยนตร์. - Tokyo Hunter 19 - " Pleasure Island 14 - เธอชื่อแนท - แอบดูน้อง..น.. - น้ำ 3 นม 10 - รักข้ามภพ - แนท ซื่อสยิวเดือด - แนท ผู้หญิงร้อนรัก - แนท...สวย เริ่ด เชิด ซ่าส์ - โมรา นางในวรรณคดี (2546) - เจ้าพ่ออ่างทองคำ (2546) - กว่าจะได้เผาผี (2546) - พ่อตาต๊ะติ๊งโหน่ง (2546) - เธอชื่อแอน (2547) - เมียงู (2551) - คนกินผัว (2553) - คนเริงเมือง (2553) - รักเธอ ชั่วฟ้าดินสลาย (2553) - ไทรโศก (2553) - มายานางแบบ (2553) - ต้องชู้ (2553) - สาวร้อนสอนรัก (2553) - ไฟราคะ รักไม่รู้จบ (2553) - หย่าเพราะชู้ (2553) - แฝดเสน่หา (2553) - อีลำยอง (2554) - รักแท้ แฟนใหม่ (2554) - เธอไซด์ไลน์ (2554) - หัวใจเพรียกหา (2554) - รังรัก ฮาเร็ม (2554) - ลอดรักลายมังกร (2554) - เล่นเซ็กส์กับผี (2554) - นวลนางหลังเขา (2555) - ผู้หญิงลัลล้ายกกำลัง 2 (2555) - สิ่งที่เรียกว่ารัก (2555) - คืนวันเสาร์ถึงเช้าวันอาทิตย์ (2555) - สาวคันหู (2555) - โฮม บ้านนี้มีรัก (2555) - แนท เชอรี่ เซ็กซี่สุดฮ็อต (2555) - สามสาวเซ็กส์บอมบ์ (2555) - รัก 7 ที ดี 7 ครั้ง (2555) - ขุนศึก สวาทเสน่หา (2555) - นางจันทร์แรม (2555) - แนท 7 ที เชอรี่ 7 หน (2555) - สาวสวิงกิ้ง (2555) - จัน ดารา ปฐมบท Uncut (2555) - ร่างสวาท (2556) - ห้อง 65 ปากหมาท้าสวาท (2556) - แนท เชอรี่ สวยสังหาร (2556) - สุดสยิว (2556)พิธีกรพิธีกร. - รายการ "น้องแนทตอบปัญหาทางแพทย์" ทางช่อง appleOneรางวัลรางวัล. - พ.ศ. 2547 รางวัลเฉลิมไทยอวอร์ด ครั้งที่ 2 สาขาบุคคลแห่งปี จากเว็บไซต์พันทิปดอตคอม</doc>
