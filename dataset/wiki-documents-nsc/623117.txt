<doc id="623117" url="https://th.wikipedia.org/wiki?curid=623117" title="เจ้าลัดดา อรุณสิทธิ์">เจ้าลัดดา อรุณสิทธิ์ เจ้าลัดดา อรุณสิทธิ์ (นามเดิม: เจ้าหมัดคำ ณ น่าน; เกิด: 9 ตุลาคม พ.ศ. 2472) เป็นธิดาในเจ้ามหาพรหมสุรธาดา เจ้าผู้ครองนครน่าน เกิดแต่เจ้าศรีคำ ณ น่าน ทั้งนี้เจ้าลัดดา อรุณสิทธิ์ ถือเป็นธิดาคนสุดท้ายในเจ้ามหาพรหมสุรธาดาที่ยังมีชีวิตอยู่ ปัจจุบันพำนักอยู่ในจังหวัดเชียงใหม่กับบุตร-ธิดาประวัติ ประวัติ. เจ้าลัดดา อรุณสิทธิ์ มีนามเดิมแต่แรกเกิดว่า เจ้าหมัดคำ ณ น่าน ที่มีความหมายว่า "สะเก็ดไฟสีทอง" เป็นธิดาในเจ้ามหาพรหมสุรธาดา เกิดแต่เจ้าศรีคำ ณ น่าน มีพี่ชายร่วมมารดาคือ เจ้าสนิท ณ น่าน หลังเจ้ามหาพรหมสุรธาดาพิราลัย เจ้าลัดดาจึงเข้าศึกษาที่โรงเรียนจุมปีวนิดาภรณ์โดยอาศัยกับเจ้าราชบุตร (หมอกฟ้า ณ น่าน) พี่ชายต่างมารดา ต่อมาจึงกลับไปอยู่กับเจ้าศรีคำผู้มารดาโดยศึกษาที่โรงเรียนรังสีเกษม ในช่วงเวลาดังกล่าวเธอได้เปลี่ยนชื่อจาก "หมัดคำ" เป็น "ลัดดา" เพราะกลัวคนจะล้อว่าชื่อโบราณ เมื่อถึงชั้นมัธยมศึกษาจึงเข้าศึกษาที่โรงเรียนสตรีศรีน่าน โดยมีเจ้าราชบุตร (หมอกฟ้า) ให้การอุปการะอีกครั้ง จนจบมัธยมศึกษาปีที่ 4 จึงรับทุนไปศึกษาต่อที่โรงเรียนฝึกหัดครูเชียงใหม่ วิชาเอกครูประถม จนกระทั่งสำเร็จการศึกษาจึงกลับมาใช้ทุนในจังหวัดน่าน โดยรับราชการครูที่โรงเรียนวัดป่าค่าในอำเภอเวียงสา และย้ายมาสอนที่โรงเรียนวังม่วงจนเกษียณอายุราชการ เจ้าลัดดา สมรสกับจรูญศักดิ์ อรุณสิทธิ์ ชาวจังหวัดเชียงใหม่ ผู้เป็นสหายของเจ้าสุรพงษ์ ณ น่าน ทั้งนี้เจ้าลัดดาและสามีมีบุตร-ธิดาด้วยกัน 3 คน คือ ดรุณี ยงเยื้องพันธุ์, ศักดา อรุณสิทธิ์ และดรุพรรณ อรุณสิทธิ์ลำดับสาแหรก</doc>
