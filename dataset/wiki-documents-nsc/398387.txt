<doc id="398387" url="https://th.wikipedia.org/wiki?curid=398387" title="ยึดวอลล์สตรีท">ยึดวอลล์สตรีท ออคคิวพายวอลล์สตรีท () เป็นชุดการเดินขบวนประท้วงที่เกิดขึ้นที่นครนิวยอร์ก เดิมการประท้วงเรียกร้องโดยกลุ่มกิจกรรมนิยมแคนาดา แอดบัสเตอร์ส (Adbusters) ได้รับแรงบันดาลใจจากขบวนการอาหรับสปริง โดยเฉพาะการประท้วงจัตุรัสตอห์รีร์ (Tahrir Square) ในกรุงไคโร อันเป็นจุดเริ่มต้นของการปฏิวัติอียิปต์ พ.ศ. 2554 และจากการประท้วงในสเปน ผู้ประท้วงส่วนใหญ่ประท้วงต่อความไม่เท่าเทียมทางสังคมและเศรษฐกิจ ความโลภของภาคธุรกิจ (corporate greed) และอิทธิพลของเงินบรรษัทและนักวิ่งเต้นในรัฐบาล และความกังวลอื่น ๆ แอดบัสเตอร์สแถลงว่า "เริ่มต้นจากข้อเรียกร้องง่าย ๆ หนึ่งข้อ [คือ] คณะกรรมาธิการของประธานาธิบดีให้แยกเงินจากการเมือง เราเริ่มต้นจัดวาระให้แก่อเมริกาใหม่" โดยจนถึงวันที่ 1 ตุลาคม การเดินขบวนที่คล้ายกันมีจัดขึ้นในกรุงวอชิงตัน ดี.ซี., ลอสแอนเจลิส, บอสตัน, ชิคาโก, ไมอามี, พอร์ตแลนด์ รัฐเมน, พอร์ตแลนด์ รัฐโอริกอน, ซีแอตเทิล, เดนเวอร์ และ คลีฟแลนด์ แม้การประท้วงดังกล่าวจะเสนอโดยนิตยสารแอดบัสเตอร์ส แต่การเดินขบวนดังกล่าวไม่มีผู้นำ นักเคลื่อนไหวจากกลุ่มนิรนามได้กระตุ้นให้ผู้ติดตามมีส่วนในการประท้วง ซึ่งเพิ่มความสนใจแก่กลุ่ม การประท้วงดังกล่าวรวมประชาชนในจุดยืนทางการเมืองต่าง ๆ กันมารวมกัน</doc>
