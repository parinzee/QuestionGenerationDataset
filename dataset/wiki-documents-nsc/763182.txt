<doc id="763182" url="https://th.wikipedia.org/wiki?curid=763182" title="ความรักประเทศชาติ">ความรักประเทศชาติ ความรักประเทศชาติหรือความรักปิตุภูมิ () เป็นการยึดติดทางอารมณ์ต่อชาติที่ปัจเจกบุคคลนับว่าเป็นบ้านเกิดเมืองนอนของตน การยึดติดที่เรียก ความรู้สึกเกี่ยวกับชาติ (national feeling) หรือความภาคภูมิใจในชาติ (national pride) อาจมองในแง่ลักษณะต่าง ๆ ที่เกี่ยวกับชาติของตน ซึ่งรวมแง่มุมชาติพันธุ์ วัฒนธรรม การเมืองหรือประวัติศาสตร์ ความรักประเทศชาติครอบคลุมชุดมโนทัศน์ที่สัมพันธ์ใกล้ชิดกับชุดมโนทัศน์ของชาตินิยม ความรักประเทศชาติมากเกินในการปกป้องชาติ เรียก ลัทธิคลั่งชาติ (chauvinism) อีกคำที่เกี่ยวข้องคือ คติรักชาติแบบใฝ่สงคราม (่jingoism) คำภาษาอังกฤษ "patriot" มีครั้งแรกในสมัยเอลิซาเบธ โดยมาจากภาษาฝรั่งเศสกลางจากภาษาละตินตอนปลาย (คริสต์ศตวรรษที่ 6) "patriota" หมายถึง "เพื่อนร่วมชาติ" (countryman) ซึงสุดท้ายมาจากภาษากรีก πατριώτης (patriōtēs) หมายถึง "จากประเทศเดียวกัน" จาก πατρίς (patris) หมายถึง "ปิตุภูมิ" นามนามธรรม patriotism ปรากฏในต้นคริสต์ศตวรรษที่ 18</doc>
