<doc id="827294" url="https://th.wikipedia.org/wiki?curid=827294" title="นก พรพนา">นก พรพนา จิ๋ว อมรรัตน์ หรือ นก พรพนา หรือชื่อจริง น.ส.อมรรัตน์ วงศ์ษา ภูมิลำเนาอยู่ที่ ต.สว่างแดนดิน อ.สว่างแดนดิน จ.สกลนคร เป็นนักร้องลูกทุ่งดาวรุ่ง โดยร้องเพลงมาตั้งแต่เด็ก ช่วงอายุประมาณ 8 ขวบ ร่วมการประกวดระดับประเทศชิงถ้วยพระราชทานสมเด็จพระนางเจ้าฯ พระบรมราชินีนาถ ในโครงการซูบารุ จูเนียร์ อวอร์ด ประเภทเพลงไทยลูกทุ่ง (ผ่านเข้ารอบ 7 คนสุดท้าย) ต่อมาได้รับการผลักดันจากขวัญชัย ไพรพนา ให้เข้ามาบันทึกแผ่นเสียงเมื่อปี 2542 กับ บริษัท มาสเตอร์เทป จำกัด ในชื่อ “นก พรพนา” มีผลงานเพลงทั้งหมด 6 อัลบั้ม ได้แก่ 1. เลือกเขาเถิดพี่, 2. คำตอบสุดท้าย, 3. แพ้พรหมลิขิต, 4. แค่คนรู้จัก, 5. เสียงจากหัวใจ และ 6. มุมเหงาสาวอกหัก (ปี 2548) มีเพลงดัง "เสียงจากสาวลาว" "มุมเหงาสาวอกหัก" และ "ชวนบ่าวเที่ยวบ้าน" และหลังจากหายไปนาน ล่าสุด (ปี 2555) ได้กลับคืนสู่วงการเพลงอีกครั้ง พร้อมกับเปลี่ยนชื่อใหม่ เป็น จิ๋ว อมรรัตน์ ย้ายสังกัดไปอยู่กับบริษัท เอสเคพี เอ็นเตอร์เทนเมนท์ จำกัด กับผลงานเพลงในอัลบั้ม รวมใจสองฝั่งโขง ชุด "สาวเข็นฝ้าย" ที่ได้รับการสร้างสรรค์ผลงานเพลงจากอาสวัสดิ์ สารคาม และได้รับเกียรติจาก 6 ศิลปินแห่งชาติจากประเทศไทยและสปป.ลาว ได้แก่ ครูชาลี อินทรวิจิตร, ดร.ฉวีวรรณ ดำเนิน หรือ ฉวีวรรณ พันธ, อ.ธงชัย รักประทุม, ท่านไชยสว สิงห์นามวงศ์, อ.สมาน สุวรรณศรี ร่วมสร้างงานอีกด้วย นอกจากนี้ยังได้รับลิขสิทธิ์เพลงจากประเทศลาว จำนวน 3 เพลง ได้แก่ 1. สาวเข็นฝ้าย 2. สาวนครพนม 3. สวรรค์เมืองลาว แถมยังเป็นนักร้องคนแรกที่ได้รับอนุญาตให้ถ่าย มิวสิกวิดีโอในประเทศลาว ในสถานที่สำคัญต่าง ๆ เช่น วังเวียง, เวียงจันทน์, หลวงพระบางการศึกษา การศึกษา. ชั้นประถม : โรงเรียนบ้านหนองบัวแพ จ.สกลนคร ชั้นมัธยมศึกษาตอนต้น : โรงเรียนสว่างแดนดิน จ.สกลนคร ชั้นมัธยมศึกษาตอนปลาย : การศึกษานอกโรงเรียนสว่างแดนดิน จ.สกลนคร มหาวิทยาลัยศรีปทุม บางเขน : คณะนิเทศศาสตร์ เอกการประชาสัมพันธ์อัลบั้มเพลงอัลบั้มพิเศษรางวัลเกียรติยศรางวัลเกียรติยศ. - ปี 2013 ได้รับรางวัลนักร้องลูกทุ่งหญิงยอดเยี่ยม สยามดารา สตาร์ส อวอร์ดส์ - ปี 2014 รับรางวัลเชิดชูเกียรติศิลปินผู้มีผลงานดีเด่นทางด้านวัฒนธรรมในงาน วันสถาปนาคณะวัฒนธรรมศาสตร์มหาวิทยาลัยมหาสารคาม วันอังคารที่ 28 มกราคม 2014เพลงฮิตเพลงฮิต. - เสียงจากสาวลาว - มุมเหงาสาวอกหัก - ชวนบ่าวเที่ยวบ้าน - สาวเข็นฝ้าย - ฟ้าร้องโหย่นๆ - สวรรค์เมืองลาว</doc>
