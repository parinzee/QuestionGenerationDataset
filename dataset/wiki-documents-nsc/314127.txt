<doc id="314127" url="https://th.wikipedia.org/wiki?curid=314127" title="ใครว่ามันสูญพันธุ์">ใครว่ามันสูญพันธุ์ ใครว่ามันสูญพันธุ์ () เป็นภาพยนตร์ในแนวนวนิยายวิทยาศาสตร์ในปี 1997 เป็นภาพยนตร์ภาคต่อจาก Jurassic Park ในปี 1993 กำกับโดยสตีเวน สปีลเบิร์ก สร้างโดยบอนนี เคอร์ติส, แคธลีน เคนเนดี, เจอรัลด์ อาร์. โมเลนและโคลิน วิลสัน บทภาพยนตร์โดยเดวิด โคเอปปื สร้างจากบทประพันธ์ในปี 1995 โดย The Lost World โดยไมเคิล ไครช์ตัน ภาพยนตร์นำแสดงโดยเจฟฟ์ โกลด์บลัม, จูเลียน มัวร์, พีท โพสเทลเวท, อาร์ลิส ฮาวเวิร์ด, วินซ์ วอห์น, วาเนสซา ลี เชสเตอร์ และ ริชาร์ต แอตเทนเบอโร ภาพยนตร์ทำรายได้ 786 ล้านเหรียญทั่วโลก น้อยกว่าภาคแรก 300 ล้านเหรียญ ยังเป็นภาพยนตร์ที่ทำเงินได้มากที่สุดตลอดกาลเป็นอันดับที่ 52เรื่องย่อ เรื่องย่อ. 4 ปีให้หลังเมื่อจูราสสิคพาร์คถูกทำลาย บนเกาะที่ไม่ห่างไกลนักไดโนเสาร์จำนวนมากสามารถดำรงชีวิตอยู่อย่างลับๆเและเป็นอิสระ แต่เรื่องร้ายแรงกำลังจะเกิดขี้น มันคือเแผนการโยกย้ายไดโนเสาร์สู่กลางเมืองใหญ่ จอห์น แฮมมอนต์(รับบทโดยริชาร์ด แอทเทนเบอโรห์)ผู้ลงจากตำแหน่งประธานบริษัท InGen พบโอกาสในการไถ่ถอนความผิดเมื่อคราวสร้างความหายนะในจูราสสิค พาร์ค จึงส่งเอียน มัลคอล์ม(เจฟฟ์ โกลด์บลัม)ไปยังเกาะดังกล่าวก่อนกลุ่มคนร้ายจะไปถึง ณ ที่นั้นคนสองกลุ่มเผชิญหน้ากันและร่วมกันผจญกับความหฤโหดของสิ่งมีชีวิตล้านปี เพื่อความอยู่รอดพวกเขาต้องรวมตัวกันเป็นทีมฝ่าอันตราย พวกเขาจะต้องเอาชีวิตรอดและหนีออกจากเกาะแห่งนั้นให้จงได้นักแสดงนักแสดง. - เจฟฟ์ โกลด์บลัม รับบทเป็น ดร.เอียน มัลคอล์ม นักคณิตศาสตร์/นักทฤษฎีและผู้รอดชีวิตจากเหตุการณ์ที่เกิดขึ้นใน Isla Nublar จากภาพยนตร์เรื่องแรก - จูเลียน มัวร์ รับบทเป็น ดร.ซาร่าห์ ฮาร์ดิง นักบรรพชีวินวิทยาและเป็นแฟนสาวของเอียน - วาเนสซ่า ลี เชสเตอร์ รับบทเป็น เคลลี่ มัลคอล์มลูกสาววัยรุ่นของเอียนจากการแต่งงานที่ล้มเหลว - วินซ์ วอห์น รับบทเป็น นิค แวน โอเว่น ช่างภาพอาชีพที่ถูกว่าจ้างโดย จอห์น แฮมมอนด์ - พีต พอเซิลธ์เวต รับบทเป็น โรแลน เทมโบ พรานใหญ่จากแอฟริกาและผู้นำของทีมงานของคณะนักล่า InGen - แอร์ลิสส์ โฮเวิร์ด รับบทเป็น ปีเตอร์ ลัดโลว์ ผู้บริหารInGenคนปัจจุบันซึ่งเป็นหลานชายของแฮมมอนด์ เขาเป็นศัตรูหลักของภาพยนตร์เรื่องนี้ - ริชาร์ด แอทเทนเบอเรอห์ รับบทเป็น จอห์น แฮมมอนด์ อดีตผู้บริหารของInGen เป็นผู้มีวิสัยทัศน์ในการอนุรักษ์และปกป้องไดโนเสาร์บนเกาะและเขายังเป็นผู้ก่อตั้ง จูราสสิค พาร์ค ในภาคแรก - ปีเตอร์ สตอร์แม รับบทเป็น รองหัวหน้าทีมสำรวจของInGenมีหน้าที่ออกคำสั่งการทำงานภายใต้อำนาจของ โรแลน เทมโบ - ฮาร์วีย์ เจสัน รับบทเป็น เอเจย์ ซิด เป็นลูกทีมผู้ภักดีและเป็นเพื่อนที่ดีที่สุดของโรแลนด์ เขาเป็นหุ้นส่วนการล่าสัตว์จากประเทศอินเดีย - ริชาร์ด ชิฟฟ์ รับบทเป็น เอ็ดดี้ คาร์ ผู้เชี่ยวชาญอุปกรณ์ภาคสนาม เป็นเพื่อนของเอียน ซึ่งเขาถูกว่าจ้างโดย จอห์น แฮมมอนด์ - โทมัส เอฟดัฟฟี่ รับบทเป็น ดร.โรเบิร์ต เบิร์ค ผู้เชี่ยวชาญด้านไดโนเสาร์ของทีม InGen - โทมัส โรซาเลส จูเนียร์ รับบทเป็น คนขับรถซึ่งเป็นสมาชิกของทีม InGen</doc>
