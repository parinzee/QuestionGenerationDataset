<doc id="528100" url="https://th.wikipedia.org/wiki?curid=528100" title="เรือนเสน่หา">เรือนเสน่หา เรือนเสน่หา เป็นละครโทรทัศน์ แนวละครดราม่า พีเรียด ผลิตโดยเอ็กแซ็กท์และซีเนริโอ บทประพันธ์และบทโทรทัศน์โดย ชวนนท์ สารพัฒน์, อภิศรา วงศร, วรรณถวิล สุขน้อย กำกับการแสดงโดย ฉัตรชัย สุรสิทธิ์, สันต์ ศรีแก้วหล่อ นำแสดงโดย ศักดิ์สิทธิ์ แท่งทอง, น้ำทิพย์ จงรัชตวิบูลย์, พิมพ์มาดา บริรักษ์ศุภกร, โสภิตนภา ชุ่มภาณี, อาณัตพล ศิริชุมแสง,รัญญา ศิยานนท์ และณหทัย พิจิตรา ออกอากาศทางสถานีวิทยุโทรทัศน์กองทัพบกช่อง 5 ทุกวันจันทร์–อังคาร เวลา 20:10–21:40 นาฬิกา ตั้งแต่วันที่ 22 เมษายน พ.ศ. 2556–9 กรกฎาคม พ.ศ. 2556 และออกอากาศรีรันทางแอ็กซ์ แชนแนล ทุกวันจันทร์–อังคาร เวลา 09:00, 18:30, 22:30 นาฬิกา ตั้งแต่วันที่ 20 พฤษภาคม พ.ศ. 2556–6 สิงหาคม พ.ศ. 2556 และล่าสุดทางสถานีวิทยุโทรทัศน์กองทัพบกช่อง 5 ได้นำละครเรื่องนี้มาออกอากาศรีรันให้ชมอีกครั้งทุกวันจันทร์–อังคาร เวลา 20:10–21:25 น.เรื่องย่อรายชื่อนักแสดงตัวละครตัวละคร. - ศักดิ์สิทธิ์ แท่งทอง รับบท หลวงธำรงค์นครา, พระธำรงค์นครา (ปราบ) คุณหลวงผู้รักความยุติธรรม เด็ดขาด น่าเกรงขาม แต่งงานมาหลายปี แต่ยังไม่มีทายาทพยายามคิดหาวิธีมีทายาท โดยที่ไม่รู้ว่าสิ่งที่ตนเองต้องการนั้น ทำให้บรรดาเมียต้องแก่งแย่ง และเข่นฆ่ากันเอง- น้ำทิพย์ จงรัชตวิบูลย์ รับบท คุณหญิงชมนาด ภรรยาคนแรกของคุณหลวงปราบ ชมนาดถือตัวว่าเป็นถึงลูกเจ้าพระยา จึงหยิ่งในชาติกูล ถือยศ ถือเกียรติ ภายนอกดูสงบ เยือกเย็น แต่ภายในคอยอิจฉาริษยาบรรดาเมียคนอื่นๆกลัวจะมีทายาทก่อนตน- พิมพ์มาดา บริรักษ์ศุภกร รับบท เอื้องคำ / เหม่ยฟาง ภรรยาคนที่สองของคุณหลวงปราบ เป็นลูกสาวของข้าหลวงเมืองเชียงใหม่ เอื้องคำเป็นคนสวยร้อนแรง นิสัยเจ้าอารมณ์ เอาแต่ใจ เจ้าคิดเจ้าแค้น ปากร้าย ขี้อิจฉาริษยา ไม่ยอมลงให้ชมนาด จึงทะเลาะกันบ่อยๆ- โสภิตนภา ชุ่มภาณี รับบท มะลิ ภรรยาบ่าวคุณหลวง เป็นคนดีไม่เคยลืมตัว ไม่เคยคิดแย่งความรัก หรือความเป็นใหญ่จากเมียคนไหน มีความเจียมตัว ซื่อสัตย์และจิตใจดีของมะลิ ทำให้คุณหลวงรักและเอ็นดู ทำให้ชมนาดและเอื้องคำไม่พอใจ- อาณัตพล ศิริชุมแสง รับบท มิ่ง บ่าวในเรือนคุณหลวง เป็นคนซื่อ จิตใจดี รักใครรักจริง- รัญญา ศิยานนท์ รับบท อี่ บ่าวคนสนิทของชมนาด เป็นพี่เลี้ยงชมนาดตั้งแต่เล็ก จึงรักและเทิดทูนชมนาดยอมทำได้ทุกอย่างเพื่อความสุขของชมนาด- ณหทัย พิจิตรา รับบท มุ่ย / เง็ก บ่าวที่ซื่อสัตย์แต่ขาดสติปัญญาของเอื้องคำ รักเอื้องคำมาก- อุทัยศรี ศรีณรงค์ รับบท สร้อย ภรรยาคนที่สามของคุณหลวง เป็นบ่าวอยู่ในเรือน หลานสาวของยายพิศ น้องสาวของไอ้มิ่ง ไม่ค่อยมีปากมีเสียง และมักเกรงใจเอื้องคำและชมนาด- ศรุต วิจิตรานนท์ รับบท หลวงวิทยาโอสถ (ไว) เพื่อนสนิทของคุณหลวง เป็นหมอประจำตระกลู คอยช่วยเหลือให้คำปรึกษากับคุณหลวงในทุกเรื่อง- ประกาศิต โบสุวรรณ รับบท เถ้าแก่ซ้ง ชาวจีนเจ้าของโรงฝิ่นในพระนคร เคยเอาของมากำนันคุณหลวงที่เรือน จนได้พบเอื้องคำ ก็ถูกใจในความสวยทันที หลังจากเอื้องคำต้องออกจากเรือนคุณหลวงไปเถ้าแก่ซ้งก็รับเอื้องคำไปเป็นภรรยาของตน- พิมพ์แข กุญชร ณ อยุธยา รับบท ยายพิศ เป็นบ่าวอยู่รับใช้บ้านคุณหลวงมาตั้งแต่รุ่นเจ้าคุณพ่อของคุณหลวง เป็นข้าเก่าเต่าเลี้ยงที่ซื่อสัตย์และจงรักภักดีมาก เป็นคนคอยดูแลบ่าวไพร่ในโรงครัว เป็นป้าของมิ่งและสร้อย- ชัยพล จูเลี่ยน พูพาร์ต รับบท เมือง ลูกชายของมะลิกับคุณหลวง เป็นแฝดคนน้องที่มะลิช่วยจากกองไฟเอาไว้ได้ เมืองนั้นเป็นคนใจร้อน มุทะลุ เอาจริงเอาจัง แข็งแกร่ง เห็นถูกเป็นถูก เห็นผิดเป็นผิด ยอมหักไม่ยอมงอ เมืองคอยปกป้องดูแลมะลิและน้อง เป็นที่พึ่งให้มะลิและสายหยุดได้- ภัณฑิลา วิน ปานสิริธนาโชติ รับบท เดือน ลูกสาวของคุณหลวงไว เพื่อนของคุณหลวงธำรงฯ ที่เป็นหมอ ด้วยความที่เรียนที่โรงเรียนฝรั่ง ทำให้เดือนเป็นหญิงสาวที่มีความมั่นใจ ทันสมัย เรียนเก่ง พูดภาษาฝรั่งเศสได้ รักความถูกต้อง ชอบช่วยเหลือผู้อื่น เดือนถูกหมั้นหมายให้กับสุข แต่เดือนไม่สนใจเรื่องคู่ครอง มองสุขเป็นแค่เพียงพี่ชายเท่านั้น เดือนมีน้ำใจและนิสัยดีแต่มักจะมีปากเสียงกับเมืองเสมอ ยิ่งเมื่อเดือนมาช่วยให้สุขกับสายหยุดได้คบหากัน เดือนยิ่งขัดแย้งกับเมือง- นิธิดล ป้อมสุวรรณ รับบท สุข ลูกชายของคุณหลวงกับมะลิ เป็นแฝดคนโตที่อี่เก็บมาให้ชมนาดเลี้ยง เมื่อเป็นลูกชายคนแรกของบ้าน ทำให้คุณหลวงรักมากผิดกับชมนาด ที่ไม่ค่อยใส่ใจสุข สุขเป็นเด็กใฝ่ดี กตัญญู ขยัน- เต็มฟ้า กฤษณายุธ รับบท สายหยุด เป็นลูกสาวของสาย ผู้หญิงที่ไอ้มิ่งและมะลิขอติดเรือมาด้วย เข้าใจว่าตนเองเป็นลูกมะลิกับมิ่ง สายหยุดเป็นคนจิตใจดี สวย หัวอ่อน ด้วยการอบรมเลี้ยงดูของมะลิ ทำให้สายหยุดงดงามทั้งหน้าตาและจิตใจ อ่อนหวาน เจียมตัว สายหยุดมีฝีมือการทำอาหารเหมือนมะลิ รักแม่และพี่ชายมาก- เจษฏ์พิพัฒ ติละพรพัฒน์ รับบท เทพ ลูกชายของคุณหลวงและชมนาด สนุกสนาน ร่าเริง สดใส กะล่อนนิดๆ ชอบเที่ยวมากกว่าเรียน แม้เทพจะเรียนไม่เก่งเท่าสุข แต่เทพก็ไม่ได้เก็บมาใส่ใจ เทพมองโลกในแง่ดีเสมอ- บุษกร ตันติภนา รับบท ชวนชม ลูกสาวของชมนาดที่เอื้องคำขโมยไป สวย ลึกลับ แม้ชวนชมจะเติบโตมาในย่านคนจีนแต่ชวนชมก็ได้รับการเลี้ยงดูแบบผู้ดีอย่างเพียบพร้อม ทำให้เก่งทุกด้านเฉกเช่นสาวชาววัง ไม่ว่าจะเป็นร้อยมาลัย อาหารชาววัง ชวนชมเชื่อฟังเอื้องคำทุกอย่างเพราะเชื่อว่าเอื้องคำเป็นคนที่รักและหวังดีกับตนอย่างแท้จริง ชวนชมไม่รู้เลยว่าตนเองตกเป็นเครื่องมือการแก้แค้นของเอื้องคำเพลงประกอบละครเพลงประกอบละคร. - เพลง "รักแท้หรือเสน่หา" (เพลงเปิด) ร้องโดย ซิลวี่ ภาวิดา มอริจจิ - เพลง "เธอคือทั้งหัวใจ" (เพลงปิด) ร้องโดย แก้ม กุลกรณ์พัชร์รางวัล</doc>
