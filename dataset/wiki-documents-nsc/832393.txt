<doc id="832393" url="https://th.wikipedia.org/wiki?curid=832393" title="โรงเรียนวัดสุกรีย์บุญญาราม">โรงเรียนวัดสุกรีย์บุญญาราม โรงเรียนวัดสุกรีย์บุญญาราม ตั้งอยู่ที่หมู่ที่ 8 บ้านหนองมะนาว ตำบลบางละมุง อำเภอบางละมุง จังหวัดชลบุรี 20150 สำนักงานคณะกรรมการศึกษาขึ้นพื้นฐาน กระทรวงศึกษาธิการ (ประเทศไทย)ประวัติ ประวัติ. โรงเรียนวัดสุกรีย์บุญญาราม ได้เปิดทำการสอน เมื่อวันที่ 3 กันยายน พ.ศ. 2506 โดยอาศัยศาลาการเปรียญ ของวัดสุกรีบุญญาราม มีผู้เป็นประธานเปิดป้ายอาคารเรียนคือ นายทรงศักดิ์ ชัยอารีย์ราษฎร์ ตำแหน่งผู้ช่วยศึกษาธิการอำเภอบางละมุง ขณะนั้นวัดสุกรีบุญญาราม ยังเป็นสำนักสงฆ์ โดยมีพระชิ้น เป็นเจ้าอาวาส ซึ่งนายสุกรีย์ ครุฑสุข ได้บริจาคที่ดิน 10 ไร่ ร่วมกับนายบุญ ใจกุศล บริจาคที่ดินเพิ่ม 2 ไร่ รวมเป็น 12 ไร่ ให้สร้างสำนักสงฆ์ ต่อมาในปี พ.ศ. 2508 ได้รับพระราชทานให้ตั้งเป็นวัด โดยใช้ชื่อว่า "วัดสุกรีบุญญาราม" ซึ่งเป็นการใช้ชื่อ นายสุกรีย์ กับ นายบุญ มารวมกันตั้งเป็นชื่อวัด เมื่อเปิดเรียนครั้งแรกนั้น เป็นสาขาของโรงเรียนบ้านทุ่งกราด เปิดสอนระดับชั้นประถมศึกษาปีที่ 1 ชั้นเดียว แล้วเปิดเพิ่มขึ้นปีละระดับชั้นจนถึงปี พ.ศ. 2509 จึงได้รับอนุมัติจากกระทรวงศึกษาธิการ ให้เป็นโรงเรียนเอกเทศ ใช้ชื่อว่า "โรงเรียนวัดสุกรีย์บุญญาราม" โดยเปิดสอนตั้งแต่ ชั้นประถมศึกษาปีที่ 1 ถึงชั้นประถมศึกษาปีที่ 4 และได้ย้ายนักเรียนจากศาลาการเปรียญ เข้ามาเรียนเมื่อวันที่ 21 ตุลาคม พ.ศ. 2514 ต่อจากนั้น โรงเรียนได้ปรับการเปิดการเรียนการสอน จากเดิมที่ปิดเรียนวันโกนและวันพระ มาเป็นเปิดเรียนตั้งแต่ วันจันทร์ ถึงวันศุกร์ และ ปิดเรียนวันเสาร์ และวันอาทิตย์ ตั้งแต่วันที่ 1 ธันวาคม พ.ศ. 2514 เป็นต้นมาข้อมูลโรงเรียน</doc>
