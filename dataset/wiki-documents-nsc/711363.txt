<doc id="711363" url="https://th.wikipedia.org/wiki?curid=711363" title="ทะกะชิ อุชิยะมะ">ทะกะชิ อุชิยะมะ ทะกะชิ อุชิยะมะ (; โรมะจิ: Uchiyama Takashi) นักมวยสากลอาชีพชาวญี่ปุ่น เป็นอดีตแชมป์โลกและซูเปอร์แชมป์ในรุ่นซูเปอร์เฟเธอร์เวท (130 ปอนด์) สมาคมมวยโลก (WBA)ประวัติ ประวัติ. อุชิยะมะ เกิดเมื่อวันที่ 10 พฤศจิกายน ค.ศ. 1979 ที่จังหวัดนะงะซะกิ แต่มาเติบโตและใช้ชีวิตอยู่ที่เมืองคะซุกะเบะ จังหวัดไซตะมะ ปัจจุบันใช้ชีวิตอยู่ที่กรุงโตเกียว อุชิยะมะ เริ่มต้นจากการชกมวยสากลสมัครเล่นมาก่อน มีประสบการณ์ชกอย่างโชกโชน ได้แชมป์และเหรียญทองมาหลายรางวัล รวมทั้งเคยชกกับ สมรักษ์ คำสิงห์ นักมวยชาวไทยที่ประเทศไทยด้วย ในรอบรองชนะเลิศรายการคิงส์คัพเมื่อปี ค.ศ. 2002 แต่ปรากฏว่าอุชิยะมะเป็นฝ่ายแพ้ไปอย่างขาดลอย เมื่อมาชกมวยสาลกอาชีพ อุชิยะมะสามารถคว้าแชมป์ในรุ่นซูเปอร์เฟเธอร์เวท ของสหพันธ์มวยภาคตะวันออกไกลและแปซิฟิก (OPBF) มาได้ ก่อนที่ได้แชมป์โลกในรุ่นเดียวกันนี้ ของ WBA จากการเอาชนะทีเคโอ ฮวน คาร์ลอส ซัลกาโด เจ้าของตำแหน่งชาวเม็กซิกันไปได้ในยกที่ 12 ซึ่งเป็นยกสุดท้าย ที่กรุงโตเกียว เมื่อปี ค.ศ. 2010 ในขณะที่เป็นแชมป์โลกนั้น อุชิยะมะได้รับการยกย่องว่าเป็นนักมวยในพิกัดซูเปอร์เฟเธอร์เวทที่เก่งที่สุดในโลก และเป็นแชมป์โลกชาวญี่ปุ่นที่เก่งที่สุด มีจุดเด่น คือ พลังหมัดที่หนักหน่วง โดยเฉพาะอย่างยิ่งหมัดขวาตรง จนได้รับฉายาว่า "KO Dynamite" หรือ "Knockout Dynamite" และยังมีสถิติการชกที่ยังไม่เคยแพ้ใคร อุชิยะมะได้ถูกยกให้เป็นซูเปอร์แชมป์ในรุ่นซูเปอร์เฟเธอร์เวทนี้ พร้อมกับป้องกันตำแหน่งครั้งที่ 10 ด้วยการเอาชนะทีเคโอ จอมทอง ชูวัฒนะ ผู้ท้าชิงชาวไทยที่มีสถิติไม่เคยแพ้ใครเหมือนกัน ไปในยกที่ 2 ด้วยหมัดขวาตรงเข้าที่ปลายคาง เมื่อวันที่ 6 พฤษภาคม ค.ศ. 2015 ที่กรุงโตเกียว หลังจากนั้นแล้ว อุชิยะมะ ป้องกันตำแหน่งได้อีกครั้ง ก่อนที่จะเสียตำแหน่งไปในการป้องกันครั้งที่ 12 ด้วยการแพ้ทีเคโอไปในยกที่ 2 แก่ ฮาซรีล คอร์ราเลส นักมวยชาวปานามา ซึ่งเป็นแชมป์เฉพาะกาลในรุ่นนี้ ในวันที่ 27 เมษายน ค.ศ. 2016 ที่โอตะ-ซิตี เจเนรัลยิมเนเซียม กรุงโตเกียว ซึ่งเป็นการแพ้ครั้งแรกในการชกมวยสากลอาชีพอีกด้วย</doc>
