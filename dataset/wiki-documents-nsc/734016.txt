<doc id="734016" url="https://th.wikipedia.org/wiki?curid=734016" title="คอมพิวเตอร์โอลิมปิกระดับชาติ ประเทศไทย">คอมพิวเตอร์โอลิมปิกระดับชาติ ประเทศไทย การแข่งขันคอมพิวเตอร์โอลิมปิกระดับชาติ (: TOI) เป็นหนึ่งในการแข่งขันโอลิมปิกวิชาการระดับชาติของประเทศไทย ที่จัดขั้นเป็นประจำทุกปีประวัติ ประวัติ. การแข่งขันคอมพิวเตอร์โอลิมปิกระดับชาติ เริ่มต้นจัดขึ้นครั้งแรกในปี พ.ศ. 2548 โดยใช้ชื่อว่า การแข่งขันคอมพิวเตอร์โอลิมปิก สอวน. ครั้งที่ 1(The First POSN Olympiad in Informatics 2005: 1st POSN – OI 2005) ณ มหาวิทยาลัยเกษตรศาสตร์ วิทยาเขตบางเขน กรุงเทพมหานคร และได้เปลี่ยนชื่อเป็น การแข่งขันคอมพิวเตอร์โอลิมปิกระดับชาติ ในการแข่งขันครั้งที่ 5 ณ มหาวิทยาลัยวลัยลักษณ์ จังหวัดนครศรีธรรมราชกติกาและรูปแบบการแข่งขัน กติกาและรูปแบบการแข่งขัน. การแข่งขันคอมพิวเตอร์โอลิมปิกระดับชาติโครงการจัดการแข่งขันเขียนโปรแกรมคอมพิวเตอร์เพื่อแก้ไขโจทย์ปัญหาในด้านการคำนวณเชิงตัวเลข วิทยาการคอมพิวเตอร์ และสาขาที่เกี่ยวข้อง โดยยึดรูปแบบตามธรรมนูญการแข่งขันคอมพิวเตอร์โอลิมปิกระดับชาติ โดยการสอบทั้งหมดมี 2 รอบ ข้อสอบอยู่ในระดับค่อนข้างยาก ผู้เข้าสอบต้องมีความเชี่ยวชาญในการเขียนโปรแกรม และการแก้ปัญหาโดยใช้คอมพิวเตอร์ การออกข้อสอบจะดำเนินการโดยคณะกรรมการผู้ทรงคุณวุฒิออกข้อสอบตามประกาศมูลนิธิ สอวน. ซึ่งประกอบด้วยคณะกรรมการจากศูนย์ต่างๆ โดยการแข่งขันคอมพิวเตอร์โอลิมปิกระดับชาติครั้งที่ 11 คณะกรรมการวิชาการมาจากมหาวิทยาลัยสงขลานครินทร์ วิทยาเขตปัตตานี และคณะที่ปรึกษาจากจุฬาลงกรณ์มหาวิทยาลัย มหาวิทยาลัยเกษตรศาสตร์ มหาวิทยาลัยอุบลราชธานี มหาวิทยาลัยเชียงใหม่ มหาวิทยาลัยธรรมศาสตร์ มหาวิทยาลัยนเรศวร มหาวิทยาลัยบูรพา และมหาวิทยาลัยเทคโนโลยีสุรนารี การตรวจข้อสอบ การตัดสิน และรับรองผลการสอบ จะดำเนินการโดยคณะอนุกรรมการฝ่ายวิชาการ และคณะอนุกรรมการฝ่ายรับรองข้อสอบ และตัดสินผลสอบ ซึ่งประกอบด้วยคณะอนุกรรมการจากมหาวิทยาลัยต่างๆ รวมทั้งอาจารย์ผู้ควบคุมทีมซึ่งเป็นผู้แทนจากแต่ละศูนย์ สอวน. ทุกศูนย์ ทั้งนี้เพื่อเปิดโอกาสให้อาจารย์จากแต่ละศูนย์ สามารถอุทธรณ์เพื่อปรับคะแนนของนักเรียนในศูนย์ของตนให้เหมาะสมการแข่งขันคอมพิวเตอร์โอลิมปิกระดับชาติที่ผ่านมา</doc>
