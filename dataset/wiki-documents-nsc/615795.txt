<doc id="615795" url="https://th.wikipedia.org/wiki?curid=615795" title="โรงพยาบาลมหาวิทยาลัยเทคโนโลยีสุรนารี">โรงพยาบาลมหาวิทยาลัยเทคโนโลยีสุรนารี โรงพยาบาลมหาวิทยาลัยเทคโนโลยีสุรนารี เป็นหน่วยงานในสังกัดสำนักวิชาแพทยศาสตร์ มหาวิทยาลัยเทคโนโลยีสุรนารี เพื่อรักษานักศึกษา บุคลากร คณาจารย์ในมหาวิทยาลัย และประชาชนทั่วไป และเพื่อผลิตบุคลากรทางการแพทย์ ได้เปลี่ยนชื่อจาก "ศูนย์ปฏิบัติการทางการแพทย์และสาธารณสุข" มาเป็น โรงพยาบาลมหาวิทยาลัยเทคโนโลยีสุรนารี เมื่อเดือนสิงหาคม 2557ประวัติ ประวัติ. ในอดีตภาคตะวันออกเฉียงเหนือมีโรงพยาบาลมหาวิทยาลัยเพียงแห่งเดียวเท่านั้น คือ โรงพยาบาลศรีนครินทร์ มหาวิทยาลัยขอนแก่น จึงมีการผลักดันการจัดตั้งโรงพยาบาลมหาวิทยาลัยเทคโนโลยีสุรนารีขึ้น เป็นแห่งที่ 2 ของภูมิภาค โดยได้รับอนุมัติจากคณะรัฐมนตรี เมื่อปี พ.ศ. 2538 จัดตั้งสำนักวิชาแพทยศาสตร์ มีวงเงินในการดำเนินการ 4,000 ล้านบาท แต่เกิดวิกฤตเศรษฐกิจปี 2540 จึงชลอโครงการไป ต่อมามีการดำเนินการต่อ และเปิดบริการส่วนแรกคือ อาคารศูนย์วิจัย/ศูนย์บริการทางการแพทย์ เมื่อวันที่ 2 กรกฎาคม 2553 และดำเนินการสร้างต่อไปเรื่อยจนเสร็จทุกเฟส เฟส 1 คือ การก่อสร้างอาคารรักษาผู้ป่วย เป็นศูนย์ปฏิบัติการทางการแพทย์ 24 ชั่วโมง เปิดรับผู้ป่วยนอก รักษาโรคทั่วไป แพทย์เฉพาะทาง วันละ 3 ชั่วโมง อาคารรังสีวินิฉัย ทันตกรรม ผ่าตัด และอาคารผู้ป่วยใน 120 เตียง ซึ่งได้เปิดให้บริการแล้วบางส่วน เฟส 2 คือ การก่อสร้างอาคารรองรับคนไข้ได้ประมาณ 200-300 เตียง อาคารศูนย์ความเป็นเลิศทางการแพทย์ มีห้องผ่าตัดขนาดเล็ก มีแพทย์ผู้เชี่ยวชาญให้บริการได้เต็มวัน เฟส 3 คือ บริการเต็มรูปแบบ เช่น การผ่าตัด การเปลี่ยนไขกระดูก ปลูกไต ฯลฯ รองรับคนไข้ได้กว่า 500 เตียงอาคารและสิ่งก่อสร้างอาคารและสิ่งก่อสร้าง. - อาคารศูนย์วิจัย/ศูนย์บริการทางการแพทย์ 24 ชั่วโมง - อาคารศูนย์รังสีวินิจฉัย - อาคารรัตนเวชพัฒน์ (อาคารโรงพยาบาล ผู้ป่วยใน 120 เตียง) - อาคารศูนย์ความเป็นเลิศทางการแพทย์ (ผู้ป่วยใน 400 เตียง ผู้ป่วยฉุกเฉิน 88 เตียง) (กำลังดำเนินการก่อสร้าง) - อาคารศูนย์วิทยาศาสตร์สุขภาพ (โครงการ) - อาคารหอพักนักศึกษาแพทย์ชั้นคลินิก (โครงการ) - อาคารวิเคราะห์และบำบัดโรค (โครงการ) - อาคารหอพักผู้ป่วยในสามัญ (โครงการ) - อาคารหอพักผู้ป่วยในเฉพาะทาง (โครงการ) - อาคารหอพักแพทย์ประจำบ้าน (โครงการ) - อาคารตรวจรักษาผู้ป่วยนอก (โครงการ)</doc>
