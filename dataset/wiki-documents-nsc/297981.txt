<doc id="297981" url="https://th.wikipedia.org/wiki?curid=297981" title="ราชมงคลเกมส์ ครั้งที่ 26">ราชมงคลเกมส์ ครั้งที่ 26 กีฬามหาวิทยาลัยเทคโนโลยีราชมงคลแห่งประเทศไทย ครั้งที่ 26 (รัตนโกสินทร์เกมส์) เป็นการแข่งขันกีฬาระหว่างนักศึกษามหาวิทยาลัยเทคโนโลยีราชมงคลทั้ง 9 แห่งทั่วประเทศไทย จัดขึ้นในระหว่างวันที่ 30 มกราคม ถึง 6 กุมภาพันธ์ พ.ศ. 2553 ณ มหาวิทยาลัยเทคโนโลยีราชมงคลรัตนโกสินทร์ จังหวัดนครปฐมพิธีเปิดการแข่งขัน พิธีเปิดการแข่งขัน. การแข่งขันกีฬามหาวิทยาลัยเทคโนโลยีราชมงคลแห่งประเทศไทย ครั้งที่ 26 "รัตนโกสินทร์เกมส์" มีพิธีเปิดอย่างเป็นทางการในวันที่ 31 มกราคม พ.ศ. 2553 ณ สนามกีฬากลาง มหาวิทยาลัยเทคโนโลยีราชมงคลรัตนโกสินทร์ จังหวัดนครปฐม โดยได้รับเกียรติจาก หม่อมหลวงปนัดดา ดิศกุล ผู้ว่าราชการจังหวัดนครปฐม เป็นประธาน ในพิธีเปิดมี ผศ.จาตุรนต์ ธนสมบูรณ์ อดีตนักกีฬาเทเบิลเทนนิส เป็นนักกีฬาอาวุโส กล่าวนำปฏิญาณ สำหรับการจุดคบเพลิง มีนายสุรเด่น ชื่อลือชา นักกีฬากรีฑา เป็นผู้วิ่งถือคบเพลิงเข้าสู่สนาม และนางสาวภาวินี ลายบัว นักกีฬาหมากล้อม เป็นผู้วิ่งถือคบเพลิงไปยังกระถางจำลอง จากนั้นใช้ลูกหนูยิงไปยังกระถางคบเพลิงบนอัฒจันทร์ ไฟสัญลักษณ์แห่งการแข่งขันจึงลุกโชติช่วงขึ้น พร้อมกับพลุที่ถูกจุดขึ้นอย่างสว่างไสว และจากนั้นตามด้วยการแสดงในชุดแรกมีชื่อว่า "องค์อินทราอำนวยชัย" การแสดงชุดที่ 2 ในชื่อชุด "ศิลปะไทยในสยาม" เป็นการแสดงศิลปะของแต่ละภาค เพื่อเป็นต้อนรับคณะนักกีฬาและเจ้าหน้าที่จากมหาวิทยาลัยเทคโนโลยีราชมงคลที่เดินทางมาจากทุกภาคทั่วประเทศ และการแสดงชุดสุดท้าย มีชื่อว่า "ดอกบัวสวรรค์งามมิ่งขวัญราชมงคล" ซึ่งดอกบัวเป็นดอกไม้ประจำของมหาวิทยาลัยเทคโนโลยีราชมงคล เป็นการแสดงถึงพลังสามัคคีของชาวราชมงคลทั้ง 9 แห่งสัญลักษณ์ประจำการแข่งขัน สัญลักษณ์ประจำการแข่งขัน. การแข่งขันกีฬาราชมงคลเกมส์ ครั้งที่ 26 (รัตนโกสินทร์เกมส์) มีสัญลักษณ์ประจำการแข่งขันเป็นรูปช้างและเปลวไฟ เปลวไฟ คือ ไฟจากคบเพลิงการแข่งขันกีฬา เมื่อรวมกับงวงช้าง จะมีรูปทรงเป็นอักษร "ร" หมายถึง รัตนโกสินทร์ ช้าง คือ สัตว์มงคลประจำมหาวิทยาลัย และใช้สีแดง ซึ่งเป็นสีประจำมหาวิทยาลัยเทคโนโลยีราชมงคลรัตนโกสินทร์ R สื่อถึงชื่อของมหาวิทยาลัย (Rattanakosin) แถบสีเหลือง แดง เขียว น้ำเงิน สื่อถึงสีสัญลักษณ์กีฬาสากล และเป็นสีประจำพื้นที่ของมหาวิทยาลัยทั้ง 4 แห่ง ได้แก่ ศาลายา บพิตพิมุขจักรวรรดิ วังไกลกังวล และเพาะช่าง สัตว์นำโชคประจำการแข่งขัน คือ พลายรัตนะสรุปเหรียญการแข่งขัน</doc>
