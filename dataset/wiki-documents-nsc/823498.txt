<doc id="823498" url="https://th.wikipedia.org/wiki?curid=823498" title="เมอร์ซีย์ไซด์ดาร์บี">เมอร์ซีย์ไซด์ดาร์บี เมอร์ซีย์ไซด์ดาร์บี () เป็นชื่อเรียกการแข่งขันฟุตบอลของสองสโมสรฟุตบอลที่มีชื่อเสียงของอังกฤษ คือ ลิเวอร์พูล กับเอฟเวอร์ตัน ซึ่งเป็นสโมสรร่วมเมืองเดียวกัน คือ ลิเวอร์พูล ที่มีลุ่มแม่น้ำเมอร์ซีย์ไหลผ่าน โดยชื่อนี้ถูกเรียกขึ้นครั้งแรกในปี ค.ศ. 1955 ขณะที่บรรดาผู้สนับสนุนของสองสโมสรเรียกว่า ดาร์บีมิตรภาพ (The friendly derby) เพราะถือว่าเป็นเพียงการแข่งดาร์บีไม่กี่นัด ที่บรรดาผู้สนับสนุนไม่มีความขัดแย้งหรือแข่งขันกันดุเดือดจนเลยเถิดเกินไป ประวัติของเมอร์ซีย์ไซด์ดาร์บี เริ่มต้นที่ปลายศตวรรษที่ 18 เมื่อเอฟเวอร์ตัน ซึ่งเป็นสโมสรที่ตั้งขึ้นมาก่อน และมีสนามเหย้าอยู่ที่แอนฟีลด์ ซึ่งเป็นสนามเหย้าของลิเวอร์พูลในปัจจุบัน ต่อมาเอฟเวอร์ตันได้ย้ายสถานที่ตั้งของสโมสรข้ามฟากสวนสาธารณะสแตนลีย์ ไปยังหัวมุมถนนกัลเลดี และตั้งเป็นสนามกูดิสันพาร์กขึ้นมา ก็ทำให้ลิเวอร์พูลได้เกิดขึ้นมาเช่นเดียวกัน โดยเมอร์ซีย์ไซด์ดารบีที่ได้ชื่อว่าสนุก และลุ้นตลอดการแข่งขันจนเป็นเสน่ห์ คือในช่วงทศวรรษที่ 80 ที่ทั้งสองสโมสรต่างก็เป็นสโมสรที่มีลุ้นในการได้แชมป์ดิวิชันหนึ่งทั้งคู่ แต่เมื่อมาถึงปัจจุบัน เสน่ห์ดังกล่าวอาจลดลงไปเนื่องจากไม่ได้เป็นสโมสรที่มีโอกาสลุ้นแชมป์เหมือนเช่นในอดีต แต่ทว่ามนต์เสน่ห์ของเมอร์ซีย์ไซด์ดาร์บีก็ยังคงอยู่ในความทรงจำของบรรดาผู้สนับสนุนและแม้แต่ผู้เล่นของทั้งสองสโมสรอยู่ เช่น สตีเวน เจอร์ราร์ด ของลิเวอร์พูล ที่เติบโตมากับความทรงจำของดาร์บีเหล่านี้ หรือรอสส์ บาร์กลีย์ ของเอฟเวอร์ตันสถิติ สถิติ. จนถึงวันที่ 6 สิงหาคม 2017 ทั้งสองทีมได้พบกัน 229 ครั้ง โดย ลิเวอร์พูลชนะ 91 ครั้ง และ เอฟเวอร์ตันชนะ 66 ครั้ง โดย 72 ครั้งที่เหลือเป็นการเสมอกันเกียรติประวัติ เกียรติประวัติ. (ในการแข่งขันแชริตี/คอมมิวนิตีชีลด์ หากจบเกมและยังเสมอกันอยู่จะครองแชมป์ร่วมกัน ก่อนที่จะยกเลิกในปี 1993) ลิเวอร์พูล = 9 ครั้ง, 6 ครั้งร่วมกัน เอฟเวอร์ตัน = 8 ครั้ง, 1 ครั้งร่วมกัน</doc>
