<doc id="491682" url="https://th.wikipedia.org/wiki?curid=491682" title="หอคอยกัวลาลัมเปอร์">หอคอยกัวลาลัมเปอร์ หอคอยกัวลาลัมเปอร์ () หรือ หอคอยเคแอล คือ หอคอยสูงที่ตั้งอยู่ในกัวลาลัมเปอร์ ประเทศมาเลเซีย สร้างเสร็จเมื่อวันที่ 13 กันยายน พ.ศ. 2538 มีวัตถุประสงค์เพื่อใช้ในการสื่อสารและหอส่งสัญญาณสูงถึง 421 เมตร ภายในหอคอยมี ซึ่งสามารถมองเห็นได้รอบกัวลาลัมเปอร์ หอคอยแห่งนี้ คือ มุมมองที่เป็นจุดสังเกตของเมืองเช่นเดียวกับเปโตรนาสทาวเวอร์ อย่างไรก็ตาม หอคอยแห่งนี้ปรากฏสูงกว่าเปโตรนาสทาวเวอร์ เพราะมันถูกสร้างอยู่บนเนินเขาใจกลางกัวลาลัมเปอร์ ในระดับความสูง 515 เมตร เหนือระดับน้ำทะเล ทำให้หอคอยนี้กลายเป็นสิ่งก่อสร้างที่สูงที่สุดในกัวลาลัมเปอร์ประวัติ ประวัติ. หอคอยกัวลาลัมเปอร์ ถูกสร้างขึ้นอย่างเป็นทางการโดยมหาเธร์ โมฮัมหมัด นายกรัฐมนตรีคนที่ 4 ของมาเลเซีย ในวันที่ 4 ตุลาคม พ.ศ. 2534 แบ่งการก่อสร้างออกเป็น 3 ช่วง ช่วงแรก คือ การขยายป่าเขตร้อน และขุดดินสำหรับเตรียมการก่อสร้าง ในช่วงนี้เสร็จในวันที่ 15 สิงหาคม พ.ศ. 2535 ช่วงที่ 2 เริ่มขึ้นในวันที่ 6 กรกฎาคม พ.ศ. 2535 โดยการก่อสร้างรากฐานและชั้นใต้ดินของหอคอย งานสร้างรากฐานสำเร็จในวันที่ 15 เมษายน พ.ศ. 2536 หอคอยกัวลาลัมเปอร์ถูกเปิดตัวอย่างเป็นทางการเพื่อใช้ในงานกระจายเสียง โดยมหาเธร์ โมฮัมหมัด นายกรัฐมนตรีคนที่ 4 ของมาเลเซีย เมื่อวันที่ 1 กันยายน พ.ศ. 2536 เสาส่งสัญญาณถูกติดตั้งด้วยความสูงสูงสุด 421 เมตรจากพื้นดิน ช่วงที่ 3 การก่อสร้างโครงสร้างหลักเริ่มในวันที่ 1 พฤษภาคม พ.ศ. 2537 การก่อสร้างที่ยืดเยื้อนี้เริ่มด้วยการสร้างแต่ละชั้นของหอคอย จนกระทั่งถึงส่วนยอด และสร้างอาคารสำหรับนักท่องเที่ยว สร้างเสร็จเมื่อวันที่ 13 กันยายน พ.ศ. 2538 อาคารท่องเที่ยวถูกออกแบบให้สะท้อนวัฒนธรรมอิสลามของมาเลเซีย ห้องโถงหลักมีเพดานที่ตกแต่งด้วยโดมที่เคลือบด้วยกระจกอันประณีตซึ่งส่องประกายเหมือนเพชรเม็ดใหญ่ โดมเหล่านี้ถูกออกแบบและจัดการในรูปแบบของ หรือคานรับของสถาปัตยกรรมเปอร์เซียหรืออิสลาม โดยนักแกะสลักชาวอิหร่านจาก หอคอยกัวลาลัมเปอร์เปิดให้สาธารณชนเข้าชมเมื่อวันที่ 23 กรกฎาคม พ.ศ. 2539 และเปิดอย่างเป็นทางการเมื่อวันที่ 1 ตุลาคม พ.ศ. 2539 เวลา 20.30 น. ตามเวลาในมาเลเซีย ท่ามกล่างแขกผู้มีเกียรติมากมาย อาทิ ยังดี เปอร์ตวน อากง กษัตริย์แห่งมาเลเซียระดับความสูง ระดับความสูง. หอคอยกัวลาลัมเปอร์ คือ หอคอยที่สูงเป็นอันดับ 7 ของโลก โดยเรียงลำดับความสูง 10 อันดับแรก ดังนี้</doc>
