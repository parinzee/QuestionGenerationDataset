<doc id="832502" url="https://th.wikipedia.org/wiki?curid=832502" title="ดราก้อนเควสต์ บิลเดอร์">ดราก้อนเควสต์ บิลเดอร์ ดราก้อนเควสต์ บิลเดอร์ (Dragon Quest Builders) เป็นวีดีโอเกมแนวแซนด์บ็อกซ์ พัฒนาและวางจำหน่ายโดยสแควร์เอนิกซ์สำหรับเพลย์สเตชัน 4, เพลย์สเตชัน 3 และเพลย์สเตชันวิต้า เกมมีการดำเนินเนื้อเรื่องบนโลกที่ชื่อว่าเอลฟ์การ์ด ซึ่งเป็นโลกเดียวกับเกมใน ดราก้อนเควสต์ ภาคแรก โดยผู้เล่นจะได้รับบทเป็นพระผู้กอบกู้ ซึ่งจะต้องสร้างอารยธรรมของมนุษย์ขึ้นมาใหม่หลังจากเคยถูกทำลายไปในอดีต โดยการสร้างโลกใหม่นั้น จะใช้วัตถุทรงลูกบาศ์กเหมือนกับในเกม ไมน์คราฟต์ เกมนี้วางจำหน่ายในญี่ปุ่นเมื่อ 28 มกราคม ค.ศ. 2016 แลละวางจำหน่ายทั่วโลกในเดือนตุลาคม ค.ศ. 2016 เกมนี้ได้รับกระแสตอบรับเป็นอย่างดี โดยได้รับคะแนนวิจารณ์ 8.9/10 จาก IGN และ 36/40 จาก Famitsu มียอดจำหน่ายไปแล้วมากกว่า 1.1 ล้านฉบับ ณ เดือนพฤศจิกายน ค.ศ. 2016</doc>
