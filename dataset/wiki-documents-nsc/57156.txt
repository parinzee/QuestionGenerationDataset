<doc id="57156" url="https://th.wikipedia.org/wiki?curid=57156" title="ฉัตรชัย สาสะกุล">ฉัตรชัย สาสะกุล ฉัตรชัย สาสะกุล อดีตนักมวยสากลสมัครเล่นทีมชาติไทยและอดีตแชมเปี้ยนโลกมวยสากลอาชีพในรุ่นฟลายเวท ของสภามวยโลก (WBC)ชีวิตช่วงต้นและติดทีมชาติ ชีวิตช่วงต้นและติดทีมชาติ. ฉัตรชัย มีชื่อเล่นว่า หนึ่ง เกิดเมื่อวันที่ 5 กุมภาพันธ์ พ.ศ. 2513 ที่จังหวัดนครราชสีมา แต่ครอบครัวได้ย้ายมาอยู่ที่คลองเตย กรุงเทพมหานคร ตั้งแต่ฉัตรชัยยังเล็ก ๆ ฉัตรชัยเริ่มชกมวยครั้งแรกในแบบมวยไทยในชื่อ "หนึ่งธรณี เพชรยินดี" จากการบังคับของพ่อ โดยเป็นนักมวยในสังกัดของ "เสี่ยเน้า" วิรัตน์ วชิรรัตนวงศ์ ก่อนจะหันมาชกมวยสากลสมัครเล่น ขณะที่ศึกษาอยู่ระดับชั้นมัธยมศึกษาที่โรงเรียนผะดุงศิษย์พิทยา ชกแข่งขันในนามโรงเรียน ประสบความสำเร็จอย่างยิ่ง และได้ติดทีมชาติในที่สุด เข้าแข่งขันกีฬาระดับนานาชาติหลายครั้ง ทั้งโอลิมปิก, เอเชียนเกมส์ และซีเกมส์ แต่ไม่ประสบความสำเร็จถึงขั้นสูงสุด โดยเฉพาะในการแข่งขันโอลิมปิก 1988 ที่โซล ประเทศเกาหลีใต้ ฉัตรชัยขึ้นชกในรุ่นไลท์ฟลายเวท รอบแรก ได้บาย รอบสอง ชนะ หลุยส์ โรลอน จากเปอร์โตริโก เมื่อ 21 กันยายน พ.ศ. 2531 รอบสาม ชนะ เมาริซ ไมนา จากเคนยา เมื่อ 25 กันยายน พ.ศ. 2531 รอบ 8 คนสุดท้าย แพ้ โรแบร์ต อิซอสเซกิ จากฮังการี ตกรอบ เมื่อ 27 กันยายน พ.ศ. 2531 ทั้ง ๆ ก่อนชก ฉัตรชัยถือเป็นนักมวยความหวังอันดับหนึ่งจึงหันมาชกมวยอาชีพแชมป์โลกคนที่ 26 แชมป์โลกคนที่ 26. เมื่อฉัตรชัยได้เปลี่ยนมาชกมวยสากลอาชีพ ทางกลุ่มผู้สนับสนุนได้ตั้งเป้าหมายให้ชิงแชมป์โลกรุ่นฟลายเวทกับ ยูริ อาร์บาชาค็อฟ แชมป์โลกชาวรัสเซีย ฉัตรชัยชกอุ่นเครื่องอยู่หลายครั้ง จนมีสถิติชกทั้งหมด 20 ครั้ง ไม่เคยแพ้ไม่เคยเสมอ เป็นการชนะน็อก 15 ครั้ง จึงได้มีโอกาสชิงแชมป์โลกในรุ่นฟลายเวท WBC กับอาร์บาชาค็อฟ เมื่อเดือนกันยายน พ.ศ. 2538 ถึงประเทศญี่ปุ่น การชกเป็นไปอย่างคู่คี่ แต่อาร์บาชาค็อฟออกหมัดได้จะแจ้งกว่าในยกท้าย ๆ จึงเป็นฝ่ายชนะคะแนนไปอย่างเป็นเอกฉันท์ ฉัตรชัย ยังคงชกมวยต่อมา จนเมื่อต้นปี พ.ศ. 2540 ยูริ อาร์บาชาค็อฟต้องการแขวนนวม แต่ทางผู้จัดการยังต้องการให้ชกต่ออีกสักครั้ง ฉัตรชัยจึงได้ชิงแชมป์เฉพาะกาล (Interim Champion) ในรุ่นนี้ กับ อีซาเลียส ซามูดิโอ นักมวยชาวเม็กซิกัน และเป็นฝ่ายชนะคะแนนไป และป้องกันตำแหน่งไว้ได้อีกหนึ่งครั้ง ก่อนที่จะพบกับ ยูริ อาร์บาชาค็อฟ อีกครั้งในปลายปี ซึ่งครั้งนี้ฉัตรชัยเป็นฝ่ายชนะคะแนนไปอย่างขาดลอย จึงกลายเป็นแชมป์โลกตัวจริงไปทันที ในปี พ.ศ. 2541 ฉัตรชัยชกป้องกันตำแหน่งไว้ได้อย่างสวยงามอีก 2 ครั้ง กับนักมวยชาวเกาหลีใต้ ก่อนที่จะเสียตำแหน่งไปในปลายปี โดยไม่มีใครคาดฝัน เมื่อเป็นฝ่ายแพ้น็อกยก 8 แมนนี่ ปาเกียว นักมวยชาวฟิลิปปินส์ ที่วิทยาลัยทองสุข เขตตลิ่งชัน โดยฉัตรชัยโดนหมัดสวนของปาเกียวเข้าไปเต็ม ๆ ซึ่งก่อนการชกในครั้งนี้ ฉัตรชัย ต้องเผชิญกับปัญหาชีวิตส่วนตัว คือ ภรรยาที่อยู่กินด้วยกันมาได้หนีไปกับชายคนใหม่เพียงไม่กี่วัน โดยที่ฉัตรชัยไม่รู้ตัวมาก่อน ประกอบกับการฟิตซ้อมไม่เต็มที่ จึงทำให้เสียแชมป์โลกไปในที่สุด โดยฉัตรชัยถือได้ว่าเป็นนักมวยที่พื้นฐานมวยสากลดีเยี่ยม เนื่องจากเคยชกมวยสมัครเล่นมาก่อน แต่มีจุดอ่อนคือ การฟิตซ้อมน้อยและมักมีปัญหาส่วนตัวเข้ามากระทบอยู่เสมอ ๆหลังเสียแชมป์ หลังเสียแชมป์. หลังจากนั้น ฉัตรชัยจึงคิดจะแขวนนวม ได้หยุดชกไปพักหนึ่ง ก่อนที่จะกลับมาอีกครั้งในปี พ.ศ. 2542 และเลื่อนรุ่นขึ้นไปชกในรุ่นซูเปอร์ฟลายเวท และสามารถคว้าแชมป์สภามวยแห่งเอเชีย (ABC) ในรุ่นแบนตั้มเวทมาได้ และชกป้องกันตำแหน่งไว้ได้หลายครั้งแล้ว โดยครั้งสุดท้าย ชนะคะแนน 6 ยก อัลเฟร็ด นาเกา นักมวยชาวฟิลิปปินส์ไปได้ในต้นปี พ.ศ. 2550 และเมื่อวันศุกร์ที่ 30 มีนาคม พ.ศ. 2550 ฉัตรชัยเอาชนะน็อค ลิโต้ ซินอริโอ นักมวยชาวฟิลิปปินส์ ไปในยกที่ 4 แต่ 1 วันให้หลัง เมื่อวันเสาร์ที่ 31 มีนาคม เวลา 21.15 น. ที่โรงพยาบาลปิยะมินทร์ ซิสนอริโอ ก็ถึงแก่กรรมเนื่องจากสมองได้รับการกระทบกระเทือนอย่างรุนแรงจากการถูก ฉัตรชัย น็อค นับเป็นเรื่องน่าเศร้าของวงการมวยอีกครั้งหนึ่ง ต่อมาในวันเสาร์ที่ 30 สิงหาคม พ.ศ. 2551 ฉัตรชัยได้มีโอกาสชิงแชมป์โลกอีกครั้งถึง 2 สถาบัน คือ สภามวยโลก (WBC) และ สมาคมมวยโลก (WBA) ในรุ่นซูเปอร์ฟลายเวทกับ คริสเตียน มิฮาเรส มักมวยชาวเม็กซิกันถึงประเทศเม็กซิโก ฉัตรชัยเป็นฝ่ายแพ้น็อกไปอย่างหมดรูปในยกที่ 3 ซึ่งหลังการชกในครั้งนั้น ฉัตรชัยจึงได้แขวนนวมไปในที่สุด ปัจจุบัน ฉัตรชัยมีกิจการส่วนตัว คือ โต๊ะสนุกเกอร์ รวมถึงมีกิจการสอนมวยไทยเป็นของตัวเองในชื่อ สาสะกุลมวยไทยยิม ในซอยรามคำแหง 71 (เดิมอยู่ในซอยลาดพร้าว 128/3 เขตบางกะปิ) และเป็นเทรนเนอร์ให้กับนักมวยของผู้จัดการตนเองคือ นายวิรัตน์ เช่น พงษ์ศักดิ์เล็ก ศิษย์คนองศักดิ์, คมพยัคฆ์ ป.ประมุขและน็อคเอาท์ ซีพีเฟรชมาร์ท ฉัตรชัยมีกิจกรรมอดิเรกยามว่างที่ชื่นชอบ คือ การร้องเพลงและเล่นกีตาร์ชื่อในการชกมวยชื่ออื่นชื่อในการชกมวยชื่ออื่น. - ฉัตรชัย อีลิทยิม - ฉัตรชัย ดัทช์บอยยิม - ฉัตรชัย สามเคแบตเตอรี่ - ฉัตรชัย กระทิงแดงยิม - ฉัตรชัย สิงห์วังชาเกียรติประวัติเกียรติประวัติ. - เหรียญทองซีเกมส์ครั้งที่ 14 ที่จาร์กาตา อินโดนีเซีย พ.ศ. 2530 รุ่นพินเวท - เหรียญทองซีเกมส์ครั้งที่ 15 ที่ กัวลาลัมเปอร์ มาเลเซีย พ.ศ. 2532 รุ่นไลท์ฟลายเวท - เหรียญเงินกีฬาเอเชียนเกมส์ครั้งที่ 11 ที่ ปักกิ่ง พ.ศ. 2533 รุ่นไลท์ฟลายเวท - พ.ศ. 2555 รางวัลผู้ฝึกสอนยอดเยี่ยม สยามกีฬาอวอร์ดส์ ครั้งที่ 6 - พ.ศ. 2555 รางวัลผู้ฝึกสอนยอดเยี่ยม สมาคมผู้สื่อข่าวกีฬาแห่งประเทศไทย - แชมป์โลกเฉพาะกาลรุ่นฟลายเวท WBC (พ.ศ. 2540)- ชิง, 9 พฤษภาคม 2540 ชนะคะแนน [[อิสซาเอียส ซามูดิโอ]] (สหรัฐอเมริกา) ที่ โรงแรมปริ๊นซ์พาเลซ มหานาค (โบ๊เบ๊) แขวงคลองมหานาค เขตป้อมปราบศัตรูพ่าย กรุงเทพมหานคร - ป้องกันแชมป์ครั้งที่ 1, 1 สิงหาคม 2540 ชนะน็อค ยก 8 [[ฮวน โดมิงโก คอร์โดบา]] () ที่ โรงแรมปริ๊นซ์พาเลซ มหานาค (โบ๊เบ๊) แขวงคลองมหานาค เขตป้อมปราบศัตรูพ่าย กรุงเทพมหานคร - แชมป์โลกรุ่นฟลายเวท WBC (พ.ศ. 2540 - 2541)- ชิง, 12 พฤศจิกายน 2540 ชนะคะแนน ยูริ อาร์บาชาค็อฟ (รัสเซีย) ที่ [[ซุกิซซะมุโดม]] [[ฮอกไกโด]] - ป้องกันแชมป์ครั้งที่ 1, 27 กุมภาพันธ์ 2541 ชนะคะแนน [[คิม ยองจิน]] (เกาหลีใต้) ที่ สเปเชียลลีบลิทอารีนา เกาะสมุย สุราษฎร์ธานี - ป้องกันแชมป์ครั้งที่ 2, 1 พฤษภาคม 2541 ชนะน็อค ยก 5 [[ชาง ยังซุน]] (เกาหลีใต้) ที่ สนามกีฬา จ.กาญจนบุรี - เสียแชมป์ 4 ธันวาคม 2541 แพ้น็อค ยก 8 [[แมนนี่ ปาเกียว]] (ฟิลิปปินส์) ที่ [[วิทยาลัยทองสุข]] แขวงศาลาธรรมสพน์ เขตทวีวัฒนา กรุงเทพมหานคร - แชมป์ ABC รุ่นแบนตัมเวท- ชิง 5 กันยายน 2546 ชนะคะแนน [[เรย์ ลีกัส]] (ฟิลิปปินส์) ที่ [[ศูนย์กีฬาประดิษฐ์มนูญธรรม]] คลองตัน เขตคลองเตย - ป้องกันแชมป์ครั้งที่ 1, 30 เม.ย. 2547 ชนะคะแนน [[อัลลัน ฟูเอนเตส]] (ฟิลิปปินส์) ที่ จ.นครราชสีมา - ป้องกันแชมป์ครั้งที่ 2, 25 มิ.ย. 2547 ชนะ ที.เค.โอ.ยก 8 [[จูน แมกซีปอก]] (ฟิลิปปินส์) ที่ จ.นครราชสีมา - ป้องกันแชมป์ครั้งที่ 3, 30 กันยายน 2548 ชนะน็อค [[โรมิโอ โพลินาร์]] (ฟิลิปปินส์) - พ.ศ. 2549 สละแชมป์ - แชมป์ ABC รุ่นซูเปอร์ฟลายเวท- ชิง 28 กรกฎาคม 2549 ชนะน็อค ยก 5 [[คัตสุมิ มากิยามา]] (ญี่ปุ่น) - ป้องกันแชมป์ครั้งที่ 1, 7 กันยายน 2549 ชนะคะแนน [[ยูกิ มูไร]] (ญี่ปุ่น) - มีนาคม 2550 สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC 25 กันยายน 2538 แพ้คะแนน ยูริ อาร์บาชาค็อฟ (รัสเซีย) ที่ [[โตเกียว]] - ชิงแชมป์โลกรุ่นซูเปอรฟลายเวท WBA และ WBC 30 สิงหาคม 2551 แพ้ ทีเคโอ ยกที่ 3 [[คริสเตียน มิฮาเรส]] (เม็กซิโก) ที่ [[อารีนามอนเทอเร]] [[รัฐนวยโวเลออง|นิวลียง]] เม็กซิโก</doc>
