<doc id="49085" url="https://th.wikipedia.org/wiki?curid=49085" title="ซีลออนไลน์">ซีลออนไลน์ ซีลออนไลน์ (Seal Online) เป็นเกมออนไลน์บนเครื่องพีซี มีลักษณะเป็นเกมส์แนว MMORPG มีเนื้อเรื่องที่น่าสนใจเกี่ยวกับกาลเวลา และ ปีศาจ มีลักษณะตัวละครแบบการ์ตูนสามมิติเกมนี้เปิดตัวมาแล้วหลายประเทศ เช่น ไทย ญี่ปุ่น เกาหลี เป็นต้น ซีลออนไลน์พัฒนาขึ้นโดยบริษัท Grigon Entertainment ประเทศเกาหลี โดยเปิดให้บริการอย่างเป็นทางการครั้งแรก ในเดือน กรกฎาคม 2546ต่อมาบริษัท Grigon Entertainment ประเทศเกาหลี ได้จำหน่ายสิทธิในการให้บริการทั้งหมดของเกมซีลออนไลน์ และการพัฒนาส่วนใหญ่ ให้กับ บริษัท YNK ประเทศเกาหลีซีลออนไลน์ในประเทศไทย ซีลออนไลน์ในประเทศไทย. ซีลออนไลน์เปิดให้บริการอย่างเป็นทางการครั้งแรกในประเทศไทยโดยบริษัท ฟันบ๊อกซ์ จำกัดเมื่อวันที่ 28 กุมภาพันธ์ 2548 และมีการประกาศปิดให้บริการเมื่อวันที่ 31 ตุลาคม 2551 เนื่องจากปัญหาการโกงต่างๆ ภายในเกมส์ รวมไปถึงการใช้โปรแกรมช่วยเล่น จากนั้นไม่นาน บริษัท YNK ประเทศเกาหลี ได้แจ้งข้อความการเปิดตัวเกมใหม่อีกครั้ง โดยไม่ผ่านบริษัทใดๆ ในประเทศไทยและเปิดให้เข้าชมเว็บไซต์ โดยเปิดให้บริการอีกครั้งวันที่ 4 พฤศจิกายน 2551 นับเป็นประวัติศาสตร์ใหม่ของวงการเกมออนไลน์ไทย ที่มีบริษัทเกาหลี เข้ามาเปิดบริการ โดยไม่ผ่านบริษัทใดๆ ในไทย ก่อนที่จะมีข่าวเพิ่มเติมในเวปบอร์ดของเกมซีลที่เปิดบริการโดยบริษัท YNK ประเทศเกาหลี เรื่องที่ บริษัท วินเนอร์ ออนไลน์ จำกัด ได้ทำสัญญากับทางบริษัท YNK ประเทศเกาหลีเพื่อเปิดให้บริการเกมซีลออนไลน์ในประเทศไทยอีกครั้ง ในชื่อของ ซีลออนไลน์ พลัส โดยในปัจจุบันได้ทำการปิดตัวลงไปแล้ว ปัจจุบันซีลออนไลน์กำลังจะกลับมาเปิดให้บริการในไทยอีกครั้ง โดยผู้ถือลิทสิทธิ์ในไทยคือ บริษัท เพลย์วิธ (ไทยแลนด์) จำกัด ในชื่อของ ซีลออนไลน์ รีเทิร์น ซึ่งจะเปิดให้บริการในวันอังคารที่ 28 มีนาคม พ.ศ. 2560 นี้ อย่างไรก็ตามต้องติดตามดูกันต่อไปว่าจะทางผู้ให้บริการใหม่จะสามารถจัดการกับปัญหาหลักของเกมซีลออนไลน์ คือ ปัญหาการใช้โปรแกรมช่วยเล่น และโปรแกรมโกงต่างๆ ด้วยวิธีไหนเนื่องจากปัญหานี้เป็นปัญหาที่ยังไม่ได้รับการแก้ไขจากการเปิดในบริการทั้งจากบริษัท YNK ประเทศเกาหลี และจากผู้ให้บริการในไทยรายเดิมเอง</doc>
