<doc id="66594" url="https://th.wikipedia.org/wiki?curid=66594" title="ซามูเอล เอฟ. บี. มอร์ส">ซามูเอล เอฟ. บี. มอร์ส ซามูเอล ฟินเลย์ บรีส มอร์ส ( – 27 เมษายน พ.ศ. 2334 – 2 เมษายน พ.ศ. 2415) เป็นนักประดิษฐ์รหัสมอร์ส (Morse Code) และจิตรกรเขียนภาพคนและภาพทิวทัศน์ฉากประวัติศาสตร์ชาวอเมริกันชีวิตในวัยเยาว์ ชีวิตในวัยเยาว์. ซามูเอล มอร์ส เกิดที่เมืองชาลส์ทาวน์ รัฐแมสซาชูเซตส์ เป็นบุตรคนแรกของพระนักภูมิศาสตร์ชื่อ เจไดดิอาห์ มอร์สและอลิซาเบท แอนน์ บรีส มอร์ส หลังจากได้เข้าเรียนที่ฟิลลิปส์อคาเดมีในวัยเด็ก ก็ได้เข้าเรียนระดับมหาวิทยาลัยเมื่ออายุเพียง 14 ปี มอร์สมีความสนใจและทุ่มเทชีวิตทางศิลปะ และได้เป็นลูกศิษย์ของ วอชิงตัน อาลสตัน จิตรกรอเมริกันผู้มีชื่อเสียง เมื่อเข้าเรียนที่มหาวิทยาลัยเยล มอร์สได้เข้าฟังการบรรยายเกี่ยวกับไฟฟ้าโดยเบนจามิน ซิลลิแมนและเจอเรเมียห์ เดย์ ในขณะเดียวกับก็เขียนภาพจิตรกรรมเพื่อนำเงินมาส่งเสียตัวเอง มอร์สจบการศึกษาจากมหาวิทยาลัยเยลเมื่อ พ.ศ. 2353 และได้เป็นผู้ติดตามอาลสตันไปท่องยุโรปในปีถัดมาชีวิตในวัยต่อมา ชีวิตในวัยต่อมา. ในปี พ.ศ. 2382 มอร์สได้ตีพิมพ์เอกสารเกี่ยวกับการถ่ายภาพดาแกโรไทป์ (daguerreotype) ที่คิดขึ้นโดยหลุยส์ ดาแกร์ ที่เป็นการเขียนโดยคนอเมริกันชิ้นแรกโดยตีพิมพ์จากประเทศฝรั่งเศส ในปี พ.ศ. 2393 มอร์สได้เดินทางไปโคเปนเฮเกนเพื่อเยี่ยมชมพิพิธภัณฑ์ธอร์วาลด์เซน ที่ซึ่งมีสุสานของประติมากรอยู่ภายในบริเวณคอร์ทกลาง มอร์ส์ได้เข้าเฝ้าพระเจ้าเฟรเดอริกที่ 7 และรับพระราชทานเครื่องราชอิสริยาภรณ์ชั้นแดนเนบรอกของเดนมาร์ก ซึ่งมอร์สได้กราบทูลให้ทรงทราบว่าประสงค์จะถวายภาพเขียนที่เขียนเมื่อ พ.ศ. 2373 แด่พระองค์ ปัจจุบันภาพเขียนนี้เป็นสมบัติของพระนางมากาเร๊ต ที่ 2 แห่งเดนมาร์ก ในช่วงระหว่างปี พ.ศ. 2403 - พ.ศ. 2413 มอร์สมีชื่อเสียงในด้านการเป็นผู้สนับสนุนการมีทาสของอเมริการซึ่งมอร์สได้เขียนเหตุผลตอนหนึ่งไว้ในหนังสือของเขาว่า ครั้งหนึ่งมอร์สเคยยอมรับความคิดเกี่ยวกับการส่งสัญญาณโทรเลขผ่านทางน้ำของชาลส์ วีตสโตนและคาร์ล ออกัส ฟอน สไตน์ฮีล หรือผ่านไปตามรางรถไฟ หรืออะไรก็ได้ที่เป็นตันนำไฟฟ้า มอร์สถึงแก่กรรมเมื่อเดือนเมษายน พ.ศ. 2415 ที่บ้านในนครนิวยอร์ก เมื่ออายุได้ 80 ปี ศพของเขาฝังไว้ที่สุสานกรีนวูดในบรูกลิน นิวยอร์ก</doc>
