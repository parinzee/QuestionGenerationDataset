<doc id="214321" url="https://th.wikipedia.org/wiki?curid=214321" title="Before Valentine ก่อนรัก...หมุนรอบตัวเรา">Before Valentine ก่อนรัก...หมุนรอบตัวเรา Before Valentine ก่อนรัก...หมุนรอบตัวเรา เป็นภาพยนตร์ไทยแนวรัก โรแมนติก ที่ออกฉายวันที่ 5 กุมภาพันธ์ พ.ศ. 2552 กำกับโดย ทรงศักดิ์ มงคลทอง, พรชัย หงษ์รัตนาภรณ์ และ เสรี พงศ์นิธิ นำแสดงโดย ธนฉัตร ตุลยฉัตร, ธนกฤต พานิชวิทย์, ไดอาน่า จงจินตนาการ, จตุรงค์ มกจ๊ก, วราพรรณ หงุ่ยตระกูล, เกล้าแก้ว สินเทพดล, เปรม บุษราคัมวงศ์ ภาพยนตร์ทำรายได้ 28.25 ล้านบาทเรื่องย่อ เรื่องย่อ. “โจ๊ก” เด็กวัยรุ่นหน้าตาธรรมดาๆ และไม่มีความมั่นใจในตัวเอง แต่กลับมีความรักเกิดขึ้นกับ“จิ๊บ”เพื่อนสนิทที่เป็นถึงดาวโรงเรียน เมื่อต้องสารภาพรักกับเพื่อนสนิทใครคิดว่าง่าย ก่อนวาเลนไทน์จะมาถึง โจ๊กจะเป็นคนที่อยู่ในใจของจิ๊บ หรือ จะเป็นได้แค่เพื่อนสนิทต่อไป “สุธี” กับ “ชิดชนก” รักๆเลิกๆ กันมาตั้งแต่เรียนมหาลัยด้วยกัน ชิดชนกตัดสินใจที่จะแยกทางจากสุธีเพื่อไปมีคนรักใหม่สร้างครอบครัวกันอย่าง มีความสุข ในขณะที่สุธีกลับมีความตั้งใจที่จะขอเธอแต่งงาน …ความรักของเค้าและเธอ จะยังมีบทดำเนินต่อไปหรือจะจบลงแค่วันนี้...ก่อนวันวาเลนไทน์ “เฮีย” กับ “เจ๊” แต่งงานกันมาสิบปี เปิดร้านขายดอกไม้ด้วยกัน แต่ไม่เคยพูดจาภาษาดอกไม้ใส่กันเลย ต่างละเลยที่จะแสดงความรักต่อกันจนใครๆ ต่างก็คิดว่า สงสัยคนคู่นี้จะถูกจ้างให้มาอยู่ด้วยกัน เฮียที่เบื่อเจ๊มาก จึงตัดสินใจสานสัมพันธ์ที่ดีกับสาวสวยที่ทำงานอยู่ร้านเน็ตคาเฟ่ฝั่งตรงข้าม ร้านดอกไม้ของเฮีย...แล้วความรักของคนทั้งสองที่มีมายาวนานจะสิ้นสุดลงหรือ ไม่ อะไรจะเป็นคำตอบของคนคู่นี้ “แจ๊ค” กับ “แหม่ม” เป็นแฟนกันมานาน ทั้งคู่รักกันดีแสดงความรักที่มีต่อกันอย่างสม่ำเสมอ และพร้อมที่จะสร้างครอบครัวด้วยกัน ก่อนถึงวันวาเลนไทน์มีเหตุการณ์ที่ทำให้แหม่มเข้าใจผิดว่าแจ๊คแอบนอกใจ แหม่มจึงประชดแจ๊คด้วยการคิดจะไปคบค้าสมาคมกับชายอื่น...เมื่ออุปสรรคของ ความรัก คือความเข้าใจผิด ที่เกิดขึ้นในก่อนวันแห่งความรักจะมาถึง ความรักของทั้งคู่จะลงเอยอย่างไรนักแสดงนักแสดง. - ธนฉัตร ตุลยฉัตร ( อาร์ตี้ ) รับบท โจ๊ก - เปรม บุษราคัมวงษ์ รับบท แจ็ค - ธนกฤต พานิชวิทย์( ว่าน ) รับบท สุธี - จตุรงค์ พลบูรณ์ (มกจ๊ก) รับบท เฮีย - เกล้าแก้ว สินเทพดล( จีน ) รับบท จิ๊บ - ไดอาน่า จงจินตนาการ (ได๋ ) รับบท ชิดชนก - วราพรรณ หงุ่ยตระกูล( แจง ) รับบท เจ๊ - สิตา ธนัญโชติการ ( องุ่น ) รับบท แหม่ม</doc>
