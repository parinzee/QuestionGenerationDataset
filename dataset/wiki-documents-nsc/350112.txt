<doc id="350112" url="https://th.wikipedia.org/wiki?curid=350112" title="วิทยาลัยเทคนิคปักธงชัย">วิทยาลัยเทคนิคปักธงชัย วิทยาลัยเทคนิคปักธงชัย เป็นสถาบันการเรียนการสอนระดับอาชีวศึกษาแห่งหนึ่งในจังหวัดนครราชสีมา โดยเปิดสอน 2 หลักสูตร คือ ปวช.และ ปวส.ประวัติ ประวัติ. วิทยาลัยเทคนิคปักธงชัย เดิมชื่อวิทยาลัยเทคนิคนครราชสีมาแห่งที่ 2 กระทรวงศึกษาธิการ ได้ประกาศจัดตั้งวิทยาลัยขึ้น เมื่อวันที่ 28 กรกฎาคม 2540 เป็นสถานศึกษาสังกัดกองวิทยาลัยเทคนิค กรมอาชีวศึกษา ซึ่งตั้งอยู่ที่ 99 หมู่ 1 ตำบลตูม อำเภอปักธงชัย จังหวัดนครราชสีมา บนเนื้อที่ 204 ไร่ 2 งาน 20 ตารางวา ซึ่งพื้นที่นี้แต่เดิมราษฎรได้ใช้เป็นที่เลี้ยงสัตว์ ต่อมาทางสภาตำบลตูมได้เสนอให้ใช้พื้นที่นี้เป็นสถานที่จัดตั้งวิทยาลัย เพื่อประโยชน์ของสาธารณชนและส่งเสริมการศึกษา ซึ่งสอดคล้องกับนโยบายของกระทรวงศึกษาธิการที่มีนโยบายให้ขยายการศึกษาให้กว้างขวางและสอดคล้องกับความต้องการของท้องถิ่นและตลาดแรงงาน เพื่อเป็นการแก้ไขปัญหาการขาดแคลนกำลังคน อีกทั้งเป็นการเสริมสร้าง และพัฒนากำลังคนของประเทศให้มีคุณภาพในการประกอบอาชีพ ตามแผนพัฒนาเศรษฐกิจและสังคมแห่งชาติ ฉบับที่ 8</doc>
