<doc id="617563" url="https://th.wikipedia.org/wiki?curid=617563" title="ความหมายของชีวิต">ความหมายของชีวิต ความหมายของชีวิต เป็นคำถามปรัชญาว่าด้วยความสำคัญของชีวิตหรือการดำรงอยู่โดยทั่วไป คำถามนี้สามารถแสดงได้หลายรูปแบบ เช่น "ทำไมเราจึงอยู่ที่นี่" "ชีวิตเกี่ยวกับอะไรกันแน่" และ "อะไรคือจุดประสงค์ของการดำรงอยู่" ความหมายของชีวิตเป็นหัวข้อการคาดคะเนทางปรัชญา วิทยาศาสตร์และเทววิทยามากมายตลอดประวัติศาสตร์ มีการเสนอคำตอบจำนวนมากของคำถามนี้จากภูมิหลังทางวัฒนธรรมและอุดมการณ์ต่าง ๆ ความหมายของชีวิตอยู่ในแนวคิดทางปรัชญาและศาสนาเรื่องการดำรงอยู่ ความสัมพันธ์ทางสังคม พิชานและความสุข และคล้ายกับประเด็นอื่นอีกมาก เช่น ความหมายเชิงสัญลักษณ์ ภววิทยา คุณค่า จุดประสงค์ จริยศาสตร์ ความดีและความชั่ว เจตจำนงเสรี การดำรงอยู่ของพระเป็นเจ้าหนึ่งหรือหลายองค์ แนวคิดพระเป็นเจ้า วิญญาณและชีวิตหลังความตาย ผลงานวิทยาศาสตร์มุ่งอธิบายข้อเท็จจริงเชิงประจักษ์ที่สัมพันธ์กันเกี่ยวกับจักรวาล สำรวจบริบทและตัวแปรเสริมเกี่ยวกับ "อย่างไร" ของชีวิต (how of life) วิทยาศาสต์ยังศึกษาและสามารถให้การแนะนำการแสวงความเป็นอยู่ดี (well-being) และแนวคิดศีลธรรมที่สัมพันธ์กัน แนวเข้าสู่การศึกษาแบบมนุษยนิยมตั้งคำถามว่า "อะไรคือความหมายของชีวิตฉัน" คุณค่าของคำถามนี้อาจพ้องกับการบรรลุความเป็นจริงอันติมะ (ultimate reality) หรือความรู้สึกรวมเป็นหนึ่ง (oneness) หรือกระทั่งความรู้สึกศักดิ์สิทธิ์ (sacredness)คำถาม คำถาม. คำถามเกี่ยวกับความหมายของชีวิตแสดงออกได้อย่างกว้างขวาง ซึ่งรวมถึง:- "อะไรคือความหมายของชีวิต" "ชีวิตนี้เกี่ยวกับอะไร" "เราเป็นใคร" - "ทำไมเราอยู่ที่นี่" "เราอยู่ที่นี่เพื่ออะไร" - "อะไรคือจุดกำเนิดชีวิต" - "ธรรมชาติของชีวิตคืออะไร" "ธรรมชาติของความเป็นจริงคืออะไร" - "จุดประสงค์ของชีวิตคืออะไร" "จุดประสงค์ของชีวิตหนึ่งคืออะไร" - "อะไรคือความสำคัญของชีวิต" - "อะไรที่มีความหมายและมีคุณค่าในชีวิต" - "คุณค่าของชีวิตคืออะไร" - "การอยู่มีเหตุผลอะไร" "เราอยู่เพื่ออะไร" คำถามเหล่านี้มีคำตอบและการให้เหตุผลมากมาย ทั้งทฤษฎีวิทยาศาสตร์ ตลอดจนคำอธิบายทางปรัชญา เทววิทยาและจิตวิญญาณมุมมองที่นิยม มุมมองที่นิยม. "ความหมายของชีวิตคืออะไร" เป็นคำถามที่คนจำนวนมากถามตนเองในขณะหนึ่งของชีวิต ส่วนมากในบริบท "จุดประสงค์ของชีวิตคืออะไร" คำตอบที่นิยมบางคำตอบรวมถึง:เพื่อตระหนักศักยะและอุดมคติของตนเพื่อตระหนักศักยะและอุดมคติของตน. - เพื่อไล่ล่าความฝันเพื่อทำฝันของตนให้เป็นจริง - เพื่อใช้ไปกับบางสิ่งที่จะดำรงอยู่นานกว่าชีวิต- เพื่อขยายศักยะในชีวิตของตน - เพื่อกลายเป็นบุคคลที่คุณปรารถนาจะเป็นตลอดมา - เพื่อกลายเป็นแบบที่ดีกว่าของตัวคุณเอง - เพื่อแสวงความสุข และความรุ่งเรือง - เพื่อเป็นมนุษย์อย่างแท้จริง - เพื่อสามารถใส่ตัวเองทั้งหมดในความรู้สึก งานหรือความเชื่อของคนหนึ่ง - เพื่อติดตามหรือยอมจำนนต่อพรหมลิขิตของเรา - เพื่อบรรลุยูไดโมเนีย สปิริตของมนุษย์ที่รุ่งเรืองเพื่อบรรลุความสมบูรณ์ทางชีววิทยาเพื่อบรรลุความสมบูรณ์ทางชีววิทยา. - เพื่อมีชีวิตต่อ นั่นคือ การอยู่ให้นานที่สุดเท่าที่เป็นไปได้ รวมทั้งการแสวงอมตภาพ (ด้วยวิธีทางวิทยาศาสตร์)เพื่อมีชีวิตตลอดไป หรือพยายามจนกว่าจะตาย (die trying) - เพื่อปรับตัว มักเพื่อเพิ่มโอกาสความสำเร็จในวัตถุประสงค์อื่นของตน บางครั้ง เป็นวัตถุประสงค์ในตัวเอง (การปรับตัวเพื่อปรับตัว) - เพื่อพัฒนา - เพื่อเพิ่มจำนวน เพื่อสืบพันธุ์ "ความฝันของทุกเซลล์คือการกลายเป็นสองเซลล์"เพื่อแสวงภูมิปัญญาและความรู้เพื่อแสวงภูมิปัญญาและความรู้. - เพื่อขยายสัญชานของโลกของตน - เพื่อตามคำใบ้และเดินออกทางออก - เพื่อเรียนรู้สิ่งต่าง ๆ ในชีวิตให้มากที่สุดเท่าที่เป็นไปได้เพื่อรู้สิ่งต่าง ๆ มากที่สุดเท่าที่เป็นไปได้ - เพื่อแสวงภูมิปัญญาและความรู้ และควบคุมจิต เพื่อเลี่ยงความทุกข์อันเกิดจากโมหะ และหาความสุข - เพื่อเผชิญหน้าความกลัวของเราและยอมรับบทเรียนที่ชีวิตให้เรา - เพื่อหาความหมายหรือวัตถุประสงค์ของชีวิต - เพื่อหาเหตุผลที่จะอยู่ - เพื่อระงับความไม่สมดุลของจิตโดยการเข้าใจธรรมชาติความเป็นจริงเพื่อทำดี เพื่อทำสิ่งที่ถูกต้องเพื่อทำดี เพื่อทำสิ่งที่ถูกต้อง. - เพื่อจากไปโดยที่โลกเป็นสถานที่ที่ดีกว่าเมื่อคุณค้นพบมันเพื่อทำดีที่สุดให้ทุกสถานการณ์ดีกว่าเมื่อคุณค้นพบมัน - เพื่อทำคุณประโยชน์แก่ผู้อื่น - เพื่อให้มากกว่ารับ - เพื่อยุติความทุกข์ - เพื่อสร้างความเสมอภาค - เพื่อท้าทายการกดขี่ - เพื่อกระจายความมั่งคั่ง - เพื่อเอื้อเฟื้อ - เพื่อส่งเสริมความเป็นอยู่ที่ดีและสปิริต (spirit) ของผู้อื่น - เพื่อช่วยเหลือผู้อื่นเพื่อฉวยทุกโอกาสช่วยเหลือผู้อื่นขณะผจญภัยในโลกนี้ - เพื่อสร้างสรรค์และคิดสิ่งใหม่ - เพื่อให้อภัยเพื่อยอมรับและให้อภัยข้อบกพร่องของมนุษย์ - เพื่อมีความจริงใจทางอารมณ์ - เพื่อให้รับผิดชอบ - เพื่อให้มีเกียรติ - เพื่อแสวงสันติภาพความหมายเกี่ยวกับศาสนาความหมายเกี่ยวกับศาสนา. - เพื่อไปถึงสวรรค์ชั้นสูงสุดและสถิต ณ ใจของพระเจ้า (heart of the Divine) - เพื่อมีวิญญาณบริสุทธิ์และสัมผัสพระเจ้า - เพื่อเข้าใจความลับของพระเจ้า - เพื่อรู้หรือรวมเป็นหนึ่งเดียวกับพระเจ้า - เพื่อรู้จักตนเอง รู้จักผู้อื่น และรู้เจตจำนงแห่งสวรรค์ - เพื่อรักบางสิ่งใหญ่กว่า ยิ่งใหญ่กว่า และเกินกว่าเราเอง ซึ่งเป็นบางสิ่งที่เราไม่ได้สร้างหรือมีพลังจะสร้าง บางสิ่งอันเป็นนามธรรมและศักดิ์สิทธิ์เพราะความเชื่อของเราในสิ่งนั้น - เพื่อรักพระเจ้า และสิ่งเนรมิตทั้งหมดของพระองค์ - เพื่อสรรเสริญพระเจ้าด้วยความยินดีในพระองค์ตลอดกาล - เพื่อเผยแผ่ศาสนาและเพิ่มสาวกของพระเยซูคริสต์ - เพื่อกระทำยุติธรรม รักเมตตา และเดินอย่างถ่อมตนกับพระเจ้า - เพื่อมีลูกดกและทวีมากขึ้น () - เพื่อให้มีเสรีภาพ () - เพื่อเติมเต็มโลกและกำราบมัน ()ชีวิตไม่มีความหมายชีวิตไม่มีความหมาย. - ชีวิตหรือการมีอยู่ขอมนุษย์ไม่มีความหมายหรือจุดประสงค์ที่แท้จริงเพราะการมีอยู่ของมนุษย์มาจากการสุ่มตามธรรมชาติเท่านั้น และสิ่งใดก็ตามที่เกิดจากการสุ่มไม่มีจุดประสงค์ตั้งแต่แรก - ชีวิตไม่มีความหมาย ทว่าด้วยความเป็นมนุษย์ พวกเราพยายามเชื่อมโยงความหมายหรือจุดประสงค์เพื่อที่เราจะได้อธิบายการมีอยู่ของพวกเราเอง - ชีวิตไม่มีจุดประสงค์ และสิ่งนี้เองทำให้ชีวิตเป็นสิ่งพิเศษ</doc>
