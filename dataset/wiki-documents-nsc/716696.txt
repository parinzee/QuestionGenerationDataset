<doc id="716696" url="https://th.wikipedia.org/wiki?curid=716696" title="เหงียน เตี๊ยน เหญิ่ต">เหงียน เตี๊ยน เหญิ่ต เหงียน เตี๊ยน เหญิ่ต (; 5 เมษายน ค.ศ. 1990 —) เป็นนักกีฬาฟันดาบประเภทเอเป้ชาวเวียดนาม เขาถนัดมือขวา ในปี ค.ศ. 2011 เขาได้รับรางวัลเหรียญทองแดงในการแข่งขันเอเป้บุคคลในซีเกมส์ 2011 เขาได้รับหน้าที่เป็นผู้ถือธงชาติเวียดนามนำหน้าคณะนักกีฬาเวียดนามในพิธีเปิดโอลิมปิกฤดูร้อน 2012 เมื่อวันที่ 27 กรกฎาคม ค.ศ. 2012 เขาได้เข้าร่วมการแข่งขันในกีฬาโอลิมปิกฤดูร้อน 2012 เขาแข่งกีฬาฟันดาบในประเภทเอเป้บุคคล ในปี ค.ศ. 2015 เขาได้รับเหรียญทองจากการแข่งขันซีเกมส์ 2015ในประเภทเอเป้บุคคล โดยเอาชนะลิม เว่ย เหวิน จากสิงคโปร์ ในรอบชิงชนะเลิศด้วยคะแนน 15:8</doc>
