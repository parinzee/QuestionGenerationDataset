<doc id="94684" url="https://th.wikipedia.org/wiki?curid=94684" title="วงดนตรีกรมประชาสัมพันธ์">วงดนตรีกรมประชาสัมพันธ์ วงดนตรีกรมประชาสัมพันธ์ หรือวงดนตรีกรมโฆษณาการ ก่อตั้งขึ้นเมื่อวันที่ 20 พฤศจิกายน พ.ศ. 2482 โดยเอื้อ สุนทรสนาน, เวส สุนทรจามร และคณะนักดนตรีวงไทยฟิล์ม ของบริษัท ภาพยนตร์ไทยฟิล์ม จำกัด ซึ่งต้องปิดกิจการลง โดยหลวงสุขุมนัยประดิษฐ ชักชวนให้สมาชิกวง ย้ายเข้าไปสังกัดกรมโฆษณาการ และมีหน้าที่บรรเลงเพลงส่งกระจายเสียง ทางสถานีวิทยุกระจายเสียงกรมโฆษณาการ และงานบันเทิงรื่นเริงและงานเต้นรำ ตามคำขอของหน่วยราชการต่างๆ โดยในช่วงนั้นยังคงบรรเลงเพลงสากลที่นำโน้ต และเนื้อเพลงมาจากวงไทยฟิล์ม และเพลงไทยสากลที่มีชื่อเสียงจากภาพยนตร์ ในระยะแรก นักดนตรีกรมโฆษณาการ จึงเป็นชุดเดียวกับนักดนตรีจากวงไทยฟิล์ม ซึ่งล้วนแต่เป็นข้าราชการสังกัดกรมศิลปากร โดยมีเอื้อ สุนทรสนาน เป็นหัวหน้าวง และคณะซึ่งประกอบด้วย สังเวียน แก้วทิพย์, สมบูรณ์ ดวงสวัสดิ์, เวส สุนทรจามร, ภิญโญ สุนทรวาท, สริ ยงยุทธ, คีติ คีตากร, สภา กล่อมอาภา, สมบูรณ์ ศิริภาค, ทองอยู่ ปิยะสกุล และสมพงษ์ ทิพยกะลิน ส่วนจำปา เล้มสำราญ มาจากกองดุริยางค์ทหารบก ส่วนนักร้องของวงในยุคถัดมาได้แก่ รุจี อุทัยกร, มัณฑนา โมรากุล, ล้วน ควันธรรม, สุภาพ รัศมีทัต จนในปี พ.ศ. 2491 จึงมีนักร้องเข้าร่วมวงดนตรีเพิ่มขึ้นคือ ชวลี ช่วงวิทย์, สุปาณี พุกสมบุญ, วินัย จุลละบุษปะ, เพ็ญศรี พุ่มชูศรี, จันทนา โอบายะวาทย์, จุรี โอศิริ และเลิศ ประสมทรัพย์ ต่อมาในปี พ.ศ. 2495 กรมโฆษณาการเปลี่ยนชื่อเป็นกรมประชาสัมพันธ์ วงดนตรีจึงเปลี่ยนชื่อตามกรมเป็นวงดนตรีกรมประชาสัมพันธ์ และเพิ่มสมาชิกคือ พูลศรี เจริญพงษ์, วรนุช อารีย์, ศรีสุดา รัชตะวรรณ และสมศักดิ์ เทพานนท์ เข้ามาทดแทนนักร้องที่ลาออกไป นับตั้งแต่ปี พ.ศ. 2500 เป็นต้นมา นับว่าเป็นยุคเฟื่องฟูของบทเพลงกรมประชาสัมพันธ์ หรือวงสุนทราภรณ์ นักร้องที่เข้ามาในระยะนี้จนถึงปัจจุบัน มีทั้งส่วนที่บรรจุเป็นข้าราชการ ในตำแหน่งคีตศิลปิน และมิได้เข้ารับราชการ ประกอบด้วย รวงทอง ทองลั่นธม, มาริษา อมาตยกุล, บุษยา รังสี และหม่อมราชวงศ์ถนัดศรี สวัสดิวัตน์ จากนั้นจึงเริ่มต้นยุคของดาวรุ่ง อาทิ ยรรยงค์ เสลานนท์, รุ่งฤดี แพ่งผ่องใส, ศรวณี โพธิเทศ, อโศก สุขศิริพรฤทธิ์, จั่นทิพย์ สุถินบุตร, พรรณี สกุลชาคร, สุรพล วันประเสริฐ และโฉมฉาย อรุณฉาน เป็นต้น ปัจจุบัน วงดนตรีกรมประชาสัมพันธ์ สังกัดฝ่ายดนตรีสากล ส่วนบริหารการดนตรี สถานีวิทยุกระจายเสียงแห่งประเทศไทย กรมประชาสัมพันธ์ และโฉมฉาย อรุณฉาน (นิตยา อรุณวงศ์) เป็นหัวหน้าวงดนตรีฯ คนปัจจุบัน สำหรับนักร้องที่ร่วมงานกับวง นอกจากจะมีนักร้องในอดีต อย่างวรนุช อารีย์, มาริษา อมาตยกุล, อโศก สุขศิริพรฤทธิ์, จั่นทิพย์ สุถินบุตร, พรรณี สกุลชาคร ฯลฯ แล้ว ยังเปิดโอกาสให้เยาวชน และผู้มีความสามารถในการขับร้อง มาร่วมขับร้องกับวง ในโอกาสต่างๆ อีกด้วย โดยนอกจากจะรับบรรเลงในงานรื่นเริงต่างๆ แล้ว ยังมีรายการโทรทัศน์ เสียงสวรรค์ตะวันฉาย (เดิมชื่อ เสียงสวรรค์เมื่อวันวาน) ออกอากาศทุกวันศุกร์ เวลา 23.00 - 00.00 น. ทางสถานีวิทยุโทรทัศน์แห่งประเทศไทย และรายการวิทยุ เพลงเพลินใจ ออกอากาศทุกวันพฤหัสบดีและวันเสาร์ ในเวลา 23.00 - 24.00 น. ทางสถานีวิทยุกระจายเสียงแห่งประเทศไทย ความถี่เอเอ็ม 819 กิโลเฮิร์ตซ์ ดำเนินรายการโดย คณะทำงานส่วนบริหารการดนตรี และรายการ หัสดนตรีกรมประชาสัมพันธ์ ทางความถี่เอเอ็ม 819 กิโลเฮิร์ตซ์ ออกอากาศในภาคบ่ายวันอังคารและวันศุกร์ ส่วนภาคค่ำในวันอังคารและวันพฤหัสบดี เวลา 23.10 - 24.00 น. ทางเอฟเอ็ม 92.5 เมกะเฮิร์ตซ์ และเอเอ็ม 891 กิโลเฮิร์ตซ์บุคลากรบุคลากร. - สุคนธ์ พรพิรุณ - ที่ปรึกษากิตติมศักดิ์ - โฉมฉาย อรุณฉาน - ผู้อำนวยการส่วนบริหารการดนตรี และหัวหน้าวงดนตรี (เกษียณอายุราชการ ดำรงตำแหน่งที่ปรึกษา) - สืบศักดิ์ ดุริยประณีต - ระนาด, อดีตรักษาการ ผอ.ส่วนบริหารการดนตรี (เกษียณอายุราชการ) - กฤติยา ทรัพยะโตษก (ย้ายไปเป็นประชาสัมพันธ์จังหวัดปราจีนบุรี) - ภรพรรณ นันทพร - คีตศิลปินชำนาญงาน ปฏิบัติราชการฝ่ายรายการ สถานีวิทยุกระจายเสียงแห่งประเทศไทย เพื่อการศึกษา สวศ.ส่วนกลาง กรมประชาสัมพันธ์ ซอยอารีย์สัมพันธ์ 02-2713448 รายการสวัสดีอาเซียน สวท.fm.92.5 MHz S.06.30am. - ชฎิลรัตน์ ชมพูนุท ณ อยุธยา - คีตศิลปิน (เกษียณก่อนกำหนด) - ภิปราย จิมีสิก - คีตศิลปิน - รุ่งนภา ขจรไชยฤทธิเดช - คีตศิลปิน - วิสาสินี กิจทรัพย์ - คีตศิลปิน - ทิพย์สุดา แก้วสลับศรี - คีตศิลปิน - ธนกรณ์ ยีรัญศิริ - อดีตนักร้องรับเชิญประจำ - สุชัย วังเลิศ - อดีตนักร้องรับเชิญพิเศษ - สุปราณี โยธินอุปไมย - นักร้องรับเชิญพิเศษนักร้องดาวรุ่งรุ่นใหญ่นักร้องดาวรุ่งรุ่นใหญ่. - วัชระ ปั้นศิริ (ลาออก) - ศุภฤกษ์ ชินะพงศ์ไพศาล (ลาออก) - วุฒิเวทย์ พัฒนะคุณนาม (มาช่วยงานเป็นบางครั้ง) - สองพล ศุขะบุตร - วุฒิภัทร ชำนิราชกิจ (ถึงแก่กรรม) - ไกรฤกษ์ ต่วนภูษา (ย้ายไปสำนักงานเลขาธิการวุฒิสภา ตำแหน่งนักวิชาการคอมพิวเตอร์ชำนาญการ) - นฤมล สมหวัง (ตันติวัฒน์) - ณัฐกริช เปาอินทร์ (ลาออก เรียนต่อ) - อานนท์ ปะโกสันตัง (ลาออก) - นราวิทย์ ฉิมพสุทธิ์ (ลาออก) - เกตุศกุน บุนนาค (ลาออก) - วรวิทย์ สิทธิโรจน์ (มาช่วยงานเป็นบางครั้ง) - กฤษฎา สุขสำเนียง (มาช่วยงานเป็นบางครั้ง) - กฤษฎา กฤษณะเศรณี (ลาออก)นักร้องดาวรุ่งรุ่นเล็กนักร้องดาวรุ่งรุ่นเล็ก. - สุรีย์พร กร่างสะอาด คีตศิลปิน - ณัฐดนัย วงศ์วรสันต์ คีตศิลปิน - มรุธิดา บุญมงคล คีตศิลปิน - ประเวช ตราชู คีตศิลปิน - ภัทราพิมล โรจนจิตเจริญ (ลาออก) - บัณฑิตา ลายคราม (ลาออก) - ดาริกา นิ่มพิจารณ์ คีตศิลปิน - ศิวณัฐ แสงรัตนพงษ์ (มาช่วยงานเป็นบางครั้ง) - ปาลิดา นิ่มพิจารณ์ (ติดเรียน) - ภัทริส ณ นคร (เรียนต่อ) - พศภพ บัวสรวง คีตศิลปิน - กรภัทร สวาสดิ์ (ไปอยู่ที่ตจว.) - ไพศาล ซันกูลนักดนตรีนักดนตรี. - มนู ทองดีมีชัย - อดีตวาทยากร , ผู้ควบคุมการบันทึกเสียง (เกษียณอายุราชการ) - สุพจน์ ค้าผล - กลอง , วาทยากร, (เกษียณอายุราชการ) ปัจจุบันช่วยราชการ - จิระ นภายน - เปียโน (รักษาการ หัวหน้าฝ่ายดนตรีสากล) - จ่าสิบเอกสุวิทย์ จากสกุล - ทรัมเปต (เกษียณอายุราชการ) - ธำรงค์ สมบูรณ์ศิลป์ - อัลโต้แซ็กโซโฟน , ผู้เรียบเรียงเสียงประสาน (เกษียณอายุราชการ) ปัจจุบันช่วยราชการ - สิบเอกประยุทธ ฝุ่นสุวรรณ์ - เทนเนอร์ แซ็กโซโฟน (เกษียณอายุราชการ) - บุญเอิบ สุธา - ควบคุมคลังเครื่องดนตรี, เบส - บุญมา มอญสะแก - เครื่องประกอบจังหวะ (เกษียณอายุราชการ) - ศุกร์สวัสดิ์ ถาวโรฤทธิ์ - กีต้าร์ - ธณกร หอมเนียม - ทรอมโบน - วรสิน เพ็ชรประสาน - ทรัมเปต 1 - ศุภฤกษ์ ธรรมฤดี - กลอง - ศรัณย์ พรปรีชา - เครื่องประกอบจังหวะ, เจ้าหน้าที่ควบคุมการบันทึกเสียง - ณัฐอร เลาหพงศ์เพียรพุฒิ - อัลโต้ แซ็กโซโฟน - คมสันต์ มุกดากิจ - ไวโอลิน - หทัยทิพย์ ทัศนยิ่งยง - เบส - จรรยพงศ์ สวัสดิเวทิน - เทนเนอร์ แซ็กโซโฟน - พีรพัฒน์ บัวนิลเจริญ - ทรัมเปต 2</doc>
