<doc id="425393" url="https://th.wikipedia.org/wiki?curid=425393" title="รักสุดท้ายป้ายหน้า">รักสุดท้ายป้ายหน้า รักสุดท้ายป้ายหน้า เป็นภาพยนตร์ไทยแนวโรแมนติก - คอมเมดี้เข้าฉายในโรงภาพยนตร์วันที่ 26 มกราคม พ.ศ. 2555 กำกับโดย กิรติ นาคอินทนนท์เนื้อเรื่องย่อ เนื้อเรื่องย่อ. ชนิสา สาวออฟฟิศอายุ 25 ปี ที่ไม่เคยจะรักใครจริง ๆ จัง ๆ ได้สักที ไม่ใช่ว่าสาไม่รักใครแต่เป็นเพราะสายังยึดมั่นกับ "รักครั้งแรก" ที่มีต่อ พี่โอม รุ่นพี่ที่แอบรักมาตั้งแต่สมัยเรียนประถมจนถึงมัธยม แต่พี่โอมกลายเป็นแฟนกับ พี่แพม โดยที่สาไม่ทันจะได้สารภาพรักเสียด้วยซ้ำ กระนั้นสาก็ไม่เคยลืมพี่โอมได้เลย จนกระทั่งโชคชะตาส่งพี่โอมกลับเข้ามาในชีวิตของสาอีกครั้ง และในครั้งนี้ พี่โอมบอกกับสาตรง ๆ ว่าเขามีความสุขมากที่ได้พบกับสาอีก แน่นอนว่าความหวังในรักแรกที่ริบหรี่กลับมาโชติช่วงชัชวาลสว่างไสวอีกครั้ง แฟนคนแรกมาแล้ว อีกไม่นานจูบแรกก็จะมาถึง ขณะที่สากำลังฝันหวานถึงความสัมพันธ์ของเธอกับโอมอยู่บนรถเมล์ ตอนนั้นเอง รถคันข้าง ๆ เกิดอุบัติเหตุ สาชะโงกไปดูเหตุการณ์นั้น และเมื่อหันหน้ากลับมาปากของสาก็ไปกระทบเข้ากับปากของเด็กมัธยมเมื่อวานซืน จบกัน!!!...จูบแรกของสา นี่คือการก้าวเข้ามาของ เบส เด็กนักเรียนม.6 เมื่อวานซืน โชคชะตาไม่พาเบสเข้ามาเปล่า ๆ แต่เบสมาพร้อมข่าวร้ายที่ว่าพี่โอมยังคงเป็นแฟนกับพี่แพม สาเสียใจมาก และความเสียใจนั้นทำให้สากับเบสได้ใกล้ชิดกัน ความรักที่เกิดขึ้นระหว่างสาวออฟฟิศกับเด็กมัธยม จะเป็นไปได้หรือไม่... แล้วเราจะได้รู้ว่า ความรักทำให้เรารู้สึกเด็กลง หรือเป็นผู้ใหญ่ขึ้นกันแน่นักแสดงนักแสดง. - คะนึงนิจ จักรสมิทธานนท์ รับบท ชนิสา - แมงมุม พิมพ์นิชกุล บำรุงกิจ รับบท สา (วัยเด็ก) - ฐกฤต เหมอรรณพจิต รับบท เบส - ทิน โชคกมลกิจ รับบท โอม - พิชญ์สินี ตันวิบูลย์ รับบท แพม - อนุชา ฉัตรแก้ว รับบท เจนภพ - ธัญญา รัตนมาลากุล รับบท แหม่ม - ปราโมทช์ เทียนชัยเกิดศิลป์ รับบท วิน - พสธร ทรงถาวรทวี รับบท อาร์ท - ทรงสิทธิ์ รุ่งนพคุณศรี รับบท นายหัวเกรียงไกรเพลงประกอบเพลงประกอบ. - เธอจะรักฉันได้ไหม ขับร้องโดย Instinct - นึดนึง ขับร้องโดย พิจิกา</doc>
