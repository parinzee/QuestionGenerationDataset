<doc id="425912" url="https://th.wikipedia.org/wiki?curid=425912" title="ภัยพิบัติกอสตากอนกอร์เดีย">ภัยพิบัติกอสตากอนกอร์เดีย ภัยพิบัติกอสตากอนกอร์เดีย เป็นเหตุเรือสำราญกอสตากอนกอร์เดีย (Costa Concordia) ล่มใกล้เกาะจีลโย นอกชายฝั่งแคว้นทัสกานีของประเทศอิตาลี เกิดในคืนวันศุกร์ที่ 13 มกราคม พ.ศ. 2555 การค้นหาผู้รอดชีวิตต้องใช้ระเบิดเจาะตัวเรือสำราญกอสตากอนกอร์เดีย เพื่อให้เจ้าหน้าที่สามารถเข้าไปในจุดที่อยู่ลึกภายในเรือได้ และได้ยุติการค้นหาผู้เสียชีวิตในวันที่ 31 มกราคม พ.ศ. 2555 เนื่องจากการศึกษาทางด้านเทคนิค โดยสำนักงานคุ้มครองพลเรือนอิตาลี พบว่าการค้นหาต่อจะเสี่ยงอันตรายต่อหน่วยกู้ภัยสูงมาก ทำให้การค้นหาก่อนหน้านี้พบผู้เสียชีวิตในจุดต่าง ๆ ของเรือ 17 ราย อย่างไรก็ตามหน่วยกู้ภัยจะยังคงตรวจตราพื้นผิวน้ำ และใช้อุปกรณ์พิเศษตรวจหาศพตามก้นทะเลในรัศมี 18 กิโลเมตรต่อไป ส่วนสาเหตุของเหตุการณ์บริษัทเจ้าของเรือระบุว่า สาเหตุเกิดจากความประมาทของกัปตันเรือจนเป็นเหตุให้เรือชนเข้ากับหินโสโครก</doc>
