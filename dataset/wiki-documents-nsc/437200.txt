<doc id="437200" url="https://th.wikipedia.org/wiki?curid=437200" title="จามจุรี เชิดโฉม">จามจุรี เชิดโฉม จามจุรี เชิดโฉม (1 มกราคม 2512) นักแสดงและนางแบบหญิงชาวไทย มีชื่อเสียงระหว่างปี พ.ศ. 2530 - พ.ศ. 2538ประวัติ ประวัติ. จามจุรี เชิดโฉม เกิดเมื่อวันที่ 1 มกราคม พ.ศ. 2512 เป็นนักแสดงชาวไทย เกิดที่จังหวัดอุดรธานี มีคุณพ่อเป็นทหารอากาศ และมีพี่สาว 1 คน เข้าสู่วงการเมื่ออายุ 18 ปี ขณะกำลังศึกษาต่อที่กรุงเทพฯ โดยเริ่มจากประกวดนางสาวไทย ปี พ.ศ. 2529 จากนั้นมีงานถ่ายแบบตามนิตยสารและถ่ายโฆษณาหลายชิ้น เช่น โลชั่นเปาโล, เครื่องสำอางค์คัพเวอร์มาร์ค, เครื่องสำอางค์มิสซาซ่า, พอนด์วานิชชิ่งสครีม, สบู่เด็กแคร์, ยาสีฟันใกล้ชิด, กระเบื้องคอตโต้, การบินไทย, แว่นตา AO ฯลฯ ต่อมาจึงเข้าสู่วงการโทรทัศน์โดยเริ่มแสดงละครของค่ายกันตนาในเรื่องเรื่องผีกุ๊กกิ๊ก ทางช่อง 7 ร่วมกับอรพรรณ พานทอง, พรสุดา ต่ายเนาวคง และตวงสิทธิ์ เรียมจินดา จากนั้นจึงได้รับบทเด่นเป็นตัวอิจฉาเนื่องจากคุณแดง สุรางค์ เปรมปรีดิ์ประทับใจกับน้ำเสียงที่แหลมสูงของเธอจึงได้แนะนำให้มารับบทเป็น "อรวิลาศ" ในเรื่องปัญญาชนก้นครัว ซึ่งเธอแสดงเข้าคู่กับคุณดวงตา ตุงคะมณี ที่รับบทเป็นแม่ของเธอได้เป็นอย่างดี จนมีคำพูดติดหูผู้ชมว่า "คุณลูกขา" ต่อด้วยละครเรื่องตำรับรักในบท "กระเช้ารัตน์" แฟนเก่าของพระเอกที่รับบทโดยบดินทร์ ดุ๊ก ซึ่งแสดงคู่กับสิเรียม ภักดีดำรงฤทธิ์ มีผลงานแสดงละครที่เป็นที่รู้จักกันจากเรื่อง บัวแล้งน้ำ ในบทของ "มนตรา" ต่อด้วย ทายาทอสูร ฯลฯ ต่อมาจึงหันมารับบทน่าสงสารอีก 1 เรื่องสลับกับนิสา วงวัฒน์ (โจ้) ที่ไปเป็นนางอิจฉา ในละครเรื่องเพลิงพ่าย ทางช่อง 9 จนได้รับการเสนอชื่อเขาชิงรางวัลโทรทัศน์ทองคำในฐานะดาราสนับสนุนดีเด่นปี พ.ศ. 2533 จามจุรีมีผลงานทางละครตามมาอีกพักใหญ่ จนกระทั่งแต่งงานและตั้งท้องในขณะที่ทำละครเรื่อง ดาวแต้มดิน ทางช่อง 7 ทำให้เธอตัดสินใจออกจากวงการไปอย่างถาวรหลังละครจบเมื่อปี พ.ศ. 2538 เพื่ออุทิศตนให้กับครอบครัว ปัจจุบัน จามจุรี เชิดโฉม ประกอบธุรกิจส่วนตัวและรับงานบ้างในบางคราวโดยโดยเฉพาะงานการกุศลผลงานละครภาพยนตร์ผลงาน. ภาพยนตร์. - อีกสิบวันโลกจะแตก (2530) - บ๊ายบายไทยแลนด์ (2530) - ความรัก (2531) - จากวันที่เหลืออยู่ (2532) - พริกขี้หนูกับหมูแฮม (2532) - สงครามเมีย (2534) - ดอกไม้ร่วงที่สันทราย (2535) - แรงรักพยาบาท (2535) - สมศรี 422 R (2535) รับเชิญ - สมศรี 422 R โปรแกรม B (2536) รับเชิญ - สมศรี422 RโปรแกรมBปีนี้มีน้อง (2538) รับเชิญโฆษณาโฆษณา. - จอห์นสัน - โลชั่นเปาโล - เครื่องสำอางค์คัพเวอร์มาร์ค - เครื่องสำอางค์มิสซาซ่า - พอนด์วานิชชิ่งสครีม - สบู่เด็กแคร์ - ยาสีฟันใกล้ชิด - กระเบื้องคอตโต้ - การบินไทย - แว่นตา AO - เป๊ปซี่ละครสั้นละครสั้น. - 2535 เนื้อคู่สู่สม (ละครสั้นปากกาทองมินิซีรีส์) ช่อง 7รางวัลรางวัล. - เข้าชิง รางวัลโทรทัศน์ทองคำ สาขาดารานำหญิงดีเด่น จากละคร เพลิงพ่าย ปี 2533 - เข้าชิง รางวัลเมขลา สาขาผู้แสดงสมทบหญิงดีเด่น จากละคร บัวแล้งน้ำ ปี 2533</doc>
