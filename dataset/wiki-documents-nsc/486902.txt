<doc id="486902" url="https://th.wikipedia.org/wiki?curid=486902" title="ชะนีธรรมดา (สกุล)">ชะนีธรรมดา (สกุล) สกุลชะนีธรรมดา เป็นสกุลของสัตว์เลี้ยงลูกด้วยนมในอันดับวานร จำพวกลิงไม่มีหางสกุลหนึ่ง ใช้ชื่อสกุลว่า Hylobates (/ไฮ-โล-บา-เตส/) ในวงศ์ชะนี (Hylobatidae) ชะนีในสกุลนี้มีจำนวน 44 โครโมโซม บริเวณรอบ ๆ ใบหน้าจะมีขนสีขาวขึ้นเป็นวงกลมเหมือนวงแหวน ชะนีในสกุลนี้กระจายพันธุ์ตั้งแต่ภาคกลางและภาคใต้ของจีน จนถึงหลายประเทศในภูมิภาคเอเชียอาคเนย์ รวมถึงเกาะต่าง ๆ ในทะเล เดิมเคยถูกจัดให้เป็นเพียงสกุลเดียวในวงศ์นี้ ก่อนที่แยกออกไปเป็นสกุลต่าง ๆ ตามการศึกษาที่มีเพิ่มมากขึ้น (ข้อมูลบางแหล่งจัดให้มีเพียงสกุลเดียว)ชนิดชนิด. - ชะนีมือขาว (Hylobates lar) - ชะนีบอร์เนียว (Hylobates albibarbis) - ชะนีมือดำ (Hylobates agilis) - ชะนีสีเทา (Hylobates muelleri) - ชะนีสีเงิน (Hylobates moloch) - ชะนีมงกุฎ (Hylobates pileatus) - ชะนีโคลสส์ (Hylobates klossii)</doc>
