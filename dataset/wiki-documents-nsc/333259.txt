<doc id="333259" url="https://th.wikipedia.org/wiki?curid=333259" title="อเมริกาส์เน็กซต์ท็อปโมเดล ฤดูกาลที่ 15">อเมริกาส์เน็กซต์ท็อปโมเดล ฤดูกาลที่ 15 อเมริกาส์เน็กซต์ท็อปโมเดล ฤดูกาลที่ 15 เป็นฤดูกาลที่ 15 ของอเมริกาส์เน็กซต์ท็อปโมเดล โดยออกอากาศครั้งแรกในสหรัฐอเมริกาเมื่อวันที่ 8 กันยายน พ.ศ. 2553 ในฤดูกาลนี้ได้มีการเปลี่ยนแปลงและเพิ่มเติมหลายอย่าง กับตัวรายการเพื่อเพิ่มความสนใจ และน่าติดตามมากขึ้น ไม่ว่าจะเป็นตากล้องชื่อดังที่จะมาถ่ายรูปให้กับผู้เข้าแข่งขันแต่ละสัปดาห์ ดีไซเนอร์ชื่อดังที่จะมาคอยให้คำสอนแก่ผู้เข้าแข่งขันและเป็นกรรมการพิเศษในห้องตัดสินในแต่ละสัปดาห์อีกด้วย รว่มด้วย การทำงานกับนิตยสารชื่อดังระดับโลก Vogue Italia โดยผู้ชนะ ในฤดูกาลนี้ คือ แอน วอร์ด สาวน้อยอายุ 19 ปี จากรัฐเทกซัส ซึ่งรางวัลที่เธอจะได้รับ คือ การโปรโมท ลงในนิตยสารชื่อดังระดับโลก Vogue Italia และได้ถ่ายแฟชั่นขึ้นปก Beauty In Vogue, เซ็นสัญญา 100,000 เหรียญ กับ เครื่องสำอางคัฟเวอร์เกิร์ล, เซ็นสัญญา กับบริษัท จัดการนางแบบระดับโลก IMG Models ในรอบ 6 คนสุดท้ายของฤดูกาลนี้ ได้ไปแข่งขันต่อที่เมืองเวนิส และ มิลาน ใน ประเทศอิตาลีข้อมูลการออกอากาศWelcome to High Fashion ข้อมูลการออกอากาศ. Welcome to High Fashion. ในฤดูกาลที่ 15 เริ่มต้นด้วยผู้เข้าแข่งขันทั้ง 32 คนในปาล์มปริงส์ แคลิฟอร์เนีย โดยจะคัดให้เหลือผู้เข้าแข่งขันเพียง 14 คน เหล่าผู้เข้าแข่งขันได้เดินแบบให้กับดีไซน์เนอร์ ซินเธีย ราวลีย์ โดยจะต้องลักษณะต่าง ๆ ของแฟชั่นอาทิเช่น โครงสร้างที่ได้รูป ความเซ็กซี่ ความเริ่ดหรู ให้ออกมาโดดเด่นกว่าผู้เข้าแข่งขันคนอื่น ๆ ในฤดูกาลนี้เป็น ฤดูกาลที่เป็นเน้นเรื่องแฟชั่นชั้นสูงมาก สาวๆ จึงมีความโดดเด่นแตกต่างกันไป คริส และเทอร์ร่า ไวท์ สองสาวพี่น้องคู่เดียวในฤดูกาลนี้(หลังจากที่มี อแมนด้าและมิเชลล์ บาบิน ในฤดูกาลที่ 7 มาแล้ว) เคย์ซี่กลับมาอีกครั้งหลังจากที่ไม่ผ่านรอบคัดเลือกในฤดูกาลที่ 11, วาเนสซ่า ผู้มาพร้อมกับดีกรีตำแหน่งมิสมินนิโซตาในปี 2009 หลังจากที่ได้สัมภาษณ์ตัวต่อตัวกับคณะกรรมการแล้ว สาวๆ ก็ถูกคัดเลือกเหลือเพียง 14 คนเพื่อเข้าสู่บ้านนางแบบและทำการแข่งขันกันต่อไป- แขกรับเชิญพิเศษ : ซินเธีย ราวลีย์Diane von Furstenberg Diane von Furstenberg. สาวๆทั้ง 14 คนได้เดินทางมาถึงที่ เวนิส บีช, แคลิฟอร์เนีย และพวกเธอได้พบกับ แฮร๋รี่ เพอร์รี่ ซึ่งเป็นสัญลักษณ์ของ เวนิส บีช ได้มอบกุญแจที่พักใหม่ให้กับพวกเธอ จากนั้นพวกเธอก็ได้เข้าไปเก็บของในบ้านที่จะต้องอยู่ในฤดูกาลนี้ และการพูดคุยของสาวๆครั้งแรกเริ่มจาก ความเปิ่นของแอน ในเรื่องสเปคของผู้ชายในฝันของเธอ ,อนามาเรีย ได้ยอมรับว่าเธอจะต้องกินแป้งในปริมาณที่จำกัด เพื่อที่เธอจะได้มีรูปร่างที่ผอมตลอดเวลา และเคย์ล่า ได้บอกว่า เธอเป็นพวกรักร่วมเพศ ต่อมา สาวๆได้เดินทางไปพบกับมิสเจย์ และ มิสเตอร์เจย์ที่ ฮอลลีวู้ด และ ไฮท์แลนด์ เซ็นเตอร์ สาวๆจะได้เดินแบบในชุดของ ไดแอน วอน เฟิสเทนเบิร์ก แต่จะได้เดินบนเวทีสูงเท่าตึก 4 ชั้น และ เวทีจะอยู่กลางอากาศ และพวกเธอจะต้องแต่งหน้า-ทำผมกันเองด้วย เคย์ซี่ มีปัญหาในการมองระยะทางสิ้นสุดของรัยเวย์ เนื่องจากเธอสายตาสั้น แต่เธอก็ยังสามารถทำได้ดีในการเดิน ในขณะที่อนามาเรีย เป็นคนเดียวที่ลื่นล้มขณะเดินกลับมา การถ่ายภาพในสัปดาห์นี้สาวๆได้เดินทางไปที่ สแมชบ็อกซ์ สตูดิโอ เพื่อถ่ายภาพด้วยการเพ้นท์ตัวเป็นถ้อยคำที่ทำร้ายพวกเธอในตอนเด็ก ไทร่าได้พา เดมี่ โลวาโต้ มาพบสาวๆเพื่อพูดคุยถึงเรื่องราวๆต่างที่เกี่ยวกับคำสบประมาทต่างๆ และไทร่าได้คิดคำที่เป็นด้านบวกของพวกเธอและให้เพ้นท์ลงบนตัวพวกเธอด้วย ซึ่งสาวๆได้ถ้อยคำต่างดังนี้ ในห้องตัดสิน ไดแอน วอน เฟิสเทนเบิร์ก เป็นแขกรับเชิญพิเศษ ภาพของ แอน, เคย์ล่า, เชลซี และ เล็กซี่ ได้รับคำชมเป็นอย่างมาก ในขณะที่เทอร์ร่า โพสท่าออกมาดูน่าอึดอัด และดูขายชุดชั้นใน มากกว่าคำพูดบนตัวของเธอ ทำให้เธอ ตกเป็นสองคนสุดท้ายกับอนามาเรีย ที่มีใบหน้าที่สวยมาก แต่กรรมการรู้สึกว่าเธอผอมเกินไปในโลกของแฟชั่น และ ทัศนคติของเธอเป็นความเชื่อที่ผิด ซึ่งอาจจะทำให้สาวๆคนอื่นทำตามได้ ทำให้เธอเป็นผู้ที่ถูกส่งกลับบ้านเป็นคนแรก- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสองคนสุดท้าย : อนามาเรีย เมอร์ดิต้า และ เทอร์ร่า ไวท์ - ผู้ที่ถูกคัดออก : อนามาเรีย เมอร์ดิต้า - ช่างถ่ายภาพ : เดบอร่าห์ แอนเดอร์สัน - แขกรับเชิญพิเศษ : เดมี่ โลวาโต้, ไดแอน วอน เฟิสเทนเบิร์ก, แฮรี่ เพอร์รี่, ไอแซค ปราโด้, อานิต้า แพทริคสัน, มาร์คกีย์ แอนดรูวส์, ดาเมียน คาร์นีย์Patricia Field Patricia Field. ในสัปดาห์นี้ ไทร่าทำเซอร์ไพรส์ด้วยการเข้าไปพูดคุยกับสาวๆเรื่องการแปลงโฉมถึงในบ้าน ริอันน่า, แอน และเล็กซี่ ได้แกล้งสาวๆในบ้าน โดยการสร้างรายการเมคโอเวอร์ปลอมขึ้นมา ทำให้ในบ้านเกิดความแตกตื่นเป็นอย่างมาก ต่อมาเมื่อถึงเวลาเมคโอเวอร์สาวๆต้องกดดันเพิ่มมากขึ้น เนื่องจาก มิสเตอร์เจ ได้บอกกับสาวๆว่า จะต้องมีคนที่ถูกคัดออก 1 คนโดยเลือกจากคนที่ถ่ายภาพเมคโอเวอร์ได้แย่ที่สุด ลิซได้ถูกต่อว่าเนื่องจากเธอไม่พอใจในลุคส์ใหม่ของเธอ ในขณะที่ เล็กซี่, ซาร่าและเทอร์ร่าต้องพยายามอย่างหนักในการถ่ายภาพ แต่เทอร์ร่า กลายเป็นคนที่ทำได้แย่ที่สุด เธอจึงต้องเป็นคนกลับบ้าน นั่นทำให้ คริส น้องสาวเธอเสียใจเป็นอย่างมาก- ผู้ที่ถูกคัดออกนอกห้องตัดสิน : เทอร์ร่า ไวท์ การถ่ายภาพในสัปดาห์นี้สาวๆต้องถ่ายภาพเป็นนางฟ้าที่ตกจากสวรรค์ โดยใช้สถานที่ถ่ายภาพเป็น ชายหาดมาลิบู ซึ่งสาวๆได้เลือกที่จะแสดงอารมณ์ที่แตกต่างกันดังนี้ ในห้องตัดสิน แพทรีเซีย ฟิล์ด เป็นแขกรับเชิญพิเศษ ภาพของ แอน, เคย์ล่า, เชลซี, คริส และริอันน่า สร้างความประทับใจให้กับคณะกรรมการเป็นอย่างมาก ในขณะที่สาวๆที่เหลือทั้งหมดต่างทำออกมาได้แย่ กรรมการทุกคนเห็นตรงกันว่าภาพของแอน เป็นภาพที่สวยที่สุด ทำให้เธอถูกเรียกชื่อเป็นคนแรกอีกครั้ง และถึงแม้จะมีศักยภาพในการเป็นนางแบบ แต่ซาร่า กับ เล็กซี่ ต้องตกเป็นสองคนสุดท้าย เนื่องจากพวกเธอทั้งคู่ไม่สามารถถ่ายทอดอารมณ์ให้สื่อออกมาในภาพได้ สุดท้ายกรรมการคิดว่า ภาพถ่ายของ ซาร่า ออกมาดูเป็นนักเต้นระบำหน้าท้องมากกว่า ความเป็นนางแบบ และนั่นทำให้เธอเป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสองคนสุดท้าย : เล็กซี่ ทอมเช็ค และ ซาร่า แบล็กคามอร์ - ผู้ที่ถูกคัดออก : ซาร่า แบล็กคามอร์ - ช่างถ่ายภาพ : คีทธ์ เมเจอร์, แอน เม็นก์ - แขกรับเชิญพิเศษ : แพทริเซีย ฟิลด์, แมทธิว พรีซ, เอ็ดการ์โด้ ฟลาคอน จูเนียร์, ไรอัน สไตเบล, ไมเคิล แคนย่อน, มาร์โค เบอร์ราดินี่Matthew Rolston Matthew Rolston. ออกอากาศ 29 กันยายน 2553 ในสัปดาห์นี้ สาวๆที่เหลือต้องไปถ่ายภาพเพื่อแข่งขันชิงของรางวัลประจำสัปดาห์กันที่ สวนสนุก โดยมี มิส.เจ และ ไนเจล บาร์คเกอร์ เป็นกรรมการตัดสิน โดยสาวๆทั้งหมดจะต้องถ่ายภาพแสดงอารมณ์ ตามที่ไนเจลบอกขณะเล่น"รถไฟเหาะ" โดยผู้ชนะจะได้ถ่ายภาพกับไทร่า และได้ลงภาพที่หน้าเว็บไซต์ของไทร่าอีกด้วย และผู้ชนะก็คือลิซ โดยเธอได้เลือก เคย์ล่า และ คริส ไปถ่ายภาพร่วมกับเธอ หลังจากนั้นสาวๆในบ้านได้มีปากเสียงกับเคย์ซี่ และการทะเลาะกันนั้นทำให้เคย์ซี่ได้รู้ว่าสาวๆในบ้านคิดว่าเธอเป็นคนเสแสร้ง การถ่ายภาพประจำสัปดาห์นี้คือ สาวๆจะต้องถ่ายภาพบิวตี้ ช็อท กับเครื่องเพชรและอาหารทะเล โดยที่พวกเธอทุกคนจะต้องถ่ายภาพใต้กระจกที่มีน้ำด้านบน ในการถ่ายภาพ สาวๆส่วนใหญ่ทำออกมาได้ดี ในขณะที่ ริอันน่า ถูกตำหนิว่า ทำหน้าได้เพียงแค่แบบเดียว และลิซ มีข้ออ้างว่า เธอวางตัวลำบากในการถ่ายภาพ เนื่องจากคอนแทคเลนส์ของเธอเกิดเบี้ยว ซึ่งทำให้ มิสเตอร์เจย์รำคาญเป็นอย่างมาก ในห้องตัดสิน ภาพของแอน,เคย์ซี่ และเอสเธอร์ ทำให้กรรมการประทับใจเป็นอย่างมาก กรรมการ ต่างลงความเห็นว่า ภาพของแอน ออกมาสวยงามที่สุด ทำให้เธอถูกเรียกชื่อเป็นคนแรกอีกครั้ง ซึ่งเป็นครั้งที่ 3 ในขณที่ ริอันน่า ถ่ายภาพออกมามีแสดงออกทางสีหน้าแค่แบบเดียว ตลอดทั้งการถ่ายภาพ กับลิซ ซึ่งมีข้ออ้าง และข้อแก้ตัวตลอดเวลา ทำให้เธอทั้งคู่ ต้องตกเป็นสองคนสุดท้าย สุดท้าย ลิซซึ่ง ชนะการแข่งขัน ได้ช่วยเธอไว้ ทำให้ริอันน่า ต้องเป็นคนที่ถูกส่งกลับบ้าน- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสองคนสุดท้าย : ริอันน่า แอทวู้ด และ ลิซ วิลเลียมส์ - ผู้ที่ถูกคัดออก : ริอันน่า แอทวู้ด - ช่างถ่ายภาพ : แมทธิว โรลสตัน - แขกรับเชิญพิเศษ : วาเลนเต้ ฟราเซียร์, จูลี่ มาทอส, ทรอย เจนเซ่น, ไมเคิล แคนย่อนKarolina Kurkova Karolina Kurkova. ในสัปดาห์นี้ มิสเจย์.อเล็กซานเดอร์ ได้พาสาวๆมายัง อุโมงค์ ในเมือง ลอสแอนเจลิส ที่ซึ่งพวกเธอจะต้อง เดินแบบ บนรันเวย์ สายพาน โดยสวมเสื้อผ้าที่ออกแบบโดย เฮิร์ฟ เลเกอร์ ในขณะที่สาวๆหลายคนต่างสะดุดล้มระหว่างเดิน แต่ เล็กซี่และเคย์ซี่ เป็นผู้ที่สามารถเดินได้ดีที่สุด แต่เคย์ซี่เป็นผู้ชนะ และได้รับเครื่องเพชรจาก ลิซ่า ฟรีด เป็นของรางวัล นั่นทำให้เล็กซี่ค่อนข้างผิดหวัง เมื่อกลับไปถึงบ้านพัก เล็กซี่ได้โต้เถียงกับเคย์ซี่ เรื่องความไม่รับผิดชอบ ในการทำความสะอาด และความอวดรู้ของเธอ ทำให้ลิซได้เข้ามาช่วยเล็กซี่เถียงกับเคย์ซี่ด้วย เนื่องจากเธอเองก็เบื่อเคย์ซี่เช่นเดียวกัน ต่อมา อังเดรได้มาเข้ามาหาสาวๆในบ้าน พร้อมกับ แคโรไลน่า เคอร์โคว่า ที่มาพูดคุยเกี่ยวกับ การกินอาหารเพื่อสุขภาพ สำหรับการถ่ายภาพสัปดาห์นี้ สาวๆจะต้องโพสท่ากับนักมวยปล้ำ จาก ลูช่า วา วูม ที่มีรูปแบบมาจาก หน้ากาก นักมวยปล้ำของเม็กซิกัน พร้อมช่างภาพ เอ็ดดี้ และมอช บราคร่า ในการการถ่ายภาพ เอสเธอร์,เคย์ล่า,เชลซี และคริส ต่างทำให้มิสเตอร์ เจย์ ประทับใจเป็นอย่างมาก ในขณะที่ สาวๆที่เหลือหลายคนทำได้ไม่ค่อยดีเท่าไหร่นัก โดยเฉพาะ เคนเดล, เล็กซี่, เคย์ซี่, เจน และแอน ซึ่งดูติดๆขัดๆเล็กน้อย ในห้องตัดสิน แอน ต้องหลั่งน้ำตา เนื่องจากเธอคิดว่าทำได้ไม่ค่อยดีในการถ่ายภาพ แต่เธอก็ต้องประหลาดใจ เมื่อกรรมการรักภาพของเธอ เนื่องจากออกมาเป็น แฟชั่นชั้นสูงมาก เธอจึงถูกเรียกชื่อเป็นคนแรกอีกครั้ง เจนถูกวิจารณ์ว่า ไม่จริงจังในการถ่ายภาพ และได้รูปภาพที่ออกมาแย่ ในขณะที่ภาพของเล็กซี่ โพสท์มากเกินไป ทำให้ออกมาดูแข็ง ไม่เป็นนางแบบ และบุคลิกของเธอถูกกลืนหายไป ถึงแม้ว่าตัวเธอจะมีบุคลิกที่สดใสก็ตาม ด้วยเหตุนี้ พวกเธอทั้งสองคน จึงตกเป็นสองคนสุดท้าย สุดท้าย กรรมการให้โอกาส เจน แก้ไขในเรื่องบุคลิกภาพของตัวเองให้แสดงออกมามากขึ้น นั่นทำให้ เล็กซี่ ต้องเป็นผู้ที่ต้องถูกคัดออก- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสองคนสุดท้าย : เจน แรนดัล และ เล็กซี่ ทอมเช็ค - ผู้ที่ถูกคัดออก : เล็กซี่ ทอมเช็ค - ช่างถ่ายภาพ : เอ็ดดี้ และมอช บราคร่า - แขกรับเชิญพิเศษ : แคโรไลน่า เคอร์โคว่า, โรเบิร์ต สตินเคน, ซันนี่ บรู๊ค โจนส์, ชาร์ลี อัลทัวน่า, แจนี่ สแตนเลย์Patrick Demarchelier Patrick Demarchelier. ในสัปดาห์นี้ สาวๆจะต้องแบ่งกลุ่ม เป็น 3 กลุ่ม กลุ่มละ 3คน เพื่อแข่งขันชิงของรางวัล กับ เครื่องสำอาง คัฟเวอร์เกิร์ล ในห้างวอลมาร์ท ซึ่งพวกเธอแต่ละกลุ่ม จะต้องนำเสนอให้ผู้ชมฟัง ทีละกลุ่ม และเคย์ซี่ ได้รับคะแนนเสียง จากผู้ชมมากที่สุด ในขณะที่ แอน ออกมาได้ต่ำสุด กลุ่มของเอสเธอร์, เคย์ซี่ และเคย์ล่า ทำยอดขาย โดยรวมได้ดีที่สุด จึงเป็นผู้ชนะ พวกเธอจะได้ชอปปิ้ง ในห้างวอลมาร์ทฟรี และเอสเธอร์ ซึงแต่งหน้าออกมาได้ดีที่สุด ได้รับรางวัลพิเศษ จาก วอลมาร์ท เป็นบัตรกำนัล มูลค่า 1,000 เหรียญ เป็นของรางวัลเพิ่มอีกด้วย ต่อมา สาวๆได้เดินทางมายัง ถนน โรดิโอ ไดรฟ์ ที่เบเวอร์ลีย์ ฮิลล์ เพื่อถ่ายภาพ กับช่างภาพที่มีชื่อเสียงในตำนาน แพททริค เดมาร์เชลเลียร์ โดยสาวๆจะได้ถ่ายแบบกลุ่ม ขณะกำลังเดิน ร่วมกับนายแบบ, ถ่ายภาพเคลื่อนไหว และถ่ายภาพ บิวตี้ ช็อท โดยได้ สไตล์ลิสต์ชื่อดัง ลอริ โกลด์สติน มาดูแลเรื่องเสื้อผ้า ในการถ่ายภาพ เอสเธอร์, เคนเดล, เจน และแอน ต่างทำออกได้ประทับใจ มิสเตอร์เจย์ และไทร่า ในขณะที่ เคย์ซี่ ดูขาดการเชื่อมต่อกับคนอื่นในกลุ่ม และเคย์ล่า ซึ่งมีปัญหากับรองเท้าที่ขนาดเล็ก กว่าเท้าของเธอ ในห้องตัดสิน แพทริค เดมาร์เชลเลียร์ ได้มาเป็นกรรมการ รับเชิญพิเศษ ภาพของแอน, เจน, เอสเธอร์ และเคนเดล ได้รับคำชมเป็นอย่างมาก โดยเฉพาะภาพของแอน ที่ออกมาสวยงาม ทั้ง 3 ช็อท ทำให้เธอถูกเรียกชื่อเป็นคนแรกอีกครั้ง ซึ่งเป็นครั้งที่ 5 (ซึ่งนั่นทำให้เธอเสมอกับ โจนนี่ จากฤดูกาลที่ 6 และ อันย่า จากฤดูกาลที่ 10) ในขณะที่ภาพของเคย์ล่า เคย์ซี่และเชลซี ออกมาไม่ค่อยดีนัก เคย์ล่าได้ตกเป็นสองคนสุดท้าย เนื่องจากเธอมีข้ออ้างในการถ่ายภาพว่ารองเท้าของเธอเล็กเกินไปจึงทำให้ภาพออกมาไม่ดี แต่สุดท้ายแล้ว เคย์ซี่ ซึ่งขาดความสดใสในรูปภาพ กลับทำให้ต้องเธอต้องเป็นผู้ที่ถูกส่งกลับบ้าน ถึงแม้ว่า กรรมการจะเห็นว่า เธอเดินแบบได้ดีรวมถึงมีบุคลิกภาพที่ดีกว่าก็ตาม และนั่นทำให้เธอฝันสลายอีกครั้ง- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสองคนสุดท้าย : เคย์ล่า เฟอร์เรลล์ และ เคย์ซี่ เลกเกทท์ - ผู้ที่ถูกคัดออก : เคย์ซี่ เลกเกทท์ - ช่างถ่ายภาพ : แพททริค เดมาร์เชลเลียร์ - แขกรับเชิญพิเศษ : ลอริ โกลด์สติน, ดีเรค บลาสเบิร์ก, มอลลี่ สเติร์นFrancesco Carrozzini Francesco Carrozzini. สาวๆได้เดินทางไปยังพิพิธภัณฑ์แกรมมี่ใน ลอสแอนเจลิส ซึ่งนีล พอร์ทนาว ประธานและผู้จัดการใหญ่ของแกรมมี่จะทำการคัดเลือกสาวๆผู้โชคดีหนึ่งคนเป็น "แกรมมี่ เกิร์ล" และนั่นก็เป็นการแข่งขันประจำสัปดาห์ด้วย การแข่งขันของพวกเธอคือพวกเธอจะต้องจับคู่กันแล้วต้องสวมบทบาทเป็นสไตลิสต์เพื่อจัดเสื้อผ้าสำหรับไปงานแกรมมี่ อวอร์ดให้แก่กันและกัน แอน เลือกเสื้อผ้า ไซส์ใหญ่กว่าขนาดตัวของ เชลซี ทำให้เชลซีโกรธมาก ในขณะที่ เคนเดล เลือกชุด มาให้คริส เหมือนสำหรับไปเที่ยวไนท์คลับมากกว่า และเคย์ล่า ได้เลือกขัดต่อความต้องการ ของลิซ เนื่องจาก ลิซต้องการเป็นชุดลูกไม้ ประดับด้วยเลื่อม แต่เคย์ล่า เลือกเป็นชุดแนวเท่ มาให้เธอ ซึ่งทำให้ลิชเคืองมาก อย่างไรก็ตาม มิสเตอร์เจย์ ได้เลือกให้คู่ ของเคย์ล่า และ ลิซ เป็นผู้ชนะรางวัลครั้งนี้ แต่สาวผู้มีความสามารถพอที่จะเป็นแกรมมี่ เกิร์ลคือ เคย์ล่า ซึ่งนั่นทำให้ลิซผิดหวังเป็นอย่างมาก ในการถ่ายภาพสัปดาห์นี้ สาวๆจะต้องรับบทบาทเป็นเหล่าดีไซน์เนอร์ที่มีชื่อเสียง ในวงการแฟชั่นจากทั่วโลก ซึ่งพวกเธอทั้งหมดจะต้องสวมบทบาทเป็นดีไซน์เนอร์ต่างๆดังนี้ ในการถ่ายภาพ ลิซ, แอน, เชลซี, คริส และ เคย์ล่าทำออกมาได้ดี โดยเฉพาะลิซ ซึ่ง มิสเตอร์ประทับใจมาก จนต้องเอ่ยปากชม ส่วนเอสเธอร์, เจน และเคนเดลทำออกมาได้ไม่ค่อยเท่าไหร่ดีนัก ในห้องตัดสินภาพของลิซทำให้กรรมการประทับใจมากที่สุด และทำให้เธอถูกเรียกชื่อเป็นคนแรกแทนที่ แอน จากสัปดาห์ก่อนๆ ตามมาด้วยเคย์ล่าซึ่งมีภาพที่ดีเช่นกัน เคนเดลและเอสเธอร์ ตกเป็นสองคนสุดท้าย เนื่องจากกรรมการคิดว่า เอสเธอร์ ไม่สามารถแสดงความเป็นผู้ชายให้ออกมาในภาพ ตามโจทย์ที่เธอได้รับ ในขณะที่เคนเดลถูกวิจารณ์ว่า ถ่ายภาพออกมาว่างเปล่า และดูน่าเบื่อ และถึงแม้ว่า กรรมการจะเห็นว่า เคนเดล มีลุคส์ที่ดูเป็นเอกลักษณ์ในวงการแฟชั่นมากกว่าเอสเธอร์ แต่ดูเหมือนว่า เธอยังขาดประสบการณ์อีกเยอะ เธอจึงต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก : ลิซ วิลเลียมส์ - ผู้ที่ยืนเป็นสองคนสุดท้าย : เคนเดล บราวน์ และ เอสเธอร์ เพแทร็ค - ผู้ที่ถูกคัดออก : เคนเดล บราวน์ - ช่างถ่ายภาพ : ฟรานเซสโก้ คารอสซินี่ - แขกรับเชิญพิเศษ : นีล พอร์ทนาว, รัชคา เบิร์กแมน, อาร์มี่ ออร์สแมน, จอห์นนี่ สตันท์Zac Posen Zac Posen. ในสัปดาห์นี้ มิสเจ.อเล็กซานเดอร์ ได้เข้ามาเซอร์ไพรส์สาวๆถึงในบ้าน และได้พาดีไซน์เนอร์ แซค โพเซ่น เข้ามาด้วย เพื่อแจ้งให้สาวๆทราบว่า พวกเธอจะต้องสวมเสื้อผ้าคอลเลคชั่น ฤดูใบไม้ร่วง 2010 ของเขา เพื่อแข่งขันเดินแบบในสัปดาห์นี้ และสาวๆจะต้องถูกท้าทายอีกอย่าง ด้วยการต้องทำงานร่วมกับนางแบบมืออาชีพอีกด้วย ในที่สุดเชลซี ถูกเลือกให้เป็นผู้ชนะ เธอจะได้รับ เสื้อผ้า 5 ลุคส์ จากคอลเลคชั่นนี้ ไปเป็นของรางวัล ในสัปดาห์นี้ สาวๆจะต้องถ่ายโฆษณา เครื่องดื่มให้พลังงาน เอชทูที ในขณะที่ต้องสวม โรลเลอร์ สเก็ต ไปด้วย โดยได้ไนเจล บาร์คเกอร์ มาเป็นผู้กำกับโฆษณา สาวๆจึงต้องทำงานกันอย่างหนัก ความสูงของแอน ทำให้เธอต้องหกล้มอยู่หลายครั้ง ในขณะที่ เคย์ล่า ต้องพยายามอย่างหนักในการทำงานร่วมกับ นายแบบชาย เนื่องจากเธอ เธอเคยถูกล่วงละเมิดทางเพศ เมื่อตอนยังเด็ก และลิซทำให้ ไนเจลต้องผิดหวัง เนื่องจากเธอดูไม่จริงจังในการถ่าย และหัวเราะออกมาอยู่บ่อยครั้ง ในห้องตัดสิน บุคลิกภาพที่ดี และมีความมั่นใจของคริส ทำให้โฆษณาของเธอ ออกมาดี ดูเป็นธรรมชาติที่สุด เธอจึงถูกเรียกชื่อคนแรก ในขณะที่ เจนกับเชลซี ต่างก็ทำออกมาได้ดีเช่นเดียวกัน แอนและเอสเธอร์ ต้องตกเป็นสองคนสุดท้าย เนื่องจากถ่ายโฆษณาออกมาได้แย่ที่สุด แต่ ผลงานโดยรวมของแอน แข็งแกร่งกว่าเอสเธอร์ และนั่นได้ช่วยเธอไว้ ทำให้ เอสเธอร์ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก : คริส ไวท์ - ผู้ที่ยืนเป็นสองคนสุดท้าย : แอน วอร์ด และ เอสเธอร์ เพแทร็ค - ผู้ที่ถูกคัดออก : เอสเธอร์ เพแทร็ค - ผู้กำกับโฆษณา : ไนเจล บาร์คเกอร์ - แขกรับเชิญพิเศษ : แซค โพเซน , จอห์นนี่ สตันซ์, โจอันนา คอนจีวอดMargherita Missoni Margherita Missoni. มิสเจ.อเล็กซานเดอร์ ได้พาสาวๆที่เหลือทั้ง 6คน ขี่จักรยานมายัง เวนิส แคลิฟอร์เนีย เพื่อมาพบกับ ไทร่า ซึ่งนั่งอยู่บนเรือกอนโดล่า และไทร่าได้แจ้งให้สาวๆทราบว่า พวกเธอ จะต้องเก็บกระเป๋า เพื่อไปแข่งขันต่อยัง เมืองเวนิส ประเทศอิตาลี การถ่ายภาพในสัปดาห์นี้ จะต้องในถ่ายในลำคลองบนเรือกอนโดล่า โดยสาวๆจะต้องแบ่งเป็น 2กลุ่ม กลุ่มละ 3คน กลุ่มแรก มีลิซ,คริส และเคย์ล่า กลุ่มที่2 มีแอน,เจน และเชลซี เคย์ล่า เจน และเชลซี ต่างทำออกได้ถูกใจ มิสเตอร์เจย์ ในขณะที่ แอนต้องพยายามอย่างหนัก เพื่อถ่ายภาพออกมาให้ดูเซ็กซี่ คริสและลิซ ประสบปัญหาต่างๆในเรื่องของสภาพแวดล้อม ที่อากาศร้อน และฝนที่กำลังจะตก ทำให้พวกเธอ โพสท่าออกมาดูอึดอัด หลังจากนั้น การถ่ายภาพได้สิ้นสุดก่อนกำหนด เนื่องจากฝนได้ตกลงมา ในวันต่อมา สาวๆได้เดินทางมายัง มิลานเพื่อไปยังที่พัก เมื่อพวกเธอไปถึงที่พัก พวกเธอก็ต้องแปลกใจ เมื่อที่พักของพวกเธอดูธรรมดามาก เมื่อเทียบกับในฤดูกาลก่อนๆ ไทร่า จึงได้อธิบายให้สาวๆทราบว่า ที่เธอต้องการให้ที่พักเป็นแบบนี้ ก็เพื่อต้องการให้พวกเธอได้สัมผัสกับชีวิตของนางแบบหน้าใหม่นั่นเอง ในวันต่อมา สาวๆได้เดินทางมายังบ้านของแฟชั่นดีไซนเนอร์ มาร์เกริต้า มิสโซนี่ และได้พบกับ แองเจล่า มิสโซนี่ ผู้อำนวยการของมิสโซนี่ ซึ่งได้ให้สาวๆได้สวมเสื้อผ้าคอลเล็คชั่นฤดูใบไม้ร่วง และได้เดินแบบให้เธอดู ซึ่งมาร์เกริต้า จะได้เป็นกรรมการรับเชิญในการตัดสินพวกเธออีกด้วย ในห้องตัดสิน ภาพถ่าย เคย์ล่า ได้รับคำชมจากรรมการเป็นอย่างมาก ในขณะที่ สาวๆคนอื่น ได้รับคำวิจารณ์ที่แตกต่างกันไป กรรมการชอบภาพของเชลซี และ เจนเป็นอย่างมาก ในขณะที่แอนดูออกมาติดขัด และอึดอัดในภาพ คริสต้องตกเป็นสองคนสุดท้าย เนื่องจาก บุคลิกภาพที่มีชีวิตชีวาของตัวเธอ ไม่สามารถสื่อออกมาในรูปถ่ายได้ แต่ ลิซ ซึ่งมีปัญหา และมีข้อแก้ตัวตลอดในการแข่งขัน ทำให้ สุดท้ายเธอต้องเป็นผู้ที่ส่งกลับบ้าน- ผู้ที่ถูกเรียกชื่อคนแรก : เคย์ล่า เฟอร์เรลล์ - ผู้ที่ยืนเป็นสองคนสุดท้าย : คริส ไวท์ และ ลิซ วิลเลียมส์ - ผู้ที่ถูกคัดออก : ลิซ วิลเลียมส์ - ช่างถ่ายภาพ : ซีโมน ฟอลเซสต้า - แขกรับเชิญพิเศษ : มาร์เกริต้า มิสโซนิ, แองเจล่า มิสโซนิ, ไลเดีย เพอร์มิวเนี่ยน, ฟาบิโอ ดี โอโนฟริโอ้, มาริโอ ดี อามิโค, อเลสซานโดร โพสซาติKyle Hagler Kyle Hagler. ในสัปดาห์นี้ สาวๆทั้ง 5คนที่เหลือ จะต้องออกไปคัดตัว บนถนนมิลาน เพื่อหางาน ในอิตาลี โดยไทร่าได้เตรียมพอร์ทงานของพวกเธอไว้ให้แล้ว โดยพวกเธอจะมีเวลาเพียงแค่ 4 ชั่วโมงเท่านั้น 1 ใน 4 ที่ ที่พวกเธอจะต้องไป เป็นบ้านแฟชั่น ของเวอร์ซาเช่ และสาวๆทั้งหมดได้มุ่งหน้าไปยังที่นั่นเป็นที่แรก คริสได้รับบาดเจ็บที่ข้อเท้า ระหว่างเดินทางกลับ และ แอนเป็นคนเดียว ที่ถูก เวอร์ซาเช่ จองตัว แต่เธอกับเคย์ล่าต้องถูกตัดสิทธิ์ออกจากการแข่งขัน เนื่องจากพวกเธอทั้ง 2 คนกลับมาสาย มีเพียง คริส, เชลซี และเจนเท่านั้น ที่กลับมาทัน แต่เชลซี ซึ่งมีประสบการณ์การทำงานในวงการนางแบบมาก่อน และเธอเป็นคนเดียวที่ได้ไปหาดีไซนเนอร์มา 2ที่ เธอจึงเป็นผู้ชนะไป โดยเธอจะได้รับชุดโค้ท จากเวอร์ซาเช่ เป็นของรางวัลในการแข่งขันครั้งนี้ ส่วนการถ่ายภาพในสัปดาห์นี้ จะต้องไปถ่ายที่ทะเลสาบ โคโม่ โดยพวกเธอจะต้องเปลี่ยนตัวเอง เป็นรูปปั้นสีขาว ตั้งแต่หัวจรดเท้า และต้องถ่ายกับนายแบบชาย โดยได้ ไนเจล บาร์คเกอร์ มาเป็นช่างภาพ แอน, เชลซี และเคย์ล่า ทำออกมาได้ดีในการถ่ายภาพ ในขณะที่ คริสที่ได้รับบาดเจ็บที่ข้อเท้า ทำให้เธอเกิดอาการเจ็บขึ้นมาเป็นบางครั้ง ในระหว่างถ่าย และเจน ต้องพยายามอย่างหนักที่จะต้องแสดงความหลงใหล ให้ออกมาในขณะที่ต้องถ่ายร่วมกับนายแบบของเธอ ในห้องตัดสิน ผู้บริหารของ IMG ไคล์ แฮกเลอร์ ได้มากรรมการรับเชิญในห้องตัดสิน สาวๆทั้งหมดได้ถูกไทร่าติเรื่องที่ใช้เวลาในการคัดตัวไม่คุ้มค่า และในส่วนของการถ่ายภาพ แอน, เชลซี และเคย์ล่า ทำให้กรรมการประทับใจเป็นอย่างมาก ในขณะที่คริส ที่มีบุคลิกภาพที่ดี แต่ผลงานค่อยๆแย่ลง และเจน ขาดบุคลิกภาพที่น่าสนใจ อย่างไรก็ตาม เจน ซึ่งประสบปัญหาในการถ่ายภาพ ทำให้ กรรมการได้เห็นบุคลิกของเธอมากขึ้น ทำให้คริส เป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก : เคย์ล่า เฟอร์เรลล์ - ผู้ที่ยืนเป็นสองคนสุดท้าย : คริส ไวท์ และ เจน แรนดัล - ผู้ที่ถูกคัดออก : คริส ไวท์ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : ไคล์ แฮกเลอร์, โจนวานี่ ดี คอรินโต้, อันเดร คาอิโร่, แอนเจโล่ แอสเซน่า, แดนิโล่ ดี ปาสคาล, วินเซนโซ่ คาวิชชี่, ซีโมน บรีดาเรียลFranca Sozzani Franca Sozzani. ในสัปดาห์นี้ สาวๆที่เหลือทั้ง 4คน ได้พบกับ มิสเจ.อเล็กแซนเดอร์ และบาร์บาร่า เทอร์ริโนนี่ โค้ชสอนการแสดง เพื่อที่จะมาช่วยสอนพวกเธอ ในเรื่องของการแสดงออกทางอารมณ์ และสีหน้า ต่อมา พวกเธอจะต้องทดสอบบุคลิกภาพของตัวเองแบบตัวต่อตัวกับ หัวหน้ากองบรรณาธิการ ของนิตยสาร โว๊ค ฟรานก้า ซอซานี่ ฟรานก้าประทับใจในผลงานภาพถ่ายของแอนเป็นอย่างมาก แต่ เชลซี ถูกเลือกให้เป็นผู้ชนะ โดยรางวัลของเธอ คือการได้ชมผลงานภาพวาด ของ เลโอนาร์โด ดา วินชี เป็นการส่วนตัว ร่วมกับ อังเดร ลีออน ทอลลีย์ รวมทั้ง เธอจะได้พักค้างคืน ที่โรงแรม เดอลุกซ์ มิลาน ซึ่งเธอได้เลือกให้ เคย์ล่า ได้เป็นผู้ที่ไปพักกับเธอด้วย ต่อมาสาวๆได้เดินทางมายัง เมืองเวโรนา และมิสเตอร์ เจย์ ได้แจ้งให้สาวๆทราบว่า ในการคัดออกครั้งต่อไป พวกเธอทั้งหมด จะถูกคัดออก 2คน จากนั้น ไทร่า ได้ให้สาวๆถ่ายทำวิดีโอ โพสท่า แสดงความเคลื่อนไหวของร่างกาย และการแสดงออกทางสีหน้าและอารมณ์ ในหัวข้อ การแสดงอารมณ์ ความบ้าคลั่งของนางแบบ ในห้องตัดสิน ฟรานก้า ซอซานี่ ได้เป็นกรรมการรับเชิญ สาวๆทั้งหมดได้รับความคิดเห็นเกี่ยวกับการแสดง ในวิดีโอ แตกต่างกันไป แต่ผลงานโดยรวมแล้ว กรรมการประทับใจเป็นอย่างมาก และ ในที่สุด แอน ได้ถูกเรียกชื่อคนแรกอีกครั้ง ซึ่งเป็นครั้งที่ 6 และเธอจะได้ถูกบันทึกไว้ในประวัติศาสตร์ของรายการ ในขณะที่ เชลซี, เคย์ล่า และเจน ต้องยืนเป็นสามคนสุดท้าย เชลซีมีความรู้ มีประสบการณ์และรักในวงการแฟชั่นเป็นอย่างดี แต่ผลงานที่ผ่านมาของเธอ ยังไม่มีชี้นไหน ที่ดีที่สุด เคย์ล่า มีลุคส์ที่ดูเป็นเอกลักษณ์ ไม่เหมือนใคร แต่ดูเหมือนเธอยังไม่รู้มุมของตัวเอง ว่ามุมไหนสวยที่สุด และควรจะแสดงออกมา และเจน มีโครงหน้า ที่สวยงาม แต่บุคลิกของเธอ ยังไม่โดดเด่นพอ สุดท้าย ไทร่าได้ยื่นภาพให้เชลซี เคย์ล่า และเจน จึงเป็นผู้ที่ต้องถูกส่งกลับบ้าน- ผู้ที่ถูกเรียกชื่อคนแรก : แอน วอร์ด - ผู้ที่ยืนเป็นสามคนสุดท้าย : เชลซี เฮิร์สลีย์, เจน แรนดัล และเคย์ล่า เฟอร์เรลล์ - ผู้ที่ถูกคัดออก : เจน แรนดัล และ เคย์ล่า เฟอร์เรลล์ - ผู้กำกับวิดีโอ : ไทร่า แบงส์ - แขกรับเชิญพิเศษ : ฟรานก้า ซอซานี่, บาร์บาร่า เทอร์ริโนนี่, วาเลนติน่า เซอร่า, ฟรานเซสก้า เบอร์ราดีHigh Fashion Highlights High Fashion Highlights. รวบรวมภาพ และ เหตุการณ์ที่ยังไม่เคยเห็นมาก่อน ในฤดูกาลที่ 15นี้ เช่น เล็กซี่ ได้ดูไพ่ทาโรต์ ว่าเธอจะชนะการแข่งขันหรือไม่, เจน โทรศัพท์ถามเพื่อนเรื่องจอง ตั๋วคอนเสิร์ต ของจัสติน บีเบอร์, เคย์ล่า และ เล็กซี่ ทะเลาะกันเรื่อง การทำความสะอาดห้องครัว, เคย์ซี่ ทะเลาะกับ คริส เรื่องดื่ม เครื่องดื่มแอลกอฮอล์, แอน ทอดโอรีโอทอด ให้สาวๆในบ้านชิม, คริส และ ลิซ สอนเจน ให้เต้น, ความผิดพลาดในการหาที่อยู่ เวอร์ซาเช่ ของ เจนและคริส, สาวๆจัดงานวันเกิด ให้เชลซี อายุครบ 23 ปี, คริสแอบฉกของในบ้าน หลังจากที่เธอถูกคัดออก และมิสเจ สอนการเดินแบบให้กับ เชลซี และเคย์ล่า แบบตัวต่อตัวRoberto Cavalli Roberto Cavalli. สาวที่เหลือ สองคนสุดท้าย แอน และเชลซี ได้ถูกส่งให้ไปถ่ายภาพแฟชั่นเซ็ตขึ้น หน้าปก ของนิตยสาร บิวตี้ อิน โว๊ค หลังจากนั้น พวกเธอได้เดินทางมายัง เมือง ออร์ต้า ซาน กิวลิโอ ที่ซึ่งจะต้องถ่ายภาพและโฆษณา ให้กับเครื่องสำอางคัฟเวอร์เกิร์ล แลชแบลส ฟิวชั่น มาสคาร่า และหลังจากการถ่ายภาพเสร็จ พวกเธอ ก็ต้องตกใจ เมื่อครอบครัวของพวกเธอ ได้เดินทางมาหาพวกเธอที่ อิตาลี ซึ่งครอบครัวของพวกเธอ จะได้นั่งแถวหน้าสุดในการชมการเดินแบบบนรันเวย์ครั้งสุดท้ายของพวกเธออีกด้วย ในวันต่อมา พวกเธอได้พบกับ ไอวาน บาร์ท ผู้จัดการของ IMG Models ซึ่ง ไอวาน พอใจในบุคลิกภาพของเชลซี เป็นอย่างมาก ในขณะที่ แอนได้รับคำแนะนำในการทำงานรวมถึงเรื่องแสดงออกทางบุคลิกภาพของเธอ และ ไอวานยังได้ประทับใจในผลงานการถ่ายภาพของเธออีกด้วย ต่อมา แอนและเชลซี ได้พบกัน คริสต้า ไวท์ ผู้ชนะจาก ฤดูกาลที่ 14 และสาวๆที่ถูกคัดออกไปแล้ว ลิซ,คริส,เจน และเคย์ล่า ซึ่งพวกเธอจะมาร่วมเดินแบบในรันเวย์รอบตัดสินครั้งสุดท้ายด้วย ในห้องตัดสิน เจย์ แมนูเอล และ โรเบอร์โต้ คาวาลี่ ได้มาเป็นกรรมการรับเชิญพิเศษ การเดินแบบของ เชลซี นั้น มีโฟกัสที่ดี แต่บางครั้ง ดูแข็งๆ ในขณะที่ การเดินของ แอน พัฒนาดีขึ้น ถึงแม้ว่าจะเกิดอาการประหม่าบ้างในบางครั้ง ในส่วนของโฆษณาคัฟเวอร์เกิร์ลนั้น เชลซี ได้รับคำชมเรื่อง รอยยิ้มที่ดูเป็นธรรมชาติ และความสดใสในโฆษณา แต่กรรมการคิดว่า เธอดูเหมือนเป็นนักแสดงมากกว่า เป็นนางแบบ และแอน ได้ถูกตำหนิ ในเรื่องของการออกเสียง แต่รูปลักษณ์ของเธอในโฆษณานั้น ดูสวยงามมาก ทางส่วนของภาพถ่ายคัฟเวอร์เกิร์ล เชลซี ได้รับคำชมอย่างเป็นเอกฉันท์ว่าสวยงามมาก ในขณะที่ ภาพของ แอน ออกมาเป็นแฟชั่นชั้นสูงมากเกินไป ทำให้กรรมการกังวลว่า เธอจะสามารถถ่ายแบบที่ใช้สำหรับโฆษณาสินค้า ได้หรือไม่ ในระหว่างการปรึกษาหารือนั้น กรรมการคิดว่า แอนมีลุคส์ที่ดูเป็นแฟชั่นชั้นสูงมาก รวมถึงลุคส์ของเธอยังดูหายากในวงการแฟชั่น และเชลซี มีความเป็นมืออาชีพในการทำงาน รวมถึงมีความรู้และประสบการณ์ในวงการแฟชั่นเป็นอย่างดีอีกด้วย และเมื่อกรรมการเรียกพวกเธอกลับมา ไทร่า จึงได้ประกาศว่า ผู้ชนะของ อเมริกา เน็กซต์ ทอป โมเดล ฤดูกาลที่ 15 คือ แอน วอร์ด- ผู้ชิงตำแหน่งสองคนสุดท้าย : แอน วอร์ด และ เชลซี เฮิร์สลีย์ - อเมริกา เน็กซต์ ทอป โมเดล : แอน วอร์ด - ช่างถ่ายภาพ : วินเซนต์ ปีเตอรส์, เฟรดิโก้ เดอ แองเจลิส - แขกรับเชิญพิเศษ : วาเลนติน่า เซอร์ร่า, โรเบอร์โต้ คาวาลี่, ไอวาน บาร์ท, คริสต้า ไวท์ผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ชนะรางวัลประจำสัปดาห์และถูกคัดออก - ผู้ชนะรางวัลประจำสัปดาห์ - ผู้ที่ถูกคัดออกจากการแข่งขัน - ผู้ที่ถูกคัดออกนอกห้องตัดสิน- ตอนที่ 1 สาวๆ ทั้ง 32 คนถูกคัดเหลือเพียง 14 คนซึ่งการเรียกชื่อไม่ได้วัดตามศักยภาพของนางแบบในสัปดาห์นั้น - ตอนที่ 2 จะมีสาวหนึ่งคนถูกคัดออกนอกห้องตัดสิน - ตอนที่ 12 เป็นตอนประมวลภาพซ้ำในการแข่งขันการแปลงโฉมการแปลงโฉม. - แอน : ต่อผมยาว และย้อมสีน้ำตาลทองแดง - เชลซี : ย้อมสีไอซ์บลอนด์ และทำฟันหน้าให้ห่าง - คริส : ต่อผมยาวสีดำ และดัดหยิก - เอสเธอร์ : ย้อมสีดำ และซอยให้เสมอกัน - เจน : ต่อผม และย้อมสีฮันนี่บลอนด์ - เคย์ซี่ : ต่อผมยาวสีดำ และใส่คอนแทคเลนส์ - เคย์ล่า : ย้อมสีแดงเพลิง ซอยไล่ระดับ ประบ่า และตัดหน้าม้า และทำสีคิ้วให้อ่อนลง - เคนเดล : ต่อผมยาวตรงสีน้ำตาลดำ ระดับเอว - เล็กซี่ : ซอยผม และย้อมสีน้ำตาลอ่อน - ลิซ : ตัดผมให้สั้นขึ้นกว่าเดิม - ริอันน่า : ต่อผมยาวเป็นคลื่น สีน้ำตาลเข้ม และเพิ่มไฮไลท์สีบลอนด์ - ซาร่า : ย้อมสีน้ำตาลช็อคโกแลต ซอยให้เสมอระดับบ่า และย้อมคิ้วสีบลอนด์ - เทอร์ร่า : ย้อมสีดำ และตัดสั้น ทรง รีฮันน่าการแข่งขันการแข่งขัน. - สัปดาห์ที่ 1(รอบคัดเลือก) : ถ่ายภาพเป็นคู่ โดยใส่ชุดของ ซินเธีย โรวลีย์ - สัปดาห์ที่ 2 : ถ่ายภาพเพ้นท์คำที่เป็นปมด้อยในตอนเด็ก และคำที่เป็นด้านบวก ลงบนตัว - สัปดาห์ที่ 3 : ถ่ายภาพเป็นนางฟ้าที่ตกจากสวรรค์ บน ชายหาด มาลิบู - สัปดาห์ที่ 4 : ถ่ายภาพบิวตี้ช็อทใต้ผิวน้ำกับ เครื่องเพชร และอาหารทะเล - สัปดาห์ที่ 5 : ถ่ายภาพกับ นักมวยปล้ำ จาก ลูช่า วา วูม ที่มีรูปแบบมาจาก หน้ากาก นักมวยปล้ำของเม็กซิกัน - สัปดาห์ที่ 6 : ถ่ายภาพขณะกำลังเดิน อยู่บนถนน โรดิโอ ไดรฟ์ - สัปดาห์ที่ 7 : ถ่ายภาพเลียนแบบบุคลิกของดีไซน์เนอร์ ที่มีชื่อเสียงในวงการแฟชั่น - สัปดาห์ที่ 8 : ถ่ายโฆษณาขณะสวม โรลเลอร์ สเก็ต ให้กับ เครื่องดื่มเพิ่มพลังงาน เอชทูที วอเตอร์ - สัปดาห์ที่ 9 : ถ่ายภาพเป็นสาวย้อนยุค บนเรือกอนโดลา - สัปดาห์ที่ 10 : ถ่ายภาพเสมือนรูปปั้นสีขาวในเทพนิยายโบราณ - สัปดาห์ที่ 11 : ถ่ายวิดีโอแสดงอารมณ์และการเคลื่อนไหว ในหัวข้อ "ความบ้าคลั่งของนางแบบ" - สัปดาห์ที่ 13 : ถ่ายภาพและโฆษณา ให้กับ คัฟเวอร์เกิร์ล แลชแบลส ฟิวชั่น มาสคาร่า, ถ่ายแฟชั่นขึ้นปก Beauty in Vogue, เดินแบบในระดับมืออาชีพ ให้กับ โรเบอร์โต้ คาวาลี่บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพและกรรมการหลัก - ไนเจล บาร์คเกอร์ - ช่างภาพ, กรรมการ - อังเดร เลออน เทลลีย์ - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการภาพถ่าย</doc>
