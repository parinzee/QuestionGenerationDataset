<doc id="123273" url="https://th.wikipedia.org/wiki?curid=123273" title="สะพานคู่ขนานสะพานพระนั่งเกล้า">สะพานคู่ขนานสะพานพระนั่งเกล้า สะพานคู่ขนานสะพานพระนั่งเกล้า ออกแบบเป็นสะพานคอนกรีตอยู่ด้านเหนือน้ำของสะพานพระนั่งเกล้า มีขนาด 6 ช่องจราจร เชื่อมต่อกับช่องทางหลักของถนนรัตนาธิเบศร์ (ทางหลวงแผ่นดินหมายเลข 302) โดยช่องทางคู่ขนานใช้สะพานเก่า มีความยาวตลอดช่วงสะพานถึง 2 กิโลเมตร ข้ามแม่น้ำเจ้าพระยาและถนนนนทบุรี 1 ความยาวช่วงกลางแม่น้ำของ 2 ตอม่อในแม่น้ำคือ 229 เมตร ซึ่งถือว่าเป็นสะพานคอนกรีตรูปกล่องที่ก่อสร้างด้วยวิธีคานยื่นสมดุล (balanced cantilever) ที่มีช่วงกลางแม่น้ำยาวที่สุดในประเทศไทย สูงกว่าสะพานเดิม 9 เมตร คร่อมสะพานเดิมบริเวณทางลาดลงเล็กน้อย เริ่มก่อสร้างเมื่อเดือนมิถุนายน พ.ศ. 2549 แล้วเสร็จเปิดการจราจรตั้งแต่วันที่ 12 พฤศจิกายน พ.ศ. 2551ข้อมูลทั่วไปข้อมูลทั่วไป. - วันที่ทำการก่อสร้าง : วันที่ 31 พฤษภาคม พ.ศ. 2549 - วันเปิดการจราจร : วันที่ 12 พฤศจิกายน พ.ศ. 2551 - บริษัทที่ทำการก่อสร้าง : บริษัท ยูนิค เอ็นจิเนียริ่ง แอนด์ คอนสตรัคชั่น จำกัด - ราคาค่าก่อสร้าง : 140,046,155.00 บาท - แบบของสะพาน : คานยื่นสมดุล - ความสูงจากระดับน้ำทะเลปานกลาง : 16.40 เมตร - ความยาวของสะพาน : 299.10 เมตร (รวมส่วนที่ข้ามแยกสะพานพระนั่งเกล้า) - เชิงลาดสะพานทั้งสองฝั่ง : 349.50 เมตร - รวมความยาวทั้งหมด : 799.00 เมตร - จำนวนช่องทางจราจร : 6 ช่องทางจราจร (เข้าเมือง 3; ออกเมือง 3) - ความกว้างสะพาน : 24.99 เมตร - ความกว้างทางเท้า : ไม่มีทางเท้า (สำหรับคนเดินสามารถใช้สะพานพระนั่งเกล้า)</doc>
