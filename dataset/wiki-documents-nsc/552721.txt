<doc id="552721" url="https://th.wikipedia.org/wiki?curid=552721" title="ปัญญา จีนาคำ">ปัญญา จีนาคำ นายปัญญา จีนาคำ เป็นอดีตสมาชิกสภาผู้แทนราษฎรจังหวัดแม่ฮ่องสอน ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 สังกัดพรรคความหวังใหม่ ปัจจุบันสังกัดพรรคชาติพัฒนาประวัติ ประวัติ. ปัญญา จีนาคำ เกิดเมื่อวันที่ 10 กรกฎาคม พ.ศ. 2482 ที่อำเภอแม่สะเรียง จังหวัดแม่ฮ่องสอน เป็นบุตรของนายพรหม จีนาคำ กับนางเกี๋ยง จีนาคำ สำเร็จการศึกษาระดับปริญญาตรี ทางด้านวิทยาศาสตร์สุขภาพ จากคณะวิทยาศาสตร์ มหาวิทยาลัยมหิดล เมื่อปี พ.ศ. 2512 และทางด้านนิติศาสตร์ จากมหาวิทยาลัยสุโขทัยธรรมาธิราช และปริญญาโท ทางด้านการบริหารการศึกษา จากจุฬาลงกรณ์มหาวิทยาลัย ในปี พ.ศ. 2516การทำงาน การทำงาน. ปัญญา จีนาคำ เป็นนักการเมืองในจังหวัดแม่ฮ่องสอน ได้รับเลือกตั้งเป็นสมาชิกสภาผู้แทนราษฎรในปี พ.ศ. 2535 สังกัดพรรคความหวังใหม่ ต่อมาในปี พ.ศ. 2539 ย้ายมาสังกัดพรรคประชาธิปัตย์ และได้รับเลือกตั้งเป็นสมัยที่ 2 และสมัยที่ 3 ในปี พ.ศ. 2544 นับเป็น 1 ใน 5 สมาชิกพรรคประชาธิปัตย์ที่ได้รับเลือกตั้งในพื้นที่ภาคเหนือ ซึ่งเป็นฐานเสียงสำคัญของพรรคไทยรักไทย ต่อมาในการเลือกตั้ง พ.ศ. 2548 เขาได้ย้ามาสังกัดพรรคไทยรักไทย และได้รับเลือกตั้งเป็นสมัยที่ 4 ต่อมาในการเลือกตั้ง พ.ศ. 2550 เขาลงสมัครในนามพรรคพลังประชาชน คู่กับนายอดุลย์ วันไชยธนวงศ์ แต่สอบตก โดยมีนายอดุลย์ และนายสมบัติ ยะสินธุ์ จากพรรคประชาธิปัตย์ เป็นฝ่ายได้รับเลือกตั้ง ในการเลือกตั้ง พ.ศ. 2554 นายปัญญา จีนาคำ ลงสมัครรับเลือกตั้งในพื้นที่จังหวัดแม่ฮ่องสอนเช่นเดิม ซึ่งมีสมาชิกสภาผู้แทนราษฎรได้ 1 ที่นั่ง (จากเดิม 2 ที่นั่ง) โดยมีผู้สมัครที่เป็นอดีตสมาชิกสภาผู้แทนราษฎรถึง 4 คน คือ นายสมบัติ ยะสินธุ์ (ประชาธิปัตย์) นายปัญญา จีนาคำ (เพื่อไทย) นายอดุลย์ วันไชยธนวงศ์ (ชาติไทยพัฒนา) และสมบูรณ์ ไพรวัลย์ (ภูมิใจไทย) ซึ่งนายปัญญา ได้คะแนนเป็นลำดับที่ 2 ประมาณ 31,953 คะแนน (ร้อยละ 25.82) ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในสังกัดพรรคชาติพัฒนาสมาชิกสภาผู้แทนราษฎรสมาชิกสภาผู้แทนราษฎร. - การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดแม่ฮ่องสอน สังกัดพรรคความหวังใหม่ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดแม่ฮ่องสอน สังกัดพรรคประชาธิปัตย์ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดแม่ฮ่องสอน สังกัดพรรคประชาธิปัตย์ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดแม่ฮ่องสอน สังกัดพรรคไทยรักไทยเครื่องราชอิสริยาภรณ์</doc>
