<doc id="717081" url="https://th.wikipedia.org/wiki?curid=717081" title="สถานีเคแอลไอเอ 2">สถานีเคแอลไอเอ 2 สถานีเคแอลไอเอ 2 เป็นสถานีรถไฟฟ้าเชื่อมท่าอากาศยานนานาชาติกัวลาลัมเปอร์ ตั้งอยู่ในอาคารผู้โดยสาร 2 (อาคารสายการบินโลว์คอสต์) ของท่าอากาศยานนานาชาติกัวลาลัมเปอร์ รัฐเซอลาโงร์ ประเทศมาเลเซีย เปิดให้บริการครั้งแรกวันที่ 1 พฤษภาคม ค.ศ. 2014 มีให้บริการทั้งรถไฟฟ้าเคแอลไอเอ เอ็กซ์เพรส และเคแอลไอเอ แทรนสิต เช่นเดียวกันกับสถานีท่าอากาศยานนานาชาติกัวลาลัมเปอร์ สถานีนี้มีเพียงชานชาลาเดียว รถไฟฟ้าแต่ละประเภทจะจอดเทียบชานชาลาใดชานชาลาหนึ่งเท่านั้น โดยรถไฟฟ้าเคแอลไอเอ เอ็กซ์เพรส จะจอดเทียบชานชาลา A ส่วนรถไฟฟ้าเคแอลไอเอ แทรนสิต จะจอดเทียบชานชาลา B ปัจจุบัน สถานีเคแอลไอเอ 2 ยังเป็นสถานีปลายทางของรถไฟฟ้าเชื่อมท่าอากาศยานนานาชาติกัวลาลัมเปอร์ ทั้งรถไฟฟ้าเคแอลไอเอ เอ็กซ์เพรส และเคแอลไอเอ แทรนสิต</doc>
