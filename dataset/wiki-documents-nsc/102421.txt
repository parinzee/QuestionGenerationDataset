<doc id="102421" url="https://th.wikipedia.org/wiki?curid=102421" title="เทียนแห่งธรรม">เทียนแห่งธรรม เทียนแห่งธรรม เป็นบทเพลงที่ร้องและแต่งโดยเธียรพงศ์ เพชรพลอย (เทียรี่ ลาสเวกัส) นักร้องชาวไทยที่ใช้ชีวิตอยู่ที่สหรัฐอเมริกา แต่งขึ้นมาโดยได้รับแรงบันดาลใจจากการต่อสู้ขับไล่ พ.ต.ท.ทักษิณ ชินวัตรของนายสนธิ ลิ้มทองกุล โดยผู้แต่งกล่าวว่า นิยมที่นายสนธิต่อสู้ด้วยความสงบและใช้ธรรมะนำหน้า โดยเนื้อเพลงก็เขียนขึ้นมาจากคำพูดของนายสนธิเป็นส่วนใหญ่ เพลงนี้ได้ถูกร้องขึ้นมาเป็นครั้งแรกในร้านอาหารแห่งหนึ่งในนิวยอร์กที่มีคนไทยในสหรัฐอเมริกาเป็นเจ้าของ และมีแขกชาวไทยผู้เข้ามารับประทานอาหารในร้านได้ฟังและชอบใจ จึงชักชวนไปอัดเสียงที่บ้านของตัวเองซึ่งทำเป็นสตูดิโอ ใช้เวลาประมาณ 1 ชั่วโมง โดยมีเครื่องดนตรีเพียงกีตาร์กับอิเล็กโทนอย่างละตัวเท่านั้น จากนั้นเจ้าของบ้านจึงส่งบทเพลงทั้งหมดให้แก่ทีมงานผู้จัดการเพื่อทำการเผยแพร่ โดยที่ผู้แต่งและผู้ร้องเองไม่ทราบมาก่อนล่วงหน้าด้วยซ้ำ เทียนแห่งธรรม เผยแพร่ในที่สาธารณะครั้งแรก เมื่อวันที่ 4 กุมภาพันธ์ พ.ศ. 2549 ที่ลานพระบรมรูปทรงม้า ซึ่งเป็นการชุมนุมครั้งแรกที่นำเดี่ยวโดย นายสนธิ ลิ้มทองกุล ได้ถูกเปิดก่อนที่นายสนธิจะขึ้นปราศรัย จากนั้นจึงได้กลายเป็นเพลงประจำรายการเมืองไทยรายสัปดาห์มาจนปัจจุบันเนื้อเพลง</doc>
