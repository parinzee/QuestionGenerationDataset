<doc id="294694" url="https://th.wikipedia.org/wiki?curid=294694" title="เจ้าชายฟิลิปแห่งยูโกสลาเวีย">เจ้าชายฟิลิปแห่งยูโกสลาเวีย เจ้าชายฟิลิปแห่งเซอร์เบีย(Prince Philip Karađorđević of Yugoslavia)(15 มกราคม พ.ศ. 2525)ประสูติที่ แฟร์เฟ็กซ์,รัฐเวอร์จิเนีย,ประเทศสหรัฐอเมริกา ทรงเป็นหนึ่งในพระราชวงศ์ยูโกสลาฟ พระองค์เป็นพระโอรสในเจ้าฟ้าชายอเล็กซานเดอร์ มกุฎราชกุมารแห่งยูโกสลาเวียกับอดีตพระวรชายาเจ้าหญิงมาเรีย เดอ กลอเรีย ดัสเชสแห่งซาโกรบ ซึ่งปัจจุบันเจ้าหญิงมาเรียทรงอภิเษกสมรสกับดยุคแห่งซาโกรบ และพระองค์ยังเป็นพระเชษฐาฝาแฝดกับเจ้าฟ้าชายอเล็กซานเดอร์แห่งเซอร์เบีย พระองค์ทรงอยู่ในลำดับที่สองของการสืบราชบัลลังก์เซอร์เบียรองจากพระเชษฐาคือ เจ้าฟ้าชายปีเตอร์ รัชทายาทแห่งเซอร์เบีย พระอัยกาและพระอัยยิกาของพระองค์คือสมเด็จพระราชาธิบดีปีเตอร์ที่ 2 แห่งยูโกสลาเวียและอเล็กซานดราแห่งกรีซ สมเด็จพระราชินีแห่งยูโกสลาเวียผู้ซึ่งเป็นพระธิดาในสมเด็จพระราชาธิบดีอเล็กซานเดอร์ที่ 1 แห่งกรีซกับเจ้าหญิงแอสปาเซีย มานอส พระวรราชชายาแห่งกรีซ ผู้มีสายทรงบิดาจากพระเจ้าจอร์จที่ 1 แห่งกรีซที่ราชวงศ์โคเมนอส สายทางมารดาจากโอลกา คอนสแตนตินอฟนาแห่งรัสเซีย สมเด็จพระราชินีแห่งกรีซที่ราชวงศ์โรมานอฟ พระอัยกาและพระอัยยิกาฝ่ายพระมารดาของเจ้าชายฟิลิปคือเจ้าชายเปโดร กัสโตรแห่งออร์เลออง-บราแกนซากับเจ้าหญิงมาเรีย เดอ ลา เอสปาเรนซา แห่งบูร์บง-ทูซิชิลี มีพระบิดามารดาอุปถัมภ์คือสมเด็จพระราชินีโซเฟียแห่งสเปน,สมเด็จพระราชาธิบดีคอนสแตนตินที่ 2 แห่งกรีซและเจ้าหญิงแอนน์ ดัสเชสแห่งคาลาเบรีย เจ้าชายฟิลิปทรงพำนักในรัฐเวอร์จิเนียจนกระทั่งปีพ.ศ. 2527 ทรงเข้าศึกษาที่โรงเรียนในกรุงลอนดอนพร้อมกับพระอนุชาฝาแฝด ในปีพ.ศ. 2543ทรงสำเร็จการศึกษาจากโรงเรียนคิงส์ที่เคนเตอร์บิวรี ทรงสำเร็จการศึกษาปริญญาตรีจากมหาวิทยาลัยลอนดอนในด้านศิลปะ ปัจจุบันทรงทำงานที่สถาบันการเงินในลอนดอน ในวันที่ 17 กรกฎาคม พ.ศ. 2544 เจ้าชายฟิลิปและพระราชวงศ์ได้รับสิทธิ์ในพระราชวังเบลิ ดีวอร์ในกรุงเบลเกรด พระองค์ทรงอยู่ในลำดับการสืบราชบัลลังก์อังกฤษอีกด้วย ทางพระมารดาทรงเป็นเชื้อสายของมาเรีย เลสไชน์สกาแห่งโปแลนด์ สมเด็จพระราชินีแห่งฝรั่งเศสโดยเป็นเชื้อสายในราชวงศ์บูร์บง พระองค์สืบเชื้อสายมาจากราชวงศ์เนมานจิคแห่งบอลข่านในยุคกลาง</doc>
