<doc id="52862" url="https://th.wikipedia.org/wiki?curid=52862" title="สโมสรฟุตบอลนครปฐม ยูไนเต็ด">สโมสรฟุตบอลนครปฐม ยูไนเต็ด สโมสรฟุตบอลนครปฐม ยูไนเต็ด เป็นสโมสรฟุตบอลอาชีพในประเทศไทยโดยเป็นทีมจากจังหวัดนครปฐม ปัจจุบันเล่นอยู่ในระดับไทยลีก 2 สนามเหย้า คือ สนามกีฬา โรงเรียนกีฬาเทศบาลนครนครปฐม ในไทยพรีเมียร์ลีก 2551 สโมสรจบฤดูกาลในอันดับที่ 9 ซึ่งสูงสุดในประวัติศาสตร์สโมสร ใน พ.ศ. 2553 เกิดเหตุอื้อฉาวแฟนบอลทำร้ายผู้ตัดสินประวัติสโมสรการก่อตั้งและยุคแรกเริ่ม ประวัติสโมสร. การก่อตั้งและยุคแรกเริ่ม. สโมสรฟุตบอลจังหวัดนครปฐมก่อตั้งขึ้นใน พ.ศ. 2542 โดยเริ่มเล่นในโปรวินเชียลลีก ใน พ.ศ. 2547 สโมสรจบฤดูกาลโดยอยู่กลางตารางของลีก ในปีต่อมา สโมสรจบฤดูกาลในสามอันดับแรก และได้รับสิทธิ์เข้าไปเล่นในไทยพรีเมียร์ลีก ติดต่อกันใน พ.ศ. 2548-49 โดยใน พ.ศ. 2549 สโมสรได้รับสิทธิ์เข้าไปเล่นในลีกสูงสุดของประเทศไทย โดยเป็นทีมสำรองลำดับที่สองของสโมสรฟุตบอลการท่าเรือแห่งประเทศไทย สโมสรนครปฐมไม่ได้นำมาซึ่งเฉพาะความเป็น "ทีมภูมิภาค" ในลีกเท่านั้น แต่ยังมีกระแสแฟนบอลที่เดินทางไปเชียร์ทั้งนัดเยือนและนัดเหย้า สโมสรนครปฐมเป็นอีกทีมหนึ่งเช่นเดียวกับสโมสรฟุตบอลจังหวัดชลบุรีและสโมสรฟุตบอลจังหวัดสุพรรณบุรีที่แข่งขันในระดับพรีเมียร์ลีก โดยไม่ใช่ทีมจากกรุงเทพมหานครยุคลีก ยุคลีก. ในฤดูกาลแรกในพรีเมียร์ลีก สโมสรจบฤดูกาลในลำดับที่ 11 และเพิ่มขึ้นเป็นลำดับที่ 9 ในปีต่อมา สำหรับฤดูกาล 2552 เป็นครั้งแรกที่ ไมเคิล แอสพิน และไมเคิล ทอมัส เบิร์น เป็นนักกีฬาจากสหราชอาณาจักรเข้ามาทำสัญญานักเตะ ซึ่งทั้งสองได้เคยเล่นด้วยกันแล้วที่นอร์ทวิช วิกตอเรีย ในอังกฤษ ใน พ.ศ. 2553 เกิดเหตุอื้อฉาวแฟนบอลทำร้ายผู้ตัดสินระหว่างเล่นรอบเพลย์ออฟขึ้นไทยพรีเมียร์ลีก 2554 ทำให้ทีมได้รับโทษปรับ 160,000 บาท และห้ามแข่งขันในรายการของสมาคมฟุตบอลแห่งประเทศไทยเป็นเวลา 2 ปี เพราะความยั่วและโกงหรือการจ้างกรรมการให้ตัดสินเข้าข้าง อีสาน ยูไนเต็ด มีหลายจังหวะที่กังขาที่นครปฐมที่จะได้จุดโทษและทดเวลา 4 นาที ก่อนเป่านกหวีดจบเกมใน 2 นาที ด้านไชยา สะสมทรัพย์ ออกมายืนยันว่าผู้ตัดสินตัดสินไม่เหมาะสม และยืนยันไม่ขอโทษต่อเหตุการณ์ที่เกิดขึ้น ต่อมา ได้ประกาศว่าจะยุบทีม และจะพิจารณาทำทีมฟุตซอลลีกหรือลาวลีกแทน หลังจากเกิดเหตุการณ์ดังกล่าว ทำให้นักเตะต้องไปทำสัญญากับสโมสรอื่นต่อไป โดยธนากร ขำโขมะ ที่ได้รับบทลงโทษไปด้วยนั้น ได้เซ็นสัญญากับสโมสรฟุตบอลชัยนาท ร่วมกับภูวดล สุวรรณชาติด้วยแล้ว ส่วนผู้เล่นคนอื่นในทีม หลายคนยังตกงานอยู่ ส่วน วิมล จันทร์คำ โค้ชของทีมนครปฐม กล่าวว่าตนจะหยุดงานโค้ชไปเรียนต่อบี และเอ ไลเซนส์ เพื่อกลับมาทำหน้าที่ให้มีประสิทธิภาพยิ่งขึ้นยุคนครปฐม ยูไนเต็ด ยุคนครปฐม ยูไนเต็ด. หลังจากที่โดนแบนไป 2 ปี ทีมนครปฐมได้เปลี่ยนชื่อใหม่ โดยใช้ซื่อทีมใหม่ว่า นครปฐม ยูไนเต็ด และเปลี่ยนโลโก้ใหม่ โดยมีความหมายดังนี้- ██ สีแดง หมายถึง ความเข้มแข็งของความเป็นนักสู้ เฉกเช่น สีแดงบนธงชาติไทย - ██ สีทอง หมายถึง ความรุ่งโรจน์บนดินแดนพระพุทธศาสนา ที่มีองค์พระปฐมเจดีย์ เป็นศูนย์รวมจิตใจของคนในจังหวัดนครปฐม - ██ สีน้ำเงิน หมายถึง ความสงบนิ่ง สงบร่มเย็น ยามแข็งขันไม่ก่อความเดือดร้อนให้ใคร ซึ่งตรงกับ Concept ของทีมว่าจะเป็นทีมที่มีน้ำใจนักกีฬาผู้เล่นชุดปัจจุบันผลงานผลงาน. - 2542/43 - โปรลีก - อันดับ 6 - 2544 - โปรลีก - 2545 - โปรลีก - อันดับ 5 - 2546 - โปรลีก - อันดับ 7 - 2547 - โปรลีก - 2548 - โปรลีก - อันดับ 3 - 2549 - โปรลีก - อันดับ 3 - 2550 - ไทยลีก - อันดับ 11 - 2551 - ไทยลีก - อันดับ 9 - 2552 - ไทยลีก - อันดับ 16 (ตกชั้น) - 2553 - ดิวิชั่น1 - อันดับ 4 (โดนแบน) - 2556 - ดิวิชั่น1 - อันดับ 12 - 2557 - ดิวิชั่น1 - อันดับ 13 - 2558 - ดิวิชั่น1 - อันดับ 5</doc>
