<doc id="729856" url="https://th.wikipedia.org/wiki?curid=729856" title="อภินิหารดาบมังกรสะท้านพิภพ">อภินิหารดาบมังกรสะท้านพิภพ อภินิหารดาบมังกรสะท้านพิภพ หรือ อภินิหาร 9 มุกล่าทะลุเวลา (; ; พินอิน: Nǚ wā chuánshuō zhī líng zhū; คำแปล: ตำนานไข่มุกนฺหวี่วา) ซีรีส์ในแนวกำลังภายใน-แฟนตาซีสัญชาติจีน ออกฉายในปี ค.ศ. 2011เนื้อเรื่อง เนื้อเรื่อง. ติงเหยา หรือ เหยาเหยา สาวน้อยอายุ 20 ปี บุตรสาวของนักโบราณคดี ได้เดินทางข้ามเวลามายังอดีตกาลเมื่อ 3,500 ปีก่อน ณ เมืองหนานเย่ว ที่ซึ่งเป็นดินแดนแห่งเทพเจ้าผู้มีอิทธิฤทธิ์ ในยุคสมัยที่มวลมนุษยชาติเต็มไปด้วยสงคราม เธอได้พบกับเหตุการณ์ในชาติปางก่อนของเธอ ติงเหยาทำให้แจกันปีศาจแตก จนมุกดวงวิญญาณกลาดเกลื่อนไปทั่ว ติงเหยาจึงต้องสะสมมุกวิญญาณจากความอนุเคราะห์ของเหวินเทียน ลูกครึ่งมังกรที่เป็นคนรักของเซียนเย่ว ซึ่งเป็นอดีตชาติของเธอ ติงเหยาและเหวินเทียนจะต้องตามหา 12 ไข่มุกศักดิ์สิทธิ์ที่นำไปสู่การต่อสู้ระหว่างมนุษย์, เทพ และปีศาจ เพื่อกลับคืนความสงบสู่โลกดังเดิมนักแสดงนักแสดง. - จิลเลียน ชุง...ติงเหยา, เซียนเย่ว - ผู่ ปาเจี่ย...เหวินเทียน - ถัน เหย้าเหวิน...หย่งตี้ - เกา เซียนนี่...มู่เหลียน - หลี่ เชี่ยน...หยี่เตี๋ย - ซุน ซิ่ง...ซือโยวหมิง - เจียง ยี่...อู๋เต้า - ศตวรรษ เศรษฐกร...วุ่ยเหลียวการสร้างและการออกฉาย การสร้างและการออกฉาย. The Holy Pearl ได้เค้าโครงเรื่องมาจากการ์ตูนญี่ปุ่นเรื่องดัง ผลงานของรุมิโกะ ทะกะฮะชิ เรื่อง อินุยาฉะ เทพอสูรจิ้งจอกเงิน () โดยดัดแปลงเค้าโครงเรื่องมาเป็นตัวละครและการดำเนินเรื่องราว ออกฉายทางช่อง ZJSTV ของจีนแผ่นดินใหญ่ เมื่อปี ค.ศ. 2011 สำหรับในประเทศไทยเผยแพร่ครั้งแรกทางสถานีโทรทัศน์สีกองทัพบกช่อง 7 ในเดือนสิงหาคม ค.ศ. 2013 ในช่วงหนังรอบเช้า เวลา 08:30 น. และนำกลับมาออกอากาศซ้ำอีกครั้งในเวลา 03:00 น. ในเดือนกรกฎาคม ค.ศ. 2015</doc>
