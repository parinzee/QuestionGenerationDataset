<doc id="52387" url="https://th.wikipedia.org/wiki?curid=52387" title="สโมสรฟุตบอลจังหวัดจันทบุรี">สโมสรฟุตบอลจังหวัดจันทบุรี สโมสรฟุตบอลจังหวัดจันทบุรี เป็นสโมสรฟุตบอลอาชีพในประเทศไทยโดยเป็นทีมจากจังหวัดจันทบุรี ปัจจุบันแข่งขันในลีกภูมิภาค ดิวิชั่น 2ประวัติสโมสร ประวัติสโมสร. วันที่ 20 มกราคม พ.ศ. 2553 เวลา 10.00 น. นายธนภณ กิจกาญจน์ นายกองค์การบริหารส่วนจังหวัดจันทบุรี คณะผู้บริหาร สมาชิกองค์การบริหารส่วนจังหวัดจันทบุรี พร้อมด้วยคณะผู้บริหารสมาคมกีฬาจังหวัดจันทบุรี ร่วมเปิดงานแถลงข่าว เปิดตัวทีมฟุตบอลจังหวัดจันทบุรี เข้าร่วมการแข่งขันฟุตบอลดิวิชั่น 1 ฤดูกาล 2010 ณ ห้องประชุมองค์การบริหารส่วนจังหวัดจันทบุรี ซึ่งสโมสรฟุตบอลจันทบุรี ได้เข้าร่วมการแข่งขันฟุตบอลอาชีพไทยแลนด์ลีก ดิวิชั่น 1 มาตั้งแต่ พ.ศ. 2550 โดยที่ผ่านมานั้น ทาง องค์การบริหารส่วนจังหวัดและสมาคมกีฬาจังหวัดเป็นผู้สนับสนุนงบประมาณ แต่ในปีนี้ ทาง องค์การบริหารส่วนจังหวัดจันทบุรี ได้มอบหมายให้ทางบริษัทแคช ทูเดย์ จำกัด เป็นผู้ดำเนินการส่งนักกีฬาเข้าแข่งขัน ทางบริษัทฯ จึงได้ดำเนินการจดทะเบียนสโมสรฟุตบอลจันทบุรี เป็นนิติบุคคล ตามกฎของ เอเอฟซี เรียบร้อยแล้ว ด้วยทุนจดทะเบียน 10 ล้านบาท โดยใช้ชื่อว่า "บริษัทแคช ทูเดย์ จันทบุรี เอฟซี จำกัด" โดยมีนายไวพจน์ มงคลรัตนานนท์ เป็นประธานสโมสร นายมรุต รัตนสัจธรรม เป็นผู้จัดการทีม พร้อมด้วยทีมบริหารมืออาชีพ ที่เข้ามาร่วมกันบริหารงานอย่างเป็นระบบ ในปี 2553 ทางบริษัท ทุ่มงบประมาณกว่า 30 ล้านบาท หวังได้เลื่อนชั้นขึ้นไปเล่นในลีกสูงสุดของประเทศในฤดูกาล 2011 โดยได้ดึง วิฑูรย์ กิจมงคลศักดิ์ อดีตนักฟุตบอลทีมชาติไทยมาเป็นผู้ฝึกสอน และยังคงใช้นักเตะท้องถิ่นขวัญใจชาวจันทบุรี อย่างเช่น สองพี่น้องมัสบูงอ ทั้งศิริศักดิ์ และ สิทธิชัย รวมถึงนักเตะคนอื่นๆอย่าง พิทักษ์ พิทักษ์โกศล ,เกย่า แยงกี้ ฯลฯ และยังได้ซื้อตัวนักเตะจากทีมต่าง ๆ มาเสริมทัพให้แข็งแกร่งขึ้น เช่น ธาดา คีละลาย ,ไกรเกียรติ เบียดตะคุ จากบางกอกกล๊าส ประสงค์ พันธุ์สวัสดิ์ ,ออสเซียน นิสซิม จากเพื่อนตำรวจ แต่ก็ยังไม่ประสบความสำเร็จ สำหรับในฤดูกาล 2554 สโมสรได้ทุ่มเงินกว่า 35 ล้านบาท คว้าตัวนักเตะฝีเท้าดี โดยมีสมชาย ชวยบุญชุม อดีตหัวหน้าผู้ฝึกสอนเอสซีจี สมุทรสงคราม เป็นประธานเทคนิค และมีครองพล ดาวเรืองเป็นหัวหน้าผู้ฝึกสอน แต่ยังไม่ประสบความสำเร็จ ทางบริษัทแคชทูเดย์จึงคืนสิทธิ์การทำทีมให้กับองค์การบริหารส่วนจังหวัดจันทบุรี โดยในปี 2555 ได้รับการสนับสนุนจากกลุ่มทุนประเทศมาเลเซียผลงานผลงาน. - 2549 - โปรลีก - อันดับ 8 - 2550 - ไทยลีกดิวิชัน 1 2550 - สาย B อันดับ 4 - 2551 - ไทยลีกดิวิชัน 1 2551 - อันดับ 5 - 2552 - ไทยลีกดิวิชัน 1 2552 - อันดับ 13 - 2553 - ไทยลีกดิวิชัน 1 2553 - อันดับ 12 - 2554 - ไทยลีกดิวิชัน 1 2554 - อันดับ 12 - 2555 - ไทยลีกดิวิชัน 1 2555 - อันดับ 18 (ตกชั้น) - 2556 - ไทยลีก ดิวิชัน 2 - อันดับ 4</doc>
