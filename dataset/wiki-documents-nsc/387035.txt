<doc id="387035" url="https://th.wikipedia.org/wiki?curid=387035" title="เจสซี เจ">เจสซี เจ เจสซิก้า เอลเลน คอร์นิช () หรือ เจสซี่ เจ () เป็นนักร้องแนวอาร์แอนด์บี และโซล ชาวอังกฤษ มีชื่อเสียงหลังจากได้แต่งเพลงจำนวนมากให้กับศิลปินมากมาย ปัจจุบันเป็นนักร้องในสังกัด Lava และ Island เจสซี่ เจ ปล่อยซิงเกิลเปิดตัวเพลงแรก ดูอิดไลค์อะดูด (Do It Like a Dude) ซึ่งขึ้นชาร์ต UK Singles สูงสุดที่อันดับที่ 2 เธอกล่าวว่า เดิมเธอแต่งเพลงให้กับริอานน่า แต่สังกัดบอกให้เธอเก็บไว้เป็นเพลงของตัวเอง เจสซี่ เจ ยังเผยอีกว่า ซิงเกิลต่อมาชื่อว่า ไพรซ์แท็ก (Price Tag) ได้ บี.โอ.บี มาร่วมร้องด้วย และหลังจากปล่อยเพลงนี้ออกมา สามารถขึ้นถึงอันดับ 1 บนชาร์ต UK Singles ชาร์ต Irish Singles และชาร์ต New Zealand Singles และติด 10 อันดับแรกในต่างประเทศอีก 19 ประเทศ โดยอัลบั้มนี้อยู่ที่อันดับ 1 เป็นเวลา 2 สัปดาห์ติดต่อกัน เธอได้ปล่อยอัลบั้มแรกออกมามีชื่อว่า ฮูยูอาร์ (Who You Are) ซึ่งต่อมาได้กลายเป็นหนึ่งในอัลบั้มที่ขายดีที่สุดในปี ค.ศ. 2011 หลังจากสามารถขายได้ถึง 600,000 ตลับ เฉพาะในอังกฤษ และเคยขึ้นชาร์ต UK Albums ถึงอันดับที่ 2. นอกจากความสำเร็จทางด้านยอดขายอัลบั้มแล้ว ซิงเกิ้ลที่ถูกปล่อยมาจากอัลบั้มนี้ ถือว่าประสบความสำเร็จอย่างมากเช่นเดียวกัน โดยมีซิงเกิ้ลถึง 6 ซิงเกิ้ลที่เข้าสู่ท็อปเทน ของชาร์ตประเทศอังกฤษ ทำให้เจสซี่ เจ กลายเป็นศิลปินหญิงคนแรกของอังกฤษ ที่มีซิงเกิ้ลเข้าสู่ท็อปเทนของชาร์ตอังกฤษ 6 ซิงเกิ้ล ในเพียงหนึ่งอัลบั้ม ปัจจุบัน เจสซี่ เจ กำลังอยู่ในช่วงโปรโมท อัลบั้ม Sweet Talker ซึ่งเป็นอัลบั้มที่สามของเธอ ซึ่งอัลบั้มนี้ได้เจสซี่เจได้ร่วมงานกับศิลปินชื่อดังต่างๆ มากมาย ได้แก่ Ariana Grande, Nicki Minaj, 2Chainz และ De La Soul โดยอัลบั้มนี้สามารถ ขึ้นชาร์ต UK Albums ถึงอันดับที่ 5 และเมื่อนับรวมยอดขายทั้งหมดตั้งแต่เริ่มเข้าวงการจนถึงเดือนตุลาคม 2014 เจสซี่ เจ มียอดขายอัลบั้มรวมทั้งหมด 3 ล้านอัลบั้ม และซิงเกิ้ลรวม 20 ล้านแผ่นทั่วโลก. นอกจากผลงานทางด้านเพลงแล้ว เจสซี่ เจ ยังเป็นกรรมการ ให้กับรายการ The Voice UK ซีซั่น 1,2 และ The Voice Australia ซีซั่น 4 ด้วยชีวิตและครอบครัว ชีวิตและครอบครัว. เจสซี่ เจ เกิดวันที่ 27 มีนาคม 2531 ในเมืองลอนดอน สหราชอาณาจักร เธอมีพี่สาวอีกสองคน พ่อของเจสซี่ เจเป็นนักจิตวิทยาบำบัด ในสมัยเด็ก เจสซี่ เจเคยถูกเพื่อนล้อว่าหน้าเหมือนเอเลี่ยน ฟันเหยิน และเคยถูกแกล้งสารพัด จนเป็นที่มาของเพลง Who's laughing now. เธอเคยเรียนที่โรงเรียนศิลปะการแสดงและเทคโนโลยี BRIT ในกรุงลอนดอนมาเป็นเวลาหลายปี ทำให้เธอได้รู้จักกับ อะเดล และ เลโอนา ลูวิส ซึ่งปัจจุบัน ก็ได้เป็นนักร้องเช่นเดียวกับเธอ. ตอนอายุ 18 ปี เธอเคยประสบกับโรคหัวใจ ที่เรียกว่า Wolff-Parkinson-White syndrome แต่เธอก็รอดมาได้ในคราวนั้น. เธอก้าวเข้ามาในวงการบันเทิงครั้งแรก โดยการเริ่มแต่งเพลงให้กับ คริส บราวน์ และไมลีย์ ไซรัส หนึ่งในงานเพลงที่ประสบความสำเร็จที่สุดที่เธอมีส่วนร่วมแต่ง และได้รางวัลระดับแพลตินัมในหลากหลายประเทศ คือเพลง ปาร์ตี้อินเดอะยูเอสเอ (Party in the U.S.A.) ของไมลีย์ ไซรัส ในเดือนกุมภาพันธ์ ค.ศ. 2554 เจสซี่ เจ ได้รับรางวัล BRIT Award Critics' Choice เธอได้กล่าวเกี่ยวกับการแต่งเพลงของเธอเองว่า "ฉันเป็นนักแต่งเพลงครึ่งหนึ่ง และนักบำบัดอีกครึ่งหนึ่ง".ผลงานด้านเพลงอัลบั้มซิงเกิ้ลเพลงโปรโมทจากอัลบั้มเพลงอื่นๆทัวร์คอนเสิร์ตคอนเสิร์ตหลักทัวร์คอนเสิร์ต. คอนเสิร์ตหลัก. - Stand Up Tour (2554) - Heartbeat Tour (2554-2555) - Alive Tour (2556) - Sweet Talker World Tour (2558-2559) - R.O.S.E Tour (2560-2561)การร่วมทัวร์คอนเสิร์ตการร่วมทัวร์คอนเสิร์ต. - Girls Aloud Tangled Up Tour (2551)</doc>
