<doc id="908938" url="https://th.wikipedia.org/wiki?curid=908938" title="ไทรอัมพ์มอเตอร์ไซเคิลส์">ไทรอัมพ์มอเตอร์ไซเคิลส์ ไทรอัมพ์มอเตอร์ไซเคิลส์ () เป็นบริษัทผู้ผลิตรถจักรยานยนต์รายใหญ่ที่สุดของอังกฤษ ปัจจุบันมีฐานการผลิตอยู่ในประเทศอังกฤษและประเทศไทย ในปีงบประมาณ 2017 ไทรอัมพ์ได้จำหน่ายจักรยานยนต์กว่า 63,400 คันประวัติ ประวัติ. ค.ศ. 1884 หนุ่มชาวเยอรมันวัย 20 ปีจากเมืองเนือร์นแบร์ก นามว่าซีคฟรีด เบ็ทท์มันน์ () ได้ตั้งกิจการชื่อว่า S. Bettmann & Co. Import Export Agency ในกรุงลอนดอน บริษัทของเขานำเข้าสินค้าจำพวกเครื่องกลมาจากจักรวรรดิเยอรมัน ซึ่งส่วนใหญ่เป็นจักรยานที่ขายดี ต่อมาในปีค.ศ. 1886 เขาอยากจะตั้งชื่อใหม่ให้เจาะจงกว่านี้ เขาเลยเปลี่ยนชื่อกิจการเป็น Triumph Cycle Company ในปีต่อมา กิจการนี้ได้จดทะเบียนเป็นบริษัทจำกัดชื่อว่า New Triumph Co. Ltd จากการสนับสนุนเงินทุนโดยบริษัทยางดันลอป ค.ศ. 1887 นายมอริทซ์ ชุลเทอ () เพื่อนในเมืองเนือร์นแบร์ก ได้โน้มน้าวเบ็ทท์มันน์ตั้งโรงงานผลิตจักรยานเสียเองเลยแทนที่จะนำเข้ามา ในปี 1888 เบ็ทท์มันน์จึงไปซื้อที่ดินในคอเวนทรีเพื่อตั้งโรงงาน โดยใช้ทุนของตัวเองและกู้ยืมจากครอบครัวของชุลเทอ โรงงานไทรอัมพ์ได้ผลิตจักรยานคันแรกของตนเองออกมาในปี 1889 และในปี 1896 ยังไปตั้งโรงงานเพิ่มในเนือร์นแบร์กด้วย และในปี 1898 บริษัทได้ตัดสินใจอนุมัติแผนการผลิตรถจักรยานยนต์โดยใช้แบบจากบริษัทอื่น ในปี 1902 ไทรอัมพ์ก็เปิดตัวรถจักรยานยนต์คันแรกของตัวเอง ซึ่งเป็นจักรยานที่ติดเครื่องยนต์มิเนอร์ว่าจากเบลเยียม ในปี 1904 ไทรอัมพ์ตัดสินใจที่จะออกแบบรถจักรยานยนต์ด้วยตนเอง รถจักรยานยนต์ที่ออกแบบและผลิตเองของไทรอัมพ์ได้ออกสู่สายตาสาธารณชนในปี 1905 ในปี 1983 บริษัทไทรอัมพ์เอ็นจิเนียริงได้ประสบกับภาวะล้มละลาย ทรัพย์สินของบริษัทได้ถูกพิทักษ์ทรัพย์โดยนายจอห์น บลอร์ นักธุรกิจชาวอังกฤษ ซึ่งเขาได้ใช้ทรัพย์สินที่มีอยู่เดิมก่อตั้งเป็นบริษัทใหม่ในชื่อ Triumph Motorcycles ในปี 1983</doc>
