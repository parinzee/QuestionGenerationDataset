<doc id="634777" url="https://th.wikipedia.org/wiki?curid=634777" title="ลุฟท์วัฟเฟอ">ลุฟท์วัฟเฟอ ลุฟท์วัฟเฟอ () () เป็นเหล่าทัพการสงครามทางอากาศของกองทัพเยอรมันเวร์มัคท์ในช่วงระหว่างสงครามโลกครั้งที่สอง กองทัพอากาศเยอรมนีในช่วงสงครามโลกครั้งที่หนึ่ง, ลุฟท์ชไตรท์แครฟเทอ (Luftstreitkräfte) แห่งกองทัพจักรวรรดิเยอรมัน และหน่วยนักบินทหารเรือ มารีเนอ-ฟีเกอร์อับไทลุงของไคแซร์ลีเชอ มารีเนอ (Kaiserliche Marine), ได้ถูกยุบในเดือนพฤษภาคม ค.ศ. 1920 อันเป็นผลมาจากสนธิสัญญาแวร์ซายซึ่งได้ระบุเอาไว้ว่า เยอรมนีได้ถูกห้ามไม่ให้มีกองทัพอากาศ ในช่วงสมัยระหว่างสงคราม นักบินเยอรมันได้รับการฝึกฝนกันอย่างลับๆโดยละเมิดสนธิสัญญาที่ฐานทัพอากาศลีแพ็ส (Lipetsk) การก้าวขึ้นสู่อำนาจของพรรคนาซีและละเลยสนธิสัญญาแวร์ซาย ลุฟท์วัฟเฟอได้ถูกก่อตั้งขึ้นอย่างเป็นทางการเมื่อวันที่ 26 กุมภาพันธ์ ค.ศ. 1935, หน่วยทหารนกแร้ง หน่วยกองกำลังย่อยของลุฟท์วัฟเฟอซึ่งได้ถูกส่งออกไปเพื่อช่วยเหลือกองกำลังฝ่ายชาตินิยมในสงครามกลางเมืองสเปน ได้มีข้อกำหนดบังคับกับการทดสอบที่มีประโยชน์สำหรับกฏเกณฑ์ใหม่และเครื่องบินรบ ส่วนหนึ่งเป็นผลมาจากประสบการณ์การสู้รบครั้งนี้ ลุฟท์วัฟเฟอได้กลายเป็นหนึ่งในกองทัพอากาศที่มีความซับซ้อน เทคโนโลยีชั้นสูง และมีประสบการณ์การสู้รบมากที่สุดในโลกเมื่อสงครามโลกครั้งที่สองได้อุบัติขึ้นในปี ค.ศ. 1939 ในช่วงฤดูร้อนของปี ค.ศ. 1939 ลุฟท์วัฟเฟอได้มีอยู่ทั้งหมด 28 เกสวาเดอร์ (Geschwader) (ปีก) ลุฟท์วัฟเฟอยังได้มีหน่วยทหารโดดร่มฟัลเชียร์มเยเกอร์ ลุฟท์วัฟเฟอได้แสดงพิสูจน์ให้เห็นถึงชัยชนะเหนือโปแลนด์และยุโรปตะวันตกในปี ค.ศ. 1939 และ ค.ศ. 1940 ในช่วงยุทธการที่บริเตน อย่างไรก็ตาม แม้ว่าจะได้สร้างความเสียหายอย่างร้ายแรงต่อโครงสร้างพื้นฐานของกองทัพอากาศสหราชอาณาจักร (RAF) และในช่วงภายหลังเดอะบลิตซ์ ได้ทำลายล้างเมืองอังกฤษหลายแห่ง กองทัพอากาศเยอรมันได้ล้มเหลวในการรบเร้าอังกฤษเพื่อที่จะให้ยอมจำนนแต่โดยดี ตั้งแต่ปี ค.ศ. 1942 การทัพทางอากาศเพื่อทิ้งระเบิดของฝ่ายสัมพันธมิตรได้ค่อยๆทำลายเครื่องบินรบขับไล่ของลุฟท์วัฟเฟอ ในช่วงปลายปี ค.ศ. 1942 ลุฟท์วัฟเฟอได้ใช้กองกำลังทางภาคพื้นดินที่มีเหลือ หน่วยสนับสนุนและบุคลากรอื่นๆเพื่อจัดตั้งกองพลสนามลุฟท์วัฟเฟอ (Luftwaffe Field Division) นอกเหนือจากได้ทำหน้าที่ในด้านตะวันตก ลุฟท์วัฟเฟอได้ออกปฏิบัติการตั้งแต่สหภาพโซเวียต แอฟริกาเหนือ และยุโรปทางตอนใต้ แม้ว่าจะมีความล่าช้าในการใช้เทอร์โบเจ็ทขั้นสูงและเครื่องบินรบขับเคลื่อนไอพ่นเพื่อทำลายฝูงเครื่องบินทิ้งระเบิดของฝ่ายสัมพันธมิตร ลุฟท์วัฟเฟอต้องพบความพ่ายแพ่โดยจำนวนที่เหนือกว่าของฝ่ายสัมพันธมิตร และกลยุทธ์ที่ดีขึ้น และขาดแคลนการฝึกนักบินและเชื้อเพลิงเครื่องบิน ในเดือนมกราคม ค.ศ. 1945 ในช่วงการปิดฉากของยุทธการตอกลิ่ม ลุฟท์วัฟเฟอได้พยายามเป็นครั้งสุดท้ายเพื่อที่จะเอาชนะทางอากาศที่เหนือกว่าและต้องพบกับความล้มเหลว ด้วยทรัพยากรที่เหลือได้หมดลงอย่างรวดเร็วของเชื้อเพลิงปิโตเลียม น้ำมัน และน้ำมันหล่อลื่นภายหลังการทัพครั้งนี้ และเป็นส่วนหนึ่งของกองกำลังที่มีเหลือทั้งหมดของเวร์มัคท์ ลุฟท์วัฟเฟอได้สิ้นสุดของการเป็นกองกำลังสู้รบที่มีประสิทธิภาพ หลังความปราชัยของเยอรมนี ลุฟท์วัฟเฟอได้ถูกยุบในปี ค.ศ. 1946 ในช่วงสงครามโลกครั้งที่สอง นักบินเยอรมันได้กล่าวอ้างว่าได้รับชัยชนะทางอากาศมาประมาณ 70,000 ครั้ง ในขณะที่เครื่องบินรบของลุฟท์วัฟเฟอทั้งหมด 75,000 ลำได้ถูกทำลายหรือได้รับความเสียหายอย่างหนัก ในส่วนนี้, จำนวนเกือบ 40,000 นายได้สูญหายไปทั้งหมด ลุฟท์วัฟเฟอได้มีผู้บัญชาการทหารสูงสุดเพียงสองคนในประวัติศาตร์ตลอดกาล: แฮร์มันน์ เกอริง และ คนสุดท้าย จอมพลไรช์ โรแบร์ท ริทเทอร์ ฟอน ไกรม์ กองบัญชาการทหารสูงสุดแห่งลุฟท์วัฟเฟอ (Oberkommando der Luftwaffe-OKL) ได้เข้าไปมีส่วนเกี่ยวข้องกับการทดลองทางการแพทย์ของนาซีประวัติโครงสร้างยุทธภัณฑ์</doc>
