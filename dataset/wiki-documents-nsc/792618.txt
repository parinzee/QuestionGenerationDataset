<doc id="792618" url="https://th.wikipedia.org/wiki?curid=792618" title="อรสม สุทธิสาคร">อรสม สุทธิสาคร อรสม สุทธิสาคร เกิดเมื่อวันที่ 27 พฤศจิกายน พ.ศ. 2500 เป็นนักเขียนชาวไทย จากเด็กเก็บตัวในห้องสมุด ก้าวสู่นักเขียนสารคดีชื่อดัง ผลงานการเขียนที่ทำให้เธอเป็นที่รู้จัก ได้แก่ ชีวิตรักนวลฉวี, มนตราหิมาลัย, เป็นต้นประวัติชีวิตส่วนตัว ประวัติ. ชีวิตส่วนตัว. อรสม สุทธิสาคร เกิดเมื่อวันพุธที่ ที่ อำเภอท่าใหม่ จังหวัดจันทบุรี ในครอบครัวชาวสวน เข้าเป็นนักเรียนกินนอนที่โรงเรียนสตรีมารดาพิทักษ์ ในตัวจังหวัด ตั้งแต่ชั้น ป. เตรียมจนถึงมัธยมศึกษาปีที่ 2 จากนั้นเข้ามาศึกษาต่อแผนกศิลป์ฝรั่งเศสที่โรงเรียนสายปัญญา แต่ศึกษาต่อที่คณะรัฐศาสตร์ มหาวิทยาลัยรามคำแหง อรสม เล่าว่า ตอนเด็กๆได้อ่านหนังสือมาก จนเกิดเป็นความฝันว่าอยากถ่ายทอดเรื่องราวของตนเป็นตัวหนังสือ จึงพยายามส่งบทกลอนไปที่รายการวิทยุ รัตติกาลที่รัก ซึ่งออกอากาศในจังหวัดจันทบุรีบ้านเกิด โดยบางครั้งบทกลอนของเธอได้ออกอากาศส่งผลให้เกิดแรงบันดาลใจอีกมากมายที่จะได้ระบายความเหงาผ่านตัวอักษรเมื่ออยู่ในโรงเรียนประจำ ขณะเดียวกันครูจะสนับสนุนให้ตนรักการอ่านอยู่เสมอไม่ว่าจะเป็นการให้อุปกรณ์การเขียน หรือมีหนังสือใหม่ๆ มาให้ เริ่มต้นการทำงานในวงการหนังสือด้วยการตรวจปรู๊ฟตั้งแต่อายุ 18 ปี ที่หนังสือพิมพ์ ประชาชาติรายวัน ยุคถนนศรีอยุธยา ผ่านงานทำหนังสือมาหลายหน้าที่ กระนั้น งานวรรณกรรมซึ่งมีอิทธิพลผลักดันให้ก่อเกิดแรงบันดาลใจในการสร้างงานเขียนคือ เรื่องละครแห่งชีวิต ของ หม่อมเจ้าอากาศดำเกิง รพีพัฒน์ ที่เป็นนิยายพันธุ์ทางชิ้นแรกของเมืองไทยซึ่งตัวละครเป็นคนไทยแต่ใช้ฉากประกอบในต่างประเทศ ปัจจุบันอรสม สุทธิสาครเป็นนักเขียนสารคดีอิสระผลงานพิมพ์รวมเล่มที่ผ่านมาผลงานพิมพ์รวมเล่มที่ผ่านมา. - ละครชีวิตเจ้าชายนักประพันธ์ หม่อมเจ้าอากาศดำเกิง รพีพัฒน์ - นักฝันคนกล้า อ.อุดากร - ชีวิตรักนวลฉวี - บนทางชีวิตแสวงหา มาลา คำจันทร์ - ดอกไม้ของชาติ (ประวัติชีวิต 13 นางสาวไทยยุคแรก) - ชีวิตจากเงาเวลา - มนตราหิมาลัย - สนิมดอกไม้ ชีวิตจริงในมุมมืดของหญิงไทย - คุก ชีวิตในพันธนาการ - ยังมีดอกไม้ในอรุณ - มือปืน - อาชญากรเด็ก ? - นักโทษประหารหญิง - สงสัยตายเพราะหมอ? - ท้องฟ้าริมหน้าต่าง - คนค้นชีวิต - เรื่องร้ายๆ ผู้ชายพันธุ์แสบ - คำสารภาพ บาปบริสุทธิ์ - ชีวิตคู่(ไม่)รู้กัน - รอยแย้มบนแก้มยุ้ย - เด็กพันธุ์ใหม่...วัย X - ที่แห่งนี้รักษาด้วยความสุข - ชีวิตคู่(ไม่)รู้กัน - หลายชีวิตในแสงอัสดง ฯลฯ</doc>
