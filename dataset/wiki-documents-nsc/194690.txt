<doc id="194690" url="https://th.wikipedia.org/wiki?curid=194690" title="ภูเก็ตแฟนตาซี">ภูเก็ตแฟนตาซี ภูเก็ตแฟนตาซี คือ บริษัทด้านการท่องเที่ยว เป็นแหล่งท่องที่มีชื่อเสียงของจังหวัดภูเก็ต และ เป็นธีมปาร์ควัฒนธรรมไทยแห่งแรกของโลก เปิดบริการอย่างเป็นทางการตั้งแต่เมื่อวันที่ 6 กุมภาพันธ์ 2542 มีจุดเด่น คือ การแสดงชุด “มหัศจรรย์กมลา” ซึ่งเป็นการแสดงที่ผสามผสานระหว่างศิลปวัฒนธรรมไทย และ เทคนิคพิเศษแสงสีเสียงทันสมัย รวมถึงการแสดงของช้างไทยหลายสิบเชือกและสัตว์อื่นๆ บนเวทีในโรงละครขนาดใหญ่ การให้บริการอาหารค่ำแบบบุฟเฟต์นานาชาติ และ ร้านค้าสินค้าที่ระลึกที่มีคุณภาพจากทุกภาคของประเทศไทย เปิดให้บริการทุกวัน ยกเว้นวันพฤหัสบดี ตั้งแต่เวลา 17.30 – 23.30 น. ภูเก็ตแฟนตาซีเป็นแบรนด์ของธีมปาร์คที่บริหารงานโดย บริษัท ภูเก็ตแฟนตาซี จำกัด (มหาชน) มีสำนักงานใหญ่อยู่เลขที่ 99 หมู่ 3 ตำบลกมลา อำเภอกะทู้ จังหวัดภูเก็ต 83150 ก่อตั้งขึ้นเมื่อ 21 มิถุนายน พ.ศ. 2539 และ จดทะเบียนเป็นบริษัทมหาชน เมื่อวันที่ 1 กรกฎาคม พ.ศ. 2547 มีทุนจดทะเบียน 1,900 ล้านบาท และ งบลงทุนก่อสร้าง 3,500 ล้านบาท มี ดร.ผิน คิ้วคชา เป็นประธานกรรมการบริหาร และ นายกิตติกร คิ้วคชา เป็นกรรมการผู้จัดการใหญ่ คำว่า ภูเก็ตแฟนตาซี ภาษาอังกฤษ คือ Phuket FantaSea ซึ่งคำว่า FantaSea เป็นคำเฉพาะ มาจากการผสมคำว่า Fantasy ซึ่งแปลว่า ความมหัศจรรย์พิศวง และ คำว่า Sea ซึ่งแปลว่า ทะเล รวมเป็นคำว่า FantaSea (Sea สะกดด้วยตัว Sพิมพ์ใหญ่) ซึ่งหมายถึง ท้องทะเลที่เต็มไปด้วยความมหัศจรรย์พิศวงรางวัลที่ได้รับรางวัลที่ได้รับ. - Golden Medal Award For Excellence จากบริษัท Thomson ซึ่งเป็นบริษัทนำเที่ยวชั้นนำของประเทศอังกฤษ ให้เป็นสถานที่ท่องเที่ยว จากการลงคะแนนของลูกค้า - รางวัลยอดเยี่ยมอุตสาหกรรมท่องเที่ยวจากการท่องเที่ยวแห่งประเทศไทย ประเภทแหล่งท่องเที่ยวเพื่อนันทนาการ - รางวัลผู้นำอุตสาหกรรมท่องเที่ยว โรงแรม และอาหาร มาตรฐานสากล จากประเทศสเปน - รางวัลบริหารคุณภาพมาตรฐานโลก จากประเทศสเปน - รางวัล Golden Award for Quality&Business Prestige จากประเทศฝรั่งเศส - รางวัล T.Q.M.Total Quality Management Aptitude Seal For High Quality Performance&Best Customer Satisfaction จากประเทศฝรั่งเศสสถานที่สำคัญ สถานที่สำคัญ. ตั้งอยู่บนที่ดินขนาด 150 ไร่ แบ่งพื้นที่ออกเป็นส่วนๆ ต่างๆ ดังนี้1. ภูผาพิศวง 2. หมู่บ้านหรรษา 3. ลานวังไอยรา 4. ภัตตาคารมโนห์ราทอง 5. โรงละครวังไอยราภูผาพิศวง ภูผาพิศวง. ภูผาพิศวง หรือ Magic Mountain คือภูเขาจำลองมาจากภูเขาหินปูนและเขาตะปูที่มีชื่อเสียงแห่งอ่าวพังงา เป็นจุดต้อนรับนักท่องเที่ยวก่อนจะผ่านเข้าสู่พื้นที่ด้านในหมู่บ้านหรรษา หมู่บ้านหรรษา. หมู่บ้านหรรษา หรือ Festival Village ประกอบด้วยหมู่อาคารสถาปัตยกรรมไทยประยุกต์หลากหลายรูปแบบ เป็นที่ตั้งร้านขายสินค้าที่ระลึกจากทั้งสี่ภาคของประเทศไทย ภัตตาคารอาหารตามสั่ง พร้อมเวทีแสดงดนตรีสากล ร้านอาหารฟาสต์ฟู้ด ร้านขนมไทย ร้านให้เช่าชุดไทยพร้อมถ่ายภาพที่ระลึก และ ยังมีสถานที่ที่น่าสนใจ ได้แก่- ไทเกอร์ จังเกิ้ล แอ้ดเวนเจ้อร์ (Tiger Jungle Adventure) ซึ่งเป็นสถานที่ชมสัตว์แบบซาฟารีรูปแบบใหม่ มีสัตว์ที่น่าสนใจให้เยี่ยมชม เช่น นกยูงขาว และ เสือขาว เป็นต้น - เวทีวีว่าแบงคอก (Viva Bangkok Stage Theater) เป็นเวทีการแสดงกลางแจ้ง ตกแต่งด้วยแรงบันดาลใจจากกรุงเทพมหานคร มีการแสดงชุดพิเศษให้ชมหลายชุดก่อนถึงเวลาเข้าชมการแสดงชุด “มหัศจรรย์กมลา” ที่โรงละครวังไอยรา นอกจากนั้น ยังมีการแสดงตามทางเดิน และ ขบวนพาเหรดฟ้อนรำไทย แสดงในบริเวณใกล้เคียงเวทีวีว่าแบงคอกอีกด้วย - สิมิลัน เอนเตอร์เทนเม้นท์ เซ็นเตอร์ (Similan Entertainment Center) ตั้งอยู่ภายในถ้ำหนุมาน ตกแต่งด้วยตุ๊กตาสัตว์น้ำนานาชนิดธีมใต้ท้องทะเลอันดามัน มีเกมการละเล่นต่างๆให้นักท่องเที่ยวได้ร่วมสนุกกันลานวังไอยรา ลานวังไอยรา. ลานวังไอยรา หรือ The Palace Court เป็นพื้นที่ลานกว้างต่อเนื่องมาจากหมู่บ้านหรรษาอยู่ระหว่างภัตตาคารมโนห์ราทอง และ โรงละครวังไอยรา มีจุดเด่นอยู่ที่รูปปั้นเจ้าชายกมลาทรงช้างไอยราตั้งอยู่ที่กลางสระน้ำพุ ซึ่งเป็นสถานที่จัดการแสดงแสงสีเสียงและพลุดอกไม้ไฟชื่อ “ไอยรา สเปคตาคิวลาร์” (Iyara Spectacular) ในโอกาสพิเศษ นอกจากนั้น ที่ลานวังไอยรายังมีบริการนั่งช้างและให้อาหารช้าง จุดชมและให้อาหารปลาบึก ค็อกเทลการ์เด้น ร้านกาแฟ ร้านไอศกรีม และ ตลาดน้ำขายสินค้าที่ระลึกอีกด้วยภัตตาคารมโนห์ราทอง ภัตตาคารมโนห์ราทอง. ภัตตาคารมโนห์ราทอง หรือ The Golden Kinnaree Buffet Restaurant สร้างขึ้นด้วยสถาปัตยกรรมไทยสมัยอยุธยาบนเนื้อที่ 4 ไร่ ให้บริการอาหารแบบบุฟเฟ่ต์ความจุ 4,000 ที่นั่ง แยกเป็นภัตตาคารอาหารบุฟเฟ่ต์นานาชาติ ซึ่งให้บริการอาหารไทย จีน ฝรั่ง อาหารฮาลาล อาหารอินเดีย และ อาหารมังสวิรัติ ส่วนภัตตาคารอาหารซีฟู้ด ชื่อ “สุริยมาศ” ให้บริการอาหารนานาชาติ และ อาหารทะเล ด้านในภัตตาคารมโนห์ราทองแบ่งพื้นที่ให้บริการออกเป็น 7 โซน ตกแต่งด้วยรูปปั้นนางมโนห์ราและเหล่ากินรีสีทองซึ่งเป็นตัวละครครึ่งมนุษย์ครึ่งนกในวรรณคดีไทยรวม 7 ตน โดยมีภาพจิตรกรรมฝาผนังความยาวกว่า 400 เมตรตกแต่งอยู่รายรอบภัตตาคารแห่งนี้ ภัตตาคารมโนห์ราทองเปิดให้บริการเวลา 18.00 – 21.00 น.โรงละครวังไอยรา โรงละครวังไอยรา. โรงละครวังไอยรา หรือ Palace of the Elephants Theater เป็นปราสาทหินสมัยสุโขทัยตกแต่งด้านหน้าด้วยรูปปั้นช้างหลายร้อยเชือก ตั้งอยู่บนพื้นที่ประมาณ 10 ไร่ ด้านในคือโรงละครขนาดใหญ่มี 3 ชั้น ความจุผู้ชม 3,000 ที่นั่ง เวทีในโรงละครวังไอยรามีความยาว 42 เมตร กว้าง 25 เมตร และ มีกรอบหน้าเวทีสูงถึง 10 เมตร ที่กลางเวทีมีลิฟท์ขนาดใหญ่ที่ใช้ในการแสดงครอบคลุมพื้นที่ 180 ตารางเมตร สามารถเคลื่อนที่ลงไปชั้นใต้ดินที่ความลึกถึง 24 เมตร และมีความสูงจากพื้นเวทีขึ้นไปถึงเพดานโรงละคร 20 เมตร การแสดงที่จัดแสดงในโรงละครวังไอยรามีชื่อว่า “มหัศจรรย์กมลา” หรือ Fantasy of a Kingdom มีความยาว 70 นาที เป็นการแสดงศิลปวัฒนธรรมไทยประยุกต์ผสมผสานเทคโนโลยีระดับโลก ซึ่งมีองค์ประกอบที่สำคัญ 9 ประการ ได้แก่1. การแสดงประเพณี และ วัฒนธรรมไทยประยุกต์ 2. เทคนิคเมจิกอิลลูชั่นส์ 3. การแสดงกายกรรม 4. ละครสัตว์ และ คาราวานสัตว์ 5. เทคนิคการแสดงระเบิดเพลิง 6. การแสดงสตั้นท์ ผาดโผน 7. การแสดงเหินเวหา 8. เทคนิคสเปเชี่ยลเอฟเฟคส์ 9. เทคนิคการแสดงระบบ 4 มิติ การสร้างโรงละครวังไอยรา และ การแสดงชุด “มหัศจรรย์กมลา” ใช้งบลงทุนประมาณ 1,500 ล้านบาท ปัจจุบัน“มหัศจรรย์กมลา” เป็นการแสดงบนเวทีที่ประกอบไปด้วยคาราวานช้างที่ใหญ่ที่สุดในโลก และ เป็นการแสดงชุดถาวรที่แสดงต่อเนื่องยาวนานที่สุดในเอเชีย แสดงรอบปกติที่เวลา 21.00 น. ทุกวัน ยกเว้นวันพฤหัสบดี และ รอบพิเศษที่เวลา 19.30 น. และ 18.00 น. ตามวันที่จะประกาศทราบล่วงหน้าจุดเด่นที่สำคัญจุดเด่นที่สำคัญ. - การแสดง “มหัศจรรย์กมลา” - โรงละครวังไอยรา - ภัตตาคารมโนห์ราทอง ภาพวาดป่าหิมพานต์ความยาว 400 เมตร - ภัตตาคารสุริยมาศ ดินเนอร์ซีฟู้ดหรูดุจราชา - “พิมานมาศ” มนเทียรสีทอง ทวาราสู่ภัตตาคารมโนห์ราทอง - หมู่บ้านหรรษา แหล่งรวมสินค้าที่ระลึก - สิมิลัน เอนเตอร์เทนเม้น เซ็นเตอร์ แหล่งรวมเกม - เวทีวีว่า แบ็งค็อค ที่รวมการแสดงเฉลิมฉลอง 220 ปีกรุงเทพฯ - ภูผาพิศวง เหล่านางฟ้า เทวดา ร่ายรำต้อนรับแขกผู้มาเยือน - ไทเกอร์ จังเกิ้ล แอดเวนเจอร์ ผจญภัยในดินแดนสัตว์สวยงามการจัดงานอีเว้นท์ การจัดงานอีเว้นท์. ภูเก็ตแฟนตาซียังเป็นสถานที่สำหรับจัดงานอีเว้นท์ งานประชุม การสัมมนา และ งานเลี้ยง ทั้งกลางวันและกลางคืน โดยสามารถจัดงานได้ทั้งในโรงละคร ภัตตาคารบุฟเฟ่ต์ พื้นที่หมู่บ้านหรรษา ห้องประชุมใหญ่แฟนตาซี และ ศูนย์ฝึกอบรมแฟนตาซี อีกทั้งยังมีบริการอาหารและเครื่องดื่ม ให้เช่าอุปกรณ์เครื่องใช้ไฟฟ้าและอุปกรณ์เทคนิคแสงเสียง รับจัดงานเพื่อความบันเทิงทุกประเภท รับออกแบบและจัดการแสดงต่างๆ โดยทีมออกแบบสร้างสรรค์ และ ทีมช่างเทคนิคระดับมืออาชีพการเดินทาง การเดินทาง. ภูเก็ตแฟนตาซี ตั้งอยู่ริมหาดกมลา ทางด้านตะวันตกของเกาะภูเก็ต เดินทางได้สะดวกด้วยรถยนต์ มีระยะทางจากจุดสำคัญในเกาะตามข้อมูลดังนี้- สนามบินนานาชาติภูเก็ต 23 กิโลเมตร (14.3 ไมล์) ใช้เวลาเดินทางโดยรถยนต์ประมาณ 30 นาที - หาดป่าตอง 9 กิโลเมตร ใช้เวลาเดินทางโดยรถยนต์ประมาณ 10 นาที - ตัวเมืองภูเก็ต 35 กิโลเมตร ใช้เวลาเดินทางโดยรถยนต์ประมาณ 45 นาที</doc>
