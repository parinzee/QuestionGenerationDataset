<doc id="292569" url="https://th.wikipedia.org/wiki?curid=292569" title="ทางหลวงแผ่นดินหมายเลข 418">ทางหลวงแผ่นดินหมายเลข 418 ทางหลวงแผ่นดินหมายเลข 418 สายงาแม่ - ท่าสาป มีระยะทางรวมทั้งสิ้น 29.448 กิโลเมตร จากบ้านคลองขุด อำเภอหนองจิก จังหวัดปัตตานี ถึงบ้านท่าสาป ตำบลท่าสาป อำเภอเมืองยะลา จังหวัดยะลา เป็นผลงานการก่อสร้างของทหารช่างในการร่วมแก้ไขปัญหาในพื้นที่จังหวัดชายแดนภาคใต้ เป็นทางหลวงสายมาตรฐาน 4 ช่องจราจร ช่วยย่นระยะทางได้ 13 กิโลเมตรจากเส้นทางเดิม เพื่อประโยชน์ในการเดินทางและการขนส่งสินค้าในจังหวัดชายแดนภาคใต้ ทางหลวงเส้นนี้เปิดทดสอบการใช้งานเมื่อวันที่ 15 พฤศจิกายน พ.ศ. 2552 และส่งมอบสายทางคืนให้สำนักทางหลวงที่ 15 (สงขลา) โดยมีนายอภิสิทธิ์ เวชชาชีวะ นายกรัฐมนตรี เป็นประธานในพิธีเปิดและส่งมอบอย่างเป็นทางการในวันที่ 7 มกราคม พ.ศ. 2553การก่อสร้างและอุปสรรค การก่อสร้างและอุปสรรค. โครงการทางหลวงแผ่นดินหมายเลข 418 มีการเซ็นสัญญากับผู้รับเหมาตั้งแต่เดือนกรกฎาคม พ.ศ. 2545 และดำเนินการก่อสร้างโดยใช้งบประมาณ 703.50 ล้านบาท แต่เนื่องจากโครงการนี้เกิดขึ้นในช่วงรอยต่อของสถานการณ์ความไม่สงบในพื้นที่ 3 จังหวัดชายแดนภาคใต้ ซึ่งเกิดขึ้นตั้งแต่เดือนมกราคม พ.ศ. 2547 ทำให้เป็นอุปสรรคต่อผู้รับเหมา กระทั่งต้องบอกเลิกสัญญาและทิ้งงานก่อสร้างในที่สุด ต่อมาคณะรัฐมนตรีได้มีมติเมื่อวันที่ 27 พฤศจิกายน พ.ศ. 2549 ได้มอบหมายให้กรมทหารช่างเข้ามารับผิดชอบดำเนินการให้แล้วเสร็จ กระทั่งได้ดำเนินการเปิดทดสอบไปเมื่อวันที่ 15 พฤศจิกายน พ.ศ. 2552 รวมเวลาก่อสร้าง 720 วันตามสัญญา หากนับรวมกันทางหลวงสายนี้ใช้เวลาก่อสร้างยาวนานกว่า 8 ปีใช้งบประมาณก่อสร้าง ทั้งสิ้น 1,244 ล้านบาท เนื่องจากราคาวัสดุที่ในพื้นที่สูงกว่าปกติ การขาดแคลนแรงงาน และค่าใช้จ่ายในการดูแลความปลอดภัยของเจ้าหน้าที่ระหว่างการก่อสร้าง ทำให้กรมทหารช่างขอเพิ่มงบประมาณอีก 204 ล้านบาท จากงบประมาณก่อสร้างอยู่ที่ 1,040 ล้านบาทลักษณะพิเศษ ลักษณะพิเศษ. ทางหลวงแผ่นดินหมายเลข 418 แตกต่างจากทางหลวงสายอื่นในพื้นที่ 3 จังหวัดชายแดนภาคใต้ คือ เป็นทางหลวงมาตรฐาน 4 ช่องจราจรแห่งแรกในพื้นที่จังหวัดชายแดนภาคใต้ ไม่มีจุดตัดตลอดเส้นทาง แต่จะใช้วิธีการทางยกระดับที่มีการก่อสร้างสะพานข้ามถนนประมาณ 20 จุด ทำให้ทางหลวงเส้นนี้ไม่มีสี่แยกไฟแดง ผู้ใช้เส้นทางนี้สามารถทำเวลาได้เร็วขึ้น นอกจากนี้สามารถย่นระยะทางจากทางหลวงแผ่นดินหมายเลข 409 ได้ถึง 13 กิโลเมตร ซึ่งมีเพียงแค่ 2 ช่องจราจรสวนทาง ใช้เวลาเดินทาง 45 นาที แต่หากใช้ทางหลวงแผ่นดินหมายเลข 418 จะใช้เวลาเพียงแค่ 25 นาทีเท่านั้นทางแยกสำคัญทางแยกสำคัญ. - จังหวัดปัตตานี- (เริ่มต้น) ทางหลวงแผ่นดินหมายเลข 42 (ทางตะวันตกไปอำเภอหนองจิก) - ทางหลวงแผ่นดินหมายเลข 43 (ทางตะวันตกไปอำเภอหาดใหญ่ จังหวัดสงขลา) - จังหวัดยะลา- (สิ้นสุด) ทางหลวงแผ่นดินหมายเลข 409 (ทางตะวันตกไปจังหวัดสงขลา ทางตะวันออกไปอำเภอเมืองยะลา)</doc>
