<doc id="431477" url="https://th.wikipedia.org/wiki?curid=431477" title="เหตุจลาจลที่เรือนจำอโปดากา">เหตุจลาจลที่เรือนจำอโปดากา เหตุจลาจลที่เรือนจำอโปดากา ส่งผลให้มีอยู่เสียชีวิต 44 ราย เกิดที่ประเทศเม็กซิโกในวันที่ 19 กุมภาพันธ์ พ.ศ. 2555 ในหมู่นักโทษของเรือนจำเมืองอโปดากา ซึ่งอยู่ห่างจากชายแดนรัฐเทกซัสไปราว 225 กิโลเมตร ในจำนวนนั้นเป็นสมาชิกแก๊งมาเฟียกัลฟ์ และแก๊งเซตัส โดยเหยื่อทั้งถูกทุบตี ถูกแทง และขว้างปาก้อนหินใส่ จอร์จ โดเมเน โฆษกด้านความมั่นคงของรัฐบาลท้องถิ่นนวยโบ เลอองเผยว่า มีความเป็นไปได้ที่มีนักโทษบางรายหลบหนี ซึ่งอาจเป็นแรงจูงใจให้เกิดการต่อสู้ดังกล่าวเพื่อเป็นการเบี่ยงเบนความสนใจของเจ้าหน้าที่ เจ้าหน้าที่สอบสวนชี้ว่า เจ้าหน้าที่รักษาความปลอดภัยของเรือนจำอาจมีส่วนรู้เห็นให้ความช่วยเหลือก่อเหตุจลาจลดังกล่าว โดยทางการได้ควบคุมตัวเจ้าหน้าที่เรือนจำทุกคนไว้สอบปากคำแล้ว เนื่องจากในช่วงหลายปีที่ผ่านมา มีการแหกคุกเกิดขึ้นหลายครั้งในเม็กซิโก และหลายครั้งที่เจ้าหน้าที่ให้ความร่วมมือ อย่างไรก็ตาม ไม่ชัดเจนว่าเหตุปะทะกันรุนแรงครั้งนี้เป็นการต่อสู้ระหว่างแก๊งกัลฟ์ กับแก๊งเซตัสหรือไม่ โดเมเนเสริม ทั้งนี้ เรือนจำในเมืองมอนเทอร์เรย์ก็เหมือนกับเรือนจำอีกหลายแห่งในเม็กซิโก ซึ่งมีนักโทษอยู่กันอย่างแออัด ผลสืบเนื่องจากสงครามต่อต้านยาเสพติดเป็นเวลา 5 ปี ของประธานาธิบดีเฟลิเป กัลเดรอน ที่ต้องการปราบปรามแก๊งค้ายาโดยก่อนหน้านี้ ก็มีการต่อสู้ปะทะกันระหว่างแก๊งคู่ปรับในเรือนจำแห่งหนึ่ง ทางตอนเหนือของประเทศ เมื่อเดือนมกราคมที่ผ่านมา ทำให้มีนักโทษเสียชีวิต 31 ราย และบาดเจ็บ 13 คน</doc>
