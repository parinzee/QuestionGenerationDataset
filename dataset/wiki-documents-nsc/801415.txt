<doc id="801415" url="https://th.wikipedia.org/wiki?curid=801415" title="เดอะดอกเตอร์">เดอะดอกเตอร์ เดอะดอกเตอร์ () เป็นตัวละครหลักและตัวละครสำคัญของภาพยนตร์ชุดสืบเนื่องแนววิทยาศาสตร์ของบีบีซีเรื่อง ดอกเตอร์ฮู แล้วยังมีส่วนร่วมในภาพยนตร์ชุดสืบเนื่องภาคแยก, นวนิยายภาคแยกอีกมากมาย, ละครวิทยุ และหนังสือการ์ตูนที่เชื่อมโยงกับภาพยนตร์ชุดเรื่องนี้ ในภาพยนตร์ชุดสืบเนื่องเรื่องนี้ "เดอะดอกเตอร์" คือนามแฝงของมนุษย์ต่างดาวอายุนับร้อยปีผู้ที่สามารถไปที่ไหนก็ได้ในกาลเวลาและอวกาศโดยทาร์ดิส () กับคู่หูของเขา นับตั้งแต่ภาพยนตร์ชุดเรื่องนี้ออกอากาศในปี ค.ศ.1963 ตัวละครนี้ก็ถูกนำแสดงโดยนักแสดงถึงสิบสองคน การเปลี่ยนนักแสดงได้รับการอธิบายในภาพยนตร์ชุดเกี่ยวกับ "การเจริญทดแทน" โดยเผ่าพันธุ์ของเขามีความสามารถในการเปลี่ยนและฟื้นฟูเซลล์ที่เสียหายหลังจากได้รับบาดเจ็บสาหัส ดอกเตอร์รุ่นล่าสุดในตอนนี้นั่นก็คือ ดอกเตอร์รุ่นที่สิบสอง นำแสดงโดยปีเตอร์ คะแพลดี ผู้ที่มารับบทต่อจากแมตต์ สมิท จากตอน "เดอะไทม์ออฟเดอะดอกเตอร์" ซึ่งเป็นตอนพิเศษช่วงคริสต์มาสในปี ค.ศ. 2013 นักแสดงนำคนอื่น ๆ ก็ล้วนแต่มีประสบการณ์ในการแสดงละครเวทีและละครเสียง รวมถึงภาพยนตร์และละครโทรทัศน์อีกด้วย ตัวละครนี้เป็นที่รู้จักกันดีในสาธารณะเนื่องจากการได้รับคะแนนเสียงจากประชาชนใน "Britain's favourite alien"ประวัติตัวละคร ประวัติตัวละคร. ภายในเรื่อง เดอะดอกเตอร์คือจ้าวแห่งกาลเวลาจากดาวแกลลิเฟรย์ ที่ท่องไปใน กาลเวลาและอวกาศ ในเครื่องข้ามมิติที่ "ข้างในใหญ่กว่าข้างนอก" ทาร์ดิส (ย่อมาจาก : เวลาและมิติสัมพันธภาพในอวกาศ) ซึ่งภายนอกจะเป็นป้อมตำรวจในรูปแบบของตู้โทรศัพท์จากปี ค.ศ.1963 และยังคงสภาพแบบนั้นตลอดทั้งภาพยนตร์ชุด เผ่าพันธุ์ของเขาอุทิศตนให้กับการดูแลควบคุมทั้งเรื่องการเดินทางท่องเวลาและอวกาศให้ปราศจากภัยคุกคามต่างๆ ดอกเตอร์เลือกที่จะทิ้งบ้านของเขาโดยขโมยยานทาร์ดิสที่เสื่อมสภาพแล้วจากที่ได้เผยมาในปี ค.ศ.1969 ตอน The War Games และยังปรากฏในตอน "The Name of the Doctor" กับพาหนะของเขา ดอกเตอร์มักจะท่องจักรวารไปพร้อมกับ คู่หูชาวมนุษ์ที่ทำหน้าที่เป็นตัวแทนของผู้ชมซึ่งจะเป็นคนคอยถามคำถามที่สงสัยและดอกเตอร์ก็จะเป็นคนตอบคำถามนั้นๆ "ดอกเตอร์" คือชื่อเรียกแทนตัวเองที่เขาได้เลือกไว้ โดยภายในช่วงหลังของซีรีส์ชุดใหม่โดยเฉพาะในช่วงของผู้ดำเนินรายการอย่างสตีเว่น มอฟแฟตจะดำเนินเรื่องเกี่ยวกับผลกระทบอันร้ายแรงที่เกิดขึ้นถ้าหากมีคนได้เอ่ยชื่อจริงของดอกเตอร์ ซึ่งก็ได้ดำเนินเรื่องอยู่ภายในตอน "The Time of the Doctor" สื่อต่างๆ ได้เสนอคำอธิบายเอาไว้ว่าชื่อจริงของเขานั้นไม่สามารถออกเสียงได้โดยมนุษย์ ในตอน "The Name of the Doctor" ดอกเตอร์รุ่นที่สิบเอ็ดได้บอกกับคู่หูของเขา คลาร่า ออสวอลด์ ว่าชื่อ "ดอกเตอร์" เป็นคำมั่นสัญญาที่เขาสร้างขึ้น และเผยอยู่ในตอน "The Day of the Doctor" : "ไม่กระทำโหดร้ายหรือขลาดตาขาว ไม่ยอมแพ้แม้คราวสิ้นหวัง"ชีวิตในวัยเด็ก ชีวิตในวัยเด็ก. ช่วงชีวิตของดอกเตอร์ในวัยเด็กสมัยยังอยู่กัลลิเฟรย์ได้ถูกเอ่ยถึงน้อยมาก ภาพยนตร์ชุดสมัยดั้งเดิมได้กล่าวถึงช่วงเวลาที่เขายังเรียนอยู่ในสถานศึกษาและวีรกรรมอันโด่งที่เคยก่อไว้กับไพโดเนี่ยนนักศึกษาของจ้าวแห่งกาลเวลา ในตอน "The Sound of Drums" ดอกเตอร์ได้กล่าวถึงการทำพิธีรับเข้าเป็นนักศึกษาของโรงเรียนว่า ตอนอายุครบแปดปี เหล่าจ้าวแห่งกาลเวลาในวัยเด็ก จะต้องมองเข้าไปในช่องว่างระหว่างกาลเวลาและอวกาศเพื่อที่จะดูไทม์วอร์เท็กซ์ บ้างก็ได้รับแรงบัลดาลใจ บ้างก็เสียสติ (ซึ่งก็ได้เกิดขึ้นกับศัตรูของเขา เดอะ มาสเตอร์) และบ้างก็วิ่งหนีไป เมื่อลองถามว่าเขาอยู่กลุ่มไหน ดอกเตอร์ตอบกลับมาว่า "อ๋อ ก็กลุ่มที่วิ่งหนีจากมันนั่นแหละ และผมก็ไม่เคยหยุดเลยด้วย!" เหล่านักเรียนในสถานศึกษา เขาได้ถูกสอนโดยจ้าวแห่งอนาคตโบรูซาและอาซเมลรวมถึงมาสเตอร์เพื่อนในวัยเด็กของดอกเตอร์ที่กลายมาเป็นศัตรูของเขาในภายหลังในช่วงของดอกเตอร์คนที่สามและยังคงเป็นศัตรูของเขาสืบเนื่องมาจนได้มากลับตัวกลับใจในตอน The End of Time ตอนสุดท้ายของดอกเตอร์คนที่สิบครอบครัว ครอบครัว. การกล่าวถึงครอบครัวของดอกเตอร์ในชุดภาพยนตร์มีน้อยมาก ในระหว่างช่วงสองปีแรกเขาได้ท่องเที่ยวไปกับหลานของเขา ซูซาน ฟอร์แมน, แล้วเธอก็ยังได้ปรากฏตัวอีกครั้งในตอน The Five Doctors, ภายในตอน "Smith and Jones" เขาได้กล่างถึงว่าเขามีน้องชาย, ในช่วงชีวิตที่สอง เมื่อเขาถูกถามเกี่ยวกับครอบครัวของเขา เขาตอบกลับมาว่า ความทรงจำของเขานั้นยังมีเรื่องราวของครอบครัวของเขาอยู่ภายในหัว (The Tomb of the Cybermen), ในตอน The Curse of Fenric ดอกเตอร์คนที่เจ็ดกลับตอบมาว่าเขาไม่รู้ ในภาพยนตร์ปี 1996 เขาได้บอกว่าแม่ของเขานั้นเป็นมนุษย์ มีหลายต่อหลายครั้งหลังจากที่เขาโดนถามเกี่ยวกับเรื่องของครอบครัวเขาก็จะเปลี่ยนหัวข้อการสนทนาใหม่ อย่างเช่นในตอน "Fear Her", "The Beast Below" และ "A Good Man Goes to War" ภายในตอน "The Empty Child" ดร.คอนสแตนตินได้บอกกับเขาว่า "ก่อนที่สงครามนี้จะเริ่มขึ้น ผมเป็นทั้งคุณพ่อและคุณปู่ ในตอนนี้ผมกลับไม่ใช่ทั้งคู่แต่ว่าผมก็ยังเป็นคุณหมออยู่" ดอกเตอร์คนที่เก้าตอบกลับมาว่า "ผมเข้าใจความรู้สึกนั้น" ใน The End of Time บุคคลลึกลับที่มีชื่อปรากฏในเครดิตท้ายเรื่องเพียงแค่ว่า "ผู้หญิง" ได้ปรากฏตัวต่อ วิลเฟรด มอตต์ ตลอดทั้งสองตอน ต่อมาก็ได้ถูกเผยว่าเธอเป็นจ้าวแห่งการเวลาที่ไม่เห็นด้วย เป็นฝ่ายค้านต่อสภาสูงของจ้าวแห่งการเวลาที่วางแผนหลบหนีในสงครามแห่งกาลเวลา เมื่อเธอเผยใบหน้าของเธอต่อดอกเตอร์ การตอบสนองของดอกเตอร์ระบุได้ว่าเขานั้นรู้จักกับเธอ จูลี่ การ์ดเนอร์ ได้อธิบายไว้ว่าจ้าวแห่งกาลเวลาคนนั้นคือแม่ของดอกเตอร์ แต่ว่าทั้งเธอและรัสเซล ที. เดวีส์ ก็ไม่ปรารถนาที่จะเผยตัวตนของเธอให้แน่ชัด หลังจากนั้นวิลเฟรดก็ได้ถามคำถามกับดอกเตอร์ไปว่าเธอคือใคร ดอกเตอร์กลับหลีกเลี่ยงไม่ยอมตอบคำถามนั้น ทำให้เรื่องทั้งหมดไม่กระจ่าง ในดอกเตอร์ฮู: The Writer's Tale – บทสุดท้าย รัสเซล ที เดวีส์ ก็ได้มาเผยว่าเขาได้สร้างตัวละครนั้นให้เป็นแม่ของดอกเตอร์และนี่คือสิ่งที่นักแสดง แคร์ บลูม ได้กล่าว สันนิษฐานได้ว่าดอกเตอร์นั้นได้แต่งงานกับคุณย่าของซูซาน รวมถึงช่วงของผู้เขียนบท สตีเว่น มอฟแฟต, ดอกเตอร์ในตอน "The Wedding of River Song" เขาได้แต่งงานกับสหายหรือคนรักของเขาอย่าง ริเวอร์ ซอง ภายในช่วงปีที่เจ็ดอย่างตอน "The Angels Take Manhattan" ทั้งดอกเตอร์และริเวอร์ได้ยืนยันว่าทั้งคู่ได้แต่งงานกันแล้ว ก่อนหน้านั้นในตอน The End of Time ได้เอ่ยถึงเกี่ยวกับดอกเตอร์คนที่สิบซึ่งได้อภิเษกสมรสกับ สมเด็จพระราชินีนาถเอลิซาเบธที่ 1 ซึ่งก็หมายความได้ว่าทั้งคู่นั้นได้มีความสัมพันธ์ที่ลึกซึ้ง ดอกเตอร์ได้เคยพูดติดตลกเอาไว้ว่า "ชื่อเล่นของเธอ พระราชินีผู้พรหมจรรย์ ไม่มีอีกต่อไปแล้ว" การอภิเษกสมรสของทั้งคู่ได้ปรากฏในตอน "The Day of the Doctor" ระหว่างการตามหา ไซกอนส์ ในปี 2010 ตอนพิเศษวันคริสต์มาส "A Christmas Carol" ดอกเตอร์คนที่สิบเอ็ดก็ได้แต่งงานโดยบังเอิญกับ มาริลิน มอนโร แต่ผู้เขียนบทอย่างสวีเว่น มอฟแฟตกลับไม่นับรวมพระราชินีนาถเอลิซาเบธที่ 1 กับ มาริลิน มอนโรว่าเป็นภรรยาของดอกเตอร์การเปลี่ยนใบหน้า การเปลี่ยนใบหน้า. การเปลี่ยนตัวนักแสดงดอกเตอร์ได้ถูกอธิบายภายในชุดภาพยนตร์ว่าเป็นความสามารถของจ้าวแห่งกาลเวลานั่นก็คือการเจริญทดแทน (รีเจเนอเรชั่น)เพื่อรักษาโรค, บาดแผลสาหัส หรือ การแก่เฒ่า ผลข้างเคียงของมันก็คือการที่เขาจะต้องเปลี่ยนลักษณะใบหน้าและนิสัยของเขาใหม่ ในตอนแรกความสามารถนี้ยังไม่ได้รวมอยู่ในตัวของดอกเตอร์ จนกระทั่งโปรดิวเซอร์ได้หาทางที่จะเปลี่ยนนักแสดงนำจาก วิลเลี่ยม ฮาร์ทเนล เป็น แพทริค ธงตัน ในตอนแรกมันยังไม่ได้มีชื่อว่าการเจริญทดแทน จนกระทั่งในสมัยของ จอน เพิร์ทวี เปลี่ยนเป็น ทอม เบเกอร์ ในตอนจบของ Planet of the Spiders (1974) ในจอแก้วการเปลี่ยนร่างจากฮาร์ทเนลเป็นธงตันได้ถูกเรียกว่า "การเปลี่ยนใหม่" (เรเนวัล) และจากธงตันเป็นเพิร์ทวีก็เปลี่ยนเป็น "การเปลี่ยนใบหน้า" แนวคิดแรกของการเจริญทดแทนหรือการเปลี่ยนใหม่ของดอกเตอร์ก็คือ รูปลักษณ์ ร่างกายของดอกเตอร์จะต้องเด็กลงและแข็งแรงขึ้น ดอกเตอร์คนที่สองภายในตอนแรกมีจุดประสงค์ที่จะเป็นร่างที่หนุ่มกว่าคนแรกโดยสิ้นเชิง รายชื่อนักแสดงที่ได้รับบทเป็นดอกเตอร์ในชุดภาพยนตร์รวมถึงวันที่เข้าแสดงครั้งแรกไปจนถึงครั้งสุดท้ายได้แก่ :</doc>
