<doc id="891747" url="https://th.wikipedia.org/wiki?curid=891747" title="ไฮล์บร็อน">ไฮล์บร็อน ไฮล์บร็อน () เป็นเมืองทางตอนเหนือของรัฐบาเดิน-เวือร์ทเทิมแบร์ค ประเทศเยอรมนี ไฮล์บร็อนตั้งอยู่บนแม่น้ำเน็คคาร์ ทางเหนือของนครชตุทท์การ์ทไปราว 57 กิโลเมตร ถือเป็นเมืองใหญ่อันดับ 6 ของรัฐ ในอดีตเมืองแห่งนี้มีสถานะเป็นเสรีนครของจักรวรรดิโรมันอันศักดิ์สิทธิ์ ไฮล์บร็อนขึ้นชื่อเรื่องการปลูกองุ่นมานับร้อยปี และยังเป็นแหล่งเหมืองเกลือที่สำคัญแห่งหนึ่งของรัฐ ซึ่งในช่วงสงครามโลกครั้งที่สอง บรรดาเหมืองเกลือต่าง ๆ ของไฮล์บร็อนถูกใช้เป็นคลังสรรพาวุธของกองทัพเยอรมัน ไฮล์บร็อนถูกทิ้งระเบิดทางอากาศราว 20 ครั้งตลอดช่วงสงครามแต่ได้รับความเสียหายไม่มาก</doc>
