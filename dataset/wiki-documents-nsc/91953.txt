<doc id="91953" url="https://th.wikipedia.org/wiki?curid=91953" title="ก๊วยพู้">ก๊วยพู้ ก๊วยพู้ ( ; ) เป็นตัวละครในนิยายกำลังภายในเรื่องมังกรหยก ภาค 2 ของ กิมย้ง เป็นธิดาของ ก๊วยเจ๋ง กับ อึ้งย้ง สองสามีภรรยาตัวเอกจากมังกรหยกภาคที่แล้ว ตัวละครก๊วยพู้นั้น เป็นเหมือนการรวมเอาส่วนที่ไม่ดีขอบิดากับมารดาไว้ด้วยกัน โดยได้ถ่ายทอดเอานิสัยเอาแต่ใจตัวเองมาจากอึ้งย้งผู้เป็นมารดา และยังถ่ายทอดความไม่ฉลาดมาจากบิดาอีก ทั้งนี้ก็เนื่องมาจากการอบรมเลี้ยงดูของ ก๊วยเจ๋งและอึ้งย้งที่ตามใจมาตั้งแต่เด็ก ตอนนั้นทั้งก๊วยเจ๋งและอึ้งย้งต่างก็ยังเด็ก ถึงแม้อึ้งย้งจะฉลาดล้ำ แต่การเลี้ยงลูกไม่เกี่ยวกับความฉลาด แต่เกี่ยวกับประสบการณ์และความเข้าใจ เมื่ออึ้งย้งเลี้ยงลูกแบบตามใจ ผลที่ออกมาก็เลยกลายเป็นก๊วยพู้ที่เอาแต่ใจ ประกอบกับมีสองพี่น้องตระกูลบู๊คอยตามเอาอกเอาใจอยู่ตลอดเวลาอีก ยิ่งทำให้ก๊วยพู้เสียคนขึ้นไปอีก ก๊วยพู้ผ่านชีวิตในวัยเด็กมาอย่างมีความสุข เมื่อนางอยากได้อะไร ก็จะได้ มีมารดาคอยตามใจ และสองพี่น้องตระกูลบู๊ก็โอนอ่อนผ่อนตามนางเสมอ เมื่อเริ่มเข้าสู่วัยสาว ก็เริ่มมีเรื่องให้นางต้องกลัดกลุ้มใจอยู่เรื่องหนึ่ง คือ ระหว่างสองพี่น้องตระกูลบู๊นี้ไม่ทราบว่าจะตัดสินใจเลือกใครดี หากเลือกคนใดคนหนึ่งอีกคนย่อมเสียใจ จะให้เลือกทั้งสองคนก็เป็นไปไม่ได้ ดีที่หลังจากเอี้ยก้วยช่วยเข้ามาแก้ปัญหาทำให้สองพี่น้งนั้นตัดใจแยกตัวจากไป ภายหลังก็ได้พานพบคู่ของตัวเอง ส่วนก๊วยพู้ก็ได้พบกับเยลูฉี ทุกอย่างก็เลยลงตัว ก๊วยพู้ถือเป็นอีกหนึ่งตัวละครที่น่าสนใจตรงที่เป็นทายาทของตัวละครนำในมังกรหยกภาคก่อน หลายๆคนคาดหวังว่าธิดาของก๊วยเจ๋งกับอึ้งย้งนั้นจะต้องออกมาเป็นยอดคน แต่กิมย้งท่านกลับให้ก๊วยพู้เอาแต่ส่วนที่ไม่ดีข้อบิดามารดามา ผู้อ่านหลายคนรู้สึกผิดคาด แต่ถ้าดูตามความสมเหตุสมผล และความเป็นไปของเรื่องแล้ว นิสัยของก๊วยพู้ก็เหมาะสมที่จะออกมาเป็นแบบนี้ บทบาทของก๊วยพู้ก็มีความสำคัญในเรื่องนี้พอสมควร เป็นคู่อริกับเอี้ยก้วยมาตังแต่เด็ก เป็นคนที่ตัดแขนเอี้ยก้วย และยังเป็นคนซัดเข็มพิษใส่เซียวเหล่งนึ่ง ทำให้เอี้ยก้วยกับเซียวเหล่งนึ่งต้องพรากจากกันนานถึงสิบหกปี แต่ถ้าจะบอกว่าก๊วยพู้เป็นตัวร้ายของเรื่องก็ยังไม่ถึงขนาดนั้น จริงๆแล้วนิสัยโดยรวมก็ยังไม่ถึงกับว่าเลวร้ายมากนัก เพียงเอาแต่ใจและไม่ยอมแพ้ใคร และค่อนข้างอารมณ์ร้อน บางครั้งจึงทำอะไรที่เกินกว่าเหตุ เพราะทำไปตามอารมณ์ ก๊วยพู้มีนิสัยชอบโอ้อวด ชอบเอาชนะ และถือว่าตัวว่าเป็นธิดาของวีรบุรุษที่ชาวยุทธต่างยกย่อง นางมักจะยกชื่อของบิดามารดามาใช้อยู่เสมอๆ มีอยู่หลายครั้งที่ก๊วยพู้ดูจะทำเกินกว่าเหตุเกินไป ที่ชัดเจนที่สุดก็เป็นตอนที่ตัดแขนเอี้ยก้วย นอกจากนั้นยังมีอีกหลายตอน ทั้งตอนที่สู้กับเล็กบ่อซังนางลงมืออย่างเต็มทีใช้ท่วงท่าสังหาร แม้ว่าได้ชัยแล้วก็ยังคงรุกสืบต่อ ทั้งที่ทะเลาะกันด้วยเรื่องเล็กน้อย หรือในตอนที่สู้กับเซียนวานรแปดมือ ในขณะที่เซียนวานรแปดมือได้ยินก๊วยเซียงเรียกก๊วยพู้ว่าพี่ จึงหดรั้งกระบวนท่าที่จู่โจมออกไปกลับมาอย่างหักโหม พุ่งถอยไปด้านหลัง เมื่ออีกฝ่ายอ่อนข้อให้ก็ควรจะหยุดมือ แต่ก๊วยพู้ต่อสู้มา แต่สู้ไม่ได้จึงมีโทษะ เห็นคู่ต่อสู้อ่อนข้อให้พลันเสือกกระบี่แทงปลาดออก ฉวยโอกาสแทงเซียนวานรแปดมือบาดเจ็บสาหัส นับเฉพาะที่มีในเรื่องก็มีอยู่หลายตอน ถ้ารวมกับที่ในเรื่องไม่ได้เอ่ยถึง ไม่ทราบว่ามีผู้บริสุทธิกี่คนแล้วที่ต้องบาดเจ็บหรือเสียชีวิตภายใต้คมกระบี้ของนาง เพียงเพราะอารมณ์ชั่ววูปชอบเอาชนะวรยุทธของก๊วยพู้ วรยุทธของก๊วยพู้. ในด้านวรยุทธ ถ้าเทียบกับคนทั่วไปก็ถือว่านางมีวรยุทธที่สูงส่งอยู่ แต่ถ้าเทียบกับสภาพแวดล้อมที่นางอยู่ ถือว่านางยังมีวรยุทธด้อยกว่าที่ควรจะเป็น นางมีบิดามารดาและสามีเป็นผู้เชี่ยวชาญในเชิงบู๊ บิดาเป็นถึงจอมยุทธฝีมือสูงล้ำยากจะหาใครเทียบเทียม มารดาเป็นประมุกพรรคกระยาจกมีวรยุทธเป็นเลศ มีท่านตาเป็นยอดคนรอบรู้วิชาหลากหลายแขนง และมีสามีคือเยลู่ฉี ที่ถ้าไม่นับเอี้ยก้วย ในจำนวนคนอายุเท่ากันหาใครมีพลังฝีมือเทียบเขาไม่ได้ แต่นางนอกจากมีภูมิปฏิภาณที่ค่อนไปทางบิดา แล้วยังมีใจร้อนรน เมื่อร่ำเรียนวิชาบู๊สัมผัสเพียงผิวเผินก็ยุติ ไม่ยอมทุ่มเทเข้าศึกษาค้นคว้า ทำให้แม้มีวิชาให้ร่ำเรียนมากมาย แต่ไม่สำเร็จในวิชาใดเลยความรักของก๊วยพู้ ความรักของก๊วยพู้. ความรักของก๊วยพู้เป็นความรักที่ซับซ้อนกว่าใครในเรื่อง การที่ก๊วยพู้มักมีอารมณ์ฉุนเฉียวนั้นความจริงแล้วมีที่มา จริงๆแล้วก๊วยพู้ก็เป็นอีกคนที่ติดอยู่ในบ่วงแห่งความรักของเอี้ยก้วยโดยที่ไม่มีใครรู้ รวมทั้งตัวนางเอง นางเพิ่งจะมารู้สึกได้ก็ในตอนท้ายเรื่อง ในช่วงที่เอี้ยก้วยฝ่าวงล้อมไปช่วยเยลู่ฉีสามีของนาง เอี้ยก้วยได้กล่าวว่า เราสองเติบโตมาด้วยกัน ผูกพันกันฉันพี่น้อง ขอเพียงท่านไม่รังเกียจแค้งเคืองข้าพเจ้า ข้าพเจ้าก็พึงพอใจแล้ว ก๊วยพู้หลังจากได้ยินภาพความหลังสมัยเยาว์วัยก็แล่นเข้ามา ครุ่นคิดขึ้น</doc>
