<doc id="177406" url="https://th.wikipedia.org/wiki?curid=177406" title="อะซะอิ นะงะมะซะ">อะซะอิ นะงะมะซะ อะซะอิ นะงะมะซะ () เป็นไดเมียว ที่ใน ยุคเซ็งโงะกุ ครอบครองอยู่แถบจังหวัดโอมิประวัติ ประวัติ. นะงะมะซะเกิดในปราสาทโอดะนิ เป็นบุตรของ อะซะอิ ฮิซะมะซะ เป็นไดเมียวรุ่นที่สองของตระกูล และเป็นไดเมียวรุ่นสุดท้ายของตระกูล ตระกูลอะซะอินั้นมีตระกูลคู่ปรับคือตระกูลโรกคาคุ ใน พ.ศ. 2103 นะงะมะซะได้ขึ้นมาเป็นหัวหน้าตระกูล บิดาของนะงะมะซะมีทีท่าว่าจะยอมจำนนต่อโรกคาคุ แต่นะงะมะซะนั้นยังต่อต้านต่อไป ต่อมานะงะมะซะนั้นได้ถูกส่งตัวให้ไปสมรสกับเจ้าหญิงแห่งโรกคาคุ เขาล้มงานลงด้วยตัวของเขาเอง แล้วกลับปราสาทโอดานิสงครามกับโรกคาคุ สงครามกับโรกคาคุ. นะกะมะซะได้ทำสงครามกับ โรกคาคุ โยชิคาตะ โดยการยึดปราสาทฟูโตะกลับคืนใน พ.ศ. 2104 หลังจากนั้นนะกะมะซะก็รบกับตระกูลโรกคาคุในศึกโนะราดะ และได้ชัยชนะ หลังจากสงคราม นะกะมะซะได้แต่งงานกับโออิจิ น้องสาวของโอดะ โนะบุนะงะ และได้เป็นพันธมิตรกัน แล้วเขาก็ช่วยโนะบุนะงะบุกจังหวัดมิโนะเผชิญหน้ากับ ไซโต ทะสึโอะกิ ทั้งสองนั้นเป็นพันธมิตรที่น่าเชื่อถือต่อกันมาก โดยเฉพาะโนะบุนะงะที่มีความไว้วางใจต่อนะกะมะซะมากยิ่งนักต่อต้านโนะบุนะงะ สงครามอาเนกาว่า ต่อต้านโนะบุนะงะ สงครามอาเนกาว่า. ใน พ.ศ. 2113 โนะบุนะงะได้ทำสงครามกับตระกูลอะซะกุระ นำโดย อะซะกุระ โยะชิอะกิ โนะบุนะงะนั้นหวังการช่วยเหลือจากนะกะมะซะ แต่เมื่อนะกะมะซะกลับช่วยอะซะกุระ ทำให้โนะบุนะงะต้องถอยทัพ และไปขอความช่วยเหลือจาก โทะกุงะวะ อิเอะยะซุ และทัพผสมของโอดะและโทะกุงะวะ ก็ต่อสู้กับทัพผสมของอะซะกุระและอาซาอิก็เกิดขึ้นที่แม่น้ำอะเนะงะวะ ทัพของโยะชิอะกิและนะกะมะซะพ่ายแพ้ แต่หลังจากนั้นก็มีศึกเกิดขึ้นอีกเป็นย่อมๆอยู่หลายครั้งวาระสุดท้าย วาระสุดท้าย. นะกะมะซะได้อยู่ปราสาทโอดานิของตน และใน พ.ศ. 2116 นะกะมะซะได้ถูกโนะบุนะงะบุกล้อมปราสาท โนะบุนะงะนั้นให้โอกาสครั้งสุดท้าย แต่นะกะมะซะปฏิเสธ แล้วปราสาทโอดานิก็ถูกเผา นะกะมะซะส่งตัวโออิจิให้โนะบุนะงะ พร้อมกับเหล่าลูกของเขา แล้วนะกะมะซะก็กระทำการฮาราคีรีเป็นจุดจบของตนในที่สุด- ว่ากันว่าหลังจากเหตุการณ์นั้นโออิจิไม่พูดคุยกับพี่ชายของตนอีกเลย - หนึ่งในลูกสาวของนะกะมะซะนั้นได้สมรสกับ โทะโยะโตะมิ ฮิเดะโยะชิ ด้วย</doc>
