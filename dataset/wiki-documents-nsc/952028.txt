<doc id="952028" url="https://th.wikipedia.org/wiki?curid=952028" title="คิม อิล">คิม อิล คิม อิล (; 20 มีนาคม พ.ศ. 2453 – 9 มีนาคม พ.ศ. 2527) เป็นรองประธานาธิบดีและนายกรัฐมนตรีของเกาหลีเหนือ ดำรงตำแหน่งช่วง 28 ธันวาคม พ.ศ. 2515 ถึง 19 เมษายน พ.ศ. 2519 เขาเกิดวันที่ 20 มีนาคม พ.ศ. 2453 ที่จังหวัดฮัมกย็อง ในเกาหลีภายใต้การปกครองของญี่ปุ่น ตามการรายงานของเคซีเอ็นเอ คิมอิลเข้าร่วมพรรคคอมมิวนิสต์ใต้ดินใน พ.ศ. 2475 และต่อสู้กับการรุกรานของญี่ปุ่นตั้งแต่ พ.ศ. 2478 เขาทำหน้าที่ทางทหารหลายด้านและรับตำแหน่งรองนายกรัฐมนตรีคนแรกใน พ.ศ. 2502 เป็นนายกรัฐมนตรีใน พ.ศ. 2515 และเป็นรองประธานาธิบดีใน พ.ศ. 2519 สภาประชาชนสูงสุดเกาหลีเหนือแต่งตั้งให้คิม อิลดำรงตำแหน่งรองประธานาธิบดีในเดือนพฤษภาคม พ.ศ. 2519 และดำรงตำแหน่งจนถึงแก่กรรม</doc>
