<doc id="224348" url="https://th.wikipedia.org/wiki?curid=224348" title="เวสต์ซัสเซกซ์">เวสต์ซัสเซกซ์ เวสต์ซัสเซกซ์ () เป็นเทศมณฑล (county) แห่งหนึ่งในประเทศอังกฤษ สหราชอาณาจักร มีฐานะเป็นทั้งเทศมณฑลทางพิธีการและเทศมณฑลที่ไม่ใช่มหานคร เวสต์ซัสเซกซ์ตั้งอยู่ในเซาท์อีสต์อิงแลนด์ (ภาคการปกครองตะวันออกเฉียงใต้ของอังกฤษ) มีเขตแดนติดกับเทศมณฑลอีสต์ซัสเซกซ์ (กับเทศมณฑลไบรตันและโฮฟ), เทศมณฑลแฮมป์เชอร์ และเทศมณฑลเซอร์รีย์ เทศมณฑลซัสเซกซ์ถูกแยกเป็นอีสต์ซัสเซกซ์และเวสต์ซัสเซกซ์ตั้งแต่คริสต์ศตวรรษที่ 12 และอยู่ภายใต้การบริหารของสภาเทศมณฑลแยกต่างหากจากกันตั้งแต่ปี ค.ศ. 1888 และในปี ค.ศ. 1974 เวสต์ซัสเซกซ์ได้รับการกำหนดให้เป็นเทศมณฑลทางพิธีการตามพระราชบัญญัติรัฐบาลส่วนท้องถิ่น ค.ศ. 1972 ขณะเดียวกัน เขตมิดซัสเซกซ์ (ที่รวมเมืองเฮย์เวิดส์ฮีท, เบอร์เจสส์ฮิลล์ และอีสต์กรินสเตดไว้ด้วย) ก็ย้ายจากอีสต์ซัสเซกซ์มาขึ้นกับเวสต์ซัสเซกซ์ เวสต์ซัสเซกซ์เป็นบริเวณที่มีสิ่งที่น่าสนใจหลายอย่างเช่นคฤหาสน์ต่าง ๆ และปราสาทเช่นปราสาทแอรันเดลและปราสาทแบรมเบอร์ กว่าครึ่งของเทศมณฑลเป็นพื้นทีสงวนซึ่งทำให้เหมาะกับการเป็นที่เหมาะสำหรับการเดินและขี่กรยานทั้งสำหรับผู้ยู่อาศัยและนักท่องเที่ยว. เวสต์ซัสเซกซ์แบ่งการปกครองเป็นเจ็ดเขต ได้แก่ เวอร์ทิง, แอรัน, ชิชิสเตอร์, ฮอร์ชัม, ครอว์ลีย์, มิดซัสเซกซ์ และเอเดอร์ โดยมีชิชิสเตอร์เป็นเมืองหลักของเทศมณฑล เวสต์ซัสเซกซ์มีประชาชนรวมทั้งสิ้นประมาณ 776,300 คน ในเนื้อที่ 1,991 ตารางกิโลเมตรซึ่งถัวเฉลี่ยเป็น 390 ต่อหนึ่งตารางกิโลเมตร</doc>
