<doc id="174842" url="https://th.wikipedia.org/wiki?curid=174842" title="ทางหลวงแผ่นดินหมายเลข 211">ทางหลวงแผ่นดินหมายเลข 211 ทางหลวงแผ่นดินหมายเลข 211 สายหนองสองห้อง–เชียงคาน เป็นทางหลวงแผ่นดินที่มีลักษณะทอดยาวไปตามแม่น้ำโขง แยกออกมาจากทางหลวงแผ่นดินหมายเลข 2 ในเขตเทศบาลตำบลหนองสองห้อง ตำบลค่ายบกหวาน อำเภอเมืองหนองคาย จังหวัดหนองคาย และสิ้นสุดที่อำเภอเชียงคาน จังหวัดเลย โดยตัดผ่านอำเภอเมืองหนองคาย อำเภอท่าบ่อ อำเภอศรีเชียงใหม่ อำเภอสังคม จังหวัดหนองคาย อำเภอปากชม และอำเภอเชียงคาน จังหวัดเลย รวมระยะทางทั้งสิ้น 184.36 กิโลเมตร ทางหลวงแผ่นดินหมายเลข 211 เป็นถนนขนาด 2 ช่องจราจรและ 4 ช่องจราจร โดยอยู่ในการควบคุมดูแลของสำนักทางหลวงที่ 3 (สกลนคร) และสำนักทางหลวงที่ 6 (เพชรบูรณ์)</doc>
