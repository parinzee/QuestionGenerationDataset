<doc id="46958" url="https://th.wikipedia.org/wiki?curid=46958" title="ริกะ อิชิกะวะ">ริกะ อิชิกะวะ ริกะ อิชิกะวะ (ญี่ปุ่น : 石川梨華/อังกฤษและโรมะจิ : Ishikawa Rika) (เกิดวันเสาร์ที่ 19 มกราคม พ.ศ. 2528) คือ นักร้องหญิงแนวเจ-ป็อปชาวญี่ปุ่น และผู้ดำเนินรายการโทรทัศน์และวิทยุ ของสังกัดเฮลโล! โปรเจกต์ (Hello! Project) เธอคืออดีตสมาชิกของกลุ่มนักร้องหญิง "มอร์นิงมุซุเมะ" (モーニング娘。) และหัวหน้ากลุ่มคนปัจจุบันของกลุ่มนักร้อง "บิยูเด็ง" (美勇伝)ข้อมูลส่วนบุคคลอื่น ๆข้อมูลส่วนบุคคลอื่น ๆ. - หมู่เลือด: เอ - ความสูง: 157 เซนติเมตร (ประมาณ 5 ฟุต 2 นิ้ว) - งานอดิเรก: ช็อปปิง, ดูภาพยนตร์, ฟังเพลงแนวแทรนซ์, สะสมเล็บปลอมและตุ้มหู - อาหารที่ชอบที่สุด: ชิราตามะกับถั่วแดง - ฤดูกาลที่ชอบที่สุด: ฤดูร้อน - สีที่ชอบที่สุด: สีชมพู - ทีมที่ชอบที่สุด: ฮันชิงไทเกอรส์ - สิ่งที่ไม่ชอบ: นก - สถานที่ในญี่ปุ่นที่ชอบที่สุด: จังหวัดคานางาวะ - ทักษะพิเศษ: ทำวายบาลานซ์, เล่นเทนนิส - จุดแข็ง: ชอบคิดเชิงบวก, เกลียดการพ่ายแพ้ - วิชาเรียนที่ถนัด: ภาษาอังกฤษ - วิชาเรียนที่ไม่ถนัด: คณิตศาสตร์ - เพลงของมอร์นิงมุซุเมะที่ชอบที่สุด:1. เดอะพีซ (The Peace) 2. มอร์นิงคอฟฟี (Moring Coffee)- ถ้าเธอไม่ได้เป็นสมาชิกของมอร์นิงมุซุเมะ: เธอก็จะเป็นเด็กนักเรียนธรรมดาประวัติการทำงาน ประวัติการทำงาน. ริกะ อิชิกาวะ เข้าร่วมกับกลุ่มนักร้องหญิง มอร์นิงมุซุเมะ ในฐานะของสมาชิกรุ่นที่ 4 เมื่อเดือนเมษายน พ.ศ. 2543 พร้อมกันกับเพื่อนร่วมรุ่นอีก 3 คน ได้แก่ ฮิโตมิ โยชิซาวะ (吉澤 ひとみ) โนโซมิ สึจิ (辻 希美) และไอ คาโงะ (加護 亜依) ผลงานเปิดตัวของเธอทั้งสี่คือเพลงซิงเกิลที่ 10 ของกลุ่มที่ชื่อ "แฮปปีซัมเมอร์เวดดิง" (Happy Summer Wedding) ปี พ.ศ. 2544 อิชิกาวะได้รับการยืมตัวไปร่วมงานในกลุ่มนักร้องร่วมสังกัดชื่อ "คันทรีมุซุเมะ" (カントリー娘。) และยังได้รับเลือกให้เป็นสมาชิกรุ่นที่ 2 ของกลุ่ม "ทัมโปโปะ" (タンポポ, กลุ่มนักร้องย่อยกลุ่มแรกในมอร์นิงมุซุเมะ) แทนที่อายะ อิชิงูโระ (石黒彩) ที่ออกจากกลุ่มไปก่อนหน้านั้น 1 ปี ปี พ.ศ. 2546 เมื่อมอร์นิงมุซุเมะถูกแบ่งออกไปเป็นสองกลุ่ม (โอโตเมะกูมิ และ ซากูระกูมิ)เพื่อความสะดวกในการตระเวนแสดงคอนเสิร์ตในประเทศญี่ปุ่น อิชิกาวะก็ได้รับการจัดให้เป็นสมาชิกในกลุ่ม "มอร์นิงมุซุเมะ โอโตเมะกูมิ" (モーニング娘｡おとめ組) ปี พ.ศ. 2547 อิชิกาวะ และซายูมิ มิจิชิเงะ (道重 さゆみ) หนึ่งในสมาชิกรุ่นที่ 6 ของมอร์นิงมุซุเมะ ได้รับเลือกให้เป็นนักร้องของกลุ่ม "อีโคโมนิ" (エコモ二, กลุ่มนี้ถูกตั้งขึ้นมาเพื่อการรณรงค์รักษาสิ่งแวดล้อม) นอกจากกลุ่มนักร้องเหล่านั้น อิชิกาวะยังได้มีโอกาสเข้าร่วมกับกลุ่มนักร้องพิเศษของเฮลโล! โปรเจกต์ อีก 5 กลุ่มด้วยกัน ได้แก่กลุ่ม "อาโออิโระ 7" (青色7) "3นิง มัตสึริ" (三人祭) "เซ็กซี 8" (Sexy 8) "7แอร์" (7AIR) และ "เอช.พี. ออลสตารส์" (H.P. All Stars) เดือนสิงหาคม พ.ศ. 2547 อิชิกาวะ ร่วมกับเอริกะ มิโยชิ (三好絵梨香) และยูอิ โอกาดะ (岡田唯) ได้รับเลือกให้เป็นสมาชิกของกลุ่มนักร้องสามคนกลุ่มใหม่ของเฮลโล! โปรเจกต์ ที่ชื่อว่าบิยูเด็ง วันที่ 7 พฤษภาคม พ.ศ. 2548 อิชิกาวะได้ 'สำเร็จการศึกษา' จากมอร์นิงมุซุเมะ และต่อมาในเดือนพฤศจิกายนของปีเดียวกัน กลุ่มบิยูเด็งที่เธอเป็นสมาชิกได้ออกผลงานอัลบั้มชุดแรกมา โดยใช้ชื่อว่า "ซูตรูมนัมเบอร์ 1" (Suite Room Number 1) นอกจากการเป็นนักร้อง อิชิกาวะยังเป็นนักฟุตซอลประจำทีม "แกทาสบริลฮานเทส เอช.พี." (Gatas Brilhantes H.P.) ทีมฟุตซอลประจำสังกัดเฮลโล! โปรเจกต์ เป็นนักพากษ์ในภาพยนตร์การ์ตูนเรื่อง "แฮมทาโร่" (Hamtaro) ร่วมกับอายะ มัตสึอูระ (松浦 亜弥) และซายูมิ มิจิชิเงะ เป็นนักจัดรายการวิทยุของรายการ "จันจากะชาร์มมี" เป็นนางแบบในผลงานสมุดรวมภาพถ่ายเดี่ยวของเธอเอง 5 ชุด และยังเป็น "สาวป๊อคกี้" ในภาพยนตร์โฆษณาผลิตภัณฑ์ของป๊อคกี้อีกด้วย ปี พ.ศ. 2549 อิชิกาวะได้แสดงในบทตัวร้ายของภาพยนตร์ประเภทไลฟแอ็คชันดัดแปลงเรื่องที่สี่ของหนังสือการ์ตูนชุดซูเกบังเดกะ (スケバン刑事) เรื่อง "" (スケバン刑事 コードネーム=麻宮サキ) โดยได้ออกฉายครั้งแรกในวันที่ 30 กันยายนของปีดังกล่าว ปี พ.ศ. 2550 เธอได้รับเลือกให้แสดงในละครเพลงเรื่อง "เว็นวิลยูรีเทิร์น?" (When Will You Return?) โดยละครเรื่องนี้เปิดแสดง 22 รอบ ณ โรงละครนิสเซ กรุงโตเกียว ประเทศญี่ปุ่น โดยแสดงรอบแรกไปเมื่อวันที่ 4 พฤษภาคม พ.ศ. 2550 หลังจากนั้น เธอได้เดินทางไปแสดงละครเรื่องเดียวกันนี้ที่โอซากะซิตีเซ็นเตอร์ (Osaka City Center) เป็นเวลา 3 วัน ตั้งแต่วันที่ 25 ถึง 28 พฤษภาคมรายละเอียดปลีกย่อยรายละเอียดปลีกย่อย. - เพื่อนสนิทของริกะ อิชิกาวะ ในสังกัดเฮลโล! โปรเจกต์ คือ อายูมิ ชิบาตะ (柴田 あゆみ) จากกลุ่ม "เมล่อนคิเน็มบิ" (メロン記念日) เธอทั้งสองจะนัดกันไปทานข้าวด้วยกันเสมอยามที่ว่างจากการทำงาน - ร่างกายของอิชิกาวะมีความยืดหยุ่นที่ดีมาก เธอสามารถทำท่าวาย-บาลานซ์ (ท่าของกีฬายิมนาสติก) ได้โดยไม่ต้องใช้ความพยายามอะไรมากมาย - ตอนที่เธอยังเป็นนักเรียน อิชิกาวะเคยเป็นกัปตันทีมเทนนิสของชมรมเทนนิสประจำโรงเรียนกลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องของเฮลโล! โปรเจกต์- มอร์นิงมุซุเมะ (พ.ศ. 2543 – 2548) - คันทรีมุซุเมะ (พ.ศ. 2544 – 2546) - โรแมนซ์ (ROMANS, พ.ศ. 2546) - เฮลโล! โปรเจกต์ อากางูมิ (紅組, พ.ศ. 2548) - บิยูเด็ง (พ.ศ. 2547 – ปัจจุบัน) - อีโคโมนิ (พ.ศ. 2547 – ปัจจุบัน) - เดฟ.ดีวา (DEF.DIVA, พ.ศ. 2548 – ปัจจุบัน) - องงะกุแกทาส (音楽ガッタス, พ.ศ. 2550 – ปัจจุบัน) - กลุ่มนักร้องย่อยของมอร์นิงมุซุเมะ- ทัมโปโปะ (พ.ศ. 2543 – 2545) - มอร์นิงมุซุเมะ โอโตเมะกูมิ (พ.ศ. 2546 – 2547) - กลุ่มนักร้องผสมของเฮลโล! โปรเจกต์- พ.ศ. 2543: อาโออิโระ 7 (รุ่นที่ 2) - พ.ศ. 2544: 3นิงมัตสึริ - พ.ศ. 2545: เซ็กซี 8 - พ.ศ. 2546: 7แอร์ - พ.ศ. 2547: เอช.พี. ออลสตารส์ผลงานสมุดรวมภาพถ่ายภาพยนตร์ผลงาน. ภาพยนตร์. - พ.ศ. 2543 – พินช์รันเนอร์ (ピンチランナー) - พ.ศ. 2545 – ทกกาเอ็กโกะ (とっかえっ娘。) - พ.ศ. 2546- โคอินุดังโนะโมโนงาตาริ (子犬ダンの物語) - 17ไซ ~ทับดาจิโนะฟูตาริ~ - พ.ศ. 2547 – ทตโตโกะฮัมตาโระฮามุฮามุฮาปะราไอโจะ! - พ.ศ. 2549 – (スケバン刑事 コードネーム=麻宮サキ)ภาพยนตร์โฆษณาภาพยนตร์โฆษณา. - เอรูเซเมะ - เจบีฟ “โอนิกุซูกิซูกิ” (พ.ศ. 2546)ดีวีดี/วิดีโอดีวีดี/วิดีโอ. - 21 ต.ค. 46 – ริกะ & มิกิ ซูงาโอะโนะ 17ไซ ~เมคกิงออฟ “ทับดาจิโนะฟูตาริ”~ - 7 มี.ค. 47 – อาโลเฮลโล! ริกะ อิชิกาวะ (アロハロ！石川梨華)การปรากฏตัวทางรายการโทรทัศน์ทางรายการวิทยุ</doc>
