<doc id="535750" url="https://th.wikipedia.org/wiki?curid=535750" title="รักษ์ ตันติสุนทร">รักษ์ ตันติสุนทร นายรักษ์ ตันติสุนทร เป็นอดีตรัฐมนตรีช่วยว่าการกระทรวงพาณิชย์ ในรัฐบาลนายชวน หลีกภัย (ครม.53) และเป็นอดีตสมาชิกสภาผู้แทนราษฎรจังหวัดตาก 2 สมัยประวัติ ประวัติ. รักษ์ ตันติสุนทร เกิดเมื่อวันที่ 13 มิถุนายน พ.ศ. 2478 ที่จังหวัดตาก เป็นบุตรของนายซ้งกี่ กับนางแจง ตันติสุนทร และเป็นน้องชายของนายอุดร ตันติสุนทร สำเร็จการศึกษาระดับปริญญาตรี สาขาวิชารัฐศาสตร์ จากมหาวิทยาลัยสุโขทัยธรรมาธิราช ในเดือนสิงหาคม พ.ศ. 2551 เขาประสบอุบัติเหตุได้รับบาดเจ็บที่ศีรษะ สมองช้ำบวม มีเลือดออกกดที่เนื้อสมองและใต้เยื่อสมองข้างซ้าย ต้องรักษาโดยการเจาะคอช่วยการหายใจและใส่ท่อให้อาหารทางกระเพาะอาหาร ต้องผ่าตัดสมองเพื่อหยุดการไหลของเลือด และต้องนำกะโหลกศีรษะออกบางส่วน โดยรักษาตัวอยู่ในห้องบำบัดผู้ป่วยหนัก (ไอ.ซี.ยู) อย่างต่อเนื่อง ไม่สามารถช่วยเหลือตนเองได้ ต่อมาในปี พ.ศ. 2553 ศาลจังหวัดตาก จึงมีคำสั่งให้นายรักษ์ ตันติสุนทร เป็นคนไร้ความสามารถ ในที่สุดเขาเสียชีวิตเมื่อเดือนธันวาคม พ.ศ. 2553การทำงาน การทำงาน. รักษ์ ตันติสุนทร เป็นนักธุรกิจรับเหมาก่อสร้าง ธุรกิจตลาดสี่มุมเมือง และเป็นนักการเมือง เขาได้รับเลือกตั้งเป็นสมาชิกสภาผู้แทนราษฎรจังหวัดตาก สังกัดพรรคประชาธิปัตย์ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ได้ย้ายมาลงสมัครในระบบบัญชีรายชื่อโดยให้บุตรชายคือ นายธนญ ตันติสุนทร ลงสมัครในพื้นที่จังหวัดตากแทน แต่นายรักษ์ ไม่ได้รับเลือกตั้งเนือกจากเขาลงสมัครเป็นลำดับที่ 43 แต่พรรคประชาธิปัตย์ได้รับเลือกตั้งถึงลำดับที่ 39 ต่อมาในการเลือกตั้ง พ.ศ. 2548 เขาและลูกชาย ได้วางมือทางการเมือง ไม่ลงสมัครรับเลือกตั้งในครั้งนั้น ต่อมาเขาได้ลาออกจากพรรคประชาธิปัตย์ เพื่อลงสมัครรับเลือกตั้งในการเลือกตั้งสมาชิกวุฒิสภาไทยเป็นการทั่วไป พ.ศ. 2549 และได้รับเลือกตั้งเป็นสมาชิกวุฒิสภาจังหวัดตาก ได้คะแนน 62,108 คะแนนเครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
