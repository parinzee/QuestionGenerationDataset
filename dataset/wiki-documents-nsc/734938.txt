<doc id="734938" url="https://th.wikipedia.org/wiki?curid=734938" title="โรงเรียนวัดทัพหลวง (หลวงพ่อเกิดอุปถัมภ์)">โรงเรียนวัดทัพหลวง (หลวงพ่อเกิดอุปถัมภ์) โรงเรียนวัดทัพหลวง (หลวงพ่อเกิดอุปถัมภ์) เป็นโรงเรียนประถมศึกษาแบบสหศึกษา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ 74 หมู่ 4 ตำบลทัพหลวง อำเภอเมืองนครปฐม จังหวัดนครปฐมประวัติโรงเรียน ประวัติโรงเรียน. โรงเรียนวัดทัพหลวง ก่อตั้งขึ้นในวันที่ 15 ตุลาคม พ.ศ. 2477 โดยได้การสนับสนุนจากนายอำเภอเมืองนครปฐมและพระวิหารการโกวิท อดีตเจ้าอาวาสวัดทัพหลวง โดย นายคง ยมกวง เป็นครูใหญ่ในช่วงนั้น การเรียนการสอนอาศัย โรงลิเก ใต้กุฏิพระ และ ศาลาการเปรียญ ได้เริ่มสร้างอาคารเรียนหลังแรกในปี 2497 เป็นอาคารเรียนชั่วคราว ต่อมาเมื่อนักเรียนมีมากขึ้น ทางโรงเรียนได้รับงบประมาณและการบริจาคของประชาชน ในการสร้างอาคารเรียน ห้องน้ำ สนามกีฬา เป็นต้นมา ปัจจุบันโรงเรียนวัดทัพหลวงเปิดทำการสอนตั้งแต่ระดับชั้นอนุบาล ถึง มัธยมศึกษา มีนักเรียนประมาณ 500 คน</doc>
