<doc id="759145" url="https://th.wikipedia.org/wiki?curid=759145" title="ล่าตุลาแดง (ภาพยนตร์)">ล่าตุลาแดง (ภาพยนตร์) ล่าตุลาแดง () เป็นภาพยนตร์ระทึกขวัญลำดับที่ 1 ในชุด แจ็ค ไรอัน กำกับโดยจอห์น แมคเทียร์แนน เขียนบทโดยแลร์รี เฟอร์กูสันและโดนัลด์ อี. สจวร์ต โดยอิงจากนวนิยายชื่อเดียวกันของทอม แคลนซี เป็นเรื่องราวของผู้บังคับการเรือฝ่ายโซเวียตที่ต้องการแปรพักตร์ไปอยู่ฝ่ายสหรัฐและนักวิเคราะห์ CIA ที่ต้องพิสูจน์ทฤษฎีนี้แก่กองทัพเรือสหรัฐ เพื่อหลีกเลี่ยงสงครามระหว่างสองชาติ นำแสดงโดยฌอน คอนเนอรี, อเล็ก บอลด์วิน, สก็อตต์ เกลนน์, เจมส์ เอิร์ล โจนส์และแซม นีล ออกฉายเมื่อปี ค.ศ. 1990เรื่องย่อนักแสดงนักแสดง. - ฌอน คอนเนอรี รับบท มาร์โก เรเมียส ผู้บังคับการเรือ Red October - อเล็ก บอลด์วิน รับบท แจ็ค ไรอัน นักวิเคราะห์ของ CIA - สก็อตต์ เกลนน์ รับบท บาร์ต แมนคูโซ ผู้บังคับการเรือ USS Dallas - แซม นีล รับบท วาซิลี โบโรดิน ต้นเรือ Red October - เจมส์ เอิร์ล โจนส์ รับบท เจมส์ เกรียร์ รองผู้อำนวยการฝ่ายข่าวกรองของ CIA - สเตลลัน สกอร์สการ์ด รับบท วิกเตอร์ ทูปอลอฟ ผู้บังคับการเรือ V.K. Konovalovการผลิต การผลิต. ในขณะนั้น ล่าตุลาแดง เป็นนวนิยายที่ได้รับความนิยม แต่ยังไม่มีค่ายไหนสนใจจะนำมาดัดแปลงเป็นภาพยนตร์ เนื่องจากมีเนื้อหาที่ซับซ้อนและสุ่มเสี่ยง ต่อมาเมซ นิวเฟลด์ ผู้อำนวยการสร้างภาพยนตร์โน้มน้าวให้ผู้บริหารระดับสูงของพาราเมาต์พิกเจอส์อ่านนิยายเรื่องนี้จนตกลงนำมาสร้างเป็นภาพยนตร์ โดยให้แลร์รี เฟอร์กูสันและโดนัลด์ อี. สจวร์ตทำหน้าที่เขียนบท นิวเฟลด์ได้ติดต่อกองทัพเรือสหรัฐเพื่อหารือ โดยกองทัพเรือสหรัฐอนุญาตให้ถ่ายภาพและเก็บข้อมูลต่าง ๆ รวมถึงนำเรือบางส่วนมาใช้ในการถ่ายทำ อเล็ก บอลด์วินถูกเรียกตัวให้มาแสดงในช่วงเดือนธันวาคม ค.ศ. 1988 โดยไม่ทราบบท เขาได้รับการฝึกให้ควบคุมเรือดำน้ำชั้นลอสแอนเจลิส เดิมเคลาส์ มาเรีย แบรนด์เดาเออร์ได้รับเลือกให้แสดงบทมาร์โก เรเมียส แต่ต่อมาเขาถอนตัวเนื่องจากเวลางานไม่ตรงกัน บทจึงตกเป็นของฌอน คอนเนอรี การถ่ายทำเริ่มในเดือนเมษายน ค.ศ. 1989 ด้วยงบประมาณ 30 ล้านดอลลาร์สหรัฐ โดยกองทัพเรือสหรัฐให้ยืมเฮลิคอปเตอร์และลูกเรือไว้ใช้ในการถ่ายทำ จอห์น มิเลียส ผู้สร้างภาพยนตร์ได้แก้ไขบางส่วนของบทให้มีบทพูดภาษารัสเซียที่ผู้ชมเข้าใจได้ง่ายการตอบรับบ็อกซ์ออฟฟิศ การตอบรับ. บ็อกซ์ออฟฟิศ. ล่าตุลาแดง ทำรายได้เปิดตัว 17 ล้านดอลลาร์สหรัฐ ทำรายได้ในประเทศ 122,012,643 ดอลลาร์สหรัฐและทำรายได้ทั่วโลก 200,512,643 ดอลลาร์สหรัฐเสียงตอบรับ เสียงตอบรับ. ล่าตุลาแดง ได้รับเสียงตอบรับในทางบวก โดยเว็บไซต์รอตเทนโทเมโทส์ให้คะแนน 86% จากผู้วิจารณ์ 66 ราย ส่วนเว็บไซต์เมตาคริติกให้ระดับปานกลางคือ 58 คะแนนจาก 100 คะแนน โดยอิงจากความเห็น 17 รายรางวัล รางวัล. ล่าตุลาแดง ได้รับรางวัลชนะเลิศ:- งานประกาศผลรางวัลออสการ์ ครั้งที่ 63 สาขาตัดต่อเสียงยอดเยี่ยม (เซซิเลีย ฮอลล์และจอร์จ วอตเตอส์ที่ 2) - รางวัลเพลงประกอบภาพยนตร์บีเอ็มไอ ค.ศ. 1991 สาขาเพลงประกอบภาพยนตร์ยอดเยี่ยม (เบซิล โพลดอริส) - รางวัลนักตัดต่อเสียงภาพยนตร์ สาขาตัดต่อเสียงยอดเยี่ยม ค.ศ. 1991</doc>
