<doc id="315654" url="https://th.wikipedia.org/wiki?curid=315654" title="ยัยตัวร้ายกับนายเซ่อซ่า">ยัยตัวร้ายกับนายเซ่อซ่า ยัยตัวร้ายกับนายเซ่อซ่า (; ) เป็นภาพยนตร์แฟนตาซี-โรแมนติคคอเมดี้ของเกาหลี ที่ทำรายได้สูงสุดอันดับแปดใน ค.ศ. 2004ตัวละครหลักตัวละครหลัก. - จวน จีฮุน รับบทเป็น ตำรวจหญิง คุงชิน - จาง ฮยอก รับบทเป็น มุงวูเนื้อเรื่องย่อ เนื้อเรื่องย่อ. เจ้าหน้าที่ตำรวจหญิง คุงชิน (รับบทโดย จวน จีฮุน) ได้ยินเสียงร้องขอความช่วยเหลือจากผู้หญิงคนหนึ่ง เธอจึงไล่ตามจับคนร้าย ทว่า เธอเพิ่งรู้ว่าจับได้ผิดคนเพราะไปจับพลเมืองดีที่ช่วยไล่ตามจับคนร้าย ผู้ชายคนนั้นคือ มุงวู (รับบทโดย จาง ฮยอก) ซึ่งเป็นอาจารย์ของโรงเรียนมัธยมหญิงล้วนแห่งหนึ่ง ต่อมาทั้งคู่ก็ได้พบกันอีกครั้งโดยหนุ่มมุงวู เข้าร่วมโครงการตำรวจอาสาและช่วยปกป้องศักดิ์ศรีแก่ สาวคุงชิง จากผู้มีอิทธิพล เกิดเป็นความประทับใจจนทำให้ทั้งคู่ตกลงเป็นแฟนกัน จากนั้นไม่นานก็เกิดเหตุการณ์ความวุ่นวายหลายอย่างตามมา ซึ่งฝ่ายสาวคุงชินมักจะเป็นฝ่ายช่วยเหลือหนุ่มมุงวูเสียมากกว่า ก่อนที่ทั้งคู่จะเริ่มมีความสนิทสนมกันมากขึ้นจนเกิดเป็นความรักในที่สุด ครั้งหนึ่ง นายมุงวู ได้บอกกับ นางสาว.คุงชินเอาไว้ว่า หากเขาตายไป เขาอยากเป็นสายลมที่อยู่เคียงข้างเธอ โดยไม่คาดคิดมาก่อนว่าจะเกิดเหตุการณ์ไม่คาดฝันขึ้น นั่นคือ เหตุการณ์ตอนที่ สาวคุงชิน กำลังตามจับอาชญากรร้าย หนุ่มมุงวู ได้พยายามช่วยตามจับด้วย ทว่าในขณะที่เกิดการยิงต่อสู้กับคนร้าย เขาได้ถูกลูกหลงจากเจ้าหน้าที่ตำรวจอีกหน่วยหนึ่งยิงพลาดไปจนเสียชีวิต สาวน้อยคุงชินเสียใจมากและคิดว่าตนเองเป็นคนยิงมุงวูเสียชีวิต เธอไม่มีกำลังใจที่จะมีชีวิตอยู่อีกต่อไป คิดจะฆ่าตัวตายตามไปถึง 2 ครั้ง จน วิญญาณมุงวู ต้องกลับมาช่วยในร่างของสายลมแห่งปาฏิหาริย์ สาวคุงชินยังวางแผนจะฆ่าตัวตายตามไปในวันที่ 49 ซึ่งมาจากความเชื่อว่าวิญญาณคนตายจะกลับสู่โลกมนุษย์เพื่อร่ำลาคนรักในวันนี้ แต่ก่อนถึงวันนั้น สาวน้อยได้ถูกคนร้ายยิงจนได้รับบาดเจ็บสาหัส คุงชิน เธอสลบไปและไม่มีกำลังใจที่จะฟื้นขึ้นมาอีก มุงวู ได้เข้าฝันและตะคอกใส่เธอว่า มุงวู คนเดิมตายไปแล้ว เธอ จึงมีกำลังใจฟื้นขึ้นมา แต่แล้ว เมื่อถึงวันที่ 49 วิญญาณของมุงวูก็ปรากฏขึ้น เขาแนะนำว่า ให้เธออยู่ต่อไปเพราะยังไม่หมดเวลาของเธอ ส่วนตัวเขาเอง ขอให้เขาได้จากไปอย่างมีความสุข เพราะจากไปพร้อมด้วยใจที่มีความรักต่อเธอ และเธอจะได้พบกับคนที่มีวิญญาณเหมือนกับเขาอีกครั้ง แล้วเมื่อถึงวันนั้นเขาจะเป็นสายลมกระซิบบอกให้เธอรู้ ทำให้ เธอ มีความหวังและมีกำลังใจที่จะมีชีวิตอยู่ต่อไป ในที่สุดคนที่มีวิญญาณเหมือน หนุ่มมุงวู ก็ได้ปรากฏตัวพร้อมกับสายลมแห่งปาฏิหาริย์กระซิบบอกแก่ทั้งคู่ ให้มีความรักต่อกัน ซึ่งชายคนนั้นก็คือ ชา แทฮยอน ที่เคยรับบทเป็นตัวเอกในภาคแรก มาสร้างเซอร์ไพร์สในฉากสุดท้ายด้วยนั่นเองจุดเชื่อมต่อยัยตัวร้ายกับนายเจี๋ยมเจี้ยม จุดเชื่อมต่อยัยตัวร้ายกับนายเจี๋ยมเจี้ยม. ยัยตัวร้ายกับนายเซ่อซ่า เป็นผลงานร่วมระหว่างนักแสดงหญิงและผู้กำกับภาพยนตร์ชื่อดัง ยัยตัวร้ายกับนายเจี๋ยมเจี้ยม คนเดิม จึงมีองค์ประกอบหลายอย่างที่อ้างถึงภาพยนตร์ชุดที่แล้วหลายประการ ตัวอย่างเช่น ภาพถ่ายของนางเอกจากภาคนายเจี๋ยมเจี้ยม ปรากฏรูปของคุงชินขณะเล่นเปียโน และตอนท้ายเรื่องของภาคนายเซ่อซ่า ยังปรากฏเพื่อนรักคนใหม่ซึ่งยืนรออยู่ที่ชานชาลา (เขาคือ ชา แทฮยอน ซึ่งเป็นตัวเอกของเรื่องในภาคแรก) อย่างไรก็ตาม ในภาค "นายเจี๋ยมเจี้ยม" และภาค "นายเซ่อซ่า" ก็ไม่ได้ใช้วิธีการสื่อถึงกันอย่างตรงตัวในบางส่วนรายชื่อซาวด์แทร็กรายชื่อซาวด์แทร็ก. 1. Jae hwe eh theme [Reunion Theme] 2. Knockin' On Heaven's Door (เวอร์ชันออร์เคสตรา) 3. Myungwoo eh soo nan [The Passion of Myungwoo] 4. Ot ba ggwuh ib gi [Changing Clothes] (Stay Pizzicato Ver.) 5. Il ha ja [Let's Begin!] (Le Piccadilly) - Erik Satie 6. Cafe eh suh [At the Cafe] 7. Stay - Maurice Williams & Zodiacs 8. Off road [The Road Trip] (เวอร์ชันสตริง) 9. Da sut bun jjae chung hon ja [The Fifth Suitor] 10. Sae ggi son ga rak eh jun sul [Legend of Joining Pinkies] 11. Gang mool sok eu ro [Into The River] 12. Guh gi uh di ya? [Where are you?] 13. BK Love - MC Sniper 14. Tears - เอกซ์เจแปน 15. Ad balloon-geu eh son [An Ad-balloon-His Hand] 16. Jong ee bi haeng gi [Paperplane] 17. Jae hwe eh theme [Reunion Theme] (ฟาสท์เวอร์ชัน)- หมายเหตุ: Stay เป็นเพลงสากลชื่อดัง ที่นำมาขับร้องใหม่ Tears เป็นเพลงยอดนิยมจากวงเอกซ์เจแปน</doc>
