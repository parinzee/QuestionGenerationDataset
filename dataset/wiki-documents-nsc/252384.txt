<doc id="252384" url="https://th.wikipedia.org/wiki?curid=252384" title="สมเด็จพระราชินีมาเรียแห่งยูโกสลาเวีย">สมเด็จพระราชินีมาเรียแห่งยูโกสลาเวีย สมเด็จพระราชินีมาเรียแห่งยูโกสลาเวีย (6 มกราคม พ.ศ. 2443 - 22 มิถุนายน พ.ศ. 2504) (ภาษาอังกฤษ: Maria of Romania ภาษาเซอร์เบีย: Marija Karađorđević) เป็นพระมเหสีในสมเด็จพระราชาธิบดีอเล็กซานเดอร์ที่ 1 แห่งยูโกสลาเวียพระราชประวัติ พระราชประวัติ. เจ้าหญิงมาเรียทรงประสูติที่เมืองก็อตธา แคว้นทูรินเจีย ประเทศเยอรมนี ในการปกครองของพระอัยกาฝ่ายพระชนนีคือ เจ้าฟ้าชายอัลเฟรด ดยุคแห่งแซ็กซ์-โคบูร์กและก็อตธา และราชบัลลังก์โรมาเนียของพระปิตุลาคือ สมเด็จพระราชาธิบดีคาโรลที่ 1 แห่งโรมาเนีย พระนางทรงมีชื่อเล่นในหมู่เครือญาติว่า "มิกนอล" ซึ่งแสดงให้เห็นถึงความแตกต่างของพระนางกับพระชนนี พระบิดาของพระนางคือ สมเด็จพระราชาธิบดีเฟอร์ดินานด์ที่ 1 แห่งโรมาเนีย และพระมารดาของพระนางคือ เจ้าหญิงมารีแห่งเอดินบะระ พระธิดาองค์โตในเจ้าฟ้าชายอัลเฟรด ดยุคแห่งแซ็กซ์-โคบูร์กและก็อตธา ผู้ซึ่งเป็นพระโอรสของ สมเด็จพระราชินีนาถวิกตอเรีย พระปัยกาฝ่ายพระชนนีของพระนางคือ ซาร์อเล็กซานเดอร์ที่ 2 แห่งรัสเซีย พระนางทรงอภิเษกสมรสกับสมเด็จพระราชาธิบดีอเล็กซานเดอร์ที่ 1 แห่งยูโกสลาเวีย ที่เมืองเบลเกรด ในวันที่ 8 มิถุนายน พ.ศ. 2465 พระนางมีพระโอรส 3 พระองค์ ได้แก่- สมเด็จพระราชาธิบดีปีเตอร์ที่ 2 แห่งยูโกสลาเวีย (พ.ศ. 2466 - พ.ศ. 2513) - เจ้าชายโทมิสลาฟแห่งยูโกสลาเวีย (พ.ศ. 2471 - พ.ศ. 2543) - เจ้าชายแอนดรูว์แห่งยูโกสลาเวีย (พ.ศ. 2472 - พ.ศ. 2533) แต่เนื่องจากทรงประกอบพระกรณียกิจในเซอร์เบียมากทำให้ทรงถูกพาดพึงว่า ทรงลืมเลือนเรื่องราวในประเทศเกิดคือ โรมาเนีย ดังคำกล่าวว่า "พระเจ้าเฟอร์ดินานด์ทรงเป็นกษัตริย์ด้วยการตัดสินพระทัยด้วยพระองค์เองและไม่แสวงหาผลประโยชน์ พระราชินีมารีได้ขึ้นเป็นพระราชินีด้วยความรัก ความทุ่มเทในโรมาเนีย และทรงมีความเฉลียวฉลาด แต่ก็ไม่มีใครสามารถเป็นครูที่ดีแก่ลูกๆได้ ... เกี่ยวกับคาโรล ทายาทที่ไม่มีใครอยากพูดถึง! ลูกคนที่สอง เอลิซาเบธ ไม่สามารถทำหน้าที่พระราชินีแห่งกรีซรวมทั้งเจ้าหญิงแห่งโรมาเนียได้เต็มที่ เธอมักจบวันนั้นในโรงแรมซึ่งทรงเป็นนักผจญภัยที่เดินทางไปทุกที่ มิกนอล ลูกสาวอีกคนกลับได้รับการยอมรับในฐานะพระราชินีแห่งเซอร์เบีย เพราะมือเหล็กของพระเจ้าอเล็กซานเดอร์แห่งเซอร์เบียและสิ่งแวดล้อมที่เคร่งครัดในเซอร์เบีย แต่มิกนอลได้ลืมเลือนว่าตนเป็นชาวโรมาเนีย มีเพียง 2 คนก่อนเมอร์เชียเท่านั้นคือ นิโคลัสและอีเลียนานับเป็นชาวโรมาเนียที่แท้จริง.."-ที่มาจากเลขาส่วนตัวของเจ้าชายนิโคลัส พระนางกลายเป็นสมเด็จพระราชชนนีแห่งยูโกสลาเวีย เมื่อสมเด็จพระราชาธิบดีอเล็กซานเดอร์ที่ 1 แห่งยูโกสลาเวีย ทรงถูกลอบปลงพระชนม์ที่เมืองมาร์เซย์ ประเทศฝรั่งเศส ในปี พ.ศ. 2477 พระโอรสองค์โตได้ขึ้นครองราชสมบัติเป็นสมเด็จพระราชาธิบดีปีเตอร์ที่ 2 แห่งยูโกสลาเวีย ซึ่งเป็นกษัตริย์แห่งยูโกสลาเวียพระองค์สุดท้าย พระนางทรงย้ายไปอยู่ในทุ่งนาที่ประเทศอังกฤษโดยอาศัยอยู่แบบคนธรรมดาสามัญ โดยปราศจากการใช้จ่ายที่ฟุ่มเฟือย พระนางทรงได้รับการศึกษา พระนางทรงพูดหลาย ๆ ภาษาได้อย่างคล่องแคล่วและทรงสนพระทัยกับการวาดภาพและงานแกะสลัก พระนางทรงขับยานพาหนะด้วยพระองค์เองในวันที่ไม่มีกิจสำคัญใดๆ พระนางสิ้นพระชนม์ในวันที่ 22 มิถุนายน พ.ศ. 2504 พระศพถูกฝังที่สุสานหลวงฟอร์กมอร์ในพระราชวังวินด์เซอร์พระราชกรณียกิจด้านสิทธิมนุษยชน พระราชกรณียกิจด้านสิทธิมนุษยชน. สมเด็จพระราชินีมาเรียทรงเป็นที่รักใคร่และเคารพต่อปวงชนชาวยูโกสลาเวียอย่างมาก พระนางทรงเป็นที่จดจำในสายตาของพสกนิกรชาวเซอร์เบีย เนื่องจากทรงเป็นหนึ่งในผู้อุปถัมภ์สิทธิมนุษยชนมากที่สุดในคาบสมุทรบอลข่าน มีการตั้งชื่อถนนเพื่อเป็นความทรงจำเกี่ยวกับพระนางชื่อว่า “Ulica kraljice Marije” หรือ “Queen Maria Street”และหลายๆโรงเรียนและองค์กรต่างๆมักนำพระนามของพระนางไปตั้งเป็นชื่อประจำพระราชตระกูล</doc>
