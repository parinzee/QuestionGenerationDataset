<doc id="188985" url="https://th.wikipedia.org/wiki?curid=188985" title="เทเลทับบีส์">เทเลทับบีส์ เทเลทับบีส์ () คือ ซีรีส์โทรทัศน์สำหรับเด็ก ๆ ของอังกฤษ โดยมีเป้าหมายผู้ชมอยู่ที่ผู้ชมวัยก่อนเข้าเรียน ออกอากาศ ตั้งแต่วันที่ 31 มีนาคม 1997 ถึง 16 กุมภาพันธ์ 2001 ผลิตรายการโดยผู้อำนวยการฝ่ายสร้างสรรค์ของ แร็กดอลล์ โปรดักชัน แอนน์ วูด และแอนดรูว์ ดาเวนพอร์ท ซึ่งเป็นคนเขียนบทให้เทเลทับบีส์ทั้งหมด 365 ตอน เทเลทับบีส์ออกอากาศผ่านสถานีโทรทัศน์ ตั้งแต่วันที่ 6 เมษายน 1998 ถึง 15 มิถุนายน 2005 และฉายซ้ำจนถึงวันที่ 29 สิงหาคม 2008 หลังจากนั้นก็ถูกดึงออกจากตารางกการออกอากาศ จนกระทั่งปี 2002 ฝ่ายการผลิตได้ออกมาประกาศยกเลิกการผลิตและจะไม่มีตอนใหม่ ๆ ถูกผลิตขึ้นมมาอีกแล้ว โดยตอนสุดท้ายออกอากาศเมื่อวันที่ 16 กุมภาพันธ์ 2001 เทเลทับบีส์ได้รับรางวัลบาฟต้า จากสถานีโทรทัศน์ BBC ในกลุ่มรายการสำหรับเด็กเล็ก โดยมีตัวละครหลักคือ ทิงกีวิงกี (ม่วง), ดิปซี (เขียว), ลาล่า (เหลือง) และโพ (แดง) เทเลทับบีส์ทั้งสี่สีเล่นอย่างครื้นเครงและสนุกสนานในเทเลทับบีแลนด์ (Teletubbyland) พวกเขาทำในสิ่งที่เด็กเล็กอยากจะทำ เช่นกลิ้งไปมาบนพื้น, หัวเราะ, วิ่งไปรอบๆ และดูเด็กมนุษย์บนโทรทัศน์ที่หน้าท้อง กังหันลมลึกลับและโทรศัพท์ก็มักจะปรากฏออกมาจากทุ่งหญ้าเพื่อบ่งถึงกิจกรรมในแต่ละวัน พระอาทิตย์ที่มีหน้าเด็กทารก มักจะทำเสียงทารกระหว่างรายการ และจะขึ้นและตกในช่วงเปิดและปิดรายการ ปัจจุบัน สถานที่ใช้ถ่ายทำรายการ โดยสมมติว่าเป็นบ้านของเทเลทับบีส์ทั้ง 4 ได้ถูกรื้อถอนเพื่อสร้างเป็นบ้านพักของมารีโอ บาโลเตลลี นักฟุตบอลชาวอิตาเลียน ในสังกัดลิเวอร์พูล ส่วนการออกอากาศในประเทศไทย เริ่มออกอากาศทางสถานีวิทยุโทรทัศน์กองทัพบกเป็นสถานีแรก เมื่อช่วงปี พ.ศ. 2542 หลังจากนั้นได้ถูกนำมาออกอากาศทางสถานีโทรทัศน์สีกองทัพบกช่อง 7 ในช่วงระหว่างปี พ.ศ. 2545 - 2548 หลังจากนั้นก็ได้นำมาออกอากาศทางช่อง 9 เอ็มคอตเอชดี ในช่วงปี พ.ศ. 2557 - 2558 และล่าสุดได้นำมาออกอากาศทางช่อง 3 แฟมิลี่ ตั้งแต่ปี พ.ศ. 2559 - ปัจจุบัน</doc>
