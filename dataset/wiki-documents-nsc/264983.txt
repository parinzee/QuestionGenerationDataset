<doc id="264983" url="https://th.wikipedia.org/wiki?curid=264983" title="เครื่องหมายประจำจังหวะ">เครื่องหมายประจำจังหวะ เครื่องหมายประจำจังหวะ คือ เครื่องหมายที่ใช้สำหรับกำหนดอัตราจังหวะของเพลง โดยใช้ตัวเลขเป็นเครื่องหมายเพื่อบอกค่าของจังหวะต่าง ๆ จะบันทึกไว้ตอนหน้าของบทเพลง เป็นเลข 2 ตัว คือมีตัวบน และตัวล่าง เลขตัวบน หมายถึง อัตราจังหวะใน 1 ห้องดนตรี ว่าจะมีทั้งตัวโน้ตหรือตัวหยุดเมื่อรวมกันแล้วจะเท่ากับตัวเลขตัวนี้พอดีต่อ 1 ห้อง ส่วนเลขตัวล่าง หมายถึง ค่าของตัวโน้ตที่กำหนดว่าตัวโน้ตตัวใดจะมีค่าเท่ากับ 1 จังหวะ คือนับเป็น 1 จังหวะ รวมทั้งตัวหยุดประจำตัวโน้ตตัวนั้นด้วย โดยมีการกำหนดดังนี้- โน้ตตัวกลม แทนด้วยตัวเลข 1 - โน้ตตัวขาว แทนด้วยตัวเลข 2 - โน้ตตัวดำ แทนด้วยตัวเลข 4 - โน้ตตัวเขบ็ต 1 ชั้น แทนด้วยตัวเลข 8 - เน้ตตัวเขบ็ต 2 ชั้น แทนด้วยตัวเลข 16 - โน้ตตัวเขบ็ต 3 ชั้น แทนด้วยตัวเลข 32 - โน้ตตัวเขบ็ต 4 ชั้น แทนด้วยตัวเลข 64 ตัวโน้ตอื่น ๆ ก็จะมีการบวกตัวเลขขึ้นไปทีละเท่าตัวไปตามลำดับ</doc>
