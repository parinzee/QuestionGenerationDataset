<doc id="616182" url="https://th.wikipedia.org/wiki?curid=616182" title="เอ็มทูเอฟ">เอ็มทูเอฟ เอ็มทูเอฟ () เป็นหนังสือพิมพ์รายวันไทยขนาดแทบลอยด์ในประเทศไทย ที่ผลิตเนื้อหาแบ่งเป็นรูปเล่มใหม่ในเครือเดียวกับหนังสือพิมพ์ โพสต์ทูเดย์ และบางกอกโพสต์ โดยเริ่มออกฉบับปฐมฤกษ์เมื่อวันที่ 11 ตุลาคม พ.ศ. 2554 มีจำนวนพิมพ์วันละ 420,000 ฉบับในช่วงเริ่มต้น และขยับเป็น 600,000 ฉบับในปีพ.ศ. 2557 โดยมีการตรวจสอบรับรองยอดพิมพ์โดยองค์กรต่างประเทศ HKABC ที่นานาประเทศให้การยอมรับและเชื่อถือ มีรายได้หลักจากการโฆษณาเพียงทางเดียว ตั้งกลุ่มผู้อ่านเป้าหมายที่มีรายได้สูง นักเดินทาง และพนักงานบริษัท ในกรุงเทพมหานครและปริมณฑล ซึ่งเป็นกลุ่มเป้าหมายหลักของกลุ่มลูกค้าที่ซื้อพื้นที่โฆษณา โดยแบ่งวิธีการเข้าถึงผู้อ่านเป็นสองส่วน ประกอบด้วย- แจกฟรีตามโรงแรม ศูนย์การค้า สถานีรถไฟฟ้า อาคารสำนักงาน และสถานที่ท่องเที่ยวในกรุงเทพมหานคร ในวันที่ 10 ตุลาคม พ.ศ. 2557 เอ็มทูเอฟ ได้มีการขยายขอบเขตการแจกฟรีหนังสือพิมพ์จากเดิมแต่เพียงในกรุงเทพมหานคร เป็นกระจายสู่ทุกภูมิภาคตามหัวเมืองสำคัญๆ ด้วยยอดพิมพ์และยอดแจกจ่ายที่เพิ่มขึ้นเป็น 600,000 แสนฉบับต่อวัน</doc>
