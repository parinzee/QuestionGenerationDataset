<doc id="949419" url="https://th.wikipedia.org/wiki?curid=949419" title="จอย">จอย พัก ซู-ยอง (เกาหลี: 박수영; เกิด 3 กันยายน ค.ศ. 1996) หรือชื่อในวงการว่า จอย (Joy) เป็นนักร้องชาวเกาหลีใต้ รู้จักกันในฐานะสมาชิกวงดนตรีหญิงจากเกาหลีใต้ เรดเวลเวตประวัติชีวิตช่วงแรก ประวัติ. ชีวิตช่วงแรก. พัก ซู-ยอง หรือ จอย เกิดเมื่อวันที่ 3 กันยายน ค.ศ. 1996 ที่เกาะเชจู ประเทศเกาหลีใต้ ครอบครัวของเธอได้ย้ายไปอยู่ที่เขตโทบงในโซล ระหว่างที่กำลังศึกษาอยู่ เธอได้ชมการแสดงของกลุ่ม "Cherry Filter" ในเพลง "Flying Duck" ซึ่งเป็นจุดเริ่มต้นที่ทำให้เธออยากเป็นนักร้อง จอยผ่านการออดิชั่นกับเอสเอ็มเอนเตอร์เทนเมนต์ที่โซลในปี ค.ศ. 2012 เธอได้รับการฝึกฝนเป็นเวลาสองปี ในช่วงเวลานั้นครูฝึกให้เธอชื่อบนเวทีว่า "จอย" ในเดือนกุมภาพันธ์ปี 2015 จอยจบการศึกษาจากโรงเรียนการแสดงศิลปะกรุงโซลอาชีพ อาชีพ. จอยได้รับการแนะนำอย่างเป็นทางการในฐานะสมาชิกคนที่สี่ของเรดเวลเวตในวันที่ 29 กรกฎาคม ค.ศ. 2014 เธอเป็นสมาชิกเพียงคนเดียวที่ไม่ได้อยู่ในโปรเจ็กต์เอสเอ็มรุกกีส์ในปีค.ศ. 2015 และเปิดตัวด้วยซิงเกิ้ล "Happiness" ในวันที่ 1 สิงหาคม ค.ศ. 2014 เธอเป็นที่สนใจของสาธารณชนจากการเข้าร่วมในมาแต่งงานกันเถอะ ซีซัน 4 คู่กับยุก ซ็อง-แจ สมาชิกวงบีทูบี ในงานประกาศรางวัลเอ็มบีซีเอนเตอร์เทนเมนต์อะวอดส์จอยได้รับรางวัลดาวรุ่งแห่งปีและคู่ยอดเยี่ยมร่วมกับยุก ซ็อง-แจ จากการแสดงของพวกเขาในรายการนี้อีกด้วย ในปี 2018 จอยได้รับบทบาทนักแสดงนำหญิงในละครช่องเอ็มบีซีในเรื่อง "Great Tempted" ซึ่งมีเค้าโครงมาจากนวนิยายฝรั่งเศส "Les Liaisons dangereuses" ประกบคู่กับวู โด-ฮวาน ซึ่งมีบทบาทในการเป็นเด็กหนุ่มวัย 20 ปีที่เชื่อว่าการตกหลุมรักเป็นสิ่งที่น่าสมเพชที่สุด การถ่ายทำละครเรื่องใหม่นี้ทำให้เธอพลาดเทศกาล สปริงค์อิสคัมมิงค์ คอนเสิร์ตในประเทศเกาหลีเหนือเมื่อเดือนเมษายน ค.ศ. 2018 ที่ผ่านมา</doc>
