<doc id="514254" url="https://th.wikipedia.org/wiki?curid=514254" title="วิตาลี เกอร์คอฟ">วิตาลี เกอร์คอฟ วิตาลี เกอร์คอฟ (; ; 27 มีนาคม ค.ศ. 1985 — ) บางครั้งสะกดเป็น วิตาลี เฮอร์คู เป็นนักมวยไทยชาวเบลารุสรุ่นเวลเตอร์เวท ผู้มาจากค่ายมวยแพทริออต ณ กรุงมินสก์ เขาเป็นแชมป์โลกมวยไทยสมัครเล่นเจ็ดสมัย และเป็นแชมป์ยุโรปตะวันออกในรายการเค-วัน เวิลด์แมกซ์ 2010 ซึ่งปัจจุบัน เขาเข้าแข่งขันรายการเค-วัน แมกซ์ผลงานระดับสมัครเล่น ผลงานระดับสมัครเล่น. วิตาลีเป็นสมาชิกคนสำคัญของมวยไทยทีมชาติเบลารุส เขาชนะรายการแข่งขันระดับนานาชาติครั้งแรกเมื่อครั้งที่เขายังเป็นวัยรุ่น โดยได้รับรางวัลเหรียญทองจากการชิงแชมป์ทวีปยุโรปของสหพันธ์มวยไทยสมัครเล่นนานาชาติ จากนั้นสองปีเมื่อเขามีอายุเพียง 17 ปีก็ชนะรางวัลเหรียญทองในรุ่น 61 กก. ของรายการชิงแชมป์โลกสหพันธ์มวยไทยสมัครเล่นนานาชาติที่จัดขึ้น ณ กรุงเทพมหานคร ประเทศไทย ระหว่าง ค.ศ. 2004 และ 2008 วิตาลีได้รับสี่เหรียญทองจากรายการชิงแชมป์โลกของสหพันธ์มวยไทยโลก (ใน ค.ศ. 2004, 2005, 2006, 2007) รวมถึงได้รับเหรียญทองจากรายการแข่งขันชิงแชมป์โลกของดับเบิลยูเคพีเอฟ และเหรียญทองจากการแข่งขันชิงแชมป์ยุโรปขององค์กรสมาคมคิกบ็อกซิ่งโลก ใน ค.ศ. 2006 ใน ค.ศ. 2008 วิตาลีเข้าแข่งขันรายการปูซานทาฟีซาเวิลด์เกมส์ครั้งที่สี่ในปูซาน ประเทศเกาหลีใต้ ที่ซึ่งมีการจัดรายการแข่งขันชิงแชมป์โลกของสหพันธ์มวยไทยสมัครเล่นนานาชาติประจำ ค.ศ. 2008 เขาได้เข้าสู่รอบชิงชนะเลิศหากแต่ได้รับรางวัลเหรียญเงิน โดยเป็นฝ่ายแพ้รอบชิงชนะเลิศให้แก่นักชกชาวยูเครนนามว่าเปโตร นาโคเนชนี เขาได้หวนกลับมาเพื่อล้างตาในปีถัดมาโดยเป็นฝ่ายชนะรายการชิงแชมป์ยุโรป และชิงแชมป์โลกของสหพันธ์มวยไทยสมัครเล่นนานาชาติใน ค.ศ. 2009 โดยในรายการชิงแชมป์โลก เขาเป็นฝ่ายชนะมาร์คัส โอเบิร์ก ในรอบควอเตอร์ไฟนอลก่อนจะพบกับคู่ปรับอย่างนาโคเนชนีในรอบเซมิไฟนอลของเส้นทางการมุ่งสู่เหรียญทอง ในการแข่งขันชิงแชมป์โลกของสหพันธ์มวยไทยสมัครเล่นนานาชาติ ค.ศ. 2010 วิตาลีสามารถเข้าสู่รอบไฟนอล หากแต่พลาดการได้รับเหรียญทอง แม้ว่าเขาจะเป็นฝ่ายชนะรางวัลเหรียญทองจากการชิงแชมป์ยุโรปของสหพันธ์มวยไทยสมัครเล่นนานาชาติในปีก่อนก็ตาม จากการแข่งขันอันยาวนานในการแข่งขันในระดับอาชีพ เขาได้รับเหรียญรางวัลเก้าเหรียญในการแข่งขันชิงแชมป์โลก (เจ็ดเหรียญทอง, สองเหรียญเงิน) และสามเหรียญทองจากรายการชิงแชมป์ยุโรปตั้งแต่รุ่น 61 กก. ไปจนถึงน้ำหนักปัจจุบันของเขาที่ 71 กก.ผลงานระดับอาชีพ ผลงานระดับอาชีพ. สืบเนื่องมาจากการที่เขาประสบความสำเร็จอย่างมากในระดับสมัครเล่น วิตาลีก็ได้หันมาเกี่ยวข้องในระดับอาชีพมากขึ้น ใน ค.ศ. 2007 เขาได้มีส่วนร่วมในรายการแข่งขันดับเบิลยูเอ็มซีบรุทฟอร์ซ 8 จัดจ์เมนท์เดย์ รุ่นน้ำหนักไม่เกิน 72 กก. ณ เมลเบิร์น ประเทศออสเตรเลีย วิตาลีได้แสดงให้เห็นว่าทักษะระดับสมัครเล่นของเขาไม่ได้ทำให้เขาเป็นฝ่ายแพ้ในระดับอาชีพด้วยการเป็นฝ่ายชนะนักชกชาวออสเตรเลียนามว่าเกร็ก โฟลีย์ ในรอบชิงชนะเลิศ ส่วนใน ค.ศ. 2008 เขาได้พยายามเข้ารับการคัดเลือกสู่การแข่งขันรายการมวยไทยเรียลลิตีโชว์ "เดอะ คอนเทนเดอร์เอเชีย" ซีซัน 2 ที่จัดขึ้น ณ เชลยาบินสค์ ประเทศรัสเซีย โดยเขาเป็นฝ่ายชนะคู่ปรับระดับสมัครเล่นอย่างเปโตร นาโคเนชนี ในรอบรองชนะเลิศ แต่เป็นฝ่ายแพ้ต่อแชมป์โลกสหพันธ์มวยไทยสมัครเล่นนานาชาติรุ่น 75 กก. ที่มีชื่อว่าอาร์เทม เลวิน ด้วยการชนะน็อกโดยเทคนิคในรอบชิงชนะเลิศ ส่วนใน ค.ศ. 2009 เขาประสบกับความผิดหวังมากขึ้น เมื่อเป็นฝ่ายแพ้ในรอบชิงชนะเลิศของการแข่งขันรายการทัตเนฟต์คัพในรุ่นน้ำหนักไม่เกิน 70 กก. ใน ค.ศ. 2010 วิตาลีได้สร้างผลงานระดับอาชีพในรายการเค-วัน เวิลด์แมกซ์ 2010 ของทัวร์นาเมนท์ยุโรปตะวันออก ณ วันที่ 19 มีนาคม ที่กรุงมินสก์ ประเทศเบลารุส โดยเป็นฝ่ายชนะฝ่ายตรงข้ามสองรายได้เป็นครั้งแรกจากคะแนนตัดสินของกรรมการ ก่อนที่จะเผชิญกับซามิน กูเซย์นอฟ จากประเทศอาเซอร์ไบจานในรอบชิงชนะเลิศ หลังจากการแข่งรอบที่สาม วิตาลีได้รับมงกุฎแชมป์ยุโรปตะวันออกเค-วัน เวิลด์แมกซ์ 2010 ด้วยการชนะคู่ชกจากการตัดสินอย่างเป็นเอกฉันท์ ชัยชนะครั้งนี้หมายถึงวิตาลีมีคุณสมบัติสำหรับการแข่งขันคิกบ็อกซิ่งที่มีชื่อเสียงที่กำลังจะมาถึงอย่างเค-วัน เวิลด์แมกซ์ 2010 ไฟนอล 16 ในรายการดังกล่าว เขากระทำการตีเสมอได้ยากยิ่งเมื่อเผชิญกับแชมป์เค-วัน ระดับสุดยอดอย่างจอร์จิโอ เปโตรเซียน ที่โซล ภายหลังจากเป็นฝ่ายแพ้พ่ายในรอบที่สามวิตาลีก็เกิดอาการผิดหวัง เนื่องด้วยเขาจบการแข่งขันเค-วันแมกซ์โดยเป็นฝ่ายแพ้คะแนนการตัดสินอย่างเป็นเอกฉันท์ หลังจากนั้นเพียงไม่กี่สัปดาห์เขาก็เป็นฝ่ายแพ้เพชรมั่นคง เพชรฟอร์กัส ในรอบสองของการแข่งขันไทยไฟท์ เขาเป็นฝ่ายชนะฟาเรส เบอชาร์ โดยคะแนนตัดสินในรอบก่อนรองชนะเลิศของการแข่งขัน ไทยไฟท์ 2012: คิงออฟมวยไทย ในรุ่น 72 กก. ที่กรุงเทพมหานคร ประเทศไทย ณ วันที่ 23 ตุลาคม ค.ศ. 2012 หลังจากนั้น เขาเป็นฝ่ายชนะอันเตโร ฮีนีเนน ในการแข่งขันรอบรองชนะเลิศที่จังหวัดนครราชสีมา ประเทศไทย ณ วันที่ 25 พฤศจิกายน ค.ศ. 2012 เขาได้สู้กับบัวขาว ป.ประมุข ในรอบชิงชนะเลิศ ณ วันที่ 16 ธันวาคม ค.ศ. 2012รายการที่ชนะรายการที่ชนะ. - ระดับอาชีพ:- ค.ศ. 2010 แชมป์ยุโรปตะวันออก เค-วัน เวิลด์แมกซ์ - ค.ศ. 2009 รองชนะเลิศทัตเนฟต์คัพ - ค.ศ. 2008 รองชนะเลิศรอบคัดเลือก "เดอะ คอนเทนเดอร์เอเชีย" ซีซัน 2 รัสเซียซูเปอร์ 8 - ค.ศ. 2007 แชมป์สภามวยไทยโลก บรูตท์ฟอร์ซ 8 จัดเมนท์เดย์- ระดับสมัครเล่น:- ค.ศ. 2010 ชิงแชมป์โลกสหพันธ์มวยไทยสมัครเล่นนานาชาติ ที่กรุงเทพมหานคร ประเทศไทย -71 กก. - ค.ศ. 2010 ชิงแชมป์ยุโรปสหพันธ์มวยไทยสมัครเล่นนานาชาติ ที่เวลเลตรี ประเทศอิตาลี -71 กก. - ค.ศ. 2009 ชิงแชมป์โลกสหพันธ์มวยไทยสมัครเล่นนานาชาติ ที่กรุงเทพมหานคร ประเทศไทย -71 กก. - ค.ศ. 2009 ชิงแชมป์ยุโรปสหพันธ์มวยไทยสมัครเล่นนานาชาติ ที่เลียปายา ประเทศลัตเวีย -71 กก. - ค.ศ. 2008 ชิงแชมป์โลกสหพันธ์มวยไทยสมัครเล่นนานาชาติ ที่กรุงเทพมหานคร ประเทศไทย -71 กก. - ค.ศ. 2007 ชิงแชมป์โลกสหพันธ์มวยไทยโลก ที่กรุงเทพมหานคร ประเทศไทย -71 กก. - ค.ศ. 2006 ชิงแชมป์โลกสหพันธ์มวยไทยโลก ที่กรุงเทพมหานคร ประเทศไทย -67 กก. - ค.ศ. 2006 W.A.K.O. ยูโรเปียนแชมเปี้ยนชิพ ที่สโกเปีย ประเทศมาซิโดเนีย -67 กก. (มวยไทย) - ค.ศ. 2005 ชิงแชมป์โลกสหพันธ์มวยไทยโลก ที่กรุงเทพมหานคร ประเทศไทย - ค.ศ. 2004 ชิงแชมป์โลก W.K.P.F. - ค.ศ. 2004 ชิงแชมป์โลกสหพันธ์มวยไทยโลก ที่กรุงเทพมหานคร ประเทศไทย - ค.ศ. 2003 ชิงแชมป์โลก I.A.M.T.F. ที่กรุงเทพมหานคร ประเทศไทย -61 กก. - ค.ศ. 2001 ชิงแชมป์ยุโรปสหพันธ์มวยไทยสมัครเล่นนานาชาติ</doc>
