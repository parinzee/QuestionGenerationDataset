<doc id="811508" url="https://th.wikipedia.org/wiki?curid=811508" title="โกโกพริ้นท์">โกโกพริ้นท์ โกโกพริ้นท์เป็นเว็บไซต์โรงพิมพ์ออนไลน์ที่ให้บริการด้านการพิมพ์ในประเทศไทย ดำเนินการโดยบริษัท โกโกพริ้นท์ (ไทยแลนด์) จำกัด มีสำนักงานใหญ่อยู่ที่กรุงเทพมหานคร โกโกพริ้นท์เริ่มเปิดใช้งานเว็บไซต์ในเดือนพฤศจิกายน พ.ศ. 2558 โดยได้รับเงินลงทุนจากกลุ่มบริษัทผู้ถือหุ้นต่างชาติ OPG (Online Printing Group) กลุ่มบริษัท OPG ได้ร่วมพัฒนาโรงพิมพ์ออนไลน์ Printi ให้เติบโตขึ้นในประเทศบราซิล ซึ่งต่อมากลายเป็นโรงพิมพ์ Vistaprint บริษัท โกโกพริ้นท์ (ไทยแลนด์) จำกัด เป็นส่วนหนึ่งของบริษัทโฮลดิ้งในสิงคโปร์ มีจุดมุ่งหมายเพื่อให้บริการด้านการพิมพ์ออนไลน์ในกลุ่มประเทศเอเชียตะวันออกเฉียงใต้เว็บไซต์ เว็บไซต์. โรงพิมพ์ออนไลน์มีเว็บไซต์เพื่อรับออเดอร์จากลูกค้า ซึ่งต่างจากโรงพิมพ์แบบเดิมที่มีหน้าร้านในการรับออเดอร์ลูกค้า เมื่อเว็บไซต์มีระบบการจัดการ Back-end ที่ดีจะช่วยให้ขั้นตอนการดำเนินงานต่างๆราบรื่น โกโกพริ้นท์มีเว็บไซต์ที่ลูกค้าสามารถเลือกสิ่งพิมพ์ที่ต้องการและกำหนดค่าตัวเลือกต่างๆได้เอง สามารถสั่งพิมพ์ ชำระเงินออนไลน์ และกรอกที่อยู่จัดส่งได้ การสั่งพิมพ์ผ่านเว็บไซต์ช่วยสร้างความโปร่งใสให้กับอุตสาหกรรมการพิมพ์ออนไลน์ในประเทศไทยการดำเนินงาน การดำเนินงาน. โกโกพริ้นท์ได้นำนวัตกรรมเทคโนโลยี Web2Print มาใช้ในการดำเนินงาน เพื่อนำเสนอสิ่งพิมพ์ที่หลากหลาย โดยเน้นให้บริการสิ่งพิมพ์ที่ใช้ในการโฆษณาประชาสัมพันธ์สำหรับธุรกิจ ซึ่งเป็นตลาดใหญ่ในภูมิภาคเอเชียตะวันออกเฉียงใต้ ในตอนแรกบริษัทรับทำเพียงนามบัตร ใบปลิว แผ่นพับ โปสเตอร์ โปสการ์ด กระดาษหัวจดหมาย และแฟ้มงานนำเสนอ โดยมีลูกค้าเป้าหมายคือกลุ่ม B2B ต่อมาบริษัทได้เพิ่มประเภทสิ่งพิมพ์ที่หลากหลายมากขึ้นลงในเว็บไซต์ซึ่งเป็นสิ่งพิมพ์ที่เหมาะทั้งสำหรับกลุ่มลูกค้าที่เป็นบริษัทและตัวบุคคล</doc>
