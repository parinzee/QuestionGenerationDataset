<doc id="312812" url="https://th.wikipedia.org/wiki?curid=312812" title="แอนดี้ โบการ์ด">แอนดี้ โบการ์ด แอนดี้ โบการ์ด (; ) เป็นตัวละครจากเกมต่อสู้ ตำนานหมาป่ากระหายเลือด รวมทั้ง เดอะคิงออฟไฟท์เตอร์ส เขามีพี่ชายชื่อ เทอร์รี่ โบการ์ด และมีเพื่อนที่เป็นนักมวยไทยชื่อ โจ ฮิกาชิ ซึ่งเป็นสมาชิกทีมเดียวกัน นอกจากนี้ แอนดี้ยังมีแฟนสาวชื่อ ไม ชิรานุอิ ซึ่งเป็นบุตรสาวของเจ้าสำนักวิชานินจาตระกูลชิรานุอิด้วยเช่นกันประวัติตามท้องเรื่องประวัติตามท้องเรื่อง. - ตำนานหมาป่ากระหายเลือด แอนดี้ โบการ์ด เป็นบุตรบุญธรรมของเจฟ โบการ์ด และเป็นน้องชายของเทอร์รี่ โบการ์ด เมื่อบิดาของพวกเขาเสียชีวิตลงด้วยฝีมือของกีส โฮเวิร์ด แอนดี้จึงตัดสินใจฝึกฝีมือการต่อสู้ของเขาให้มีความสมบูรณ์ยิ่งขึ้นโดยแยกทางจากพี่ชายของเขาเพื่อฝึกฝนวิชาที่ประเทศญี่ปุ่น ช่วงระหว่างนี้ เขาได้รับการสอนวิชารูปแบบชิรานุอิ และศิลปะการต่อสู้มือเปล่าซึ่งมีชื่อว่าโคปโปเคนจากฮันโซ ชิรานุอิ- เดอะคิงออฟไฟท์เตอร์ส เมื่อได้มีประกาศการจัดการแข่งขันเดอะคิงออฟไฟท์เตอร์ส '94 แอนดี้ได้เข้าร่วมทีมเดียวกันกับเทอร์รี่ และโจ นับแต่นั้นเป็นต้นมา เขาตกลงใจที่จะติดตามพี่ชายของเขาไปทุกคราวในการแข่งขันเดอะคิงออฟไฟท์เตอร์สครั้งต่อมา แต่ดูเหมือนว่าเขาจะไม่เต็มใจเข้าร่วมแข่งเมื่อเวลาผ่านไป เมื่อมีการกดดันเลือกเฉพาะโจ กับไมเข้าร่วมทีมเป็นหลัก ในขณะที่กติกาใหม่ใน KOF '99 อนุญาตให้มีสมาชิกในทีมสี่ราย โดยไม ชิรานุอิ เข้าร่วมทีมใน KOF'99 และบลู แมรี่ เข้าร่วมทีมใน KOF 2000</doc>
