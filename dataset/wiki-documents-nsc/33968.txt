<doc id="33968" url="https://th.wikipedia.org/wiki?curid=33968" title="ไอวีลีก">ไอวีลีก ไอวีลีก (Ivy League) เป็นชื่อของกลุ่มการแข่งขันกีฬาของมหาวิทยาลัยเอกชนเก่าแก่ 8 แห่งที่ตั้งอยู่ทางภาคตะวันออกเฉียงเหนือของสหรัฐฯ ซึ่งได้เริ่มรวมตัวกันเป็นกลุ่มไอวีมาตั้งแต่ปี พ.ศ. 2478 ไอวีคือเถาไม้เลื้อยที่นิยมปลูกเกาะคลุมผนังด้านนอกของตึกเรียนเก่าแก่ของมหาวิทยาลัย มีสีแดงในฤดูใบไม้ร่วง ซึ่งเป็นที่มาของชื่อกลุ่มสมาชิก สมาชิก. มหาวิทยาลัยที่รวมตัวกันเป็นไอวีลีกนี้ยังมีลักษณะร่วมที่คล้ายคลึงกันคือ มีความเป็นมหาวิทยาลัยมีชื่อเสียง มีผู้เลือกเข้าเรียนมากที่สุดในสหรัฐฯ และในโลก เป็นมหาวิทยาลัยที่อยู่ในลำดับต้นๆ ของการจัดอันดับทั้งในสหรัฐฯ และระดับโลก มีเงินกองทุนขนาดใหญ่มาก มีจำนวนนักศึกษาระดับปริญญาตรีที่จำกัด เกือบทั้งหมดก่อตั้งก่อนการประกาศอิสรภาพของประเทศ (วันที่ 4 กรกฎาคม พ.ศ. 2319) มหาวิทยาลัยในกลุ่มไอวีลีกมี 8 มหาวิทยาลัยเรียงตามลำดับอายุได้ดังนี้- มหาวิทยาลัยฮาร์วาร์ด (Harvard University – พ.ศ. 2179) - มหาวิทยาลัยเยล (Yale University – พ.ศ. 2244) - มหาวิทยาลัยเพนซิลเวเนีย (University of Pennsylvania – พ.ศ. 2283) - มหาวิทยาลัยปรินซ์ตัน (Princeton University – พ.ศ. 2289) - มหาวิทยาลัยโคลัมเบีย (Columbia University – พ.ศ. 2297) - มหาวิทยาลัยบราวน์ (Brown University - พ.ศ. 2307) - วิทยาลัยดาร์ตมัธ (Dartmouth Collage – พ.ศ. 2312) - มหาวิทยาลัยคอร์เนลล์ (Cornell University – พ.ศ. 2408)</doc>
