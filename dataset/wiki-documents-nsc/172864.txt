<doc id="172864" url="https://th.wikipedia.org/wiki?curid=172864" title="อภินิหารตำนานแห่งนาร์เนีย ตอน เจ้าชายแคสเปี้ยน">อภินิหารตำนานแห่งนาร์เนีย ตอน เจ้าชายแคสเปี้ยน อภินิหารตำนานแห่งนาร์เนีย ตอน เจ้าชายแคสเปี้ยน () ภาพยนตร์ในชุดของ ตำนานแห่งนาร์เนีย จากหนังสือเรื่อง เจ้าชายแคสเปี้ยนเนื้อเรื่องย่อ เนื้อเรื่องย่อ. 1,300 ปีให้หลัง จากการสู้รบระหว่างกองทัพนาร์เนียและเทมารีน ณ ดินแดนเทลมาร์ ของชาวเทลมารีน ภรรยาของ ลอร์ดมิราซ ผู้สำเร็จราชการแห่งเทลมาร์ได้ให้กำเนิดโอรส ทำให้ลอร์ดมิราซคิดกำจัด เจ้าชายแคสเปียน ซึ่งเป็นหลานชายแท้ๆ ของเขาเอง แต่พระอาจารย์ของเจ้าชายแคสเปียน ก็ได้ช่วยให้เจ้าชายแคสเปียนหนีรอดไปได้ และได้พบกับกลุ่มชาวนาร์เนีย ซึ่งมีความแค้นกับชาวเทลมาร์ เพราะชาวเทลมาร์ได้นำกองทัพบุกทำลายชาวนาร์เนียจนต้องถอยร่นเข้ามาอยู่ในป่า ส่วนที่กรุงลอนดอน 4 พี่น้องพีเวนซี มีชีวิตอย่างปกติสุข แต่แล้ว พวกเขาก็ได้หลุดเข้ามาในนาร์เนียอีกครั้ง และได้พบกับ ทรัมป์คิน คนแคระซึ่งอยู่ในกองทัพนาร์เนีย โดยที่ทรัมป์คินได้นำสี่พี่น้องเดินทางไปยังที่มั่นของชาวนาร์เนีย และได้พบกับเจ้าชายแคสเปียนที่นั่น ปีเตอร์ ได้นำทัพบุกเข้าไปในปราสาทของลอร์ดมิราซในคืนหนึ่ง แต่ลอร์ดมิราซก็ได้สั่งให้ปิดประตูปราสาทขังทหารนาร์เนียเอาไว้ ทำให้ทหารบางส่วนต้องถูกฆ่าตาย หลังจากเหตุการณ์ในครั้งนั้นแล้ว ลอร์ดมิราซก็ทำพิธีราชาภิเษก สถาปนาตนเองเป็นกษัตริย์องค์ใหม่แห่งเทลมาร์ เมื่อขึ้นครองราชย์แล้ว ราชามิราซก็นำทัพมาบุกที่มั่นของชาวนาร์เนีย ทำให้เกิดสงครามขึ้นอีกครั้ง และตัวราชามิราซเองก็ถูก ลอร์ดโซเปสเปียน ซึ่งเป็นขุนนางคู่ใจทรยศสังหารในที่สุด ขณะที่ชาวนาร์เนียกำลังรบกับกองทัพเทลมารีนอยู่นั้น ลูซี่ก็ได้เข้าป่าเพื่อตามหา อัสลาน และพบในที่สุด อัสลานกับลูซี่จึงได้นำกองทัพต้นไม้มาช่วยกองทัพนาร์เนียที่กำลังย่ำแย่ ชัยชนะจึงตกเป็นของชาวนาร์เนียในที่สุดนักแสดงนักแสดง. - เบ็น บานส์ รับบทเป็น เจ้าชายแคสเปี้ยน - วิลเลียม โมสลีย์ รับบทเป็น ปีเตอร์ พีเวนซี่ - แอนนา ป็อปเปิลเวลล์ รับบทเป็น ซูซาน พีเวนซี่ - สแกนดาร์ เคนส์ รับบทเป็น เอ็ดมันด์ พีเวนซี่ - จอร์จี เฮนเลย์ รับบทเป็น ลูซี่ พีเวนซี่ - เซอร์จิโอ คาสเทิลลิตโต้ รับบทเป็น กษัตริย์มิราซ - เปียร์ฟรานเชสโก ฟาวิโน รับบทเป็น ลอร์ด กลอเซล - ดาเมียน อัลคาซ่าร์ รับบทเป็น ลอร์ด โซเปสเปี้ยน - วินเซนต์ กราซ รับบทเป็น หมอคอร์นีเลียส - อาลิเซีย บอร์รัชเชโร รับบทเป็น ราชินีพรูนาพริสเมีย - ปีเตอร์ ดิงค์ลาจ รับบทเป็น ทรัมพ์คิน - วอร์วิค เดวิส รับบทเป็น นิกกาบริก - เลียม นีสัน พากษ์เสียง อัสลาน - เอ็ดดี อิซซาร์ด พากษ์เสียง ริพพีชี้พ - เคน สต็อตต์ พากษ์เสียง แบดเจอร์</doc>
