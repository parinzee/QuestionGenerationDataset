<doc id="278484" url="https://th.wikipedia.org/wiki?curid=278484" title="ชูเกซซิง">ชูเกซซิง ชูเกซซิง () หรือ ชูเกซ (shoegaze) เป็นแนวดนตรีของออลเทอร์นาทิฟร็อกที่เกิดขึ้นในสหราชอาณาจักรช่วงปลายคริสต์ทศวรรษที่ 1980 โดยมีศิลปินบุกเบิกอย่างวง มายบลัดดีวาเลนไทน์, ลัช, สโลว์ไดฟ์, แชปเตอร์เฮาส์, และ ไรด์ จนถึงกลางคริสต์ทศวรรษ 1990 มีจุดสูงสุดในช่วงปี ค.ศ. 1990-1991 และได้รับการฟื้นตัวใหม่อีกครั้งในต้นคริสต์ทศวรรษที่ 2000 นิตยสารดนตรีอังกฤษ เอ็นเอ็มอี (NME) และ เมโลดีเมกเกอร์ (Melody Maker) ได้ตั้งชื่อแนวเพลงนี้ว่า "ชูเกซซิง" เป็นเพราะนักดนตรีในวงยังคงแสดงสดด้วยความสงบ หวนคิด อยู่ในสภาพไม่เผชิญหน้า ได้จ้องมองรองเท้า หนักในการใช้แป้นถีบของกีตาร์เอฟเฟกต์ ซึ่งมีส่วนทำให้ภาพนักดนตรีหันมองลงมาที่เท้าในระหว่างการแสดงคอนเสิร์ต ชูเกซซิง มีจุดเด่นคือ เสียงเอฟเฟกต์กีตาร์ ท่วงทำนองที่ล่องลอยชวนฝัน และเสียงร้องที่มีทำนองสวย ๆ ทั้งหมดนั้นถูกถักทออยู่ในสำเนียงอึกทึก (noise)</doc>
