<doc id="120465" url="https://th.wikipedia.org/wiki?curid=120465" title="อภินิหารตำนานแห่งนาร์เนีย ตอน ราชสีห์ แม่มด กับตู้พิศวง">อภินิหารตำนานแห่งนาร์เนีย ตอน ราชสีห์ แม่มด กับตู้พิศวง อภินิหารตำนานแห่งนาร์เนีย ตอน ราชสีห์ แม่มด กับตู้พิศวง () ภาพยนตร์ในชุดของ ตำนานแห่งนาร์เนีย จากหนังสือเรื่อง ตู้พิศวง ภาพยนตร์เรื่องนี้ ได้รับรางวัลออสการ์ สาขาแต่งหน้ายอดเยี่ยม ในงานประกาศผลรางวัลออสการ์ ครั้งที่ 78เนื้อเรื่อง เนื้อเรื่อง. พี่น้องชายหญิงทั้งสี่แห่งตระกูลพรีเวนซีอพยพภัยสงครามจากกรุงลอนดอนไปอยู่ชนบท อาศัยบ้านหลังโตของศาสตราจารย์ชรา นาม ดิกอรี เคิร์ก(จิม บอร์ดเบรนด์)และแม่บ้านเจ้าระเบียบชื่อ คุณแม็คเควดี้ พวกเขาอยากเปลี่ยนบรรยากาศที่เงียบเหงาว้าเหว่เพราะจากมารดามาไกลจึงเล่นซ่อนหากัน ลูซี่(จอร์จี เฮนลีย์) น้องสาวคนสุดท้องแอบอยู่ในห้องว่างที่มีตู้เสื้อผ้าหลังใหญ่ตั้งอยู่ เมื่อเปิดประตูตู้ก็พบดินแดนสู่โลกใหม่อันหนาวเหน็บ ไม่ว่าจะมองไปแห่งหนใดล้วนถูกปกคลุมด้วยหิมะขาวโพลน มีเสาไฟตะเกียงโบราณบอกพรมแดน เธอบังเอิญพบฟอนทัมนัส(เจมส์ แม็กเอวอย) สิ่งมีชีวิตครึ่งคนครึ่งแพะผู้ใจดี เธอจึงทราบว่าโลกใบใหม่นี้คือนาร์เนีย เต็มไปด้วยสัตว์ในนิทานปรัมปรา พอกลับสู่โลกมนุษย์ลูซี่รู้สึกดีใจมากครั้นเล่าเรื่องนี้ให้พี่ๆฟังก็ไม่มีใครเชื่อ นอกจากศาสตราจารย์ดิกอรี เคิร์ก เอ็ดมันด์(สแกนดาร์ คีย์เนส) พี่ชายลูซีย่องตามน้องสาวเข้าไปในตู้เสื้อผ้าอีกครั้ง เขาไม่เพียงสัมผัสอากาศของฤดูหนาวหฤโหดเท่านั้นแต่ยังพบพระราชินีจาดิส(ทิลด้า สวินตั้น) และคนแคระชื่อ ดิกาบาเร สารถีขับเลื่อนเทียมกวางขาว พระองค์หลอกล่อเอ๊ดมันด์ด้วยขนมหวานTurkish Delightราวยาเสพติดให้กลับไปนำพี่น้องทั้งหมดมาที่ปราสาท แล้วจะยกตำแหน่งราชาให้เขาปกครองดินแดนแห่งนี้ หารู้ไม่ว่าแท้ที่จริงพระองค์คือนางแม่มดขาวผู้บันดาลให้นาร์เนียเป็นฤดูหนาวตลอดกาล ปราศจากเทศกาลเฉลิมฉลองคริสต์มาสร่วมศตวรรษ อำนาจของนางจะเสื่อมเมื่อบุตรแห่งอดัม และ ธิดาแห่งอีฟขึ้นครองบัลลังก์ทั้งสี่แห่ง แคร์ พาราเวล จึงหาทางกำจัดทิ้งเสีย เอ็ดมันด์นำพี่ชาย ปีเตอร์(วิลเลียม มอสลีย์)กับ พี่สาว ซูซาน|(แอนนา ป็อปเปิลเวลล์) มาสู่นาร์เนียตามแผนการ เมื่อเห็นบ้านทัมนัสในถ้ำถูกรื้อค้นทำลายข้าวของ และประกาศจับตัวผู้ทรยศทำให้พี่น้องตระกูลเพเวนซี่หวาดหวั่นว่าจะไปช่วยทัมนัสดีหรือไม่ พอดีนกโรบิ้นนำทางพวกเด็กๆไปกระท่อมตายายบีเว่อร์ ทุกคนจึงรู้แจ้งถึงอาถรรพ์คำสาปนางแม่มดผู้ชั่วร้าย และคำทำนายถึงผู้ที่จะลบล้างเวทมนตร์ พร้อมการปรากฏตัวของอัสลาน สิงโตเจ้าป่า โอรสของมหาจักรพรรดิจากดินแดนโพ้นทะเล เอ็ดมันด์ทนความโหยหิวขนมหวานไม่ไหวจึงหลบไปหานางแม่มดตามลำพังถึงในปราสาท แล้วถูกจับตัวขังคุกร่วมกับฟอนทัมนัส บีเว่อร์แนะนำหนทางเดียวที่จะช่วยเอ็ดมันด์ (ผู้ทรยศหักหลังพี่น้องเพราะความตะกละ-กินไม่รู้จักอิ่ม) ได้คือพวกเด็กๆ ต้องไปขอความช่วยเหลือจากอัสลานซึ่งตั้งค่ายอยู่ใกล้แท่นศิลา ได้มีการแต่งเติมฉากตื่นเต้นในภาพยนตร์ให้ระทึกใจนอกเหนือนิยายต้นฉบับ เช่น ตอนพี่น้องเพเวนซี่หลบหนีการตามล่าของฝูงหมาป่าข้ามธารน้ำแข็งซึ่งหน้าผาเป็นน้ำตกและกำลังละลาย จิ้งจอกแวร์ลูซึ่งลวงมอกริม สุนัขป่าหัวหน้าตำรวจลับพระราชินีให้หลงทางแล้วตัวเองถูกสาปเป็นหิน สี่พี่น้องฝึกวิชาสู้รบเบื้องต้นก่อนนำทัพอัสลานต่อสู้กับเหล่าอสูรกายราชินีจาดิส การต่อสู้ระหว่างราชาปีเตอร์และราชินีจาดิสนักแสดงนักแสดง. - วิลเลียม โมสลีย์ รับบทเป็น ปีเตอร์ พีเวนซี่ - แอนนา ป็อปเปิลเวลล์ รับบทเป็น ซูซาน พีเวนซี่ - สแกนดาร์ เคนส์ รับบทเป็น เอ็ดมันด์ พีเวนซี่ - จอร์จี เฮนเลย์ รับบทเป็น ลูซี่ พีเวนซี่ - ทิลดา สวินตัน รับบทเป็น แม่มดขาว - เจมส์ แม็กอะวอย รับบทเป็น ทัมนัส - เลียม นีสัน รับบทเป็น อัสลาน</doc>
