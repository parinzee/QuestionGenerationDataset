<doc id="862918" url="https://th.wikipedia.org/wiki?curid=862918" title="คริส คอร์เนลล์">คริส คอร์เนลล์ คริส คอร์เนลล์ (; 20 กรกฎาคม ค.ศ. 1964&nbsp;– 18 พฤษภาคม ค.ศ. 2017) เป็นนักดนตรีและนักร้อง-นักแต่งเพลงชาวอเมริกัน เป็นที่รู้จักดีในฐานะนักร้องนำวงและซาวด์การ์เดน และออดิโอสเลฟ เคยคว้ารางวัลแกรมมีมาแล้วถึงสองครั้ง และยังเป็นที่รู้จักในผลงานเดี่ยวของเขาอีกด้วย เริ่มมีผลงานบันทึกเพลงมาตั้งแต่ปี 1991 กับ Temple of the Dog วงดนตรีอันเป็นอนุสรณ์ระลึกถึงเพื่อนของเขา แอนดรูว์ วูด คอร์เนลล์ ยังเป็นหนึ่งในผู้นำการเคลื่อนไหวของดนตรีกรันจ์ในยุค 1990 และยังรู้จักกันดีในฐานะนักแต่งเพลง มีเสียงร้องที่ใช้ช่วงเสียงเกือบครบสี่ออกเทฟ รวมทั้งเทคนิคการใช้พลังเสียงร้องที่สูง เขาปล่อยอัลบั้มเดี่ยวทั้งสี่สตูดิโออัลบั้มได้แก่ Euphoria Morning (1999) Carry On (2007) Scream (2009) Higher Truth (2015) และไลฟ์อัลบั้ม Songbook (2011) คอร์เนลล์ได้รับการเสนอเข้าชิงรางวัลลูกโลกทองคำจากเพลง "The Keeper" ซึ่งปรากฏภาพยนตร์ Machine Gun Preacher และยังเป็รผู้ร่วมแต่งเพลงประกอบภาพยนตร์ "You Know My Name" เรื่อง Casino Royale ซิงเกิลเดี่ยวครั้งสุดท้ายของเขาคือ "The Promise" ที่ได้แต่เพลงปิดให้แก่ภาพยนตร์ที่มีชื่อเดียวกัน เขาได้รับการลงคะแนนเสียงให้เป็น "นักร้องเพลงร็อกที่ยิ่งใหญ่ที่สุด" โดยผู้อ่านจาก Guitar World, มีรายชื่อในอันดับ 4 ของ "นักร้องเฮฟวีเมทัลในอันดับท็อป 100 ตลอดตาล" โดย Hit Parader, อยู่ในอันดับที่ 9 ของรายชื่อ "นักร้องนำที่ดีที่สุดตลอดกาล" โดย Rolling Stone อันดับที่ 12 ในรายชื่อ "22 Greatest Voices in Music" ของ MTV คอร์เนลล์เสียชีวิตจากการฆ่าตัวตายเมื่อวันที่ 18 พฤษภาคม ค.ศ. 2017 ในห้องพักของโรงแรมเอ็มจีเอ็ม แกรนด์ ดีทรอยต์ หลังจากคอนเสิร์ตของวงซาวด์การ์เดน เมื่อคืนก่อนหน้า</doc>
