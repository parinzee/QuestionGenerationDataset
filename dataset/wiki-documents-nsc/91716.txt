<doc id="91716" url="https://th.wikipedia.org/wiki?curid=91716" title="ป็อป">ป็อป ดนตรีป็อป หรือ เพลงป็อป () เป็นประเภทของเพลงสมัยนิยมที่เกิดขึ้นในสหรัฐอเมริกาและสหราชอาณาจักรในช่วงกลางทศวรรษที่ 1950 ทั้ง "popular music" และ "pop music" มักจะใช้สลับกัน แม้ว่าในอดีตจะอธิบายถึงเพลงสมัยนิยมรวมทั้งดนตรีหลายแนว คำว่า "pop" กับ "rock" เคยมีความหมายเหมือนกันจนถึงปลายทศวรรษที่ 1960 ทั้งสองถูกจัดแยกให้มีความแตกต่างกันอย่างชัดเจน แม้ว่าป็อปจะถูกมองว่าเป็นเพียงชาร์ตเพลง แต่ไม่ได้รวบยอดชาร์ตเพลงทั้งหมด ดนตรีป็อปมักจะผสมผสานยืมองค์ประกอบจากดนตรีแนวอื่น เช่น เออร์เบิน แดนซ์ ร็อก ละติน และคันทรี โดยมักจะเป็นองค์ประกอบหลักที่นิยามว่าเป็นดนตรีป็อป โดยทั่วไปรูปแบบพื้นฐานจะเป็นเพลงที่มีความยาวสั้นถึงปานกลาง (ใช้รูปแบบท่อนเวิร์ส-คอรัส) รวมทั้งการใช้ท่อนคอรัสซ้ำ ๆ ท่อนเมโลดี้ไพเราะ และท่อนฮุก</doc>
