<doc id="498577" url="https://th.wikipedia.org/wiki?curid=498577" title="โลมาแม่น้ำ">โลมาแม่น้ำ สำหรับโลมาน้ำจืดชนิดอื่น ดูที่: โลมาน้ำจืด โลมาแม่น้ำ หรือ โลมาน้ำจืด () เป็นวงศ์ใหญ่ของสัตว์เลี้ยงลูกด้วยนมกลุ่มหนึ่ง ในอันดับวาฬและโลมา (Cetacea) ในกลุ่มโลมา ใช้ชื่อวงศ์ใหญ่ว่า Platanistoidea ซึ่งแยกออกเป็นวงศ์ต่าง ๆ ได้อีก นับเป็นสัตว์เพียงจำพวกเดียวในอันดับวาฬและโลมานี้เท่านั้นที่อาศัยอยู่ในน้ำจืดได้อย่างแท้จริง โลมาแม่น้ำ มีลักษณะส่วนใหญ่เหมือนกับโลมาทั่วไป หรือโลมาทะเล มีความยาวเต็มที่ประมาณ 2.4 เมตร (8 ฟุต) มีสีลำตัวหลากหลายตั้งแต่ ชมพู, ขาว, เหลือง, น้ำตาล และดำ แต่โลมาแม่น้ำ มีความแตกต่างไปจากโลมากลุ่มอื่น คือ ส่วนจมูกที่เรียวยาวกว่า มีความยาวประมาณ 58 เซนติเมตร (2 ฟุต) หรือประมาณสี่เท่าของความยาวของโลมาทะเล ส่วนใหญ่จะมีดวงตาขนาดเล็ก และมีความสามารถในการมองเห็นน้อยกว่า เนื่องจากสภาพแวดล้อมที่อาศัยส่วนใหญ่จะเป็นแม่น้ำที่มีน้ำขุ่น สภาพพื้นน้ำเป็นโคลนตมขุ่นมัว นอกจากนี้แล้วโลมาแม่น้ำมีความกระตือรือร้นน้อยกว่าโลมาทะเล อันเป็นผลมาจากการวิวัฒนาการเนื่องจากสภาพแวดล้อม โลมาแม่น้ำจะกินปลาเป็นอาหารหลักการจำแนก การจำแนก. ปัจจุบัน โลมาแม่น้ำแบ่งออกได้เป็น 5 ชนิด 3 ชนิดอาศัยอยู่ในน้ำจืดแท้ ๆ คือ แม่น้ำสายใหญ่ หรือทะเลสาบน้ำจืด ในทวีปเอเชีย คือ จีนและอินเดียอย่างละ 1 ชนิด, ในทวีปอเมริกาใต้ 2 ชนิด และอีก 1 ชนิด อาศัยอยู่ในน้ำกร่อย เช่น ปากแม่น้ำของทวีปอเมริกาใต้ ซึ่งทุกชนิดจัดเป็นสัตว์ที่ใกล้สูญพันธุ์แล้วทั้งสิ้น- วงศ์ใหญ่ Platanistoidea- วงศ์ Platanistidae- สกุล Platanista- Platanista gangetica (โลมาแม่น้ำอินเดีย, โลมาแม่น้ำเอเชียใต้) มีด้วยกัน 2 ชนิดย่อย- P. g. gangetica - P. g. minor - วงศ์ †Allodelphinidae (ไมโอซีน) - วงศ์ †Squalodelphinidae (โอลิโกซีน - ไมโอซีน) - วงศ์ †Squalodontidae (โอลิโกซีน - ไมโอซีน) - วงศ์ †Waipatiidae (โอลิโกซีน - ไมโอซีน) - วงศ์ใหญ่ Inioidea- วงศ์ Iniidae- สกุล Inia- Inia geoffrensis (โลมาแม่น้ำอเมซอน, โลมาสีชมพู) มีด้วยกัน 3 ชนิดย่อย- I. g. geoffrensis - I. g. boliviensis - I. g. humbotiana - Inia araguaiaensis (โลมาแม่น้ำไอราโกนา-เป็นโลมาแม่น้ำชนิดแรกที่ถูกค้นพบหลังจากปี ค.ศ. 1918) - สกุล †Meherrinia (ไมโอซีนยุคสุดท้าย) - วงศ์ Pontoporiidae- สกุล Pontoporia- Pontoporia blainvillei (โลมาแม่น้ำลาพลาตา) - วงศ์ใหญ่ †Lipotoidea- วงศ์ †Lipotidae- สกุล †Lipotes- †Lipotes vexillifer (โลมาแม่น้ำแยงซี-เป็นไปได้ว่าสูญพันธุ์ไปแล้วตั้งแต่เดือนธันวาคม ค.ศ. 2006)หมายเหตุ หมายเหตุ. มีโลมาบางชนิด เช่น โลมาหัวบาตร หรือโลมาหัวบาตรไร้ครีบหลัง ซึ่งสามารถอยู่ในน้ำจืดได้เช่นกัน แต่มิใช่เป็นโลมาแม่น้ำเนื่องจาก โลมาหัวบาตรจัดอยู่ในวงศ์ Delphinidae หรือโลมาทะเล ขณะที่โลมาหัวบาตรไร้ครีบหลัง อยู่ในวงศ์ Phocoenidae หรือพอร์พอยส์</doc>
