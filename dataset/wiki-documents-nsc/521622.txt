<doc id="521622" url="https://th.wikipedia.org/wiki?curid=521622" title="แขวงบางบำหรุ">แขวงบางบำหรุ แขวงบางบำหรุ เป็นเขตการปกครองระดับแขวง 1 ใน 4 แห่งของเขตบางพลัด ซึ่งได้แก่ แขวงบางพลัด แขวงบางอ้อ แขวงบางบำหรุ แขวงบางยี่ขัน กรุงเทพมหานคร อยู่ในกลุ่มเขตกรุงธนเหนือ เดิมเป็นพื้นที่รอบนอกซึ่งเป็นพื้นที่สวนป่ามาก่อน แต่ในปัจจุบันมีความเจริญอย่างรวดเร็วและเป็นแหล่งที่อยู่อาศัยหนาแน่นมากขึ้น โดยคำว่า "บางบำหรุ" เชื่อว่ามีที่มาจากภาษามลายู คำว่า "baruh" (ออกเสียง บารุฮ์) แปลว่า ที่ลุ่มใกล้แม่น้ำหรือทะเล ซึ่งสามเสนซึ่งอยู่ฝั่งตรงข้ามโดยมีแม่น้ำเจ้าพระยาคั่นกลางนั้น ก็มีที่มาจากภาษามลายูเช่นกันที่ตั้งและอาณาเขต ที่ตั้งและอาณาเขต. แขวงบางบำหรุตั้งอยู่ริมฝั่งตะวันตกของแม่น้ำเจ้าพระยา ทางทิศตะวันออกเฉียงเหนือของฝั่งธนบุรี มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับแขวงบางพลัด (เขตบางพลัด) มีถนนสิรินธรเป็นเส้นแบ่งเขต - ทิศตะวันออก ติดต่อกับแขวงบางพลัดและแขวงบางยี่ขัน (เขตบางพลัด) มีถนนสิรินธรและถนนจรัญสนิทวงศ์เป็นเส้นแบ่งเขต - ทิศใต้ ติดต่อกับแขวงบางยี่ขัน (เขตบางพลัด) และแขวงอรุณอมรินทร์ (เขตบางกอกน้อย) มีถนนจรัญสนิทวงศ์และถนนบรมราชชนนีเป็นเส้นแบ่งเขต - ทิศตะวันตก ติดต่อกับแขวงอรุณอมรินทร์ (เขตบางกอกน้อย) มีถนนบรมราชชนนีเป็นเส้นแบ่งเขตเส้นทางหลักเส้นทางหลัก. - ถนนจรัญสนิทวงศ์ - ถนนบรมราชชนนี</doc>
