<doc id="153926" url="https://th.wikipedia.org/wiki?curid=153926" title="โรงเรียนช่องฟ้าซินเซิงวาณิชบำรุง">โรงเรียนช่องฟ้าซินเซิงวาณิชบำรุง โรงเรียนช่องฟ้าซินเซิงวาณิชบำรุง () เป็นโรงเรียนเอกชนแห่งหนึ่ง ตั้งอยู่ที่ถนนซุปเปอร์ไฮเวย์เชียงใหม่-ลำปาง ตำบลหนองผึ้ง อำเภอสารภี จังหวัดเชียงใหม่ ก่อตั้งโดยกลุ่มชาวไทยเขื้อสายจีนและพ่อค้าชาวจีนที่มาค้าขายในเมืองเชียงใหม่เมื่อประมาณร้อยปีก่อน มุ่งเน้นการสอนภาษาจีนเป็นภาษาที่สอง ปัจจุบันบริหารโดยมูลนิธิช่องฟ้าซินเซิงวาณิชบำรุงวิทยาประวัติของโรงเรียน ประวัติของโรงเรียน. เริ่มก่อตั้งโรงเรียนในปี พ.ศ. 2444 โดยกลุ่มผู้นำชาวจีนโพ้นทะเลและพ่อค้าชาวจีน นำโดยนายตี้ย่ง แซ่แต้ (ยี่กอฮง) หรือพระอนุวัตน์ราชนิยม ซึ่งเดินทางมาค้าขายที่เชียงใหม่ แล้วชักชวนหลวงจีนนิกร (บุญมา นิกรพันธ์) หลวงอนุสารสุนทร (ซุ่นฮี้ แซ่ฉั่ว) แปะอุย แซ่เลี่ยว (เลี่ยวย่งง้วน) เอียวฮก แซ่เอง (บ้วนฮกเส็ง) เป็นอาทิ นายง่วนชุน แซ่ตั้ง นายอิวสือ แซ่โต๋ว นายอ่างยู้ แซ่ตั้ง นายเป็กสิ่ว แซ่ลิ้ม (นายพู่เทียม ลินพิศาล) นายเหลี่ยงกือ แซ่เหลี่ยว นายฮึงฮุย แซ่ฉั่ว นายเอี๊ยะชำ แซ่พัว (เจ้าของห้างพัวไถ่กี่) นายเชียวท้าง แซ่โอ้ว (นายชู โอสถาพันธุ์) นายก๊กอุ่ย แซ่ตั้ง ได้ปรึกษาหารือกันจนได้จัดตั้งโรงเรียนจีนขึ้นใหม่ เมื่อปลายปี พ.ศ. 2488 หลังสงครามโลกครั้งที่สอง การดำเนินการบริหารโรงเรียนซินเซิงแห่งนี้ หลังจากการจัดตั้งเป็นโรงเรียนให้ถูกต้องแล้ว ประธาน รองประธาน และคณะกรรมการบริหารชุดแรก ได้แก่ นายเอี้ยวโม้ว แซ่ฉั่ว (นายอมร ชวชาติ) และนายเป็กสิ่ว แซ่ลิ้ม (นายพู่เทียม ลินพิศาล) บิดาของนายดิษฐ์ ลินพิศาล ในปี พ.ศ. 2492 หลังจากที่โรงเรียนชิงหัวถูกปิดให้หลัง 1 ปี นายเป็กสิ่ว แซ่ลิ้ม (นายพู่เทียม ลินพิศาล) เป็นผู้ยื่นขออนุญาตตั้งโรงเรียนจากกระทรวงศึกษาธิการ จนได้รับใบอนุญาตจัดตั้ง โรงเรียนช่องฟ้า จากทางการ เมื่อวันที่ 3 มิถุนายน พ.ศ. 2492 ในปี พ.ศ. 2502 ที่โรงเรียนซินเซิง ได้มีการเปลี่ยนแปลงคณะผู้บริหารใหม่ เพื่อดำเนินการบริหารสืบช่วงต่อจากกลุ่มผู้ริเริ่ม โดยมี นายเชียงฮวด แซ่เล็ก (นายชาญ ปัทมอดิสัย) เป็นผู้รับใบอนุญาต มีคณะกรรมการบริหาร ประกอบด้วย นายฮั่งเต็ก แซ่ลิ้ม (นายดิษฐ์ ลินพิศาล) นายเขี่ยงกี่ แซ่ตั้ง (นายประวิทย์ ตันตรานนท์) นายก่วงอุ้ย แซ่ตั้ง (นายถนอมศักดิ์ เชิดสถิรกุล) นายเม่งฮ้อ แซ่อึ้ง (นายนิรันดร์ วรรธนัจฉริยา) นายกิมก้วง แซ่โจว (นายประพันธ์ สุจริตพานิช) นายเหี้ยงย้ง แซ่กิม นายเสี่ยงเอี้ยว แซ่เตีย นายคิมเอี๋ยว แซ่โอ้ว (นายหิรัญ โอฬารรัตนชัย) นายหล่วงจือ แซ่เหลี่ยว (นายธีระศักดิ์ เลิศชูสกุล) เป็นต้น ผู้บริหารชุดนี้ได้รับภารกิจดำเนินการบริหาร จนกระทั่งโรงเรียนซินเซิงได้รวมการบริหารร่วมกับมูลนิธิฯ ที่ได้ก่อตั้งในเวลาต่อมาการเรียนการสอน การเรียนการสอน. โรงเรียนช่องฟ้าซินเซิงวาณิชบำรุงจัดทำตามหลักสูตรการศึกษา 12 ปี 4 ช่วงชั้น สำหรับการศึกษาในระดับอนุบาลนั้น มีโรงเรียนในเครือ คือ โรงเรียนอนุบาลฟ้าใหม่ ตั้งอยู่ทางทิศตะวันออกของถนนซุปเปอร์ไฮเวย์เชียงใหม่–ลำปาง- ประถมศึกษา - มัธยมศึกษาตอนต้น - มัธยมศึกษาตอนปลาย- แผนกวิทย์-คณิต - แผนกศิลป์-จีน</doc>
