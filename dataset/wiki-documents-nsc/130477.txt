<doc id="130477" url="https://th.wikipedia.org/wiki?curid=130477" title="ชัยวุฒิ ธนาคมานุสรณ์">ชัยวุฒิ ธนาคมานุสรณ์ นายชัยวุฒิ ธนาคมานุสรณ์ อดีตสมาชิกสภาผู้แทนราษฎร จังหวัดสิงห์บุรี สังกัดพรรคชาติไทยประวัติ ประวัติ. ชัยวุฒิ ธนาคมานุสรณ์ เกิดวันที่ 2 พฤศจิกายน พ.ศ. 2514 ที่ตำบลบางพุทรา อำเภอเมือง จังหวัดสิงห์บุรี เป็นบุตรนายสมศักดิ์ และนางภรณี จบการศึกษาปริญญาตรี วิศวกรรมศาสตรบัณฑิต คณะวิศวกรรมศาสตร์ จุฬาลงกรณ์มหาวิทยาลัย เมื่อปี พ.ศ. 2537 ปริญญาโท วิศวกรรมศาสตรมหาบัณฑิต มหาวิทยาลัยเซาเทิร์นแคลิฟอร์เนีย สหรัฐอเมริกา พ.ศ. 2540 และปริญญาโท เศรษฐศาสตรมหาบัณฑิต จากจุฬาลงกรณ์มหาวิทยาลัยงานการเมือง งานการเมือง. ชัยวุฒิ ธนาคมานุสรณ์ เข้าสู่งานการเมืองโดยเป็นสมาชิกสภาผู้แทนราษฎร จังหวัดสิงห์บุรี ในการเลือกตั้ง พ.ศ. 2544 สังกัดพรรคประชาธิปัตย์ และได้รับแต่งตั้งเป็นกรรมาธิการการเงินการคลัง สภาผู้แทนราษฎร ต่อมาในปี พ.ศ. 2547 ได้ลาออกจากพรรคประชาธิปัตย์ ย้ายมาสังกัดพรรคชาติไทย และในการเลือกตั้ง พ.ศ. 2550 ได้ลงสมัครสมาชิกสภาผู้แทนราษฎร เขตเลือกตั้งที่ 1 จังหวัดสิงห์บุรี สังกัดพรรคชาติไทย และชนะการเลือกตั้ง ต่อมาในปี พ.ศ. 2551 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคชาติไทยซึ่งถูกยุบในคดียุบพรรคการเมือง พ.ศ. 2551เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
