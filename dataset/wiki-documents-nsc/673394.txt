<doc id="673394" url="https://th.wikipedia.org/wiki?curid=673394" title="ภาวะขาดอากาศหายใจ">ภาวะขาดอากาศหายใจ ภาวะขาดอากาศหายใจ การขาดอากาศหายใจ การหยุดหายใจหรือการหายใจไม่ออก () เป็นภาวะขาดออกซิเจนไปเลี้ยงร่างกายอย่างรุนแรงอันเกิดจากการหายใจผิดปกติ ภาวะขาดอากาศหายใจก่อให้เกิดภาวะเลือดมีออกซิเจนน้อยทั่วไป ซึ่งส่งผลต่อเนื้อเยื่อและอวัยวะเป็นหลัก มีหลายเหตุซึ่งสามารถเหนี่ยวนำให้เกิดภาวะขาดอากาศหายใจ ซึ่งล้วนแต่ทำให้บุคคลไม่สามารถได้รับออกซิเจนเพียงพอโดยการหายใจเป็นระยะเวลานาน ภาวะขาดอากาศหายใจทำให้โคม่าหรือเสียชีวิตได้พฤติการณ์ พฤติการณ์. สถานการณ์ซึ่งส่งผลให้เกิดภาวะขาดอากาศหายใจ เช่น ส่วนคอดหรือการอุดกั้นของทางเดินอากาศหายใจ เช่น จากโรคหืด การหดเกร็งของกล่องเสียง (laryngospasm) หรือการขัดขวางธรรมดาจากการมีสิ่งแปลกปลอม จากการอยู่ในสิ่งแวดล้อมซึ่งมีออกซิเจนไม่เพียงพอ เช่น ใต้น้ำ ในบรรยากาศออกซิเจนต่ำ หรือในสุญญากาศ หรือสิ่งแวดล้อมซึ่งมีอากาศที่มีออกซิเจนเพียงพอแต่ไม่สามารถหายใจเพียงพอเพราะมีอากาศปนเปื้อน เช่น ควันมากเกิน สาเหตุอื่นของการพร่องออกซิเจน เช่น- การสูดคาร์บอนมอนอกไซด์ เช่น จากไอเสียรถยนต์และการปล่อยควันจากบุหรี่จุดแล้ว คาร์บอนมอนอกไซด์มีสัมพรรคภาพ (affinity) สูงกว่าออกซิเจนต่อฮีโมโกลบินในเม็ดเลือดแดง เมื่อจับกับฮีโมโกลบินจะแทนที่ออกซิเจนและทำให้เลือดไม่สามารถขนส่งออกซิเจนไปทั่วร่างกาย - การสัมผัสสารเคมีบางชนิด เช่น สารปอด (เช่น ฟอสจีน) และสารเลือด (เช่น ไฮโดรเจนไซยาไนด์) - ภาวะเลือดมีคาร์บอนไดออกไซด์ต่ำเหนี่ยวนำเองโดยภาวะระบายลมหายใจเกิน เช่น อาการหน้ามืดในน้ำตื้นหรือน้ำลึกและเกมสำลัก (choking game) - การชักซึ่งหยุดกิจกรรมการหายใจ - การหยุดหายใจเมื่อหลับ - ยาเกินขนาด - คำสาปอันดีน (Ondine's curse) หรือกลุ่มอาการภาวะระบายลมหายใจพร่องถุงลมกลาง หรือภาวะระบายลมหายใจพร่องถุงลมหลัก เป็นความผิดปกติของระบบประสาทอิสระซึ่งผู้ป่วยต้องหายใจโดยเจตนา - โรคการหายใจ - กลุ่มอาการหายใจอึดอัดเฉียบพลัน - การสัมผัสความดันต่ำอย่างยิ่งหรือสุญญากาศ - การแขวนคอ - การบีบคอ รัดคอ - การจมน้ำ - การขาดอากาศหายใจจากแก๊สเฉื่อย</doc>
