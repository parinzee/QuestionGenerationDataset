<doc id="339063" url="https://th.wikipedia.org/wiki?curid=339063" title="พระครูวิมลสมณวัตร (เพี้ยน อคฺคธมฺโม)">พระครูวิมลสมณวัตร (เพี้ยน อคฺคธมฺโม)ประวัติ ประวัติ. เมื่อวันอาทิตย์ ขึ้น 3 ค่ำ เดือน 3 ปีขาล พุทธศักราช 2470 ที่บ้านเกริ่นกฐิน ตำบลบ้านชี อำเภอบ้านหมี่ จังหวัดลพบุรี ครอบครัวมีอาชีพเกษตรกรรม มีพี่น้อง 6 ท่านคือ 1. พระครูวิมลสมณวัตร (หลวงพ่อเพี้ยน อัคคธัมโม) 2. หลวงพ่อผิน ยอดวัน มรณภาพแล้ว 3. นางฉลวย ยอดวัน(เพ็ชรคง) 4. นางน้ำเย็น ยอดวัน(นวลเมฆ) 5. นางลำใย ยอดวัน 6. นางสำรวย ยอดวัน ท่านศึกษาจบชั้นประถมศึกษาปีที่ 4 ต่อมาได้ออกอุปสมบท เมื่อวันที่ 4 สิงหาคม 2519 ณ พัทธสีมาวัดกำแพง อำเภอบ้านหมี่ จังหวัดลพบุรี โดยมีหลวงพ่อเจือ เจ้าอาวาสวัดกำแพง เป็นพระอุปัชฌาย์ ภายหลังเข้ารับการอุปสมบท เพื่อบำเพ็ญสมณกิจ สวดมนต์ เจริญจิตตภาวนา และได้มีโอกาสได้ร่ำเรียนวิทยาคมจากหลวงพ่อปาน เจ้าอาวาสวัดเกริ่นกฐิน ในยุคนั้น และการถ่ายทอดมาจากโยมบิดาของท่าน เป็นผู้ที่ปฏิบัติดีปฏิบัติชอบ จนเป็นที่เคารพศรัทธาของชาวบ้าน ต่อมาในปี พ.ศ. 2521 ได้ดำรงตำแหน่งเจ้าอาวาสวัดเกริ่นกฐินสืบต่อมาจนถึงปัจจุบัน และเป็นเจ้าตำรับสุดยอดเครื่องรางของขลัง ตะกรุดโทน และ ผ้ายันต์แดงพระนักพัฒนา พระนักพัฒนา. หลังจากที่หลวงพ่อได้ดำรงตำแหน่งเจ้าอาวาสแล้ว ท่านได้บูรณะ ซ่อมแซม ศาสนสถานของวัด และสร้างสิ่งก่อสร้างที่มีค่าใหญ่โต หลวงพ่อเพี้ยนมิได้มุ่งเน้นการพัฒนาภายในวัดของท่านเพียงอย่างเดียว ยังมองไปถึงปัญหาของชุมชนอีกด้วย อาทิ ได้สร้างถนนลาดยาง สร้างอาคารเรียน สร้างศาสนสถานให้กับวัดอื่นๆการเข้ารับตำแหน่ง การเข้ารับตำแหน่ง. เมื่อวันที่ 5 ธันวาคม 2548 เนื่องในวโรกาสวันเฉลิมพระชนมพรรษาหลวงพ่อเพี้ยน ได้รับพระราชทานเลื่อนสมณศักดิ์เป็น พระครูสัญญาบัตรเจ้าอาวาสวัดราษฎร์ ชั้นโท ในราชทินนาม พระครูวิมลสมณวัตร เข้ารับพระราชทานสัญญาบัตรพัดยศ ณ วัดไร่ขิง อำเภอสามพราน จังหวัดนครปฐม เมื่อวันที่ 17 ธันวาคม 2548 ที่ผ่านมามรณภาพ มรณภาพ. หลวงพ่อเพี้ยน มรณภาพเมื่อวันที่ 16 พฤศจิกายน พ.ศ. 2560 เวลา 03.25 น. ณ สถาบันโรคทรวงอก จังหวัดนนทบุรี</doc>
