<doc id="211799" url="https://th.wikipedia.org/wiki?curid=211799" title="โจวันนี ปีซาโน">โจวันนี ปีซาโน จิโอวานนี ปิซาโน (ภาษาอังกฤษ: Giovanni Pisano) (ราวปี ค.ศ. 1250 – ราวปี ค.ศ. 1315) เป็นประติมากร จิตรกร และ สถาปนิกชาวอิตาลีผู้เป็นลูกของประติมากรผู้มีชื่อเสียงอีกคนหนึ่งของอิตาลี--นิโคลา ปิซาโน จิโอวานนีได้รับการศึกษาและฝึกฝนในเวิร์คช็อพของพ่อชีวิตและงาน ชีวิตและงาน. ระหว่างปี ค.ศ. 1265 ถึงปี ค.ศ. 1268 ปิซาโนทำงานแกะสลักแท่นเทศน์ในมหาวิหารเซียนนาร่วมกับพ่อ โครงการต่อมาที่ทำร่วมกับพ่ออีกชิ้นหนึ่งก็คือการแกะสลักน้ำพุ “ฟอนทานา มายอเร” และฐานรอบน้ำพุที่เปรูเจีย เมื่อใกล้จะจบโครงการในปี ค.ศ. 1278 พ่อของปิซาโนอาจจะเสียชีวิตไปแล้วก็ได้ หรืออาจจะมาเสียชีวิตในปี ค.ศ. 1284 เมื่อจิโอวานนีย้ายไปตั้งบ้านเรือนอยู่ที่เซียนนา งานชิ้นแรกเป็นงานที่มีลักษณะคล้ายงานของนิโคลาซึ่งทำให้แยกได้ยากใครเป็นคนทำส่วนใด แต่งาน “พระแม่มารีและพระบุตร” เป็นงานที่บ่งได้แน่นอนว่าเป็นงานของจิโอวานนีเพราะเป็นงานที่แสดงลักษณะใหม่ที่แสดงความสัมพันธ์ระหว่างพระแม่มารีและพระบุตร งานชิ้นต่อมาเป็นงานที่ปิซาเป็นงานแกะสลักรูปสองแถวบนหน้าบันฉลุบนด้านหน้าของหอศีลจุ่ม (ค.ศ. 1277-ค.ศ. 1284) ความมีชีวิตชีวาของรูปสลักเป็นการย้ำให้เห็นว่าลักษณะงานของจิโอวานนีแยกตัวมาจากลักษณะงานแกะสลักที่สงบสำรวมตามแบบของนิโคลาอย่างเต็มตัว จิโอวานนีได้รับแต่งตั้งให้เป็นหัวหน้าสถาปนิกที่มหาวิหารเซียนนาระหว่างปี ค.ศ. 1287 ถึงปี ค.ศ. 1296 ซึ่งทำให้ต้องเดินทางไปๆ มาๆ ระหว่างเซียนนาและปิซาบ่อยๆ งานแกะสลักที่หรูหราและลักษณะสถาปัตยกรรมด้านหน้ามหาวิหารเซียนนาแสดงให้เห็นแนวโน้มในการผสมระหว่างศิลปะกอธิคและบางส่วนของศิลปะกรีกโรมันที่ยังหลงเหลืออยู่บ้าง ลักษณะงานทำให้เฮนรี มัวร์ (Henry Moore) สถาปนิกชาวอังกฤษเรียกจิโอวานนีว่าเป็น “ประติมากรสมัยใหม่คนแรก” ในปี ค.ศ. 1296 ปิซาโนย้ายกลับไปปิซาและเริ่มงานที่วัดซานจิโอวานนี ในปี [[ค.ศ. [[ค.ศ. 1301]] ปิซาโนก็แกะสลัก[[แท่นเทศน์แห่งเซนต์แอนดรูว์]]สำหรับ[[วัดซานอันเดรียที่พิสโตเอีย]]ที่เริ่มไว้ในปี [[ค.ศ. 1297]] ต่อ ภาพแกะนูนห้าแผงบน[[แท่นเทศน์]]เป็นฉาก [[การประกาศของเทพ]]และ[[การประสูติของพระเยซู (ศิลปะ)|การกำเนิดของพระเยซู]]; การชื่นชม, แมไจฝัน และ เทวดาเตือนโจเซฟ; [[การสังหารเด็กบริสุทธิ์]]; พระเยซูตรึงกางเขน; [[พระกระยาหารมื้อสุดท้าย]] งานระหว่างปี [[ค.ศ. 1302]] ถึงปี [[ค.ศ. 1310]] เป็นงานแกะสลักแท่นเทศน์สำหรับ[[มหาวิหารปิซา]]ที่เป็นงานที่แสดงให้เห็นแนวโน้มที่จิโอวานนีชอบคือทำให้ตัวแบบดูเหมือนไหวและลอยออกมาจากตัวแท่นเทศน์ได้ซึ่งแตกต่างไปจากลักษณะงานของนิโคลาผู้พ่อซึ่งเป็นงานที่ดูแข็งกว่าอย่างเห็นได้ชัด แท่นเทศน์ที่ปิซาประกอบด้วยฉากจาก [[พันธสัญญาใหม่]] 9 ฉากแกะจากหินอ่อนขาว จิโอวานนีแกะทำให้เกิดความตัดกันของแสงเงา (chiaroscuro) ซึ่งยิ่งทำให้ตัวแบบดูลึกมากขึ้น รูปแกะรวมทั้ง[[เฮอร์คิวลีส]]เปลือยเป็นรูปที่แกะอย่างธรรมชาติ รูป “[[ความรอบคอบ]]” บนแท่นเทศน์อาจจะได้รับแรงบันดาลใจจาก “[[อีฟ]]” ในภาพเขียน “[[การขับจากสวนอีเด็น (มาซาชิโอ)|การขับจากสวนอีเด็น]]” (The Expulsion from the Garden of Eden) โดย[[มาซาชิโอ]] งานแท่นเทศน์ที่ปิซาถือว่าเป็นงานชิ้นเอกของจิโอวานนี หลังจากเหตุเพลิงไหม้ในปี [[ค.ศ. 1595]] แท่นเทศน์ก็ถูกย้ายไปเก็บไว้ที่อื่นระหว่างการซ่อมแซมตกแต่งวัดจนดูเหมือนจะหายสาบสูญไป และเพิ่งมาพบอีกครั้งเมื่อปี [[ค.ศ. 1926]] [[วัดซานนิโคลา (ปิซา)|วัดซานนิโคลา]]ที่ปิซาได้รับการขยายระหว่างปี [[ค.ศ. 1297]] ถึงปี [[ค.ศ. 1313]] โดยนักบวช[[ลัทธิออกัสติเนียน]] ซึ่งอาจจะตามแบบที่ออกโดยจิโอวานนี นอกจากนั้นปิซาโนก็ยังเป็นผู้ออกแบบด้านหน้า[[วัดซานเพาโบ อา รีปา ดาร์โน]] (San Paolo a Ripa d'Arno) งานชิ้นใหญ่ชิ้นสุดท้ายเป็นงานที่ได้รับจ้างจาก[[สมเด็จพระจักรพรรดิเฮนรีที่ 7 แห่งจักรวรรดิโรมันอันศักดิ์สิทธิ์]] (Henry VII, Holy Roman Emperor) ราวปี [[ค.ศ. 1313]] ให้สร้างอนุสาวรีย์เป็นที่ระลึกแก่[[มาร์กาเร็ตแห่งบราบันท์]] (Margaret of Brabant) พระชายาผู้สิ้นพระชนม์ในปี [[ค.ศ. 1311]] ลูกศิษย์คนหนึ่งของจิโอวานนีคือ[[จิโอวานนี ดิ บาลดูชิโอ]] (Giovanni di Balduccio) ผู้ที่กลายมาเป็นประติมากรคนสำคัญ และสถาปนิกและประติมากร [[อากอสติโน ดา เซียนนา]] (Agostino da Siena) นอกจากนั้นปิซาโนก็ยังมีอิทธิพลต่อ[[เปียโตร ลอเร็นเซ็ตตี]] (Pietro Lorenzetti) [[จอร์โจ วาซารี]]รวมชีวประวัติของจิโอวานนีในหนังสือ “[[ชีวิตจิตรกร, ประติมากร, และสถาปนิกผู้ดีเด่น]]”</doc>
