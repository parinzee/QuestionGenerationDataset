<doc id="245136" url="https://th.wikipedia.org/wiki?curid=245136" title="การโยนออกนอกหน้าต่าง">การโยนออกนอกหน้าต่าง การโยนออกนอกหน้าต่าง () คือการโยนคนหรือสิ่งของออกจากหน้าต่าง เป็นคำที่เริ่มใช้หลังจากเหตุการณ์การโยนออกนอกหน้าต่างที่ปรากจากหน้าต่างปราสาทปรากในปี ค.ศ. 1618 คำว่า “Defenestration” ในภาษาอังกฤษที่มาจากภาษาละติน “De” ที่แปลว่า “ออกจาก” และ “fenestra” ที่แปลว่า “หน้าต่าง” แม้ว่าการโยนออกจากหน้าต่างอาจจะเป็นอันตรายถึงตายได้แต่ก็ขึ้นอยู่กับความสูงของหน้าต่างหรือการบาดเจ็บจากกระจกหน้าต่างที่แตกบาด การโยนจากหน้าต่างไม่จำเป็นต้องเป็นความตั้งใจที่จะให้ผู้ที่ถูกโยนถึงแก่ชีวิตการโยนออกจากหน้าต่างในประวัติศาสตร์ การโยนออกจากหน้าต่างในประวัติศาสตร์. ในประวัติศาสตร์การโยนออกจากหน้าต่างมักจะเกิดขึ้นกับผู้เป็นศัตรูทางการเมืองเช่นตัวอย่างที่เกิดขึ้นในการโยนออกนอกหน้าต่างในปี ค.ศ. 1419 และ ค.ศ. 1618 ที่เป็นผลทำให้ยืดเวลาความขัดแย้งภายในโบฮีเมีย กล่าวกันว่าผู้นับถือคริสต์ศาสนานิกายโรมันคาทอลิกบางคนเชื่อว่าผู้ที่รอดมาได้จากการถูกโยนออกจากหน้าต่างปราสาทปรากในปี ค.ศ. 1618 ได้รับความช่วยเหลือจากพระเจ้า เหตุการณ์อื่น ๆ ที่ปรากก็ได้แก่การโยนเจ้าหน้าที่เมืองเก่าพร้อมกับร่างของเจ้าหน้าที่เมืองใหม่ที่ถูกฆาตกรรมอีกเจ็ดคนในปี ค.ศ. 1483 และการตายในปี ค.ศ. 1948 ของนักการเมืองยาน มาซาริคที่พบร่างที่ลานของกระทรวงต่างประเทศนอกหน้าต่างห้องน้ำส่วนตัว จากการสืบสวนของตำรวจในปี ค.ศ. 2004 พบว่าเป็นการฆาตกรรมโดยการโยนร่างออกทางหน้าต่างไม่ใช่การฆ่าตัวตายตามที่สรุปไว้ก่อนหน้านั้น อาจจะโดยเช็คโกสโลวัคคอมมิวนิสต์หรือโซเวียต NKVD เพราะมาซาริคเป็นปฏิปักษ์ต่อการปฏิวัติของคอมมิวนิสต์ในปี ค.ศ. 1948</doc>
