<doc id="608606" url="https://th.wikipedia.org/wiki?curid=608606" title="มหาวิทยาลัยบอร์นมัท">มหาวิทยาลัยบอร์นมัท มหาวิทยาลัยบอร์นมัท ( (BU)) เป็นมหาวิทยาลัยในสหราชอาณาจักร มีเขตทำการเรียนการสอนตั้งอยู่ที่เมืองบอร์นมัทและพูล จังหวัดดอร์เซต ถือกำเนิดจากวิทยาลัยเทคนิคบอร์นมัท คติพจน์ของมหาวิทยาลัยคือ Discere Mutari Est (การเรียนรู้คือการเปลี่ยนแปลง) มหาวิทยาลัยบอร์นมัทมีชื่อเสียงด้านการท่องเที่ยว การโรงแรม และการตลาด จากการจัดอันดับสถาบันอุดมศึกษาในสหราชอาณาจักร ปี พ.ศ. 2556 และ 2557 มหาวิทยาลัยได้รับการจัดอันดับที่ 6 และ 11 ตามลำดับ ในสาขาวิชาการท่องเที่ยวและการโรงแรมประวัติและที่ตั้ง ประวัติและที่ตั้ง. ตามนัยแห่งพระราชบัญญัติการศึกษาชั้นสูงและการอุดมศึกษา พ.ศ. 2535 (Further and Higher Education Act 1992) มหาวิทยาลัยบอร์นมัทก่อตั้งเมื่อวันที่ 27 กันยายน พ.ศ. 2535 โดยเปลี่ยนสถานะจากวิทยาลัยเทคนิคบอร์นมัทซึ่งตั้งราว ๆ พ.ศ. 2510 มหาวิทยาลัยบอร์นมัทมีพื้นที่ทำการสอนอยู่สองแห่ง คือวิทยาเขตแลนด์สดาวน์ซึ่งเป็นที่ตั้งของสำนักวิชาสุขภาพและสังคมสงเคราะห์ (School of Health and Social Care) และสำนักวิชาธุรกิจศึกษา ตั้งอยู่ใจกลางเมืองบอร์นมัท อีกแห่งหนึ่งคือวิทยาเขตทาลบอตซึ่งเป็นพื้นที่หลักของมหาวิทยาลัย ตั้งในเขตรอยต่อระหว่างเมืองบอร์นมัทและเมืองพูลส่วนงาน ส่วนงาน. มหาวิทยาลัยบอร์นมัทแบ่งย่อยออกเป็น 4 คณะ (เดิมมี 6 สำนักวิชา) ได้แก่- คณะวิทยาศาสตร์และเทคโนโลยี ประกอบด้วยสาขาวิชาโบราณดี มานุษยวิทยา ชีววิทยา ภูมิศาสตร์ การออกแบบ วิศวกรรมศาสตร์ การคณนา และนิติวิทยาศาสตร์ - คณะสื่อและการสื่อสาร ประกอบด้วยศูนย์นโยบายและการจัดการทรัพย์สินทางปัญญา ศูนย์ความเป็นเลิศทางด้านสื่อ ศูนย์แห่งชาติด้านภาพเคลื่อนไหวคอมพิวเตอร์ และศูนย์วิจัยประวัติการแพร่ภาพและเสียง - คณะวิทยาศาสตร์สุขภาพและสังคมศาสตร์ - คณะการจัดการหมายเหตุ</doc>
