<doc id="795558" url="https://th.wikipedia.org/wiki?curid=795558" title="เดอะวอยซ์ (สหรัฐอเมริกา)">เดอะวอยซ์ (สหรัฐอเมริกา) เดอะวอยซ์ () เป็นรายการโทรทัศน์เรียลลิตีประกวดร้องเพลงออกอากาศในสหรัฐอเมริกาทางช่องเอ็นบีซี รายการยึดตามฉบับดั้งเดิม เดอะวอยซ์ออฟฮอลแลนด์ แนวคิดของรายการคือให้ค้นหาผู้มีพรสวรรค์ด้านการร้องเพลง (เดี่ยวหรือคู่) ที่ต้องการเป็นนักร้อง อายุ 15 ปีขึ้นไป โดยการออดิชันต่อหน้าสาธารณชน ผู้ชนะจะกำหนดโดยยอดผู้ชมที่โหวตผ่านโทรศัพท์ อินเทอร์เน็ต บริการข้อความสั้น และผ่านการซื้อเพลงที่ผู้เข้าแข่งบันทึกเสียงไว้ที่ร้านไอทูนส์ พวกเขาจะได้รับเงิน 100,000 ดอลลาร์สหรัฐ และได้เซ็นสัญญากับค่ายยูนิเวอร์แซลมิวสิกกรุป ผู้ชนะการประกวดทั้งสิบสามฤดูกาลได้แก่ ฮาเวียร์ โคลอน, , , , , , , , , , , , และ รายการจ้างโค้ช 4 คนซึ่งเป็นผู้วิจารณ์การแสดงของศิลปิน และให้คำแนะนำศิลปินที่ตนเลือกเข้ามาตลอดทั้งฤดูกาล พวกเขายังแข่งขันกันเพื่อให้ศิลปินของตนเองชนะการแข่งขัน ทำให้เขาเป็นโค้ชผู้ชนะด้วย โค้ชรายการได้แก่ แอดัม เลอวีน เบลก เชลตัน คริสตินา อากีเลรา (ฤดูกาลที่ 1-3, 5, 8, 10) ซีโล กรีน (ฤดูกาลที่ 1-3, 5) ชากีรา (ฤดูกาลที่ 4, 6) อัชเชอร์ (ฤดูกาลที่ 4, 6) เกว็น สเตฟานี (ฤดูกาลที่ 7, 9, 12) ฟาร์เรลล์ วิลเลียมส์ (ฤดูกาลที่ 7-10) ไมลีย์ ไซรัส (ฤดูกาลที่ 11, 13) อลิเชีย คีส์ (ฤดูกาลที่ 11-12, 14) เจนนิเฟอร์ ฮัดสัน (ฤดูกาลที่ 13, 15) และ เคลลี คลาร์กสัน (ฤดูกาลที่ 14-15) เดอะวอยซ์เริ่มออกอากาศในวันที่ 26 เมษายน ค.ศ. 2011 เดิมทีออกอากาศในช่วงฤดูใบไม้ผลิ ต่อมารายการเป็นที่นิยมและได้ขยายไปออกอากาศในฤดูใบไม้ร่วงในฤดูกาลที่สาม ซึ่งเริ่มออกอากาศในวันที่ 10 กันยายน ค.ศ. 2012 ปัจจุบันรายการได้ออกอากาศมาจนถึงเป็นฤดูกาลที่สิบสี่ และได้รับการอนุมัติเป็นที่เรียบร้อยสำหรับฤดูกาลที่ 15 โดยออกอากาศตอนแรกในเดือนกุมภาพันธ์ ค.ศ. 2018</doc>
