<doc id="94968" url="https://th.wikipedia.org/wiki?curid=94968" title="โอทาวน์">โอทาวน์ โอทาวน์ (O-Town) เป็นวงบอยแบนด์อเมริกัน ที่ฟอร์มวงขึ้นจากรายการเรียลลิตี้โชว์ของเอ็มทีวี "Making The Band" ฤดูกาลแรก ในปี ค.ศ. 2000 สมาชิกของวงประกอบด้วย จาค็อบ อันเดอร์วูด, เทรเวอร์ เพนิก, อีริก ไมเคิล เอสตราดา, แอชลีย์ ปาร์คเกอร์ แองเจิล และ แดน มิลเลอร์ หลังจากออกอัลบั้มมา 2 ชุด ในช่วงที่บอยแบนด์กำลังจะเสื่อมความนิยม (ปลายยุค 90 - ต้นยุค 2000) ก็ได้ยุบวงไปในปี 2003 แต่ผลงานบางเพลงที่โด่งดังของพวกเขาก็ได้ถูกวงอื่นๆ นำไปร้องใหม่ ส่วน แอชลีย์ แองเจิล 1 ในสมาชิกของวง ได้หันไปออกอัลบั้มเดี่ยวและประสบความสำเร็จกับการแสดงบรอดเวย์ประวัติ ประวัติ. โอทาวน์ได้ฟอร์มวงจากรายการเรียลลิตี้ทางสถานีโทรทัศน์เอ็มทีวี ในรายการ Making the Band ฤดูกาลแรก การได้รับความนิยมในรายการโทรทัศน์รายการนี้ โอทาวน์ได้รับกระแสตอบรับดีในช่วงแรก อัลบั้มแรกชุด O-Town ขายได้มากกว่า 2 ล้านชุด โดยมีซิงเกิลแรก "Liquid Dreams" ที่มียอดขายในชาร์ท บิลบอร์ด ซิงเกิล เซลส์ อันดับ 1 ในสัปดาห์แรก โดยไม่มียอดการเปิดออกอากาศใดๆ เพลงนี้ได้เข้าชาร์ทซิงเกิลสูงสุดที่อันดับ 10 ทางวงได้บันทึกเสียงเพลงประกอบภาพยนตร์เรื่อง Pokémon: The Movie 2000 ในเพลง "One Heart" หลังจากออกอัลบั้มที่ 2 ไม่นาน โอทาวน์ก็ต้องยุบวง เนื่องจากมีวงคู่แข่งที่ประสบความสำเร็จอย่าง เอ็นซิงค์ แบ็คสตรีท บอยส์ และกระแสบอยแบนด์ก็เสื่อมไปทำให้ยอดขายอัลบั้มชุดที่ 2 O2 ไม่ได้ตามเป้า ทางต้นสังกัด J Records จึงได้ยุติวงนี้ไป โอทาวน์ได้ยุบวงไปในปลายปี 2003 โดยสมาชิกในวงอย่าง แอชลีย์ ปาร์คเกอร์ แองเจิล ได้ออกผลงานอัลบั้มเดี่ยวกับสังกัด Universal's Blackground Records และได้ทำรายการเรียลลิตี้ทางช่องเอ็มทีวี แต่ตัวอัลบั้มไม่ประสบความสำเร็จตามยอดขายเท่าไร ต่อมา มกราคม 2007 แอชลีย์ได้รับบทในละครบรอดเวย์เรื่อง Hairspray ในบทบาท Link Larkin ส่วน เทรเวอร์ เพนิกได้เซ็นสัญญากับ Trilogy Productions ทำงานร่วมกับโปรดิวเซอร์ชื่อดังอย่าง เอ็ดดีย์ กาแลน และ ดรูว์ เลน ส่วนสมาชิกที่เหลือคนอื่นประสบความสำเร็จเล็กน้อยกับโครงการเล็กๆของตัวเอง ในปี2011ทางวงโอทาวน์ก็กลับมารวมตัวกันอีกครั้งโดยไม่มี แอชลีย์ ปาร์คเกอร์ จึงทำให้วงเหลืออยู่4คนผลงานอัลบั้มผลงาน. อัลบั้ม. - O-Town (2001) - O2 (2002) - Lines & Circles (2014)ซิงเกิลซิงเกิล. - Liquid Dreams (2000) - All Or Nothing (2001) - We Fit Together (2001) - Love Should Be A Crime (2001) - These Are The Days (2002) - I Showed Her (2003) - Skydive (2014)</doc>
