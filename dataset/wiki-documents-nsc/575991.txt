<doc id="575991" url="https://th.wikipedia.org/wiki?curid=575991" title="ของเหลวในร่างกายพร่อง">ของเหลวในร่างกายพร่อง ในวิชาสรีรวิทยาและแพทยศาสตร์ ของเหลวในร่างกายพร่อง หรือปริมาตรเลือดน้อย () หรือช็อก เป็นสถานะที่มีปริมาตรเลือดลดลง หรือกล่าวให้เจาะจงว่า มีปริมาตรน้ำเลือดลดลง ถือเป็นภาวะปริมาตรน้ำในร่างกายลดลงจากองค์ประกอบในหลอดเลือด (หรือการเสียปริมาตรเลือดจากเหตุอย่างภาวะมีเลือดออกหรือขาดน้ำ) แต่เนื่องจากภาวะของเหลวในร่างกายพร่องเป็นภาวะปริมาตรน้ำในร่างกายลดลงที่สำคัญที่สุด บางครั้งสองคำนี้จึงใช้แทนกัน ของเหลวในร่างกายพร่องมีลักษณะ คือ เกลือ (โซเดียม) พร่อง จึงต่างจากภาวะเสียน้ำ ซึ่งนิยามจากการเสียน้ำในร่างกายเกินสาเหตุ สาเหตุ. สาเหตุของของเหลวในร่างกายพร่องที่พบบ่อย คือ- เสียเลือด (มีเลือดออกในหรือนอกร่างกาย หรือการบริจาคโลหิต) - เสียน้ำเลือด (แผลไหม้รุนแรง และรอยโรคที่มีการหลั่งของเหลว) - เสียโซเดียมในร่างกายและน้ำในหลอดเลือด เช่น หลั่งเหงื่อมาก ท้องร่วงหรืออาเจียน - หลอดเลือดขยาย เช่น มีแผลที่ทำให้กิจกรรมของประสาทต่อหลอดเลือดไม่ทำงานและยับยั้งศูนย์ปรับขนาดหลอดเลือดในสมอง หรือยาขยายหลอดเลือดที่ใช้รักษาผู้ป่วยความดันโลหิตสูง</doc>
