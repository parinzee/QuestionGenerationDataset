<doc id="349630" url="https://th.wikipedia.org/wiki?curid=349630" title="โลกที่ห้า (เทพปกรณัมกลุ่มชนพื้นเมืองอเมริกัน)">โลกที่ห้า (เทพปกรณัมกลุ่มชนพื้นเมืองอเมริกัน) โลกที่ห้า หมายถึง โลกนี้หรือโลกหน้า ตามความเชื่อของชาวอเมริกันพื้นเมืองซึ่งมุ่งให้ความสนใจกับความเข้าใจวัฏจักรของเวลา ตามเทพปกรณัมโฮปีและเทพปกรณัมมายา โลกที่เราอาศัยอยู่ในปัจจุบันนี้คือ "โลกที่สี่" ในระบบความเชื่อทั้งสอง เวลาเป็นวัฏจักร และจุดสิ้นสุดของโลกหนึ่งก็จะเป็นจุดเริ่มต้นของอีกโลกหนึ่ง สำหรับชาวโคปี จุดจบของโลกที่สี่จะปรากฏการมาถึงของปาฮานา หรือ "พี่น้องสีขาว" ปฏิทินมายาได้คาดการณ์การดำเนินไปดังกล่าวโดยดาราศาสตร์ โดยสรุปว่า โลกในปัจจุบัน หรือโลกที่สี่นั้น จะสิ้นสุดลงในราวอายันเดือนธันวาคม ค.ศ. 2012 ชาวแอซเท็คมีความเชื่อที่คล้ายคลึงกัน แต่พวกเขาเชื่อว่าโลกปัจจุบันคือโลกที่ห้า และโลกที่หกกำลังจะมาถึง การมาถึงของโลกที่ห้า กล่าวกันว่าจะมาถึงหลังจากวัฏจักรในธรรมชาติส่งผลกระทบต่อระบบสุริยะของเราทั้งหมด ที่ซึ่งโลกของเราจะให้กำเนิดไข่ฟองหนึ่ง (ไข่ปริศนา ไข่แฝงเร้น) และจากนั้นจะเคลื่อนที่ "ขึ้น" ภายในระบบสุริยะจนกระทั่งไปถึงจุดยอดของมัน ชีวิตทั้งหมดบนโลกกล่าวกันว่าจะถูก "ยกขึ้น" ไปสู่ร่างนิรันดร์สมบูรณ์แบบ บางเผ่าได้เรียกช่วงเวลาแห่งการเปลี่ยนแปลงดังกล่าวว่า "เวลาแห่งการชำระล้าง" ในระหว่างเวลาแห่งการชำระล้าง ได้กล่าวกันว่าเวลาจะเปลี่ยนแปลงที่ซึ่งเราจะต้องเลือกระหว่างเวลาธรรมชาติที่เราอยู่ในขณะนี้บนโลก หรือเวลาที่ไม่เป็นธรรมชาติซึ่งจะย้ายเราออกจากธรรมชาติและโอกาสที่จะไปถึงโลกที่ห้า เล่าว่าทุกคนจะต้องเลือกระหว่างรูปแบบเวลาทั้งสองนี้ ทางหนึ่งจะไปถึงโลกที่ห้าพร้อมกับโลกของเรา และอีกทางหนึ่งจะย้ายเราออกจากโลก และพาไปสู่ความหลงลืม</doc>
