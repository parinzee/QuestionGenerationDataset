<doc id="65002" url="https://th.wikipedia.org/wiki?curid=65002" title="จินตหรา สุขพัฒน์">จินตหรา สุขพัฒน์ จินตหรา สุขพัฒน์ หรือ แหม่ม มีชื่อเดิมว่า จิตติมาฆ์ สุขพัฒน์ และชื่อจริงว่า จิตติ์ธนิษา สุขขะพัฒน์ เป็นนางเอกและนักแสดงชาวไทยที่ได้รับความนิยมสูงสุดระหว่าง พ.ศ. 2527 - 2543ประวัติ ประวัติ. จินตหรา เกิดเมื่อวันที่ 22 มกราคม พ.ศ. 2508 ที่อำเภอพระประแดง จังหวัดสมุทรปราการ ในครอบครัว ชาวไทยเชื้อสายมอญ นับถือศาสนาคริสต์นิกายโรมันคาทอลิก เป็นบุตรคนที่ 4 ในจำนวนพี่น้อง 5 คน ที่เกิดจากนายปรีดีและนางสมจิตร สุขพัฒน์การศึกษาการศึกษา. - มัธยมศึกษาตอนต้น โรงเรียนวาสุเทวี - ประกาศนียบัตรวิชาชีพ (ปวช.) โรงเรียนกิตติพาณิชย์ - ปริญญาตรี คณะบริหารธุรกิจบัณฑิต สาขาวิชาการบริหารทั่วไป เกียรตินิยมอันดับ 1 เหรียญทอง จาก มหาวิทยาลัยเกริก - ปริญญาโท คณะรัฐประศาสนศาตรมหาบัณฑิต สาขาการบริหารภาครัฐ มหาวิทยาลัยเกริกการทำงานและการเข้าสู่วงการบันเทิง การทำงานและการเข้าสู่วงการบันเทิง. ขณะที่จินตหราเรียน ปวช.และทำงานพิเศษที่บริษัทโตโยต้า ทีมงานบริษัทเดนสึที่ทำโฆษณาให้โตโยต้าได้ชวนให้เธอไปทดสอบหน้ากล้องเพื่อถ่ายโฆษณาผ้าอนามัยลอริเอะ นางแบบคนแรกของลอริเอะ เมื่อสำเร็จการศึกษาระดับ ปวช. จินตหรา ได้ทำงานที่บริษัทอินเตอร์เนชั่นแนล คอสเมติกส์ แผนกพัฒนาการขายเพียซ และช่วงนั้นอำพล สุวรรณจิตร อาจารย์สอนแต่งหน้าสถาบันเอ็มทีไอ ก็ได้ชักชวนให้มาแสดงภาพยนตร์ของสักกะ จารุจินดา เรื่อง ผู้ใหญ่ลีกับนางมา คู่กับ ไพโรจน์ สังวริบุตร ถือว่าเป็นภาพยนตร์ที่แจ้งเกิดเธอ จากนั้นจินตหราได้เซ็นสัญญาเป็นนักแสดงของค่ายไฟว์สตาร์ มีผลงานมาต่อเนื่องและทำให้จินตหรากลายเป็นนางเอกแถวหน้า อย่าง แก้วกลางดง แรงหึง คำมั่นสัญญา หวานมันส์ฉันคือเธอ สะพานรักสารสิน ภาพยนตร์ที่เป็นบทพิสูจน์ว่าจินตหราเป็นนางเอกที่โด่งดังและมีฝีมือทางการแสดงอย่าง คู่กรรม เหยื่อ ที่พลิกบทบาทการแสดงของจินตหรา ส.อ.ว.ห้อง 2 รุ่น 44 ภาพยนตร์ที่ทำให้จินตหราเป็นที่นิยมในหมู่แฟน ๆ ชาวไทยมากที่สุดคือเรื่อง บุญชู แสดงคู่กับ สันติสุข พรหมศิริ ที่สร้างติดต่อหลายภาค และเป็นที่รู้จักและชื่นชมไปทั่วโลกจากบทสาวชาวเวียดนามจากภาพยนตร์ฮอลลีวูด เรื่อง กูดมอร์นิงเวียดนาม ที่แสดงคู่กับ โรบิน วิลเลียมส์ หลังจากหมดสัญญากับไฟว์สตาร์ จินตหราซึ่งเป็นนางเอกภาพยนตร์อันดับหนึ่งของประเทศไทยในยุคนั้นได้สร้างความฮือฮาให้กับสังคมเมื่อก้าวสู่วงการละครโทรทัศน์ด้วยการแสดงละครโทรทัศน์ให้กับสถานีโทรทัศน์สองสถานีใหญ่พร้อมกันคือ เชลยศักดิ์ ทางช่อง 7 และ สี่แผ่นดิน ทางช่อง 3 ผลงานทั้งสองทำให้จินตหราเป็นที่นิยมเป็นอย่างมากโดยเฉพาะบทแม่พลอยในละครสี่แผ่นดินที่ถือว่าจินตหราได้ประสบความสำเร็จอย่างใหญ่หลวงในบทบาทนักแสดงละครโทรทัศน์ จินตหรา สุขพัฒน์ ถือได้ว่าเป็นนางเอกภาพยนตร์ไทยหรือนางเอกจอเงินคนสุดท้าย ในวันที่ 21 กุมภาพันธ์ พ.ศ. 2553 จินตหราได้รับเกียรติให้ประทับรอยมือและรอยเท้าบนลานดาราซึ่งเป็นลานเกียรติยศของดาราภาพยนตร์ไทย ที่หอภาพยนตร์ ในฐานะของนางเอกคนสุดท้ายผู้ปิดตำนานภาพยนตร์ไทยผลงานภาพยนตร์ละครโทรทัศน์ ผลงาน. ละครโทรทัศน์. ละครโทรทัศน์เรื่องแรกที่จินตหรา สุขพัฒน์ แสดง คือ เชลยศักดิ์ (2534) ของสถานีโทรทัศน์สีกองทัพบกช่อง 7 และมีผลงานละครต่อเนื่องอีกกว่า 80 เรื่องและตั้งแต่ปี 2541 ละครส่วนใหญ่ออกอากาศทางช่อง 3 ได้แก่ละครเทิดพระเกียรติ ละครเทิดพระเกียรติ. ละครเทิดพระเกียรติต่างๆ ที่โดดเด่นที่สุดได้แก่- อัญมณีแห่งแผ่นดิน (2548) ทาง ททบ. 5 - ชัยชนะของแม่ (2549) รับบท ครูจิต ทาง ททบ. 5 - คือสายใยแห่งรัก (2550) พระราชนิพนธ์ในสมเด็จพระเจ้าอยู่หัว ขณะยังดำรงพระอิศริยศเป็น สมเด็จพระบรมโอรสาธิราชฯ สยามมกุฎราชกุมาร ที่พระองค์ท่านทรงเลือก "จินตหรา" มาแสดงเอง ทาง ททบ. 5ซิทคอมซิทคอม. - โคกคูนตระกูลไข่ (2546–2550) รับบท บัวศรี โคกคูน (ช่อง 3,ช่อง 5) (ซิตคอมเรื่องแรกในชีวิต)รับเชิญรับเชิญ. - รวมพลคน (น่า) ใช้ (2538) - ระเบิดเถิดเทิง (2539) - เป็นต่อ (ตอน มาตรฐาน) รับเชิญในบท ไหม น้องสาวของพี่หมอน (2550) - ระเบิดเถิดเทิง (ตอน ตบะแตก) (2543) - ระเบิดเถิดเทิง (ตอน หวานมันส์พันธุ์เถิดเทิง) ช่วง ระเบิดเถิดเทิง 12 ปี 12 นางเอก รับบท เล็ก (2552)ละครเวทีละครเวที. - 40 กะรัต (2538) ของแดส เอ็นเตอร์เทนเมนต์ ณ โรงละครกรุงเทพ - พระสุพรรณกัลยา (2542) ณ พระที่นั่งวิมานเมฆ - ทึนทึก (2545 & 2546) รับบท ปานดวงใจ นักเขียนสาวช่างฝัน ของแดส เอ็นเตอร์เทนเมนต์ ณ โรงละครกรุงเทพ - ลูกคุณหลวง (2550) รับบท ผกามาศ ของบริษัท เอ็กแซ็กท์-ซีเนริโอ ณ เมืองไทยรัชดาลัย เธียเตอร์พิธีกรพิธีกร. - รายการดวงกับดาว ช่อง 3 - รายการเสน่ห์แม่บ้าน ช่อง 9 - รายการศิราณี ช่อง 3โฆษณาโฆษณา. - โลชั่นเปาโล - ผ้าอนามัยลอรีเอะ - สบู่ลักษ์พิเศษ 2529 - สบู่ลักษ์พิเศษ 2530 (ร่วมกับ จารุณี สุขสวัสดิ์ และ ใหม่ เจริญปุระ) - การเลือกตั้ง 22 มีนาคม 2535 - เพี้ยซ แอคเน่ กับ เต๋า สมชาย - ยาสีฟันคอลเกต (คู่กับ จอนนี่ แอนโฟเน่) - เครื่องสำอาง MTI - ผงซักฟอกบิ๊ก - มหาวิทยาลัยสุโขทัยธรรมาธิราช - เครื่องสำอางลาคารา - เครื่องสำอางโอเซกิ - แคโลบล็อก พลัสผู้จัดผู้จัด. - 2540 เก็บใจไว้เพื่อรัก (บริษัท แพลนเน็ท เอ็นเตอร์เทนเม้นท์ จำกัด) - 2542 ภพรัก (บริษัท แพลนเน็ท เอ็นเตอร์เทนเม้นท์ จำกัด) - 2543 รักลอยลม ดอกฟ้าทะโมนกับโจรกระจอก (บริษัท แพลนเน็ท เอ็นเตอร์เทนเม้นท์ จำกัด) - 2544 สุดดวงใจ รักแท้ไม่มีหลอก (บริษัท แพลนเน็ท เอ็นเตอร์เทนเม้นท์ จำกัด) - 2547 เทพบุตรในฝัน (บริษัท แพลนเน็ท เอ็นเตอร์เทนเม้นท์ จำกัด) - 2548 ยอดคุณตูบ (บริษัท แพลนเน็ท เอ็นเตอร์เทนเม้นท์ จำกัด) - 2560 วิมานไฟ อยู่ระหว่างการเสนอชื่อนักแสดงรางวัล รางวัล. จินตหรา สุขพัฒน์ เป็นนักแสดงไทยที่ได้รับรางวัลเกียรติยศทางการแสดงมากที่สุด (ทั้งหญิงและชาย) นอกจากนี้ ในนิตยสาร Hamburger ฉบับที่ 39 ได้ระบุว่าจินตหรา สุขพัฒน์ ได้รางวัลทางการแสดงจากทุกสถาบันหลัก และได้รับรางวัลนักแสดงนำหญิงยอดเยี่ยมถึง 4 ครั้งในรอบ 4 ปี รางวัลทางการแสดงจากสถาบันหลักต่าง ๆ ดังนี้- รางวัลสุพรรณหงส์ทองคำ สาขานักแสดงนำหญิงยอดเยี่ยม จากภาพยนตร์เรื่อง แรงหึง (2529) - รางวัลสุพรรณหงส์ทองคำ สาขานักแสดงนำหญิงยอดเยี่ยม จากภาพยนตร์เรื่อง เหยื่อ (2530) - รางวัลพระสุรัสวดี สาขานักแสดงนำหญิงยอดเยี่ยม จากภาพยนตร์เรื่อง คู่กรรม (2531) - รางวัลชมรมวิจารณ์บันเทิง สาขานักแสดงนำหญิงยอดเยี่ยม จากภาพยนตร์เรื่อง ส.อ.ว. ห้อง 2 รุ่น 44 (2533) - รางวัลพระสุรัสวดี สาขานักแสดงนำหญิงยอดเยี่ยม จากภาพยนตร์เรื่อง เพียงเรามีเรา (2534) - รางวัลโทรทัศน์ทองคำ สาขานักแสดงนำหญิงยอดเยี่ยม จากละครเรื่อง สี่แผ่นดิน (2534) - รางวัลเมขลา ในสาขา "นักแสดงนำหญิงยอดเยี่ยม" จากละครเรื่อง สี่แผ่นดิน (2534) - รางวัลชมรมวิจารณ์บันเทิง 2535 สาขานักแสดงนำหญิงยอดเยี่ยม จากภาพยนตร์เรื่อง สมศรี 422 อาร์ ในบทหุ่นยนต์คนใช้ (2535) - รางวัลชมรมวิจารณ์บันเทิง สาขานักแสดงนำหญิงยอดเยี่ยม จากภาพยนตร์เรื่อง อำแดงเหมือนกับนายริด (2537) - รางวัลภาพยนตร์แห่งชาติ สาขานักแสดงนำหญิงยอดเยี่ยม จากภาพยนตร์เรื่อง อำแดงเหมือนกับนายริด (2537) - รางวัลชมรมวิจารณ์บันเทิง สาขานักแสดงนำหญิงยอดเยี่ยม จากภาพยนตร์เรื่อง สตางค์ (2543) - รางวัลพระสุรัสวดี สาขานักแสดงสมทบหญิงยอดเยี่ยม จากภาพยนตร์เรื่อง สตางค์ (2543) - คมชัดลึก อวอร์ด สาขานักแสดงสมทบหญิงยอดเยี่ยม จากละครเรื่อง ราชินีหมอลำ (2548) - ท็อปอวอร์ด สาขานักแสดงสมทบหญิงยอดเยี่ยม จากละครเรื่อง ราชินีหมอลำ (2548) - สตาร์ส์เอนเตอร์เทนเม้นท์ อวอร์ดส์สาขานักแสดงสมทบหญิงยอดเยี่ยม จากละครเรื่อง ราชินีหมอลำ (2548) - เฉลิมไทย อวอร์ด สาขานักแสดงสมทบหญิงยอดเยี่ยม จากละครเรื่อง ราชินีหมอลำ (2548) - รางวัลพระสุรัสวดี สาขานักแสดงนำหญิงยอดเยี่ยม จากภาพยนตร์เรื่อง เด็กหอ (2549) - คมชัดลึก อวอร์ด สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2548) - รางวัลสตาร์พิคส์ สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2548) - รางวัลชมรมวิจารณ์บันเทิง สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2548) - เฉลิมไทย อวอร์ด สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2548) - สตาร์ส์เอนเตอร์เทนเม้นท์ อวอร์ดส์ สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2549) - มูวีแมกซ์อวอร์ด ครั้งที่ 3 สาขานักแสดงสมทบหญิงยอดเยี่ยม จากภาพยนตร์เรื่อง เด็กหอ (2550) - รางวัลเกียรติคุณทางการแสดง ครั้งที่ 4 สาขานักแสดงหญิงยอดเยี่ยมในบทสมทบ จากภาพยนตร์เรื่อง เด็กหอ (2549) - รางวัลเทพทอง สาขาผู้ดำเนินรายการดีเด่น จากรายการ เสน่ห์แม่บ้าน (2547) - รางวัลบุคคลที่ถูกยกย่องให้เป็น ผู้ใช้ภาษาไทยดีเด่น ในวันเป็น "ภาษาไทยแห่งชาติ" (2550 ) - รางวัลทีวีพูลทูไนท์ สาขาเจ้าแม่ละครพีเรียด (2550) - รางวัลผู้หญิงโดดเด่นที่สุดในช่วงทศวรรษ 2531-2541 "นางเอกคู่ขวัญหนังไทย" จากนิตยสารขวัญเรือน (2552) - รางวัลทีวีพูล สาขาดาราบทคุณแม่ขวัญใจประชาชน (2552) - รางวัลแฟชั่น มิสทิค อ๊อฟ เอเชีย 2010 สาขา Divtne Glamourous Awards (2552) - รางวัลสุดยอดคนดังประเภท ดาวค้างฟ้าในชื่อภาษาไทย ในการมอบ โอเค! อวอร์ด 2010 - รางวัลไนน์เอ็นเตอร์เทน อวอร์ด 2015 สาขาเกียรติยศพระราชทาน บันเทิงเทิดธรรม</doc>
