<doc id="167604" url="https://th.wikipedia.org/wiki?curid=167604" title="โรงเรียนนครสวรรค์">โรงเรียนนครสวรรค์ โรงเรียนนครสวรรค์ เป็นโรงเรียนสหศึกษาขนาดใหญ่พิเศษ ประจำจังหวัดนครสวรรค์ รู้จักกันในนาม โรงเรียนชาย เดิมอยู่บริเวณวัดนครสวรรค์ และได้ย้ายมาอยู่บริเวณเชิงเขากบใกล้กับเทศบาลนครนครสวรรค์ โดยในปัจจุบัน เปิดสอนในระดับชั้น ม.1- ม.6 เป็นโรงเรียนที่มีอัตราการแข่งขันสูง แห่งหนึ่งของประเทศไทย และเป็นโรงเรียนศูนย์อาเซียน (Sister School) ของประเทศไทย ซึ่งในปัจจุบันทางสมาคมศิษย์เก่าได้มีการจัดการสอบแข่งขันคณิตศาสตร์และวิทยาศาสตร์ชิงทุนการศึกษาทุกปีเพื่อส่งเสริมอัจฉริยภาพและประสิทธิภาพของนักเรียนรวมถึงผู้สนใจโดยทั่วไปประวัติโรงเรียน ประวัติโรงเรียน. เจ้า อาวาสวัดโพธาราม จังหวัดนครสวรรค์ โดยมีชื่อว่า“โรงเรียนธรรมฐิติวงศ์วิทยา” ใช้ศาลาการเปรียญเป็นสถานที่เรียน มีนักเรียนจำนวน 23 คน ต่อมาในปี พ.ศ 2456 ทางราชการได้อนุมัติงบประมาณสร้างอาคารเรียนใหม่ แยกออกจากศาลาการเปรียญเป็นโรงเรียนเอกเทศ เมื่อสร้างอาคารเรียนเสร็จเปิดทำการสอนได้เพียง 9 เดือน เพลิงไหม้อาคารเรียนเสียหายอย่างหนัก กระทรวงธรรมการจึงได้อนุมัติงบประมาณ จำนวน 3,000บาท และได้ย้ายสถานที่จากวัดโพธารามมาอยู่ที่โรงเรียนใหม่บริเวณวัดหัวเมือง (ปัจจุบัน คือวัดนครสวรรค์) จัดการเรียนการสอนจนถึงระดับชั้นมัธยมศึกษาตอนต้น ปีพ.ศ. 2501 กระทรวงศึกษาธิการอนุมัติให้ ทำการสอนในระดับชั้นเตรียมอุดมศึกษาจึง เปลี่ยนชื่อเป็น “โรงเรียนนครสวรรค์” แล้วย้ายสถานที่ตั้งโรงเรียนมาอยู่ ในบริเวณป่าสักเชิงเขากบอันเป็นสถานที่ตั้งของ โรงเรียนในปัจจุบัน บริเวณนครสวรรค์ ป่าสัก เชิงเขากบนี้ เดิมเป็นที่ดินของราชพัสดุเต็มไปด้วยต้นสักที่อุดมสมบูรณ์ มีประชาชน ปลูกที่อยู่อาศัยกันเพื่อหาของป่า พระยา อรรถกวีสุนทร ซึ่งดำรงตำแหน่งสมุหเทศาภิบาลในขณะนั้น พร้อมด้วยขุนวิวรณ์สุขวิทยา และอาจารย์เกษม พุ่มพวง ได้ร่วมกันจับจองไว้ เพื่อจะใช้เป็นสถานที่สร้างโรงเรียนเกษตรกรรมแห่งใหม่ (เดิม อยู่ที่สถาบันราชภัฏนครสวรรค์ปัจจุบันนี้) แต่การสร้างโรงเรียนต้องระงับลงเนื่องจาก พระยาอรรถกวีสุนทรย้ายไปเนื่องจาก มีการยุบมณฑลนครสวรรค์ อย่างไรก็ตามยังถือว่าบริเวณป่าสักเป็นของกระทรวงศึกษาธิการอยู่ ในวันที่ 4 มิถุนายน พ.ศ. 2479 จอมพล ป. พิบูลสงคราม ซึ่งดำรงตำแหน่งนายกรัฐมนตรี พร้อมด้วย หลวงบูรกรรมโกวิทย์ ได้ มาราชการที่จังหวัดนครสวรรค์ ขุนวิวรณ์สุขวิทยา จึงได้พูดปรารภกับจอมพล ป. พิบูลสงครามว่า โรงเรียนนครสวรรค์ ซึ่งตั้งอยู่ในบริเวณวัดหัวเมืองมีพื้นที่ คับแคบมาก ต้อง การย้ายมาอยู่ในบริเวณป่าสักเชิงเขากบ และได้รับการเห็นชอบจากนายกรัฐมนตรี ดังนั้น ขุนวิวรณ์สุขวิทยา จึงได้นำเรื่องเสนอ ม.ล.ปิ่น มาลากุล รัฐมนตรีว่าการกระทรวงศึกษาธิการ เพื่อ ของบประมาณก่อสร้าง ได้รับงบประมาณจำนวน 4 ล้านบาท ยังไม่ทันดำเนินการก็เกิดการปฏิวัติ ภายหลังขุนวิวรณ์สุขวิทยา นายอวยชัย ธนศรี ซึ่งเป็นสมาชิกสภาผู้แทนราษฎรพร้อมด้วยนายโชติ สุวรรณชิน ครู ใหญ่โรงเรียนนครสวรรค์ในขณะนั้น ได้ริเริ่มดำเนินการสร้างต่อ แต่เนื่องจากเทศบาลเมืองนครสวรรค์ ประสงค์จะใช้ที่บริเวณนี้ก่อสร้างสวนสาธารณะ ผู้ ริเริ่มก่อสร้างโรงเรียน จึงประสานงานขอความร่วมมือจากศิษย์เก่า ศิษย์ปัจจุบัน ผู้ปกครอง และประชาชนเรียกร้องด้วยการเขียนข้อความ และเดินขบวนอย่างสงบในตลาดปากน้ำโพ ขอ ใช้บริเวณป่าสักเป็นสถานที่ก่อสร้างโรงเรียน จนในที่สุดได้รับการ อนุญาตจากทางราชการการก่อสร้างโรงเรียนครั้งนี้ กระทรวงศึกษาธิการ ได้อนุมัติงบประมาณสร้างรั้วและบ้านพักครู จำนวน 2 หลัง เป็นเงิน 100,000 บาท ต่อมาในปี พ.ศ. 2505 จึงอนุมัติงบประมาณ 800,000 บาท สร้างอาคารไม้ 2 ชั้น จังหวัดและกรรมการศึกษาพร้อมด้วยพ่อค้าประชาชน เห็นว่าควรสร้างอาคารเป็น ตึก จึงได้แต่งตั้งคณะกรรมการ โดยมี นายสวัสดิวงศ์ ปฏิทัศน์ ผู้ว่าราชการจังหวัดนครสวรรค์ เป็นประธานกกรมการ ร่วมกับอาจารย์โชติ สุวรรณชิน และผู้ใหญ่อีกหลายคน ได้ จัดหาเงินงบประมาณในการก่อสร้างจากผู้มีจิตศรัทธา ได้เงินจำนวน 600,000.00 บาท สมทบกับงบประมาณที่ได้รับก่อสร้างอาคารเรียนหลังแรกโดยทำพิธีวางศิลาฤกษ์ ในวันที่ 21 กันยายน พ.ศ. 2504 โดย มี ม.ล.ปิ่น มาลากุล รัฐมนตรีว่าการกระทรวงศึกษาธิการ เป็นประธานในพิธีวางศิลาฤกษ์ โรงเรียนนครสวรรค์ในพื้นที่ใหม่และเป็นที่ตั้งของโรงเรียนในปัจจุบัน คือ เลขที่ 173 ถนนมาตุลี อำเภอเมืองนครสวรรค์ จังหวัดนครสวรรค์ พื้นที่ทั้งหมด 38 ไร่ 2 งาน 78 ตารางวา มีอาจารย์โชติ สุวรรณชิน เป็นผู้บริหารโรงเรียนคนแรก และได้พัฒนามาเป็นลำดับ จน กระทั่งในปี พ.ศ. 2511 ได้เข้าโครงการโรงเรียนมัธยมศึกษาแบบประสม(คมส)รุ่นแรก เปิดทำการสอนทั้งวิชาสามัญและสายอาชีพ ให้นักเรียนเลือกเรียนตามความสนใจและความสามารถ ต่อ มาในปี พ.ศ. 2521 ได้ใช้หลักสูตรมัธยมศึกษาตอนต้น พุทธศักราช 2521 และในปี พ.ศ. 2524 ได้ใช้หลักสูตรมัธยมศึกษาตอนปลาย พุทธศักราช 2524 เมื่อกระทรวงศึกษาธิการได้ปรับปรุงหลักสูตรใหม่ โรงเรียน ได้รับเลือกให้เป็นโรงเรียนร่วมพัฒนาการใช้หลักสูตรในปี พ.ศ. 2531 โดยเริ่มใช้หลักสูตรมัธยมศึกษาตอนต้น พุทธศักราช 2521 ฉบับปรับปรุงพ.ศ. 2533 และหลักสูตรมัธยมศึกษาตอนปลาย พุทธศักราช 2524ฉบับปรับปรุง พ.ศ. 2533 ในปี พ.ศ. 2533 จนถึงปี พ.ศ. 2544 ในปี พ.ศ. 2545 ได้รับคัดเลือกให้เป็นโรงเรียนแกน นำในการจัดทำและใช้หลักสูตรสถานศึกษาตาม หลักสูตรการศึกษาขั้นพื้นฐาน พ.ศ. 2544 นอก จากนั้นในปี พ.ศ. 2536 โรงเรียนได้รับคัดเลือกให้จัดการเรียนการสอน 2 โครงการ คือ โครงการลงทะเบียนเรียนตามเวลาและความสามารถในชั้นมัธยมศึกษาตอนปลาย (ลบส.)โดย นักเรียนสามารถลือกลงทะเบียนเรียนให้จบหลักสูตรก่อน 3 ปี และโครงการส่งเสริมความสามารถด้านคณิตศาสตร์และวิทยาศาสตร์ในโรงเรียนมัธยม ศึกษาซึ่งกรมสามัญศึกษาคัดเลือกเขตการศึกษาละ 1 โรงเรียน ต่อ มาได้จัดให้มีการเรียนการสอนโครงการดาวรุ่งมุ่งโอลิมปิก ในระดับชั้นมัธยมศึกษาตอนต้น โดยรับนักเรียนที่มีความสามารถตามเกณฑ์เข้าเรียนตั้งแต่ชั้นมัธยมศึกษาปีที่ 1 ในปี พ.ศ 2545 ได้ รับคัดเลือกให้เป็นโรงเรียนร่วมพัฒนาในการจัดทำ และใช้หลักสูตรสถานศึกษาตามหลักสูตรการศึกษาขั้นพื้นฐาน ตามหลักสูตรการศึกษาขั้นพื้นฐาน พุทธศักราช 2544 ของกระทรวงศึกษาธิการ โดย ได้จัดทำหลักสูตรสถานศึกษาตั้งแต่ปีการศึกษา 2545 เป็นต้นมา ในปีการศึกษา 2552 ได้รับคัดเลือกเป็นโรงเรียนแกนนำการใช้หลักสูตรแกนกลางการศึกษาขั้นพื้นฐาน พุทธศักราช 2551 และในปีการศึกษา 2553 ได้รับการคัดเลือกให้เข้าร่วมโครงการ Spirit of ASEAN โดยให้จัดตั้งเป็นศูนย์อาเซียนศึกษาและโครงการพัฒนาคุณภาพการศึกษาสู่มาตรฐานสากลทำเนียบผู้บริหารโรงเรียนนครสวรรค์แผนการเรียนมัธยมศึกษาตอนต้นแผนการเรียน. มัธยมศึกษาตอนต้น. - ห้อง 1-5 โครงการดาวรุ่งมุ่งโอลิมปิก - ห้อง 6-12 แผนการเรียนปกติมัธยมศึกษาตอนปลายมัธยมศึกษาตอนปลาย. - ห้อง 1-5 โครงการดาวรุ่งมุ่งโอลิมปิกเดิม - ห้อง 6-9 เรียนตามโครงการห้องเรียน พสวท. - ห้อง 10-12 สายวิทยาศาสตร์-คณิตศาสตร์ - ห้อง 13 ศิลป์คำนวณ - ห้อง 14 MP Program - ห้อง 15 Laboratory(ห้องเรียนพิเศษวิทยาศาสตร์)ผลการสอบเข้ามหาวิทยาลัย ผลการสอบเข้ามหาวิทยาลัย. ผลการสอบเข้ามหาวิทยาลัย ปีการศึกษา 2558 โดยนักเรียนสอบได้ 1,500 ที่นั่ง แบ่งเป็น- แพทย์/ทันตะ/เภสัช/สัตวแพทย์ 171 ที่นั่ง- วิศวะ 313 ที่นั่ง- บัญชีและเศรษฐศาสตร์ 140 ที่นั่ง- วิทยาศาสตร์ 183 ที่นั่ง- นิติศาสตร์ 102 ที่นั่ง อื่นๆ 591 ที่นั่งคณะสีคณะสี. 1. คณะศิวาลัย สีน้ำเงิน ห้อง 1,12,15 2. คณะเพชราวุธ สีชมพู ห้อง 2,11,13 3. คณะพิณทิพย์ สีเลือดหมู ห้อง 3,10,14 4. คณะตรีโลกนาถ สีฟ้า ห้อง 4,9 5. คณะนารายณ์ สีเขียว ห้อง 5,8 6. คณะเอราวัณ สีแสด ห้อง 6,7โครงการความร่วมมือของโรงเรียน โครงการความร่วมมือของโรงเรียน. เนื่องจากโรงเรียนนครสวรรค์เป็นศูนย์อาเซียนศึกษา หรือเรียกได้ว่าเป็น Sister School ทางโรงเรียนจึงได้มีโครงการแลกเปลี่ยนความรู้และวัฒนธรรมกับโรงเรียนในกลุ่ม ASEAN+6 ทั้งในประเทศสาธารณรัฐเกาหลี นิวซีแลนด์ และอินโดนีเซีย โดยในทุกๆปีนับตั้งแต่ปี พ.ศ. 2555 เป็นต้นมา โรงเรียนนครสวรรค์ และโรงเรียน SMA NEGERI 3 MALANG จากประเทศอินโดนีเซีย จะมีการแลกเปลี่ยนนักเรียนและคณาจารย์เป็นประจำทุกปี เพื่อเรียนรู้วัฒนธรรมของกลุ่มประเทศอาเซียน และเตรียมความพร้อมเข้าสู่ประชาคมอาเซียนสืบต่อไปบุคคลที่มีชื่อเสียงบุคคลที่มีชื่อเสียง. - นักการเมือง- วราเทพ รัตนากร -อดีตรัฐมนตรีประจำสำนักนายกรัฐมนตรีอดีตรัฐมนตรีช่วยว่าการกระทรวงเกษตรและสหกรณ์ (รัฐบาลนางสาวยิ่งลักษณ์ ชินวัตร) -อดีตรัฐมนตรีช่วยว่าการกระทรวงการคลัง(รัฐบาลนายทักษิณ ชินวัตร) - พงษ์ศักดิ์ รักตพงศ์ไพศาล -อดีตรัฐมนตรีว่าการกระทรวงพลังงาน (รัฐบาลนางสาวยิ่งลักษณ์ ชินวัตร) อดีตรัฐมนตรีว่าการกระทรวงคมนาคม,รัฐมนตรีว่าการกระทรวงอุตสาหกรรมรัฐมนตรีช่วยว่าการกระทรวงพาณิชย์(รัฐบาลนายทักษิณ ชินวัตร) - สวัสดิ์ คำประกอบ -อดีตรัฐมนตรีว่าการกระทรวงยุติธรรม(รัฐบาลพลเอกสุจินดา คราประยูร) รัฐมนตรีประจำสำนักนายกรัฐมนตรี(รัฐบาลพลเอกเกรียงศักดิ์ ชมะนันท์,พลเอก เปรม ติณสูลานนท์,พลเอก ชาติชาย ชุณหะวัณ) รัฐมนตรีว่าการกระทรวงสาธารณสุข รัฐมนตรีว่าการกระทรวงเกษตรและสหกรณ์(รัฐบาล ม.ร.ว.คึกฤทธิ์ และ เสนีย์ ปราโมช) - จิตตเกษมณ์ นิโรจน์ธนรัฐ -นายกเทศมนตรีนครนครสวรรค์ - ดารา นักร้อง นักแสดง และอื่นๆ- ภาษิต อภิญญาวาท ผู้ประกาศข่าวช่อง 3 - ปราชญ์ พงษ์ไชย ซีล (วงดนตรี) ZEAL - ธาราเขต เพ็ชร์สุกใส นักแสดงช่อง 7 - ณัฐพร พันธุ์ฤทธิ์ นักฟุตบอลทีมชาติไทย - เอกพงศ์ จงเกษกรณ์ นักแสดงช่อง 3 - โชคชัย บัณฑิต' กวีซีไรต์ - พรพรรณ ฤกษ์อัตการ นักแสดงสงครามนางงาม</doc>
