<doc id="54503" url="https://th.wikipedia.org/wiki?curid=54503" title="มาร์แชล ลอว์">มาร์แชล ลอว์ มาร์แชล ลอว์ (; ) เป็นตัวละครจากวิดีโอเกม เทคเคน ลอว์เกิดที่เมืองจีนตอนแรกก็เปิดร้านอาหารที่จีนหลังจากนั้นก็โดนก่อกวนจึงย้ายมาสหรัฐอเมริกา ปรากฏตัวในเทคเคนภาคแรกและภาคสอง โดยในภาคที่สามเป็นเหตุการณ์หลายปีให้หลัง โดยลูกชายของลอว์ซึ่งมีชื่อว่า ฟอเรสต์ ลอว์ ได้ปรากฏในภาคสามและภาคแท็กซึ่งได้ใช้วิชาการต่อสู้เหมือนกัน แต่ในภาคสี่นั้นลอว์ได้กลับมาสู้อีกครั้ง หลังจากที่ต้องหาเงินเพื่อจ่ายค่าเช่าร้านอาหาร ในเนื้อเรื่อง ลอว์เป็นตัวละครที่ไม่มีความสัมพันธ์กับตัวละครอื่นยกเว้น พอล ฟีนิกซ์ ซึ่งเป็นเพื่อนในสมัยที่ตั้งโรงยิม มาร์แชล ลอว์ใช้วิชาจีทคุนโด้ในการต่อสู้แบบเดียวกันกับ บรูซ ลีประวัติตามท้องเรื่องประวัติตามท้องเรื่อง. - เทคเคนภาคแรก - ภาค 3 มาร์แชล ลอว์ เป็นนักสู้ผู้มาจากเมืองจีน และได้ทำงานในภัตตาคารแห่งหนึ่งในย่านไชน่าทาวน์ของซานฟรานซิสโก และเนื่องด้วยเขามีความใฝ่ฝันที่จะเปิดโรงฝึกเพื่อสอนวิชาการต่อสู้ เขาจึงเข้าร่วมการแข่งขันศึกราชันย์กำปั้นเหล็กครั้งที่หนึ่ง เพื่อนำเงินรางวัลมาจัดสร้างโรงฝึกดังที่เขาได้คาดหวังไว้ในเบื้องต้น- เทคเคนภาค 4 - 6 ลอว์ประสบความสำเร็จทั้งในกิจการร้านอาหารรวมไปถึงการจัดตั้งโรงฝึก อีกทั้งมีคนมาทาบทามเขาให้เปิดธุรกิจร้านอาหารในประเทศจีน แต่นั่นได้ก่อให้เกิดความสูญเสียเนื่องด้วยการแข่งขันทางด้านธุรกิจกับเจ้าอื่น กระทั่งกิจการของเขาอยู่ในภาวะล้มละลาย และเนื่องด้วยลอว์ประสบกับความล้มเหลวทางธุรกิจ เขาจึงหันไปใช้ชีวิตอย่างเสเพล และมีคุณภาพชีวิตที่ตกต่ำ กระทั่งวันหนึ่งได้มีใบปลิวจัดการแข่งขันศึกราชันย์กำปั้นเหล็กครั้งที่สี่มาสู่ที่บ้านของเขา จึงส่งผลให้ลอว์ได้ตัดสินใจลุกขึ้นมาใหม่ และฝึกฝนพัฒนาฝีมืออย่างหนัก ก่อนที่จะเข้าร่วมการแข่งขันดังกล่าวด้วยจิตใจที่ฮึกเหิม</doc>
