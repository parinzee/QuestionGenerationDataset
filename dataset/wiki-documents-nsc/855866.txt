<doc id="855866" url="https://th.wikipedia.org/wiki?curid=855866" title="คลองใหญ่ (เวนิส)">คลองใหญ่ (เวนิส) คลองใหญ่ ( กานัลกรันเด; เวนิส: Canal Grando กานัลกรันโด) อดีตเรียก กานาลัซโซ (; เวนิส: Canałaso กานาวาโซ) เป็นคลองสายหนึ่งในเมืองเวนิส ประเทศอิตาลี ปัจจุบันคลองสายนี้ยังคงเป็นเส้นทางคมนาคมที่สำคัญของเมือง มีระบบขนส่งมวลชนทางน้ำได้แก่ เรือโดยสารเรียกว่าวาโปเรตตี (; เวนิส: vaporeti) และบริการเรือโดยสาร (water taxi) นอกจากนี้ยังมีเรือกอนโดลา ซึ่งเป็นเรือท้องถิ่นสำหรับให้บริการแก่นักท่องเที่ยว คลองใหญ่มีความยาว 3.8 กิโลเมตร กว้าง 30-90 เมตร และมีความลึกเฉลี่ย 5 เมตร ตัวคลองเข้าสู่ลากูนเวนิสไหลผ่านใจกลางเมืองเวนิสในลักษณะคล้ายรูปตัวเอส (S) กลับหัว ปากคลองเริ่มต้นบริเวณหน้าสถานีรถไฟเวเนเซียซันตาลูเซีย () ไหลทะลุออกปลายคลองบริเวณแอ่งซันมาร์โกเชื่อมคลองจูเดกกา () ตลอดสองฝั่งคลองสามารถพบอาคารที่มีสถาปัตยกรรมงดงามที่เป็นมรดกสรรสร้างมาตั้งแต่ยุคสาธารณรัฐเวนิสเรืองอำนาจ</doc>
