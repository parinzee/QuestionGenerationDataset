<doc id="462535" url="https://th.wikipedia.org/wiki?curid=462535" title="วงจรปิด (ภาพยนตร์)">วงจรปิด (ภาพยนตร์) วงจรปิด () เป็นภาพยนตร์ไทยแนวสยองขวัญ โดยมีโครงเรื่องเกี่ยวกับผีและความกลัวที่มาจากกล้องวงจรปิด ถ่ายทอดผ่านภาพยนตร์สั้น 3 เรื่อง ได้แก่ "มรดกผี" กำกับภาพยนตร์โดย ทิวา เมยไธสง "สวรรค์ชั้น 11" และ "นรกชั้น 8" กำกับภาพยนตร์โดย ยุทธเลิศ สิปปภาค กำหนดฉายวันที่ 12 กรกฎาคม พ.ศ. 2555 และมีการจัดฉายรอบสื่อมวลชนเมื่อวันที่ 10 กรกฎาคม พ.ศ. 2555 ณ โรงภาพยนตร์เอสเอฟเอ็กซ์ ซีเนมา ศูนย์การค้าเซ็นทรัลพลาซา พระราม 9 ภาพยนตร์เรื่องนี้ได้รับเรตติ้ง "น 18+" (ภาพยนตร์ที่เหมาะสมกับผู้ที่อายุตั้งแต่ 18 ขึ้นไป)ที่มาของงานสร้าง ที่มาของงานสร้าง. ยุทธเลิศ สิปปภาค เคยสร้างภาพยนตร์ชุด บุปผาราตรี จนเป็นที่ลือลั่นมาแล้ว และสร้างเอกลักษณ์ของหนังแนวสยองขวัญในสไตล์ของเขา โดยสอดแทรกมุขตลกได้อย่างจับใจ ต่อมาเมื่อเข้าร่วมงานกับพระนครฟิลม์ จึงมีความคิดที่จะสร้างภาพยนตร์แนวนี้อีกครั้งหนึ่ง โดยนำเสนอมุมมองที่แปลกไปจากเดิม อันเริ่มจากประสบการณ์ที่มีความสนใจเรื่องของผีในกล้องวงจรปิด เสมือนเป็นวิญญาณที่ยังวนเวียนได้อย่างเด่นชัด เพราะผีในกล้องวงจรปิดนั้นเกิดขึ้นได้หลายที่ ปัญหาอยู่ที่ว่าถ้าสร้างภาพยนตร์เรื่องหนึ่งโดยผ่านกล้องวงจรปิดจะสร้างความหลอกหลอนเพียงที่เดียวหรือห้องเดียว จึงแบ่งการดำเนินเรื่องเป็น 3 เรื่องย่อยผ่านสถานที่ 3 แห่ง คือ บ้าน อพาร์ทเม้นท์ และ ร้านสะดวกซื้อ แล้วเริ่มทำงานจากข้อจำกัดนั้น ภาพยนตร์เรื่อง วงจรปิด ใช้วิธีการถ่ายทำในลักษณะเลียนแบบกล้องวงจรปิด เหมือนกับผู้ชมได้สัมผัสผ่านกล้องวงจรปิด และการถ่ายทำในทุกๆ ตอนของเรื่องจะไม่สามารถย้ายโลเกชั่นได้ นับเป็นความแปลกใหม่อย่างหนึ่งที่ยังไม่มีใครทำแบบนี้มาก่อนในวงการภาพยนตร์ไทยเรื่องย่อมรดกผี เรื่องย่อ. มรดกผี. เรื่องราวของฝาแฝดสาว "จันทร์" กับ "จ้าว" ซึ่งอาศัยในบ้านเด็กกำพร้า แต่ว่าวันหนึ่งมีจดหมายมาบอกกับทั้งคู่ว่าแท้จริงแล้วเป็นทายาทของคุณปู่ซึ่งร่ำรวยมหาศาลจึงเดินทางมารับมรดก โดยมีข้อแม้ว่าจะต้องอยู่ในคฤหาสน์ของคุณปู่กับศพของคุณปู่ให้ครบ 3 วัน ขณะเดียวกันได้พบกับ "ปรีชา" นายตำรวจหนุ่มนอกเครื่องแบบที่มาสืบคดีการตายของคุณปู่ และพฤติกรรมแปลก ๆ ของคนในบ้านอย่าง นายใบ้ ป้าสา ทนายประจำตัวคุณปู่ เหตุการณ์ประหลาดก็เกิดขึ้นนับแต่คืนแรกและขมวดปมสู่จุดสยองในคืนส่งท้าย การนำเสนอในตอนนี้ มีลักษณะเป็นหนังเงียบที่เหมือนรับชมผ่านกล้องวงจรปิด โดยบทสนทนาจะปรากฏตัวหนังสือบนพื้นจอสีดำหลังจากนักแสดงพูดบทสนทนานั้นจบในช็อต ซึ่งไม่ได้ยินเสียงสวรรค์ชั้น 11 สวรรค์ชั้น 11. เรื่องราวของ "จิ๊ก" เด็กสาวที่เพิ่งทำเรื่องไม่ค่อยดีนักกับเพื่อนมาแล้ว พ่อขอร้องแกมบังคับให้จิ๊กมาเฝ้าร้านสะดวกซื้อของครอบครัว ซึ่งก่อนหน้านี้มีพนักงานตายในร้านมาแล้ว 4 คน พร้อมกันนั้นเพื่อนสนิทอย่าง "หนู" ซึ่งเพิ่งผิดหวังจากความรักกับ "แม็ค" ก็มาฆ่าตัวตายไปต่อหน้าต่อตา และไม่หยุดอยู่แค่นั้นแต่กลับคืบคลานใกล้จิ๊กเข้ามาทุกทีนรกชั้น 8 นรกชั้น 8. เรื่องของหญิงสาวปริศนาถูกฆาตกรรมในลิฟท์ที่อพาร์ทเม้นท์แห่งหนึ่ง แล้วหลังจากนั้นจึงแก้แค้นด้วยการฆาตกรรมผู้ชายทุกคนที่ใช้ลิฟท์ตัวนี้แล้วมาจอดที่ "ชั้น 8" ซึ่งเป็นชั้นที่ถูกฆ่าตาย ผู้คนที่อาศัยอยู่ในนั้นจำใจโดยสารลิฟท์ด้วยความหวาดผวานักแสดง นักแสดง. นักแสดงจากเรื่อง วงจรปิด แบ่งตามตอนต่างๆ จำนวน 3 ตอนมรดกผีมรดกผี. - ณัฏฐา บังคมเนตร - จันทร์ - ณัฐธยาน์ บังคมเนตร - จ้าว - อัครินทร์ อัครนิธิเมธรัฐ - ปรีชา - ทวีวัฒน์ วันทา - ใบ้สวรรค์ชั้น 11สวรรค์ชั้น 11. - พัชรี ทับทอง - จิ๊ก - ชญานี ธิติมูล - หนู - อาทิตย์ ตั้งวิบูลย์พาณิชย์ - แม็ค - เฉลิมศักดิ์ แย้มขะมัง - ช่างซ่อมกล้องวงจรปิด - ปราโมทย์ เทียนชัยเกิดศิลป์ - ช่างซ่อมกล้องวงจรปิด - เห็ดเผาะ เชิญยิ้ม - แคชเชียร์อ้วน - อดิเรก วัฏลีลา - ตำรวจ - ธัญญ์วาริน สุขะพิสิษฐ์ - แคชเชียร์คนใหม่นรกชั้น 8นรกชั้น 8. - ปณิตา ธรรมวัฒนะ - หญิงสาวปริศนา - เฉลิมศักดิ์ แย้มขะมัง - ช่างซ่อมกล้องวงจรปิด - ปราโมทย์ เทียนชัยเกิดศิลป์ - ช่างซ่อมกล้องวงจรปิด - วิจิตรา ตริยะกุล - หญิงสาวในลิฟท์การตอบรับการวิจารณ์รายได้และการออกฉายเพลงประกอบภาพยนตร์เพลงประกอบภาพยนตร์. - แพ้ใจ (ต้นฉบับโดย ใหม่ เจริญปุระ) ขับร้องโดย ลุลา</doc>
