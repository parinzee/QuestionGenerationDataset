<doc id="103983" url="https://th.wikipedia.org/wiki?curid=103983" title="เมธัส ตรีรัตนวารีสิน">เมธัส ตรีรัตนวารีสิน เมธัส ตรีรัตนวารีสิน เกิด 8 กุมภาพันธ์ พ.ศ. 2532 ชื่อเล่น แจ็ค เป็นนักร้องและนักแสดงชาวไทย เข้าสู่วงการบันเทิงจากรายการ ทรู อะคาเดมี แฟนเทเชีย ฤดูกาลที่ 4 ปัจจุบันมีผลงานในวงการบันเทิง ทั้งด้านผลงานเพลง ผลงานการแสดงภาพยนตร์ ละครโทรทัศน์ ละครเวที พิธีกร นายแบบ และผลงานโฆษณาต่างๆประวัติชีวิตช่วงแรกและการศึกษา ประวัติ. ชีวิตช่วงแรกและการศึกษา. เมธัส ตรีรัตนวารีสิน เกิดที่จังหวัดชลบุรี เป็นบุตรชายคนสุดท้องของครอบครัว จากพี่น้อง 3 คน เขาศึกษาระดับอนุบาลที่โรงเรียนอนุบาลเทพารักษ์ ระดับประถมที่โรงเรียนอัสสัมชัญศรีราชา ระดับมัธยมที่โรงเรียนสาธิต "พิบูลบำเพ็ญ" มหาวิทยาลัยบูรพา ในช่วงมัธยมเมธัสสนใจทางด้านดนตรี จึงเริ่มก่อตั้งวงดนตรีแนวป๊อปร็อคกับเพื่อน ชื่อวงโครมันยอง โดยเขาเป็นนักร้องนำ และเริ่มเข้าประกวดภายในงานของโรงเรียน พออายุได้ 16 ปี เมธัสได้รับรางวัลชนะเลิศจากการประกวดร้องเพลงในรายการ เซียน'โอเกะ รอบคนรักแคลช และจบการศึกษาชั้นมัธยมศึกษาปีที่ 6 ในปี พ.ศ. 2549 ในสายวิทย์-คณิต ด้วยเกรดเฉลี่ย 3.4 ในปี พ.ศ. 2550 เขาศึกษาต่อในระดับปริญญาตรีที่วิทยาลัยดุริยางคศิลป์ มหาวิทยาลัยมหิดล เอกขับร้อง ดนตรีปฏิบัติ ดนตรีตะวันตก ซึ่งในขณะเดียวกันเขาได้เข้ารอบในรายการ ทรู อะคาเดมี แฟนเทเชีย ฤดูกาลที่ 4 จึงต้องดรอปการเรียนในปีแรก ก่อนกลับมาเรียนในปี พ.ศ. 2551 ปีถัดมา เขาได้ย้ายไปเรียนในคณะบริหารธุรกิจ สาขาวิชาการเป็นเจ้าของธุรกิจ (Entrepreneurship) ต่อมาในปี พ.ศ. 2558 เมธัสจบการศึกษาในระดับปริญญาตรี จากคณะบริหารธุรกิจ สาขาการเป็นเจ้าของธุรกิจ มหาวิทยาลัยกรุงเทพ ด้วยเกรดเฉลี่ย 3.00เข้าสู่วงการบันเทิง เข้าสู่วงการบันเทิง. เมื่ออายุได้ 18 ปี เมธัสได้เข้าร่วมประกวดในรายการ ทรู อะคาเดมี แฟนเทเชีย ฤดูกาลที่ 4 ของบริษัททรูวิชั่นส์ ซึ่งเขาได้รับคัดเลือก เป็น 1 ใน 20 นักล่าฝัน และเขายังเป็นผู้เข้าแข่งขันที่อายุน้อยที่สุดของรุ่นในฝ่ายชาย ที่ผ่านเข้าสู่รอบ 12 คนสุดท้าย แต่ถูกคัดออกในสัปดาห์ที่ 6 และได้รับตำแหน่ง ขวัญใจมหาชน จากผลโหวตของชาวไทย และได้เซ็นสัญญากับทรู แฟนเทเชีย เป็นระยะเวลา 5 ปี และได้มีโอกาสทำผลงานเพลงชุดแรกคือ เอกซ์ตรีมอาร์มี (อัลบั้มรวม 12 นักล่าฝัน AF4) และมีผลงานโฆษณาชิ้นแรกคือ เครื่องดื่มเป๊ปซี่ ปีถัดมา เขาได้เป็นแบรนด์แอมบาสเดอร์คนแรกให้กับสินค้าไข่ซีพีและโยเกิร์ต เมจิ บิวติ มิราเกิล และมีผลงานละครซิตคอมเรื่องแรกคือ มหาชนชาวแฟลต ออกอากาศทางช่อง 3 ตามมาด้วยผลงานอัลบั้มชุดที่สองคือ FORGET ME NOT นอกจากนี้เขายังได้แสดงละครเวทีเป็นครั้งแรกใน โจโจ้ซัง เดอะมิวสิคัล ในปี พ.ศ. 2554 มีผลงานรับเชิญในภาพยนตร์เรื่อง ฮาศาสตร์ ของค่ายไฟว์สตาร์ และหนังดังสุดสัปดาห์ของช่อง 3 เรื่อง แฟนคลับ ตามมาด้วยผลงานละคร เรื่อง บันทึกรักซุปเปอร์สตาร์ ทางช่อง 8 อินฟินีตี้ และผลงานละคร เรื่อง เกมร้ายเกมรัก ในปี พ.ศ. 2555 หลังจากหมดสัญญากับ ทรู แฟนเทเชีย เขาได้เซ็นสัญญาเป็นนักแสดงกับ สถานีวิทยุโทรทัศน์ไทยทีวีสีช่อง 3 ในปี พ.ศ. 2556 เขามีผลงานละครเรื่อง คุณชายรณพีร์ และผลงานพิธีกรครั้งแรก ในรายการสำหรับเด็กและเยาวชนใน เก่งเต็งหนึ่ง ทางช่อง 9 ในปี พ.ศ. 2559 เมธัสมีผลงานละครเรื่อง สายลับรักป่วน และ กุหลาบตัดเพชร และรับบทบาทรับเชิญในละครเรื่อง เพียงชายคนนี้ไม่ใช่ผู้วิเศษชีวิตส่วนตัว ชีวิตส่วนตัว. ในเดือนพฤษภาคม พ.ศ. 2552 เขาเปิดธุรกิจร้านเบเกอรี่ Sweet 'n Sound by Jack ต่อมาในเดือนสิงหาคม พ.ศ. 2552 มีธุรกิจร้านเครื่องนอน ม่านหมอน นอนหนุน และดำเนินกิจการจนถึงปี พ.ศ. 2555 ในปีถัดมามีธุรกิจร้านอาหาร Bread & Bar ที่ซอยสุคนธสวัสดิ์ 17 ลาดพร้าวผลงานสตูดิโออัลบัมผลงาน. สตูดิโออัลบัม. - X-Treme Army (2550) - FORGET ME NOT (2551) - The Young Bachelors (2553)- ซิงเกิล (อัลบั้ม X-Treme Army) - หวง - Army Energy- ซิงเกิล (อัลบั้ม FORGET ME NOT) - หนึ่งในคนใกล้ตัว - รอ - แพ้คนน่ารัก - บรรยากาศบังคับ - Number One - You Rock My World- ซิงเกิล (อัลบั้ม The Young Bachelors) - คนสำคัญ คืนสำคัญ- เพลงประกอบละคร พ่อไก่แจ้ (2557) - รักนะ..จบป่ะ feat.พิษณุ นิ่มสกุลละครโทรทัศน์ ละครโทรทัศน์. (มาร์ค)ซีรีส์ละครเวทีภาพยนตร์พิธีกรพิธีกร. - เก่งเต็งหนึ่ง ช่อง 9 (2556)รางวัลรางวัล. - อันดับที่ 5 รางวัลทีวีสาม แฟนคลับ อวอร์ด 2009 สาขาดาราชายยอดนิยม (2553) - รางวัลฮีโร่เยาวชนต้นแบบ จากเครือข่ายเยาวชนพัฒนาศักยภาพ (2553) - เข้ารับประทานเข็มเชิดชูเกียรติ โครงการสายใยรักแห่งครอบครัว จากพระองค์เจ้าศรีรัศมิ์ พระวรชายาฯ (2553) - รางวัลศิลปินเยาวชนชายดีเด่น เพื่อสังคมไทยปลอดบุหรี่ จากเครือข่ายวิชาชีพสุขภาพ ร่วมกับ สสส. (2553) - รางวัล Men's Health Awards 2012 สาขานายแบบปกที่ขายดีที่สุดแห่งปี (2555)</doc>
