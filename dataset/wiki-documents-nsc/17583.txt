<doc id="17583" url="https://th.wikipedia.org/wiki?curid=17583" title="แคนซัสซิตี ชีฟส์">แคนซัสซิตี ชีฟส์ แคนซัสซิตี ชีฟส์ ทีมอเมริกันฟุตบอลในเอ็นเอฟแอลลีกอเมริกันฟุตบอลระดับชาติของ สหรัฐอเมริกา ตั้งอยู่ในเมืองแคนซัสซิตี รัฐมิสซูรี ก่อตั้งในปี พ.ศ. 2503 (ค.ศ. 1960) ในส่วนของเอเอฟแอล และได้เข้าร่วมเอ็นเอฟแอลประวัติ ประวัติ. เริ่มต้นในปี พ.ศ. 2503 (ค.ศ. 1960) ลามาร์ ฮันต์เศรษฐีจากเมืองดัลลัสได้ก่อตั้งทีมดัลลัส เท็กซานส์ (ชื่อเดิมของแคนซัสซิตี ชีฟส์) ที่เมืองเกิดของตนเองในเมืองดัลลัส รัฐเทกซัส โดยเล่นภายในการแข่งขันของเอเอฟแอล และได้ใช้สนามค็อตตอนโบวล์ร่วมกับทีมดัลลัส คาวบอย ต่อมาในปี 2506 (ค.ศ. 1963) ลามาร์ ฮันต์ ต้องการหาที่ตั้งใหม่ของทีมเพื่อขยายทีม หลังจากที่เดินทางไปทั่วสหรัฐอเมริกาจึงได้ตกลงย้ายมาที่เมืองแคนซัสซิตี โดยทางผู้ว่าการเมืองเสนอว่าจะซื้อตั๋วอย่างน้อย 3,000 ที่นั่งทุกการแข่งขัน และมากกว่านั้นชาวเมืองมากกว่า 1,000 คน พร้อมใจจะช่วยในการขายตั๋วเข้าชม และได้เปลี่ยนชื่อว่ามาเป็นแคนซัสซิตี ชีฟส์ โดยใช้สนามกีฬาของเมือง (Municipal Stadium) หลังจากที่ได้เป็นแชมป์เอเอฟซี แคนซัสซิตี ชีฟส์ได้เข้าแข่งซูเปอร์โบวล์ครั้งที่ 1 กับทีมกรีนเบย์ แพ็คเกอร์ ในวันที่ 15 มกราคม 2510 (ค.ศ. 1967) ฤดูกาลต่อมาได้เป็นที่กล่าวขานหลังจากชนะทีมชิคาโก แบรส์ ด้วยคะแนนท้วมท้น 66-24 แต้ม และในซูเปอร์โบวล์ครั้งที่ 4 ได้เป็นแชมป์ซูเปอร์โบวล์โดยชนะมินเนโซตา ไวกิงส์ 23-7 เมื่อ2513 (ค.ศ. 1970) ในปี 2515 (ค.ศ. 1972) สนามกีฬาแอร์โรว์เฮดได้สร้างเสร็จสมบูรณ์ แคนซัสซิตี ชีฟส์ได้ย้ายมาเล่นที่สนามใหม่ แต่ในนัดเปิดสนามได้พ่ายแพ้ให้กับไมอามี ดอลฟินส์ 10-20 แต้ม ภายใต้คนดู 79,829 คน และในช่วงนี้เป็นช่วงตกต่ำของแคนซัสซิตี ชีฟส์ ภายหลังจากที่ได้ โจ มอนตานา มาเป็นควอเตอร์แบ็คและมาร์คัส แอลเลนเป็นรันนิงแบ็ค ในปี 2536 (ค.ศ. 1993) ทำให้ชีฟส์กลับคืนมาอีกครั้งหนึ่งและได้เป็นแชมป์เอเอฟซีตะวันตก โดยหลังจากนั้นได้เป็นแชมป์เอเอฟซีตะวันตกอีกหลายครรั้ง โดยครั้งล่าสุดในปี 2546 แคนซัสซิตี ชีฟส์ได้เป็นแชมป์เอเอซีตะวันตกเป็นครั้งที่ 8สถิติของทีมสถิติของทีม. - พ.ศ. 2545 (ค.ศ. 2002) : มอร์เทน แอนเดอร์สัน ทำสถิติเตะฟิลด์โกลด์ที่ระยะมากกว่า 50 หลา เกิน 40 ครั้ง - พ.ศ. 2545: เทรนต์ กรีน ทำสถิติขว้างลูกระยะ 99 หลาเสมอกับสถิติเก่า - 21 ตุลาคม พ.ศ. 2548 (ค.ศ. 2005) : ชีฟส์เป็นทีมเดียวในเอ็นเอฟแอลที่เล่มนอกบ้านทันทีภายหลังจากลงเครื่องบิน เนื่องจากการพยากรณ์ของพายุเฮอริเคนวิลมา ทำให้การแข่งขันต้องเลื่อนจากปกติแข่งวันอาทิตย์ มาเป็นแข่งวันศุกร์ ซึ่งเป็นวันเดินทาง อย่างไรก็ตามชีฟส์ชนะดอลฟินส์ 30-20</doc>
