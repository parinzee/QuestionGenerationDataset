<doc id="532514" url="https://th.wikipedia.org/wiki?curid=532514" title="น้ำประปาไทย">น้ำประปาไทย บริษัท ทีทีดับบลิว จำกัด (มหาชน) (; ชื่อย่อ: TTW) เป็นบริษัทที่ผลิตและจ่ายน้ำประปาให้แก่การประปาส่วนภูมิภาค ภายใต้สัมปทานประกอบกิจการประปาที่ได้รับจากกระทรวงทรัพยากรธรรมชาติและสิ่งแวดล้อม เป็นระยะเวลา 25 ปีโดยมีแม่น้ำท่าจีนเป็นแหล่งน้ำดิบในการผลิตน้ำประปาของบริษัท บริษัทได้ทำสัญญาซื้อขายน้ำประปากับการประปาส่วนภูมิภาคเป็นเวลา 30 ปีประวัติ ประวัติ. บริษัท ทีทีดับบลิว จำกัด ( มหาชน ) หรือเดิมชื่อบริษัท น้ำประปาไทย จำกัด (มหาชน) ริเริ่มการดำเนินธุรกิจด้วยการผลิตและจำหน่ายน้ำประปาที่มีคุณภาพมาตรฐานระดับสากลให้แก่การประปาส่วนภูมิภาค (กปภ.) ในพื้นที่ฝั่งตะวันตก อำเภอนครชัยศรี อำเภอสามพราน อำเภอพุทธมณฑล จังหวัดนครปฐม อำเภอกระทุ่มแบนและอำเภอเมืองสมุทรสคร จังหวัดสมุทรสาคร ในปี พ.ศ. 2551 ตลาดหลักทรัพย์แห่งประเทศไทยประกาศรับหุ้นสามัญของบริษัท ในกลุ่มอุตสาหกรรมทรัพยากร หมวดธุรกิจพลังงานและสาธารณูปโภคการประกอบธุรกิจ การประกอบธุรกิจ. บริษัท ทีทีดับบลิว จำกัด (มหาชน) เป็นบริษัทที่ผลิตและจ่ายน้ำประปาให้แก่การประปาส่วนภูมิภาค โดยเริ่มจ่ายน้ำวันแรก 5 มกราคม 2547 และจ่ายน้ำตามสัญญาให้แก่การประปาส่วนภูมิภาคเมื่อวันที่ 21 กรกฎาคม 2547 ซึ่งมีสัญญาการซื้อน้ำขั้นต่ำที่ 300,000 ลูกบาศก์เมตรต่อวัน ในเดือนธันวาคม 2551 บริษัทได้ทำสัญญาแก้ไขเพิ่มเติมกับการประปาส่วนภูมิภาค โดยการประปาส่วนภูมิภาคซื้อน้ำขั้นต่ำเพิ่มเป็น 354,000 ลูกบาศก์เมตรต่อวัน และบริษัทจะจ่ายน้ำขั้นต่ำให้แก่การประปาส่วนภูมิภาคเพิ่มขึ้นทุก ๆ 9,000 ลูกบาศก์เมตรเป็นเวลา 5 ปี จนครบ 354,000 ลูกบาศก์เมตรต่อวัน ในปี 2558 ทั้งนี้บริษัทได้เริ่มจ่ายน้ำขั้นต่ำในส่วนที่เพิ่มจาก 300,000 ลูกบาศก์เมตรต่อวัน เมื่อวันที่ 1 กันยายน 2553 บริษัทฯ มีโรงผลิตน้ำประปาบางเลน จังหวัดนครปฐม กำลังการผลิตสูงสุด 440,000 ลูกบาศก์เมตรต่อวัน และโรงผลิตน้ำประปากระทุ่มแบน จังหวัดสมุทรสาคร ก่อสร้างแล้วเสร็จในปี 2560 ใช้เทคโนโลยี เมมเบรน (Membrane) ในระดับการกรองแบบ "Ultrafiltration" ซึ่งถือเป็น Backup Plant ให้กับโรงผลิตน้ำประปาบางเลน จ.นครปฐม มีกำลังการผลิตเริ่มต้นที่ 100,000 ลูกบาศก์เมตรต่อวัน ในอนาคตสามารถขยายกำลังการผลิตได้สูงสุด 400,000 ลูกบาศก์เมตรต่อวัน หรืออาจกล่าวได้ว่า TTW มีกำลังการผลิตน้ำประปาสูงสุดเป็นอันดับ 1 เมื่อเทียบกับผู้ประกอบกิจการน้ำประปาเอกชนรายอื่นในประเทศไทย โดยน้ำประปาที่ส่งจ่ายออกไปนั้น ดูแลผู้ใช้น้ำมากกว่า 500,000 ราย หรือนับ “ล้านชีวิต” ให้มีคุณภาพชีวิตที่ดี โดยยืดหลัก 3 ประการคือ “คุณภาพ เพียงพอ และต่อเนื่อง” เพื่อรองรับความต้องการใช้น้ำประปาของทั้ง ภาคอุตสาหกรรม ภาคพาณิชยกรรมและภาคครัวเรือนในพื้นที่บริการได้อย่างมีประสิทธิภาพ และบริษัทฯ ได้ถือหุ้นในบริษัท ประปาปทุมธานี จำกัด ร้อยละ 98 ซึ่งประปาปทุมธานี ประกอบธุรกิจลักษณะเดียวกับบริษัทฯ มีกำลังการผลิตน้ำประปาสูงสุดที่ 488,000 ลูกบาศก์เมตรต่อวัน นอกจากนี้ บริษัทฯ ได้เข้าซื้อสิทธิในการบริหารจัดการน้ำประปาและน้ำเสียในนิคมอุตสาหกรรมบางปะอินระยะเวลา 30 ปี มีกำลังการผลิตน้ำประปาที่ 48,000 ลูกบาศก์เมตรต่อวัน และมีกำลังบำบัดน้ำเสียที่ 18,000 ลูกบาศก์เมตรต่อวัน นอกจากนี้บริษัทยังประกอบธุรกิจด้วยการลงทุนในบริษัทย่อยและบริษัทร่วมรวมถึงการเข้าซื้อสิทธิการบริหารและจัดการน้ำประปาและน้ำเสียในนิคมดังนี้- การลงทุนในบริษัท ประปาปทุมธานี จำกัด หรือ PTW - การลงทุนในบริษัท ไทยวอเตอร์ โอเปอร์เรชั่นส์ จำกัด (บริษัทย่อยของ TTW บริหารจัดการระบบผลิต จ่ายน้ำประปา และบำบัดน้ำเสียให้ TTW, PTW, นิคมฯ บางปะอิน, อมตะนคร จ.ชลบุรี และอมตะซิตี้ จ.ระยอง) - เข้าซื้อสิทธิในการผลิตน้ำประปา และบำบัดน้ำเสียในนิคมอุตสาหกรรมบางปะอิน จ.พระนครศรีอยุธยา - การลงทุนในบริษัท ซีเค พาวเวอร์ จำกัด (มหาชน) หรือ CKPผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 30 มิ.ย. 2559</doc>
