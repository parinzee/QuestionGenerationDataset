<doc id="203246" url="https://th.wikipedia.org/wiki?curid=203246" title="นากิ สปริงฟิลด์">นากิ สปริงฟิลด์ นากิ สปริงฟิลด์ (; ) หรือในฉายา เดอะเธาซันด์มาสเตอร์ (The Thousand Master) และผู้พิทักษ์ปีกสีชาด เป็นตัวละครจากเรื่อง คุณครูจอมเวท เนกิมะ! เขาเป็นพ่อของตัวละครหลักในเรื่อง เนกิ สปริงฟิลด์ และยังเป็นตัวละครที่เป็นหัวใจของเนื้อเรื่องอีกตัวหนึ่งด้วยประวัติตามท้องเรื่อง ประวัติตามท้องเรื่อง. นากิเป็น ผู้ใช้เวทมต์ในตำนานผู้เป็นบิดาของเนกิ สปริงฟิลด์ และ เนกาเนะ สปริงฟิลด์ฉายาของเขาคือ เธาซันด์มาสเตอร์ (thousand master) สำหรับฉายาของเขานั้นมีที่มาไม่ชัดเจน มีคนบางส่วนเชื่อว่าฉายานี้ได้มาเพราะเป็นจอมเวทที่สามารถร่ายคาถาได้หลายพันคาถา (อย่างไรก็ดี ในตอนที่นากิสาปเอวานั้น มีบทสนทนาที่ทำให้ทราบว่าจริง ๆ แล้ว นากิเรียนไม่จบโรงเรียนเวทมนตร์และรู้มนต์แค่ไม่เกิน 10 บทเท่านั้น ส่วนที่เหลือจะต้องนำหนังสือเวทมนตร์มาเปิด เมื่อต้องการจะร่ายเวท ) หรือเพราะลือกันว่าเขาสามารถทำให้เวทมนตร์มีฤทธิ์เพิ่มขึ้นหนึ่งพันเท่า หรือเพราะลือกันว่าเขาทำพันธสัญญาชั่วคราวกับหญิงสาวหนึ่งพันคนก็ได้ อย่างไรก็ดีนากิแข็งแกร่งถึงระดับที่เขาไม่ต้องมีผู้ช่วย สไตล์การต่อสู้ของนากิเป็นแบบนักดาบเวท กล่าวคือใช้ทั้งเวทมนตร์และศิลปะการต่อสู้มือเปล่าในการต่อสู้ นากิและพรรคพวก (เอชุน, ทากามิจิ, อัลบิเรโอ, กาโต้, และรากัน) ร่วมต่อสู้ในสงครามเวทมนตร์เมื่อยี่สิบปีก่อนในขณะที่เขาอายุเพียง 15 ปี หลังจากสงครามเขาก็มีชื่อเสียงจากวีรกรรมที่สร้างและได้รับฉายา นากิหายตัวไปอย่างลึกลับในปี ค.ศ. 1993 ซึ่งเป็นปีที่เนกิเกิด ไม่มีใครรู้ว่าเกิดอะไรขึ้นกับเขาแต่ทุกคนคิดว่าเขาได้เสียชีวิต ในวัยเด็กเนกิไม่ยอมเชื่อว่านากิตาย และพยายามก่อเรื่องวุ่นโดยเชื่อว่าถ้าตนตกอยู่ในสถานการณ์เลวร้ายนากิผู้เป็นพ่อจะปรากฏตัวมาช่วย แต่เหมือนโชคชะตาเล่นตลกให้คำอธิษฐานของเนกิกลายเป็นความจริง โดยเมื่อเนกิอายุได้ 4 ปี หมู่บ้านที่เนกิอาศัยอยู่ถูกปีศาจจู่โจม นากิออกมาปราบปีศาจช่วยเนกิได้ทันเวลาแต่ก็ไม่สามารถช่วยหมู่บ้านที่ถูกเผาจนราบคาบได้ทัน นากิมอบไม้เท้าให้กับเนกิและกล่าวว่า "ขอโทษด้วยที่พ่อไม่ได้ทำอะไรให้เจ้าเลย ไม่ใช่ว่าพ่อจะมีสิทธิ์พูดแบบนี้ แต่ก็ขอให้เจ้าเติบโตขึ้นอย่างมีความสุข" แล้วก็จากไป ด้วยเหตุนี้เนกิจึงตั้งใจที่จะเป็นจอมเวทเพื่อที่จะได้พบกับนากิในวันหนึ่ง (นักพากย์: ทาเคฮิโตะ โคยาสุ)</doc>
