<doc id="19612" url="https://th.wikipedia.org/wiki?curid=19612" title="กูเกิล แอนะลิติกส์">กูเกิล แอนะลิติกส์ กูเกิล แอนะลิติกส์ (Google Analytics) เป็นบริการของกูเกิล สำหรับเก็บสถิติผู้ใช้งานในเว็บไซต์ และนำมาวิเคราะห์และแสดงผลในลักษณะกราฟิกส์ โดยพัฒนาจากระบบเก่าในชื่อ เออร์ชิน (Urchin) ภายหลังจากที่กูเกิลได้ซื้อกิจการเออร์ชินเมื่อเดือนมีนาคม พ.ศ. 2548 กูเกิลได้เริ่มให้บริการฟรีสำหรับผู้ใช้บริการใหม่ ในวันที่ 14 พฤศจิกายน พ.ศ. 2548 และได้ระงับการให้บริการฟรีในวันที่ 19 พฤศจิกายน เนื่องจากจำนวนคนใช้มากเกินกว่าที่ทางเซิร์ฟเวอร์จะสามารถรองรับได้ โดยผู้ใช้ใหม่ที่ต้องการใช้งานสามารถทิ้งอีเมลไว้ และเมื่อระบบเปิดใหม่อีกครั้งจะมีอีเมลมาบอก แอนะลิติกส์ได้ปรับหน้าตาใช้งานใหม่จากระบบเดิมเมื่อ พฤษภาคม 2550 สถิติที่เก็บในแอนะลิติกส์จะถูกส่งข้อมูลเมื่อมีผู้ใช้งานเข้าเว็บนั้นต่อครั้ง ภายหลังจากติดตั้งโค้ดสั้นๆ ที่เรียกว่า จาวาสคริปต์ไปใส่ไว้เพิ่มในส่วนหัวของโค้ด ข้อมูลจะถูกเก็บและนำไปแสดงผลในรูปแบบต่างๆ เช่นจำนวนผู้ใช้งาน การกระจายทางภูมิศาสตร์ของผู้งาน ระยะเวลาในการใช้งานเว็บไซต์ หรือการวิเคราะห์อย่างละเอียดในรูปแบบอื่น ปัจจุบัน ผู้ใช้สามารถใช้งาน Google Analytics ผ่าน Mobile App ทั้งระบบ iOS และ Android ได้ โดยทำการดาวน์โหลด App จาก App Store และ Google Play โดยเวอร์ชั่นปัจจุบันสำหรับ iOS คือ 3.0.1 ซึ่งทำการอัพเดทเมื่อวันที่ 7 พฤษภาคม 2559 และเวอร์ชั่นปัจจุบันสำหรับ Android คือ 3.0.0.43 ซึ่งทำการอัพเดทเมื่อวันที่ 15 เมษายน 2559 โดยคุณสมบัติล่าสุดที่เพิ่มมาบน App เช่น -การดูรายงานในโหมดแนวนอน -การเปรียบเทียบรายงานในแต่ละช่วงเวลา -การแชร์รายงานผ่านอีเมล แชท ฯลฯ</doc>
