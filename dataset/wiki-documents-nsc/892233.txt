<doc id="892233" url="https://th.wikipedia.org/wiki?curid=892233" title="จวี จิ้งอี">จวี จิ้งอี จวี จิ้งอี (; เกิด ที่ มณฑลเสฉวน ประเทศจีน) ชื่อเล่น เสี่ยวจู (小鞠) เป็นนักร้องและนักแสดงชาวจีน และเป็นสมาชิกรุ่นที่สองของวงไอดอลจีน SNH48 ทีม NII ปัจจุบันอยู่ภายใต้สังกัด Shanghai Siba culture media Ltd. ในงานเลือกตั้งประจำปีของวง SNH48 จวี จิ้งอี ได้รับตำแหน่ง อันดับ 4 ในปี พ.ศ. 2557, อันดับ 2 ในปี พ.ศ. 2558, และอันดับ 1 ในปี พ.ศ. 2559 และ 2560 จากสมาชิกในวงทั้งหมดกว่า 100 คน และเป็นคนแรกและคนเดียวที่ได้รับตำแหน่งอันดับ 1 สองปีซ้อน แฟนคลับชาวจีนต่างเรียก จวี จิ้งอี ว่าเป็น "ไอดอลในรอบ 4000 ปี" มาตั้งแต่ปี พ.ศ. 2557 แต่ด้วยความเข้าใจผิดเล็กน้อย ทำให้สื่อมวลชนญี่ปุ่น เรียก จวี จิ้งอี ว่า "สวยที่สุดในรอบ 4000 ปี" และทำให้ความนิยมของเธอเพิ่มขึ้นนับตั้งแต่นั้นประวัติพ.ศ. 2556 ประวัติ. พ.ศ. 2556. เมื่อวันที่ 18 สิงหาคม จวี จิ้งอี เข้าร่วมออดิชันกับวง SNH48 และได้เป็นหนึ่งใน 34 คนที่ผ่านเข้ารอบ จากนั้นเมื่อวันที่ 5 กันยายน จวี จิ้งอี ได้เป็นหนึ่งในสมาชิกวง SNH48 รุ่นที่ 2 อย่างเป็นทางการพร้อมกับสมาชิกอีก 30 คน จวี จิ้งอี แสดงในรายการทีวีวาไรตี้ครั้งแรกเมื่อวันที่ 21 กันยายน และเริ่มแสดงทุกอาทิตย์ที่ SNH48 ดรีมสเตจ นับตั้งแต่นั้น ต่อมาในเดือนพฤศจิกายน จวี จิ้งอี ได้รับเลื่อนขั้นให้เป็นสมาชิกทีม NII ของ SNH48 และได้เข้าร่วมคอนเสิร์ตครั้งแรกของ SNH48 ในชื่อว่า "SNH48 Guangzhou Concert" ซึ่งจัดที่สนามกีฬานานาชาติกว่างโจว เมื่อวันที่ 16 พฤศจิกายนพ.ศ. 2557 พ.ศ. 2557. จวี จิ้งอี เข้าร่วมงาน "SNH48 1st Kouhaku Uta Gassen" เมื่อวันที่ 18 มกราคม ซึ่งเธอได้แสดงเพลง "Yokaze no Shiwaza" ในเวอร์ชันภาษาจีน ต่อมาในเดือนพฤษภาคม จวี จิ้งอี มีผลงานเป็นมิวสิควีดีโอครั้งแรกกับเพลง "Football Party" และเธอได้รับตำแหน่งอันดับ 4 จากงานเลือกตั้งครั้งแรกของ SNH48 ซึ่งในขณะนั้นทางวงก็ได้ปล่อยอัลบัมแรกออกมาในชื่อ "Mae Shika Mukanee" ในเดือนกันยายน จวี จิ้งอี เดินทางไปเกาหลีใต้กับสมาชิกเซ็มบัตสึวง SNH48 ทั้ง 16 คน เพื่อไปถ่ายมิวสิควีดีโอสำหรับเพลง "UZA"พ.ศ. 2558 พ.ศ. 2558. เมื่อวันที่ 15 มกราคม SNH48 ได้ปล่อยซิงเกิลที่ 6 ออกมาในชื่อ "Give Me Five!" ซึ่ง จวี จิ้งอี ได้เข้าร่วมด้วย และเธอได้ปรากฏตัวในนิตยสารญี่ปุ่น "Weekly Playboy" ในเดือนเดียวกัน และเมื่อวันที่ 31 มกราคม จวี จิ้งอี แสดงเพลง "Yokaze no Shiwaza" ในงาน SNH48 Request Hour Setlist Best 30 2015 ส่วนในเดือนกุมภาพันธ์ เธอได้เป็นหนึ่งในสมาชิก 48 คนที่เข้าร่วมงานปีใหม่ของสถานีโทรทัศน์ Jiangsu และเมื่อวันที่ 17 มีนาคม จวี จิ้งอี เดินทางไปเกาะไซปัน เพื่อไปถ่ายมิวสิควีดีโอของเพลง "Manatsu no Sounds Good!" และในวันที่ 25 กรกฎาคม เธอได้รับอันดับ 2 ในงานเลือกตั้งครั้งที่ 2 ของ SNH48 และได้เป็นสมาชิกของยูนิตย่อย "Seine River" โดยได้ปล่อยซิงเกิลแรกในชื่อ "Sweet & Bitter" (苦与甜) ออกมาในวันที่ 31 ตุลาคม จวี จิ้งอี ปรากฏตัวในงาน SNH48 Request Hour Setlist Best 30 2015 อีกครั้งเมื่อวันที่ 26 ธันวาคม และในงานปีใหม่ของสถานีโทรทัศน์ Dragon TV เมื่อวันที่ 31 ธันวาคมพ.ศ. 2559 พ.ศ. 2559. จวี จิ้งอี ปรากฎตัวมากขึ้นในรายการประกวดร้องเพลงและเกมโชว์ต่าง ๆ อย่างเช่น I Am a Singer และ The Brain และได้ปรากฎอยู่ในละครซีรีย์เรื่อง ตำนานอาณาจักรเหนือเวหา (九州天空城) ซึ่งเริ่มออกอากาศเดือนกรกฎาคมเมื่อวันที่ 30 และในเดือนเดียวกัน จวี จิ้งอี ได้รับตำแหน่งอันดับ 1 จากงานเลือกตั้ง SNH48 ครั้งที่ 3 ด้วยคะแนนโหวตมากกว่า 230,000 คะแนน ซึ่งเป็นคะแนนที่สูงในสุดในบรรดาสมาชิกทั้งหมดของ SNH48 เมื่อวันที่ 10 ธันวาคม จวี จิ้งอี ได้รับรางวัลนักแสดงหญิงหน้าใหม่แห่งปีจาก Tencent Video Star Awards และเมื่อวันที่ 18 ในเดือนเดียวกัน จวี จิ้งอี ได้รับรางวัลนักแสดงที่ได้รับความนิยมสูงสุดจาก NetEase Attitude Awardsพ.ศ. 2560 พ.ศ. 2560. เมื่อวันที่ 7 มกราคม จวี จิ้งอี เข้าร่วมงาน SNH48 Request Hour Setlist Best 30 เป็นครั้งที่ 3 ซึ่งเพลงของเธอ "Don't Touch" เข้ามาเป็นอันดับแรก จวี จิ้งอี จึงได้มีโอกาสทำเพลงที่สองในฐานะศิลปินเดี่ยว และเมื่อวันที่ 15 กุมภาพันธ์ จวี จิ้งอี รับบทตัวละครเอกเป็นครั้งแรกกับละครซีรีย์แนวสืบสวนสอบสวนชื่อว่า Detective Samoyeds ซึ่งประสบความสำเร็จเป็นอย่างมาก รวมทั้งมียอดวิวสูงถึง 1 หมื่นล้านวิว เมื่อฤดูกาลที่ 2 ของซีรีย์เรื่องนี้จบลง ในวันที่ 4 เดือนพฤษภาคม จวี จิ้งอี ได้รับรางวัล "เยาวชนโดดเด่น" จากงาน CCTV Youth Day special โดยเธอขึ้นรับรางวัลในฐานะ SNH48 และในวันที่ 8 มิถุนายน จวี จิ้งอี ได้ปล่อยซิงเกิลในฐานะศิลปินเดี่ยวออกมาในชื่อ "ํYes or No (等不到你)" ในงานเลือกตั้งของ SNH48 ครั้งที่ 4 จวี จิ้งอี ได้รับตำแหน่งอันดับ 1 ด้วยคะแนนโหวตสูงถึง 277,781.3 คะแนน ทำให้เธอได้เป็นสมาชิกคนแรกของวงที่ได้รับตำแหน่งอันดับ 1 สองปีซ้อนผลงานเพลงในฐานะศิลปินเดี่ยวซิงเกิลผลงานเพลง. ในฐานะศิลปินเดี่ยว. ซิงเกิล. - Everyday 每一天 (2559) - Yes or No 等不到你 (2560)ร่วมกับ SNH48ซิงเกิลซิงเกิลอื่น ๆร่วมกับ SNH48. ซิงเกิลอื่น ๆ. - Yuan Jin Shijian (2558)อัลบัมร่วมกับ Seine Riverร่วมกับ Seine River. - Sweet & Bitter (2558)ยูนิตสเตจของ SNH48คอนเสิร์ตผลงานการแสดงภาพยนตร์ละครโทรทัศน์ละครซีรีย์รางวัล</doc>
