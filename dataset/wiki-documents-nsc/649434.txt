<doc id="649434" url="https://th.wikipedia.org/wiki?curid=649434" title="พระบรมราชาที่ 2 (พญาจันทน์)">พระบรมราชาที่ 2 (พญาจันทน์) พระบรมราชาที่ 2 (พญาจันทน์) หรือสมเด็จพระบรมราชาธิราช หรือพระยาจันทราชา ทรงเป็นพระราชโอรสของพระธรรมราชาธิราชรามาธิบดี หลังจากที่เจ้ากองก่อกบฏในรัชกาลพระศรีสุคนธบท พระเชษฐาของพระองค์ พระองค์ได้เสด็จหนีไปกรุงศรีอยุธยา ต่อมาได้ออกมาครองราชสมบัติที่เมืองโพธิสัตว์ภายใต้การสนับสนุนของสยาม และได้รวบรวมกำลังทหารมาปราบเจ้ากองได้สำเร็จและได้ขึ้นครองราชย์ ทรงพระนามพระบรมราชาที่ 2 ต่อมาพระองค์ได้ย้ายราชธานีไปอยู่ที่กรุงละแวกเมื่อ พ.ศ. 2083 พระองค์เสด็จสวรรคตเมื่อ พ.ศ. 2109 พระโอรสของพระองค์ได้ขึ้นครองราชย์ต่อมาคือสมเด็จพระบรมราชาที่ 3 (พระยาละแวก) ส่วนพระราชธิดาของพระองค์คือสมเด็จพระเทวีศรีกษัตริย์ได้ดำรงพระชนม์จนถึงเหตุจลาจลหลังเสียกรุงละแวกในช่วงพ.ศ. 2137 - 2143 และมีบทบาทในการขอตัวสมเด็จพระศรีสุพรรณมาธิราชกลับไประงับเหตุจลาจลใน พ.ศ. 2145</doc>
