<doc id="737580" url="https://th.wikipedia.org/wiki?curid=737580" title="โลมากล้าท้าฝัน">โลมากล้าท้าฝัน โลมากล้าท้าฝัน เป็นละครซีรีส์ ผลิตโดยจีเอ็มเอ็มทีวี ออกอากาศทาง สถานีโทรทัศน์โมเดิร์นไนน์ ทุกวันเสาร์และอาทิตย์ เวลา 20:40 - 21:30 น. ตั้งแต่วันที่ 5 มีนาคม จนถึงวันที่ 5 มิถุนายน พ.ศ. 2554 ต่อมามีการออกอากาศซ้ำทางช่อง จีเอ็มเอ็ม 25 ในทุกวันจันทร์และอังคาร เวลา 19:00 - 20.00 น. ตั้งแต่เดือนพฤษภาคม จนถึงเดือนสิงหาคม พ.ศ. 2557เนื้อเรื่อง เนื้อเรื่อง. ซี นักศึกษาปี 1 ตกกระไดพลอยโจนต้องดูแลชมรมโลมา นักศึกษาที่ชอบว่ายน้ำ แต่ไม่มีปัญญาไปเข้าชมรมกีฬาเป็นเรื่องเป็นราว ซีเข้าไปที่ห้องพักของชมรมโลมา ก็เจอ เช รุ่นพี่ปี 2 ที่วัน ๆ ไม่ทำอะไร และยังมีสมาชิกกระจอกไม่เอาไหนอีก 2 คน ที่ลงสระว่ายน้ำไม่ได้ เพราะผู้ที่ครองสระคือ ชมรมว่ายน้ำ อันเกรียงไกรของมหาวิทยาลัย ซีเริ่มได้กลิ่นความยุ่งยากวุ่นวายที่จะตามมา ในการรับสมัครและคัดเลือกสมาชิกใหม่ของชมรมว่ายน้ำ มีเคนจิ รุ่นพี่ปี 3 หัวหน้าชมรมเป็นคนดูแล มีเฟรชชี่ที่น่าสนใจคือ เมษ, เท็น, อาหยวน ระหว่างการคัดเลือกทั้ง 3 คนถูกไล่ออก เพราะโดนข้อหาหมั่นไส้จากเคนจิ เลยจำต้องเข้าชมรมโลมาตามคำชวนกึ่งขู่ของซี ในการแข่งกีฬาเฟรชชี่ ชมรมโลมาที่มักเป็นตัวตลกให้ชมรมว่ายน้ำหัวเราะเยาะมาทุกปี แต่ปีนี้กลับสร้างเซอร์ไพรซ์ ด้วยการแข่งที่สูสีมือเก่ง ๆ ของชมรมว่ายน้ำได้ เคนจิเสียหน้ามากจึงพยายามบีบชมรมโลมาให้ยุบชมรมให้ได้ แม้ว่าอาวุธ โค้ชของชมรมว่ายน้ำ กับอานา น้องสาวจะไม่เห็นด้วย เคนจิวิ่งเต้นจนทางมหาวิทยาลัยจะยุบชมรมโลมา ซีดิ้นรนทุกทางจนได้พบประวัติการก่อตั้งชมรมโลมาเมื่อ 30 ปีที่แล้ว โดยผู้ก่อตั้งกลุ่มก็คือผู้ก่อตั้งมหาวิทยาลัยนั่นเอง ซีจึงเอาเงื่อนไขนี้ไปต่อรองกับทางผู้บริหารมหาวิทยาลัยชุดปัจจุบันขอไม่ให้ยุบชมรมโลมา แลกกับการพิสูจน์ตัวสร้างชื่อเสียงให้มหาวิทยาลัย ด้วยการแข่งขันในรายการที่ชมรมว่ายน้ำไม่ลงแข่ง เพราะเป็นการแข่งสารพัดกลโกงและทำร้ายกันปางตาย เมษสืบเรื่องของเชจนรู้ว่าที่รุ่นพี่ดูเฉื่อยแฉะ เป็นเพราะสมัยที่เรียนอยู่อเมริกาเชถูกแฟนคนไทยทิ้งไปมีแฟนฝรั่ง เลยตามไปอัดฝรั่งจนเละ เรื่องถึงตำรวจเลยโดนไล่กลับเมืองไทย และไม่ยอมลงสระอีกเลย ขณะเดียวกันเมษกำลังมีปัญหาที่บ้านอย่างหนัก เมื่อต้องหาเงินก้อนใหญ่ไปรักษาพ่อ เมษตัดสินใจตระเวณท้าพนันแข่งว่ายน้ำแบบใต้ดิน ในการแข่งมีทั้งแพ้ ทั้งชนะ โดนโกง กระทั่งมีเรื่องชกต่อยเมษโดนรุมอัด คนที่เข้ามาช่วยก็คือรุ่นพี่เช เมื่อ เชได้ฟังเรื่องเมษก็รู้สึกชอบความเป็นลูกผู้ชาย รับผิดชอบชีวิตตัวเองและครอบครัวทั้งที่อายุน้อยกว่า ทั้งสองคนเริ่มสนิทกัน เชเริ่มคิดที่จะกลับมาลงสระอีกครั้ง เคนจิตามมาหาเรื่องเมษใช้วิชามารออกกฎให้ชมรมโลมาใช้สระได้หลังสองทุ่มเท่านั้น ยังดีที่มีคนลึกลับมาสอนเทคนิคว่ายน้ำให้ คนลึกลับก็คือโค้ชอาวุธเพราะชื่นชมสปิริตของสมาชิกชมรมโลมา ต่อมาอาวุธโดนเคนจิเพ่งเล็ง จึงต้องให้อานาปลอมเป็นผู้ชายมาสอนแทนแฟง สาวน้อยที่มีปัญหาเรื่องเอ็นร้อยหวาย แฟงถูกชักชวนให้มาเข้าชมรมโลมา แม้จะไม่สามารถว่ายน้ำได้ แต่ก็มาช่วยซีดูแลงานจัดการ เคนจิปั้นเรื่องใส่ร้ายเมษข้อหาอุกฉกรรจ์ มหาวิทยาลัยจึงตั้งกรรมการสอบสวน ชมรมโลมาตกอยู่ในภาวะคับขัน มีการท้าให้ว่ายแข่งขันเป็นการพิสูจน์ระหว่างชมรมโลมากับชมรมว่ายน้ำ ใครแพ้ก็ยุบไปเลย อานามาคุยกับซีเพราะทนดูสภาพชมรมโลมาเป็นแบบนี้ไม่ไหว บอกให้พากลุ่มไปเก็บตัว แต่เชไม่ยอมไป เพราะเรื่องแฟงที่หายไป หลังเชบอกว่ารู้สึกกับแฟงเหมือนน้องสาว เชรู้สึกผิดกลับมาเฉื่อยแฉะเหมือนเดิม เมื่อซี,เมษ,เท็น มาตามที่อานาแนะนำ ทุกคนเห็นโลมาไทยสีเทาดำหลายตัวกำลังเรียนรู้ เพื่อเติบโตอย่างแข็งแกร่ง เพื่อผลัดสีกลายเป็นสีขาว และขาวอมชมพูในที่สุด ทุกคนในกลุ่มมองหน้ากัน สายตาบ่งบอกว่า รู้แล้ว...ทำไมผู้ก่อตั้ง จึงตั้งชื่อชมรมโลมา ตลอดเวลาการเก็บตัวซ้อมเมษพยายามศึกษาเพื่อเข้าถึงความเป็นโลมา ฝึกฝนทักษะการว่ายน้ำแบบโลมา เชทะเลาะกับซีอย่างหนัก และโดนซีดูถูกอย่างถึงที่สุด ตั้งแต่วันนั้นเชโล๋ยโท้ย ก็ตั้งเป้าจะกลับมาเป็นเชผู้เตะตูดฉลามคนเดิม จึงซ้อมหนักทุกวัน ซึ่งจริง ๆ แล้วเป็นแผนหาเรื่องของซีที่ต้องการให้เชกลับมาเป็นคนเดิม เมื่อเมษเห็นซีใส่ใจเชมากขึ้นถึงขั้นยอมทะเลาะด้วย เมษก็เริ่มรู้สึกเจ็บขึ้นมา เมษฝึกท่าโลมาให้เช ส่วนเชก็บอกเคล็ดลับที่มาของฉายาเชผู้เตะตูดฉลาม ทั้งสองแลกเปลี่ยนทักษะกัน และตระเวณไปขอท้าแข่งว่ายน้ำ กับชมรมว่ายน้ำทุกมหาวิทยาลัย เพื่อพัฒนาทักษะ โดยมีซีและชมรมโลมาตามไปดู ซีเริ่มสับสนว่าชายหนุ่มสองคนในสระ เธอเชียร์ใครกันแน่??? ชมรมโลมาเกือบมาแข่งไม่ทัน เพราะเจอแผนสกปรกของเคนจิ และกรรมการกำลังจะตัดสิทธิ แต่แล้ว 4 หนุ่ม เช,เมษ,เท็น,อาหยวน ก็โผล่มาพร้อมลงแข่ง อานาบอกเคล็ดสุดท้ายคือ โลมาไม่เคยอยู่ตัวเดียว โลมาว่ายไปมาเป็นฝูง ชาวชมรมโลมาจะเข้าใจ และสามารถกอบกู้ศักดิ์ศรีของชมรมคืนมาได้หรือไม่ และเรื่องราวความรักระหว่าง เช-ซี-เมษ จะลงเอยอย่างไรตัวละครตัวละคร. - โทนี่ รากแก่น รับบทเป็น เช - หนึ่งธิดา  โสภณ รับบทเป็น ซี - ณัฐชา  จันทพันธ์ รับบทเป็น เมษ - กิจเกษม  แมคแฟดเดน รับบทเป็น เท็น - เวฟ คูเป่ยจง รับบทเป็น อาหยวน - สุริยนต์  อรุณวัฒนกูล รับบทเป็น เคนจิ - สุชาร์  มานะยิ่ง รับบทเป็น แฟง - ณภศศิ  สุรวรรณ รับบทเป็น อานา - วรวุฒิ  อำไพวรรณ รับบทเป็น อาวุธ - วรวุฒิ  ธนากรวงศารัตน์ รับบทเป็น ปี๊ด - สมประสงค์  ศรีบัว รับบทเป็น มัก - จอมเทียน  พนาวรรต รับบทเป็น ชาญ - ปองสิชฌ์  พิศิษฐการรับบทเป็น สัน - สายธาร  นิยมการณ์ รับบทเป็น อ.วิภาเพลงประกอบละครเพลงประกอบละคร. - เกิดมาแค่หนึ่งครั้ง - เม้าส์ ณัฐชา - รักแท้แค่หนึ่งคน - หนูนา หนึ่งธิดา</doc>
