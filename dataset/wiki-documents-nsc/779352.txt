<doc id="779352" url="https://th.wikipedia.org/wiki?curid=779352" title="โรนัลด์ แมคโดนัลด์">โรนัลด์ แมคโดนัลด์ โรนัลด์ แมคโดนัลด์ () เป็นตัวตลกซึ่งถูกใช้เป็นมาสคอตหลักของแมคโดนัลด์ ในโฆษณาโทรทัศน์ ตัวตลกตัวนี้จะอาศัยอยู่ในโลกจินตนาการที่ชื่อว่าแมคโดนัลด์แลนด์ และมักจะออกผจญภัยกับเพื่อนของเขา เมเยอร์ แมคชีส, แฮมเบอร์กลาร์, ไกรเมซ, เบอร์ดี้ เดอะ เออร์ลี เบิร์ด และ เดอะ ฟราย คิดส์ หลังจากที่เมื่อไม่กี่ปีที่ผ่านมา รายการโทรทัศน์ที่เกี่ยวกับแมคโดนัลด์แลนด์ได้หยุดผลิตลง โรนัลด์ก็หันมามีปฏิกิริยากับเด็ก ๆ ในชีวิตประจำวันของเขาแทนประวัตินักแสดง นักแสดง. มีนักแสดงนับร้อยที่แสดงเป็นโรนัลด์ แมคโดนัลด์ตามร้านอาหารและงานต่าง ๆ แต่อย่างไรก็ตาม บริษัทใช้นักแสดงเพียงหนึ่งคนเท่านั้นในการเล่นบทบาทของโรนัลด์ในโฆษณาโทรทัศน์ โดยนักแสดงที่แสดงเป็นโรนัลด์ แมคโดนัลด์ มีดังต่อไปนี้- วิลลาร์ด สกอตต์ (วอชิงตัน ดี. ซี. พ.ศ. 2506-2508) - เบฟ เบอร์เจอรอน (แคลิฟอร์เนียใต้ พ.ศ. 2509-2511) - จอร์จ เวอร์ฮิส (แคลิฟอร์เนียใต้ พ.ศ.​ 2511-2531) - เรย์ เรย์เนอร์ (พ.ศ. 2511-2512) - คิง มูดี้ (พ.ศ. 2518–2527) - สไควร์ ไฟรเดลล์ (พ.ศ. 2527–2534) - แจ็ค ดีออปกี (พ.ศ. 2533–2538) - โจ แมกการ์ด (พ.ศ. 2538–2550) - แบรด เลนนอน (พ.ศ. 2550–ปัจจุบัน) ชื่อ "โรนัลด์ แมคโดนัลด์" ในรูปแบบต่าง ๆ รวมถึงชุด หน้าตาตัวตลก อุปนิสัยต่าง ๆ ของโรนัลด์ แมคโดนัลด์ทั้งหมด เป็นเครื่องหมายการค้าจดทะเบียนของแมคโดนัลด์การนำตัวละครไปใช้ในงานอื่น ๆการทำให้สอดคล้องกับวัฒนธรรมของชาติอื่น ๆ การทำให้สอดคล้องกับวัฒนธรรมของชาติอื่น ๆ. ในประเทศไทย โรนัลด์ แมคโดนัลด์จะต้อนรับลูกค้าในลักษณะไหว้ เพื่อให้สอดคล้องกับวัฒนธรรมของไทย โดยมาสคอตในลักษณะไหว้นี้ ถูกกำหนดขึ้นเมื่อปี พ.ศ.​ 2545 โดยแฟรนไชส์ของแมคโดนัลด์ในประเทศไทยที่ชื่อว่า แมคไทย สำหรับในประเทศจีนนั้น เพื่อเป็นการเคารพโรนัลด์ แมคโดนัลด์ในฐานะผู้ใหญ่ เด็ก ๆ จึงเรียกเขาว่า 麦当劳叔叔 (ลุงแมค) ในประเทศญี่ปุ่น โรนัลด์ แมคโดนัลด์ถูกเรียกว่าโดนัลด์ แมคโดนัลด์ เนื่องจากว่าเสียง "r" ที่ชัดเจนในภาษาอังกฤษไม่มีในภาษาญี่ปุ่นรายการอ้างอิงอ่านเพิ่มอ่านเพิ่ม. - Schlosser, E. (2006) Chew on this: everything you don’t want to know about fast food. Boston, MA: Houghton Mifflin Co.</doc>
