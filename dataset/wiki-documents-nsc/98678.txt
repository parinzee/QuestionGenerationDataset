<doc id="98678" url="https://th.wikipedia.org/wiki?curid=98678" title="แมคอินทอช (วงดนตรี)">แมคอินทอช (วงดนตรี) แมคอินทอช (McIntosh) เป็นวงสตริงขวัญใจวัยรุ่นในยุค 80 ประสบความสำเร็จทั้งจากผลงานเพลงและงานภาพยนตร์ ได้รับการโหวตจากนิตยสารโดเรมีให้เป็นวงดนตรียอดนิยมอันดับ 2 ในปี 2526 รองจาก แกรนด์เอ็กซ์ประวัติ ประวัติ. แมคอินทอช ฟอร์มวงในปี 2520 โดยเหมียวเป็นหัวหน้าวง ในขณะนั้นสมาชิกในวงยังเป็นนักเรียน ไม่ได้เล่นประจำที่ใด และมี เสกสรรค์ ภู่ประดิษฐ์ เป็นผู้ให้การสนับสนุนในการหางานแสดงในช่วงแรก ต่อมาทางวงได้เล่นดนตรีประจำไนท์คลับ ต่อมาในปี 2524 ทางวงได้เปลี่ยนแปลงสมาชิก และมีผลงานชุด ผมอยากดัง โดยมีเพลง ช้ำ ขับร้องโดยอู๋ และ เพลง อยากบอกสักคำ ขับร้องโดยต้น ได้รับความนิยมระดับหนึ่ง วงแมคอินทอชเริ่มจุดกระแสความนิยมในตัววงได้จากอัลบั้มชุด ใจสยิว ซึ่งออกในปี 2525 ด้วยภาพลักษณ์ของต้นและอู๋ ประกอบกับความสามารถทางด้านการเล่นดนตรีของวง และได้เพลง POP ที่มีสัดส่วนดนตรีที่ดี ทำให้เข้าถึงผู้ฟังกลุ่มวัยรุ่นในวงกว้างได้มากขึ้น จนอิ๊ด ศุภักษร ได้นำเพลง ห่างไกล มาใส่เป็นเพลงเปิดของละคร เธอกับฉัน ที่เขากำกับเอง จน อิ๊ด - ศุภักษร ผู้กำกับหนังและ ผู้เขียนนิยายแนวนิยายรักนักศึกษา มองเห็นความนิยมที่วัยรุ่นมีให้ต่อแมคอินทอช จึงเป็นที่มาของภาพยนตร์เรื่อง วันวานยังหวานอยู่ โดยที่ทางวงร่วมแสดงนำกับ อรพรรณ พานทอง นางเอกวัยรุ่นยอดนิยม รวมทั้งมีผลงานอัลบั้มเพลงประกอบตัวหนังด้วย ผลปรากฏว่าพวกเขาดังเป็นพลุแตกจากภาพยนตร์เรื่องนี้ อัลบั้ม วันวานยังหวานอยู่ ที่ออกมาพร้อมภาพยนตร์ ส่งผลให้พวกเขาประสบความสำเร็จ โดยมีเพลง วันวานยังหวานอยู่ ที่ทำให้ทุกคนรู้จัก ต้น แมคอินทอช เป็นอย่างมาก นอกจากนี้ยังมีเพลงที่ได้รับความนิยมรองลงมาได้แก่ เพื่อนร่วมทาง และ ต้นไม้แห่งความรัก ซึ่งขับร้องโดย อู๋ โดยที่เพลง ต้นไม้แห่งความรัก ได้ทำออกมา 2 เวอร์ชันได้แก่ แบบเพลงช้า และ แบบเพลงเร็ว หลังจากประสบความสำเร็จจากอัลบั้มก่อน ต่อมา วันนี้ยังมีเธอ เป็นผลงานอัลบั้มชุดที่ 4 ที่ออกมาช่วงกลางปี พร้อมกับภาพยนตร์ วันนี้ยังมีเธอ ทำให้อัลบั้มและภาพยนตร์ของพวกเขาประสบความสำเร็จเป็นอย่างมาก โดยมีเพลง ลมหายใจแห่งความคิดถึง ที่ประสบความสำเร็จกว่าผลงานเพลงอื่น ๆ ของแมคอินทอช หนังและเพลงที่รีบออกมาเก็บเกี่ยวความสำเร็จจากกระแสที่พวกเขาสร้างเอาไว้ ในช่วงปี 26-28 วงแมคอินทอชเป็นวงที่มีคิวแสดงโชว์ และ คิวถ่ายทำหนังเต็มเหยียด ทำให้สมาชิกบางคนเริ่มล้า และใจมีความรักในการที่จะพัฒนางานด้านดนตรีมากกว่างานแสดง อัลบั้ม ซึ่งกันและกัน จึงเป็นผลงานเพลงปิดท้ายของทางวง ที่ออกมาคู่กับภาพยนตร์เรื่อง สยามสแควร์ โดยอัลบั้มชุดนี้เป็นชุดที่ดีที่สุดของพวกเขาด้วย หลังจากนั้นภาพยนตร์ ตะวันยิ้มแฉ่ง ออกฉายโดยเป็นภาพยนตร์เรื่องสุดท้ายของพวกเขา ภายหลัง ต้น หมู และ ปริ๊นซ์ ได้ไปตั้งวงตาวัน ส่วนอู๋ออกอัลบั้ม 18 กะรัต กับทางค่ายนิธิทัศน์ ก่อนจะไปเรียนต่อ MBA ที่สหรัฐอเมริกา แล้วกลับมาออกอัลบั้มเดี่ยว จนมีเพลงดังในอัลบั้มเดี่ยวของเขา อย่าง อดีต ส่วนเหมียวไปได้ดีกับวงการภาพยนตร์ จนกลายเป็นนักแสดงรุ่นใหญ่ และ ได้นำวงแมคอินทอชกับสมาชิกใหม่และที่เหลืออยู่ไปอีกระยะหนึ่งก่อนสลายวง ในโอกาสที่วงมีอายุครบ 30 ปี แมคอินทอชได้จัดคอนเสิร์ตขึ้นอีกครั้ง โดยใช้ชื่อว่า 30 ปี แมคอินทอช วันวานแห่งความคิดถึง กำหนดแสดงในวันที่ 10 พฤศจิกายน 2555 ณ โรงภาพยนตร์สยามภาวลัย พารากอนซีนีเพล็กซ์ ณ.ศูนย์การค้าสยามพารากอน แต่ในการแสดงครั้งนั้น อู๋ อรรถพล ไม่ได้เข้าร่วมแสดงคอนเสิร์ตด้วย เนื่องจากให้เหตุผลว่าไม่พร้อม เมื่อวันที่ 31 ก.ค. 2558 อู๋ อรรถพล ประเสริฐยิ่ง เสียชีวิตด้วยอาการเส้นเลือดในสมองแตกที่ โรงพยาบาลสมิติเวช ขณะอายุได้ 55 ปีสมาชิกสมาชิก. - สมบัติ ขจรไชยกุล (เหมียว) - กีต้าร์ , ร้องนำ , หัวหน้าวง (17 พ.ค. 2500) - วรเทพ เหลี่ยงวรกุล (เป๋ง) - แซ็กโซโฟน , คีย์บอร์ด (5 ต.ค. 2500) - สุเมศ นาคสวัสดิ์ (นิด) - ร้องนำ (28 มิ.ย. 2501) - สมเกียรติ์ ชวนสมบูรณ์ (หนุ่ย) - ทรัมเป็ต,คีย์บอร์ด (3 ม.ค. 2502) - มรุธา รัตนสัมพันธ์ (ปริ๊นซ์) - เบส (5 ม.ค. 2502) - กิติพันธ์ ปุณกะบุตร (หมู) - กีตาร์,คีย์บอร์ด (26 มิ.ย. 2502) - อรรถพล ประเสริฐยิ่ง (อู๋) - คีย์บอร์ด , ร้องนำ (13 ก.ย. 2502 / เสียชีวิต 31 ก.ค. 2558) - วงศกร รัศมิทัต (ต้น) - กลอง , ร้องนำ (29 เม.ย. 2503)ผลงานอัลบั้มอัลบั้มชุดที่ 1 ผมอยากดัง (ค่าย Original Sound : พ.ศ. 2524)ผลงานอัลบั้ม. อัลบั้มชุดที่ 1 ผมอยากดัง (ค่าย Original Sound : พ.ศ. 2524). 1. ผมอยากดัง 2. ช้ำ 3. สาวจุฬาฯ 4. แอบรัก 5. ความรัก 6. ความฝันสีขาว 7. อยากบอกสักคำ 8. นักเรียนนอก II 9. เธอผู้เดียว 10. นักเรียนนอก Iอัลบั้มชุดที่ 2 ใจสยิว (ค่าย นิธิทัศน์ : พ.ศ. 2525)อัลบั้มชุดที่ 2 ใจสยิว (ค่าย นิธิทัศน์ : พ.ศ. 2525). 1. พระจันทร์ตกน้ำ (แซ่ซี้อ้ายลื้อเจ็กนั้ง) 2. มาสนุกสนาน 3. แสงจันทร์ 4. ไม่มีเธอที่บึงพระราม 5. ยังไม่สาย 6. ใจสยิว 7. คิดถึงเธอ 8. สู้เถิดคนจน 9. ห่างไกล 10. เหงาอัลบั้มชุดที่ 3 วันวานยังหวานอยู่ (ค่าย นิธิทัศน์ : พ.ศ. 2526)อัลบั้มชุดที่ 3 วันวานยังหวานอยู่ (ค่าย นิธิทัศน์ : พ.ศ. 2526). 1. วันวานยังหวานอยู่ 2. เธอ เธอ เธอ 3. เพื่อนร่วมทาง 4. รักเธอ 5. ต้นไม้แห่งความรัก II 6. ติ๊ดชึ่ง 7. ต้นไม้แห่งความรัก I 8. รักเธออย่าบอกใคร 9. รองเท้าคู่เก่ง 10. ท่านผีเพลงอัลบั้มชุดที่ 4 วันนี้ยังมีเธอ (ค่าย นิธิทัศน์ : พ.ศ. 2526)อัลบั้มชุดที่ 4 วันนี้ยังมีเธอ (ค่าย นิธิทัศน์ : พ.ศ. 2526). 1. ลมหายใจแห่งความคิดถึง 2. คนพเนจร 3. ยินดีเจ้า 4. ถนนนี้กลับบ้าน 5. ฝากลม 6. วันนี้ยังมีเธอ 7. ลอยไปสู่ความรัก 8. ชนบท (ซุบ-บา-ดี-โย) 9. เหงา 10. ตะวันยิ้มแฉ่งอัลบั้มชุดที่ 5 ซึ่งกันและกัน (ค่าย นิธิทัศน์ : พ.ศ. 2527)อัลบั้มชุดที่ 5 ซึ่งกันและกัน (ค่าย นิธิทัศน์ : พ.ศ. 2527). 1. ลองคิดดู 2. เพียงคำเดียว 3. อาลัยรัก 4. ค้นใจเธอ 5. เส้นขนาน 6. บัว 7. ทำไม 8. ความสุขของฉัน 9. แม่น้ำนิรันดร์ 10. ความทรงจำ 11. จากดวงใจ 12. ซึ่งกันและกันอัลบั้ม ตำราจีบส์ (ค่าย LEPSO : พ.ศ. 2529)อัลบั้ม ตำราจีบส์ (ค่าย LEPSO : พ.ศ. 2529). 1. ตำราจีบส์ 2. ก๊อง 3. ก็..โอเค 4. ฉันรักเธอ 5. คนละทาง 6. ปิ๊ง (บรรเลง) 7. แตกต่างอย่างไร 8. คืนนั้น 9. สิ่งสุดท้ายคือรัก 10. สุขกับเพลง 11. ดนตรี 12. ปิ๊งอัลบั้ม แบบใหม่ ๆ (ค่าย โรต้า : พ.ศ. 2530)อัลบั้ม แบบใหม่ ๆ (ค่าย โรต้า : พ.ศ. 2530). 1. ทางใคร 2. รักแบบนี้ 3. ขอสัญญา 4. ลมหายใจแห่งความคิดถึง 5. ชั่วนิรันดร์ 6. เศษใจ 7. อาก๋ง 8. อยากเป็นนก 9. รับว่ารักเสียที 10. บนถนนที่ไม่มีชื่ออัลบั้มรวมเพลงอัลบั้มรวมเพลง. - รวมเพลงยอดนิยม (พ.ศ. 2529) - Mcintosh Greatest Hits (พ.ศ. 2543) - Mcintosh Greatest Hits II (พ.ศ. 2543) - 20 ปี กับความทรงจำ (พ.ศ. 2546) - ต้นฉบับ วันวานยังหวานอยู่ (พ.ศ. 2547)ผลงานภาพยนตร์ผลงานภาพยนตร์. - วันวานยังหวานอยู่ : พ.ศ. 2526 - วันนี้ยังมีเธอ : พ.ศ. 2526 - สยามสแควร์ : พ.ศ. 2527 (ต้น + อู๋ แสดงนำ / วงแมคอินทอช รับเชิญ) - ตะวันยิ้มแฉ่ง : พ.ศ. 2528 (วงแมคอินทอช แสดงสมทบ)</doc>
