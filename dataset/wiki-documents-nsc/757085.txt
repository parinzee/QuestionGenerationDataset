<doc id="757085" url="https://th.wikipedia.org/wiki?curid=757085" title="ฟรีดริช โมส">ฟรีดริช โมส คาร์ล ฟรีดริช คริสเตียน โมส (; 29 มกราคม ค.ศ. 1773 – 29 กันยายน ค.ศ. 1839) เป็นนักธรณีวิทยาและนักวิทยาแร่ชาวเยอรมัน เกิดที่เมืองแกร์นโรเดอ โมสเรียนวิชาเคมี คณิตศาสตร์ และฟิสิกส์ที่มหาวิทยาลัยฮัลเลอและเรียนที่สถาบันเหมืองแร่ที่เมืองไฟรแบร์ก ต่อมาเดินทางไปทำงานพิสูจน์แร่ให้นายธนาคารที่ประเทศออสเตรีย ในปี ค.ศ. 1812 โมสทำงานให้กับอาร์คดยุกโยฮันน์ที่เมืองกราซ ในปีเดียวกัน เขาได้คิดค้น "มาตราโมส" โดยได้แนวคิดการทดสอบความแข็งของแร่ด้วยการขูดขีดจากงานของธีโอแฟรสตัสและพลินีผู้อาวุโส ต่อมาโมสดำรงตำแหน่งศาสตราจารย์ที่มหาวิทยาลัยเทคโนโลยีกราซ ก่อนจะย้ายกลับไปอยู่ที่ไฟรแบร์กในอีก 6 ปีต่อมา ในปี ค.ศ. 1826 โมสทำงานที่กรุงเวียนนาและเสียชีวิตขณะท่องเที่ยวที่เมืองอากอร์โดในปี ค.ศ. 1839</doc>
