<doc id="4448" url="https://th.wikipedia.org/wiki?curid=4448" title="ไดโนเสาร์ในประเทศไทย">ไดโนเสาร์ในประเทศไทยธรณีวิทยาประเทศไทยที่เกี่ยวข้อง ธรณีวิทยาประเทศไทยที่เกี่ยวข้อง. เนื่องจากไดโนเสาร์มีชีวิตอยู่ในช่วงมหายุคมีโซโซอิก ซากดึกดำบรรพ์ไดโนเสาร์จึงอยู่ในชั้นของหินตะกอนที่สะสมตัวกันในช่วงนี้ ซึ่งในประเทศไทย หินที่มีอายุดังกล่าวพบอยู่ทั่วไปในบริเวณที่ราบสูงโคราช และพบอยู่เป็นแห่งๆ ในภาคเหนือและภาคใต้ หินบริเวณที่ราบสูงโคราชนั้น เรียกว่า กลุ่มหินโคราช ซึ่งแบ่งออกเป็นหมวดหินย่อยๆ ได้อีก 6 หมวด คือ- หมวดหินน้ำพอง (มีอายุ 200 ล้านปี) - หมวดหินภูกระดึง (มีอายุ 190-150 ล้านปี) - หมวดหินพระวิหาร (มีอายุ 140 ล้านปี) - หมวดหินเสาขัว (มีอายุ 130 ล้านปี) - หมวดหินภูพาน (มีอายุ 120 ล้านปี) - หมวดหินโคกกรวด (มีอายุ 100 ล้านปี)ประวัติการค้นพบ ประวัติการค้นพบ. การค้นหาซากดึกดำบรรพ์ไดโนเสาร์ในประเทศไทยเพิ่งจะเริ่มต้นขึ้นได้ไม่นาน โดยในปี พ.ศ. 2519 กรมทรัพยากรธรณีได้ค้นพบโครงกระดูกขนาดใหญ่ในเขตอำเภอภูเวียง จังหวัดขอนแก่น ซึ่งผลการวิจัยขณะนั้นทราบเพียงว่าเป็นไดโนเสาร์ซอโรพอด มีความยาวประมาณ 15 เมตร นับว่าเป็นรายงานการค้นพบซากดึกดำบรรพ์ไดโนเสาร์ครั้งแรกในประเทศไทย ต่อมาในปี พ.ศ. 2524 และ พ.ศ. 2525 ได้มีการสำรวจที่บริเวณภูเวียงอีกทำให้พบกระดูกส่วนต่างๆ ของไดโนเสาร์และสัตว์อื่นๆอีกมากมายหลายชนิดเป็นจำนวนมากอยู่ในชั้นหิน จึงนับได้ว่าเป็นการเริ่มต้นการค้นหาซากดึกดำบรรพ์ไดโนเสาร์อย่างจริงจังซากดึกดำบรรพ์ไดโนเสาร์ในประเทศไทย ซากดึกดำบรรพ์ไดโนเสาร์ในประเทศไทย. ซากดึกดำบรรพ์ไดโนเสาร์ที่ถูกค้นพบในประเทศไทย สามารถแยกออกเป็นหมวดหมู่ได้ดังนี้ซากดึกดำบรรพ์ไดโนเสาร์ในยุคไทรแอสสิกซากดึกดำบรรพ์ไดโนเสาร์ในยุคไทรแอสสิก. - พ.ศ. 2550 ได้สำรวจพบพบชิ้น ส่วนไดโนเสาร์ในพื้นที่ อ.ภูกระดึง จ.เลย ได้ขุดชิ้นส่วนกระดูกไดโนเสาร์ส่วนขา สันหลังจำนวนกว่า 10 ชิ้นที่อยู่ในสภาพค่อนข้างสมบูรณ์ คาดว่าเป็นไดโนเสาร์กินเนื้อในยุคไทรแอสสิก อายุประมาณ 210 ล้านปี โดยเจอที่ชั้นกลุ่มหินน้ำพองห่างจากภูกระดึงประมาณ 6 กม.ซากดึกดำบรรพ์ไดโนเสาร์ในยุคไทรแอสสิกตอนปลายซากดึกดำบรรพ์ไดโนเสาร์ในยุคไทรแอสสิกตอนปลาย. - ในปี พ.ศ. 2535 กรมทรัพยากรธรณีสำรวจพบกระดูกสะโพกส่วนหน้าของไดโนเสาร์โพรซอโรพอด ที่ชั้นหินทรายสีแดงของหมวดหินน้ำพอง ในเขตอำเภอน้ำหนาว จังหวัดเพชรบูรณ์ มีอายุประมาณ 200 ล้านปี นับเป็นโครงกระดูกไดโนเสาร์ที่เก่าแก่ที่สุดที่พบในเอเชียตะวันออกเฉียงใต้ และนับเป็นการพบซากดึกดำบรรพ์โพรซอโรพอดเป็นครั้งแรกในภูมิภาคนี้ เมื่อเปรียบเทียบกับฟอสซิลชนิดนี้จากแหล่งต่างๆ ทั่วโลก พบว่าโพรซอโรพอดของไทยมีขนาดใหญ่ แข็งแรง อาจยาวถึง 8 เมตรซากดึกดำบรรพ์ไดโนเสาร์ในยุคจูแรสสิกซากดึกดำบรรพ์ไดโนเสาร์ในยุคจูแรสสิก. - ในปี พ.ศ. 2539 คณะสำรวจไทย-ฝรั่งเศสได้พบแหล่งซากดึกดำบรรพ์ฟันไดโนเสาร์ที่อำเภอคำม่วง จังหวัดกาฬสินธุ์ ในชั้นหินของหมวดหินภูกระดึง อายุประมาณ 150-190 ล้านปี เป็นฟันของไดโนเสาร์เทอโรพอด ไดโนเสาร์ซอโรพอด และไดโนเสาร์สเทโกซอร์ ซึ่งเป็นการพบซากดึกดำบรรพ์ไดโนเสาร์สเทโกซอร์ครั้งแรกในประเทศไทย- ซากดึกดำบรรพ์คอมพ์ซอกนาธัสซากดึกดำบรรพ์ไดโนเสาร์ในยุคครีเทเชียส ซากดึกดำบรรพ์ไดโนเสาร์ในยุคครีเทเชียส. มีการค้นพบซากดึกดำบรรพ์ไดโนเสาร์ในยุคครีเทเชียสเป็นจำนวนมากในประเทศไทย ซึ่งจำแนกออกได้ดังนี้การค้นพบรอยเท้าไดโนเสาร์ การค้นพบรอยเท้าไดโนเสาร์. พบในชั้นหินของหมวดหินพระวิหาร อายุประมาณ 140 ล้านปี บริเวณที่พบมี 4 แห่ง ได้แก่- บริเวณลานหินป่าชาด อำเภอภูเวียง จังหวัดขอนแก่น - บริเวณน้ำใสใหญ่ อุทยานแห่งชาติเขาใหญ่ จังหวัดปราจีนบุรี - บริเวณภูแฝก กิ่งอำเภอนาคู จังหวัดกาฬสินธุ์ - บริเวณภูเก้า จังหวัดหนองบัวลำภูซากดึกดำบรรพ์ไดโนเสาร์บริเวณแหล่งขุดค้นไดโนเสาร์ภูเวียง ซากดึกดำบรรพ์ไดโนเสาร์บริเวณแหล่งขุดค้นไดโนเสาร์ภูเวียง. มีการค้นพบซากดึกดำบรรพ์ไดโนเสาร์หลายชนิดในชั้นหินของหมวดหินเสาขัว บริเวณแหล่งขุดค้นไดโนเสาร์ภูเวียง ดังนี้- ซากดึกดำบรรพ์ สยามโมไทรันนัส อิสานเอนซิส - ซากดึกดำบรรพ์ ภูเวียงโกซอรัส สิรินธรเน - ซากดึกดำบรรพ์ สยามโมซอรัส สุธีธรนี- ซากดึกดำบรรพ์ กินรีไมมัส- ซากดึกดำบรรพ์คาร์โนซอร์ จากการค้นพบซากดึกดำบรรพ์ไดโนเสาร์เป็นจำนวนมากที่แหล่งขุดค้นไดโนเสาร์ภูเวียงนี่เอง ทำให้บริเวณนี้ถูกประกาศให้เป็นอุทยานแห่งชาติ ภูเวียง ในปี พ.ศ. 2535 และเป็นอุทยานไดโนเสาร์แห่งแรกในเอเชียตะวันออกเฉียงใต้ซากดึกดำบรรพ์ไดโนเสาร์อื่นๆซากดึกดำบรรพ์ไดโนเสาร์อื่นๆ. - ซากดึกดำบรรพ์ซิททาโคซอรัส- ซากดึกดำบรรพ์อิกธิโอซอร์ - ซากดึกดำบรรพ์ สยามโมดอน - ซากดึกดำบรรพ์ ราชสีมาซอรัส- ซากดึกดำบรรพ์ของจังหวัดกาฬสินธุ์</doc>
