<doc id="252196" url="https://th.wikipedia.org/wiki?curid=252196" title="เกาะโรบเบิน">เกาะโรบเบิน เกาะโรบเบิน (; ) หรือเกาะแมวน้ำ (Seal Island) เป็นเกาะแห่งหนึ่งในอ่าวเทเบิล ห่างจากชายฝั่งเคปทาวน์ในประเทศแอฟริกาใต้ไปประมาณ 7 กิโลเมตร ชื่อเกาะเป็นคำในภาษาดัตช์ซึ่งหมายถึง เกาะแมวน้ำ เกาะนี้มีรูปร่างคล้ายรูปไข่ ความยาวจากเหนือจรดใต้ราว 3.3 กิโลเมตร ความกว้าง 1.9 กิโลเมตร มีพื้นที่รวมประมาณ 5.07 ตารางกิโลเมตร เกาะค่อนข้างเป็นที่ราบและอยู่สูงกว่าระดับน้ำทะเลเล็กน้อย ประกอบด้วยหินแปร Precambrian ในกลุ่ม Malmesbury Group เกาะแห่งนี้มีความสำคัญเนื่องจากเป็นสถานที่คุมขังอดีตประธานาธิบดีแอฟริกาใต้ และเจ้าของรางวัลโนเบลสาขาสันติภาพ คือ เนลสัน แมนเดลา และเป็นที่คุมขังอดีตประธานาธิบดีแอฟริกาใต้ กคาลิมา มุตลาอึนเท (Kgalema Motlanthe) รวมไปถึงนักโทษการเมืองที่มีชื่อเสียงอีกมากมาย ซึ่งถูกคุมขังอยู่ที่นี่นับสิบปีในระหว่างยุคแห่งการแบ่งแยกสีผิวในประเทศ</doc>
