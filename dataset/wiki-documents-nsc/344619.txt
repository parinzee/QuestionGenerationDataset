<doc id="344619" url="https://th.wikipedia.org/wiki?curid=344619" title="ทางหลวงแผ่นดินหมายเลข 308">ทางหลวงแผ่นดินหมายเลข 308 ทางหลวงแผ่นดินหมายเลข 308 สายทางเข้าบางปะอิน เป็นทางหลวงในจังหวัดพระนครศรีอยุธยา เริ่มต้นจากทางหลวงแผ่นดินหมายเลข 32 จากนั้นผ่านหน้าโรงงานอุตสาหกรรมนมไทย ไปตัดกับทางหลวงแผ่นดินหมายเลข 3309 (บางปะอิน - บางพูน) และทางหลวงแผ่นดินหมายเลข 3477 แล้วสิ้นสุดที่พระราชวังบางปะอินประวัติ ประวัติ. ในสมัยที่ยังไม่มีการตัดถนนสายเอเชีย ทางหลวงแผ่นดินหมายเลข 308 เคยเชื่อมต่อไปถึงถนนพหลโยธิน บริเวณนี้จึงเป็นแค่สามแยกบางปะอิน ต่อมาพอมีการตัดถนนสายเอเชียและถนนพหลโยธินแนวใหม่ขึ้น ทำให้ส่วนหนึ่งของถนนพหลโยธินแนวเดิมไปเป็นส่วนหนึ่งของถนนสายเอเชียแทน และอีกส่วนหนึ่งที่เหลือก็กลายเป็นทางหลวงแผ่นดินหมายเลข 1 (เดิม) และเปลี่ยนหมายเลขเป็นทางหลวงแผ่นดินหมายเลข 3543 (สายวัดกุฎีประสิทธิ์–โรงเรียนเชียงรากน้อย) และปิดสามแยกบางปะอินเดิม ก่อนที่จะย้ายไปสร้างเป็นทางแยกต่างระดับบางปะอิน 1 บนถนนพหลโยธินแนวใหม่ ที่หลักกิโลเมตรที่ 51-53 ทำให้ทางหลวงแผ่นดินหมายเลข 308 ไม่เชื่อมต่อกับถนนพหลโยธิน ถ้ารถจากถนนพหลโยธินต้องการใช้ทางหลวงสายนี้ ต้องเลี้ยวเข้าถนนสายเอเชียเสียก่อนแล้วจึงเลี้ยวเข้าทางหลวงสายนี้ได้ และถ้าเป็นรถจากทางหลวงแผ่นดินหมายเลข 308 ต้องการไปยังถนนพหลโยธิน ต้องเลี้ยวซ้ายเข้าถนนสายเอเชียแล้วกลับรถไปทางแยกต่างระดับบางปะอินแทน ทางหลวงแผ่นดินหมายเลข 308 เดิมมีชื่อเรียกว่า ทางหลวงแผ่นดินสายคลอง 1–บางปอิน ได้รับการตั้งชื่อว่า ถนนอุดมสรยุทธ์ เมื่อวันที่ 10 ธันวาคม พ.ศ. 2493 ในสมัยที่จอมพล ป. พิบูลสงครามเป็นนายกรัฐมนตรี เพื่อเป็นเกียรติแก่พันเอกขุนอุดมสรยุทธ์ (หาญ อุดมสรยุทธ์) อดีตเจ้ากรมยุทธโยธา</doc>
