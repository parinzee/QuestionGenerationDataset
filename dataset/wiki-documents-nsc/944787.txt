<doc id="944787" url="https://th.wikipedia.org/wiki?curid=944787" title="เอสตาดิโอเดลาเซรามิกา">เอสตาดิโอเดลาเซรามิกา เอสตาดิโอเดลาเซรามิกา () หรือชื่อเดิม เอลมาดริกัล () เป็นสนามฟุตบอลในเมืองบิยาร์เรอัล ประเทศสเปน ใช้งานมาตั้งแต่ปี ค.ศ. 1923 ที่นี่เป็นสนามเหย้าของสโมสรฟุตบอลบิยาร์เรอัลในลาลิกา ลีกระดับสูงสุดของสเปน สนามกีฬามีความจุ 24,890 ที่นั่ง ซึ่งประมาณครึ่งหนึ่งของประชากรในเมืองบิยาร์เรอัล ด้านหน้าสนามมีรูปปั้นเรือดำน้ำสีเหลืองตั้งอยู่ สนามแห่งนี้มีชื่อเดิมคือ เอลมาดริกัล ต่อมาทางสโมสรได้เปลี่ยนมาใช้ชื่อ เอสตาดิโอเดลาเซรามิกา (แปลว่า "สนามกีฬาเซรามิก") เมื่อวันที่ 8 มกราคม ค.ศ. 2017 ในนัดที่บิยาร์เรอัลเปิดบ้านพบกับบาร์เซโลนา โดยชื่อใหม่สื่อถึงอุตสาหกรรมเซรามิก</doc>
