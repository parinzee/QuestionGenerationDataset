<doc id="225020" url="https://th.wikipedia.org/wiki?curid=225020" title="หม่อมเจ้ากฤษณาพักตรพิมล ศุขสวัสดิ">หม่อมเจ้ากฤษณาพักตรพิมล ศุขสวัสดิ หม่อมเจ้ากฤษณาพักตรพิมล ศุขสวัสดิ (ดิศกุล; 24 ธันวาคม 2460) เป็นพระธิดาในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ กับหม่อมแสง ดิศกุล ณ อยุธยา เป็นพระบรมวงศานุวงศ์ลำดับที่ 15 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้ากฤษณาพักตรพิมล (ท่านหญิงเพียน) ประสูติเมื่อวันที่ 24 ธันวาคม พ.ศ. 2460 เป็นพระธิดาในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ กับหม่อมแสง ดิศกุล ณ อยุธยา (ศตะรัต) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้ากฤษณาพักตรพิมล ทรงมีเชษฐาและเชษภคินี ร่วมอุทร 5 องค์ คือ- หม่อมเจ้ามารยาตรกัญญา ดิศกุล (8 เมษายน พ.ศ. 2445 - 11 ธันวาคม พ.ศ. 2549) - พรพิลาศ บุนนาค (10 ธันวาคม พ.ศ. 2447 - 10 ธันวาคม พ.ศ. 2519) - หม่อมเจ้าพวงมาศผกา ดิศกุล (3 กันยายน พ.ศ. 2450 - 12 มิถุนายน พ.ศ. 2526) - หม่อมเจ้าศุกรวรรณดิศ ดิศกุล (14 มกราคม พ.ศ. 2453 - 26 กุมภาพันธ์ พ.ศ. 2519) - เราหิณาวดี กำภู (12 พฤศจิกายน พ.ศ. 2455 - 1 มีนาคม พ.ศ. 2527)ชีวิตส่วนองค์ ชีวิตส่วนองค์. หม่อมเจ้ากฤษณาพักตรพิมล เสกสมรสกับหม่อมเจ้าประสพสุข ศุขสวัสดิ พระโอรสในพระเจ้าบรมวงศ์เธอ พระองค์เจ้าศุขสวัสดี กรมหลวงอดิศรอุดมเดช กับหม่อมเจริญ ศุขสวัสดิ ณ อยุธยา มีโอรส - ธิดา 6 คน คือ- หม่อมราชวงศ์พิมลพักตร์ สุขสวัสดิ์ - หม่อมราชวงศ์จำเริญลักษณ์ โสฬสจินดา - พลอากาศโท หม่อมราชวงศ์ประเสริฐศักดิ์ สุขสวัสดิ์ - หม่อมราชวงศ์ดำรงเดช สุขสวัสดิ์ - หม่อมราชวงศ์วิไลกัญญา วิชัยดิษฐ์ - หม่อมราชวงศ์อุษณิษา สุขสวัสดิ์ ปัจจุบัน หม่อมเจ้ากฤษณาพักตรพิมล เป็นพระธิดาเพียงองค์เดียวในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ ที่ยังทรงชนม์อยู่ และเป็นพระบรมวงศานุวงศ์ที่ชันษาสูงที่สุดและยังทรงชนม์อยู่ โดยปัจจุบันมีชันษา ปี</doc>
