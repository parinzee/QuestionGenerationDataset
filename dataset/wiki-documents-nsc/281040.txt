<doc id="281040" url="https://th.wikipedia.org/wiki?curid=281040" title="เจ้าชายดาเนียล ดยุกแห่งเวสเตร์เยิตลันด์">เจ้าชายดาเนียล ดยุกแห่งเวสเตร์เยิตลันด์ เจ้าชายดาเนียลแห่งสวีเดน ดยุกแห่งเวสเตร์เยิตลันด์ () หรือนามเดิม โอลอฟ ดาเนียล เวสต์ลิง () เป็นพระสวามีในเจ้าหญิงวิกตอเรีย มกุฎราชกุมารีแห่งสวีเดน เกิดเมื่อวันที่ 15 กันยายน พ.ศ. 2516 ปัจจุบันเป็นผู้ฝึกส่วนตัวและเจ้าของสถานออกกำลังกายพระประวัติ พระประวัติ. เจ้าชายดาเนียล ประสูติวันเดียวกันกับวันเสวยราชสมบัติของสมเด็จพระราชาธิบดีคาร์ลที่ 16 กุสตาฟแห่งสวีเดน คือเมื่อวันที่ 15 กันยายน พ.ศ. 2516 ที่เมืองเออเรอบรู เป็นบุตรของโอลเล กันนาร์ เวสต์ลิง กับอันนา คริสตินา อีวา เวสต์ลิง (สกุลเดิม: เวสต์ริง) มีพี่สาวหนึ่งคนคือ อันนา มาเรีย เวสต์ลิง เซอเดอร์สเตริมพิธีอภิเษกสมรส พิธีอภิเษกสมรส. เมื่อวันที่ 24 กุมภาพันธ์ พ.ศ. 2552 ดาเนียล เวสต์ลิงและเจ้าหญิงวิกตอเรียได้รับพระบรมราชานุญาตและความเห็นชอบจากสมเด็จพระราชาธิบดีคาร์ลที่ 16 กุสตาฟแห่งสวีเดนและรัฐบาลสวีเดนให้ประกอบพิธีหมั้นหมายกันได้ พระบรมราชานุญาตและความเห็นชอบดังกล่าวเป็นสิ่งที่จำเป็นตามกฎมณเฑียรบาลของสวีเดน พระราชพิธีอภิเษกสมรสจะจัดขึ้นในวันที่ 19 มิถุนายน พ.ศ. 2553 ซึ่งตรงกับวันครบรอบ 34 ปีของพระราชพิธีอภิเษกสมรสของสมเด็จพระราชาธิบดีและสมเด็จพระราชินี โดยพิธีดังกล่าวจะจัดขึ้นที่มหาวิหารแห่งสตอกโฮล์ม เมื่อวันที่ 28 พฤษภาคม พ.ศ. 2552 หลังจากผ่านพิธีหมั้นมาได้สามเดือน ดาเนียล เวสต์ลิงได้เข้ารับการผ่าตัดปลูกถ่ายไตที่โรงพยาบาล Karolinska University ราชสำนักสวีเดนได้ออกแถลงการเกี่ยวกับการผ่าตัดว่า การผ่าตัดผ่านพ้นไปได้ด้วยดี โดยที่ดาเนียล เวสต์ลิงได้รับไตจากบิดาของเขาเอง อาการเจ็บป่วยดังกล่าวนั้นเป็นอาการที่มีมาแต่กำเนิด แต่ไม่ใช่อาการที่ถ่ายทอดทางกรรมพันธุ์ ระหว่างการผ่าตัดนั้น เจ้าหญิงกำลังปฏิบัติพระราชกรณียกิจอยู่ที่กรีนแลนด์ จึงไม่ได้อยู่ใกล้ชิดพระอิสริยยศพระอิสริยยศ. - ฮิสรอยัลไฮเนส เจ้าชายดาเนียล ดยุกแห่งเวสเตร์เยิตลันด์</doc>
