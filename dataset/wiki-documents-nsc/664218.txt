<doc id="664218" url="https://th.wikipedia.org/wiki?curid=664218" title="โมกสยาม">โมกสยาม โมกสยาม เป็นไม้พุ่มในวงศ์ Apocynaceae ใบเดี่ยว รูปรี ผิวใบมีขนนุ่ม ดอกเป็นดอกช่อ ออกที่ปลายยอด ดอกสีชมพูหรือชมพูอมส้ม กลิ่นหอมอมเปรี้ยว ผลเป็นฝักคู่ ทรงกระบอก ออกดอกช่วงมกราคม – มีนาคม เป็นไม้ถิ่นเดียวของไทย พบครั้งแรกเมื่อ 22 เมษายน พ.ศ. 2549 โดยไซมอน การ์ดเนอร์ ชาวอังกฤษ ร่วมกับพินดา สิทธิสุนทรที่เขาหินปูนในจังหวัดพังงา เป็นไม้ประดับ ชื่อสปีชีส์ตั้งเป็นเกียรติแก่ประเทศไทย</doc>
