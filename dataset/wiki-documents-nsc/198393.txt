<doc id="198393" url="https://th.wikipedia.org/wiki?curid=198393" title="โกลำ">โกลำ โกลำ (; ) เป็นตัวละครในวรรณกรรมจีนอิงประวัติศาสตร์เรื่องสามก๊ก เดิมเป็นนายทหารของอ้วนเสี้ยวเช่นเดียวกับเตียวคับในศึกกัวต๋อ เมื่อครั้งที่โจโฉนำกำลังทหารเข้าล้อมเผาเมืองอัวเจ๋า ซึ่งเป็นคลังเสบียงของอ้วนเสี้ยวจนวอดวาย อ้วนเสี้ยวจึงใช้แผนการของกัวเต๋าด้วยการส่งเตียวคับและโกลำให้ไปบุกโจมตีค่ายของโจโฉ แต่ถูกทัพของแฮหัวตุ้นตีแตกพ่าย หลังเตียวคับและโกลำแตกพ่ายยับเยิน กัวเต๋าเกรงกลัวความผิด จึงปัดความผิดให้พ้นตัวเองด้วยการใส่ร้ายโกลำและเตียวคับด้วยข้อหาการเป็นไส้ศึก สร้างความโกรธแค้นแก่อ้วนเสี้ยวเป็นอย่างมาก จึงคิดสั่งการให้ทหารจับตัวเตียวคับและโกลำมารับโทษทางวินัยทหาร แต่ทั้งสองคนหลบหนีไปได้จึงไปสวามิภักดิ์ต่อโจโฉในภายหลัง เมื่อครั้งเล่าปี่นำกำลังทหารบุกโจมตีเมืองฮูโต๋ แต่ต้องพ่ายแพ้แตกพ่ายยับเยินกลับจ๊กก๊ก โกลำนำกำลังทหารจำนวนมากติดตามเพื่อสังหารเล่าปี่ แต่ในขณะที่เล่าปี่เกือบพลาดท่าเสียทีโกลำที่ติดตามมาจนเกือบถึงตัว จูล่งได้เข้ามาช่วยไว้ได้ทัน และสังหารโกลำตายรายนามบุคคลที่โดนสังหารโดยโกลำ รายนามบุคคลที่โดนสังหารโดยโกลำ. เล่าเพ็ก ทหารเอกของเล่าปี่</doc>
