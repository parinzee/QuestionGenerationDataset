<doc id="670836" url="https://th.wikipedia.org/wiki?curid=670836" title="ปลาไหลกัลเปอร์">ปลาไหลกัลเปอร์ ปลาไหลกัลเปอร์ () เป็นวงศ์และสกุลของปลาทะเลน้ำลึกวงศ์หนึ่ง ใช้ชื่อวงศ์ว่า Saccopharyngidae (มาจากภาษาละติน "saccus" หมายถึง "ถุง" และภาษากรีก φάρυγξ, หมายถึง "คอหอย") ปลาไหลกัลเปอร์ เป็นปลาที่มีลำตัวเรียวยาวคล้ายปลาไหล ลำตัวไม่มีเกล็ด มีลักษณะเด่น คือ มีปากกว้างใหญ่ มีส่วนหัวที่ใหญ่กว่า 1 ใน 4 ของลำตัว ภายในปากมีฟันที่แหลมคมเต็มไปหมด มีหางยาวและไวต่อความรู้สึก ดวงตามีขนาดเล็ก มีลำตัวทั่วไปสีดำ และยาวได้เต็มที่ประมาณ 2 เมตร (6.5 ฟุต) พบได้ในระดับความลึก 1,800 เมตร (6,000 ฟุต) เป็นปลาที่เหมือนกับปลาใต้ทะเลลึกทั่วไป คือ กินอาหารได้หลากหลายชนิดไม่เลือก เนื่องจากเป็นสถานที่ ๆ อาหารหายาก ซึ่งด้วยปากที่กว้างใหญ่เช่นนี้ทำให้สามารถกินอาหารที่มีขนาดใหญ่กว่าตัวได้การจำแนก การจำแนก. มีเพียงสกุลเดียว คือ Saccopharynx แบ่งออกได้เป็น 10 ชนิด- Saccopharynx ampullaceus - Saccopharynx berteli - Saccopharynx harrisoni - Saccopharynx hjorti - Saccopharynx lavenbergi - Saccopharynx paucovertebratis - Saccopharynx ramosus - Saccopharynx schmidti (ปลาไหลกัลเปอร์หางแส้) - Saccopharynx thalassa - Saccopharynx trilobatus</doc>
