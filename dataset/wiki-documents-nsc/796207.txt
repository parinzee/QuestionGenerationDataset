<doc id="796207" url="https://th.wikipedia.org/wiki?curid=796207" title="พลอย ศรนรินทร์">พลอย ศรนรินทร์ พลอย ศรนรินทร์ เกิด 29 มกราคม พ.ศ. 2544 ที่กรุงเทพมหานคร เป็น นักแสดงชาวไทย เรียนมัธยมที่สาธิตรามคำแหง ปัจจุบันเรียน Pre-degree Ramkhamhaeng University คณะมนุษยศาสตร์ เอกภาษาอังกฤษ พลอยเริ่มงานในวงการบันเทิงในขณะอายุ 6 ปี ด้วยการแคสติ้งบทกำไลมาศผ่าน จึงได้แสดงเรื่องพระทิณวงศ์เป็นเรื่องแรก ซึ่งเป็นละครจักร ๆ วงศ์ ๆของบริษัทสามเศียรจำกัด โดยออกอากาศวันเสาร์-อาทิตย์ เวลา 8.00-9.00 น. ทางสถานีโทรทัศน์สีกองทัพบกช่อง 7 หลังจากละครพระทิณวงศ์ พลอยได้แสดงละครจักร ๆ วงศ์ ๆต่ออีก 1 เรื่อง คือเรื่องสังข์ทอง ในขณะที่อายุ 7 ปี จากนั้นในวัย 10 ปี ได้รับบทสมทบในกับภาพยนตร์กระดึ๊บ ของค่ายGTH และได้มีงานแสดงเข้ามาอย่างต่อเนื่อง ตามที่ระบุไว้ในส่วนของผลงานด้านล่าง พร้อมลิ้งวิดีโอสำหรับรับชมย้อนหลัง ในปี 2558 พลอยเริ่มเป็นที่รู้จักมากขึ้น จากการได้รับบทแรงในภาพยนตร์เรื่อง อาปัติโดยเป็นบทเด็กสาวที่มีความสัมพันธ์ลึกซึ้งกับเณรรูปหนึ่ง บทนี้ทำให้พลอยแจ้งเกิดอย่างเต็มตัวในวงการบันเทิง และได้กระแสตอบรับทั้งจากผู้ชม และนักวิจารณ์อย่างมากมาย นอกจากนี้ ใคร ๆ ต่างลงความเห็นว่า ใบหน้าของพลอย คล้ายกับนักแสดงรุ่นแม่อย่างจินตหรา สุขพัฒน์ จนใครหลายคนเรียกพลอยว่า "จินตหรา 2" พลอยได้รับรางวัลสุพรรณหงส์ สาขานักแสดงสมทบหญิงยอดเยี่ยม จากภาพยนตร์เรื่องสยามสแควร์ ในงานสุพรรณหงส์ ครั้งที่ 27 ประจำปี 2560 จัดขึ้นเมื่อค่ำวันอาทิตย์ที่ 11 มีนาคม 2561 ณ ศูนยวัฒนธรรมแห่งประเทศไทย และรางวัลนักแสดงสมทบหญิงยอดเยี่ยมจากภาพยนตร์เรื่องสยามสแควร์ ในงาน Thai Film Director​ Award ครั้งที่ 8 จัดขึ้นในวันที่ 4 เมษายน พ.ศ. 2561 ที่ Town In Town Hotel Bangkokผลงานละครโทรทัศน์ภาพยนตร์โฆษณามิวสิควิดีโอพากย์เสียงภาษาไทยรางวัล รางวัล. รางวัลภาพยนตร์แห่งชาติ สุพรรณหงส์ รางวัลชมรมวิจารณ์บันเทิง รางวัลรางวัลคมชัดลึก อวอร์ด รางวัลสตาร์พิกส์ไทยฟิล์มอะวอดส์</doc>
