<doc id="858350" url="https://th.wikipedia.org/wiki?curid=858350" title="เจ้าหญิงลัลลา ฮัสนา">เจ้าหญิงลัลลา ฮัสนา เจ้าหญิงลัลลา ฮัสนา (; ; 19 พฤศจิกายน พ.ศ. 2510) เป็นพระราชธิดาในสมเด็จพระราชาธิบดีฮะซันที่ 2 ประสูติแต่เจ้าหญิงลัลลา ลาติฟะฮ์ พระชายาพระองค์ที่สอง และเป็นพระขนิษฐาในสมเด็จพระราชาธิบดีมุฮัมมัดที่ 6 พระมหากษัตริย์แห่งโมร็อกโกพระองค์ปัจจุบันพระประวัติ พระประวัติ. เจ้าหญิงลัลลา ฮัสนา ประสูติเมื่อวันที่ 19 พฤศจิกายน พ.ศ. 2510 เป็นพระราชบุตรลำดับที่ 4 ในสมเด็จพระราชาธิบดีฮะซันที่ 2 ประสูติแต่เจ้าหญิงลัลลา ลาติฟะฮ์ พระชายาพระองค์ที่สอง ทรงสำเร็จการศึกษาจากกอแล็ฌรัวยาล () ในราบัต เจ้าหญิงลัลลา ฮัสนาเสกสมรสกับ ดร. คาลิด เบนฮัรบิต (; ; เกิด พ.ศ. 2502) อายุรแพทย์โรคหัวใจและหลอดเลือด เมื่อวันที่ 13 ธันวาคม พ.ศ. 2534 มีพระธิดาสองคน ได้แก่1. ลัลลา อูมัยมะฮ์ เบนฮัรบิต (; ; เกิด 15 ธันวาคม พ.ศ. 2538) 2. ลัลลา อูลายะฮ์ เบนฮัรบิต (; ; เกิด 20 ตุลาคม พ.ศ. 2540)พระกรณียกิจ พระกรณียกิจ. เมื่อครั้งยังทรงพระเยาว์ ทรงสนพระทัยด้านสังคมและวัฒนธรรม โดยเฉพาะทรงต่อต้านปัจจัยอันทำให้เกิดปัญหาสิ่งแวดล้อมภายในประเทศ ทรงตั้งโครงการประทานรางวัลหาดสวยและสะอาดที่สุดของโมร็อกโก ซึ่งเป็นพระดำริที่ทรงจัดทำภายในประเทศเพื่อป้องกันการทำลายสิ่งแวดล้อม หลังการเสด็จขึ้นครองราชย์ของสมเด็จพระราชาธิบดีมุฮัมมัดที่ 6 พระเชษฐา พระองค์ก็ทรงตำแหน่งประธานมูลนิธิมุฮัมมัดที่ 6 เพื่อการคุ้มครองสิ่งแวดล้อม (Muhammad VI Foundation for Environmental Protection) ในปี พ.ศ. 2544 และทรงปฏิบัติพระกรณียกิจเพื่อเผยแพร่ความรู้ความเข้าใจด้านปัญหาสิ่งแวดล้อมแก่ราษฎร พระองค์ประธานกิตติมศักดิ์สมาคมฮะซันเพื่อดัชนีการพัฒนามนุษย์ (Hassanate Association for Human Development)องค์กรในพระอุปถัมภ์องค์กรในพระอุปถัมภ์. - องค์ประธานกิตติมศักดิ์ - สมาคมสตรีและข้าราชการพลเรือนแห่งชาติ (National League of Female Civil and Semi-Civil Servants) - สมาคมช่วยเหลือเด็กป่วยโมร็อกโก (Moroccan Association for the Aid of Sick Children : AMAEM) - หมู่บ้านเด็กเอสโอเอสโมร็อกโก (Moroccan SOS Children's Village) - สมาคมคุณธรรม (Al-Ihsane Association) - สมาคมป้องกันกลุ่มอาการผิดปกติที่เกิดกับกล้ามเนื้อโมร็อกโก (Moroccan Anti Myopathy Association) - องค์ประธาน - มูลนิธิมุฮัมมัดที่ 6 เพื่อคุ้มครองสิ่งแวดล้อม (Muhammad VI Foundation for Environmental Protection) - สมาคมโบราณคดีและมรดกโมร็อกโก (Moroccan Archaeology and Patrimony Association : SMAP)</doc>
