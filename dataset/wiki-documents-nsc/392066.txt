<doc id="392066" url="https://th.wikipedia.org/wiki?curid=392066" title="สถานีสำโรง">สถานีสำโรง สถานีสำโรง เป็นสถานีรถไฟฟ้าในอำเภอเมืองสมุทรปราการ จังหวัดสมุทรปราการ ในเส้นทางรถไฟฟ้าบีทีเอส สายสุขุมวิท และรถไฟฟ้าสายสีเหลืองสถานีรถไฟฟ้าบีทีเอส สายสุขุมวิท สถานีรถไฟฟ้าบีทีเอส สายสุขุมวิท. สถานีสำโรง () เป็นสถานีรถไฟลอยฟ้าในเส้นทางรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสุขุมวิท ช่วงแบริ่ง-สมุทรปราการ ระยะทาง 12.8 กิโลเมตร โดยยกระดับเหนือถนนสุขุมวิท บริเวณสะพานข้ามคลองสำโรง เป็นสถานีต้นทางของในเส้นทางช่วงแบริ่ง-สมุทรปราการ และเป็นสถานีแรกที่ระบบรถไฟฟ้าบีทีเอสจะเข้าสู่พื้นที่จังหวัดสมุทรปราการที่ตั้ง ที่ตั้ง. ถนนสุขุมวิท ระหว่างสะพานข้ามคลองสำโรงและสามแยกเทพารักษ์ ในพื้นที่ตำบลสำโรงเหนือ อำเภอเมือง จังหวัดสมุทรปราการ บริเวณสถานีสำโรงนี้เป็นจุดเชื่อมต่อการเดินทางที่สำคัญจุดหนึ่งของสมุทรปราการ เนื่องจากเป็นย่านการค้าแหล่งใหญ่ มีชุมชนอย่างหนาแน่น มีแยกเทพารักษ์ที่เชื่อมต่อไปยังถนนศรีนครินทร์และอำเภอบางพลี ใกล้กันยังมีแยกปู่เจ้าสมิงพรายที่สามารถเชื่อมไปยังแม่น้ำเจ้าพระยา ท่าน้ำปู่เจ้าสมิงพราย อำเภอพระประแดง ฝั่งธนบุรี รวมถึงถนนพระราม 3 ซึ่งเชื่อมต่อมายังจังหวัดสมุทรปราการได้ด้วยสะพานวงแหวนอุตสาหกรรม นอกจากนี้ ในอนาคตสถานีสำโรงยังอาจใช้เป็นจุดเชื่อมต่อการเดินทางกับโครงการระบบขนส่งมวลชนสายสีเหลืองบริเวณแยกเทพารักษ์และปู่เจ้าสมิงพรายแผนผังของสถานี แผนผังของสถานี. ในช่วงแรกของการเปิดให้บริการ สถานีสำโรงเปิดทางออกเพียงแค่ฝั่งคลองสำโรง (ทางออกที่ 1 2 และ 6) เท่านั้น โดยทางออกในฝั่งแยกเทพารักษ์ (ทางออกที่ 3-5) ไม่ได้เปิดใช้งานเนื่องจากยังไม่ได้ติดตั้งอุปกรณ์ที่เกี่ยวข้องกับการออกบัตรโดยสารและประตูตรวจบัตรโดยสาร ผู้โดยสารที่มาจากฝั่งเทพารักษ์จำเป็นต้องเดินไปขึ้นสถานีจากฝั่งคลองสำโรงเพียงช่องทางเดียว แต่ภายหลังบีทีเอสซีแก้ปัญหาด้วยการเปิดทางพิเศษผ่านประตูสวิงเกต และตีแนวรั้วเหล็กเพื่อแยกระหว่างทางเดินไปทางออกที่ 3-5 และพื้นที่ตรวจบัตรโดยสารแล้วให้ออกจากกัน ทำให้ผู้โดยสารที่มาจากฝั่งเทพารักษ์ สามารถเดินขึ้นสถานีผ่านทางออกที่ 3-5 ได้ และในบางช่วงเวลา ได้แก่ เวลา 7.00-9.00 น. และ 17.00-20.00 น. รถไฟฟ้าจะมีการแบ่งการเดินรถออกเป็นสองสถานีปลายทาง คือสถานีแบริ่ง และ สถานีสำโรง ผู้โดยสารที่เดินทางมากับขบวนรถสถานีปลายทางแบริ่ง จะต้องเปลี่ยนขบวนรถใหม่ที่สถานีบางนาเพื่อเดินทางเข้าสถานีสำโรง ส่วนทุกวันเสาร์-อาทิตย์ และวันหยุดนักขัตฤกษ์ จะมีรถวิ่งเข้าสถานีสำโรง 3 ขบวน และตามด้วยเข้าแบริ่ง 1 ขบวนตลอดทั้งวัน และเนื่องจากเป็นสถานีปลายทาง รวมถึงเปิดใช้ที่ชานชาลาที่ 2 เพียงชานชาลาเดียว ผู้โดยสารที่จะโดยสารไปยังสถานีหมอชิตจะใช้ชานชาลาร่วมกับผู้โดยสารที่เดินทางมาจากสถานีรายทาง โดยผู้โดยสารที่จะโดยสารไปยังสถานีหมอชิตจะต้องรอจนกว่าผู้โดยสารที่มาจากสถานีรายทางออกจากขบวนรถทั้งหมด และรอให้เจ้าหน้าที่ทำการตรวจสอบสภาพรถไฟฟ้าให้เรียบร้อยเสียก่อนรูปแบบสถานี รูปแบบสถานี. กว้าง 22.6 เมตร ยาว 150 เมตร มีช่วงพื้นที่รองรับรางรถไฟยาว 135 เมตร ประกอบด้วยชั้นจำหน่ายตั๋ว และชั้นชานชาลา โดยชานชาลาจะเป็นแบบชานชาลากลาง (Center Platfrom) เพื่อเพิ่มความสะดวกในการเปลี่ยนขบวนรถ ในกรณีที่ผู้ให้บริการเป็นอีกรายสิ่งอำนวยความสะดวกสิ่งอำนวยความสะดวก. - ลิฟต์ และสิ่งอำนวยความสะดวกสำหรับผู้พิการ - ทางเดินเชื่อมจากสถานีไปยังตลาดสำโรง ห้างอิมพีเรียลเวิลด์ และบิ๊กซี สำโรงสัญลักษณ์ของสถานี สัญลักษณ์ของสถานี. เป็นรูปคลองสำโรง สี่อถึงย่านสำโรง เน้นใช้สีเขียว ตกแต่งรั้วและเสา บริเวณสถานี ชั้นชานชาลา ชั้นจำหน่ายตั๋ว ป้ายบอกทางและทางเข้าออกสถานี เพื่อบ่งบอกว่าเป็นสถานีด้านตะวันออกทางเข้าออกสถานีทางเข้าออกสถานี. - 1 ซอยนครทอง 1 , ซอยนครทอง 2 (ลิฟท์) , ทางเดินเชื่อมศูนย์การค้าอิมพีเรียลเวิลด์ สำโรง , ตลาดสำโรง , โรงพยาบาลสำโรงการแพทย์ - 2 โรงน้ำแข็งสำโรง , ไปรษณีย์สำโรง - 3 สถานีตำรวจภูธรสำโรงเหนือ , ป้ายรถประจำทางไปถนนเทพารักษ์ อำเภอบางพลี - 4 ซอยสุขุมวิท 80 , บ.ว่องไวอุตสาหกรรม (ลิฟท์) - 5 ปากทางแยกเทพารักษ์ ทิศใต้ ป้ายรถประจำ ทางไปปากน้ำ บางปู (บันไดเลื่อน) - 6 หจก.สำโรงรวมกิจ , ป้ายรถประจำทางไปบางนา (บันไดเลื่อน) จุดรวมพล อยู่ที่ ทางออก 1 และ ทางออก 3 บริเวณหน้าสถานีตำรวจภูธรสำโรงเหนือเวลาให้บริการการแก้ปัญหาจราจรบริเวณแยกเทพารักษ์ และแยกปู่เจ้าสมิงพราย การแก้ปัญหาจราจรบริเวณแยกเทพารักษ์ และแยกปู่เจ้าสมิงพราย. สนข. และกรมทางหลวงได้พิจารณาหารือร่วมกัน เพื่อปรับปรุงกายภาพของถนน ได้แก่การเพิ่มช่องจราจรถนนสุขุมวิทบริเวณแยกจาก 6 เป็น 8 ช่องจราจร และขยายสะพานข้ามคลองสำโรงจาก 4 เป็น 6 ช่องจราจร โดยไม่สร้างสะพานลอยข้ามแยก ทำให้สถานีสำโรงยังคงมีตำแหน่งที่สะดวกต่อการเชื่อมต่อของผู้ใช้บริการขนส่งมวลชน และไม่ต้องยกสถานีสูงเกินไป แต่มีความจำเป็นที่จะต้องรื้อถอนตึกด้านข้างเพื่อทำการขยายถนน ซึ่งได้มีการต่อต้านจากประชาชนในย่านสำโรง โดยขึ้นป้ายประท้วงและบอกให้สร้างได้โดยไม่ต้องขยายถนน ซึ่งในความเป็นจริงแล้วถ้าไม่ทำการขยายถนนเสียก่อนจะทำให้การจราจรติดขัดมากขึ้นไปอีกสถานีรถไฟฟ้าสายสีเหลือง สถานีรถไฟฟ้าสายสีเหลือง. สถานีสำโรง () เป็นโครงการสถานีรถไฟฟ้ารางเดี่ยวในเส้นทางรถไฟฟ้าสายสีเหลืองโดยจะยกระดับเหนือสามแยกถนนเทพารักษ์ บริเวณถนนเทพารักษ์ตัดถนนสุขุมวิท ในพื้นที่ตำบลเทพารักษ์ อำเภอเมืองสมุทรปราการ จังหวัดสมุทรปราการที่ตั้ง ที่ตั้ง. ถนนเทพารักษ์ ใกล้สามแยกตัดถนนสุขุมวิทสถานที่สำคัญใกล้เคียงสถานที่สำคัญใกล้เคียง. - คลองสำโรง - สามแยกเทพารักษ์และสามแยกปู่เจ้าสมิงพราย - สถานีตำรวจภูธรสำโรงเหนือ - ไปรษณีย์สำโรง - ตลาดสำโรง - ศูนย์การค้าอิมพิเรียลเวิลด์ สำโรง - บิ๊กซี ซูเปอร์เซ็นเตอร์ สาขาสำโรง - ธนาคารยูโอบี สาขาสำโรง - โรงพยาบาลสำโรงการแพทย์ - ธนาคารออมสิน สาขาสำโรง - โรงเรียนอัสสัมชัญสมุทรปราการ</doc>
