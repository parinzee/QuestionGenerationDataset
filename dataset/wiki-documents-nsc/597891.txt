<doc id="597891" url="https://th.wikipedia.org/wiki?curid=597891" title="โอเอฟซีแชมเปียนส์ลีก 2013-14">โอเอฟซีแชมเปียนส์ลีก 2013-14 โอเอฟซีแชมเปียนส์ลีก 2013-14 หรือที่รู้จักกันโดยทั่วไปว่า โอลีก 2014 เป็นการแข่งขันชิงถ้วยที่ใหญ่ที่สุดในทวีประหว่างสโมสรภายในทวีปโอเชียเนียครั้งที่ 13 ซึ่งการแข่งขันในครั้งนี้ดำเนินการจัดการแข่งขันโดยสมาพันธ์ฟุตบอลโอเชียเนีย (Oceania Football Confederation - OFC) และถือเป็นการแข่งขันครั้งที่ 8 ภายใต้ชื่อโอเอฟซีแชมเปียนส์ลีกอีกด้วย โดยมีสโมสรฟุตบอลออกแลนด์ซิตีเป็นผู้ชนะเลิศจากการแข่งขันในครั้งที่แล้ว สโมสรที่ชนะเลิศในการแข่งขันรายการโอเอฟซีแชมเปียนส์ลีก 2013-14 จะได้สิทธิ์เป็นตัวแทนของทวีปโอเชียเนียเข้าร่วมการแข่งขันฟุตบอลชิงแชมป์สโมสรโลก 2014 นอกจากนี้แล้วผู้ชนะเลิสและรองรองชนะเลิศของรายการนี้จะมีสิทธิ์เข้าร่วมการแข่งขันโอเอฟซีเพรสสิเดนท์คัพ ซึ่งจะมี 2 สโมสรจากสมาพันธ์ฟุตบอลเอเชีย (AFC) และอีก 2 สโมสรรับเชิญเข้าร่วมในการแข่งขันครั้งนี้ โดยจะจัดการแข่งขันในเดือนพฤศจิกายน ค.ศ. 2014การเปลี่ยนแปลงรูปแบบ การเปลี่ยนแปลงรูปแบบ. สมาพันธ์ฟุตบอลโอเชียเนียตัดสินใจที่จะเปลี่ยนรูปแบบการแข่งขันสำหรับปี 2014 โดยกำหนดให้:- การแข่งขันประกอบไปด้วย 2 รอบการแข่งขัน คือ รอบคัดเลือกและรอบสุดท้าย โดยรอบสุดท้ายประกอบไปด้วยรอบแบ่งกลุ่ม รอบรองชนะเลิศและรอบชิงชนะเลิศ - การแข่งขันในรอบคัดเลือกให้คงรูปแบบเหมือนครั้งที่แล้ว โดยให้สโมสรฟุตบอลจากสมาคมฟุตบอลที่มีมาตรฐานต่ำที่สุด 4 สโมสรเข้าร่วมการแข่งขันแบบพบกันหมดที่สนามใดสนามหนึ่ง โดยผู้ชนะเลิศในรอบคัดเลือกนั้นจะได้เข้าสิทธิ์เข้ารอบแบ่งกลุ่มโดยอัตโนมัติ - การแข่งขันในรอบแบ่งกลุ่มนั้นจะมี 12 สโมสรเข้าร่วมการแข่งขันในรอบสุดท้าย (เพิ่มจากเดิม 8 สโมสรเมื่อการแข่งขันครั้งที่แล้ว) โดยจะมี 4 สมาคมฟุตบอลที่มีสิทธิ์ส่งเข้าแข่งขัน 2 สโมสร, 3 สมาคมฟุตบอลที่มีสิทธิ์ส่งเข้าแข่งขัน 2 สโมสร รวมกับอีก 1 สโมสรที่มาจากรอบคัดเลือก สโมสรทั้งหมด 12 สโมสรจะถูกจับสลากแบ่งสายออกเป็น 3 กลุ่ม กลุ่มละ 4 สโมสร (สโมสรจากประเทศเดียวกันจะไม่พบกันเองในรอบแบ่งกลุ่ม) สโมสรที่ชนะเลิศในแต่ละกลุ่มและอันดับ 2 ที่ดีที่สุดจะได้เข้ารอบรองชนะเลิศ ในรอบแบ่งกลุ่มนี้จะแข่งขันกันแบบพบกันหมด โดยจะมีประเทศเจ้าภาพเป็นผู้จัดการแข่งขันในแต่ละกลุ่ม - สำหรับการแข่งขันรอบรองชนะเลิศและชิงชนะเลิศ รูปแบบการแข่งขันจะคงรูปแบบเหมือนกับครั้งที่แล้ว โดยรอบรองชนะเลิศจะแข่งขันแบบเหย้าและเยือน ผู้ชนะการแข่งขันรอบรองชนะเลิศจะได้เข้าไปเล่นต่อในรอบชิงชนะเลิศ ซึ่งเป็นการแข่งขันนัดเดียวในสนามฟุตบอลที่กำหนดไว้แล้วสโมสรที่เข้าร่วม สโมสรที่เข้าร่วม. สโมสรฟุตบอล 15 สโมสรเข้าร่วมการแข่งขันในรายการ โอเอฟซีแชมเปียนส์ลีก 2013-14 สมาคมฟุตบอล 4 สมาคมที่มีผลงานดีที่สุดในการแข่งขัน โอเอฟซีแชมเปียนส์ลีก 2012-13 (ฟิจิ, นิวซีแลนด์, ตาฮีติ, วานูอาตู) จะได้รับสิทธิ์เข้าร่วม 2 สโมสร และอีก 3 สมาคมฟุตบอล (นิวแคลิโดเนีย, ปาปัวนิวกินีและหมู่เกาะโซโลมอน) ได้รับสิทธิ์เข้าร่วมการแข่งขัน 1 สโมสร สโมสรจากสมาคมฟุตบอลเหล่านี้จะได้รับสิทธิ์เข้าร่วมรอบแบ่งกลุ่มโดยอัตโนมัติ สำหรับสมาคมฟุตบอลที่เหลือ (อเมริกันซามัว, หมู่เกาะคุก, ซามัวและตองกา) จะได้รับสิทธิ์เข้าร่วมการแข่งขันรอบคัดเลือก ซึ่งผู้ชนะเลิศในรอบคัดเลือกนี้จะได้รับสิทธิ์เข้าร่วมรอบแบ่งกลุ่ม รายชื่อสโมสรด้านล่างนี้ยังไม่แน่นอน ต้องรอการยืนยันก่อนจาก OFCตารางการแข่งขัน ตารางการแข่งขัน. ตารางการแข่งขันโอเอฟซีแชมเปียนส์ลีก 2013-14 เป็นไปตามตารางด้านล่างนี้รอบคัดเลือก รอบคัดเลือก. รอบคัดเลือกจะทำการแข่งขันในเมือง ปาโกปาโก, อเมริกันซามัว ระหว่างวันที่ 15 ถึง 19 ตุลาคม 2013 (ในโซนเวลา ). การจับสลากได้ดำเนินการในวันที่ 8 ตุลาคม 2013 ณ สำนักงานใหญ่สมาพันธ์ฟุตบอลโอเชียเนีย ในเมืองออกแลนด์, นิวซีแลนด์ เพื่อกำหนดตารางการแข่งขัน สโมสรทั้ง 4 สโมสรจะแข่งขันกันในรูปแบบพบกันหมด โดยผู้ชนะจะได้เข้าไปเล่นในรอบแบ่งกลุ่ม ร่วมกัยอีก 11 สโมสรที่ได้สิทธิ์เข้าเล่นโดยอัตโนมัติ</doc>
