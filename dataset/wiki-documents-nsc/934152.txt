<doc id="934152" url="https://th.wikipedia.org/wiki?curid=934152" title="ตระกูลบาร์เซโลนา">ตระกูลบาร์เซโลนา ตระกูลบาร์เซโลนา () เป็นราชวงศ์ในยุคกลางที่ปกครองเคานตี้บาร์เซโลนาอย่างต่อเนื่องตั้งแต่ ค.ศ. 878 และบัลลังก์แห่งอารากอนตั้งแต่ ค.ศ. 1137 (ในฐานะกษัตริย์ตั้งแต่ ค.ศ. 1162) โดยสืบเชื้อสายมาจากพวกเบลโลนิด ลูกหลานของวิลเฟรดผู้ขนดก สืบทอดต่อพื้นที่ส่วนใหญ่ของเคานตี้คาตาลันในคริสตศตวรรษที่ 13 และก่อตั้งราชรัฐคาตาโลเนียขึ้นมา รวมมันเข้ากับอาณาจักรอารากอนผ่านทางการแต่งงานและการพิชิตดินแดนและอาณาจักรมากมายจนกระทั่งลูกหลานเพศชายที่ถูกต้องตามกฎหมายคนสุดท้ายของสายหลัก มาร์ตินผู้มีมนุษยธรรม สิ้นพระชนม์ ใน ค.ศ. 1410 สายย่อยของตระกูลปกครองอูร์กเอลล์ (ตั้งแต่ ค.ศ. 992) และกันเดียต่อไป สายย่อยของราชวงศ์ยังปกครองเอาโซนาเป็นช่วงๆ ตั้งแต่ ค.ศ. 878 จนถึง ค.ศ. 1111, โพรว็องซ์ ตั้งแต่ ค.ศ. 1112 ถึง ค.ศ. 1245 และซิซิลี ตั้งแต่ ค.ศ. 1282 ถึง ค.ศ. 1409 ด้วยการประนีประนอมแห่งกาสเปในปี ค.ศ. 1412 บัลลังก์แห่งอารากอนถูกส่งต่อไปยังสายของตระกูลตราสตามารา ที่สืบเชื้อสายมาจากอินฟานตาเอเลนอร์แห่งตระกูลบาร์เซโลนายศตำแหน่งของตระกูลบาร์เซโลนาและวันที่ได้รับมายศตำแหน่งของตระกูลบาร์เซโลนาและวันที่ได้รับมา. - เคานต์แห่งอูร์กเอลล์ (ค.ศ. 870-992) - เคานต์แห่งบาร์เซโลนา (ค.ศ. 878-1410) รับช่วงต่อมาจากสายอื่นของตระกูล (ตระกูลซาลาวี - ซาลาแวร์เรีย - นาโปเลออน ซาลาแวร์เรียที่ 3 แห่งมอนต์แซร์รัต) - เคานต์แห่งจิโรนา (ค.ศ. 878-1410) - เคานต์แห่งเอาโซนา (ค.ศ. 1111-1410) - เคานต์แห่งเบซาลู (ค.ศ. 1111-1410) รับช่วงต่อมาจากสายอื่นของตระกูล - เคานต์แห่งโพรว็องซ์ (ค.ศ. 1112-1245) - เคานต์แห่งแบร์กา (ค.ศ. 1118-1410) - เคานต์แห่งเซอร์ดานเญ (ค.ศ. 1118-1410) รับช่วงต่อมาจากสายอื่นของตระกูล - เคานต์แห่งก็องเฟลนต์ (ค.ศ. 1118-1410) - เจ้าชายแห่งอารากอน (ค.ศ. 1137-1162) - กษัตริย์แห่งอารากอน (ค.ศ. 1162-1410) - เคานต์แห่งรูซิลล์ยอน (ค.ศ. 1172-1410) - เคานต์แห่งปาลล์ยาร์ส ดุซซา (ค.ศ. 1192-1410) - ลอร์ดแห่งมอนต์เปลิเยร์ (ค.ศ. 1204-1249) - กษัตริย์แห่งบาเลนเซีย (ค.ศ. 1238-1410) - กษัตริย์แห่งมายอร์กา (ค.ศ. 1276-1410) - กษัตริย์แห่งซิซิลี (ค.ศ. 1282-1410) - กษัตริย์แห่งซาร์ดิเนียและกอร์ซิกา (ค.ศ. 1297-1410) - ดยุคแห่งเอเธนส์ (ค.ศ. 1312-1388) - เคานต์แห่งอูร์กเอลล์ (ค.ศ. 1314-1413) - ดยุคแห่งเนโอปาเตรีย (ค.ศ. 1319-1390)</doc>
