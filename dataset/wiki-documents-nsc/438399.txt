<doc id="438399" url="https://th.wikipedia.org/wiki?curid=438399" title="เทศบาลเมืองยโสธร">เทศบาลเมืองยโสธร เทศบาลเมืองยโสธร เป็นเทศบาลเมืองแห่งหนึ่งในอำเภอเมืองยโสธร จังหวัดยโสธร เป็นเขตองค์กรปกครองส่วนท้องถิ่นที่ตั้งศาลากลางจังหวัดยโสธร มีพื้นที่ 9.7 ตารางกิโลเมตร ครอบคลุมพื้นที่ตำบลในเมืองทั้งตำบล มีประชากรในปี พ.ศ. 2560 จำนวน 20,345 คนประวัติ ประวัติ. เทศบาลเมืองยโสธรตั้งอยู่ที่ ตำบลในเมือง อำเภอเมืองยโสธร จังหวัดยโสธร ได้รับจัดตั้งเป็นเทศบาลตำบลยโสธร อำเภอยโสธร จังหวัดอุบลราชธานี เมื่อวันที่ 19 ธันวาคม 2487 เมื่ออำเภอยโสธร ยกฐานะขึ้นเป็นจังหวัดยโสธร ตามประกาศคณะปฏิวัติ ฉบับที่ 10 ลงวันที่ 6 กุมภาพันธ์ 2515 เทศบาลตำบลยโสธร จึงได้เปลี่ยนฐานะเป็นเทศบาลเมืองยโสธร ตั้งแต่วันที่ 1 มีนาคม 2515อาณาเขตติดต่อ อาณาเขตติดต่อ. เทศบาลเมืองยโสธร มีพื้นที่ 9.7 ตารางกิโลเมตร มีชุมชน 23 ชุมชน มีอาณาเขตดังนี้- ทิศเหนือ ติดต่อกับตำบลน้ำคำใหญ่ อำเภอเมืองยโสธร - ทิศตะวันออก ติดต่อกับตำบลตาดทอง อำเภอเมืองยโสธร - ทิศใต้ ติดต่อกับตำบลเขื่องคำ อำเภอเมืองยโสธร - ทิศตะวันตก ติดต่อกับตำบลสำราญ อำเภอเมืองยโสธรประชากร ประชากร. เทศบาลเมืองยโสธรมีประชากรทั้งสิ้นจำนวน 22,240 คน แยกออกเป็น ชาย 11,041 คน หญิง 11,199 คน มีหลังคาครัวเรือนจำนวน 6,135 หลังคาครัวเรือน ครัวเรือนจำนวน 6,135 ครัวเรือน ( อัตราการเพิ่มตามธรรมชาติร้อยละ 0.47 ( ปี 2545 ) และ ความหนาแน่นของประชากรเฉลี่ย 2,330 คน ต่อตารางกิโลเมตรการศึกษา การศึกษา. สถานศึกษาในเขตเทศบาลเมืองยโสธรมีดังนี้- สังกัดเทศบาลเมืองยโสธร - โรงเรียนเทศบาล ๑ สุขวิทยากรตั้งตรงจิตร ๑๕ - โรงเรียนเทศบาล ๒ สามัคคีวัฒนา - โรงเรียนเทศบาล ๓ ห้าธันวามหาราช- สังกัดสำนักงานการศึกษาขั้นพื้นฐาน - โรงเรียนยโสธรพิทยาคม - โรงเรียนศรีธรรมวิทยา- สังกัดสำนักงานการศึกษาเอกชน - โรงเรียนสันติธรรมวิทยาคม - โรงเรียนยโสธรวิทยาคาร</doc>
