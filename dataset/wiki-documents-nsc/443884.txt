<doc id="443884" url="https://th.wikipedia.org/wiki?curid=443884" title="นกกาน้ำใหญ่">นกกาน้ำใหญ่ นกกาน้ำใหญ่ (; ) เป็นนกในวงศ์นกกาน้ำ (Phalacrocoracidae) กระจายพันธุ์ในโลกเก่าและชายฝั่งมหาสมุทรแอตแลนติกของทวีปอเมริกาเหนือลักษณะ ลักษณะ. นกกาน้ำใหญ่เป็นนกขนาดใหญ่สีดำ มีหลายขนาดตามแต่แหล่งการกระจายพันธุ์ หนัก 1.5 ถึง 5.3 กิโลกรัม ซี่งโดยทั่วไปแล้วหนัก 2.6 ถึง 3.7 กิโลกรัม ยาว 70 ถึง 102&nbsp;เซนติเมตร ช่วงปีกกว้าง 121 ถึง 160&nbsp;เซนติเมตร หางยาว ปากสีน้ำตาลอมเหลือง ตาสีฟ้า หน้าสีเหลือง ขนที่ท้ายทอยเป็นสันแหลม มีถุงคออยู่ระหว่างโคนปากกับคอหอย ด้านหน้าสีเหลือง ด้านหลังสีเทา นกโตเต็มวัยมีแต้มสีขาวที่ต้นขาในฤดูผสมพันธุ์พฤติกรรม พฤติกรรม. มีการอยู่รวมกันเป็นฝูง ดำน้ำและว่ายน้ำจับปลากินได้คล่องแคล่วมาก แต่เมื่อขึ้นมาแล้วต้องกางปีกเพื่อผึ่งให้แห้ง เนื่องจากในขนไม่มีน้ำมันเคลือบเหมือนนกเป็ดน้ำ ในประเทศไทยจัดเป็นสัตว์ป่าคุ้มครอง ในการสำรวจในปี พ.ศ. 2559 ในประเทศไทยไม่พบเลย จึงทำให้ไม่ทราบว่าสูญพันธุ์ไปแล้วหรือไม่จากประเทศไทย</doc>
