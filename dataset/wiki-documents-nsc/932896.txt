<doc id="932896" url="https://th.wikipedia.org/wiki?curid=932896" title="ปารศวะ">ปารศวะ พระปารศวะ พระบูรพาจารย์ ลำดับที่ 10 ของนิกายฌาน หรือนิกายเซน เดิมเป็นพราหมณ์ในประเทศคันธาระ 波栗濕縛ท่านอธิษฐานจะไม่ยอมล้มกายลงนอน ตราบใดที่ท่านไม่เข้าใจความนัยแห่งพระไตรปิฎกจนหมดสิ้น จนกระทั่งภายในเวลาเพียง 3 ปี ท่านสำเร็จธรรม พ้นจากกามาวจร พ้นจากรูปและอรูปพรหม ได้ฉฬภิญญา หรืออภิญญาทั้ง 6 คือ 波濕縛  1. อิทธิวิธิ แสดงฤทธิ์ได้ เช่น ล่องหนได้ เหาะได้ ดำดินได้ 2. ทิพพโสต มีหูทิพย์ 3. เจโตปริยญาณ กำหนดรู้ใจผู้อื่นได้ 4. ปุพเพนิวาสานุสติญาณ ระลึกชาติได้ 5. ทิพพจักขุ มีตาทิพย์ 6. อาสวักขยญาณ รู้การทำอาสวะให้สิ้นไป นอกจากนี้ ท่านยังบรรลุบารมี 8 (จากทั้งหมด 10 บารมี) ท่านเป็นผู้รู้ธรรมในฝ่ายหีนยาน เขียนอรรถกถาพระสูตรฝ่ายหีนยาน (หรือฝ่ายสันสกฤตมหายานเรียกว่า อาคม) ในคัมภีร์มหาวิภาษาศาสตร์ก็เอ่ยถึงท่านหลายครั้ง ท่านเป็นอาจารย์ของพระโพธิสัตว์อัศวโฆษะ ผู้ประกาศธรรมมหายานให้เลื่องลือไปทั้งแผ่นดิน พระปารศวะ ละสังขารเมื่อราวพ.ศ. 507References</doc>
