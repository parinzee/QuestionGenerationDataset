<doc id="768582" url="https://th.wikipedia.org/wiki?curid=768582" title="โดราเอมอน ตอน ฝ่าแดนเขาวงกต">โดราเอมอน ตอน ฝ่าแดนเขาวงกต โดราเอมอน ตอน ฝ่าแดนเขาวงกต () เป็นโดราเอมอนฉบับภาพยนตร์การ์ตูนเรื่องยาว มีความยาวทั้งสิ้น 100 นาที ภาพยนตร์ชุดนี้ถือเป็นตอนที่ 14 ของโดราเอมอนฉบับภาพยนตร์ ออกฉายครั้งแรกในประเทศญี่ปุ่นเมื่อวันที่ 6 มีนาคม พ.ศ. 2536 และ 11 ตุลาคม พ.ศ. 2538 ในประเทศไทยเนื้อเรื่อง เนื้อเรื่อง. กลางดึกวันหนึ่ง ขณะที่โนบิ โนบิสึเกะบิดาของโนบิตะกำลังเมาหลับอยู่หน้าโทรทัศน์ที่เปิดทิ้งไว้ ก็ได้มีการฉายโฆษณาโรงแรมบลิคิน () บนเกาะบลิคิน () ที่มีภูมิทัศน์สวยงาม มีชายหาดและภูเขาหิมะให้เล่นตลอดทั้งปี โนบิสึเกะจึงสั่งจอง "ปากเปล่า" กับโฆษณานั้นแล้วผล็อยหลับไป ต่อมาในเย็นวันนั้นขณะที่โนบิตะเลิกโรงเรียน กลุ่มเพื่อนสนิทคือซึเนะโอะโอ้อวดแผนการเดินทางไปเที่ยวฮาวายช่วงปิดเทอมฤดูใบไม้ผลิเช่นเดียวกับชิซุกะและญาติของไจแอนท์ ซึ่งแทงใจดำโนบิตะที่ครอบครัวไม่เคยพาไปเที่ยวช่วงปิดเทอมบ้างจึงกล่าวตัดพ้อกับโดราเอมอน ครั้นทามาโกะมารดาได้ยินบทสนทนาดังกล่าวจึงปรึกษากับโนบิสึเกะผู้เป็นสามี โนบิสึเกะจึงเข้าไปคุยกับโนบิตะว่าตนได้จองที่พักที่โรงแรมบลิคินแล้ว เมื่อโนบิตะได้ยินเช่นนั้นก็ดีใจ รีบโทรศัพท์ไปอวดเพื่อนว่าตนได้ท่องเที่ยวช่วงปิดเทอมแล้ว แต่เวลาต่อมาโนบิสึเกะฉุกคิดขึ้นมาได้ว่าตนนั้นเมาคงฝันไปและไม่ได้จองโรงแรมดังว่า โนบิตะจึงกระดากอายที่จะพบเพื่อนในโรงเรียนในวันรุ่งขึ้น เย็นวันต่อมาหลังเลิกโรงเรียน โนบิตะได้พบกับกระเป๋าเดินทางปริศนาหน้าประตูบ้านจึงนำไปให้โดราเอมอนดู ก็พบว่าเมื่อเปิดกระเป๋าออกมาก็กลายเป็นประตูทุกหนแห่ง เมื่อเดินเข้าไปก็พบว่าเป็นโรงแรมบลิคินอย่างที่โนบิสึเกะว่าไว้ บนเกาะบลิคินมีภูมิทัศน์สวยงามอย่างประหลาด เพราะดูคล้ายกับของเล่นและทำจากสังกะสี เมื่อถึงโรงแรมก็พบกับบลิคิน () หุ่นยนต์ตุ๊กตาสังกะสีเป็นผู้จัดการโรงแรม พร้อมกับหุ่นยนต์อีกสองตัวคือแท็ป () และปิเอโร () ซึ่งโรงแรมแห่งนี้เพิ่งเปิดกิจการจึงสามารถเข้าพักฟรีไม่คิดมูลค่า และยังเชื้อเชิญให้โนบิตะพาเพื่อน ๆ มาเข้าพักฟรี ๆ ด้วย โดยมีข้อห้ามว่ามิให้เข้าไปยังห้องใต้ดินเด็ดขาด ในเวลาต่อมาโนบิตะและโดราเอมอนได้ไปเล่นสกีบนภูเขาหิมะ แต่โนบิตะพบว่าโดราเอมอนหายตัวไป โดยเข้าใจว่าโดราเอมอนโกรธที่โนบิตะเรียกร้องแต่ของวิเศษมาทุ่นแรงจึงหนีกลับไปโลกอนาคต แต่แท้จริงแล้วโดราเอมอนถูกคนบางกลุ่มจับตัวไป โนบิตะจึงตามหาโดราเอมอนจนทั่วแต่กลับไม่พบ จึงเดินเข้าไปประตูชั้นใต้ดินของโรงแรม แต่โนบิตะกลัวประตูทางเข้าชั้นใต้ดิน จึงรีบกลับบ้านและไม่คิดจะกลับไปโรงแรมบลิคินอีก เย็นวันต่อมาโนบิตะทนคำเย้ยหยันของไจแอนท์และซึเนะโอะที่กล่าวหาว่าโนบิตะกุเรื่องไปท่องเที่ยวไม่ไหว จึงได้นำกระเป๋าเดินทางทุกหนแห่งนั้นมาเปิดพาเพื่อน ๆ เพื่อไปยังโรงแรมบลิคิน แต่ระหว่างที่ทุกคนกำลังเพลิดเพลินกับการท่องเที่ยวนั้นก็พบว่าโรงแรมกำลังถูกโจมตีโดยกองกำลังไม่ทราบฝ่าย พวกโนบิตะจึงโต้กลับและไล่ติดตามไปจนพบยานอวกาศรูปร่างประหลาดจอดอยู่กลางป่า ที่คนในยานนั้นกล่าวว่าพวกเขาได้จับกุมตัวโดราเอมอนไว้ แล้วบินหนีออกไปในอวกาศ หลังทราบความดังนั้นพวกโนบิตะที่กำลังเดินทางกลับไปยังกระเป๋าเดินทางทุกหนแห่ง ก็พบว่าเกาะบลิคินกำลังบินขึ้นสู่อวกาศ ส่วนกระเป๋าเดินทางทุกหนแห่งนั้นก็ถูกแท็ป หุ่นยนต์กระต่ายของโรงแรมเก็บไป พวกโนบิตะจึงไล่ตามจนถึงหน้าโรมแรมบลิคินแล้วพบกับซาพิโอ บลิคิน () ซึ่งมาอธิบายว่าพวกเขานั้นเป็นมนุษย์ต่างดาวจากดาวจาโมจา () ที่กำลังถูกกองกำลังของนาโพกิสโทร่าที่ 1 () หุ่นยนต์ที่สถาปนาตนเองเป็นจักรพรรดิคุกคาม จึงได้ขอให้พวกโนบิตะช่วยเหลือมนุษย์ชาวจาโมจาให้รอดพ้นจากการปกครองของพวกหุ่นยนต์ แต่ในเวลาเดียวกันนั้นโดราเอมอนถูกดอกเตอร์โรบอต () สอบสวนและทรมานโดราเอมอนเพื่อสืบข้อมูลเกี่ยวกับซาพิโอแต่โดราเอมอนนั้นปฏิเสธความข้องเกี่ยว จึงถูกไฟช็อตจนคอมพิวเตอร์ภายในไหม้เสียหายก่อนถูกทิ้งเป็นขยะในทะเลบนดาวจาโมจา เมื่อเกาะบลิคินเดินทางถึงดาวจาโมจา ซาพิโอจึงวางแผนช่วยเหลือดาวจาโมจาโดยแบ่งพวกออกเป็นสองกลุ่ม กลุ่มแรกคือโนบิตะและชิซุกะจะเดินทางเข้าเขาวงกต () ใต้โรงแรมบลิคินซึ่งภายในเป็นห้องทดลองของตระกูลบลิคินกับซาพิโอและแท็ปเพื่อหางานวิจัยของดยุคแกลเลียน บลิคิน () สำหรับกำจัดนาโพกิสโทร่า ซึ่งต้องใช้หนูนำทางซึ่งเป็นหุ่นยนต์ที่จะพาไปยังห้องทดลองกลางเขาวงกต ส่วนอีกกลุ่มคือไจแอนท์กับซึเนะโอะแทรกซึมเข้าไปในเมืองเมกะโพลิสโดยทั้งสองต้องปลอมตัวเป็นหุ่นยนต์ แต่ในเวลาเดียวกันนั้นกองทัพของนาโพกิสโทร่าได้ตรวจพบเกาะบลิคินจึงส่งกองทัพเรือและทัพอากาศเข้าโจมตีเกาะ จากการโจมตีทำให้โรงแรมและเขาวงกตพังทลาย หนูนำทางพังเสียหาย พวกโนบิตะจึงเดินวนอยู่ในเขาวงกต ส่วนบลิคินและปิเอโร่ถูกจับกุมตัว ทั้งยังมีทหารของนาโพกิสโทร่าพยายามเข้าเขาวงกต ซาพิโอจึงตัดสินใจให้โนบิตะและชิซุกะกลับโลกไป ส่วนไจแอนท์และซึเนะโอะที่แทรกซึมไปในเมืองได้แล้วนั้นก็พบโรงงานผลิตอาหารสำหรับมนุษย์ที่จะถูกส่งไปยังทัณฑสถานทั้งสองจึงซ่อนตัวในบรรจุภัณฑ์อาหาร โนบิตะและชิซุกะกลับโลกใบเดิมที่ไม่มีเพื่อน ๆ อยู่กันพร้อมหน้า โนบิตะจึงเข้าไปยังห้องของโดราเอมอนด้วยความคิดถึง ก็พบว่ามีกระเป๋าสำรองใบหนึ่งใต้หมอนที่เชื่อมต่อกับกระเป๋าสี่มิติตรงหน้าท้องของโดราเอมอนอยู่ จึงได้ชวนชิซุกะเข้าไปด้วยกันแล้วพบว่าโดราเอมอนเสียไปแล้วและเป็นขยะอยู่ใต้ทะเล โนบิตะจึงใช้มินิโดรามาซ่อมโดราเอมอนจนกลับมาใช้การได้ และพากันกลับเกาะบลิคิน ส่วนไจแอนท์และซึเนะโอะที่ซ่อนตัวในบรรจุภัณฑ์อาหารก็พบว่ามนุษย์ดาวจาโมจาถูกกักกันไว้ในทัณฑสถานแต่กลับถูกพวกนาโพกิสโทร่าจับได้ ทั้งสองจึงหลบหนีโดยเครื่องบิน ทว่าระหว่างขึ้นบินกลับเจอสภาพอากาศที่ย่ำแย่ เครื่องบินจึงตกที่ขั้วโลกเหนือแต่ได้รับการช่วยเหลือจากซานตาครอส () เมื่อโดราเอมอน, โนบิตะและชิซุกะเดินทางถึงเกาะบลิคินที่พังเสียหาย โดราเอมอนจึงใช้ของวิเศษคือ "ลูกบอลสำรวจเส้นทางเขาวงกต" สำหรับตามหาซาพิโอและตามหาห้องทดลองจนพบ เมื่อเข้าไปภายในห้องทดลองจึงได้แผ่นดิสก์ไวรัสซึ่งถูกวิจัยโดยดยุคบลิคินอันจะทำให้ระบบคอมพิวเตอร์หุ่นยนต์พังทั้งหมด เมื่อพบของที่ต้องการแล้วทั้งหมดจึงกลับขึ้นไปด้านบน แล้วพบกับพวกไจแอนท์ที่ได้รับการอนุเคราะห์จากซานตาครอสมาส่งให้ พร้อมกับของเล่นจำนวนหนึ่ง ซึ่งของเล่นเหล่านี้จะถูกโดราเอมอนดัดแปลงเป็นอาวุธของเล่นบังคับวิทยุสำหรับเข้าบุกเมือง ซึ่งต่อมาได้แบ่งออกเป็นสามกลุ่มคือ ไจแอนท์และซึเนะโอะรับหน้าที่ใช้ของเล่นโจมตีเมือง, โดราเอมอนและโนบิตะจะติดตั้งไวรัสใส่นาโพกิสโทร่า ส่วนซาพิโอและชิซุกะจะไปปลดปล่อยมนุษย์ชาวดาวจาโมจาที่ทัณฑสถาน หลังโดราเอมอนใส่แผ่นดิสก์ไวรัสเข้าไปยังนาโพกิสโทร่าแล้วจึงทำให้ระบบคอมพิวเตอร์ของหุ่นยนต์พังเสียหายทั้งหมด ด้วยเหตุนี้ชาวดาวจาโมจาจึงรอดพ้นจากการปกครองของเหล่าหุ่นยนต์และเริ่มศักราชใหม่ของมนุษย์บนดาวจาโมจาอีกครั้งหนึ่งตัวละครที่ปรากฏโรงแรมบลิคินตัวละครที่ปรากฏ. โรงแรมบลิคิน. - ซาพิโอ บลิคิน () หรือฉบับภาพยนตร์เรียก ซาพิโอ แกลเลียน () เป็นบุตรชายของดยุคแกลเลียน บลิคิน (ฉบับภาพยนตร์เรียก มาร์ควิสแกลเลียน) ซึ่งเป็นนักวิทยาศาสตร์ หลังบิดามารดาถูกควบคุมตัวในเรือนจำขณะกลับไปยังเมืองหลวง เขาจึงรับหน้าที่ปกป้องห้องทดลองของครอบครัวบนเกาะบลิคิน ภายหลังได้หลบลี้ทหารของดาวจาโมจาไปยังดาวโลก แล้วขอความช่วยเหลือจากพวกโนบิตะที่เข้ามาพักในโรงแรมบลิคิน ทั้งนี้เขามีร่างกายอ่อนแอ ต้องอาศัยในแคปซูลสำหรับอำนวยความสะดวก - บลิคิน () เป็นหุ่นยนต์รูปตุ๊กตาสังกะสีของดยุคบลิคิน และเป็นผู้จัดการโรงแรมบลิคินที่พวกโนบิตะเข้าพัก ถือเป็นหุ่นยนต์ที่ทั้งดยุคบลิคินและซาพิโอไว้วางใจ - แท็ป () เป็นหุ่นยนต์รูปกระต่ายเพศชายของดยุคบลิคิน แท็ปมีความสามารถพิเศษคือสามารถใช้ปากกลืนบรรจุของขนาดใหญ่ได้จำนวนมากเช่นเดียวกับกระเป๋าสี่มิติของโดราเอมอน รวมทั้งใบหูที่สามารถรับเสียงฝีเท้าในระยะไกล - ปิเอโร () เป็นหุ่นยนต์รูปตัวตลกของดยุคบลิคิน มีหน้าที่ขนสิ่งของและสัมภาระของลูกค้าภายในโรงแรมบลิคินกองทัพนาโพกิสโทร่ากองทัพนาโพกิสโทร่า. - นาโพกิสโทร่าที่ 1 () เป็นหุ่นยนต์ที่นักประดิษฐ์ชาวดาวจาโมจาพัฒนาขึ้น แม้นาโพกิสโทร่านั้นเป็นเพียงหุ่นยนต์ แต่ก็มีความฉลาดเฉลียวด้วยสามารถคิดค้นและพัฒนาสิ่งประดิษฐ์เพื่ออำนวยความสะดวกสูงสุดแก่มนุษย์ที่เรียกว่า "อิมเมจคอน" () แต่เพื่อลุแก่อำนาจภายหลังได้สถาปนาตนเองขึ้นเป็นจักรพรรดิแห่งจาโมจาปกครองหุ่นยนต์และกำจัดมนุษย์บนดาว - นายพลเนะจิริน () เป็นนายทหารใต้บังคับบัญชาของนาโพกิสโทร่า มีอำนาจควบคุมกองทัพหุ่นยนต์จาโมจาทั้งหมด ลักษณะพิเศษคือมีหนวดเครายาวรกรอบปาก ทั้งเป็นหุ่นยนต์รุ่นเก่าที่ยังใช้ระบบไขลาน - ผู้กอง () เป็นหุ่นยนต์ทหารใต้บังคับบัญชาของนายพลเนะจิริน มีลักษณะเด่นคือมีหนวดเคราแต่สั้นกว่านายพลเนะจิริน ซึ่งผู้กองเป็นผู้ลักพาตัวโดราเอมอนขณะพักอยู่ในโรงแรมบลิคิน เพราะเข้าใจว่าเป็นพวกเดียวกับซาพิโอที่พวกเขาตามจับกุม - ดอกเตอร์โรบอต () เป็นหุ่นยนต์นักวิทยาศาสตร์ที่ทำการสอบปากคำและทรมานโดราเอมอนด้วยการช็อตไฟฟ้าแรงสูงใส่เพื่อสืบเสาะข้อมูลเกี่ยวกับซาพิโอ แต่โดราเอมอนปฏิเสธ จึงถูกช็อตจนคอมพิวเตอร์ภายในไหม้เสียหายทำให้โดราเอมอนหยุดการทำงาน ดอกเตอร์โรบอตจึงมีคำสั่งให้แบนโดราเอมอนเป็นเศษเหล็กแล้วทิ้งเป็นขยะลงทะเล - ทหาร () เป็นหุ่นยนต์ทหารของฝ่ายนาโพกิสโทร่า เป็นหุ่นยนต์ที่ใช้ระบบไขลาน แต่ไม่มีหนวด, สวมหมวกใบเรียบ และมีจำนวนหลายตัวผู้คนบนดาวจาโมจาผู้คนบนดาวจาโมจา. - ดยุคแกลเลียน บลิคิน () หรือฉบับภาพยนตร์เรียก มาร์ควิสแกลเลียน () เป็นนักวิทยาศาสตร์ดาวจาโมจา เจ้าของเกาะบลิคิน และเป็นบิดาของซาพิโอ เขาเป็นคนแรกที่เห็นอันตรายระยะยาวหากมนุษย์บนดาวจาโมจาใช้อิมเมจคอนเพื่อความสะดวกสบาย หลังจากนั้นเป็นต้นมาจึงได้เข้าใช้ห้องทดลองกลางเขาวงกตซึ่งอยู่ใต้ดินของโรงแรมบลิคินเพื่อทำการวิจัยกับภริยาในนั้นแรมปี เมื่อเมื่อการวิจัยสำเร็จ จึงได้เดินทางไปยังเมืองหลวงพร้อมภริยาเพื่อทูลพระราชาเพื่อแก้ปัญหา แต่กลับถูกพวกนาโพกิสโทร่าจับกุมตัวเสียก่อน - คุณนายบลิคิน () หรือฉบับภาพยนตร์เรียก คุณนายแกลเลียน () เป็นภริยาของดยุคบลิคิน และเป็นมารดาของซาพิโอ เธอมีส่วนช่วยสามีสำหรับการค้นคว้าวิจัยในห้องทดลองบนเกาะบลิคินแรมปี แต่ภายหลังถูกควบคุมตัวพร้อมกับสามี - พระราชาอันแลค () เป็นพระราชาของดาวจาโมจา พระองค์ทรงสนพระราชหฤทัยในการค้นคว้าที่สร้างความสะดวกสบายแก่มนุษย์ของนาโพกิสโทร่า แต่มิทรงสนพระทัยคำเตือนของดยุคบลิคินว่านาโพกิสโทร่าจะก่อกบฏ หลังนาโพกิสโทร่ายึดอำนาจ พระองค์จึงประทับอยู่ในคุก - ซานตาคลอส () เป็นชายชราที่อาศัยอยู่ในขั้วโลกเหนือของดาวจาโมจาผู้มีหน้าที่แจกของขวัญแก่เด็กมนุษย์บนดาว แต่ทว่ามนุษย์บนดาวจาโมจาถูกควบคุมไปจนสิ้นแล้ว ทั้งนี้ซานตาคลอสที่ให้การช่วยเหลือซึเนะโอะและไจแอนท์ที่เครื่องบินตกบริเวณขั้วโลกเหนือก่อนพาส่งกลับเกาะบลิคิน อนึ่งซานตาคลอสในฉบับมังงะนั้นมีลักษณะเป็นหุ่นยนต์ แต่ในฉบับภาพยนตร์การ์ตูนมีลักษณะเป็นมนุษย์ของวิเศษที่ปรากฏของวิเศษที่ปรากฏ. - "สัมภาระสำหรับขนสัมภาระ" () - "สกีอุลตร้าบาลานซ์" () - "คอปเตอร์ไม้ไผ่" () - "ตะกร้าขยะสี่มิติ" () - "กระเป๋าสำรอง" () - "แสงปรับสภาพ" () - "มินิโดรา" () - "ไฟฉายย่อส่วน" () - "แพช่วยชีวิตปลอดภัยแน่นอน" () - "ลูกบอลสำรวจเส้นทางเขาวงกต" () - "ห่วงผ่านทะลุ" () - "หนังสติ๊กปาเป้าแม่น ๆ" ()</doc>
