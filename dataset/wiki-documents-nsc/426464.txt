<doc id="426464" url="https://th.wikipedia.org/wiki?curid=426464" title="เกมคน เหนือคม">เกมคน เหนือคม เกมคน เหนือคม (, จีนตัวเต็ม: 門徒, จีนตัวย่อ: 门徒, พินอิน: Mén Tú) ภาพยนตร์แอ๊คชั่นทริลเลอร์สัญชาติฮ่องกง-สิงคโปร์ นำแสดงโดย แดเนียล วู, หลิว เต๋อหัว, กู่ เทียนเล่อ, จาง จิงซู, หยวน หย่งอี้ กำกับโดย เอ๋อ ตงซินเนื้อเรื่อง เนื้อเรื่อง. อาลี่ เป็นสายลับให้กับตำรวจฮ่องกงในการทลายแก๊งค์ค้ายาเสพย์ติด อาลี่ให้เวลาทั้งหมด 7 ปีในการแฝงตัวเข้าไปในแก๊งค์ค้าเฮโรอีนของ หลินคุน เจ้าพ่อค้าเฮโรอีนหมายเลขหนึ่งของฮ่องกง หลินคุนกำลังป่วยเป็นโรคร้าย และไม่ไว้ใจใครนอกเสียจากอาลี่ ในขณะที่ความต้องการเฮโรอีนโดยภาพรวมก็กำลังลดลง หลินคุนตั้งใจจะผ่องถ่ายกิจการทั้งหมดให้แก่อาลี่ ขณะเดียวกัน ที่ห้องพักของอาลี่ ก็มี อาเฟิง หญิงสาวลูกติดที่ติดยาเสพย์ติดอย่างรุนแรง โดยมีสามีของเธอตามมารังควาน ซึ่งเธอบอกว่าพยายามจะเลิกให้ได้ แต่ก็ทำไม่ได้สักที ทุกครั้งที่อาลี่กลับมาและพบเห็นภาพที่เธอเสพย์ยา เขาไม่แน่ใจในตัวเองว่าสภาพจิตใจจะเหมือนเดิมหรือไม่ ขณะที่หลินคุนไว้ใจอาลี่ขึ้นทุกวัน และพาไปทำความรู้จักกับผู้ค้าเฮโรอีนเหมือนกันที่สามเหลี่ยมทองคำ ก่อนที่หลินคุนและแก๊งค์ทั้งหมดจะถูกจับ แต่อาลี่มีความรู้สึกว่าเหมือนตัวเองได้หักหลังหลินคุน ซึ่งทำให้หลินคุนและครอบครัวผิดหวังมาก ถึงแม้อาลี่พยายามจะบอกว่านี่เป็นเกมระหว่างผู้ร้ายกับตำรวจก็ตามนักแสดงนักแสดง. - แดเนียล วู รับบทเป็น อาลี่ - หลิว เต๋อหัว รับบทเป็น หลินคุน - กู่ เทียนเล่อ รับบทเป็น สามีของอาเฟิง - จาง จิงซู รับบทเป็น อาเฟิง - หยวน หย่งอี้ รับบทเป็น ภรรยาของหลินคุน - นิรุตต์ ศิริจรรยา รับบทเป็น นายพลชาญชัยเบื้องหลังและการเข้าฉาย เบื้องหลังและการเข้าฉาย. Protégé เป็นภาพยนตร์ทริลเลอร์ที่ผลิตร่วมกันระหว่างฮ่องกงและสิงคโปร์ ร่วมด้วยจีน, อังกฤษ และสหรัฐอเมริกา ได้มีนักแสดงในระดับซูเปอร์สตาร์ของฮ่องกงร่วมแสดงมากมาย โดยที่ หลิว เต๋อหัว ได้มีชื่อเข้าชิงรางวัลนักแสดงประกอบชายยอดเยี่ยมจากรางวัลภาพยนตร์ฮ่องกงครั้งที่ 27 ด้วย และได้รับรางวัลไป อีกทั้งภาพยนตร์ยังมีชื่อเข้าชิงในหลายสาขาที่สำคัญ ๆ อาทิ ตัดต่อภาพยอดเยี่ยม, ผู้กำกับฯยอดเยี่ยม, นักแสดงประกอบหญิงยอดเยี่ยม, นักแสดงประกอบชายยอดเยี่ยม, กำกับภาพยอดเยี่ยม เป็นต้น ภาพยนตร์ได้รับเสียงวิจารณ์ว่า ผู้กำกับฯ คือ เอ๋อ ตงซิน ต้องการตั้งคำถามว่า เหตุใดจึงมีผู้ติดยาเสพย์ติด เพราะความเหงาหรือความเปล่าเปลี่ยว หรือเพราะความอ่อนแอของตัวเอง ขณะที่การแสดงของหลิว เต๋อหัว สามารถแย่งความเด่นไปจากแดเนียล วู ไปได้ทั้งหมด รวมถึง นิรุตต์ ศิริจรรรยา ที่รับบทเป็นนายพลเจ้าของไร่ฝิ่นชาวไทยที่สามเหลี่ยมทองคำ ยังได้แทรกข้อมูลตามรายงานของสหประชาชาติว่า ความนิยมในเฮโรอีนกำลังจะหมดลง โดยจะหันไปนิยมเสพย์ยาอีกันมากขึ้น และเป็นผู้บอกให้หลินคุนวางมือเสีย ซึ่งถือว่าเป็นบทที่เรียกเสียงฮือฮาให้แก่ผู้คนได้พอสมควร อีกทั้งคงไม่มีใครคาดถึงว่าผู้พ่อค้ายาเสพย์ติดจะมีสำนึกดีอย่างนี้ ในขณะที่บรรยายกาศของเรื่องดำเนินไปด้วยความหดหู่ ก็ยังมีบทแทรกของตัวละคร เด็กผู้หญิงตัวเล็ก ๆ ลูกสาวของอาเฟิงที่เข้ามาเพิ่มความสดใสในแก่ภาพยนตร์ โดยเธอเป็นตัวละครที่มีสำนึกที่ดี แม้ทั้งพ่อและแม่จะติดยาฯอย่างหนักก็ตาม ภาพยนตร์ได้ฉายในโรงภาพยนตร์ในประเทศไทยวันที่ 10 พฤษภาคม พ.ศ. 2550 โดย สหมงคลฟิล์ม และฉายทางโทรทัศน์ 2 ครั้ง ครั้งแรกในวันศุกร์ที่ 23 กันยายน พ.ศ. 2554 ในเวลา 08.25 น. และครั้งที่ 2 ในวันจันทร์ที่ 6 กุมภาพันธ์ พ.ศ. 2555 ทางช่อง 7 ในเวลา 03.25 นาที</doc>
