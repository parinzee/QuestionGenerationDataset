<doc id="574014" url="https://th.wikipedia.org/wiki?curid=574014" title="หม่อมเจ้าจรูญฤทธิเดช ชยางกูร">หม่อมเจ้าจรูญฤทธิเดช ชยางกูร หม่อมเจ้าจรูญฤทธิเดช ชยางกูร (10 มกราคม พ.ศ. 2476) เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา เป็นพระบรมวงศานุวงศ์ลำดับที่ 14 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าจรูญฤทธิเดช ประสูติเมื่อวันที่ 10 มกราคม พ.ศ. 2476 เป็นพระโอรสในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา (บุญยมาลิก) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้าจรูญฤทธิเดช ทรงมีเชษฐาและเชษฐภคินี ร่วมอุทร 2 องค์ คือ- หม่อมเจ้าเวียงวัฒนา ชยางกูร (30 เมษายน พ.ศ. 2467) - หม่อมเจ้าอุทัยเที่ยง ชยางกูร (1 มิถุนายน พ.ศ. 2473)กรณียกิจ กรณียกิจ. หม่อมเจ้าจรูญฤทธิเดช ได้ทรงปฏิบัติกรณียกิจในฐานะที่ทรงเป็นส่วนหนึ่งของราชสกุลชยางกูร อาทิ- เมื่อวันอาทิตย์ที่ 2 สิงหาคม พ.ศ. 2558 หม่อมเจ้าจรูญฤทธิเดช และสมาชิกราชสกุลชยางกูร เป็นเจ้าภาพในการสวดพระอภิธรรมพระศพสมเด็จพระญาณสังวร สมเด็จพระสังฆราช (เจริญ สุวฑฺฒโน) ณ ตำหนักเพ็ชร วัดบวรนิเวศวิหาร- เมื่อวันศุกร์ที่ 9 ธันวาคม พ.ศ. 2559 สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อม พระราชทานพระบรมราชานุญาตให้สมาชิกราชสกุลชยางกูร โดยมี หม่อมเจ้าเวียงวัฒนา หม่อมเจ้าอุทัยเที่ยง หม่อมเจ้าจรูญฤทธิเดช และหม่อมจรุงใจ ชยางกูร ณ อยุธยา ร่วมเป็นเจ้าภาพในการบำเพ็ญกุศลถวายพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวังชีวิตส่วนองค์ ชีวิตส่วนองค์. หม่อมเจ้าจรูญฤทธิเดช เสกสมรสกับ หม่อมจรุงใจ ชยางกูร ณ อยุธยา มีธิดา 3 คน คือ- หม่อมราชวงศ์ชฎาทิพย์ ชยางกูร (พ.ศ. 2501) - หม่อมราชวงศ์มาลาทิพย์ ชยางกูร (พ.ศ. 2502) สมรสกับพันตำรวจโทภิญโญ ใหญ่ไล้บาง มีบุตร 3 คน คือ- ร้อยตรี นายแพทย์อภิรม ใหญ่ไล้บาง - ฤทธิไชย ใหญ่ไล้บาง - กันตวัฒน์ ใหญ่ไล้บาง - หม่อมราชวงศ์จุฑาทิพย์ ชยางกูร (พ.ศ. 2516) สมรสกับสุวัชชัย ปานพิพัฒน์ มีธิดา 1 คน คือ- อนัตตา ปานพิพัฒน์เกียรติยศเครื่องราชอิสริยาภรณ์</doc>
