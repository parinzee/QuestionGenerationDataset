<doc id="856271" url="https://th.wikipedia.org/wiki?curid=856271" title="พย็อน แบ็ก-ฮย็อน">พย็อน แบ็ก-ฮย็อน พย็อน แบ็ก-ฮย็อน (; ; เกิด 6 พฤษภาคม ค.ศ. 1992) หรือรู้จักกันในนาม แบ็กฮย็อน เป็นนักร้องและนักแสดงชาวเกาหลีใต้ สมาชิกวงดนตรีบอยแบนด์จากเกาหลีใต้ เอ็กโซ ในกลุ่มย่อยเอ็กโซ-เค และยูนิตย่อยเอ็กโซ-ซีบีเอกซ์ ภายใต้สังกัดเอสเอ็มเอนเตอร์เทนเมนต์ แบ็กฮย็อนออกผลงานเพลง "บิวติฟูล" ประกอบเว็บดราม่าของวงเรื่อง เอ็กโซเน็กซ์ดอร์ โดยเป็นเพลงประกอบเว็บดราม่าเพลงแรกบนชาร์ตดิจิทัล ต่อมาเขามีผลงานเพลงร้องร่วมกับศิลปินอื่นและเอสเอ็มสเตชัน เขาเป็นศิลปินคนแรกในสังกัดเอสเอ็มเอนเตอร์เทนเมนต์ที่มีเพลงทำอันดับสูงสุดบนทุกชาร์ตออนไลน์แบบเรียลไทม์ในระหว่างปี ค.ศ. 2016 ถึง 2017 จากเพลง "ดรีม" และเพลง "เรน" แบ็กฮย็อนมีผลงานการแสดงในละครเพลงของสังกัดเรื่อง ซิงกิงอินเดอะเรน และละครโทรทัศน์เรื่อง ข้ามมิติ ลิขิตสวรรค์ชีวิตช่วงแรก ชีวิตช่วงแรก. พย็อน แบ็ก-ฮย็อน เกิดเมื่อวันที่ 6 พฤษภาคม ค.ศ. 1992 ในพูช็อน จังหวัดคย็องกี ประเทศเกาหลีใต้ เป็นบุตรคนที่ 2 หลังจากพี่ชายชื่อ พย็อน แบ็ก-บ็อม อายุมากกว่าเขาเจ็ดปี แบ็กฮย็อนเริ่มฝึกฝนเป็นนักร้องเมื่ออายุ 11 ปี โดยได้รับแรงบันดาลใจมาจากเรน เขาเข้าศึกษาที่ชุงว็อนไฮสกูลในพูช็อน โดยเป็นนักร้องนำในวงโรงเรียนชื่อ ฮนซูซังแท (혼수상태; หมายความว่า "โคม่า") และชนะรางวัลประกวดในงานเทศกาลดนตรีท้องถิ่น เขาเคยเรียนหลักสูตรการเล่นเปียโนมาจากคิม ฮย็อน-อู หนึ่งในสมาชิกวงร็อกเกาหลีใต้ ดิกพังกส์ นอกจากกิจกรรมด้านดนตรีแล้ว แบ็กฮย็อนยังฝึกฝนศิลปะการต่อสู้ป้องกันตัวเมื่อวัยเยาว์และมีระดับขั้นสายดำที่ 3 ในฮับกีโด แบ็กฮย็อนถูกจับตาโดยสังกัดเอสเอ็มเอนเตอร์เทนเมนต์ ขณะที่เขากำลังศึกษาเพื่อทำข้อสอบเข้าเรียนที่สถาบันแห่งศิลปะโซล ต่อมาเขาได้เข้าสังกัดในปี ค.ศ. 2011 ผ่านระบบการคัดเลือกศิลปินของสังกัดอาชีพการงาน2012–15: เปิดตัวและเริ่มอาชีพงานดนตรี อาชีพการงาน. 2012–15: เปิดตัวและเริ่มอาชีพงานดนตรี. แบ็กฮย็อนปรากฏตัวอย่างเป็นทางการว่าเป็นสมาชิกคนที่เก้าของเอ็กโซ เมื่อวันที่ 30 มกราคม ค.ศ. 2012 โดยวงได้เปิดตัวอย่างเป็นทางการในเดือนเมษายน ค.ศ. 2012 และหลังจากนั้นเป็นต้นมาวงได้รับความนิยมเป็นอย่างมากและประสบความสำเร็จในเชิงพาณิชย์ ในเดือนกุมภาพันธ์ ค.ศ. 2014 แบ็กฮย็อนกับสมาชิกจากเอ็กโซ ซูโฮ ทำหน้าที่พิธีกรประจำของรายการจัดอันดับเพลงของช่องเอสบีเอส อินกีกาโย และออกจากตำแหน่งในเดือนพฤศจิกายน ค.ศ. 2014 เพื่อให้ความสำคัญกับอัลบั้มใหม่ของวง ในเดือนกรกฎาคม ค.ศ. 2014 เขาได้ทำการแสดงละครเวทีเป็นครั้งแรกโดยรับบทของตัวละครนำ ดอน ล็อกวูด ในละครเพลง ซิงกิงอินเดอะเรน ผลิตโดยเอสเอ็มคัลเชอร์แอนด์คอนเทนส์ ในเดือนเมษายน ค.ศ. 2015 แบ็กฮย็อนออกเพลงในฐานะศิลปินเดี่ยวเป็นครั้งแรกตั้งแต่การเปิดตัวชื่อว่า "บิวติฟูล" เป็นเพลงประกอบเว็บดราม่าของเอ็กโซ เอ็กโซเน็กซ์ดอร์ ทำสถิติเป็นเพลงประกอบเว็บดราม่าเพลงแรกที่ขึ้นบนชาร์ตดิจิทัล ในเดือนพฤษภาคม ค.ศ. 2015 แบ็กฮย็อนถูกประกาศว่าจะแสดงในภาพยนตร์เรื่อง ทกโก กับนักแสดงชาย ยอ จิน-กู แต่ต่อมาฝ่ายการผลิตของภาพยนตร์ออกมาประกาศว่าได้ยกเลิกการถ่ายทำภาพยนตร์แล้ว ในเดือนธันวาคม ค.ศ. 2015 แบ็กฮย็อนได้แสดงความเคารพสรรเสริญแก่นักร้องชาวเกาหลีใต้ คิม ฮย็อน-ซิก โดยทำการแสดงสดเพลงของเขา "ไลก์เรนไลก์มิวสิก" ที่งานเอสบีเอสกาโยแดจ็อน การบันทึกในสตูดิโอของเขาถูกเผยแพร่ออกมาภายหลัง2016–ปัจจุบัน: งานการแสดงและเอ็กโซ-ซีบีเอกซ์ 2016–ปัจจุบัน: งานการแสดงและเอ็กโซ-ซีบีเอกซ์. ในเดือนมกราคม พ.ศ. 2016 แบ็กฮย็อนและซูจี สมาชิกจากมิสเอ ออกเพลงร่วมกันที่มีชื่อว่า "ดรีม" เพลงขึ้นอันดับสูงสุดอย่างรวดเร็วบนทุกชาร์ตออนไลน์แบบเรียลไทม์และเปิดตัวที่อันดับ 1 บนแกออนดิจิทัลชาร์ต ติดต่อกันเป็นระยะเวลาสามสัปดาห์ เพลง "ดรีม" ยังชนะรางวัลเป็นจำนวนห้าครั้งจากรายการเอ็ม เคาต์ดาวน์ และอินกีกาโย ในเดือนเมษายน ค.ศ. 2016 เขาได้รับรางวัลจากยินเยฺว่ไถวีชาร์ตอะวอดส์ สาขาศิลปินชายยอดนิยมจากเกาหลีใต้ ต่อมาในเดือนพฤษภาคม ค.ศ. 2016 แบ็กฮย็อนและเควิลล์ นักร้องชาวเกาหลีใต้ ออกเพลงแนวโฟล์ก-บัลลาด "เดอะเดย์" ในโครงการเพลงของสังกัดเอสเอ็มเอนเตอร์เทนเมนต์ เอสเอ็มสเตชัน ในเดือนสิงหาคม ค.ศ. 2016 แบ็กฮย็อนได้แสดงละครโทรทัศน์แนวอิงประวัติศาสตร์เรื่อง ข้ามมิติ ลิขิตสวรรค์ ดัดแปลงมาจากนวนิยายจีนเรื่อง ปู้ปู้จิงซิน การแสดงของเขาในเรื่องทำให้เขาได้รับรางวัลดาวดวงใหม่จากงานเอสบีเอสดราม่าอะวอดส์ 2016 เขายังบันทึกเสียงร่วมกับสมาชิกจากเอ็กโซคือ เฉิน และซิ่วหมิน สำหรับเพลงประกอบละครที่มีชื่อว่า "ฟอร์ยู" ก่อนที่พวกเขาทั้งสามคนจะเป็นสมาชิกในยูนิตย่อยวงแรกอย่างเป็นทางการของเอ็กโซ เอ็กโซ-ซีบีเอกซ์ โดยเปิดตัวพร้อมกับเอกซ์เทนเดดเพลย์ที่มีชื่อว่า เฮย์มามา! ในวันที่ 31 ตุลาคม ค.ศ. 2016 ต่อมาในเดือนพฤศจิกายน ค.ศ. 2016 แบ็กฮย็อนเข้าร่วมการแข่งขันลีกออฟเลเจนด์ ของทางสังกัดเอสเอ็มเอนเตอร์เทนเมนต์ชื่องานว่า "2016 เอสเอ็มซูเปอร์เซเลบลีก" โดยเขาและเพื่อนร่วมทีมในสังกัต คิม ฮี-ช็อล ต้องเล่นเกมแข่งขันกับผู้เล่นที่ชำนาญและแฟนคลับจากเกาหลีใต้และจีน ในเดือนกุมภาพันธ์ ค.ศ. 2017 แบ็กฮย็อนและโซยู สมาชิกจากซิสตาร์ ออกเพลงร่วมกันที่มีชื่อว่า "เรน" เพลงทำอันดับ 1 บนทุกชาร์ตออนไลน์แบบเรียลไทม์ที่เรียกว่า "ออลคิล" เช่นเดียวกับเพลง "ดรีม" ก่อนหน้า ทำให้เขาเป็นศิลปินจากสังกัดเอสเอ็มเอนเตอร์เทนเมนต์คนแรกที่ทำ "ออลคิล" ทั้งในปี ค.ศ. 2016 และ 2017 จากเพลง "ดรีม" และ "เรน" ตามลำดับ ในเดือนเมษายน ค.ศ. 2017 แบ็กฮย็อนได้ออกเพลง "เทกยูโฮม" สำหรับเอสเอ็มสเตชัน ฤดูกาลที่ 2 โดยเพลงทำอันดับ 12 บนแกออนดิจิทัลชาร์ต เขามีการเปิดตัวในญี่ปุ่นกับเอ็กโซ-ซีบีเอกซ์ในเดือนพฤษภาคม ค.ศ. 2017ชีวิตส่วนตัว ชีวิตส่วนตัว. ในวันที่ 19 มิถุนายน ค.ศ. 2014 เอสเอ็มเอนเตอร์เทนเมนต์ออกมายืนยันว่าแบ็กฮย็อนกับคิม แท-ย็อน ศิลปินในสังกัดเดียวกันและสมาชิกเกิลส์เจเนอเรชัน กำลังคบหากัน จนในเดือนกันยายน ค.ศ. 2015 มีรายงานว่าความสัมพันธ์ของทั้งคู่จบลงแล้ว แบ็กฮย็อนเข้าศึกษาในระดับอุดมศึกษาที่มหาวิทยาลัยไซเบอร์คย็องฮี เหมือนกับสมาชิกเอ็กโซ ชันย็อล และซูโฮ โดยเลือกศึกษาหลักสูตรออนไลน์ของสาขาวิชาการบริหารจัดการศิลปะและวัฒนธรรมผลงานเพลงซิงเกิล ผลงานเพลง. ซิงเกิล. เชิงอรรถผลงานวีดิทัศน์ละครโทรทัศน์รายการโทรทัศน์มิวสิกวิดีโอละครเพลงรางวัลและการเสนอชื่อเข้าชิงรายการเพลงรางวัลและการเสนอชื่อเข้าชิง. รายการเพลง. - มิวสิกแบงก์ | rowspan="2" | 2016- อินกีกาโย | rowspan="3"|2016</doc>
