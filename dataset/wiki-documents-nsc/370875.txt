<doc id="370875" url="https://th.wikipedia.org/wiki?curid=370875" title="ยออาน กูร์กุฟ">ยออาน กูร์กุฟ โยฮัน มิเกล กูร์คุฟฟ์ () เกิดเมื่อวันที่ 11 กรกฎาคม ค.ศ. 1986 เป็นนักฟุตบอลอาชีพชาวฝรั่งเศส ปัจจุบันเล่นให้กับสโมสร โอลิมปิก ลียง ใน ดิวิซิยอง เอิง โดยหลักแล้วเขาเล่นในตำแหน่งกองกลางตัวรุก แต่ในบางครั้งเล่นในตำแหน่งกองหน้าตัวรุกที่ 2 และได้รับกล่าวถึงว่าเป็น "เพลย์เมกเกอร์ที่มีคุณภาพอย่างแท้จริง" ที่มีทักษะส่งผ่านบอล อดีตนักฟุตบอลทีมชาติฝรั่งเศส ดาวิด ชิโนล่า กล่าวว่า กูร์คุฟฟ์เป็นนักฟุตบอลฝรั่งเศสที่ดีที่สุดในรุ่นของเขา รูปแบบการเล่นและความสามารถของเขาได้รับการเปรียบเทียบกับตำนานนักฟุตบอลฝรั่งเศส อย่าง ซีเนดีน ซีดาน กูร์คุฟฟ์ เป็นตัวแทนของฟุตบอลทีมชาติฝรั่งเศส โดยก่อนที่เขาจะก้าวสู่ทีมชุดใหญ่ เขาเล่นให้กับชุดอายุไม่เกิน 19 ปี และชนะในการแข่งขันฟุตบอลชิงแชมป์แห่งชาติยุโรป 2005 อายุไม่เกิน 19 ปี เขาได้ก้าวสู่ทีมชาติชุดใหญ่ครั้งแรกในเดือนสิงหาคม ค.ศ. 2008 โดยยิงประตูแรกให้กับทีมชาติฝรั่งเศสในอีก 2 เดือนต่อมาในนัดแข่งกับโรมาเนีย เขาเป็นผู้เล่นหลักให้กับทีมชาติฝรั่งเศสในฟุตบอลโลก 2010 ตั้งแต่เขาร่วมทีมชาติ เขาได้เล่นเป็นเพลย์เมกเกอร์ ตำแหน่งที่หายไปและไม่สามารถหาตัวมาแทนได้หลังซีดานเกษียณตัวใน ค.ศ. 2006</doc>
