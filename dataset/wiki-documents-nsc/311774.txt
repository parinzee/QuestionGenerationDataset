<doc id="311774" url="https://th.wikipedia.org/wiki?curid=311774" title="Nepenthes faizaliana">Nepenthes faizaliana Nepenthes faizaliana เป็นหม้อข้าวหม้อแกงลิงถิ่นเดียวที่พบบนผาหินปูนของอุทยานแห่งชาติกูนุงมูลูในรัฐซาราวะก์บนเกาะบอร์เนียว คาดกันว่ามันเป็นญาติใกล้ชิดกับ N. boschianaลักษณะทางพฤกษศาสตร์ ลักษณะทางพฤกษศาสตร์. ลำต้นเลื้อยไต่ของ N. faizaliana อาจมีเส้นผ่าศูนย์กลางถึง 8&nbsp;มม. ปล้องเป็นทรงกระบอกเมื่อตัดขวาง ยาว 3&nbsp;ซม. ใบเรียงสลับรอบลำต้น มีก้านใบ ผิวใบคล้ายแผ่นหนัง แผ่นใบรูปใบหอกถึงรูปรี อาจยาวถึง 14&nbsp;ซม.กว้าง 4&nbsp;ซม. ปลายแหลม ฐานป้าน ก้านใบเป็นร่องเล็กตามยาว กึ่งหุ้มลำต้น ยาว 5 ซม.ไม่มีปีก มีเส้นใบตามยาว 2 เส้นในแต่ละด้านของเส้นกลางใบ ไม่มีเส้นใบแบบขนนก สายดิ่งยาว 20 ซม. หม้อล่างไม่มีการบรรยายลักษณะไว้ ถึงแม้ว่าจะมีขนาดเล็กกว่า และพบเห็นได้ยากกว่าหม้อบน หม้อบนรูปกรวยแคบ บานออกเล็กน้อยในส่วนบน อาจสูงมากกว่า 30 ซม. ปีกลดรูปลงเหลือเพียงสันคู่ ปากหม้อเฉียง เพอริสโตมแบน รูปทรงกระบอกเมื่อตัดขวาง กว้าง 4 มม. ฝาหม้อรูปวงกลม มีต่อมสันเห็นได้ชัดใต้ฝา มีเดือยเดี่ยวที่ฐานฝา N. faizaliana มีช่อดอกแบบกระจะ ช่อดอกเพศเมียไม่ได้ถูกบรรยายไว้ ในช่อดอกเพศผู้ ก้านช่อดอกยาว 17 ซม. ขณะที่แกนกลางยาว 40 ซม. ก้านดอกย่อยมีดอก 1 ดอก ยาว 20 มม.มีใบประดับ กลีบเลี้ยงรูปใบหอกถึงรูปขอบขนาน ยาว 4 มม. N. faizaliana มีสิ่งปกคลุมสีขาว มีขนรูปดาวบนลำต้นและก้านใบ ผิวบนของแผ่นใบเกลี้ยง ใต้แผ่นใบมีขนกิ่งสั้นหร็อมแหร็ม มีขนยาวสีขาวที่ฐานของเส้นกลางใบ</doc>
