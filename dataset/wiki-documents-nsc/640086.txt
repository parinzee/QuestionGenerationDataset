<doc id="640086" url="https://th.wikipedia.org/wiki?curid=640086" title="ชัชชุอร โมกศรี">ชัชชุอร โมกศรี ชัชชุอร โมกศรี (เกิด 6 พฤศจิกายน พ.ศ. 2542) เป็นนักกีฬาวอลเลย์บอลหญิงทีมชาติไทย ผู้ทำหน้าที่ในตำแหน่งตัวตบหัวเสา ปัจจุบันสังกัด สโมสรวอลเลย์บอลนครราชสีมาประวัติ ประวัติ. ชัชชุอร โมกศรี เป็นชาวจังหวัดบุรีรัมย์ บิดาของเธอชื่อชัย โมกศรี และมารดาชื่อสุบัน โมกศรี ชัชชุอรเข้ารับการศึกษาในระดับชั้นมัธยมศึกษาปีที่ 1 โรงเรียนเทศบาล 3 วัดไชนาวาส เมื่อวันที่ 16 พฤษภาคม พ.ศ. 2555 โดยมีความสามารถพิเศษทางด้านกีฬา ประเภทกีฬาวอลเลย์บอลตามโครงการส่งเสริมความสามารถพิเศษทางด้านกีฬา ของกองการศึกษา เทศบาลเมืองสุพรรณบุรี โดยที่นายเอกพันธุ์ อินทร์ใจเอื้อ นายกเทศมนตรีมีนโยบายส่งเสริมทางด้านกีฬาเพื่อพัฒนาทรัพยากรมนุษย์ ให้มีคุณภาพและสามารถใช้การกีฬาพัฒนาไปสู่อาชีพได้ ซึ่งชัชชุอร ในขณะนั้นได้เข้ารับการฝึกวอลเลย์บอลโดยมี อ.เฉลิมชาติ รุจิเชาว์ รองผู้อำนวยการโรงเรียนเทศบาล 3 วัดไชนาวาส เป็นผู้ดูแลและฝึกสอน โดยทางโรงเรียนได้ส่งทีมเข้าร่วมการแข่งขันในรายการวอลเลย์บอลทั้งระดับกีฬาท้องถิ่น ระดับภาค ระดับประเทศ อย่างต่อเนื่อง สโมสรวอลเลย์บอลอยุธยา เอ.ที.ซี.ซี. เป็นทีมวอลเลย์บอลที่เข้าร่วมการแข่งขันลีกอาชีพในประเทศ โดยมี จรัล เนียมทับทิม และชำนาญ ดอกไม้เป็นผู้ฝึกสอน ได้เล็งเห็นแววความสามารถจึงได้นำมาพัฒนา แม้ด้วยวัยเพียง 14 ปี แต่ก็ไม่เป็นปัญหาเพราะสามารถเข้าร่วมฝึกซ้อมกับนักกีฬาคนอื่นในทีมได้เป็นอย่างดี จนสามารถพัฒนาขึ้นเป็นผู้เล่นตัวหลักให้กับสโมสรได้ และได้ลงทำการแข่งขันในเกมแรกของการเปิดฤดูกาลโดยพบกับทีมอุดรธานี ในเดือนพฤษภาคม พ.ศ. 2558 ชัชชุอร ได้เข้าร่วมการแข่งวอลเลย์บอลหญิงชิงแชมป์เอเชีย รุ่นอายุไม่เกิน 23 ปี 2015 ที่จัดขึ้นที่ประเทศฟิลิปปินส์ ซึ่งทีมของเธอเป็นฝ่ายชนะทีมทีมชาติญี่ปุ่น ในรอบรองชนะเลิศด้วยคะแนน 3–2 เช็ต ส่วนในรอบชิงชนะเลิศ ทีมของเธอเป็นฝ่ายพ่ายทีมทีมชาติจีนด้วยคะแนน 3–1 เช็ต ในปี พ.ศ. 2560 ชัชชุอร เข้าร่วมการแข่งวอลเลย์บอลหญิงชิงแชมป์เอเชีย รุ่นอายุไม่เกิน 23 ปี 2017 ที่จัดขึ้นที่ประเทศไทย ซึ่งทีมของเธอได้อันดับที่ 2 โดยในรอบชิงชนะเลิศเป็นฝ่ายพ่ายทีมชาติญี่ปุ่นด้วยคะแนน 2–3 เช็ต นอกจากนี้เธอยังได้รับรางวัลตัวตบหัวเสายอดเยี่ยม ต่อมาชัชชุอร เข้าร่วมการแข่งวอลเลย์บอลหญิงชิงแชมป์สโมสรเอเชีย 2017 ที่จัดขึ้นที่ประเทศคาซัคสถาน ร่วมกับสโมสรวอลเลย์บอลสุพรีม ชลบุรี ซึ่งทีมของเธอได้รางวัลชนะเลิศเป็นฝ่ายชนะทีมสโมสรฮิซะมิสึสปริงส์ด้วยคะแนน 3–1 เช็ต และเธอยังได้รับรางวัลตัวตบหัวเสายอดเยี่ยม และในเดือนสิงหาคม เธอได้เข้าแข่งวอลเลย์บอลหญิงชิงแชมป์เอเชีย 2017 ที่จัดขึ้นที่ประเทศฟิลิปปินส์ ซึ่งทีมของเธอได้อันดับที่ 2 โดยในรอบชิงชนะเลิศเป็นฝ่ายพ่ายทีมชาติญี่ปุ่นด้วยคะแนน 2–3 เช็ต ในเดือนพฤศจิกายน พ.ศ. 2560 ชัชชุอร ได้ทำหน้าที่ร่วมกับทีมโรงเรียนกาญจนาภิเษกวิทยาลัย สุพรรณบุรี ในการแข่งขันวอลเลย์บอลเยาวชน กฟภ ชิงชนะเลิศแห่งประเทศไทย 2560 ซึ่งชัชชุอรได้มีส่วนช่วยให้ทีมเป็นฝ่ายชนะทีมโรงเรียนกีฬานครนนท์วิทยา 6 ในรอบรองชนะเลิศด้วยคะแนน 3–2 เช็ต นอกจากนี้เธอยังได้รับรางวัลผู้เล่นทรงคุณค่าอีกด้วย ในปี พ.ศ. 2561 ...สโมสรสโมสร. - อยุธยา เอ.ที.ซี.ซี. (พ.ศ. 2556 – 2558) - ทรีบรอดแบนด์ นครนนทบุรี (พ.ศ. 2558 – 2559) - สุพรีม ชลบุรี (2560) ยืมตัว - นครราชสีมา เดอะมอลล์ (พ.ศ. 2559 – ปัจจุบัน)เกียรติประวัติและผลงานรางวัลส่วนบุคคลเกียรติประวัติและผลงาน. รางวัลส่วนบุคคล. - 2014 ยุวชนหญิงชิงแชมป์เอเชีย - " ตัวตบหัวเสายอดเยี่ยม" - 2015 วีทีวีอินเตอร์เนชันแนลคัพ - "ตัวตบหัวเสายอดเยี่ยม" - 2016 เยาวชนหญิงชิงแช้มป์อาเซียน - "ตัวตบหัวเสายอดเยี่ยม" - 2017 ชิงแชมป์เอเชียรุ่นอายุไม่เกิน 23 ปี - "ตัวตบหัวเสายอดเยี่ยม" - 2017 ชิงแชมป์สโมสรเอเชีย - "ตัวตบหัวเสายอดเยี่ยม" - 2017 ชิงแชมป์เอเชีย - "ตัวตบหัวเสายอดเยี่ยม" - 2017 พีอีเอ จูเนียร์ แชมเปียนชิป - "ผู้เล่นทรงคุณค่า" - 2018 วอลเลย์บอลหญิงเนชันส์ลีก สนามที่ 1 - "เสิร์ฟยอดเยี่ยม" (รัสเซียรวมเอารายการนี้เป็นรายการอุ่นเครื่องด้วยจึงมีการแจกรางวัล)ทีมสโมสรทีมสโมสร. - 2014 ไทยเดนมาร์คซูเปอร์ลีก - ชนะเลิศ กับ อยุธยา เอ.ที.ซี.ซี. - 2017 ชิงแชมป์สโมสรเอเชีย - ชนะเลิศ กับ สุพรีม ชลบุรี อีเทค - 2017-18 ไทยแลนด์ลีก - รองแชมป์ กับ นครราชสีมาทีมชาติทีม ยุวชน - เยาวชนทีมชาติ. ทีม ยุวชน - เยาวชน. - 2014 เยาวชนหญิงชิงแชมป์เอเชีย - อันดับที่ 4 - 2014 ยุวชนหญิงชิงแชมป์เอเชีย - เหรียญเงิน - 2014 นักเรียนเอเชีย - เหรียญทอง - 2016 เยาวชนหญิงชิงแชมป์เอเชีย - เหรียญทองแดงทีมอายุไม่เกิน 23 ปีทีมอายุไม่เกิน 23 ปี. - 2015 ชิงแชมป์เอเชีย - เหรียญเงิน - 2015 วีทีวี คัพ อินเตอร์เนชั่นแนล - เหรียญทอง - 2015 ชิงแชมป์โลก - อันดับที่ 8 - 2017 ชิงแชมป์เอเชีย - เหรียญเงิน'ทีมชุดใหญ่ทีมชุดใหญ่. - 2014 เอเชี่ยนคัพ - อันดับ 5 - 2014 ชิงแชมป์โลก - อันอับ 17 - 2015 เวิลด์กรังด์ปรีซ์ – อันดับ 9 - 2015 ซีเกมส์ – เหรียญทอง - 2016 มงเทรอมาสเตอร์ – เหรียญเงิน - 2016 เวิลด์กรังด์ปรีซ์ – อันดับ 6 - 2016 เอเชียนคัพ - เหรียญทองแดง - 2017 เวิลด์กรังด์ปรีซ์ – อันดับ 10 - 2017 ซีเกมส์ - เหรียญทอง - 2017 ชิงแชมป์เอเชีย -เหรียญเงิน</doc>
