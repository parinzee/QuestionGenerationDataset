<doc id="310382" url="https://th.wikipedia.org/wiki?curid=310382" title="โอริณกับจิณนา">โอริณกับจิณนา โอริณกับจิณนา เป็นหนังสือการ์ตูนไทยที่เรียบเรียงและวาดโดย "ชัยยัณต์ สุยะเวช" หรือ "ตาโปน" พิมพ์รวมเล่มครั้งแรก มิถุนายน พ.ศ. 2552 โดย สำนักพิมพ์ จิณนา สตูดิโอ การ์ตูนดังกล่าวยังได้รับการจัดทำในรูปแบบของแอนิเมชัน โดยมีวชิรพงษ์ ปรีชาว่องไวกุล จากบริษัท ไรท์คอนเทนต์ จำกัด ทำหน้าที่ในส่วนของฝ่ายผลิตเนื้อเรื่อง เนื้อเรื่อง. โอริณ พี่ชาย และ จิณนา น้องสาว ที่ต้องอาศัยอยู่กับพ่อซึ่งเป็นนักโบราณคดี อยู่มาวันหนึ่ง พ่อของโอริณและจิณนาหายตัวไปจากบ้านพร้อมด้วยเหตุการณ์ประหลาด พร้อมทิ้งเงื่อนงำอะไรบางอย่างไว้เป็นปริศนา จนพบกับเรื่องราวสุดประหลาดเหนือจินตนาการเกี่ยวกับโลกหิมพานต์ ซึ่งเป็นโลกอีกโลกหนึ่งที่ดำเนินไปคู่ขนานกับโลกปัจจุบัน ที่ถูกผนึกเอาไว้ด้วยกุญแจโบราณที่มีกลไกสลับซับซ้อน ซึ่งบังเอิญถูกค้นพบโดยพ่อของโอริณกับจิณนาการตอบรับ การตอบรับ. นิตยสาร LET'S Comic กล่าวถึงโอริณกับจิณนาว่าเป็นการ์ตูนที่มีลายเส้นสวยงามและมีเนื้อเรื่องที่ตื่นเต้น รวมถึงได้แสดงทัศนะต่อการ์ตูนเรื่องนี้ว่า หากมีการขยายเรื่องให้ยาวมากกว่า 3 เล่มขึ้นไป ย่อมมีความเป็นไปได้ว่า จะอยู่ในรายชื่อการ์ตูนที่สร้างความประทับใจสำหรับผู้อ่านชาวไทยได้เช่นกัน ซึ่งทางนิตยสาร LET'S Comic ได้ให้คะแนนเนื้อเรื่องที่ 8 คะแนนสำหรับการนำตัวละครในวรรณคดีมาประยุกต์กับเรื่องราวในปัจจุบัน ด้านลายเส้นได้ 8 คะแนนสำหรับการวาดตัวละครที่มีความสดใสชัดเจน และให้คะแนนเนื้อเรื่องที่ 7 คะแนน รวมทั้งได้จัดให้การ์ตูนชุดนี้อยู่ในระดับ B+จำนวนเล่มจำนวนเล่ม. - เล่ม 1 ISBN 978-974-300-592-3 พิมพ์รวมเล่มครั้งแรก มิถุนายน 2552, 198 หน้า - เล่ม 2 ISBN 978-974-235-209-7 พิมพ์รวมเล่มครั้งแรก ตุลาคม 2552, 200 หน้า</doc>
