<doc id="225123" url="https://th.wikipedia.org/wiki?curid=225123" title="เพลย์เกิร์ล">เพลย์เกิร์ล เพลย์เกิร์ล () เป็นนิตยสารโป๊และไลฟ์สไตล์สำหรับผู้หญิง ออกเป็นรายเดือน ตีพิมพ์ในสหรัฐอเมริกา มีรูปภาพกึ่งเปลือยหรือเปลือยกายของผู้ชาย นิตยสารก่อตั้งในปี 1973 ในช่วงที่มีการเคลื่อนไหวเกี่ยวกับสิทธิสตรีและตอบโต้การออกมาของนิตยสารโป๊อย่างเช่น เพลย์บอย และ เพนท์เฮาส์ ที่มีรูปภาพผู้หญิงเปลือย ถึงแม้ว่าในการตลาดจะมีกลุ่มเป้าหมายเป็น ผู้หญิงแท้ มิเชล ซิปป์ บ.ก. ก็ยังได้พูดไว้ในปี 2003 ว่า "กลุ่มผู้อ่านที่เป็นเกย์ มีประมาณ30%" และเสริมต่อว่า "นี่เป็นนิตยสารบันเทิงสำหรับผู้หญิง เพราะยังไม่มีนิตยสารใดที่จัดเนื้อหาของผู้หญิงอย่างนี้ แต่เราก็รักกลุ่มผู้อ่านที่เป็นเกย์เช่นกัน" ในปี 2003 มาร์ก กราฟฟ์ ประธานของ Trans Digital Media ผู้จัดการแบรนด์ของ เพลย์เกิร์ลทีวี กล่าวว่า 50% ของผู้อ่านเพลย์เกิร์ลเป็นผู้อ่านเกย์ผู้ชาย ประวัติของนิตยสาร เพลย์เกิร์ล นี่คือนิตยสารที่ถ่ายภาพเปลือยผู้ชาย ยกเว้นในฉบับแรก ๆ ในปี 1973 ที่ไม่มีภาพเปลือย โดยทั่วไปแล้วนิตยสาร เพลย์เกิร์ล ในช่วงหลัง ๆ จะมีถ่ายภาพอวัยวะเพศชายแข็งตัว และเริ่มมีนายแบบที่ไม่ใช่เชื้อชาติคอเคเชียนมากขึ้น โดยทั่วไปแล้วจะมักมีนายที่ขริบหนังหุ้มปลายอวัยวะเพศแล้ว แต่หลัง ๆ ก็มีผู้ชายที่มีหนังหุ้มปลายองคชาตเพิ่มด้วย เพลย์เกิร์ล ตีพิมพ์เป็นภาษาอังกฤษ และยังจำหน่ายในประเทศที่ไม่ได้ใช้ภาษาอังกฤษ อย่าง เยอรมนี (1978-1980 และ 1989-2003), ฝรั่งเศส (1978), ออสเตรเลีย (1985-88, และใน Interlude ในปี 1991), เนเธอร์แลนด์ (1987-88), ประเทศอังกฤษ (1992-93), แอฟริกาใต้ (1995), บราซิลและรัสเซีย (2004-?), และในฉบับภาษาสเปน (1992-93)</doc>
