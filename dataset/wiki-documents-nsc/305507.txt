<doc id="305507" url="https://th.wikipedia.org/wiki?curid=305507" title="เจฟฟ์ บั๊กลีย์">เจฟฟ์ บั๊กลีย์ เจฟฟรีย์ สกอต บั๊กลีย์ () (17 พฤศจิกายน ค.ศ. 1966 - 29 พฤษภาคม ค.ศ. 1997) หรือโตมาในชื่อ สก็อตตี มัวร์เฮด () เป็นนักร้อง-นักแต่งเพลง และนักกีตาร์ชาวอเมริกัน เขาเป็นบุตรชายของทิม บั๊กลีย์ นักดนตรีเช่นกัน หลังจาก 1 ทศวรรษที่เขาทำงานเป็นมือกีตาร์รับจ้างในลอสแอนเจลิส บั๊กลีย์ก็มีชื่อเสียงมากขึ้นในต้นคริสต์ทศวรรษ 1990 โดยเล่นเพลงทำใหม่ของศิลปินอื่น ในงานที่อีสวิลเลจ ในแมนฮัตตัน อย่างเช่น งาน Sin-é ที่เขาค่อย ๆ เพิ่มความเป็นตัวเองเข้าไปมากขึ้น หลังจากที่เขาปฏิเสธค่ายเพลงที่สนใจเขาไปหลายค่าย รวมถึงผู้จัดการของพ่อเขาที่ชื่อ เฮิร์บ โคเฮน เขาก็ได้เซ็นสัญญากับโคลัมเบีย โดยได้รวบรวมสมาชิกวงและบันทึกเสียงผลงานสตูดิโออัลบั้มเพียงชุดเดียวของเขาที่ชื่อ Grace มากกว่า 2 ปีที่วงออกทัวร์เพื่อประชาสัมพันธ์อัลบั้ม รวมถึงคอนเสิร์ตในสหรัฐอเมริกา ยุโรป ญี่ปุ่นและออสเตรเลีย เขาก็ได้หยุดทัวร์ไปในปี 1996 และพยายามไม่บ่อยครั้งที่จะบันทึกเสียงอัลบั้มชุดที่ 2 ในนิวยอร์กโดยมีทอม เวอร์เลน เป็นโปรดิวเซอร์ ในปี 1997 บั๊กลีย์ย้ายไปอยู่เมมฟิส รัฐเทนเนสซี เพื่อจะทำงานอัลบั้มต่อ จะมีชื่ออัลบั้มว่า My Sweetheart the Drunk ได้บันทึกเสียงเดโม่ 4 เพลงอยู่หลายครั้ง และยังแสดงเดี่ยวในโชว์ที่งานท้องถิ่น ขณะที่รอสมาชิกวงของเขาจากนิวยอร์ก เขาจมน้ำระหว่างการว่ายน้ำตอนเย็น สวมเสื้อผ้าเต็มชุด ในแม่น้ำมิสซิสซิปปี ก็พบร่างของเขาเมื่อวันที่ 4 มิถุนายน ค.ศ. 1997 หลังจากที่เขาเสียชีวิต ก็มีการออกผลงานของเขาหลังการตาย รวมถึงรวมเพลง 4 เพลงเดโม่และการบันทึกเสียงในเพลงจากอัลบั้มชุดที่ 2 ที่ยังทำไม่เสร็จ My Sweetheart the Drunk และผลงานเพิ่มเติมในอัลบั้มเปิดตัว Grace และผลงานแสดงสด อีพีชุด Live at Sin-é ก็ประสบความสำเร็จบนชาร์ต กับซิงเกิล "Hallelujah" เพลงเก่าของลีโอนาร์ด โคเฮน ที่ติดชาร์ตอันดับ 1 บนบิลบอร์ดในชาร์ตฮอตดิจิตอลซองส์ ในเดือนมีนาคม 2008 และยังติดอันดับ 2 บนยูเคซิงเกิลส์ชาร์ต ในช่วงคริสต์มาสปี 2008 ผลงานของบั๊กลีย์ยังคงได้รับความนิยม และยังติดอยู่ในรายชื่อยอดเยี่ยมทางดนตรีของสื่อ</doc>
