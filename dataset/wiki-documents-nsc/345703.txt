<doc id="345703" url="https://th.wikipedia.org/wiki?curid=345703" title="เรือพิฆาตฟุยุซุกิ">เรือพิฆาตฟุยุซุกิ ฟุยุซุกิ เป็นเรือพิฆาตชั้นอะกิซุกิ (Akizuki) ของกองทัพเรือจักรวรรดิญี่ปุ่น ชื่อมีความหมายว่า "จันทร์ฤดูหนาว" ในวันที่ 12 ตุลาคม ค.ศ. 1944 ขณะทำการคุ้มกันเรือลาดตระเวนเบา โอโยะโดะ จากเมืองโยะโกะซุกะ (Yokosuka) ไปทะเลใน (อยู่ระหว่าง เกาะฮนชู เกาะชิโกะกุ และ เกาะคีวชู) เรือโดนยิงด้วยตอร์ปิโดที่หัวเรือโดยเรือดำน้ำ ยูเอสเอส ทรีปัง (USS Trepang) เรือได้แล่นกลับอู่คุเระเพื่อทำการซ่อมแซม ในวันที่ 31 มกราคม ค.ศ. 1945 เรือได้แล่นเกยตื้นบนสันดอนทรายใกล้กับเมืองโออิตะ (Ōita) ระหว่างการฝึกซ้อมในทะเลใน เรือได้เข้าร่วมในภารกิจสุดท้ายของเรือประจัญบานยามาโตะ (6-7 เมษายน ค.ศ. 1945) เรือได้ช่วยจมเรือพิฆาตคะซุมิที่หมดความสามารถในการรบไปแล้ว ด้วยการยิงตอร์ปิโด 2 ลูกหลังจากได้เข้าช่วยเหลือลูกเรือเป็นที่เรียบร้อย เรือฟุยุซุกิเป็นหนึ่งในเรือที่รอดมาจากภารกิจนั้นได้ เสียหายเพียงเล็กน้อยจากจรวด 127 มม.และระเบิด ลูกเรือเสียชีวิต 12 นายบาดเจ็บ 12 นาย ในวันที่ 20 สิงหาคม ค.ศ. 1945 ฟุยุซุกิ ได้แล่นชนทุ่นระเบิดที่เขตโมะจิ (Moji) เกาะคีวชู ท้ายเรือเสียหายหนัก เรือจึงไม่ได้รับการซ่อมแซม</doc>
