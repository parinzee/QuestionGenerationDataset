<doc id="612182" url="https://th.wikipedia.org/wiki?curid=612182" title="ณฐพงศ์ บัวแย้ม">ณฐพงศ์ บัวแย้ม พันเอก ณฐพงศ์ บัวแย้ม เป็นผู้ฝึกสอนทั้งวิชากระบี่กระบองและมวยคาดเชือก ซึ่งได้ทำการฝึกสอนมาเป็นเวลากว่าสองทศวรรษ รวมถึงเป็นผู้ได้รับการเชื้อเชิญจากแดน อีโนซันโต ซึ่งเป็นอาจารย์ของบรูซ ลี ให้เดินทางไปสอนวิชากระบี่กระบอง ให้แก่สถาบันอีโนซันโตอะคาเดมีออฟมาเชียลอาร์ต ณ ลอสแอนเจลิส สหรัฐอเมริกาประวัติ ประวัติ. พันเอก ณฐพงศ์ บัวแย้ม เป็นผู้ฝึกสอนศิลปะการต่อสู้ทุกรูปแบบของโรงเรียนนายร้อยพระจุลจอมเกล้า มาเป็นระยะเวลากว่า 22 ปี โดยเป็นผู้เชี่ยวชาญด้านกระบี่กระบอง นอกจากนี้ เขายังมีผลงานด้านการวิจัยของวิทยาลัยเสนาธิการทหาร รุ่นที่ 36 ที่ซึ่งเขาได้ทำการวิจัยเรื่อง ศักยภาพและบทบาททางทหารในกลุ่มอาเซียน พ.ศ. 2553 พันเอก ณฐพงศ์ ได้เคยเปรียบเทียบศิลปะการต่อสู้เทควันโดของเกาหลี ว่าไม่สามารถเทียบได้กับกระบี่กระบองหรือแม้แต่มวยไทย เนื่องด้วยมีรูปแบบการโจมตีที่สามารถใช้เป็นอาวุธพลิกแพลงได้รอบตัว อย่างไรก็ตาม เขาได้เปิดเผยถึงความนิยมของเทควันโดในประเทศไทยนั้นมีมากกว่ากระบี่กระบอง โดยมีโรงเรียนเปิดสอนเทควันโดหลายแห่งในประเทศไทย ในขณะที่โรงเรียนสอนกระบี่กระบองได้ทยอยปิดจนแทบไม่เหลือให้เยาวชนไทยได้ศึกษา แม้กระทั่งโรงเรียนนายร้อยพระจุลจอมเกล้าที่เคยเปิดสอนเป็นวิชาบังคับก็ไม่มีการสอนในภายหลัง ส่วนศิลปะการต่อสู้ป้องกันตัวที่พอจะเทียบเคียงกระบี่กระบองของไทยได้คือมวยจีนแห่งวัดเส้าหลิน เขายังได้แสดงให้เห็นว่ากระบี่กระบองเป็นการต่อสู้ป้องกันตัวขั้นสูงสุดขึ้นไปอีกระดับ เนื่องด้วยต้องใช้วิชามวยไทยรวมเข้ากับอาวุธหลากชนิด ทั้งอาวุธสั้นและอาวุธยาว ด้านการฝึกสอนในระดับนานาชาติ แดน อีโนซันโต ผู้เป็นอาจารย์ของบรูซ ลี ได้ทำการเชิญให้ณฐพงศ์เดินทางไปสอนวิชากระบี่กระบองที่ลอสแอนเจลิส สหรัฐอเมริกา ครั้งแรกใน พ.ศ. 2541 ซึ่งมีผู้มาเรียนที่ประมาณ 20 ถึง 30 คน เป็นระยะเวลาประมาณ 20 วัน ครั้นเมื่อเขาเดินทางกลับประเทศไทย แดน อีโนซันโต ก็ได้เดินทางตามมาเพื่อเรียนวิชาจากเขาอีก โดยณฐพงศ์ได้พาเขามารับการฝึกที่ศูนย์ศิลปาชีพบางไทร ส่วนการสอนครั้งที่สองคือ พ.ศ. 2543 ซึ่งเขาได้รับการเชิญให้ไปทำการฝึกสอนที่สหรัฐอเมริกาอีกครั้ง โดยคราวนี้ได้เดินทางไปสอนหลายแห่งเป็นระยะเวลาหกเดือน รวมถึงได้มีการจัดสัมมนาที่ค่ายมวยไทยของสุรชัย ศิริสูตร์ ในรัฐออริกอน ซึ่งมีผู้มาลงทะเบียนเรียนจากหลายประเทศเป็นจำนวนมาก และภายหลังจากที่มีการจัดฉายภาพยนตร์ตำนานสมเด็จพระนเรศวรมหาราช เมื่อเขาได้เดินทางไปทำการสอนที่สหรัฐอเมริกาเป็นครั้งที่สามในปี พ.ศ. 2552 ปรากฏว่ามีชาวต่างชาติมาเรียนร่วม 150 คน ทั้งจากฝรั่งเศส, เบลเยียม, เยอรมนี, อิตาลี และออสเตรเลีย โดยได้เดินทางมาศึกษา เพื่อนำความรู้ที่ได้รับไปเปิดสอนในประเทศของตัวเองต่อไป นอกจากนี้ ดร.มาร์ค เช็ง ซึ่งเป็นคอลัมนิสต์ของนิตยสารแบล็คเบลท์ ยังได้เคยเรียนวิชามวยไทยโบราณและกระบี่กระบองจากพันเอก ณฐพงศ์ บัวแย้ม และได้นำเสนอเรื่องราวต่าง ๆ ผ่านทางนิตยสารดังกล่าวชีวิตส่วนตัว ชีวิตส่วนตัว. ด้านชีวิตส่วนตัว พันเอก ณฐพงศ์ มีภรรยาชื่อดวงเดือน (ภรรยาของเขาเป็นลูกสาวของนายดวงแขม ผู้เป็นบุตรของขุนปฏิเวชบรรณกิจ (แขม)) และมีบุตรธิดาด้วยกันคือ นันทิดา บัวแย้ม และเอกพล บัวแย้มเกียรติประวัติเกียรติประวัติ. - แชมป์กระบี่กระบองแห่งประเทศไทย พ.ศ. 2510 จัดโดยสมาคมกีฬาไทยแห่งประเทศไทย ในพระบรมราชูปถัมภ์ - ปรมาจารย์อาวุโส กิตติมศักดิ์ (มงคล ๙ - มงคลทอง) แห่งสมาคมครูมวยไทยผู้รับการฝึกสอนที่มีชื่อเสียงผู้รับการฝึกสอนที่มีชื่อเสียง. - แดน อีโนซันโต - อาจารย์ของบรูซ ลี - ดร.มาร์ค เช็ง - คอลัมนิสต์นิตยสารแบล็คเบลท์ - โรเบิร์ต ซะโต - ดีเจชาวอเมริกัน-ญี่ปุ่น จากเมืองฟอนทานา รัฐแคลิฟอร์เนีย</doc>
