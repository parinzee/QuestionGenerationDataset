<doc id="130030" url="https://th.wikipedia.org/wiki?curid=130030" title="อำเภอด่านขุนทด">อำเภอด่านขุนทด ด่านขุนทด เป็นอำเภอหนึ่งของจังหวัดนครราชสีมา จากทั้งหมด 32 อำเภอ ซึ่งอำเภอด่านขุนทดเป็นอำเภอศูนย์กลางการปกครอง การศึกษา สาธารณสุขที่สำคัญอำเภอหนึ่งของจังหวัดนครราชสีมาประวัติศาสตร์ ประวัติศาสตร์. เรื่องราวที่เป็นตำนานชาวด่านขุนทด ที่ปรากฏหลักฐานทางประวัติศาสตร์ เป็นลายลักษณ์อักษรในพงศาวดารฉบับพระราชหัตถเลขาซึ่งสมเด็จพระเจ้าบรมวงศ์เธอกรมพระยาดำรงราชานุภาพทรงนิพนธ์ไว้ได้กล่าวถึงสมัยสมเด็จพระเจ้าตากสินมหาราชตอนปราบชุมชนต่างๆและปรากฏในการปราบชุมนุมพระเจ้าพิมายโดยกล่าวไว้ว่า "ฝ่ายพระเจ้าพิมายได้ทราบข่าวศึก จึงแต่งตั้งให้พระยาวรวงศาธิราช(พระยาน้อย) ยกกองทัพลงมาตั้งค่ายรับอยู่ ณ ด่านขุนทด ทางหนึ่ง และให้เจ้าพระยาศรีสุริยวงศ์ พระยามนตรี กับทั้งมองญา ยกกองทัพมาตั้งค่ายรับอยู่บ้านจอหอทางหนึ่ง" และ "สมเด็จพระเจ้าอยู่หัว (พระเจ้าตากสิน) จึงดำรัสให้ พระมหามนตรี และพระราชวรินทร์ ยกกองทัพไปตีทัพพระยาวรวงศาธิราชซึ่งตั้ง ณ ด่านขุนทด นั้น" จึงกล่าวได้ว่าด่านขุนทดมีกำเนิดมาก่อนรัชสมัยของพระเจ้าตากสินค่อนข้างแน่ชัด อำเภอด่านขุนทด มีประวัติเท่าที่รวบรวมค้นหาหลักฐานได้ ในด้านตัวบุคคลที่ได้รับการแต่งตั้งหรือสืบเชื้อสายปกครองดูแลด่านขุนทด คอยเก็บส่วยอากรไปยังแขวงสันเทียะ มีพระเสมารักษาเขตเป็นผู้ปกครองดูแลรักษาด่าน โดยมีที่ทำการอยู่ที่วัดโพธิ์ชุมพล (วัดโคกรักษ์) ต่อมาพระเสมารักษาเขตถึงแก่อนิจกรรมพระประเวชเข้มแข็ง บุตรชายได้รับแต่งตั้งให้ทำหน้าที่แทน ต่อมาในรัชสมัยของพระบาทสมเด็จพระจุลจอมเกล้าเจ้าอยู่หัวซึ่งได้เปลี่ยนแปลงระบบการปกครอง- พ.ศ. 2451 (ร.ศ.127)ชุมชนด่านขุนทดจึงได้รับการสถาปนาขึ้นเป็นอำเภอ เมื่อได้รับการจัดตั้งเป็นอำเภอ ได้ย้ายที่ทำการจากวัดโพธิ์ชุมพล (บ้านโคกรักษ์) มายังบริเวณตะวันตกของโรงเรียนบ้านหาญในปัจจุบัน และได้เปลี่ยนชื่อเป็นอำเภอบ้านหาญ ต่อมาได้เปลี่ยนชื่อเป็นอำเภอพันชนะ - วันที่  20 กรกฎาคม 2457 เปลี่ยนชื่อเป็น อำเภอด่านขุนทด อีกครั้ง - วันที่ 24 กันยายน 2499 จัดตั้งสุขาภิบาลด่านขุนทด ในท้องที่บางส่วนของตำบลด่านขุนทด - วันที่ 16 มีนาคม 2503 โอนพื้นที่หมู่ 2 และ หมู่ 7 (ในขณะนั้น) ของตำบลด่านใน อำเภอด่านขุนทด ไปขึ้นกับกิ่งอำเภอขามทะเลสอ - วันที่ 17 พฤศจิกายน 2503 กำหนดเขตตำบลด่านใน หลังจาก ได้โอนมาจากตำบลด่านใน อำเภอด่านขุนทด (หมู่ 2 และ หมู่ 7) ไปตั้งเป็น หมู่ 5 และหมู่ 6 ของตำบลหนองสรวง กิ่งอำเภอขามทะเลสอ - วันที่ 30 กันยายน 2514 ตั้งตำบลหินดาด แยกออกจากตำบลตะเคียน ตั้งตำบลหนองกราด แยกออกจากตำบลกุดพิมาน และ ตั้งตำบลบ้านแปรง แยกออกจากตำบลหนองบัวตะเกียด - วันที่ 20 กันยายน 2522 ตั้งตำบลสำนักตะคร้อ แยกออกจากตำบลพันชนะ - วันที่ 15 สิงหาคม 2526 ตั้งตำบลห้วยบง แยกออกจากตำบลหินดาด - วันที่ 1 ตุลาคม 2526 เปลี่ยนแปลงเขตตำบลหนองกราด และ ตำบลกุดพิมาน โดยโอนหมู่ 10 (หมู่บ้านสำนักพิมาน) ของตำบลหนองกราด ไปขึ้นกับตำบลกุดพิมาน แล้วตั้งเป็น หมู่ 12 ของตำบลกุดพิมาน - วันที่ 6 กันยายน 2528 ตั้งตำบลหนองแวง แยกออกจากตำบลบ้านเก่า - วันที่ 1 กรกฎาคม 2533 ตั้งตำบลหนองไทร แยกออกจากตำบลบ้านแปรง และ ตั้งตำบลโนนเมืองพัฒนา แยกออกจากตำบลหนองบัวละคร - วันที่ 29 มีนาคม 2535 จัดตั้งสุขาภิบาลหนองกราด ในท้องที่บางส่วนของตำบลหนองกราด - วันที่ 30 กันยายน 2535 จัดตั้งตำบลบึงปรือ แยกออกจากตำบลสำนักตะคร้อ - วันที่ 1 เมษายน 2538 ได้แยกพื้นที่ตำบลสำนักตะคร้อ ตำบลหนองแวง และตำบลบึงปรือ ไปตั้งเป็นกิ่งอำเภอสำนักตะคร้อ ขึ้นกับอำเภอด่านขุนทด - วันที่ 31 สิงหาคม 2539 เปลี่ยนชื่อเป็น กิ่งอำเภอเทพารักษ์ - วันที่ 25 พฤษภาคม 2542 ยกฐานะจากสุขาภิบาลด่านขุนทด และ สุขาภิบาลหนองกราด เป็น เทศบาลตำบลด่านขุนทด และ เทศบาลตำบลหนองกราด - วันที่ 8 กันยายน 2550 ยกฐานะเป็นอำเภอเทพารักษ์ ที่ตั้งและอาณาเขต ที่ตั้งและอาณาเขต. อำเภอด่านขุนทดตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอบำเหน็จณรงค์และอำเภอจัตุรัส (จังหวัดชัยภูมิ) - ทิศตะวันออก ติดต่อกับอำเภอพระทองคำและอำเภอโนนไทย - ทิศใต้ ติดต่อกับอำเภอขามทะเลสอ อำเภอสูงเนิน และอำเภอสีคิ้ว - ทิศตะวันตก ติดต่อกับอำเภอลำสนธิ (จังหวัดลพบุรี) และอำเภอเทพารักษ์การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอด่านขุนทดแบ่งพื้นที่การปกครองออกเป็น 16 ตำบล 225 หมู่บ้าน- ข้อจำนวนประชากรและจำนวนหลังคาเรือน ณ เดือนเมษายน 2557การปกครองส่วนท้องถิ่น การปกครองส่วนท้องถิ่น. ท้องที่อำเภอด่านขุนทดประกอบด้วยองค์กรปกครองส่วนท้องถิ่น 18 แห่ง ได้แก่- เทศบาลตำบลด่านขุนทด ครอบคลุมพื้นที่บางส่วนของตำบลด่านขุนทด - เทศบาลตำบลหนองกราด ครอบคลุมพื้นที่บางส่วนของตำบลหนองกราด - เทศบาลตำบลหนองบัวตะเกียด ครอบคลุมพื้นที่ตำบลหนองบัวตะเกียดทั้งตำบล - องค์การบริหารส่วนตำบลกุดพิมาน ครอบคลุมพื้นที่ตำบลกุดพิมานทั้งตำบล - องค์การบริหารส่วนตำบลด่านขุนทด ครอบคลุมพื้นที่ตำบลด่านขุนทด (เฉพาะนอกเขตเทศบาลตำบลด่านขุนทด) - องค์การบริหารส่วนตำบลด่านนอก ครอบคลุมพื้นที่ตำบลด่านนอกทั้งตำบล - องค์การบริหารส่วนตำบลด่านใน ครอบคลุมพื้นที่ตำบลด่านในทั้งตำบล - องค์การบริหารส่วนตำบลตะเคียน ครอบคลุมพื้นที่ตำบลตะเคียนทั้งตำบล - องค์การบริหารส่วนตำบลบ้านเก่า ครอบคลุมพื้นที่ตำบลบ้านเก่าทั้งตำบล - องค์การบริหารส่วนตำบลบ้านแปรง ครอบคลุมพื้นที่ตำบลบ้านแปรงทั้งตำบล - องค์การบริหารส่วนตำบลพันชนะ ครอบคลุมพื้นที่ตำบลพันชนะทั้งตำบล - องค์การบริหารส่วนตำบลสระจรเข้ ครอบคลุมพื้นที่ตำบลสระจรเข้ทั้งตำบล - องค์การบริหารส่วนตำบลหนองกราด ครอบคลุมพื้นที่ตำบลหนองกราด (เฉพาะนอกเขตเทศบาลตำบลหนองกราด) - องค์การบริหารส่วนตำบลหนองบัวละคร ครอบคลุมพื้นที่ตำบลหนองบัวละครทั้งตำบล - องค์การบริหารส่วนตำบลหินดาด ครอบคลุมพื้นที่ตำบลหินดาดทั้งตำบล - องค์การบริหารส่วนตำบลห้วยบง ครอบคลุมพื้นที่ตำบลห้วยบงทั้งตำบล - องค์การบริหารส่วนตำบลโนนเมืองพัฒนา ครอบคลุมพื้นที่ตำบลโนนเมืองพัฒนาทั้งตำบล - องค์การบริหารส่วนตำบลหนองไทร ครอบคลุมพื้นที่ตำบลหนองไทรทั้งตำบลหน่วยงานราชการในอำเภอหน่วยงานราชการในอำเภอ. - ที่ว่าการอำเภอด่านขุนทด - สำนักงานที่ดินจังหวัดนครราชสีมา สาขาด่านขุนทด - สำนักงานสรรพากรพื้นที่ สาขาด่านขุนทด - สำนักงานสัสดี - สำนักงานเกษตรอำเภอด่านขุนทด - สำนักงานขนส่งจังหวัดนครราชสีมา สาขาด่านขุนทด - สำนักงานประปาส่วนภูมิภาค สาขาด่านขุนทด - สำนักงานไฟฟ้าส่วนภูมิภาค สาขาด่านขุนทด- สำนักงานไฟฟ้าส่วนภูมิภาค สาขาย่อยห้วยบง - สำนักงานพัฒนาชุมชนอำเภอด่านขุนทด - สำนักงานสาธารณสุขอำเภอด่านขุนทด - โรงพยาบาลด่านขุนทด - สำนักงานเขตพื้นที่การศึกษานครราชสีมา เขต 5 - สำนักงานการศึกษานอกระบบและตามอัธยาศัยอำเภอด่านขุนทด - สถานีตำรวจภูธรด่านขุนทด - สถานีตำรวจภูธรหินดาดสถาบันการศึกษาโรงเรียนสถาบันอาชีวศึกษาสถาบันการศึกษา. สถาบันอาชีวศึกษา. - วิทยาลัยเทคนิคหลวงพ่อคูณ ปริสุทฺโธการสาธารณสุขการสาธารณสุข. - โรงพยาบาลด่านขุนทด - โรงพยาบาลด่านขุนทด2(โครงการ,ติดกับวิทยาลัยเทคนิคหลวงพ่อคูณ ปริสุทฺโธ) - โรงพยาบาลด่านเมดิคอลธนาคารและสหกรณ์ธนาคารและสหกรณ์. - ธนาคารกรุงไทย ถนนสีคิ้ว-ชัยภูมิ - ธนาคารออมสิน ถนนสีคิ้ว-ชัยภูมิ - ธนาคารกสิกรไทย ถนนสีคิ้ว-ชัยภูมิ - ธนาคารกรุงเทพ ถนนสีคิ้ว-ชัยภูมิ - ธนาคารทหารไทย ถนนสีคิ้ว-ชัยภูมิ - ธนาคารไทยพาณิชย์ ถนนสีคิ้ว-ชัยภูมิ - ธนาคารกรุงศรีอยุธยา (โครงการ) - ธนาคารเพื่อการเกษตรและสหกรณ์การเกษตร (ธกส.)- สาขาด่านขุนทด ถนนเลิศประคอง - สาขาห้วยบง ถนนชัยบาดาล-ด่านขุนทด ตำบลห้วยบง - สาขาหนองบัวตะเกียด ถนนสีคิ้ว-ชัยภูมิ ตำบลหนองบัวตะเกียด (ปตท.หนองบัวตะเกียด) - สหกรณ์เพื่อการเกษตรด่านขุนทด ถนนเลิศประคองตลาดตลาด. - ตลาดไชยณรงค์ - ตลาดเทศบาล 1 - ตลาดเทศบาล 2 (ตลาด บ.ข.ส.) - ตลาดพงษ์ศิริ - ตลาดคลองถมห้าง สรรพสินค้าห้าง สรรพสินค้า. - เทสโก้ โลตัส สาขาด่านขุนทด - บิ๊กซี ซุปเปอร์เซ็นเตอร์ สาขาด่านขุนทด- เมเจอร์ ซีนีเพล็กซ์ถนนสายสำคัญถนนสายสำคัญ. - ทางหลวง 201 สีคิ้ว-ชัยภูมิ - ทางหลวง 2148 ถนนเลิศประคอง,ด่านขุนทด-หนองสรวง - ทางหลวง 2256 ชัยบาดาล-ด่านขุนทด - ทางหลวง 2217 ด่านขุนทด-บำเหน็จณรงค์ - ทางหลวง 2161 มอสูง-สูงเนิน - ทางหลวง 2164 ตะเคียน-ท่าขี้เหล็ก - ทางหลวงชนบท นม.3003 โคกน้อย-เจริญผล - ทางหลวงชนบท นม.4008 ถนนหักน้อย-ปะคำสถานที่ท่องเที่ยวสถานที่ท่องเที่ยว. - บึงบ้านหาญ - อนุสาวรีย์พ่อขุนทด - อนุสาวรีย์ท้าวสุรนารี - วัดบ้านไร่ - เขาผาแดง - น้ำตกห้วยบง - ศาลเจ้าพ่อด่านขุนทด - อ่างเก็บน้ำห้วยปราสาทใหญ่ - พระตำหนักสมเด็จพระเทพรัตนราชสุดาฯ สยามบรมราชกุมารี - ทุ่งกังหันลม ตำบลห้วยบง</doc>
