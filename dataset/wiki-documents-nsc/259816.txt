<doc id="259816" url="https://th.wikipedia.org/wiki?curid=259816" title="หนังสือโต๊ะกาแฟ">หนังสือโต๊ะกาแฟ หนังสือโต๊ะกาแฟ () คือหนังสือปกแข็งขนาดใหญ่ที่มีจุดประสงค์หนึ่งในการพิมพ์คือใช้วางบนโต๊ะกาแฟหรือในบริเวณที่เป็นที่รับรองแขก เพื่อจะให้เป็นสิ่งดูสวยและต้องตาผู้เห็นหรือช่วยในการนำบทสนทนาแก้ความเบื่อ ขนาดของหนังสือมักจะใหญ่กว่าปกติเพราะไม่ใช่เป็นหนังสือที่ผู้อ่านจะตั้งใจอ่านอย่างจริงจังหรือที่ต้องนำเคลื่อนไปตามที่ต่างๆ หัวข้อของหนังสือก็จะเป็นประเภทสารคดีและมักจะเป็นประเภทที่เตะตาทั้งการออกแบบภายนอกและการวางรูปแบบของเนื้อหาภายใน ส่วนใหญ่มักจะเป็นหนังถือเกี่ยวกับศิลปะหรือการท่องเที่ยว เช่นหนังสือรวมภาพถ่ายของศิลปินคนสำคัญ หนังสือเกี่ยวกับสถาปัตยกรรมของลักษณะใดลักษณะหนึ่งหรือของเมืองใดเมืองหนึ่ง หรือ หนังสือรวบรวมงานศิลปะของพิพิธภัณฑ์ หรือหัวเรื่องเบาๆ อื่นๆ จุดประสงค์ของหนังสือเป็นหนังสือประเภทเบาฉะนั้นการวินิจฉัยถ้ามีก็มักจะง่ายสั้นและไม่ใช้ศัพท์เฉพาะทางเท่าใดนัก ลักษณะต่างๆ เหล่านี้จึงทำให้หนังสือโต๊ะกาแฟได้รับการดูแคลนว่าเป็นหนังสือประเภทที่มีเนื้อหาผิวเผินประวัติ ประวัติ. นักสิ่งแวดล้อมวิทยาเดวิด อาร์. เบราเออร์บางครั้งก็ได้ชื่อว่าเป็นผู้ประดิษฐ์หนังสือโต๊ะกาแฟสมัยใหม่ ขณะที่เบราเออร์เป็นผู้อำนวยการบริหารของ Sierra Club ก็เกิดความคิดที่จะพิมพ์หนังสือชุดหนึ่งที่รวมภาพถ่ายและบทเขียนเกี่ยวกับธรรมชาติอย่างที่ให้ “ขนาดของหน้าใหญ่พอที่จะแสดงไดนามิคของภาพ ที่ทำให้สายตาที่ทอดมองต้องสอดส่ายไปตามเนื้อหาของภาพ แทนที่จะมองรวดเดียวจบ” หนังสือเล่มแรกในชุดนี้ชื่อ "This is the American Earth" (นี่คือผิวโลกของสหรัฐ) โดยมีภาพที่ถ่ายโดยแอนเซิล แอดัมสช่างถ่ายภาพผู้มีชื่อเสียงของสหรัฐอเมริกาและผู้อื่น และเนื้อหาที่เขียนโดยนักวิพากษ์ภาพถ่ายแนนซี นิวฮอลล์ หนังสือพิมพ์ขึ้นในปี ค.ศ. 1960 และหนังสือทั้งชุดมาเรียกกันว่าชุด “หนังสือแสดง” (Exhibit Format) ที่มีด้วยกันทั้งชุด 20 เล่มในวัฒนธรรมสมัยนิยม ในวัฒนธรรมสมัยนิยม. “หนังสือโต๊ะกาแฟ” ได้รับการนำมาล้อเลียนในวัฒนธรรมสมัยนิยมหลายครั้ง- ในคริสต์ทศวรรษ 1980 ดาราตลกบริติชสองคนเมล สมิธและกริฟ ริส โจนส์ปรากฏในโปรแกรม “The lavishly-tooled Smith and Jones Coffee Table Book” — ที่ออกแบบที่ดูเหมือนว่าหนังสือจะใช้เป็นโต๊ะกาแฟได้- ในฤดูที่ห้า (ค.ศ. 1993–ค.ศ. 1994) ซิทคอม ไซน์เฟลด์ ตอนหนึ่งเป็นเรื่องของตัวละครเครมเมอร์หรือคอสโมสผู้เกิดความคิดที่จะเขียนหนังสือชื่อ Coffee Table Book about Coffee Tables (หนังสือโต๊ะกาแฟเกี่ยวกับหนังสือโต๊ะกาแฟ) ความคิดของคอสโมสคือจะให้เป็นหนังสือที่ด้านหลังมีขาสี่ขาที่กางออกมาได้ และด้านหน้าก็จะมีจานรองแก้วสำเร็จรูปอยู่บนปกซึ่งทำให้หนังสือเองสามารถทำเป็นโต๊ะกาแฟด้วยในตัว</doc>
