<doc id="414804" url="https://th.wikipedia.org/wiki?curid=414804" title="ตราแผ่นดินของอุซเบกิสถาน">ตราแผ่นดินของอุซเบกิสถาน ตราแผ่นดินของอุซเบกิสถาน ( ) ประกาศใช้อย่างเป็นทางการเมื่อวันที่ 2 กรกฎาคม, พ.ศ. 2535. โดยมีลักษณะอย่างเดียวกันกับ ตราเดิมของสาธารณรัฐสังคมนิยมโซเวียตอุซเบก. ในช่วงระหว่างการเปลี่ยนถ่ายอำนาจ สัญลักษณ์ค้อนเคียวที่สื่อถึงการปฏิวัติรัสเซีย พ.ศ. 2460 ได้ถูกตัดออก พร้อมกับมีการแก้ไขตราแผ่นดินในบางลักษณะ. ด้านซ้ายช่อดอกฝ้าย และ ด้านขวา รวงข้าวสาลีสุกเป็นรูปวงพระจันทร์ พันด้วยแถบริบบิ้นสีธงชาติ ซึ่งพืชทั้งสองชนิดนี้ เป็นสินค้าสำคัญที่ทำรายได้ให้อุซเบกิซสถาน สื่อถึง ดินแดนที่มีพืชพรรณธัญญาหารอุดมสมบูรณ์ โดย ดอกฝ้าย หมายถึง ความบริสุทธิ์ของชนชาวอุซเบก และ รวงข้าวสาลี หมายถึง ความสว่างไสวของชาติเหมือนรวงข้าวสีทอง. ยอดบนของตราแผ่นดิน มีดาวสีฟ้า 8 แฉก (۞) ภายในมีพระจันทร์เสี้ยว และ ดาว5แฉก รูปเหล่านี้เป็นสีขาว, หมายถึง ศาสนาอิสลาม, และความเจริญก้าวหน้าของชาติ. เหนือช่อดอกฝ้าย และ รวงข้าวสาลี มีรูปนกคูโม่ (นกในวรรณคดี) กางปีกโค้ง ซึ่งโบยบินเหนือภูเขามีแม่น้ำอามูรดารยาและแม่น้ำเซอร์ดารยาล้อมรอบภายใต้แสงรัศมีของดวงอาทิตย์ หมายถึง สันติภาพ ความรัก และ อิสรภาพของชาติ ส่วนท่าบินของนก หมายถึงวิสัยทัศน์ของชาติที่ก้าวไปข้างหน้าอย่างทรงพลังดุจจ้าวเวหา</doc>
