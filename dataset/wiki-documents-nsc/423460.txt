<doc id="423460" url="https://th.wikipedia.org/wiki?curid=423460" title="โรงเรียนสารสาสน์วิเทศบางบอน">โรงเรียนสารสาสน์วิเทศบางบอน โรงเรียนสารสาสน์วิเทศบางบอน () เป็นโรงเรียนลำดับที่ 14 ของกลุ่มโรงเรียนในเครือสารสาสน์ เปิดหลักสูตรการเรียนการสอนเป็นหลักสูตรสองภาษา (Bilingual Program) เป็นอันดับที่ 4 และเปิดหลักสูตรการเรียนการสอนเป็นหลักสูตรนานาชาติ (International Education Programme) หรือ IEP เป็นลำดับที่ 1 ก่อตั้งขึ้นโดยท่านอาจารย์พิบูลย์ และท่านอาจารย์ เพ็ญศรี ยงค์กมล ตั้งอยู่เลขที่ 99 ถนนบางบอน 3 แขวงบางบอนเหนือ เขตบางบอน กรุงเทพมหานคร 10150ประวัติโรงเรียน ประวัติโรงเรียน. ปี พ.ศ. 2542 เริ่มก่อสร้างโรงเรียน ในพื้นที่ 27 ไร่ ปี พ.ศ. 2543 เปิดทำการเรียนการสอนเป็นครั้งแรก บนเนื้อที่ 27 ไร่ มีอาคารเรียน 5 ชั้น ขนาดกว้าง 17.5 เมตร ยาว 72 เมตร ภายในอาคารประกอบด้วย ห้องเรียน 32 ห้อง ห้องคอมพิวเตอร์ ห้องดนตรี ห้องสมุด ห้องฉายภาพยนตร์ ห้องนอนอนุบาล ห้องประชุมใหญ่ ขนาด 14 x 40 เมตร ห้องอาหารและห้องพยาบาล บริเวณรอบอาคารเรียน ประกอบด้วย ซุ้มไม้เลื้อยบนโครงเหล็กทรงปิรามิด 2 ข้าง ของเสาธงที่อยู่หน้าอาคาร สนามเทนนิส สนามบาสเกตบอล 3 สนาม สนามฟุตบอลพร้อมอัฒจันทร์และโรงอาหารขนาดใหญ่ เปิดการเรียนการสอนหลักสูตรสองภาษา (Bilingual Program) ตั้งแต่ชั้น Kg.3-Gr.5 และ หลักสูตรสามัญ (Mini-Bilingual Program) ตั้งแต่ชั้นอนุบาลศึกษาปีที่ 1 - ชั้นประถมศึกษาปีที่ 5 มีนักเรียนจำนวนทั้งสิ้น 1,125 คน ครูไทยจำนวน 59 คน และครูต่างชาติ จำนวน 10 คน ปี พ.ศ. 2544 โรงเรียนได้ทำการซื้อที่ดินเพิ่มเติม ขยายพื้นที่เป็น 57 ไร่ และได้สร้างอาคารเรียน 5 ชั้นหลังที่สอง เป็นอาคารรูปตัวยู ภายในอาคารประกอบด้วย ห้องเรียนจำนวน 54 ห้องเรียน ห้องสมุด ห้องคอมพิวเตอร์ ห้องวีดีโอ ห้องผลิตสื่อการเรียนการสอน ห้องนอนเด็กอนุบาล ห้องพระพุทธศาสนา ห้องพยาบาล ชั้นล่างเป็นโรงอาหาร ด้านข้างของอาคาร มีสนามบาสเกตบอลเพิ่มอีก รวมเป็น 6 สนาม และสระว่ายน้ำสำหรับเด็กอนุบาล ที่บริเวณใกล้สนามเด็กเล่นอาคาร 1 ในปีนี้มีการขยายชั้นเรียนของหลักสูตรสองภาษา (Bilingual Program) และ หลักสูตรสามัญ (Mini-Bilingual Program) จนถึงชั้นประถมศึกษาปีที่ 6 (Gr.6) มีจำนวนนักเรียนทั้งสิ้น 2,541 คน ครูไทย 169 คน ครูต่างชาติ 44 คน ปี พ.ศ. 2553 สร้างอาคารเพิ่ม 1 หลัง เป็นอาคาร 3 ชั้น ปี พ.ศ. 2554 สร้างอาคารเพิ่มอีก 1 หลัง เป็นอาคาร 4 ชั้น และ เปิดหลักสูตรนานาชาติ (International Education Programme) หรือ IEPผู้อำนวยการโรงเรียนสถิตินักเรียนและบุคลากร</doc>
