<doc id="154986" url="https://th.wikipedia.org/wiki?curid=154986" title="สุรพงษ์ เอี่ยมพิชัยฤทธิ์">สุรพงษ์ เอี่ยมพิชัยฤทธิ์ ผู้ช่วยศาสตราจารย์ สุรพงษ์ เอี่ยมพิชัยฤทธิ์ เกิดมาในตระกูลช่างภาพโดยแท้ ในปัจจุบันนี้คนในสังคมจำนวนมากที่รู้จักร้านถ่ายภาพโบราณ "ศิลป์ธรรมชาติ" ที่ตลาดร้อยปีสามชุก หลายคนเคยไปถ่ายภาพที่ร้านนี้มาแล้ว ที่ร้านถ่ายภาพโบราณนี้คือที่กำเนิดของบุคคลผู้มีนามว่า สุรพงษ์ เอี่ยมพิชัยฤทธิ์ จบการศึกษาจากสถาบันเทคโนโลยีราชมงคล วิทยาเขตเทคนิคกรุงเทพ (ปัจจุบันคือมหาวิทยาลัยเทคโนโลยีราชมงคลกรุงเทพ) ปัจจุบัน สุรพงษ์ เอี่ยมพิชัยฤทธิ์ เป็นอาจารย์ประจำที่สาขาศิลปะภาพถ่าย คณะศิลปะและการออกแบบ มหาวิทยาลัยรังสิต มีตำแหน่งทางวิชาการเป็นผู้ช่วยศาสตราจารย์ และเป็นหัวหน้าสาขาศิลปะภาพถ่าย สุรพงษ์ เอี่ยมพิชัยฤทธิ์ เป็นผู้เชี่ยวชาญด้านการถ่ายภาพสี เชี่ยวชาญเรื่องโซนซิสเต็ม มีผลงานด้านการถ่ายภาพ และร่วมแสดงงานกับกลุ่มศิลปินภาพถ่ายต่าง ๆ อยู่เสมอ ๆ ความสนใจอีกด้านหนึ่งที่ผู้ช่วยศาสตราจารย์สุรพงษ์ เอี่ยมพิชัยฤทธิ์ สนใจคือการถ่ายภาพด้วยกล้องรูเข็ม สร้างกล้องรูเข็มแบบต่าง ๆ ขึ้นมาถ่ายภาพและมีผลงานที่ถ่ายด้วยกล้องรูเข็มเป็นจำนวนมาก นับว่าเป็นแนวทางการทำภาพศิลปะอืกแนวหนึ่ง ที่ผู้ช่วยศาสตราจารย์สุรพงษ์ เอี่ยมพิชัยฤทธิ์ มีความถนัด</doc>
