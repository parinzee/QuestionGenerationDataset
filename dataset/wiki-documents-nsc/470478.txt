<doc id="470478" url="https://th.wikipedia.org/wiki?curid=470478" title="ฌ้อปาอ๋อง ศึกแผ่นดินไม่สิ้นแค้น">ฌ้อปาอ๋อง ศึกแผ่นดินไม่สิ้นแค้น ฌ้อปาอ๋อง ศึกแผ่นดินไม่สิ้นแค้น (; ; พินอิน: Hóng Mén Yàn) ภาพยนตร์สัญชาติฮ่องกง ออกฉายในปี ค.ศ. 2011เนื้อเรื่อง เนื้อเรื่อง. ในช่วงปลายราชวงศ์ฉิน ซึ่งปกครองแผ่นดินด้วยความโหดร้ายมาอย่างยาวนาน เมื่อศัตรูผงาด ประชาราษฎร์จึงเข้าสู่ช่วงวิกฤต หลิวปัง และเซี่ยงอวี่ ได้มาเป็นผู้นำกองทัพและเป็นพี่น้องร่วมสาบานกัน เซี่ยงอวี่และหลิวปัง สนิทสนมกันมาก ทั้งคู่ต่างรับใช้อ๋องรัฐฉู่ ซึ่งวางแผนโดยบอกว่าใครก็ตามที่ล้มล้างอาณาจักรฉินในกวานจงได้ จะได้เป็นขุนนางใหญ่รัฐฉิน เพื่อตักตวงประโยชน์จากการแข่งขันของเซี่ยงอวี่และหลิวปัง เซี่ยงอวี่มีความมั่นใจเต็มเปี่ยม เขาต่อสู้กับกองทัพใหญ่รัฐฉิน และแสดงความไว้ใจต่อหลิวปังโดยใช้ อวี๋จี หญิงอันเป็นที่รักของเขา หลิวปังแสดงออกชัดเจนว่ารักอวี๋จี และใช้โอกาสบุกกวานจงก่อน ในขณะที่กองทัพฉินส่วนใหญ่ต่อสู้กับกองทัพของเซี่ยงอวี่ด้านนอก เซี่ยงอวี่โกรธแค้นเมื่อรู้ความจริงว่าถูกหักหลัง จึงวางแผนสังหารหลิวปังในงานเลี้ยงที่หงเหมิน ขณะที่จางเหลียง ที่ปรึกษาของหลิวปัง และฟานเจิ้ง ที่ปรึกษาของเซี่ยงอวี่ ก็ขัดแย้งกันชัดเจน แต่ใครจะได้เป็นผู้ชนะจากสงครามครั้งนี้ และอยู่รอดจนได้ครองบัลลังก์นักแสดงนักแสดง. - หลี่ หมิง...หลิวปัง - เฝิง เส้าเฟิง...เซี่ยงอวี่ - หลิว อี้เฟย์...อวี๋จี - จาง ฮั่นหยู...จางเหลียง - หวง ซิวเซิน...ฟ่านเจิง - อัน จื้อเจี๋ย...หานซิ่น - เฉิน เสี่ยวชุน...ฟานกุ้ยเบื้องหลังและคำวิจารณ์ เบื้องหลังและคำวิจารณ์. White Vengeance เป็นผลงานภาพยนตร์เรื่องที่ 3 ในรอบ 3 ปี จากการกำกับของ แดเนียล ลี ผู้กำกับฯชาวฮ่องกง ที่มีผลงานก่อนหน้านั้นในแนวเดียวกันมาแล้ว 2 เรื่อง คือ Three Kingdoms: Resurrection of the Dragon ในปี ค.ศ. 2009 และ14 Blades ในปี ค.ศ. 2010 ซึ่งในเรื่องนี้ได้หยิบยกเอาเรื่องราวในช่วงสงครามฉู่-ฮั่น (206-202 ปีก่อนคริสต์ศักราช) ที่เป็นการสงครามระหว่างรัฐฉู่ ของเซี่ยงอวี่ หรือ ฌ้อปาอ๋อง กับรัฐฮั่น ของหลิวปัง ที่ภายหลังได้รับชัยชนะเด็ดขาด พร้อมกับสถาปนาตนเองเป็น จักรพรรดิฮั่นเกาจู ปฐมจักรพรรดิแห่งราชวงศ์ฮั่น โดยเริ่มถ่ายทำตั้งแต่เดือนมิถุนายน ค.ศ. 2011 ได้นักแสดงมีชื่อเสียงจำนวนมากมาร่วมแสดง ทั้ง หลี่ หมิง, หลิว อี้เฟย์, เฉิน เสี่ยวชุน หรือ หวง ซิวเซิน ได้รับคำวิจารณ์ว่า แดเนียล ลี กล้าที่จะตีความประวัติศาสตร์ในช่วงนี้ขึ้นมาใหม่ ในภาพยนตร์ ซึ่งก็ได้กระทำมาแล้วก่อนหน้านั้นกับ Three Kingdoms: Resurrection of the Dragon โดยเขียนชะตากรรมของตัวละครให้แตกต่างไปจากประวัติศาสตร์จริงที่มีการบันทึกไว้ ซึ่งก็อาจทำให้ถูกตั้งคำถามบางประการจากผู้ชมได้ จุดเด่นของภาพยนตร์เรื่องนี้ก็คือ เครื่องแต่งกายและองค์ประกอบศิลป์ที่ค่อนข้างจะดูหนักมือ แต่ก็เป็นผลงานที่เมื่อได้ชมแล้วก็ทราบทันทีว่า ใครเป็นผู้กำกับฯ เป็นงานภาพในแบบที่น่าจะได้รับแรงบันดาลใจมาจากการ์ตูนญี่ปุ่นอยู่บ้าง สำหรับการแสดงนั้น หลี่ หมิงที่รับบท หลิวปัง ดูเหมือนจะข่มรัศมีของนักแสดงรุ่นน้อง อย่าง เฝิง เส้าเฟิง ที่รับบท เซี่ยงอวี่ ไปเลย ทั้ง ๆ ที่เป็นตัวละครเอก ขณะที่บทของอวี๋จี ที่แสดงโดย หลิว อี้เฟย์ นั้นไม่ค่อยโดดเด่น แต่ขณะที่การแสดงของเฉิน เสี่ยวชุน ทำให้ลืมบทบาทเก่า ๆ ที่เคยแสดงไว้ได้เลย โดยรวมแล้ว เป็นผลงานภาพยนตร์ที่พอใช้ มีงานสร้างไม่เหมือนใคร มีการหักเหลี่ยมเฉือนคมกันได้สนุกดี แต่ก็มีจุดเสียหายอยู่บ้าง คือ ฉากรบอาจจะน้อยไปหน่อย และดูไม่ค่อยยิ่งใหญ่เท่าไหร่ ภาพยนตร์เข้าฉายที่จีนและฮ่องกง ในปลายปี ค.ศ. 2011 ขณะที่ในประเทศไทยไม่ได้เข้าฉายในโรงภาพยนตร์ปกติ แต่มีจำหน่ายออกมาเป็นแผ่นดีวีดี</doc>
