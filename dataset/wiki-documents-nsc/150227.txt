<doc id="150227" url="https://th.wikipedia.org/wiki?curid=150227" title="สาวิกา ไชยเดช">สาวิกา ไชยเดช สาวิกา ไชยเดช มีชื่อเล่นว่า พิ้งกี้ (19 มิถุนายน พ.ศ. 2529) เป็นนักแสดงและอดีตนักร้องหญิงชาวไทย ที่มีผลงานทางละคร เพลง และภาพยนตร์ไทย รวมทั้งมีผลงานภาพยนตร์อินเดียประวัติชีวิตตอนต้นและครอบครัว ประวัติ. ชีวิตตอนต้นและครอบครัว. สาวิกา ไชยเดช มีชื่อเล่นว่า พิ้งกี้ เกิดเมื่อวันที่ 19 มิถุนายน พ.ศ. 2529 ที่โรงพยาบาลเพชรเวช กรุงเทพมหานคร ในครอบครัวที่นับถือศาสนาอิสลาม เป็นบุตรคนเล็กจากทั้งหมดสามคนของสมาน กับสรินยา ไชยเดช มีพี่ชายอีกสองคน สาวิกามีเชื้อสายไทย, อังกฤษ, จีน, มอญ และปากีสถาน เธอกล่าวว่าสมาน บิดาของเธอเป็นมุสลิมที่มีเชื้อสายจีน เข้ารับการศึกษาระดับอนุบาลที่โรงเรียนพระหฤทัยพัฒนเวศม์ ระดับประถมศึกษาและมัธยมศึกษาจากโรงเรียนเพ็ญสมิทธ์ และระดับอุดมศึกษาจากคณะศิลปศาสตร์ เอกภาษาอังกฤษ มหาวิทยาลัยรังสิต ระดับปริญญาโทจากมหาวิทยาลัยเฉลิมกาญจนา เธอมีศักดิ์เป็นลูกพี่ลูกน้องทางฝ่ายมารดากับอมลรดา ไชยเดช (ชื่อเดิม อนุธิดา อิ่มทรัพย์) ซึ่งเป็นนักแสดงเช่นกัน และมีหลานสาวคนหนึ่งชื่อสุพิชยา ไชยเดช ซึ่งเป็นบุตรของพี่ชาย เคยร่วมเดินแบบกับสาวิกาสู่วงการบันเทิง สู่วงการบันเทิง. เข้าวงการบันเทิงตั้งแต่อายุเจ็ดขวบ ได้รับการชักชวนโดยบังเอิญจากแมวมอง ขณะเดินเล่นกับครอบครัวที่ห้างสรรพสินค้าแห่งหนึ่งย่านรามคำแหง โดยเริ่มจากการถ่ายโฆษณา มีผลงานแรกคือ โซนีไตรนิตรอน และมีผลงานอีกหลายโฆษณา เริ่มงานละครทางช่อง 3 เรื่อง "ไฟในดวงตา" รับบทเป็นลูกของจันทร์จิรา จูแจ้ง หลังจากนั้นมาเล่นละครกับทางช่อง 7 เรื่องแรกคือ "วันนี้ที่รอคอย" ส่วนละครที่ทำให้เธอเป็นที่รู้จักคือ “ดาวพระศุกร์” รับบทเป็นดาวพระศุกร์ตอนเด็ก ต่อมามีผลงานเพลงในปี พ.ศ. 2543 สังกัด จีเอ็มเอ็ม แกรมมี่ ออกอัลบั้มเพลงแนวป็อป วง "บั๊ก บันจี้" (Bug Bunji) กับเพื่อนอีก 3 คน คือวนัสนันท์ ธรรมบูรณะวงษ์, ธัชชา พุ่มอ่อน และเจนนิเฟอร์ ชวโนวานิช พ.ศ. 2544 สาวิกากลับมาเล่นละครเรื่อง "ปิ่นไพร" จากนั้นมีผลงานเรื่อง "กษัตริยา" รับบทมณีอินทร์ มเหสีของพระเอกาทศรถ และยังมีละคร "น้องเหมียวเขี้ยวเพชร" หลังจากเกิดปัญหาพิพาทเรื่องความสัมพันธ์กับสัญชัย เองตระกูลช่วงปี พ.ศ. 2553 เธอมีผลงานในวงการภาพยนตร์กอลลีวูดระยะหนึ่งคือเรื่อง Markandeyan จนในปี พ.ศ. 2555 เธอได้กลับมาแสดงละครไทยอีกครั้งรับบทนางเอกละคร ทองประกายแสด และรับบทเป็นนางร้ายในละครเรื่อง มารยาริษยา ในวันที่ 21 กุมภาพันธ์ พ.ศ. 2556 เธอได้เดินทางไปร่วมงานกับภาพยนตร์ตอลลีวูดของอินเดียเรื่อง Emo Gurram Egaravachuชีวิตส่วนตัว ชีวิตส่วนตัว. ในปี พ.ศ. 2553 เธอได้ตกเป็นข่าวดังในกรณีมีความสัมพันธ์กับร้อยโทสัญชัย เองตระกูล สามีของธัญญาเรศ เองตระกูลซึ่งเป็นนักแสดงเช่นกัน ทำให้เกิดข้อพิพาทระหว่างเธอกับธัญญาเรศ จากเหตุการณ์นั้นทำให้สาวิกาหายหน้าไปจากวงการบันเทิง และถูกสื่อมวลชนตั้งฉายาให้ว่า "อีพิ้งคนเริงเมือง" และ "ส่าหรีลี้รัก" กระทั่งเดือนพฤษภาคม พ.ศ. 2561 สาวิกาและธัญญาเรศได้กลับมาร่วมงานกันอีกครั้งในงาน "เที่ยวให้สุด ปักหมุดแดนใต้" ซึ่งจัดโดยการท่องเที่ยวแห่งประเทศไทย ทั้งสองกล่าวว่าได้อโหสิกรรมต่อกันและไม่มีเรื่องหมางใจกันอีก สาวิกาสมรสกับอิทธิ ชวลิตธำรง นักธุรกิจอสังหาริมทรัพย์ย่านพัทยา เมื่อวันที่ 12 กันยายน พ.ศ. 2557 ตามธรรมเนียมศาสนาอิสลาม แต่สามีมิได้เปลี่ยนศาสนา ภายหลังทั้งสองได้เลิกรากันช่วงต้นเดือนตุลาคม พ.ศ. 2560 โดยที่ไม่มีบุตรด้วยกันผลงานละครโทรทัศน์หมายเหตุผลงาน. หมายเหตุ. - ละครที่เคยวางตัวพิ้งกี้ไว้แต่ไม่ได้เล่น - 2552 ดอกบัวขาว ช่อง 7 - 2554 เหนือมนุษย์ ช่อง 7 - 2554 เงาพราย ช่อง 3 - 2554 สุดหัวใจ เจ้าชายเทวดา ช่อง 9 - 2556 ผู้ชนะสิบทิศ ช่อง 8ภาพยนตร์ในประเทศภาพยนตร์. ในประเทศ. - 2537 เสียดาย - 2548 หลวงพี่เท่ง - 2548 เด็กเดน - 2550 ชุมทางรถไฟผี - 2555 จัน ดารา ปฐมบท - 2556 จัน ดารา ปัจฉิมบท - 2557 The Rooms ห้อง...หลอน - 2557 ทาสรักอสูร - 2560 มังกร นารี ปีศาจต่างประเทศต่างประเทศ. - Markandeyan - Emo Gurram Egaravachuมิวสิกวิดีโอมิวสิกวิดีโอ. - ศิลปิน : ไมเคิ่ล หว่อง เพลง "ฉันมาไกล" - ศิลปิน : คริสติน่า อากีล่าร์ เพลง "ปัญหาโลกแตก" - ศิลปิน : มิสเตอร์ดี เพลง "ปั่นป่วน"วรรณกรรมวรรณกรรม. - พ้อคเก็ตบุ้ค "สาวไส้สาวิกา"เพลงอัลบั้มเพลง. อัลบั้ม. - อัลบั้มในนาม บั๊ก บันจี้ สังกัด จีเอ็มเอ็ม แกรมมี่ ประกอบสมาชิกได้แก่ สาวิกา ไชยเดช (พิ้งกี้), วนัสนันท์ ธรรมบูรณะวงษ์ (แก็ก), ธัชชา พุ่มอ่อน (จ๋า), เจนนิเฟอร์ ชวโนวานิช (เจน)ซิงเกิลซิงเกิล. - รับเชิญขับร้องซิงเกิล เพลง "Is this Love" ของวง Unraw Cutเพลงประกอบละครเพลงประกอบละคร. - เพลง "สุดหล่อ" ประกอบละครเรื่อง หัวใจไกลปืนเที่ยง (พ.ศ. 2545) - เพลง "สาวไส้ใส่กัน" (คู่กับ: รุ่ง สุริยา) ประกอบละครเรื่อง หัวใจไกลปืนเที่ยง (พ.ศ. 2545) - เพลง "เธอจะต้องชนะ" (คู่กับ: เอมี่ กลิ่นประทุม) ประกอบละครเรื่อง แดนซ์ไม่เซ่อ เลยเจอรัก (พ.ศ. 2546) - เพลง "บอกสักนิด" ประกอบละครเรื่อง คู่แกร่ง แข่งกันเก่ง (พ.ศ. 2547) - เพลง "ปั่นป่วน" ประกอบละครเรื่อง ยัยตัวร้ายกับนายป่วน (พ.ศ. 2548) - เพลง "จั๊กกะจี้" ประกอบละครเรื่อง สาวน้อยร้อยล้าน (พ.ศ. 2549) - เพลง "ดาวน้อยในใจเธอ" ประกอบละครเรื่อง สาวน้อยร้อยล้าน (พ.ศ. 2549) - เพลง "ขนแขนแสตนอัพ" ประกอบละครเรื่อง สาวน้อยร้อยล้าน (พ.ศ. 2549) - เพลง "หยุดเสียที" ประกอบละครเรื่อง ธิดาซาตาน (พ.ศ. 2550) - เพลง "มายังไง ไปอย่างงั้น" ประกอบละครเรื่อง ตลาดน้ำดำเนินรัก 2 (พ.ศ. 2551) - เพลง "ไหน ไหน ไหน" ประกอบละครเรื่อง ตลาดน้ำดำเนินรัก 2 (พ.ศ. 2551) - เพลง "เธอคือชีวิต" ประกอบละครเรื่อง เธอคือชีวิต (พ.ศ. 2551) - เพลง "เจ้าหญิงลำซิ่ง" ประกอบละครเรื่อง เจ้าหญิงลำซิ่ง (พ.ศ. 2551) - เพลง "ดวงใจในสายน้ำ" ประกอบละครเรื่อง เจ้าหญิงลำซิ่ง (พ.ศ. 2551) - เพลง "ไม่รู้ตัวว่ารักเธอ" ประกอบละครเรื่อง วงเวียนหัวใจ (พ.ศ. 2552) - เพลง "รักซ่อนรส" ประกอบละครเรื่อง รักซ่อนรส (พ.ศ. 2553) - เพลง "ไม่แกล้งเจ้าชู้ แล้วจะรู้ไหมว่าหวง" ประกอบละครเรื่อง ราชินีลูกทุ่ง (พ.ศ. 2555) - เพลง "จับความคิดถึง ตรึงไว้บนฟ้า" ประกอบละครเรื่อง ราชินีลูกทุ่ง (พ.ศ. 2555) - เพลง "แย่ง" ประกอบละครเรื่อง นาคิน ช่อง 3 (พ.ศ. 2561)ประกวดร้องเพลงประกวดร้องเพลง. - รายการ The Mask Singer หน้ากากนักร้อง ซีซั่นที่ 3 ในนามของ หน้ากากมาคอว์ แข่งใน Group A แพ้ให้กับ หน้ากากแมลง - รายการ THE SHOW ศึกชิงเวที ทางช่อง เวิร์คพอยท์ 23พิธีกรพิธีกร. - รายการ หม้ายตัวแม่ ทุกวันอาทิตย์ เวลา 17.00 - 18.00 น. (เริ่มวันอาทิตย์ที่ 1 เมษายน 2561) ทางช่อง 9 ร่วมกับ ตุ๊ก ญาณี จงวิสุทธิ์ และ ท็อป ดารณีนุช ปสุตนาวินรางวัลและตัวแทนรางวัลและตัวแทน. - ตัวแทนถวายร้องเพลงถวายพระพรในหลวง เพลง "พ่อของแผ่นดิน" และ "แม่ของแผ่นดิน" - พรีเซนเตอร์ รักษ์โลกฯ ช่อง 7 ปี 1 - ทูตสิ่งแวดล้อมของ HSBC ปี 2552 - รางวัลของนิตยสาร Instyle ปี 2552 "Instyle Beauty Icon Award" - รางวัลของหนังสือพิมพ์สยามดารา ปี 2551 "สวยกระชากใจ", ปี 2552 "ขวัญใจสยามดารา" - รางวัลของหนังสือพิมพ์สยามบันเทิง ปี 2552 "สาวตาคมบาดใจ, เซ็กซี่สตาร์อันดับ 6" - รางวัลของหนังสือพิมพ์สยามบันเทิง ปี 2561 "มาดาม เป๊ะ (เวอร์)" - รางวัลสุดยอดนักบริหารแห่งปี 2017 หลักสูตร TOP-CEO ของมหาลัยราชภัฎ สวนสุนันทา - รางวัลดาราหญิงยอดเยี่ยม ปี 2561 ในเทศกาลหนังสั้นไทย-จีน-นานาชาติเข้าชิงรางวัลเข้าชิงรางวัล. - รางวัลคมชัดลึก อวอร์ด ครั้งที่ 10 สาขานักแสดงหญิงยอดเยี่ยม จากละครเรื่อง "มารยาริษยา" - รางวัลนาฏราช ครั้งที่ 4 นักแสดงสมทบหญิงยอดเยี่ยม จากละครเรื่อง "มารยาริษยา" ช่อง 5 - รางวัล ท็อปอวอร์ด 2012 ดาราสมทบหญิงยอดเยี่ยม จากละครเรื่อง "มารยาริษยา" ช่อง 5 - รางวัลพิฆเนศวร ครั้งที่ 2 ประจำปี 2556 สาขานักแสดงสมทบหญิงดีเด่น จากละครเรื่องมารยาริษยา ช่อง 5</doc>
