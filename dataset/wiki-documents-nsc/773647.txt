<doc id="773647" url="https://th.wikipedia.org/wiki?curid=773647" title="ทองหล่อ ไตรรัตน์">ทองหล่อ ไตรรัตน์ ทองหล่อ ไตรรัตน์ (28 พฤศจิกายน พ.ศ. 2463 — 18 พฤศจิกายน พ.ศ. 2550) เป็นผู้ฝึกสอนกระบี่กระบองแห่งสำนักดาบศรีไตรรัตน์ และเป็นประธานฝ่ายเทคนิค ของสมาคมฟันดาบสมัครเล่นแห่งประเทศไทย ทองหล่อ ไตรรัตน์ ยังเป็นผู้ฝึกสอนกระบี่กระบองให่แก่วาเลรีโอ ซาดรา ผู้ซึ่งทำการเผยแพร่ต่ออย่างกว้างขวางในประเทศอิตาลีประวัติ ประวัติ. ทองหล่อ ไตรรัตน์ เกิดที่เขตบางกอกน้อย จังหวัดธนบุรี เป็นบุตรคนที่ 3 ของนาวาตรีจรูญ ไตรรัตน์ และทองอยู่ ไตรรัตน์ ทองหล่อ ไตรรัตน์ ได้รับประกาศนียบัตรหลักสูตรช่างยนต์จากประเทศญี่ปุ่น และใน พ.ศ. 2490 เขาได้ทำงานที่บริษัท อาทรพาณิชย์ ในตำแหน่งหัวหน้างานฝ่ายช่างยนต์จนเกษียณอายุใน พ.ศ. 2529กีฬาฟันดาบ กีฬาฟันดาบ. ทองหล่อ ไตรรัตน์ เป็นผู้เผยแพร่ทั้งกีฬาฟันดาบไทยของประเทศไทย และสปอร์ตจัมบาระจากประเทศญี่ปุ่น รวมถึงเป็นผู้ฝึกสอนนักกีฬาฟันดาบสากลโอลิมปิกทีมชาติไทย เขายังเคยแนะนำการฟันดาบให้แก่นักกีฬามหาวิทยาลัยเกษตรศาสตร์ โดยได้แสดงให้เห็นถึงความสำคัญของระยะ กับจังหวะ มากกว่าความเร็ว รวมถึงหากยึดติดกับวัตถุ ต้องการพึ่งแต่ดาบที่ดีจนเกินไป ก็อาจทำให้ละเลยต่อการพัฒนาตนชีวิตส่วนตัว ชีวิตส่วนตัว. ด้านชีวิตส่วนตัว สมรสกับวัฒนา ไตรรัตน์ และมีบุตรธิดารวม 4 คน</doc>
