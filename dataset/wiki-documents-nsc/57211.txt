<doc id="57211" url="https://th.wikipedia.org/wiki?curid=57211" title="นราธร ศรีชาพันธุ์">นราธร ศรีชาพันธุ์ นราธร ศรีชาพันธุ์ นักเทนนิสชาวไทย เป็นบุตรชายคนกลางในจำนวน 3 คน ของชนะชัย และอุบล ศรีชาพันธุ์ เมื่อ พ.ศ. 2533 นราธร เป็นนักเทนนิสไทยคนแรกที่สามารถเข้ารอบ 8 คนสุดท้าย ในการแข่งขันเทนนิสวิมเบิลดันระดับเยาวชน ส่งผลให้อันดับโลกระดับเยาวชนอยู่ใน 10 อันดับแรกของโลก นราธรเป็นตัวแทนทีมชาติ ได้เหรียญทองจากการแข่งขันซีเกมส์ และเอเชียนเกมส์ เริ่มแข่งขันอาชีพเมื่อ พ.ศ. 2536 ในระดับแซตเทิลไลท์ เซอร์กิต และเล่นเทนนิสอาชีพประเภทคู่กับภราดร และวิทยา สำเร็จ ได้รางวัลชนะเลิศหลายครั้งในช่วงปี 2541-2543 แต่แล้วนราธรก็ตัดสินใจเรียนต่อในระดับมหาวิทยาลัย ครอบครัวศรีชาพันธุ์จึงหันไปมุ่งเน้นที่ ภราดร น้องชายคนสุดท้องแทน โดยให้นราธร และธนากร พี่ชายคนโต เป็นคู่ซ้อม นราธร จบการศึกษาจากคณะครุศาสตร์ จุฬาลงกรณ์มหาวิทยาลัย ปัจจุบันดูแลการฝึกสอนอยู่ที่ สถาบันเทนนิสศรีชาพันธุ์</doc>
