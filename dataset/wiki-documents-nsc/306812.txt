<doc id="306812" url="https://th.wikipedia.org/wiki?curid=306812" title="จาง เสฺวโหย่ว">จาง เสฺวโหย่ว จาง เสฺวโหย่ว (; เจิ๊ง หอกเหยา) มีชื่อภาษาอังกฤษว่า แจ็กกี เจิง (Jacky Cheung) เกิดเมื่อวันที่ 10 กรกฎาคม ค.ศ. 1961 ที่เมืองเทียนจิน ใกล้กับกรุงปักกิ่ง โดยเป็นลูกคนกลาง มีพี่ชายและน้องสาวอย่างละ 1 คน หลังจากเรียนจบชั้นมัธยมปลาย ได้เข้าทำงานที่กรมพัฒนาการค้าของฮ่องกงและสายการบินคาเธ่ย์ แปซิฟิค จาง เสฺวโหย่ว มีชื่อเสียงขึ้นมาจากประกวดร้องเพลงในปี ค.ศ. 1984 เมื่อเป็นผู้ชนะเลิศจากผู้เข้าประกวดกว่า 10,000 คน ของทั้ง 18 เขตของฮ่องกง หลังจากนั้นจึงได้เซ็นสัญญากับบริษัทโพลีแกรม อัลบั้มชุดแรกสร้างยอดขายได้ถึง 200,000 แผ่น พร้อมกับได้ออกอีกหลายอัลบั้มมาจนถึงปัจจุบัน มีผลงานเพลงมากมาย จนมีคำกล่าวว่า มีคนจีนที่ไหนก็มีเพลงของจาง เสฺวโหย่ว ที่นั่น และได้รับฉายาว่า "เทพเจ้าแห่งเพลง" (God of Songs, 歌神) ในยุคทศวรรษที่ 90 จาง เสฺวโหย่ว ได้รับการกล่าวขานให้เป็น สี่จตุรเทพแห่งฮ่องกง ร่วมกับ หลิว เต๋อหัว, กัว ฟู่เฉิง และหลี่หมิง โดยเจ้าตัวได้เผยว่ารู้สึกกดดันมากเมื่อได้รับการยกย่องเช่นนี้ ด้านผลงานการแสดง ได้แก่ The Swordsman ในปี ค.ศ. 1990 จากการกำกับของ ฉีเคอะ, Bullet in the Head ในปีเดียวกัน จากการกำกับของ จอห์น วู, As Tears Go By ในปี ค.ศ. 1989 และรับบท อั้งฉิกกง ใน Ashes of Time ในปี ค.ศ. 1994 จากการกำกับของ หว่อง คาไว เป็นต้น ผลงานในระยะหลังได้แก่ การรับบทเชิญเพียงปรากฏตัวสั้น ๆ ในตอนเปิดเรื่อง Bodyguards and Assassins ในปี ค.ศ. 2009 และ Crossing Hennessy ในปี ค.ศ. 2010 ชีวิตส่วนตัว ชอบเล่นบาสเก็ตบอลและว่ายน้ำ ด้านครอบครัวสมรสกับหลอ เหม่ยเวย ในปี ค.ศ. 1996 มีลูกสาว 2 คน ปัจจุบันอาศัยอยู่ที่ฮ่องกง ในปี ค.ศ. 2007 มีข่าวปรากฏในหนังสือพิมพ์ว่า จาง เสฺวโหย่ว ได้ไล่สาวใช้ชาวฟิลิปปินส์ออกเป็นจำนวนถึง 21 คน ภายในรอบ 3 ปี จนถูกติดชื่อขึ้นบัญชีดำของบริษัทจัดหาแรงงาน แต่เรื่องนี้เจ้าตัวและภรรยาออกมาปฏิเสธผลงานที่ผ่านมาภาพยนตร์ผลงานที่ผ่านมา. ภาพยนตร์. - Bodyguards and Assassins (2009) - Ashes Of Time (2009) - Perhaps Love (2005) - Jiang Hu (2004) - July Rhapsody (2002) - Anna Magdalena (1998) - High Risk (1995) - Future Cops (1993) - The Eagle Shooting Heroes (1993) - Flying Dagger (1993) - Best of the Best (1992) - The Wicked City (1992) - Days Of Being Wild (1990) - Curry And Pepper (1990) - Vampire Buster (1989) - Eighth Happiness (1988)</doc>
