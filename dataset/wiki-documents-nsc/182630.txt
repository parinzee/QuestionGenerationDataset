<doc id="182630" url="https://th.wikipedia.org/wiki?curid=182630" title="จอร์จ เบอร์นาร์ด ชอว์">จอร์จ เบอร์นาร์ด ชอว์ จอร์จ เบอร์นาร์ด ชอว์ (; 26 กรกฎาคม ค.ศ. 1856 - 2 พฤศจิกายน ค.ศ. 1950) เป็นนักเขียนบทละครชาวไอริช เกิดที่เมืองดับลิน ย้ายมาอยู่กรุงลอนดอนเมื่ออายุได้ 20 ปี และพำนักอยู่ในประเทศอังกฤษจนตลอดชีวิต เขาเริ่มต้นชีวิตการทำงานด้วยการประพันธ์เพลงและเขียนบทวิจารณ์วรรณกรรม ต่อมาจึงหันมาเขียนบทละคร และมีความชำนาญในการประพันธ์บทละครแนวชีวิต ชอว์มีผลงานบทละครมากกว่า 60 เรื่อง ส่วนใหญ่มีเนื้อหาที่สะท้อนถึงปัญหาสังคม เขาได้รับรางวัลโนเบลสาขาวรรณกรรม ในปี ค.ศ. 1925 และได้รับรางวัลออสการ์ สาขาบทภาพยนตร์ดัดแปลงยอดเยี่ยม ในปี ค.ศ. 1938 ผลงานที่มีชื่อเสียง ได้แก่ 1. Man and Superman (ค.ศ. 1905) 2. Pygmalion (ค.ศ. 1913) 3. Saint Joan (ค.ศ. 1923)</doc>
