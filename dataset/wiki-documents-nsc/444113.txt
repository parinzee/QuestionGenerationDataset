<doc id="444113" url="https://th.wikipedia.org/wiki?curid=444113" title="จิรวัฒน์ มัครมย์">จิรวัฒน์ มัครมย์ จิรวัฒน์ มัครมย์ เกิดวันที่ 7 กันยายน พ.ศ. 2529 ชื่อเล่นชื่อ แจ็ค เป็นนักฟุตบอลไทยเกิดที่ จังหวัดขอนแก่น จิรวัฒน์เริ่มค้าแข้งฟุตบอลมืออาชีพตั้งแต่ปี พ.ศ. 2550 โดยได้ไปเล่นกับ สโมสรฟุตบอลการท่าเรือไทย โดยทำผลงานได้ยอดเยี่ยมคือทำประตูไปได้ 21 ประตู โดยเขาได้รับการไว้วางใจในการเล่นจึงได้ลงเล่นเป็นตัวจริงบ่อยถึง 84 ครั้ง แล้วในปีพ.ศ. 2553 สโมสรฟุตบอลวัวชน ยูไนเต็ด สโมสรฟุตบอลทางแดนใต้ของจังหวัดสงขลา ได้ซื้อตัวเขาไปเล่นโดยได้ลงเล่น 15 นัด ทำประตูไปได้ 8 ประตู แล้วในปี พ.ศ. 2554 เนวิน ชิดชอบ ประธานของสโมสรฟุตบอลบุรีรัมย์ ยูไนเต็ด ได้ซื้อตัวเขาในราคา 1 ล้าน 2 แสน บาท ไปเล่นให้กับ สโมสรฟุตบอลบุรีรัมย์ ยูไนเต็ด โดยจิรวัฒน์ถนัดในตำแหน่ง 2 ตำแหน่งคือ มิดฟิลด์ตัวรุก และ มิดฟิลด์ตัวรับ ปัจจุบันเล่นให้กับทีมลำปาง เอฟซี</doc>
