<doc id="656633" url="https://th.wikipedia.org/wiki?curid=656633" title="ทอมัส พินชอน">ทอมัส พินชอน ทอมัส พินชอน (; เกิด 8 พฤษภาคม พ.ศ. 2480) เป็นนักเขียนชาวอเมริกัน ผลงานของเขามักมีเนื้อหาซับซ้อน เกี่ยวข้องกับแนวคิดโมเดิร์นชั้นสูงและโพสต์โมเดิร์น นวนิยายลำดับที่ 3 Gravity's Rainbow ได้รับการยกย่องว่าเป็นหนึ่งในผลงานชิ้นเอกของเขาประวัติ ประวัติ. ทอมัส พินชอน เกิดเมื่อ พ.ศ. 2480 ที่เมืองเกลนโคฟ รัฐนิวยอร์ก ประเทศสหรัฐอเมริกา เป็นหนึ่งในบุตร 3 คนของทอมัส พินชอน ซีเนียร์ และแคเทอริน เบนเนตต์ เมื่ออายุได้ 16 ปี เขาเข้าศึกษาในสาขาฟิสิกส์วิศวกรรมที่มหาวิทยาลัยคอร์เนล แต่พอจบปี 2 เขาก็ไปรับราชการทหารสังกัดกองทัพเรือสหรัฐ ก่อนจะกลับมาเรียนที่คอร์เนลอีกครั้ง หลังสำเร็จการศึกษา เขาก็เริ่มต้นเขียนนิยายเล่มแรก V. ในปี พ.ศ. 2516 พินชอนตีพิมพ์ Gravity's Rainbow ซึ่งได้เข้าชิงรางวัลเนบิวลา และหนึ่งปีต่อมา ได้รับรางวัล National Book Award for Fiction (ร่วมกับไอแซก ซิงเกอร์) นอกจากนี้ นิตยสารไทม์ยังจัดให้หนังสือเล่มนี้เป็นหนึ่งในนิยาย 100 เล่มที่ดีที่สุดตลอดกาลอีกด้วย ในปี พ.ศ. 2531 เขาได้รับรางวัล MacArthur Fellows Program ซึ่งมอบให้แก่บุคคลที่มีความเป็นเลิศในสาขาต่าง ๆ 2 ปีต่อมาเขาก็สมรสกับเมลานี แจ็กสัน ซึ่งเป็นเหลนสาวของธีโอดอร์ รูสเวลต์ ประธานาธิบดีคนที่ 26 ของสหรัฐ และเป็นตัวแทนของเขาเอง ทั้งคู่มีบุตรด้วยกัน 1 คน นอกจากจะมีชื่อเสียงในด้านการเขียนแล้ว พินชอนยังขึ้นชื่อในเรื่องการเก็บตัว รูปถ่ายเพียงไม่กี่ภาพของเขาส่วนใหญ่มาจากสมัยเรียน พินชอนไม่ชอบให้สัมภาษณ์กับสื่อ จึงก่อให้เกิดข้อสันนิษฐานต่าง ๆ เกี่ยวกับตัวตนของเขา โดยครั้งหนึ่ง สื่อเคยตั้งข้อสังเกตว่าตัวตนที่แท้จริงของพินชอนคือ เจ. ดี. แซลินเจอร์ ผู้เขียน The Catcher in the Ryeผลงานนิยายผลงานนิยาย. - V. (พ.ศ. 2506) - The Crying of Lot 49 (พ.ศ. 2509; การเฝ้ารออันเงียบงัน แปลโดย จุฑามาศ แอนเนียน) - Gravity's Rainbow (พ.ศ. 2516) - Vineland (พ.ศ. 2533) - Mason & Dixon (พ.ศ. 2540) - Against the Day (พ.ศ. 2549) - Inherent Vice (พ.ศ. 2552) - Bleeding Edge (พ.ศ. 2556)</doc>
