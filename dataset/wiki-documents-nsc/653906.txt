<doc id="653906" url="https://th.wikipedia.org/wiki?curid=653906" title="สหพันธรัฐอาหรับ">สหพันธรัฐอาหรับ สหพันธรัฐอาหรับแห่งอิรักและจอร์แดน (Arab Federation of Iraq and Jordan) หรือ สหพันธรัฐอาหรับ (Arab Federation) เป็นรัฐอายุสั้นซึ่งก่อตั้งเมื่อ พ.ศ. 2501 ระหว่างราชอาณาจักรอิรักและจอร์แดน สหพันธรัฐได้ตั้งขึ้นเมื่อ 14 กุมภาพันธ์ พ.ศ. 2501 เมื่อพระเจ้าฟัยศ็อลที่ 2 แห่งอิรักและสมเด็จพระราชาธิบดีฮุสเซนแห่งจอร์แดน พระญาติของพระองค์ได้ตกลงรวมราชอาณาจักรฮัชไมต์ทั้งสองแห่งเข้าด้วยกันเพื่อเป็นการตอบสนองต่อการรวมตัวกันของอียิปต์และซีเรียเป็นสหสาธารณรัฐอาหรับ สหพันธรัฐนี้มีอายุเพียง 6 เดือน โดยสลายตัวลงเมื่อ 2 สิงหาคม พ.ศ. 2501 หลังจากพระเจ้าฟัยศ็อลที่ 2 ถูกรัฐประหารในวันที่ 14 กรกฎาคม พ.ศ. 2501</doc>
