<doc id="91676" url="https://th.wikipedia.org/wiki?curid=91676" title="เดสมอนด์ เลเวลีน">เดสมอนด์ เลเวลีน เดสมอนด์ เลเวลีน () เป็นดารานักแสดงชาวอังกฤษที่รู้จักกันมากที่สุดจากการรับบทคิว (Q) ในภาพยนตร์ชุดเจมส์ บอนด์เดอะซีรีส์ ที่ค่ายภาพยนตร์อีโอเอ็นโปรดัคชั่นส์ (EON Productions) จัดทำขึ้นเป็นจำนวนถึง 17 เรื่อง จาก 19 เรื่องที่คิวปรากฏตัวในภาพยนตร์เจมส์บอนด์เดอะซีรีส์ประวัติ ประวัติ. เดสมอนด์ เลเวลีน เกิดเมื่อวันที่ 12 กันยายน พ.ศ. 2457 เขาเริ่มเข้าสู่วงการบันเทิงอย่างเต็มตัวในพ.ศ. 2493 และต่อมาในพ.ศ. 2506 เขาก็ได้รับคัดเลือกเข้าแสดงเป็นคิว(Q) นักประดิษฐ์ของบอนด์ ในภาพยนตร์เจมส์บอนด์เรื่องที่ 2 คือ เพชฌฆาต 007 ต่อจากปีเตอร์ เบอร์ตัน ที่รับบทคิวไปได้เพียงตอนเดียว คือตอนที่ 1 พยัคฆ์ร้าย 007 แล้วเขาก็ได้รับบทคิวนี้มาทุกตอน ๆ ยกเว้นเพียงตอนพยัคฆ์มฤตยู 007 เพราะในเรื่องนั้นคิวไม่ปรากฏตัว แต่ในเรื่องถัดมาคิวก็ปรากฏตัวอีกครั้ง เดสมอนด์ก็ยังรับบทคิวอยู่เช่นเดิม และเขาก็ปรากฏตัวในภาพยนตร์เจมส์ บอนด์ทุกตอนไม่เคยขาด จนกระทั่งใน พ.ศ. 2542 หลังจากที่เจมส์บอนด์เรื่อง พยัคฆ์ร้ายดับแผนครองโลก ออกฉายเพียง 1 เดือน เขาก็ประสบอุบัติเหตุทางรถยนต์จนเสียชีวิตบนถนนสาย A27 เมื่อวันที่ 19 ธันวาคม พ.ศ. 2542</doc>
