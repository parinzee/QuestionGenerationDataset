<doc id="114079" url="https://th.wikipedia.org/wiki?curid=114079" title="ตำนานชีวิตดาร์เรน แชน">ตำนานชีวิตดาร์เรน แชน ตำนานชีวิตดาร์เรน แชน เป็นชุดนวนิยายสยองขวัญแฟนตาซี เขียนโดย ดาร์เรน โอชอนิสซี ชาวไอร์แลนด์ มีทั้งหมด 12 เล่ม แปลเป็นภาษาไทยแล้วจำนวน 12 เล่ม และทาง Universal Studios กำลังจะสร้างสามเล่มแรกเป็นภาพยนตร์ มีกำหนดฉาย พ.ศ. 2551 ในชื่อ Cirque Du Freakเนื้อเรื่องตัวละครผีดูดเลือดตัวละคร. ผีดูดเลือด. - ดาร์เรน แชน เป็นคนครึ่งผีดูดเลือด โดยเปลี่ยนมาเป็นผีดูดเลือดเต็มตัวในภายหลัง ผู้ที่ถ่ายเลือดให้คือคุณเครปสลีย์ และเป็นหนึ่งในคณะนักล่า - ลาร์เทน เครปสลีย์ เคยเป็นผู้ตรวจการผีดูดเลือด และถ่ายเลือดให้ดาร์เรน แชน เคยเป็นคู่ของแอรา เซลส์ เสียชีวิตในเล่มเก้า ถูกฆ่าโดยสตีฟ เลพเพิด - แกฟเนอร์ เพิร์ล เพื่อนสนิทของคุณเครปสลีย์ เป็นผู้ตรวจการผีดูดเลือด เสียชีวิตในเล่มห้า ถูกฆ่าโดยเคอร์ดา สมอลต์ - แวนชา มาร์ช เจ้าชายผีดูดเลือดหัวรุนแรง แต่ไม่รังเกียจปีศาจดูดเลือด ชื่อเก่าคือ แวนชา ฮาสต์ เคยเป็นปีศาจดูดเลือด แต่แยกตัวออกมาภายหลังและได้ถ่ายเลือดใหม่ให้เป็นผีดูดเลือดโดยปารีส สกายล์ - เคอร์ดา สมอลต์ ว่าที่เจ้าชายผีดูดเลือดผู้รักสันติ เป็นผู้นำพาปีศาจดูดเลือดสามสิบแปดคนมาโจมตีผีดูดเลือดเพื่อยึดครองศิลาโลหิต แต่ทำไปเพราะเจตนาดี มักถูกมองว่าเป็นคนขี้ขลาดเนื่องจากไม่รักการต่อสู้ เคยเป็นเพื่อนสนิทกับดาร์เรนจนกระทั่งดาร์เรนเห็นเคอร์ดาฆ่าแกฟเนอร์ เพิร์ล จึงคิดว่าเคอร์ดาเป็นคนทรยศ เสียชีวิตในเล่มหก - ซีบา ไนล์ ผีดูดเลือดอาวุโส เคยเป็นอาจารย์ของคุณเครปสลีย์ มีโทรจิตสื่อสารกับแมงมุมได้ - ปารีส สกายล์ ผีดูดเลือดที่อายุยืนที่สุด เป็นเจ้าชายผีดูดเลือด และมีวีรกรรมโด่งดัง เสียชีวิตในเล่มแปด - มิกกา เวอร์ เลฟ เจ้าชายผีดูดเลือดที่อายุน้อยที่สุดก่อนเคอร์ดา สมอลต์ และดาร์เรน แชน มักแต่งกายด้วยเสื้อผ้าสีดำเสมอและเคร่งครัดเรื่องกฎระเบียบ - แอร์โรว์ เจ้าชายผีดูดเลือดที่มีความเกลียดชังปีศาจดูดเลือดมากจนเป็นตำนาน มีรอยสักรูปลูกศรที่หน้าผาก - แอรา เซลส์ ผีดูดเลือดหญิงหนึ่งในไม่กี่คนในภูเขาผีดูดเลือด เป็นนักสู้ที่เก่งกาจมาก และไม่ยอมจับมือกับคนที่ไม่ใช่นักสู้เด็ดขาด ยกเว้นตอนที่เคอร์ดา สมอลต์ชนะเธอบนคานประลอง - แวเนซ เบลน ผู้ควบคุมกีฬาตาบอดในภูเขาผีดูดเลือด - ไซรัส ผีดูดเลือดที่เข้าร่วมแผนการทรยศของเคอร์ดา สมอลต์ - ดาเรียส แชน ลูกของสตีฟ เลพเพิด และแอนนี แชน ดาเรียสเป็นคนครึ่งปีศาจดูดเลือดแต่ดาร์เรนถ่ายเลือดใหม่ให้กลายเป็นผีดูดเลือดปีศาจดูดเลือด ปีศาจดูดเลือด. พี่น้องของผีดูดเลือดที่แยกตัวออกไปเมื่อหลายร้อยปี เนื่องจากเชื่อว่าการไม่ดูดเลือดเหยื่อให้หมดตัวเป็นเรื่องน่าละอาย ทำให้มีผิวสีม่วงและตา ปาก เส้นผมเป็นสีแดง- สตีฟ (เลพเพิด) เลนเนิด พญาปีศาจดูดเลือด เคยเป็นเพื่อนเก่าของดาร์เรน แชน เสียชีวิตในเล่มสิบสอง - แกนเน็น ฮาสต์ องครักษ์อันดับหนึ่งของพญาปีศาจดูดเลือด เป็นน้องชายของแวนชา มาร์ช - ร.ม. เล่มสอง - เร็กกี้ มนุษย์ผัก แต่ในเล่มแปดอ้างว่าย่อมาจาก รักปีศาจดูดเลือด มิตรผู้ทรงธรรม เสียแขนทั้งสองข้างไปเพราะมนุษย์หมาป่า แต่คิดว่าดาร์เรนเป็นคนทำ จึงเกลียดชังดาร์เรนและเข้าร่วมกับปีศาจดูดเลือด ถูกฆ่าโดยสตีฟในเล่มสิบสอง - เมอร์ล็อก ปีศาจดูดเลือดวิกลจริต ฆ่าคนเป็นว่าเล่น ถูกฆ่าโดยคุณเครปสลีย์ในเล่มสาม - กลอลดา เพื่อนของเคอร์ดา สมอลต์ ถูกฆ่าในเล่มหกโดยดาร์เรน แชน - บาร์เจ็น ปีศาจดูดเลือดที่ยอมรับว่าร.ม.ทาตัวเป็นสีม่วงและใส่คอนเท็กเลนส์สีแดงสมุนปีศาจ สมุนปีศาจ. เป็นมนุษย์ธรรมดา แต่เรียนรู้การต่อสู้แบบปีศาจดูดเลือด มีรอยสักรูปตัววีอยู่ที่เหนือใบหูข้างใดข้างหนึ่ง และทาสีแดงรอบดวงตา- มอร์แกน เจมส์ นายตำรวจที่ดาร์เรนไม่ไว้ใจในเล่มเก้า ฆ่าคุณทอลล์ในเล่มสิบเอ็ด และถูกฆ่าโดยฮาร์แคต มัลดส์ในเล่มเดียวกัน - มาร์ก ไรเตอร์ ตัวประกันที่แวนชา มาร์ชจับมาเค้นความจริงแนวร่วมผีดูดเลือด แนวร่วมผีดูดเลือด. เป็นมนุษย์ธรรมดาเหมือนกับปีศาจดูดเลือด แต่เข้าร่วมกับผีดูดเลือด ส่วนใหญ่จะเป็นคนเร่ร่อน คนจรจัดและขอทาน มีโทรศัพท์ไว้คอยติดต่อเรื่องปีศาจดูดเลือด ก่อตั้งโดยอลิซ เบอร์เจสและเด็บบี เฮมล็อก- ดีแคลน ชายที่ช่วยดาร์เรนไว้เมื่อดาร์เรนถูกดาเรียสยิงด้วยลูกศรในเล่มสิบเอ็ด - ลิตเติลเคนนีนักแสดงในคณะซีร์ก ดู ฟรีก นักแสดงในคณะซีร์ก ดู ฟรีก. เป็นคณะรวมผู้ที่มีความสามารถน่าทึ่ง ออกแสดงไปทั่วทุกสถานที่- ไฮเบอร์เนียส ทอลล์ เจ้าของคณะ มีอำนาจหยั่งรู้อนาคตและอ่านใจคนได้ ถูกฆ่าในเล่มสิบเอ็ดโดยมอร์แกน เจมส์ - เอฟรา ฟอน เด็กงู เป็นเพื่อนสนิทของดาร์เรน แชน ภายหลังแต่งงานกับเมอร์ลา ฟอนมีลูกสามคนคือแชนคัส เออร์ชา และลิเลีย ฟอน - เมอร์ลา แชนคัส เออร์ชา และลิเลีย ฟอน ภรรยาและลูกๆของเอฟรา เมอร์ลาสามารถถอดใบหูมาใช้เป็นบูมเมอแรงได้ ส่วนแชนคัสและลิเลียเป็นเด็กงู แชนคัสถูกหักคอจนเสียชีวิตในเล่มสิบเอ็ดโดยสตีฟ - มนุษย์หมาป่า ครึ่งคนครึ่งหมาป่า ดุร้ายมาก กัดแขนของร.ม.จนขาดในเล่มสอง - รามุสสองกระเพาะ ชายที่อ้วนมาก กินทุกอย่างได้แม้แต่เหล็ก - อเล็กซานเดอร์ซี่โครง ชายที่ผอมมาก - แบรดลีย์จอมยืดหยุ่น ชายที่ยืดหยุ่นตัวได้อย่างพิสดาร แต่หายตัวไปอย่างลึกลับ ภายหลังพบว่าถูกสังหารโดยกลุ่มคนจิ๋ว - เกอร์ธาฟันเหล็ก หญิงสาวตัวใหญ่ที่มีฟันแข็งที่สุดในโลก - คอร์แมคมนุษย์งอก ชายที่ไม่ว่าส่วนใดของร่างกายถูกตัดออกไปก็จะงอกกลับมาได้เสมอ แต่เขาไม่รู้ว่าถ้าตัดที่หัวจะงอกได้หรือไม่ จนถูก ร.ม. ตัดหัวในเล่ม12 จึงพบว่าหัวก็สามารถงอกได้ - ทรูสกา ผู้หญิงสวยที่สามารถทำให้เครางอกขึ้นมาได้ตามใจต้องการ เป็นเพื่อนเก่าของแวนชา มาร์ช - ไซฟ์กับเซียร์ซา คู่แฝดเกลียว บิดตัวพันกันได้น่าทึ่ง - ฮันส์มนุษย์มือ ชายที่วิ่งได้เร็วที่สุดในโลกบุคคลอื่นๆบุคคลอื่นๆ. - ฮาร์แคต มัลดส์ คนตัวจิ๋วเพื่อนสนิทที่สุดของดาร์เรน ชำนาญในการใช้ขวาน สร้างขึ้นโดยคุณไทนี โดยใช้ร่างของคนที่ตายแล้วมาสร้างเป็นร่างใหม่ ร่างเก่าของฮาร์แคตคือ เคอร์ดา สมอลต์ ซึ่งคุณไทนีส่งกลับมายังอดีตเพื่อช่วยดาร์เรนจากการถูกหมีโจมตีในเล่มสี่และการไม่ผ่านการทดสอบมรณะครั้งที่สี่หรือหมูป่าบ้าเลือดในเล่มห้า - เดสมอนด์ ไทนี จอมขมังเวทย์ มีอำนาจลึกลับเกี่ยวกับกาลเวลา จิตใจเหี้ยมโหดผิดมนุษย์แม้ภายนอกจะดูใจดีก็ตาม - คุณหญิงอีแวนนา เป็นสายเลือดของคุณไทนี มีอำนาจเกี่ยวกับกาลเวลาแต่ไม่ชัดเจนเท่ากับคุณไทนี เป็นพี่น้องกับคุณทอลล์ - เด็บบี เฮมล็อก เพื่อนหญิงของดาร์เรน แชน - อลิซ เบอร์เจส สารวัตรหญิง เคยเกลียดชังพวกผีดูดเลือด แต่เปลี่ยนความคิดใหม่ในภายหลังและจัดตั้งกลุ่มแนวร่วมผีดูดเลือด - แอนนี แชน น้องสาวคนเดียวของดาร์เรน แม่ของดาเรียส - สมิกกี้ มาร์ติน เด็กผู้ชายในเล่มแปดที่คอยหาเรื่องดาร์เรนอยู่เสมอ - ริชาร์ด มอนโทรส เพื่อนนักเรียนคนแรกของดาร์เรนในเล่มแปด รู้จักกันเพราะดาร์เรนไปช่วยริชาร์ดไว้จากการกลั่นแกล้งของสมิกกี้ มาร์ติน แต่เมื่อรู้ว่าดาร์เรนเป็นผีดูดเลือดแล้วกลับหวาดกลัว - ทอมมี โจนส์ เพื่อนสนิทหนึ่งในสี่คนของดาร์เรน ภายหลังได้เป็นนักฟุตบอลที่มีชื่อเสียง แต่ถูกฆ่าโดยร.ม.ในเล่มสิบเอ็ด - อลัน มอริส เพื่อนสนิทหนึ่งในสี่คนของดาร์เรน เป็นคนนำใบปลิวซีร์ก ดู ฟรีกมาให้ ภายหลังได้เป็นนักวิทยาศาสตร์ ดัดแปลงจนได้มังกรขึ้นโดยร่วมกันกับคุณไทนีสิ่งที่เกี่ยวข้องกับเดสมอนด์ ไทนีสิ่งที่เกี่ยวข้องกับเดสมอนด์ ไทนี. - คนตัวจิ๋ว คนตัวเล็กมีผิวสีเทา ตาโตสีเขียว ไม่มีจมูก หายใจเอาอากาศปกติเข้าไปเกินสิบชั่วโมงไม่ได้ เกิดจากคนที่ตายแล้วได้รับการชุบร่างขึ้นมาใหม่โดยคุณไทนี - ผู้พิทักษ์โลหิต คนผิวซีดเหมือนคนตาย พูดภาษาที่ฟังไม่ออก อาศัยอยู่ในภูเขาผีดูดเลือด - โลงอัคนี โลงที่ใช้ค้นหาพญาปีศาจดูดเลือด ถ้าคนปกติเข้าไปนอนจะถูกเผา มีแต่พญาปีศาจดูดเลือดเท่านั้นที่กลับออกมาได้ มีปีศาจดูดเลือดหลายคนกล้าลงไปนอนในโลงนี้และได้ตายไป แต่เมื่อสตีฟ เลนเนิดลงไปกลับออกมาได้โดนที่ไม่เป็นอะไรเลยสตีฟ เลนเนิดคือพญาปีศาจดูดเลือด - ศิลาโลหิต หินสีแดงขนาดใหญ่ ใช้ค้นหาผีดูดเลือด ความจริงคือสมองมังกรที่คุณไทนีนำกลับไปให้ผีดูดเลือดภาพยนตร์ ภาพยนตร์. ผจญโลกแวมไพร์มรณะ เป็นภาพยนตร์ที่ดัดแปลงมาจากหนังสือสามเล่มแรกในหนังสือชุดนี้</doc>
