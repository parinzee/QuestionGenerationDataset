<doc id="64267" url="https://th.wikipedia.org/wiki?curid=64267" title="คุรุนานักเทพ">คุรุนานักเทพ คุรุนานักเทพ (15 เมษายน พ.ศ. 2012 - 22 กันยายน พ.ศ. 2082) ศาสดาผู้ประกาศศาสนาสิกข์ในแคว้นปัญจาบ ประเทศอินเดียเกิดที่แคว้นปัญจาบ เดิมนับถือศาสนาฮินดู แต่ได้รับการศึกษาในสำนักของศาสนาอิสลามจึงมีความรู้ทั้ง 2 ศาสนา ท่านแต่งงานและมีบุตร 2 คน จากนั้นได้ออกบวชและบำเพ็ญเพียรทางจิตอยู่ 35 ปี จนได้พบพระเจ้าจึงออกเผยแพร่ศาสนาสิกข์ในนามตัวแทนของพระเจ้า วาจาแรกที่ท่านกล่าวเมื่อออกประกาศศาสนาคือ "ในโลกนี้ไม่มีใครเป็นฮินดู ไม่มีใครเป็นอิสลาม" ท่านออกสั่งสอนประชาชนอยู่หลายปี มีศิษย์ทั้งที่เป็นฮินดูและมุสลิม ใน พ.ศ. 2407 ท่านสละเพศบรรพชิตกลับมาเป็นคฤหัสถ์ สิ้นชีวิตที่ริมแม่น้ำราวี เมื่อ พ.ศ. 2082 รวมอายุได้ 70 ปี ท่านมอบหมายให้ศิษย์ของท่านชื่อลาหินา เป็นคุรุของศาสนาสิกข์ต่อไป ซึ่งเป็นที่รู้จักในนามคุรุอังกัตเทพ ผู้จัดมาตรฐานอักษรคุรมุขี</doc>
