<doc id="85084" url="https://th.wikipedia.org/wiki?curid=85084" title="แทน นครปฐม">แทน นครปฐม แทน นครปฐม (11 มีนาคม พ.ศ. 2487 -) หรือในชื่อจริงคือ ชัชวาล บัวล้ำเลิศ (ชื่อเดิม ชัช บัวล้ำเลิศ) นักร้องจากจังหวัดนครปฐม ฝ่าฝันอุปสรรคการเป็นนักร้องลูกทุ่งมาอย่างทรหด สุรพล สมบัติเจริญ จัดประกวดนักร้องราว 2,000 คน แทน นครปฐม คนเก่ง ก็สามารถฝ่าด้านอรหันต์มาได้ คนผิดหวังคราวนั้นร่วมสองพัน เขาเป็น 1 ใน 5 ทหารเสือที่สุรพลรับประจำวงประวัติ ประวัติ. แทน นครปฐม มีชื่อจริงตามบัตรประจำตัวประชาชนว่า ชัชวาล บัวล้ำเลิศ ที่บ้านเลขที่ 42 หมู่ที่ 6 ตำบลบางแขม อำเภอเมือง จังหวัดนครปฐม คุณพ่อชื่อชิด คุณแม่ชื่อช่วย มีพี่น้อง 10 คน ชาย 2 คน หญิง 8 คน แทนเป็นลูกคนโต ในวัยเด็กเรียนหนังสือที่โรงเรียนวัดลาดปลาเคล้า จบการศึกษาภาคบังคับ ชั้น ป.4 ทางบ้านมีอาชีพทำนาเส้นทางเดินถนนลูกทุ่ง เส้นทางเดินถนนลูกทุ่ง. ช่วงวัยรุ่น ใจเรียกร้องอยากเป็นนักร้องลูกทุ่งเต็มพิกัด ประมาณ พ.ศ. 2508 ทราบข่าวทางวิทยุว่า สุรพล สมบัติเจริญ เปิดรับสมัครนักร้องเข้าประจำวง เลยดิ่งไปสมัคร คราวนั้นคนสมัครเยอะจริง ๆ ร่วม 2,000 คนเห็นจะได้ ก่อนแข่งไม่มั่นใจตัวเองเท่าไหร่ เพราะคนแข่งมีมากเหลือเกิน แต่เมื่อใจรักจึงเสี่ยงดู ผลปรากฏว่า เขาคือ 1 ใน 5 ที่สอบผ่านการ" ทดสอบเสียง" และ 1 ใน 5 ทหารเสือคราวนั้น อาจารย์บอกจำได้แม่น 1. พร พนาไพร 2. มนไพร ลูกราชบุรี 3. เพชรน้อย ลูกสุพรรณ 4. เปี๊ยกเล็ก จอมบึง และ 5. แทน นครปฐม ในจำนวน 5 คน แทน นครปฐม ถือว่าโชคดีกว่าใคร ได้อัดแผ่นเสียงชิมลางความดังก่อนใครเพื่อน สุรพล สนับสนุนให้อัดแผ่นเพลงแรก ปี พ.ศ. 2509 ในเพลง " สบตาพาฝัน " งานประพันธ์ของ รุ่งทิพย์ ธารทอง นักร้อง-นักแต่งเพลงสมัยนั้น แค่เพลงแรกราศีความดังก็ถามหาแล้ว และได้รับการสนับสนุนอัดแผ่นอีกหลายเพลงตามมาเพลงที่ใช้ร้องประกวด เพลงที่ใช้ร้องประกวด. อาจารย์บอกว่า " จำแม่นกว่ายิ่งงกว่าขึ้นเวทีร้องเพลงวันแรกเสียอีก " วันประกวดใช้เพลงของขุนพลเพลงลูกทุ่ง ไวพจน์ เพชรสุพรรณ ในเพลง "กลับเถิดทูนหัว " แม้แต่สุรพล สมบัติเจริญ คนจัดประกวดยังอดชมไม่ได้ผลงานเพลงที่บันทึกแผ่นเสียงผลงานเพลงที่บันทึกแผ่นเสียง. - หนึ่งในฝูงชน - อย่ายั่วนะ - วิมานเนรมิตร - บอกแล้วไม่เชื่อ - หนุ่มบ้านแพน - นครปฐมแห่งความหลัง - กลัวน้องสองใจ - รักเข้าไส้ - จนแล้วไม่เจียม - เจ็บ จ.ใจ เรี่ยไรรัก - สาวสะพานลอย - ฝากใจไว้เวียงจันทร์ - แทนระทม - ตลุงรักราชบุรี (คู่กับนงเยาว์) - หัวบ่ดี (คู่กับนงเยาว์) - เข้าท่า (คู่กับนงเยาว์) ลักษณะเด่นของแทน พูดน้อย เยือกเย็น อารมณ์ดี เวลาร้องเพลงจะทุ่มเท จริงจัง เสียงที่เปล่งเวลาร้องจะใส กังวาล ชัดถ้อยชัดคำ แก้วเสียงมีมนต์ชวนให้หลงใหลยิ่งนักปัจจุบัน ปัจจุบัน. อยู่กับครอบครัว " โสนน้อย เมืองสุพรรณ " เจ้าของเพลง " หุ้นผัว " อันลือลั่นในอดีต มีบุตร 2 คน ชาย 1 คนหญิง 1 คน ผู้ชายชื่อ ตั้ม ไพโรจน์ บัวล้ำเลิศ ผู้หญิงชื่อ โอ๋ กนกวรรณ บัวล้ำเลิศ (ข่าวว่าสวยเหมือนแม่) แทน ยังร้องเพลงรับเชิญงานทั่วไป</doc>
