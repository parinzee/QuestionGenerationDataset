<doc id="762449" url="https://th.wikipedia.org/wiki?curid=762449" title="จอมเวทย์มหากาฬ">จอมเวทย์มหากาฬ จอมเวทย์มหากาฬ () เป็นภาพยนตร์แนวซูเปอร์ฮีโร อ้างอิงจากตัวละครดอกเตอร์สเตรนจ์ของมาร์เวลคอมิกส์ สร้างโดยมาร์เวลสตูดิโอส์ จัดจำหน่ายโดยวอลต์ดิสนีย์สตูดิโอส์โมชันพิกเจอส์ เป็นภาพยนตร์ที่สิบสี่ของมาร์เวล กำกับภาพยนตร์โดยสกอตต์ เดร์ริกสัน ร่วมเขียนบทโดยซี. รอเบิร์ต คาร์กิลล์ และร่วมเขียนเรื่องโดยจอน สเปตส์ มีนักแสดงนำประกอบไปด้วยเบเนดิกต์ คัมเบอร์แบตช์, ชูวิเทล เอจีโอฟอร์, ราเชล แม็กอดัมส์, ไมเคิล สตูห์ลบาร์ก, มัส มิกเกิลเซิน และทิลดา สวินตัน ในภาพยนตร์ จอมเวทย์มหากาฬ สตีเวน สเตรนจ์ ศัลยแพทย์แปรเปลี่ยนตัวเองโดยเรียนรู้กายภาพบำบัดจาก แองเชี่ยนวัน หลังประสบอุบัติเหตุรถชน ด็อกเตอร์ สเตรนจ์ เคยถูกนำมาเป็นภาพยนตร์ซึ่งอยู่ในพัฒนาในระหว่างกลางทศวรรษ 1980 จนกระทั่ง พาราเมาต์พิกเจอส์ มีสิทธิ์สร้างภาพยนตร์ในเมษายน 2005 โดยมีมาร์เวลเป็นผู้ดูแล จอมเวทย์มหากาฬ เข้าฉายในสหรัฐอเมริกา วันที่ 4 พฤศจิกายน ค.ศ. 2016 ในระบบสามมิติและไอแมกซ์เรื่องย่อ เรื่องย่อ. ที่กาฐมาณฑุ เนปาล ไคซีเลียสและกลุ่มนักเวทซีลอตลอบเข้าไปในคามาร์ทาจและฆ่าบรรณารักษ์ ก่อนจะขโมยหน้ากระดาษในคัมภีร์ของแองเชี่ยนวัน นักเวทผู้เป็นอาจารย์ของไคซีเลียส แองเชี่ยนวันตามไคซีเลียสไป แต่ไคซีเลียสหนีไปได้พร้อมกับหน้ากระดาษในคัมภีร์นั้น สตีเวน สเตรนจ์ ศัลยแพทย์ประสาทผู้มีชื่อเสียงสูญเสียมือทั้งสองข้างจากอุบัติเหตุทางรถยนต์ คริสทีน พาล์เมอร์ เพื่อนร่วมงานและอดีตคนรักของสเตรนจ์พยายามปลอบใจเขา แต่สเตรนจ์ต้องการรักษามือของเขา หลายเดือนหลังจากทดลองทุกวิธีการ สเตรนจ์ไปพบโจนาทาน แพงบอร์น อดีตผู้ป่วยอัมพาตที่สามารถกลับมาเดินได้อีกครั้ง แพงบอร์นแนะนำให้สเตรนจ์ไปที่คามาร์ทาจ สเตรนจ์ไปที่นั่นและพบกับมอร์โด ผู้พาเขาไปพบแองเชี่ยนวัน แองเชี่ยนวันแสดงพลังให้สเตรนจ์ที่ไม่เชื่อเรื่องเวทมนตร์เห็นจนสเตรนจ์ขอให้แองเชี่ยนวันสอนวิชาให้ ครั้งแรกแองเชี่ยนวันไม่อยากสอนเพราะสเตรนจ์คล้ายกับไคซีเลียส แต่ยอมสอนให้ในที่สุด สเตรนจ์เริ่มเรียนวิชากับแองเชี่ยนวันและมอร์โด และศึกษาตำราจากห้องสมุดที่ดูแลโดยหว่อง สเตรนจ์พบว่าโลกได้รับการปกป้องจากมิติอื่นจากสาม "อาศรม" ทั่วโลกได้แก่ นครนิวยอร์ก ลอนดอนและฮ่องกง หน้าที่ของนักเวทคือปกป้องอาศรมดังกล่าว สเตรนจ์ตั้งใจว่าจะใช้วิชาในการรักษามือเขาให้หาย หลายเดือนผ่านไป ความสามารถของสเตรนจ์แก่กล้าขึ้น เขาใช้ดวงตาแห่งอากามอตโตในการย้อนเวลาเพื่ออ่านหน้ากระดาษที่ไคซีเลียสขโมยไป แต่มอร์โดและหว่องเตือนสเตรนจ์ว่าการกระทำดังกล่าวเป็นการฝืนกฎธรรมชาติ คล้ายกับไคซีเลียสที่มาฝึกวิชาหลังสูญเสียคนรัก เขาจึงต้องการให้ทุกคนมีอายุยืนยาวเช่นเดียวกับแองเชี่ยนวัน ไคซีเลียสและลูกน้องเริ่มร่ายเวทที่ได้จากหน้ากระดาษเพื่อเรียกดอร์มามมู เจ้าแห่งมิติมืด ซึ่งเป็นมิติที่ไม่มีเวลาและทุกสิ่งเป็นอมตะ ดอร์มามมูทำลายอาศรมลอนดอน ด้านสเตรนจ์ไปที่อาศรมนิวยอร์กและต้านทานกลุ่มไคซีเลียสไว้ได้จนมอร์โดและแองเชี่ยนวันตามมาช่วย สเตรนจ์และมอร์โดตกใจเมื่อไคซีเลียเปิดเผยว่าอายุขัยที่ยืนยาวของแองเชี่ยนวันมาจากการใช้พลังของดอร์มามมู ไคซีเลียสทำร้ายแองเชี่ยนวันจนตายก่อนหนีไปที่ฮ่องกง ด้านสเตรนจ์และมอร์โดตามไปที่ฮ่องกงและพบว่าหว่องถูกฆ่าและอาศรมถูกทำลาย ตอนนี้โลกถูกครอบงำโดยมิติมืด สเตรนจ์จึงใช้ดวงตาแห่งอากามอตโตในการย้อนเวลาและชุบชีวิตให้หว่อง ก่อนจะสร้างห่วงเวลาในมิติมืดที่มีแต่ตัวเขากับดอร์มามูวนเวียนอยู่ในนั้นตลอดไป สเตรนจ์บอกดอร์มามมูว่าเขาจะหยุดห่วงเวลาหากดอร์มามมูยอมไปจากโลก ดอร์มามมูยอมตกลงและพาตัวไคซีเลียสและกลุ่มซีลอตไปด้วย มอร์โดขอแยกตัวจากสเตรนจ์เพราะไม่เห็นด้วยกับวิธีการของเขา สเตรนจ์นำดวงตาแห่งอากามอตโตไปคืนที่เดิม ด้านหว่องพูดถึงอินฟินีตีสโตน ในฉากกลางเครดิต สเตรนจ์พบกับธอร์ ผู้พาโลกิมาที่โลกเพื่อตามหาโอดิน พ่อของตน ในฉากหลังเครดิต มอร์โดไปพบแพงบอร์นและยึดพลังที่ทำให้เขาเดินได้มา พร้อมกับบอกว่าโลกนี้มีนักเวทมากเกินไปตัวละครตัวละคร. - เบเนดิกต์ คัมเบอร์แบตช์ รับบทเป็น สตีเวน สเตรนจ์/ดอกเตอร์สเตรนจ์ - ชูวิเทล เอจีโอฟอร์ รับบทเป็น คาร์ล มอร์โด - ราเชล แม็กอดัมส์ รับบทเป็น คริสทีน พาล์มเมอร์ ผู้ช่วยของสเตรนจ์ - ไมเคิล สตูห์ลบาร์ก รับบทเป็น นิโคดีมัส เวสต์ - มัส มิกเกิลเซิน รับบทเป็น ไคซีเลียส - ทิลดา สวินตัน รับบทเป็น แองเชี่ยนวัน - เบเนดิกต์ หว่อง รับบทเป็น หว่องรางวัล รางวัล. จอมเวทย์มหากาฬ ได้รับรางวัล- ฮอลลีวูดฟิล์มอะวอดส์ ประจำปี ค.ศ. 2016 สาขาวิชวลเอฟเฟกต์ - แอนนีอะวอดส์ ครั้งที่ 44 (ค.ศ. 2017) สาขา Outstanding Achievement, Animated Effects in a Live Action Production - วิชวลเอฟเฟกส์โซไซตีอะวอดส์ ประจำปี ค.ศ. 2016 สาขา Outstanding Created Environment in a Photoreal Feature (New York City) - คอสทูมดีไซเนอส์กิลด์อะวอดส์ ประจำปี ค.ศ. 2016 สาขา Excellence in Fantasy Film - เอ็มไพร์อะวอดส์ ครั้งที่ 22 (ค.ศ. 2017) สาขาวิชวลเอฟเฟกต์ - รางวัลแซทเทิร์น ครั้งที่ 43 (ค.ศ. 2017)- สาขา Best Comic-to-Film Motion Picture - สาขานักแสดงสมทบหญิงยอดเยี่ยม (ทิลดา สวินตัน)</doc>
