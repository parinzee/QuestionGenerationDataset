<doc id="828609" url="https://th.wikipedia.org/wiki?curid=828609" title="ดาบปราบเทวดา">ดาบปราบเทวดา ดาบปราบเทวดา ( ) เป็นภาพยนตร์กำลังภายในในรูปแบบสามมิติ กำกับภาพยนตร์โดย เอ๋อ ตงเซิน. ภาพยนตร์เรื่องนี้จะออกฉายในวันที่ 15 ธันวาคม 2016 นำแสดงโดย หลิน เกิงซิน, เหอ รุ่นตง, เจียง อวี้เหยียน, เจียง เมิ่งเจี๋ยเนื้อเรื่อง เนื้อเรื่อง. ภาพยนตร์เรื่องนี้ว่าด้วยเรื่องราวของ เจี่ยวเฮียวฮง คุณชายสามแห่งหมู่บ้านกระบี่เทพเจ้า จอมยุทธกระบี่ผู้เก่งกาจที่สุดในปฐพี แต่แล้ววันหนึ่งเขาเกิดเบื่อหน่ายการเสียเลือดเนื้อไปกับโลกแห่งศิลปะป้องกันตัว จึงตัดสินใจหนีจากทุกสิ่ง พร้อมแพร่ข่าวปลอมว่าตัวเขานั้นได้ตายไปแล้ว จากนั้นจึงไปซ่อนตัวอยู่ในโรงเตี๊ยมแห่งหนึ่งที่เขากลายเป็นเพียงนักการภารโรงที่ผู้คนรู้จักกันในนามว่า อากิก และใช้ชีวิตอย่างหมาวัดที่ตกหลุมรักดอกฟ้าอย่างหญิงบริการนามว่า เสี่ยวลี่ ขณะเดียวกัน มียอดฝีมือกระบี่แห่งยุทธจักรอีกคนนามว่า อี้จับซา ที่มักถูกผู้คนรอบข้างจำผิดว่าเขาคือคุณชายสาม ความปรารถนาของเขาคือการได้ประลองยุทธกับคุณชายสามดูสักครั้ง แต่แล้ววันหนึ่งเขาได้พบกับอากิก กลับจำไม่ได้ว่าแท้จริงแล้วหนุ่มภารโรงคนนี้คือคู่ประลองในฝันของเขา อีกทั้งยังได้สอนวิชายุทธศาสตร์ลับให้กับอากิกอีกด้วย ในขณะนั้น ฉิวตี้ อดีตคู่หมั้นของคุณชายสาม รู้สึกโกรธเกลียดเขาเพราะคุณชายทิ้งเธอไปในวันแต่งงาน เพื่อล้างแค้นที่ถูกหักอก เธอจึงยุยงอี้จับซาเพื่อจะล่อให้คุณชายสามกลับออกมาจากการซ่อนตัว และวางแผนล่อลวงให้เกิดการประลองยุทธครั้งยิ่งใหญ่ขึ้นนักแสดงนำนักแสดงนำ. - หลิน เกิงซิน รับบท เจี่ยวเฮียวฮง/ อากิก - เจียง เมิ่งเจี๋ย รับบท เสี่ยวลี่ - เหอ รุ่นตง รับบท อี้จับซา - เจียง อวี้เหยียน รับบท ฉิวตี้รายได้ รายได้. ภาพยนตร์เรื่องนี้ทำรายได้ 90 ล้านดอลล่าร์ ในประเทศจีน</doc>
