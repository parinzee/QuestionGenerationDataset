<doc id="333635" url="https://th.wikipedia.org/wiki?curid=333635" title="วันระลึกการค้าทาสและการเลิกทาสสากล">วันระลึกการค้าทาสและการเลิกทาสสากล วันระลึกการค้าทาสและการเลิกทาสสากล ตรงกับวันที่ 23 สิงหาคมของทุกปี เป็นวันซึ่งประกาศโดยยูเนสโกเพื่อที่จะระลึกถึงการค้าทาสข้ามมหาสมุทรแอตแลนติก วันดังกล่าวได้รับเลือกโดยประธานบริหารยูเนสโกตามมติ 29 C/40 ในสมัยประชุมที่ 29 จดหมายเวียน CL/3494 ลงวันที่ 29 กรกฎาคม ค.ศ. 1998 จากอธิบดีได้เชิญรัฐมนตรีว่าการกระทรวงวัฒนธรรมเพื่อสนับสนุนวันดังกล่าว วันดังกล่าวมีความสำคัญ เนื่องจากระหว่างคืนของวันที่ 22-23 สิงหาคม ค.ศ. 1791 บนเกาะเซนต์โดมีนิก (ปัจจุบันรู้จักกันในชื่อเฮติ) ได้เกิดการลุกฮือของทาสซึ่งเป็นเหตุการณ์สำคัญที่นำไปสู่การเลิกการค้าทาสข้ามมหาสมุทรแอตแลนติก</doc>
