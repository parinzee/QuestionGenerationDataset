<doc id="45393" url="https://th.wikipedia.org/wiki?curid=45393" title="เจ้าดาราดิเรกรัตนไพโรจน์">เจ้าดาราดิเรกรัตนไพโรจน์ เจ้าหลวงดาราดิเรกรัตน์ไพโรจน์ () ทรงเป็นเจ้าผู้ครองนครลำพูน องค์ที่ 7 แห่ง ราชวงศ์ทิพย์จักราธิวงศ์ (เจ้าเจ็ดตน)"พระประวัติ พระประวัติ. เจ้าหลวงดาราดิเรกรัตน์ไพโรจน์ หรือ เจ้าดาราดิเรกรัตน์ไพโรจน์ วรโมษกิติโสภณวิมลคุณ หริภุญไชยมหาเจดีย์บูชากร ราษฎรธุระธาดาประดิษฐบดี เจ้าลำพูนไชย มีพระนามเดิมว่า เจ้าน้อยดาวเรือง ราชสมภพเมื่อจุลศักราช - ปี- จัตวาศก (พ.ศ.-) ทรงเป็นราชโอรสในเจ้าหลวงไชยลังกาพิศาลโสภาคย์คุณ เจ้าผู้ครองนครลำพูน องค์ที่ 6 กับแม่เจ้าโก๊ะราชเทวี และทรงเป็นราชนัดดา (หลานปู่) ในเจ้าหลวงเศรษฐีคำฝั้น เจ้าผู้ครองเชียงใหม่ องค์ที่ 3 และ เจ้าผู้ครองนครลำพูน องค์ที่ 1 กับแม่เจ้าคำแปงราชเทวี เจ้าหลวงดาราดิเรกรัตน์ไพโรจน์ ทรงเป็นราชโอรสพระองค์เดียวใน แม่เจ้าโก๊ะราชเทวี เสด็จขึ้นครองนครลำพูน ใน พ.ศ. 2414 และถึงแก่พิราลัยด้วยอาการไข้ เมื่อวันที่ 17 กันยายน พ.ศ. 2434 รวมระยะเวลาที่ทรงครองนคร 20 ปี เมื่อแรกเข้ารับราชการนั้น เจ้าน้อยดาวเรืองได้เป็นนายทัพผู้หนึ่งในการขึ้นไปรบกับเมืองเชียงตุงสมัยรัชกาลที่ 4 คุมไพร่ 500 คน ร่วมกับพี่น้องคนอื่นๆเข้าตีทางเมืองล้ง เป็นนายทัพและนายกองสมัยเดียวกันกับพระเจ้ากาวิโลรสสุริยวงศ์ (เจ้าชีวิตอ้าว) และ พระเจ้าอินทวิไชยยานนท์ (เจ้าอินทนนท์) เจ้าน้อยดาวเรืองได้รับราชการก้าวหน้าตามลำดับตลอดมา ได้ช่วยกิจการงานเจ้าไชยลังกาพิศาลโสภาคคุณผู้เป็นบิดา ให้เป็นไปด้วยความเรียบร้อย กิตติศัพท์ในความขยันหมั่นเพียรในราชการนี้ได้ขจรขจายไปถึงกรุงเทพอยู่ตลอด จนกระทั่งได้รับพระราชทานบรรดาศักดิ์เป็นเจ้าราชวงศ์แห่งนครลำพูน เมื่อเจ้าผู้ครองนครลำพูนผู้เป็นบิดาได้ถึงแก่พิราลัยแล้วแต่ทางกรุงเทพยังไม่ได้แต่งตั้งผู้ใดมาแทน เจ้าราชวงศ์ (ดาวเรือง) ได้รับตำแหน่งเจ้าผู้ครองนครลำพูนในปี พ.ศ. 2414 ในเดือนกรกฎาคม พ.ศ. 2418 รัชกาลที่ 5 ได้มีพระบรมราชโองการโปรดเกล้าฯเลื่อนยศเจ้าราชวงศ์ (ดาวเรือง)ขึ้นเป็น เจ้าดาราดิเรกรัตน์ไพโรจน์ วรโมษกิติโสภณวิมลคุณ หริภุญไชยมหาเจดีย์บูชากร ราษฎรธุระธาดาประดิษฐธิบดีเจ้าลำพูนไชย ในสมัยที่เจ้าดาราดิเรกรัตน์ไพโรจน์ปกครองเมืองอยู่นี้ บ้านเมืองอยู่เย็นเป็นสุข เพราะอิทธิพลทางพม่าถูกอังกฤษยึดครองราชโอรส ราชธิดา ราชโอรส ราชธิดา. เจ้าหลวงดาราดิเรกรัตน์ไพโรจน์ ทรงมีราชโอรสและราชธิดา รวม 14 พระองค์ อยู่ในราชตระกูล ณ ลำพูน มีพระนามตามลำดับ ดังนี้ ใน แม่เจ้าปิมปาราชเทวี (มีราชโอรส 1)- เจ้าหลวงอินทยงยศโชติ, เจ้าผู้ครองนครลำพูน องค์ที่ 9 ใน แม่เจ้าน้อยเมืองคำ (มีราชธิดา 1)- เจ้าหญิงบัวแก้ว ณ ลำพูน ใน แม่เจ้าบัวคำ (มีราชโอรส 1)- เจ้าน้อยต๋อ ณ ลำพูน ใน แม่เจ้าก๋องแก้ว (มีราชธิดา 1)- เจ้าหญิงแก้วมเหษี ณ ลำพูน ใน แม่เจ้าล้อม (มีราชธิดา 1)- เจ้าหญิงมธุรจิตร์ ณ ลำพูน ใน แม่เจ้าเรือนแก้ว (มีราชโอรส 1)- เจ้าน้อยบัวละถะ ณ ลำพูน ใน แม่เจ้าเฟย (มีราชโอรส 1)- เจ้าน้อยเลาแก้ว ณ ลำพูน ใน แม่เจ้าบุเทวี (มีราชโอรส 1)- เจ้าราชบุตรดาวแก้ว ณ ลำพูน, เจ้าราชบุตรนครลำพูน (พ.ศ. 2409 - พ.ศ. 2444) ใน แม่เจ้าคำแสน (มีราชโอรส 4 ราชธิดา 2)- เจ้าน้อยแสงคำ ณ ลำพูน - เจ้าหญิงแก้วสีมา ณ ลำพูน - เจ้าหญิงจันทน์กลิ่นกู๊ ณ ลำพูน - เจ้าน้อยแก้วพญาวัน ณ ลำพูน - เจ้าหนานบัวระกฎ ณ ลำพูน - เจ้าหนานหมื่นแก้ว ณ ลำพูน ใน แม่เจ้าเฮือนคำ (ไม่มีราชโอรส ราชธิดา)เครื่องราชอิสริยาภรณ์เครื่องราชอิสริยาภรณ์. - ไม่ทราบปี - เครื่องราชอิสริยาภรณ์อันมีเกียรติยศยิ่งมงกุฎสยาม ชั้น มหาสุราภรณ์ลำดับสาแหรก</doc>
