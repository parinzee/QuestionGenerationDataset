<doc id="907471" url="https://th.wikipedia.org/wiki?curid=907471" title="การฆ่าตัวตายโดยการเผาถ่าน">การฆ่าตัวตายโดยการเผาถ่าน การฆ่าตัวตายโดยการเผาถ่าน เป็นการฆ่าตัวตายโดยเผาถ่านในห้องปิด มีความคล้ายกับวิธีการฆ่าตัวตายด้วยการขาดอากาศหายใจจากแก๊สเฉื่อยกลไกฤทธิ์ กลไกฤทธิ์. เมื่อถ่านเผาไหม้ ความเข้มข้นของคาร์บอนมอนอกไซด์จะค่อย ๆ เพิ่มขึ้น ด้วยความเป็นพิษของมัน ความเข้มข้นของ CO เพียงหนึ่งส่วนต่อพันส่วนก็สามารถถึงแก่ชีวิตได้หากสูดดมเป็นเวลาสองชั่วโมง การเผาไหม้ไม่สมบูรณ์ของคาร์บอนทำให้เกิดคาร์บอนมอนออกไซด์ ซึ่งจับกับฮีโมโกลบินอย่างแน่น ทำให้ลดความสามารถของเลือดในการขนส่งออกซิเจนไปเลี้ยงร่างกายอย่างรวดเร็ว ผลลัพธ์ทำให้เสียชีวิตเนื่องจากภาวะเลือดมีออกซิเจนน้อยจากภาวะพิษคาร์บอนมอนออกไซด์ มีผู้อธิบายวิธีฆ่าตัวตายดังกล่าวไว้ว่า "ง่ายดายและไร้ความเจ็บปวด" เมื่อเทียบกับวิธีอื่น ผู้ที่พยายามฆ่าตัวตายโดยการเผาถ่านหลายคนใช้แอลกอฮอล์หรือยานอนหลับระหว่างพยายาม และผู้รอดชีวิตรายงานว่าพวกตนไม่รู้สึกอึดอัดสักนิด ดอมินิก ลี ผู้ช่วยศาสตราจารย์วิชาจิตเวชศาสตร์ ณ มหาวิทยาลัยจีนฮ่องกง แย้งการอธิบายวิธีดังกล่าวว่าไร้ความเจ็บปวด อาการตรงแบบของภาวะพิษคาร์บอนไดออกไซด์เฉียบพลัน ได้แก่ ปวดศีรษะและคลื่นไส้ โดยหัวใจเต้นเร็วและชักเป็นอาการอื่นที่อาจเกิดได้ ผู้รอดชีวิตจากวิธีนี้ปกติต้องอาศัยการอภิบาลเพื่อจัดการความจุออกซิเจนที่บกพร่องชั่วคราวของเลือด และอาจมีความเสียหายถาวรต่อสมองอันเนื่องจากสมองขาดเลือดได้</doc>
