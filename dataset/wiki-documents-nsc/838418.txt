<doc id="838418" url="https://th.wikipedia.org/wiki?curid=838418" title="นีโอพัลปา โดนัลด์ทรัมปี">นีโอพัลปา โดนัลด์ทรัมปี Neopalpa donaldtrumpi (นีโอพัลปา โดนัลด์ทรัมปี) เป็นสายพันธุ์ของผีเสื้อกลางคืน ในสกุล นีโอพัลปา (Neopalpa)  ซึ่งอยู่ในทางใต้ของรัฐแคลิฟอร์เนีย และตอนเหนือของเม็กซิโก โดยได้รับคำอธิบายจากนักวิทยาศาสตร์ชาวแคนาดาที่มีชื่อว่า วาซริค นาซารี (Vazrick Nazari) เขาเลือกชื่อนี้เพราะหัวของผีเสื้อกลางคืนสายพันธุ์นี้ทำให้เขานึกถึงทรงผมของประธานาธิบดีดอนัลด์ ทรัมป์การค้นพบ การค้นพบ. สกุลนีโอพัลปา รวมไปถึง นีโอพัลปา นีโอนาธา (Neopalpa neonata) ถูกกล่าวถึงครั้งแรกในปี พ.ศ. 2541 โดย Dalibor Povolný หลังผ่านไปเกือบสองทศวรรษ นาซารีได้กลับมาพิจารณาวัตถุต่างๆ รวมไปถึงตัวอย่างที่ถูกเก็บสะสมไว้ในพิพิธภัณฑ์กีฏวิทยาโบฮาร์ธ ตั้งแต่การกล่าวถึงสกุลนี้เป็นครั้งแรก เขาคิดว่าบางตัวอย่างนั้นเป็นสายพันธุ์ใหม่ เขาจึงตั้งชื่อว่า Neopalpa donaldtrumpi ด้วยความที่เกล็ดบนหัวของผีเสื้อกลางคืนสายพันธุ์นี้มีสีเหลืองออกขาว ซึ่งทำให้เขานึกถึงทรงผมของดอนัลด์ ทรัมป์ลักษณะ ลักษณะ. พื้นผิวด้านบนของปีกหน้าของ N. donaldtrumpi มีสีส้มเหลือง ยกเว้นรอยปะสีน้ำตาลเข้มตรงขอบและส่วนหน้าของปีก ความยาวระหว่างปีกอยู่ที่ 3 มม. ถึง 4.6 มม. ปีหลัง ปีหลังมีน้ำตาลอมเหลืองอ่อนและขอบสีเข้ม ทั้งเพศผู้และเพศเมียมีสีปีกคล้ายกัน หนวดมีความยาวประมาณสองส่วนวามของความยาวระหว่างปีก ส่วนหัวปกคลุมไปด้วยเกล็ดสีขาวซึ่งเป็นที่มาของชื่อ เมื่อเทียบกับสายพันธุ์อื่นในสกุลเดียวกัน N. donaldtrumpi เพศผู้มีอวัยวะสืบพันธุ์ที่เล็กกว่า ส่วนเพศเมียนั้นมีขนแข็ง (seta) เล็กน้อยแหล่งที่พบ แหล่งที่พบ. ในขณะที่สายพันธุ์ใกล้เคียงอย่าง N. neonata พบได้ในพื้นที่ส่วนมากของรัฐแคลิฟอร์เนีย รัฐบาฮากาลิฟอร์เนีย และทางตะวันตกเฉียงเหนือของประเทศเม็กซิโก ตัวอย่างของสายพันธุ์ N. donaldtrumpi ที่ผ่านมาถูกพบแค่ที่แถบเหนือของรัฐบาฮากาลิฟอร์เนีย และเขตปกครองริเวอร์ไซด์และอิมพีเรียลในตอนใต้ของรัฐแคลิฟอร์เนียเท่านั้นชีววิทยา ชีววิทยา. Neopapla donaldtrumpi อยู่ในกลุ่มของ twirler moths ซึ่งเป็นที่รู้จักในความชอบหมุนตัวเป็นวงกลมบนใบไม้ ผีสื้อกลางคืนชนิดนี้พบได้ทั้งปี ทว่าพืชให้อาศัยและอายุขัยยังไม่มีใครรู้ ขณะนี้ถิ่นที่อยู่ของสายพันธุ์นี้กำลังถูกคุกคามโดยการขยายของเมือง (urbanization)</doc>
