<doc id="889600" url="https://th.wikipedia.org/wiki?curid=889600" title="เหตุยิงกันที่ลาสเวกัสสตริป พ.ศ. 2560">เหตุยิงกันที่ลาสเวกัสสตริป พ.ศ. 2560 เมื่อวันที่ 1 ตุลาคม พ.ศ. 2560 (วันที่ 2 ตุลาคม ตามเวลาในประเทศไทย) เกิดเหตุกราดยิงในงานเทศกาลดนตรีคันทรีรูตไนน์ตีวันฮาร์วิสต์ ริมถนนลาสเวกัสสตริปในเมืองแพระไดส์ รัฐเนวาดา มือปืนเปิดฉากระดมยิงจากชั้นที่ 32 ของโรงแรมและกาสิโนแมนดะเลย์เบย์ ข้ามถนนไปยังฝูงชนในลานจัดงานกลางแจ้งระหว่างที่นักร้องเจสัน ออลดีน กำลังปิดการแสดง ผู้ก่อเหตุเป็นชายผิวขาวชื่อ สตีเวน เครก แพดด็อก วัย 64 ปี ซึ่งอาศัยอยู่ในเมืองเมสกีต รัฐเนวาดา เขาถูกพบเสียชีวิตจากการยิงตัวเองในห้องพักของโรงแรม เหตุกราดยิงครั้งนี้ทำให้มีผู้เสียชีวิต 59 คน (รวมทั้งผู้ก่อเหตุ) และมีผู้บาดเจ็บ 530 คน นับเป็นเหตุกราดยิงที่มีจำนวนผู้เสียชีวิตมากที่สุดในประวัติศาสตร์สหรัฐอเมริกา มากกว่าเหตุกราดยิงที่ไนต์คลับแห่งหนึ่งในเมืองออร์แลนโด รัฐฟลอริดา เมื่อปี พ.ศ. 2559</doc>
