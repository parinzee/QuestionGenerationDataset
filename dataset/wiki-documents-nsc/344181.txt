<doc id="344181" url="https://th.wikipedia.org/wiki?curid=344181" title="พรเทพ เตชะไพบูลย์">พรเทพ เตชะไพบูลย์ นายพรเทพ เตชะไพบูลย์ อดีตรัฐมนตรีช่วยว่าการกระทรวงอุตสาหกรรม ในรัฐบาลของนายชวน หลีกภัย (สมัยแรก) และอดีตรองผู้ว่าราชการกรุงเทพมหานครประวัติ ประวัติ. พรเทพ เตชะไพบูลย์ เกิดเมื่อวันที่ 17 พฤษภาคม พ.ศ. 2496 เป็นบุตรของนายสุเมธ เตชะไพบูลย์ กับนางรังสี เตชะไพบูลย์ สำเร็จการศึกษาระดับปริญญาตรีด้านการบริหารธุรกิจ จากมหาวิทยาลัยบอสตัน ประเทศสหรัฐอเมริกา และปริญญาโทในสาขาเดียวกัน จากสถาบันบัณฑิตพัฒนบริหารศาสตร์ และปริญญาโท สาขารัฐศาสตร์ จากมหาวิทยาลัยรามคำแหง ด้านชีวิตครอบครัว พรเทพ เตชะไพบูลย์ เคยสมรสกับศรีสกุล พร้อมพันธุ์ (ภรรยาคนปัจจุบันของสุเทพ เทือกสุบรรณ) น้องสาวของนิพนธ์ พร้อมพันธุ์ มีบุตร 3 คนคือ สิทธิพัฒน์ เตชะไพบูลย์ เอกนัฏ พร้อมพันธุ์ และ ธีราภา พร้อมพันธุ์ ต่อมาในปี พ.ศ. 2542 ได้สมรสใหม่กับปภัสรา เตชะไพบูลย์ มีบุตร 1 คน ดิสรยา เตชะไพบูลย์การทำงาน การทำงาน. พรเทพ เตชะไพบูลย์ เริ่มเข้าสู่งานการเมืองโดยการสมัครรับเลือกตั้งเป็นสมาชิกสภาผู้แทนราษฎร เมื่อปี พ.ศ. 2529 ในสังกัดพรรคประชาธิปัตย์ และได้รับการเลือกตั้งหลายสมัย ต่อมาได้รับตำแหน่งรองโฆษกประจำสำนักนายกรัฐมนตรี ในปี พ.ศ. 2532 และดำรงตำแหน่งรัฐมนตรีช่วยว่าการกระทรวงอุตสาหกรรม ในรัฐบาลของนายชวน หลีกภัย เมื่อปี พ.ศ. 2538 รัฐมนตรีช่วยว่าการกระทรวงวิทยาศาสตร์เทคโนโลยีและสิ่งแวดล้อม ในยุครัฐบาลชวน2 กระทั่งปี พ.ศ. 2547 จึงได้ย้ายไปสังกัดพรรคมหาชน และพรรครวมชาติพัฒนา ในปี พ.ศ. 2550 ในปี พ.ศ. 2552 นายพรเทพ ได้ย้ายมาสังกัดพรรคประชาธิปัตย์อีกครั้ง และได้รับแต่งตั้งให้ดำรงตำแหน่งรองผู้ว่าราชการกรุงเทพมหานคร กระทั่งในเดือนมกราคม พ.ศ. 2555 ได้ลาออกจากตำแหน่ง โดยให้เหตุผลส่วนตัวว่าต้องดูแลบุตรชายที่ป่วยเครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2537 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
