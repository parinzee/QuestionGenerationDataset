<doc id="139838" url="https://th.wikipedia.org/wiki?curid=139838" title="รณภพ อรรคราช">รณภพ อรรคราช รณภพ อรรคราช (เต้ย) มือกีต้าร์ วงอินคา และ วูล์ฟแพ็ค เกิดเมื่อวันที่ 20 กันยายน 2508 ที่กรุงเทพฯ จบการศึกษาระดับอนุบาลจากโรงเรียนโชติศึกษา ชั้นประถมที่โรงเรียนค่ายนารายณ์ศึกษา จังหวัดลพบุรี และ โรงเรียน ภ.ป.ร. ราชวิทยาลัย ในพระบรมราชูปถัมภ์ จังหวัดนครปฐม จนจบ ม.3 จบชั้นมัธยมที่โรงเรียนพิบูลวิทยาลัย จังหวัดลพบุรี และปริญญาตรีคณะรัฐศาสตร์ มหาวิทยาลัยรามคำแหง เริ่มเล่นดนตรีตั้งแต่สมัยประถม ได้รับตำแหน่งแซ็กโซโฟน ในวงดุริยางค์ของโรงเรียน ภปร. ต่อมาเริ่มหัดเล่นกีตาร์ จนได้รับเลือกให้เล่นในวงของโรงเรียน และได้เป็นตัวแทนไปประกวดระดับจังหวัด ต่อมาเข้าเรียนดนตรีที่โรงเรียนดนตรีสยามกลการ จนจบหลักสูตรขั้นสูง ได้รับแต่งตั้งให้เป็นอาจารย์ประจำสอนวิชากีตาร์คลาสสิกที่ จังหวัดอุตรดิตถ์ หลังจากนั้นได้ลาออกมาเล่นดนตรีตามร้านอาหาร และก่อตั้งวง “การันตี” เพื่อประกวดในงานของสยามกลการ และได้รับรางวัลที่ 3 จึงทำให้ เรวัต พุทธินันท์ เห็นความสามารถ และชักชวนมาเป็นนักดนตรีแบ็คอัพให้ แหวน ฐิติมา สุตสุนทร ภายใต้ชื่อวง “นิวเคลียร์” และเข้าร่วมเป็นสมาชิกในวงอินคา ในเวลาต่อมา ล่าสุดได้เปิดตัวลูกสาวคนโตวัย 25 ปี ในงานคอนเสิร์ต The Palace ครั้งที่ผ่านมา- ผลงานเพลง - อินคา อัลบั้ม คนล่าฝัน - อินคา อัลบั้ม ตามรอยตะวัน - วูล์ฟแพ็ค อัลบั้ม วูล์ฟแพ็ค - วูล์ฟแพ็ค อัลบั้ม Acoustic Light - วูล์ฟแพ็ค อัลบั้ม เพลงประกอบภาพยนตร์ 2499 อันธพาลครองเมือง - อินคา อัลบั้ม Replay (รวมฮิต) - อินคา อัลบั้ม INCA Arrival- ผลงานดนตรีอื่นๆ - Producer อัลบั้ม หนุ่ม คงกระพัน (คงกระพัน แสงสุริยะ) - Producer อัลบั้ม Being (อชิตะ ปราโมช ณ อยุธยา) - แต่งทำนองเพลง ฉันยังอยู่ - นักแต่งเพลงและโปรดิวเซอร์ สังกัดบริษัท แกรมมี่ โกลด์ - แต่งทำนองเพลง ทรายกับทะเล (นันทิดา แก้วบัวสาย ประกอบละคร เรื่องกัลปังหา)- ผลงานด้านอื่นๆ - เปิดห้องห้องบันทึกเสียง Feedbacker Studio - ทำเพลงโฆษณา, เพลงประกอบภาพยนตร์ และเพลงประกอบละคร</doc>
