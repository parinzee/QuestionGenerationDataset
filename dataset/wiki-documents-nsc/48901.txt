<doc id="48901" url="https://th.wikipedia.org/wiki?curid=48901" title="ก้องธวัช ส.กิตติ">ก้องธวัช ส.กิตติ ก้องธวัช ส.กิตติ หรือนายธงชัย ตรีวิเศษ เป็นชาวจังหวัดมหาสารคาม เกิดเมื่อ 21 มกราคม พ.ศ. 2514 สถิติการชก 84 ครั้ง ชนะ 47 (น็อค 34) เสมอ 1 แพ้ 36ประวัติ ประวัติ. เป็นบุตรของนายศรกับนางไหล ตรีวิเศษ เรียนจบชั้น ป.6 จากโรงเรียนวัดหนองห้าง จากนั้นก็หันมาชกมวยสากลโดยไม่เคยชกมวยไทย โดยเริ่มจากมวยสากลสมัครเล่น เคยชกในรายการดาวรุ่งมุ่งโอลิมปิกให้กับจังหวัดมหาสารคามแต่ตกรอบรองชนะเลิศในการคัดตัวแทนเขต จากนั้น น้าชายจึงพามาชกมวยสากลอาชีพในกรุงเทพฯที่ค่ายของเสี่ยส่ง กาญจนชูศักดิ์ โดยทำงานไปด้วย ชกมวยไปด้วย จนได้ครองแชมป์มวยสากลรุ่นแบนตัมเวทของเวทีลุมพินีเมื่อ พ.ศ. 2536 นักมวยที่มีชื่อเสียงที่เคยชกด้วย เช่น ดาวรุ่ง ชูวัฒนะ สิงห์หนุ่ม ชูวัฒนะ เมื่ออรทัย กาญจนชูศักดิ์ตั้งค่ายอรทัยยิม ได้ดึงก้องธวัชมาเป็นมวยสร้างของค่ายด้วย แต่ไม่ได้รับการสนับสนุนให้ชิงแชมป์ใดๆ จนค่ายอรทัยยิมปิดไป ก้องธวัชจึงเริ่มเดินสายไปชกต่างประเทศ และเพียงออกไปชกครั้งที่สองเท่านั้นก็คว้าแชมป์โลกรุ่นเฟเธอร์เวท WBF มาครองได้ด้วยการชนะน็อค ริค ซิโวโดร่า ยก 1 ที่ ฟิลิปปินส์ แต่เมื่อได้แชมป์โลก ชะตาชีวิตกลับพลิกผัน เพราะส่ง กาญจนชูศักดิ์ ไม่พอใจที่ก้องธวัชไปชกต่างประเทศโดยไม่บอกกล่าวก่อน ไม่ยอมจัดก้องธวัชป้องกันตำแหน่ง และไม่ยอมให้ใครจัดชกโดยไม่แบ่งค่าตัวให้ส่งในฐานะผู้จัดการ ก้องธวัชจึงต้องไปชกในต่างประเทศเท่านั้นจนเสียแชมป์ให้นาเดล ฮุสเซน ที่ออสเตรเลีย ก้องธวัชมาเป็นข่าวดังอีกครั้งเมื่อไปชกกบโมฮัมเหม็ด ฟาริดซี่ ที่อินโดนีเซีย การชกในวันนั้นปรากฏว่า ก้องธวัชชกฟาริดซี่ไปให้กรรมการนับแปดก่อนในยกที่ 2 ฟาริดซี่มีเลือดไหลทั้งปากและจมูกแต่ก็ฝืนลุกขึ้นมาและกรรมการพยายามช่วยโดยนับช้ากว่าปกติ เมื่อชกกันต่อ ฟาริดซี่ถูกชกลงไปนับแปดอีก 3 ครั้งภายใน 3 ยก แต่กรรมการไม่จับแพ้ คงปล่อยให้ชกต่อไป จนยกที่ 6 ฟาริดซี่ชกก้องธวัชที่เริ่มหมดแรงลงไปให้กรรมการนับแปดบ้าง ทำให้ฟาริดซี่ได้ใจเดินลุยเข้าหา ในขณะที่ก้องธวัชก็เดินลุยเข้าหาเช่นกัน จนยก 8 ฟาริดซี่ถูกต่อยตัดลำตัวจนทรุดลงกับพื้นเวทีและหมดสติไป พี่เลี้ยงจึงพาส่งโรงพยาบาล แต่ไม่สามารถช่วยชีวิตได้ ฟาริดซี่เสียชีวิตเมื่อ 3 เมษายน 2544 หลังจากลับมาเมืองไทย นริส สิงห์วังชาซื้อตัวก้องธวัชจากส่ง กาญจนชูศักดิ์ มาสร้างสรรค์ แต่ก้องธวัชชกได้ไม่ดีนัก แพ้บ้าง ชนะบ้าง ในที่สุด กลายเป็นนักมวยที่ถูกสั่งให้ไปชกกับมวยสร้างของประเทศต่างๆ มีโอกาสชิงแชมป์ระดับภูมิภาคอีกหลายครั้งแต่ไม่สำเร็จเกียรติประวัติเกียรติประวัติ. - แชมป์โลกรุ่นเฟเธอร์เวท WBF (2541 - 2542)- ชิง, 30 ม.ค. 2541 ชนะน็อค ยก 1 ริค ซิโอโดร่า () ที่ เมโทรมะนิลา - เสียแชมป์, 7 มิ.ย. 2542 แพ้คะแนน นาเดล ฮุสเซน () ที่ สตาร์ซิตี้คาซิโน ซิดนีย์ รัฐนิวเซาท์เวลส์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์เฟเธอร์เวท WBF, 12 มี.ค. 2543 แพ้คะแนน โฮเซลิโต ริเวร่า (ฟิลิปปินส์) ที่ ปาซิก เมโทรมะนิลา - ชิงแชมป์ PABAรุ่นเฟเธอร์เวท, 11 ม.ค. 2545 แพ้น็อค ยก 8 คริส จอห์น () ที่ บันดุง - ชิงแชมป์ WBO เอเชีย รุ่นไลท์เวท, 18 เม.ย. 2547 แพ้น็อค ยก 10 ไมเคิล คัตซิดิส (ออสเตรเลีย) ที่ คาร์ทีดอลเซ็นเตอร์ โทวุมบา รัฐควีนส์แลนด์ - ชิงแชมป์ IBF แพนแปซิฟิกรุ่นซูเปอร์ไลท์เวท เมื่อ 22 ต.ค. 2548 แพ้น็อค ยก 5 ลานซ์ คอสเทโล (ออสเตรเลีย) ที่ ศูนย์การประชุมโกลด์โคส บรอดบีช รัฐควีนส์แลนด์ - ชิงแชมป์ IBF แพนแปซิฟิกรุ่นซูเปอร์ไลท์เวท เมื่อ 11 พ.ค. 2550 แพ้น็อค ยก 6 ฟาทาอิ โอนิเคเค () ที่ น็อกเนตบอลล์เซ็นเตอร์ รัฐวิกตอเรีย - ชิงแชมป์ IBF แพนแปซิฟิกรุ่นเวลเตอร์เวท เมื่อ 26 กันยายน 2551 แพ้น็อค ยก 3 เฮลท์ เอลลิส (ออสเตรเลีย) ที่ ศูนย์กีฬาแดร์บิน รัฐวิกตอเรีย</doc>
