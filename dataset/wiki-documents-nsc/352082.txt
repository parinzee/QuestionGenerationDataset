<doc id="352082" url="https://th.wikipedia.org/wiki?curid=352082" title="พีระมิดเวลา">พีระมิดเวลา พีระมิดเวลา () เป็นงานศิลปะสาธารณะที่กำลังอยู่ในระหว่างการก่อสร้าง ตั้งอยู่ที่เมืองเว็มดิง รัฐบาวาเรีย ประเทศเยอรมนี พีระมิดดังกล่าวเริ่มก่อสร้างในปี พ.ศ. 2536 ในงานวันครบรอบ 1,200 ปีของเว็มดิง การก่อสร้างนี้จะดำเนินไปอีก 1,200 ปีจนกระทั่งพีระมิดเสร็จสมบูรณ์ ซึ่งตามกำหนดการจะแล้วเสร็จในปี พ.ศ. 3736 (ค.ศ. 3183)ประวัติ ประวัติ. เมืองเว็มดิงสามารถสืบย้อนประวัติไปได้ถึงปี พ.ศ. 1336 (ค.ศ. 793) และได้เฉลิมฉลองครบรอบ 1,200 ปี ใน พ.ศ. 2536 ความคิดในการก่อสร้างพีระมิดเวลาเพื่อเป็นเครื่องหมายของระยะเวลา 1,200 ปีนี้แนวคิด แนวคิด. พีระมิดเวลา ซึ่งมีกำหนดก่อสร้างเสร็จในปี พ.ศ. 3736 โดยคาดว่าจะประกอบด้วยบล็อกหินหรือคอนกรีต 120 ก้อน แต่ละก้อนมีขนาด 1.2×1.2×1.8 เมตร ฐานมีขนาด 13.8×13.8 เมตร บล็อกแต่ละบล็อกจะมีช่องว่างราวครึ่งบล็อก (0.6 เมตร) ระหว่างบล็อกหนึ่งกับบล็อกถัดไป บล็อกดังกล่าวชิ้นหนึ่งจะถูกวางทุกสิบปี โดยบล็อกแรกได้มีการวางลงในเดือนตุลาคม พ.ศ. 2536 พีระมิดดังกล่าวในปัจจุบัน สามารถพบได้ที่ลานคอนกรีตบนยอดเนินรูปร่างกลมนาม โรแบร์ทส์เฮอเฮ (Robertshöhe) ซึ่งตั้งอยู่ทางทิศเหนือของเมืองเว็มดิง ชั้นฐานจะประกอบด้วยลูกบาศก์หินหรือคอนกรีต 64 ลูก ได้รับการจัดวางในรูปแบบ 8×8 ซึ่งนับจนถึงปัจจุบัน มีเพียงสามก้อนเท่านั้นที่ได้วางลงไปแล้ว พิธีวางก้อนที่สามมีขึ้นในเดือนมิถุนายน พ.ศ. 2556 ส่วนก้อนถัดไปจะวางในปี พ.ศ. 2566 ชั้นที่สองจะประกอบด้วยลูกบาศก์ 36 รูป จัดวางในรูปแบบ 6×6 ชั้นที่สามจะมีลูกบาศก์ 16 ลูก ซึ่งจัดวางในรูปแบบ 4×4 และชั้นสุดท้าย จะมีลูกบาศก์ 4 ลูก จัดวางในรูปแบบ 2×2 แบบจำลองของผลงานสำเร็จได้รับการจัดแสดงในเว็มดิง ที่เฮาส์ เดส กัสเตส เงินทุนของโครงการดังกล่าวส่วนใหญ่ได้รับผ่านทางการบริจาคของบริษัทท้องถิ่น อาทิเช่น การจัดหาวัตถุดิบสำหรับการทำคอนกรีตเป็นแผ่นให้โดยไม่คิดค่าใช้จ่าย นอกเหนือจากนี้ วัตถุดิบที่นำไปสร้างเป็นบล็อกจะไม่เจาะจงแต่อย่างใด และชนรุ่นหลังอาจเปลี่ยนไปใช้วัตถุดิบอย่างอื่นได้ขึ้นอยู่กับสิ่งที่สามารถหามาได้ โครงการดังกล่าวอยู่ภายใต้การบริหารจัดหารของมูลนิธิซึ่งตั้งอยู่ในเว็มดิงการเลือกเวลา การเลือกเวลา. ความสำคัญของเลข 12 ระยะเวลา 1,200 ปี และจำนวนก้อนหิน 120 ก้อนล้วนแต่มีความเกี่ยวข้องกัน โดยการก่อสร้างที่เริ่มขึ้นใน พ.ศ. 2536 กลายเป็นโอกาสที่การสร้างพีระมิดดังกล่าวจะเกิดขึ้นได้จริงมากที่สุด สาเหตุคือ โอกาสที่ใกล้เคียงที่สุดในอดีตและในอนาคตที่จะสร้างพีระมิดได้ จะเกิดขึ้นในปี พ.ศ. 2176 (ค.ศ. 1633) ซึ่งพีระมิดที่ได้จะมีขนาด 7×7 ใช้เวลาก่อสร้าง 840 ปี และประกอบด้วยบล็อกจำนวน 84 บล็อก และ พ.ศ. 2986 (ค.ศ. 2443) ซึ่งพีระมิดที่ได้จะมีขนาด 9×9 ใช้เวลาก่อสร้าง 1,650 ปี ประกอบด้วยบล็อกจำนวน 165 บล็อกศิลปิน ศิลปิน. โครงการดังกล่าวมาจากความคิดของศิลปิน มันเฟรด ลาเบอร์ (Manfred Laber) โครงการดังกล่าวเริ่มต้นขึ้นอย่างเป็นทางการในเดือนมิถุนายน พ.ศ. 2536 แนวคิดคือต้องการให้ผู้คนมีความเข้าใจว่าระยะเวลา 1,200 ปีแท้จริงแล้วหมายความว่าอย่างไร</doc>
