<doc id="33769" url="https://th.wikipedia.org/wiki?curid=33769" title="วีระชัย แนวบุญเนียร">วีระชัย แนวบุญเนียร นายวีระชัย แนวบุญเนียร อดีตกรรมการการเลือกตั้ง ฝ่ายการมีส่วนร่วมของประชาชน อดีตรองปลัดกระทรวงมหาดไทย อดีตผู้ว่าราชการจังหวัดหลายจังหวัด เกิดเมื่อวันที่ 23 ธันวาคม พ.ศ. 2483การศึกษา การศึกษา. นายวีระชัย สำเร็จการศึกษาระดับปริญญาตรี เศรษฐศาสตร์ จากสหรัฐอเมริกา ระดับปริญญาโท สังคมศาสตร์ จากสหราชอาณาจักร และสำเร็จหลักสูตรวิทยาลัยป้องกันราชอาณาจักรการทำงาน การทำงาน. นายวีระชัย รับราชการในสังกัดกระทรวงมหาดไทย ได้รับตำแหน่งสำคัญในกระทรวง อาทิ ผู้ตรวจราชการกระทรวงมหาดไทย ผู้ว่าราชการจังหวัดนนทบุรี เชียงใหม่ สงขลา มหาสารคาม รองปลัดกระทรวงมหาดไทย และอธิบดีกรมโยธาธิการ ภายหลังจากเกษียณอายุราชการ ได้รับการคัดเลือกเป็นกรรมการการเลือกตั้ง ฝ่ายการมีส่วนร่วมของประชาชน จนกระทั่งลาออกจากตำแหน่งเมื่อวันที่ 29 กรกฎาคม พ.ศ. 2549 สืบเนื่องจากศาลอาญา มีคำพิพากษาเมื่อวันที่ 25 กรกฎาคม พ.ศ. 2549 ให้ตัดสิทธิการเลือกตั้ง นายวีระชัย พร้อมกับ พล.ต.อ.วาสนา เพิ่มลาภและนายปริญญา นาคฉัตรีย์ เป็นเวลา 10 ปี และให้จำคุกเป็นเวลา 4 ปี ในคดีที่สมาชิกพรรคประชาธิปัตย์ฟ้องในข้อหาปฏิบัติหน้าที่โดยมิชอบ มีความผิดตาม พ.ร.บ.ประกอบรัฐธรรมนูญว่าด้วยการเลือกตั้งปี 2541 มาตรา 24, 42 ประกอบ ป.อาญามาตรา 83 (ร่วมกันทำผิด) ต่อมาเมื่อวันที่ 24 เมษายน พ.ศ. 2551 ศาลอุทธรณ์ มีคำพิพากษายืนตามศาลชั้นต้น จากนั้นจึงได้ยื่นคำร้องเพื่อให้อยู่ในการพิจารณาของศาลฎีกาแต่นายวีระชัย เสียชีวิตลงเสียก่อนถึงแก่กรรม ถึงแก่กรรม. นายวีระชัย ถึงแก่กรรม เมื่อเช้าวันที่ 21 สิงหาคม พ.ศ. 2555 ด้วยอาการไตวายจากโรคไต สิริอายุได้ 71 ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2537 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
