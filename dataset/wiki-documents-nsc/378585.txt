<doc id="378585" url="https://th.wikipedia.org/wiki?curid=378585" title="ประจวบ สุนทรางกูร">ประจวบ สุนทรางกูร พลเอก พลตำรวจเอก ประจวบ สุนทรางกูร อดีตอธิบดีกรมตำรวจ อดีตรองนายกรัฐมนตรี อดีตรัฐมนตรีว่าการกระทรวงมหาดไทยประวัติ ประวัติ. ประจวบ สุนทรางกูร เกิดเมื่อวันที่ 5 เมษายน พ.ศ. 2463 เป็นบุตรของนายมนู กับนางเป้า เกลี้ยงกรม จบการศึกษาจากโรงเรียนเทคนิคทหารบก สมรสกับคุณหญิงพิมพา สุนทรางกูรการทำงาน การทำงาน. ประจวบ สุนทรางกูร เริ่มรับราชการเป็นทหารบก เมื่อปี พ.ศ. 2489 ในตำแหน่งผู้บังคับกองร้อย 3 กรมรถรบ ต่อมาในปี พ.ศ. 2505 ได้รับแต่งตั้งยศ "พลตรี" เป็นผู้บัญชาการกองพลทหารม้า ในปี พ.ศ. 2512 ได้รับแต่งตั้งยศ "พลโท" ต่อมาในปี พ.ศ. 2515 ได้รับแต่งตั้งเป็นรองอธิบดีกรมตำรวจ และเป็นรัฐมนตรีช่วยว่าการกระทรวงคมนาคม ในปี พ.ศ. 2516 (รัฐบาลของนายสัญญา ธรรมศักดิ์) และได้รับแต่งตั้งเป็นอธิบดีกรมตำรวจในวันที่ 17 ตุลาคม พ.ศ. 2516 ภายหลังจากที่ จอมพลประภาส จารุเสถียร ได้พ้นจากตำแหน่งรักษาราชการแทน อธิบดีกรมตำรวจ พร้อมกับรับพระราชทานยศ พลตำรวจเอก ต่อมาในวันที่ 12 กุมภาพันธ์ พ.ศ. 2518 พลโทประจวบได้รับพระราชทานยศ พลเอก ต่อมาในวันที่ 10 กุมภาพันธ์ พ.ศ. 2518 พลตำรวจเอกประจวบพ้นจากตำแหน่ง อธิบดีกรมตำรวจ พร้อมกับถูกโยกย้ายกลับไปประจำกองบัญชาการกองทัพบกพร้อมกับพลตำรวจโท วิฑูรย์ ยะสวัสดิ์ ผู้ช่วยอธิบดีกรมตำรวจ โดย พลตำรวจโทพจน์ เภกะนันทน์ รองอธิบดีกรมตำรวจรักษาราชการแทนจนกระทั่งได้รับตำแหน่งรองนายกรัฐมนตรี 2 สมัย และรัฐมนตรีว่าการกระทรวงมหาดไทย ในปี พ.ศ. 2529 พลเอก ประจวบ สุนทรางกูร เป็นประธานสโมสรคนแรก ของสโมสรฟุตบอลการท่าเรือไทยเครื่องราชอิสริยาภรณ์</doc>
