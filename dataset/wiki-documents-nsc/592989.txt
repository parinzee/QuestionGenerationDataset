<doc id="592989" url="https://th.wikipedia.org/wiki?curid=592989" title="สุรศักดิ์ ตังค์สุรัตน์">สุรศักดิ์ ตังค์สุรัตน์ นาวาเอก สุรศักดิ์ ตังสุรัตน์ เกิดวันที่ 1 มกราคม พ.ศ. 2508 หรือคนส่วนใหญ่เรียก โค้ชหมี เป็นอดีตนักฟุตบอลทีมชาติไทยชุดแชมป์ซีเกมส์ครั้งที่ 15 และทีมชาติไทยชุดแชมป์ซีเกมส์ครั้งที่ 17ประวัติ ประวัติ. สุรศักดิ์ ตังค์สุรัตน์ เคยทำผลงานได้อย่างยอดเยี่ยม ในการพาทีมเมืองทองฯ ยูไนเต็ด ก้าวเลื่อนชั้นจากดิวิชั่น 1 สู่ไทยลีกได้เป็นผลสำเร็จ ในฐานะ "แชมป์ดิวิชั่น 1" และ "ผู้ฝึกสอนยอดเยี่ยม" ก่อนที่จะคุมทีมเมืองทองฯ ยูไนเต็ด ต่อในไทยลีกอีก 5 นัด และพาทีมทำผลงานสุดแกร่งไร้พ่าย แต่เนื่องจากติดในส่วนของราชการ จึงขอลาทีม และให้ "โค้ชแต๊ก" อรรถพล ปุษปาคม เข้ารับหน้าที่แทนในปี 2552 15 เม.ย.54 "โค้ชหมี" เข้ารับตำแหน่งที่ปรึกษาเทคนิคควบตำแหน่งกุนซือขัดตาทัพของทีมให้กับ "สุพรรณบุรี เอฟซี" แทนที่ "วิลสัน โทลิโด้" ที่ทำผลงานออกสตาร์ตด้วยผลงานน่าผิดหวัง โดยลงสนามไปแล้ว 8 นัด ชนะ 1 เสมอ 3 และแพ้ 4 นัด เก็บได้เพียงแค่ 6 แต้มเท่านั้น หลังจากการเข้ามาของ "โค้ชหมี" โดยนัดแรกเปิดบ้านต้อนรับการมาเยือนของ กระทิงเหล็ก บางกอก เอฟซี ก่อนที่จะเสมอกันไป 2-2 โดยถือเป็นการเริ่มต้นที่ไม่เลวทีเดียว นัดที่สองบุกไปเยือน พญาอินทรี ไทยฮอนด้า ก่อนที่จะเฉือนเอาชนะไปได้หวุดหวิด 1-0 และนัดที่สามเปิดรังเหย้าเชือด ฟอร์ซ่า สมุทรปราการ ศุลกากร ไปอย่างสนุก 1-0 รวมผลงาน 3 นัด ชนะ 2 เสมอ 1 แพ้ 0 เก็บได้ 7 แต้ม สร้างความพอใจให้กับ "บิ๊กท๊อป" และแฟนบอลสุพรรณบุรีกับอย่างยิ่ง ซึ่ง "บิ๊กท็อป" วราวุธ ศิลปอาชา บอสใหญ่ของสุพรรณบุรี เอฟซี ก็อยากให้ "โค้ชหมี" มาทำทีมถาวรแต่เนื่องจากติดหน้าที่ของราชการ จึงไม่สามารถทำทีมสุพรรณบุรีแบบเต็มเวลาได้ ทางสโมสรสุพรรณบุรีเอฟซีจึงตัดสินใจดึง เรเน่ เดอซาเยียร์ กุนซือใหญ่ชาวเบลเยียม เข้ารับหน้าที่แทน นอกจากนี้ "โค้ชหมี" ยังได้ชื่อเสียงให้กับวงการคนหูหนวกแห่งประเทศไทยในการคุมทีม ฟุตบอลคนหูหนวกทีมชาติไทย ชนะทีมฟุตบอลคนหูหนวกทีมชาติญี่ปุ่น คว้าอันดับ 1 ของเอเชีย และคว้าอันดับ 7 ของโลก ในศึกชิงแชมป์ฟุตบอลโลก ครั้งที่ 2 ที่เมืองอัลคาร่า ประเทศตุรกี ซึ่งทั้งคู่ผ่านเข้ามาในรอบ 8 ทีมสุดท้าย โดยรายการระดับโลกนี้ที่มี 16 ทีมมาทำการแข่งขัน จากการคลอลิฟลาย 125 ประเทศ ธ.ค. 2556 "โค้ชหมี" น.อ.สุรศักดิ์ ตังค์สุรัตน์ตอบรับเข้ารับตำแหน่งกุญซือทีมตะหานน้ำ ราชนาวีสโมสร ในศึกยามาฮ่า ลีกวัน ที่ก่อนหน้านี้เกิดการเปลี่ยนแปลงครั้งใหญ่ในเรื่องของกุนซือหลังจากที่ทางสโมสรประกาศแยกทางกับ "ขงเบ้งลูกหนัง" อาจหาญ ทรงงามทรัพย์ และได้ทำการดันทางด้าน "โค้ชหมี" น.อ. สุรศักดิ์ ตั้งสุรัตน์ มือขวาเข้าทำหน้าที่แทนในฤดูกาล 2014 1 พ.ย.57 คุมทีม ราชนาวีสโมสร ได้อันดับ 3 คว้าตั๋วไทยลีกใบสุดท้ายเลื่อนชั้นสู่ไทยลีกเป็นผลสำเร็จ โดยการคุมทีมเปิดบ้านยันเสมอกับ บางกอก เอฟซี 1-1 นอกจากนี้ยังคุมทีมราชนาวีสโมสรทำผลงานรอบ 32 ทีมในรายการ มูลนิธิไทยคมเอฟเอคัพ 2014 และ โตโยต้าลีก คัพ 2014 เดือนธันวาคม พ.ศ. 2558 "โค้ชหมี" สุรศักดิ์ ตังสุรัตน์ หัวหน้าผู้ฝึกสอนนักกีฬาฟุตบอลคนพิการสมองชาติไทย นำทัพสู้ศึก "อาเซียนพาราเกมส์ ครั้งที่ 8" ณ ประเทศสิงคโปร์ โดยทำผลงานได้อย่างยอดเยี่ยมเป็นแชมป์ของรายการนี้ด้วยรูปแบบการเล่นที่น่าประทับใจ และการแก้เกมส์อย่างเหนือชั้น ทำให้ทุกครั้งที่ประเทศไทยลงสนาม จะได้รับเสียงเชียร์จากกองเชียร์มากมายทั้งไทยและต่างประเทศอดีตประธานฝ่ายเทคนิคอดีตประธานฝ่ายเทคนิค. - 2554 สโมสรสุพรรณบุรี เอฟซี - 2555 สโมสรสมุทรปราการ เอฟซี (และช่วยดูแล พัฒนาเยาวชนสโมสร)อดีตผู้ฝึกสอนฟุตบอลอดีตผู้ฝึกสอนฟุตบอล. - 2551-เม.ย.2552 หัวหน้าผู้ฝึกสอนสโมสรเมืองทองฯ ยูไนเต็ด - 2551 ผู้ฝึกสอนอบรมเยาวชน (เมืองทองฯ ยูไนเต็ด) "โครงการความร่วมมือ ฟิวเจอร์ ฟุตบอล ดีวิลอปเม้นท์" - 2553 ที่ปรึกษาสโมสรจังหวัดพะเยา เอฟซี - เม.ย.2554 หัวหน้าผู้ฝึกสอนทีมทีมสุพรรณบุรี เอฟซี (ผู้ฝึกสอน ชั่วคราว คุมทีม 3 นัด ชนะ 2 เสมอ 1) - 2554-2555 ผู้ช่วยผู้ฝึกสอนทีมชาติไทย ชุดใหญ่ - 2555 ผู้ช่วยโค้ชในทีมฟุตบอลเยาวชนทีมชาติไทย อายุ 19 ปี - 2555 ผู้ฝึกสอนฟุตบอลคนหูหนวกทีมชาติไทย (ผลงาน อันดับ 1 ของเอเชีย; อันดับ 7 ของโลก) - 2556 ผู้ฝึกสอนอบรมเยาวชน (สมุทรปราการ เอฟซี) "สมุทรปราการ เอฟซี ซัมเมอร์แคมป์ 2013" - 2556 ผู้ช่วยผู้ฝึกสอนสโมสรนครราชสีมา เอฟซี - 2556 ผู้ฝึกสอนสโมสรราชนาวี - ปัจจุบันอดีตผู้ฝึกสอนฟุตซอลอดีตผู้ฝึกสอนฟุตซอล. - หัวหน้าผู้ฝึกสอนสโมสรราชนาวีผลงานในนามทีมชาติไทยผลงานในนามทีมชาติไทย. - อดีตนักเตะ ชุด แชมป์ซีเกมส์ ครั้งที่ 15 - อดีตนักเตะ ชุด แชมป์ซีเกมส์ ครั้งที่ 17 ปี 2536 - อดีตผู้ฝึกสอนฟุตบอลคนหูหนวกที่ชาติไทย (ผลงาน อันดับ 1 ของเอเชีย; อันดับ 7 ของโลก) - หัวหน้าฝ่ายเทคนิคกีฬาฟุตบอลคนพิการทางสมอง สังกัดสมาคมกีฬาคนพิการทางสมองแห่งประเทศไทยผลงานในระดับสโมสรผลงานในระดับสโมสร. - 2551 รางวัลผู้ฝึกสอนยอดเยี่ยม ดิวิชั่น 1 (สโมสรเมืองทองฯ ยูไนเต็ด) - 2557 ผู้ฝึกสอนทีม ราชนาวีสโมสร คว้าอันดับ 3 (เลื่อนชั้นสู่ไทยพรีเมียร์ลีก)ผลงานอื่นผลงานอื่น. - ผู้ฝึกสอนโรงเรียนนายเรือ "กองทัพเรือ ได้รางวัลชนะเลิศอันดับ 1 กีฬา 4 เหล่าทัพ"</doc>
