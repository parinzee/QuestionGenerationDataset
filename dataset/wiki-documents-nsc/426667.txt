<doc id="426667" url="https://th.wikipedia.org/wiki?curid=426667" title="สนั่น สบายเมือง">สนั่น สบายเมือง นายสนั่น สบายเมือง (เกิด 17 กันยายน พ.ศ. 2478) อดีตสมาชิกสภาผู้แทนราษฎรจังหวัดกำแพงเพชร ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2535 และครั้งสุดท้ายในปี พ.ศ. 2548 ในสังกัดพรรคไทยรักไทยประวัติ ประวัติ. สนั่น สบายเมือง เกิดเมื่อวันที่ 17 กันยายน พ.ศ. 2478 เป็นบุตรของนายสงวน และนางบุญศรี สบายเมือง สำเร็จการศึกษาจากโรงเรียน พิบูลย์วิทยาการ โรงเรียนวิสุทธิศึกษา และปริญญาตรีกิตติมศักดิ์ ศิลปศาสตร์ สาขาการจัดการ มหาวิทยาลัยราชภัฏกำแพงเพชร สมรสกับนางพะยอม มีบุตร 4 คน หนึ่งในนั้นคือนางสุพรรณี ซึ่งสมรสกับนายอนันต์ ผลอำนวย ส.ส.กำแพงเพชรปัจจุบันงานการเมือง งานการเมือง. อดีตเป็นสมาชิกสภาจังหวัด (พ.ศ. 2523 - 2527) ได้รับเลือกเป็นสมาชิกสภาผู้แทนราษฎรสมัยแรกในปี พ.ศ. 2535 และได้รับเลือกตั้งอีกครั้งในปี พ.ศ. 2538 ต่อมา พ.ศ. 2544 ลงเลือกตั้งในสังกัดพรรคไทยรักไทย ได้รับเลือกตั้งต่อกันมาอีก 2 สมัย หลังจากการรัฐประหาร 19 กันยายน พ.ศ. 2549 นายสนั่นวางมือจากการลงสมัคร ส.ส. แต่ยังเข้าร่วมเป็นรองประธานคณะกรรมการส่งเสริมความเป็นประชาธิปไตยในพรรคพรรคเพื่อไทยในปี พ.ศ. 2551 และยังให้การสนับสนุนผู้สมัครสมาชิกสภาผู้แทนราษฎรของพรรคเพื่อไทยในการเลือกตั้งปี พ.ศ. 2554สมาชิกสภาผู้แทนราษฎร สมาชิกสภาผู้แทนราษฎร. สนั่น สบายเมือง ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดกำแพงเพชร สังกัดพรรคสามัคคีธรรม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดกำแพงเพชร สังกัดพรรคชาติไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดกำแพงเพชร สังกัดพรรคไทยรักไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดกำแพงเพชร สังกัดพรรคไทยรักไทยการลงเลือกตั้ง การลงเลือกตั้ง. ในรอบ 10 ปีที่ผ่านมา นายสนั่นลงสมัครรับเลือกตั้ง 2 ครั้ง จากการเลือกตั้งทั้งหมด 4 ครั้ง ได้รับการเลือกตั้งทั้ง 2 ครั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
