<doc id="166378" url="https://th.wikipedia.org/wiki?curid=166378" title="ปุ่มกระดูกท้ายทอย">ปุ่มกระดูกท้ายทอย ปุ่มกระดูกท้ายทอย () เป็นปุ่มกระดูกที่อยู่ด้านล่างของส่วนข้างของกระดูกท้ายทอย (occipital bone) ซึ่งเป็นส่วนของกระดูกที่อยู่ด้านข้างของฟอราเมน แมกนัม (foramen magnum) ปุ่มกระดูกนี้เกิดข้อต่อกับหน้าประกบบนของกระดูกคอชิ้นที่หนึ่ง (atlas) ปุ่มกระดูกนี้มีรูปร่างเป็นวงรี ส่วนหน้าของปุ่มซึ่งชี้ไปด้านหน้าและด้านใกล้กลางอยู่ใกล้กับส่วนหน้าของปุ่มอีกข้างมากกว่าส่วนหลังของปุ่ม และชี้เข้าไปในส่วนฐาน (basilar portion) ของกระดูกท้ายทอย ส่วนหลังของปุ่มนี้ยื่นไปทางด้านหลังไปยังตรงกลางของฟอราเมน แมกนัม พื้นผิวข้อต่อของปุ่มกระดูกนี้มีลักาณะนูนในแนวหน้าหลัง และในแนวข้าง และชี้ลงด้านล่างและด้านข้าง ขอบของปุ่มกระดูกนี้เป็นจุดเกาะของแคปซูลข้อต่อระหว่างกระดูกท้ายทอยและกระดูกคอชิ้นที่หนึ่ง และด้านใกล้กลางของปุ่มกระดูกแต่ละอันเป็นรอยประทับขรุขระซึ่งเป็นจุดเกาะของเอ็นเอลาร์ (alar ligament) ที่ฐานของปุ่มกระดูกเป็นช่องเล็ก ๆ ซึ่งเป็นทางผ่านของเส้นประสาทกล้ามเนื้อลิ้น (hypoglossal nerve)ภาพอื่น ๆ</doc>
