<doc id="348526" url="https://th.wikipedia.org/wiki?curid=348526" title="ชเว ย็อง-ซ็อก">ชเว ย็อง-ซ็อก ชเว ย็อง-ซ็อก () หรือ โค้ชเช เกิดวันที่ 30 เมษายน พ.ศ. 2517 ที่ซองนัม ประเทศเกาหลีใต้ เป็นหัวหน้าผู้ฝึกสอนนักกีฬาเทควันโดทีมชาติไทย ช่วยพัฒนากีฬาจากที่เป็นอันดับท้ายๆ ของโลกก้าวมาสู่ 1-10 ของโลก ผลงานสำคัญ คือ นำทีมนักกีฬาเทควันโดทีมชาติไทยเข้าร่วมการแข่งขันในเอเชียนเกมส์และโอลิมปิกเกมส์จนสร้างผลงานโดดเด่นได้รับเหรียญรางวัลมากมายอย่างต่อเนื่องรวมถึงในระดับเยาวชนโลก ทั้งเทวินทร์ หาญปราบ เหรียญเงินโอลิมปิกที่บราซิลในปี 2016, บุตรี เผือดผ่อง เหรียญเงินโอลิมปิกที่จีนในปี 2008, พาณิภัค วงศ์พัฒนกิจ เหรียญทองแดงโอลิมปิกที่บราซิลในปี 2016, ชนาธิป ซ้อนขำ เหรียญทองแดงโอลิมปิกที่อังกฤษในปี 2012 และเหรียญทองเอเชียนเกมส์ที่กว่างโจว ในปี 2010, เยาวภา บุรพลชัย เหรียญทองแดงโอลิมปิกที่เอเธนส์ในปี 2004, สริตา ผ่องศรี และชัชวาล ขาวละออ เหรียญทองเอเชียนเกมส์ที่กว่างโจว รวมถึงสร้างแชมป์โลกเทควันโดชาวไทยถึงสี่คน ได้แก่ รังสิญา นิสัยสม, ชัชวาล ขาวละออ, ชนาธิป ซ้อนขำ และพาณิภัค วงศ์พัฒนกิจ จากผลงานในโอลิมปิก 2004 ทำให้โค้ชเชได้รับพระราชทาน เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นที่ 4 จตุตถดิเรกคุณาภรณ์เมื่อวันที่ 19 กุมภาพันธ์ 2550 ณ กระทรวงการต่างประเทศ และโค้ชเชได้ชื่อไทยคือ "ชัยศักดิ์"และได้ใช้ชื่อนี้มาจนกระทั่งปัจจุบัน ใน พ.ศ. 2554 โค้ชเชได้รับรางวัลโค้ชยอดเยี่ยมจากรายการ "โคเรีย โอเพ่น" ที่ประเทศเกาหลีใต้ จากการคว้ามาได้ถึง6 เหรียญทอง 1 เหรียญเงิน และ 5 เหรียญทองแดงประวัติ ประวัติ. ชเวเป็นชาวเกาหลีใต้ สำเร็จการศึกษาระดับมัธยมจากโรงเรียนมัธยมพุงแซง ระดับปริญญาตรี คณะวิศวกรรมศาสตร์ มหาวิทยาลัยคยองวอน ปริญญาโทด้านพลศึกษา มหาวิทยาลัยคังวอน เคยเป็นนักกีฬาเทควันโดทีมชาติเกาหลีใต้ ปัจจุบันสำเร็จการศึกษาระดับปริญญาเอก สาขาเทควันโด มหาวิทยาลัยดงอา และกำลังศึกษาปริญญาเอก สาขาการจัดการกีฬา คณะวิทยาศาสตร์การกีฬา มหาวิทยาลัยเกษตรศาสตร์โค้ชกีฬาเทควันโดทีมชาติไทย 2545 - ปัจจุบัน โค้ชกีฬาเทควันโดทีมชาติไทย 2545 - ปัจจุบัน. ชเวเริ่มเป็นโค้ชให้กับเทควันโดทีมชาติบาห์เรนในช่วงปี พ.ศ. 2543-2545 ต่อมาสมาคมเทควันโดแห่งประเทศไทยได้ติดต่อสหพันธ์เทควันโดสากล เพื่อจัดหาโค้ชมาทดแทนโค้ชเดิมที่ลาออกไป ชเวจึงได้รับคัดเลือกให้มาเป็นโค้ชให้นักกีฬาเทควันโดทีมชาติไทยจนถึงปัจจุบัน โดยเข้ามาทำหน้าที่เป็นโค้ชให้นักกีฬาเทควันโดทีมชาติไทยตั้งแต่วันที่ 1 กุมภาพันธ์ 2545 ด้วยความคุ้นเคยและอัธยาศัยอันดีต่อนักกีฬาและทีมผู้ฝึกสอน นักกีฬาทุกคนจึงต่างเรียกโค้ช ชเว ย็อง-ซ็อก ว่า "โค้ชเช" ทั้งนี้ยังสร้างผลงานยอดเยี่ยมด้วยการทำให้นักกีฬาเทควันโดทีมชาติไทยประสบความสำเร็จและเป็นแชมป์โลกได้ถึง 4 คน ได้แก่ รังสิญา นิสัยสม แชมป์เทควันโดโลก รุ่นไม่เกิน 62 กก.หญิง ชัชวาล ขาวละออ แชมป์เทควันโดโลก รุ่นไม่เกิน 54 กก.ชาย ในปี 2011 ที่ประเทศเกาหลีใต้ ชนาธิป ซ้อนขำ แชมป์เทควันโดโลก รุ่นไม่เกิน 49 กก.หญิง ในปี 2013 ที่ประเทศเม็กซิโก และพาณิภัค วงศ์พัฒนกิจ แชมป์เทควันโดโลก รุ่นไม่เกิน 46 กก.หญิง ในปี 2015 ที่ประเทศรัสเซียผลงาน ผลงาน. ผลงานสำคัญ คือ นำทีมนักกีฬาเทควันโดทีมชาติไทยเข้าร่วมการแข่งขันในเอเชียนเกมส์และโอลิมปิกเกมส์จนสร้างผลงานโดดเด่น ได้แก่- บุตรี เผือดผ่อง เหรียญเงินโอลิมปิกที่จีน ในปี 2008 - เทวินทร์ หาญปราบเหรียญเงินโอลิมปิกที่บราซิล ในปี 2016 - เยาวภา บุรพลชัย เหรียญทองแดงโอลิมปิกที่เอเธนส์ ในปี 2004 - ชนาธิป ซ้อนขำ เหรียญทองแดงโอลิมปิกที่อังกฤษ ในปี 2012 และเหรียญทองเอเชียนเกมส์ที่กว่างโจว ในปี 2010 - พาณิภัค วงศ์พัฒนกิจเหรียญทองแดงโอลิมปิกที่บราซิล ในปี 2016 - สริตา ผ่องศรี และชัชวาล ขาวละออ เหรียญทองเอเชียนเกมส์ที่กว่างโจว ผลงานยอดเยี่ยมด้วยการทำให้นักกีฬาเทควันโดทีมชาติไทยประสบความสำเร็จและเป็นแชมป์โลกได้ถึง 4 คน ได้แก่- รังสิญา นิสัยสม แชมป์เทควันโดโลก รุ่นไม่เกิน 62 กก.หญิง ในปี 2011 ที่ประเทศเกาหลีใต้ - ชัชวาล ขาวละออ แชมป์เทควันโดโลก รุ่นไม่เกิน 54 กก.ชาย ในปี 2011 ที่ประเทศเกาหลีใต้ - ชนาธิป ซ้อนขำ แชมป์เทควันโดโลก รุ่นไม่เกิน 49 กก.หญิง ในปี 2013 ที่ประเทศเม็กซิโก และ - พาณิภัค วงศ์พัฒนกิจ แชมป์เทควันโดโลก รุ่นไม่เกิน 46 กก.หญิง ในปี 2015 ที่ประเทศรัสเซีย2002-20102004: โอลิมปิกฤดูร้อน 2004 เอเธนส์เกมส์ 2002-2010. 2004: โอลิมปิกฤดูร้อน 2004 เอเธนส์เกมส์. ทีมเทควันโดไทยสามารถคว้าเหรียญทองแดงประวัติศาสตร์ให้กีฬาเทควันโดไทยได้สำเร็จเป็นครั้งแรกในการแข่งขันกีฬาโอลิมปิก จากเยาวภา บุรพลชัย ในรุ่นน้ำหนัก 47-51 กิโลกรัมหญิง จากผลงานในโอลิมปิก 2004 ทำให้โค้ชเชได้รับพระราชทาน เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นที่ 4 จตุตถดิเรกคุณาภรณ์พร้อมกับผู้ฝึกสอนนักกีฬายกน้ำหนักชาวจีน โดยมีพิธีมอบเมื่อวันที่ 19 กุมภาพันธ์ 2550 ณ กระทรวงการต่างประเทศ และโค้ชเชได้ชื่อไทยคือ "ชัยศักดิ์"และได้ใช้ชื่อนี้มาจนกระทั่งปัจจุบัน2008: โอลิมปิกฤดูร้อน 2008 ปักกิ่งเกมส์ 2008: โอลิมปิกฤดูร้อน 2008 ปักกิ่งเกมส์. ในโอลิมปิกฤดูร้อนปี 2008 ปักกิ่งเกมส์ ทัพนักกีฬาเทควันโดทำผลงานได้อย่างต่อเนื่องโดยคว้ามาได้หนึ่งเหรียญเงินจากบุตรี เผือดผ่องในรุ่นน้ำหนัก 49 กิโลกรัมหญิง ซึ่งทำสถิติเป็นนักกีฬาไทยที่อายุน้อยที่สุดขณะรับเหรียญรางวัลโดยขณะนั้นบุตรี เผือดผ่องอายุ 17 ปี 309 วัน2008: โคเรีย โอเพน อินเตอร์เนชันแนล แชมเปียนชิปส์ 2008 2008: โคเรีย โอเพน อินเตอร์เนชันแนล แชมเปียนชิปส์ 2008. จัดขึ้นระหว่างวันที่ 1-5 พ.ย. นักกีฬาเทควอนโดรุ่นเยาวชนทั้งหมด 14 คน สร้างผลงานคว้า 11 เหรียญทอง 1 เหรียญเงิน กับอีก 1 เหรียญทองแดงจากการแข่งขันโคเรีย โอเพน อินเตอร์เนชันแนล แชมเปียนชิปส์ ชี้ให้เห็นถึงพัฒนาการที่ดีขึ้นเพื่อนำไปสู่เป้าหมายสูงสุดนั่นคือเหรียญทองโอลิมปิกเกมส์ ที่ลอนดอน ในปี 20122010: เอเชียนเกมส์ 2010 กว่างโจวเกมส์ 2010: เอเชียนเกมส์ 2010 กว่างโจวเกมส์. เทควันโดในเอเชียนเกมส์ 2010 จัดขึ้นที่เมืองกว่างโจว ประเทศจีน โดยไทยได้เหรียญรางวัลจากเทควันโดรวมทั้งสิ้น 8 เหรียญ โดยแบ่งเป็นเหรียญทอง 2 เหรียญ เหรียญเงิน 2 เหรียญ และ 4 เหรียญทองแดง ถือเป็นลำดับ 4 จากชาติทั้งหมดที่เข้าร่วมแข่งขันในเอเชียนเกมส์ประเภทเทควันโด รองจากเกาหลีใต้ จีน และอิหร่าน เหรียญทอง 2 เหรียญ ได้จาก ชัชวาล ขาวละออ รุ่นน้ำหนัก 54 กิโลกรัมชาย และจาก สริตา ผ่องศรี ในรุ่นน้ำหนัก 53 กิโลกรัมหญิง เหรียญเงินจากเป็นเอก การะเกตุรุ่นน้ำหนัก 58 กิโลกรัมชาย และนาชา ปั้นทองรุ่นน้ำหนัก 63 กิโลกรัมชาย และเหรียญทองแดงจากปฏิวัติ ทองสลับรุ่นน้ำหนัก 74 กิโลกรัมชาย ชณาภา ซ้อนขำรุ่นน้ำหนัก 49 กิโลกรัมหญิง และธัญนันท์ (ชลนภัส) เปรมแหววรุ่นน้ำหนัก 62 กิโลกรัมหญิง2011-20152011: เวิร์ล เทควันโด แชมเปียนชิปส์ 2011 โคเรียโอเพ่น 2011-2015. 2011: เวิร์ล เทควันโด แชมเปียนชิปส์ 2011 โคเรียโอเพ่น. รายการโคเรียโอเพ่น ครั้งที่ 20 ที่เมืองกวางจู ประเทศเกาหลีใต้กำหนดแข่งขันระหว่างวันที่ 1 - 6 พฤษภาคม ไทยได้เหรียญรางวัลจากเทควันโดรวมทั้งสิ้น 8 เหรียญ โดยแบ่งเป็นเหรียญทอง 2 เหรียญ เหรียญเงิน 2 เหรียญ และ 4 เหรียญทองแดง ถือเป็นลำดับ 4 จาก 144 ชาติที่เข้าร่วมแข่งขัน รองจากเกาหลีใต้ อิหร่านและจีน2012: โอลิมปิกฤดูร้อน 2012 ลอนดอนเกมส์ 2012: โอลิมปิกฤดูร้อน 2012 ลอนดอนเกมส์. ภายหลังจากการสร้างผลงานในการแข่งขันเทควันโดในเอเชียนเกมส์ 2010 ชเว ย็อง-ซ็อก ได้นำทัพนักเทควันโดทีมชาติไทยร่วมแข่งขันกีฬาเทควันโดในโอลิมปิกฤดูร้อน 2012 โดยมุ่งหวังที่จะส่งเสริมให้เหล่านักกีฬาได้รับเหรียญรางวัลจากการแข่งขัน ทำผลงานได้ 1 เหรียญทองแดงจากชนาธิป ซ้อนขำจากรุ่นน้ำหนัก 49 กิโลกรัมหญิง2013: เวิร์ล เทควันโด แชมเปียนชิปส์ 2013 พูบลาเกมส์ 2013: เวิร์ล เทควันโด แชมเปียนชิปส์ 2013 พูบลาเกมส์. รายการเวิร์ล เทควันโด แชมเปียนชิปส์ ครั้งที่ 21 ที่เมืองพูบลา ประเทศเมกซิโกกำหนดแข่งขันระหว่างวันที่ 15-21 กรกฎาคม ไทยได้เหรียญรางวัลจากเทควันโดรวมทั้งสิ้น 2 เหรียญ โดยแบ่งเป็นเหรียญทอง 1 เหรียญ และเหรียญทองแดง 1 เหรียญ ถือเป็นลำดับ 8 จาก 130 ชาติที่เข้าร่วมแข่งขัน รายการนี้เป็นการแข่งขัน ระดับจี 12 โดยแชมป์ในแต่ละรุ่นจะได้รับ 120 คะแนน เพื่อเป็นคะแนนสะสมแรงกิงโลก คัดนักกีฬาไปโอลิมปิกเกมส์ รอบสุดท้ายปี 2016 ที่บราซิล2014: เอเชียนเกมส์ 2014 อินช็อนเกมส์ 2014: เอเชียนเกมส์ 2014 อินช็อนเกมส์. เทควันโดในเอเชียนเกมส์ 2014 จัดขึ้นที่อินช็อน ประเทศเกาหลีใต้ โดยไทยได้เหรียญรางวัลจากเทควันโดรวมทั้งสิ้น 6 เหรียญ โดยแบ่งเป็นเหรียญทอง 1 เหรียญ เหรียญเงิน 1 เหรียญ และ 4 เหรียญทองแดง ถือเป็นลำดับ 6 จาก 37 ชาติที่เข้าร่วมแข่งขันในเอเชียนเกมส์ประเภทเทควันโด รองจากเกาหลีใต้ อิหร่าน จีน อุซเบกิสถาน และจีนไทเป เหรียญทอง 1 เหรียญไทยได้จากชนาธิป ซ้อนขำ รุ่นน้ำหนัก 49 กิโลกรัมหญิง เหรียญเงิน1 เหรียญจาก อัครินทร์ กิจวิจารณ์ ในรุ่นน้ำหนัก 63 กิโลกรัมชาย และเหรียญทองแดงจากรามณรงค์ เสวกวิหารีน้ำหนัก 54 กิโลกรัมชาย ณัฐภัทร ตันตามาตย์รุ่นน้ำหนัก 87 กิโลกรัมชาย พาณิภัค วงศ์พัฒนกิจบรุ่นน้ำหนัก 46 กิโลกรัมหญิง และรังสิญา นิสัยสมรุ่นน้ำหนัก 57 กิโลกรัมหญิง2015: เวิร์ล เทควันโด แชมเปียนชิปส์ 2015 เชลยาบินส์ เกม 2015: เวิร์ล เทควันโด แชมเปียนชิปส์ 2015 เชลยาบินส์ เกม. รายการเวิร์ล เทควันโด แชมเปียนชิปส์ ครั้งที่ 22 ที่เมือเชลยาบินส์ ประเทศรัสเซียกำหนดแข่งขันระหว่างวันที่ 12 - 18 พฤษภาคม ไทยได้เหรียญรางวัลจากเทควันโดรวมทั้งสิ้น 2 เหรียญ โดยแบ่งเป็นเหรียญทอง 1 เหรียญ และเหรียญทองแดง 1 เหรียญ ถือเป็นลำดับ 8 จาก 139 ชาติที่เข้าร่วมแข่งขัน รายการนี้เป็นการแข่งขัน ระดับจี 12 โดยแชมป์ในแต่ละรุ่นจะได้รับ 120 คะแนน เพื่อเป็นคะแนนสะสมแรงกิงโลก คัดนักกีฬาไปโอลิมปิกเกมส์ รอบสุดท้ายปี 2016 ที่บราซิล2015: โคเรียโอเพ่น ระดับจีทู 2015 2015: โคเรียโอเพ่น ระดับจีทู 2015. รายการเทควันโด "โคเรีย โอเพ่น" ระดับจีทู 2015 ที่เมืองชุนชอน เกาหลีใต้ นักกีฬาไทยสามารถคว้ามาได้ 1 เหรียญทอง 2 เหรียญเงิน และ 1 เหรียญทองแดง2015: โคเรียโอเพ่น ครั้งที่ 9 2015 2015: โคเรียโอเพ่น ครั้งที่ 9 2015. ในรายการโคเรียโอเพ่น ครั้งที่ 9 ทีมชาติไทยสามารถคว้ารางวัลเหรียญทอง 6 เหรียญ เหรียญเงิน 1 เหรียญ และเหรียญทองแดง 5 เหรียญ ส่งผลให้โค้ชเชได้รับรางวัลโค้ชยอดเยี่ยมในการแข่งขันครั้งนี้2016-ปัจจุบัน2016: เอเชี่ยน เทควันโด แชมเปียนชิพ 2016 ฟิลิปปินส์ 2016-ปัจจุบัน. 2016: เอเชี่ยน เทควันโด แชมเปียนชิพ 2016 ฟิลิปปินส์. วันที่ 21 เม.ย. 59 การแข่งขันเทควันโดชิงแชมป์เอเชีย “เอเชี่ยน เทควันโด แชมเปียนชิพ 2016” ครั้งที่ 22 ประเภทเคียวรูกิ (ต่อสู้) ที่กรุงมะนิลา ประเทศฟิลิปปินส์ นักเทควันโดไทยสามารถคว้ามาได้ทั้งหมด 1 เหรียญทอง 5 เหรียญเงิน และ 2 เหรียญทองแดง ทั้งในประเภทท่ารำและต่อสู้ นักเทควันโดไทยคว้ามาได้ 1 เหรียญทอง 2 เหรียญเงิน และ 2 เหรียญทองแดง รวมกับเทควันโดพุมเซ่ ประเภทฟรีสไตล์ อีก 3 เหรียญเงิน2016: โคเรียโอเพ่น ระดับจีทู 2016 2016: โคเรียโอเพ่น ระดับจีทู 2016. การแข่งขันเทควันโด "โคเรีย โอเพ่น 2016" ระดับจีทู เมื่อเดือน ก.ค. ณ เมืองคย็องจู ประเทศเกาหลีใต้ นักเทควันโดไทยสามารถคว้ามาได้ทั้งหมด 1 เหรียญทองกับ 2 เหรียญทองแดง เหรียญทองจากประเภทเยาวชนหญิงรุ่นน้ำหนัก 52 กก.วิภาวรรณ ศิริพรเพิ่มศักดิ์ อดีตเหรียญเงินไทยแลนด์โอเพ่นและสามารถคว้ารางวัลนักกีฬายอดเยี่ยมเยาวชนหญิงจากรายการนี้ได้อีกด้วย เหรียญทองแดงจากรุ่นน้ำหนัก 49 กก. รัชนีกร สูนประหัต อดีตแชมป์เก่ารายการนี้เมื่อ 2 ปีที่แล้ว และเหรียญทองแดงจากรุ่นประชาชนหญิง รุ่นน้ำหนัก 53 กก. เบญจรัตน์ อย่างตระกูล อดีตเจ้าของเหรียญเงินเยาวชนชิงแชมป์เอเชียที่ไต้หวัน2016: โอลิมปิกฤดูร้อน 2016 ริโอเกมส์ 2016: โอลิมปิกฤดูร้อน 2016 ริโอเกมส์. โค้ชเชนำทัพนักกีฬาเทควันโดทำผลงานได้อย่างดีเยี่ยม สามารถคว้า 1 เหรียญเงิน 1 เหรียญทองแดง เหรียญเงินจากเทวินทร์ หาญปราบ รุ่นน้ำหนัก 58 กิโลกรัมชาย ซึ่งเทวินทร์ สามารถล้ม คิม แต-ฮุน เจ้าของแชมป์โลก 2 สมัยชาวเกาหลีใต้ ในรอบ 16 คนสุดท้ายลงได้และไทยได้เหรียญทองแดงเทควันโดจากพาณิภัค วงศ์พัฒนกิจ ในรุ่นน้ำหนัก 49 กิโลกรัมหญิง2016: 2016 WTF เวิร์ล เทควอนโด้ จูเนียร์ แชมเปี้ยนสชิป 2016: 2016 WTF เวิร์ล เทควอนโด้ จูเนียร์ แชมเปี้ยนสชิป. การแข่งขัน 2016 WTF World Taekwondo Junior Championship ที่เมืองเบิร์นนาบี ประเทศแคนาดา ในปี 2559 น้องมิ้น น.ส นภาพร จรณวัต สามารถคว้าเหรียญทองรุ่นน้ำหนัก46 กก.หญิง โดยเป็นเหรียญทองในรอบ 10 ปีของทีมเทควันโดไทย โดยในรอบชิงชนะเลิศ ชนะคะแนนนักกีฬาจากสวีเดน 11-7 คว้าเหรียญทองมาครองได้สำเร็จ และนักกีฬาเทควันโดเยาวชนทีมชาติไทยยังสามารถคว้ามาได้ 1 เหรียญเงิน 1 เหรียญทองแดง โดยรุ่น M-45 น้องโต ยุทธยา คงกระพันธุ์ ได้เหรียญทองแดง รอบรองชนะเลิศ พ่ายให้กับ แบ จุน ซอ จากเกาหลี 1-4 และรุ่นM-48 น้องเฟรม ศรัญ ตั้งฉัตรแกว ได้เหรียญเงิน รอบชิงชนะเลิศ พ่ายให้กับ มก แจฮี จากเกาหลี 0-12หนังสือ: ความฝันสายดำ หนังสือ: ความฝันสายดำ. เป็นชีวประวัติประสบการณ์ชีวิตของโค้ชชเว รายละเอียดหนังสือ ISBN 9786161814458, ปกอ่อน 214 หน้า, ขนาดรูปเล่ม146 x 210 x 13 มม., น้ำหนัก330 กรัม, สำนักพิมพ์แพรว, เดือนปีที่พิมพ์ 8/2016 สารบัญ ผมชื่อชเว ยองซอก - เจ้าเด็กขายหนังสือพิมพ์ - สวัสดีเทควันโด - ลงสนาม - เติบโตบ้านเส้นทาง - ครูลี คยองแบ - คู่แข่ง - ความฝันเกรด A - ซองเงินสองแสนวอน - รับใช้ชาติ ฯลฯ เนื้อหาโดยสังเขป "ความฝันสายดำ" หนังสืออัตชีวประวัติเล่มแรกในชีวิตของ "โค้ชชเว ยองซอก" เล่าถึงชีวิตของโค้ชชเวที่เกิดในครอบครัวที่ไม่พร้อม อยู่ในเมืองที่ยากจน ครอบอยู่ของโค้ชมีกันอยู่ 5 คน หัวหน้าครอบครัวอย่างคุณพ่อได้จากไปเมื่อเขาอายุได้ 7 ขวบ ทำให้เขาต้องออกหางานทำตั้งแต่ยังเด็ก หนังสือก็แทบไม่ได้เรียนเหมือนคนอื่น ก่อนที่ชีวิตจะเปลี่ยนไปเมื่อเขาได้พบกับกีฬาเทควันโด้ชีวิตส่วนตัว ชีวิตส่วนตัว. ด้านชีวิตส่วนตัว โค้ชเชสมรสแล้วกับ จิน อุน ซุก ภรรยาชาวเกาหลีใต้ มีบุตร 1 คน คือ เซ ชุนมิน โค้ชเชใช้ชีวิตอยู่ในประเทศไทยมาเป็นระยะเวลากว่า 10 ปี เนื่องด้วยมีความผูกพันต่อประเทศไทยและลูกศิษย์ แม้ว่าจะมีหลายประเทศมาทาบทามให้โค้ชเชเป็นผู้ฝึกสอนในต่างแดนด้วยค่าตอบแทนที่สูงกว่า แต่โค้ชเชก็ตอบปฏิเสธไปทุกราย เนื่องจากทำใจไม่ได้ที่จะฝึกให้ชาวต่างชาติมาห้ำหั่นกับลูกศิษย์ของตนโค้ชเชให้ข้อคิดกับนักเทควันโดของไทยว่า ต้องทำงานหนักอีกมากก่อนที่จะก้าวไปเป็นหัวแถวของโลกเหมือนเกาหลีใต้ได้ นักกีฬาไทยต้องทุ่มเท 200% ขณะที่เกาหลีแสดงออกมาแค่ 60% จากสิ่งที่พวกเขามี พวกเขาก็ยังเป็นเบอร์ 1ของโลก ขณะที่เรายังเป็นผู้ท้าชิงเสมอ ความสำเร็จอย่างหนึ่งของคนเป็นครู คือการทำให้ศิษย์ "ก้าวขึ้นมาเป็นครู" และหากวันใด ที่ศิษย์คนหนึ่งสามารถมีฝีมือเหนือครูได้ ไม่ได้หมายความว่าครูไม่เก่ง แต่นั่นแสดงให้เห็นถึงความสำเร็จอันยิ่งใหญ่ของคนเป็นครูรางวัลที่ได้รับรางวัลที่ได้รับ. - วันที่ 6 มีนาคม พ.ศ. 2555 - รางวัลรองชนะเลิศ ผู้ฝึกสอนยอดเยี่ยม สยามกีฬาอวอร์ดส์ ครั้งที่ 6 - วันที่ 21 ธันวาคม พ.ศ. 2555 - รางวัลพิเศษ รางวัลเกียรติคุณผู้ฝึกสอนต่างประเทศที่มีผลงานดีเด่น วันกีฬาแห่งชาติ 2555 ที่อินดอร์สเตเดี้ยม หัวหมาก - วันที่ 7 กันยายน พ.ศ. 2557 - รางวัลบุคคลแห่งปี ของกระทรวงวัฒนธรรม, กีฬาและการท่องเที่ยว ประเทศเกาหลีใต้ ในฐานะบุคคลที่สร้างชื่อเสียงให้กับประเทศเกาหลีใต้ - พ.ศ. 2558 โคเรียโอเพ่น 2015 - ได้รับรางวัลโค้ชยอดเยี่ยมจากการนำทีมชาติไทยคว้ารางวัลเหรียญทอง 6 เหรียญ เหรียญเงิน 1 เหรียญ และเหรียญทองแดง 5 เหรียญเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
