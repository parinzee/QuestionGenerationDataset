<doc id="311232" url="https://th.wikipedia.org/wiki?curid=311232" title="ซาดิเย ทอปตานี">ซาดิเย ทอปตานี ซาดิเย ทอปตานี (Sadijé Toptani หรือ Nëna Mbretëreshë e Shqiptarëve) พระราชสมภพเมื่อวันที่ 28 สิงหาคม ค.ศ. 1876 ณ กรุงติรานา โดยพระองค์เป็นบุตรสาวของนายซาละห์ เบย์ ทอปตานี ซึ่งเป็นญาติของนายอาซาด ปาชา ทอปตานีซึ่งเป็นสมาชิกที่มีชื่อเสียงผู้หนึ่งในตระกูลทอปตานี ส่วนซาดิเย ทอปตานีเองก็ได้เป็นภรรยาคนที่สองของจามาล ปาชา โซกู ภายหลังจากการเสียชีวิตของมะลัก ฮานิม (Melek Hanem) ภรรยาคนแรก หลังจากพระราชโอรสของพระองค์ พระเจ้าซ็อกที่ 1 แห่งแอลเบเนียได้เสด็จขึ้นครองราชบัลลังก์ของประเทศแอลเบเนียในปี ค.ศ. 1928 ซาดิเย ทอปตานีจึงได้รับการสถาปนาให้ดำรงพระราชอิสริยยศเป็น สมเด็จพระบรมราชชนนี (Queen Mother) โดยซาดิเย ทอปตานีได้ดำรงตำแหน่งนี้จนกระทั่งเสด็จสวรรคต โดยพระองค์ได้เป็นผู้คุมต้นเครื่องเสวยที่ส่งถวายให้พระราชโอรสของพระองค์เสวย เพื่อให้แน่ใจว่าอาหารที่พระราชโอรสจะเสวยจะไม่ปนเปื้อนยาพิษ ซาดิเย ทอปตานี เสด็จสวรรคตเมื่อวันที่ 25 พฤศจิกายน ค.ศ. 1934 โดยประกอบพิธีปลงพระบรมศพ ในกรุงติรานา ประเทศแอลเบเนีย</doc>
