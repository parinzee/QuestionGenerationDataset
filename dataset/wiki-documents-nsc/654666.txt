<doc id="654666" url="https://th.wikipedia.org/wiki?curid=654666" title="ปีย์ชนิตถ์ อ้นอารี">ปีย์ชนิตถ์ อ้นอารี ปีย์ชนิตว์ อ้นอารี (ชื่อเล่น ; ปีย์ เกิด 21 พฤศจิกายน พ.ศ. 2524 - 6 ตุลาคม พ.ศ. 2545) เป็นนักกีตาร์และอดีตนักร้องนำดั้งเดิมของวงโปเตโต้ ตั้งแต่ปี พ.ศ. 2544-2545 ออกอัลบั้มกับโปเตโต้ ในอัลบั้ม Potato มีผลงานเพลงภายในชุด เช่น คนดีไม่มีที่อยู่ และ ทำนองที่หายไป แต่ไม่ประสบความสำเร็จเท่าที่ควร โดยปีย์เสียชีวิตใน 6 ตุลาคม พ.ศ. 2545 จากเหตุไฟฟ้าลัดวงจรจากการอาบน้ำ เป็นเหตุให้ พัฒน์ชัย ภักดีสู่สุข (ปั๊ป) ก้าวขึ้นมาเป็นนักร้องนำของวงแทนที่ โดยปีย์ยังมีผลงานเพลงในอัลบั้ม Go...On (พ.ศ. 2546) เพลง น้ำหอมประวัติ ประวัติ. ปีย์ชนิตถ์ อ้นอารี เกิดเมื่อวันที่ 21 พฤศจิกายน พ.ศ. 2524 ที่ อำเภอหาดใหญ่ , จังหวัดสงขลา , ประเทศไทย มีน้องชาย 2 คน น้องสาว 1 คน เรียนจบชั้นมัธยมต้นที่โรงเรียน โรงเรียนอัสสัมชัญศรีราชา จากนั้นไปเรียนต่อจนจบชั้นมัธยมจากเมอร์ซี่ สคูล ในประเทศสหรัฐอเมริกา ก่อนกลับสู่เมืองไทย ขณะนั้นปีย์ชนิตถ์ศึกษาในระดับอุดมศึกษาที่มหาวิทยาลัยธรรมศาสตร์ คณะศิลปศาสตร์ ปี 2 จนมีโอกาสได้เข้าเป็นศิลปินในสังกัด แกรมมี่ ในวง "โปเตโต้ ร่วมออกอัลบั้มกับวงในชุด โปเตโต้ผลงานอัลบั้มผลงาน. อัลบั้ม. - ในนามวงโปเตโต้ - อัลบั้มโปเตโต้ (พ.ศ. 2544) - อัลบั้ม Go...On (พ.ศ. 2546) (เพลง น้ำหอม)การเสียชีวิต การเสียชีวิต. เมื่อ เวลา 19.00 น. วันที่ 6 ตุลาคม พ.ศ. 2545 ร.ต.อ.พล พื้นพรหม ร้อยเวร สภ. ตำบลปลายบาง อำเภอบางกรวย จังหวัดนนทบุรี รับแจ้งมีผู้เสียชีวิตภายในบ้านพัก ไปตรวจสอบที่เกิดเหตุพร้อมด้วย พ.ต.อ.คำรบ ปัญญาแก้ว รอง ผบก.จังหวัดนนทบุรี และมูลนิธิป่อเต็กตึ๊ง ที่เกิดเหตุเป็นบ้านทาวน์เฮ้าส์สองชั้น บนเนื้อที่ 80 ตารางวา ที่เกิดเหตุบนชั้นสองของบ้าน โดยในสภาพบริเวณภายในห้องน้ำพบศพปีย์ชนิตว์ อ้นอารี อายุ 20 ปี เสียชีวิตในสภาพเปลือยกายอยู่บนพื้นห้องน้ำ คาดว่าเสียชีวิตมาแล้วประมาณ 3 วัน เนื่องจากศพขึ้นอืดและส่งกลิ่น พบว่าภายในห้องน้ำเครื่องทำน้ำอุ่นยังเปิดอยู่ เจ้าหน้าที่จึงให้เจ้าหน้าที่มูลนิธินำส่งสถาบันนิติเวชวิทยา เพื่อชันสูตรพลิกศพตามระเบียบ สอบปากคำนายเตชนิตย์ อ้นอารี อายุ 19 ปี น้องชายของผู้ตายทราบว่า ปกติที่บ้านหลังนี้ผู้ตายและตนจะพักอาศัยอยู่ด้วยกัน เมื่อวันเสาร์ที่ผ่านมา ตนกลับมาที่บ้านตอนกลางคืนเคาะประตูเรียกเนื่องจากใส่กลอนประตูเหล็ก ด้านใน แต่ผู้ตายไม่ตอบกลับมา แม้จะเอาก้อนหินขว้างบ้านให้เสียงดัง ผู้ตายก็ไม่ได้ยิน จนกระทั่งวันนี้กลับมาบ้านอีกครั้งก็ไม่เจอพี่ชาย จึงขอยืมบันไดข้างบ้านปีนมองเข้าในหน้าต่างห้องน้ำ พบว่าผู้ตายนอนเสียชีวิตภายในห้องน้ำ จึงแจ้งเจ้าหน้าที่ตำรวจมาสอบสวน ทางด้านนายณรงค์ อิสรากุล เจ้าหน้าที่มูลนิธิป่อเต็กตึ๊ง เปิดเผยว่า ขณะกำลังทำความสะอาดน้ำเหลืองภายในห้องน้ำที่เกิดเหตุ พบว่ามีกระแสไฟรั่วออกมาจากเครื่องทำน้ำอุ่น ตนจึงลงมาบอกเจ้าบ้านให้ช่วยปิดสะพานไฟ แต่ปรากฏว่าเมื่อแตะบริเวณรอบแผงไฟปรากฏว่ามีกระแสไฟฟ้าลัดวงจร ในเบื้องต้นเจ้าหน้าที่สันนิษฐานว่า เกิดจากไฟฟ้าลัดวงจรขณะผู้ตายอาบน้ำ หรืออาจเกิดจากการที่หัวใจวายเนื่องจากผู้ตายป่วยเป็นโรคหัวใจอยู่แล้ว</doc>
