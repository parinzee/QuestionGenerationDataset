<doc id="32255" url="https://th.wikipedia.org/wiki?curid=32255" title="ประเสริฐศรี จันทน์อาภรณ์">ประเสริฐศรี จันทน์อาภรณ์ พิมพ์นิภา มนตรีอาภรณ์ หรือ ประเสริฐศรี จันทน์อาภรณ์ (18 มีนาคม พ.ศ. 2482 – 2 มีนาคม พ.ศ. 2556) อดีตนักร้องวงวายุบุตร เจ้าของฉายา "นักร้อง 20 ภาษา" ยุคต้น ๆ บันทึกแผ่นเสียงเพลงเสี้ยนหัวใจ ในนามของสหมิตรดนตรีจำกัด ประสบความสำเร็จจากการร้องโชว์ทั้งในและต่างประเทศ ด้วยการร้องเป็นภาษาต่าง ๆ พร้อมรีวิวประกอบที่มีลักษณะเฉพาะตัว และเป็นอดีตคู่สมรสของพลเอกชวลิต ยงใจยุทธ ทั้งนี้เธอเคยเป็นครูสอนร้องเพลงตามสถาบันทางการดนตรี, คอนเสิร์ตการกุศล รวมทั้งผลงานละครและโฆษณา โดยเฉพาะโฆษณาของบริษัทน้ำมันแห่งหนึ่ง จนเธอเป็นที่รู้จักในนาม "คุณนายสะอาด"ประวัติ ประวัติ. ประเสริฐศรี จันทน์อาภรณ์ เกิดเมื่อวันที่ 18 มีนาคม พ.ศ. 2482 เป็นบุตรของนาวาโทสิน จันทน์อาภรณ์ (นามเดิม สิ่น ประทีปะเสน) กับสงัด จันทน์อาภรณ์ (สกุลเดิม อภัยสุวรรณ) บิดาของเธอเป็นบุตรของพระยาวิสูตรสาครดิฐ (เทียนสั่ง ประทีปะเสน) ซึ่งนับถือศาสนาคริสต์ มีบุตรที่เกิดแต่ภรรยาชื่ออินทร์หนึ่งคนชื่อ สิ่น ประทีปะเสน (พ.ศ. 2440-2530) แต่ภายหลังอินทร์และสิ่นได้แยกออกจากสกุลประทีปะเสน ซึ่งต่อมาสิ่นได้บวชสามเณรในศาสนาพุทธ ทั้งเปลี่ยนชื่อใหม่เป็น สิน และตั้งสกุลใหม่ว่า "จันทน์อาภรณ์" เมื่อเข้ารับราชการทหารเรือ ส่วนสงัด มารดาของเธอ เป็นบุตรคนเดียวของหลวงประสงค์สารการ (ถม อภัยสุวรรณ) บุตรของพระยาอนุยุตศาสตราคม (ต้ม อภัยสุวรรณ) ซึ่งหลวงประสงค์สารการได้สมรสกับเสงี่ยม บุตรีของขุนพัษฯ ประเสริฐศรีมีพี่น้องทั้งหมด 11 คน แต่เสียชีวิตในวัยเยาว์ไป 3 คน และช่วงหลังอีก 2 คน จึงเหลือพี่น้องทั้งหมด 6 คน ได้แก่ นราภร โชติกะมาศ, กรุณา รุ่งสาโรจน์, ศิริมา สังข์ขำ, อำนวย จันทน์อาภรณ์ และพลเรือเอกอำพล จันทน์อาภรณ์ ทั้งนี้ชื่อประเสริฐศรีอันเป็นชื่อเดิมของเธอประชาชนมักเรียกสับสนกับประสานศรี สิงหานนท์ นักร้องอีกคนหนึ่ง ในปี พ.ศ. 2546 ประเสริฐศรีได้เปลี่ยนชื่อจริงเป็น พิมพ์นิภา มนตรีอาภรณ์การศึกษา การศึกษา. ประเสริฐศรีสำเร็จการศึกษาระดับประถมศึกษาจากโรงเรียนพระหฤทัยคอนแวนต์, ระดับมัธยมศึกษาจากโรงเรียนสตรีศรีสุริโยทัย, ระดับอาชีวศึกษาจากวิทยาลัยบพิตรพิมุข จักรวรรดิ (แผนกภาษาต่างประเทศ), ระดับปริญญาตรีคณะบัญชี มหาวิทยาลัยธรรมศาสตร์, คณะอักษรศาสตร์ Philippine Women’s University, สาขาวิชาเทคโนโลยีและนวัตกรรมการศึกษา มหาวิทยาลัยราชภัฏจันทรเกษม, ระดับปริญญาโทคณะศิลปกรรมศาสตร์ สาขาวิชาดุริยางคศิลป์ มหาวิทยาลัยมหาสารคามชีวิตส่วนตัวและการเสียชีวิต ชีวิตส่วนตัวและการเสียชีวิต. ประเสริฐศรี เคยสมรสกับพลเอกชวลิต ยงใจยุทธ อดีตนายกรัฐมนตรี แต่ภายหลังได้เลิกรากันและไม่มีบุตรด้วยกัน ประเสริฐศรีป่วยด้วยโรคมะเร็งในสมองระยะสุดท้าย เธอเข้ารักษาตัวตั้งแต่วันที่ 19 ตุลาคม พ.ศ. 2555 ที่โรงพยาบาลราชวิถีโดยไม่มีลูกหลานคอยดูแล และกำลังเดือดร้อนเรื่องค่ารักษาพยาบาล ในการนี้ศิลปินร่วมวงการเพลงได้จัดคอนเสิร์ตการกุศลเพื่อนำเงินดังกล่าวสมทบทุนค่ารักษาพยาบาลของเธอ และต่อมาทูลกระหม่อมหญิงอุบลรัตนราชกัญญา สิริวัฒนาพรรณวดีได้รับเธอไว้เป็นคนไข้ในพระอนุเคราะห์ ประเสริฐศรีได้เสียชีวิตที่โรงพยาบาลราชวิถี เมื่อวันที่ 2 มีนาคม พ.ศ. 2556 หลังจากรักษาอาการป่วยจากโรคดังกล่าวมาเป็นเวลานานผลงานเพลงผลงาน. เพลง. - คุณหนู - เสี้ยนหัวใจ - มาร์ชทหารบก - มาร์ชตำรวจ - สยามานุสติ - มหาอาณาจักรไทยการแสดงการแสดง. - ดาวคนละดวง - คู่รักสองชาติ - ลูกเขยทีเด็ด - พ่อ ตอนเทียนขี้ผึ้ง - ล่าสุดขอบฟ้า</doc>
