<doc id="293130" url="https://th.wikipedia.org/wiki?curid=293130" title="ฟอร์บิดเดนคัลเลอส์">ฟอร์บิดเดนคัลเลอส์ "ฟอร์บิดเดนคัลเลอส์" () เป็นเพลงที่ประพันธ์โดยนักดนตรีชาวญี่ปุ่น รีวอิชิ ซะกะโมะโตะ และเนื้อร้องโดยโดยนักดนตรี นักแต่งเพลงและนักร้องชาวอังกฤษ เดวิด ซิลเวียน เพลงนี้เป็นเพลงร้อง ธีมเพลงประกอบภาพยนตร์ของ นางิสะ โอชิมาเรื่อง Merry Christmas, Mr. Lawrence (ในบางที่ใช้ชื่อว่า Furyo) ออกครั้งแรกในอัลบั้มเพลงประกอบภาพยนตร์ ต่อมาเพลง "ฟอร์บิดเดนคัลเลอส์" ได้ถูกนำมาร้องใหม่ในเพลงดูเอ็ต ของค่ายเวอร์จิ้นในปี 1983 เป็นซิงเกิลที่ 2 ของซิลเวียนและซะกะโมะโตะ ตามหลังซิงเกิลที่ชื่อ "Bamboo Houses" ในปี 1982 ชื่อเพลงมาจากนิยายของนักเขียนชาวญี่ปุ่นที่ชื่อ มิชิมะ ยุกิโอะ ในปี 1953 ในชื่อเดียวกัน ถึงแม้ว่าไม่เกี่ยวกับภาพยนตร์โดยตรง แต่งานทั้ง 2 นี้ยังเกี่ยวกับรักร่วมเพศ ในปี ค.ศ. 1984 มีการบันทึกเสียงใหม่และออกในหน้าบีของซิงเกิล "Red Guitar" ซิงเกิลแรกของอัลบั้มเดี่ยวชุดแรกของซิลเวียนชุด Brilliant Trees และต่อมายังเป็นเพลงแถมในอัลบั้มปี 1987 ของเขาที่ชื่อ Secrets of the Beehive ทั้งซะกะโมะโตะและซิลเวียนได้บันทึกเสียงเพลงนี้หลายครั้งหลายรูปแบบ รวมถึงในรูปแบบเพลงบรรเลง (ภายใต้ชื่อเพลงว่า "Merry Christmas, Mr. Lawrence") และเพลงร้อง เวอร์ชันเพลงบรรเลงที่มีเสียงร้องของซิลเวียนยังอยู่ในอัลบั้มเพลงของซะกะโมะโตะ ชุด Cinemage ในปี 1999รูปแบบและรายชื่อเพลง รูปแบบและรายชื่อเพลง. ดนตรีโดยรีวอิชิ ซะกะโมะโตะและเนื้อร้องเดวิด ซิลเวียน (หรือหากเป็นคนอื่นจะมีระบุเสริม)- UK 7" Virgin Records VS 601 & 7" pic disc VSY 6011. "Forbidden Colours" – 4:42 2. "The Seed and the Sower" (เพลงบรรเลง) (ซะกะโมะโตะ) – 5:00- UK 12" Virgin Records VS 601-121. "Forbidden Colours" – 4:42 2. "The Seed and the Sower" (เพลงบรรเลง) (ซะกะโมะโตะ) – 5:00 3. "Last Regrets" (เพลงบรรเลง) (Sakamoto) – 2:40- UK 3" CD Virgin Records CDT 18 (ออกในปี 1988)1. "Forbidden Colours" - 4.42 2. "Bamboo Houses" - 5.26 3. "Bamboo Music" - 5.38ผู้มีส่วนร่วมทำเพลงผู้มีส่วนร่วมทำเพลง. - รีวอิชิ ซะกะโมะโตะ - คีย์บอร์ด โปรแกรม - เดวิด ซิลเวียน - ร้องภาคผลิตภาคผลิต. - รีวอิชิ ซะกะโมะโตะ - โปรดิวเซอร์เพลง - บันทึกเสียงและผสมเสียงโดย - รีวอิชิ ซะกะโมะโตะ, ไซเกน โอโนะ, ชินิชิ ทานากะ - ผู้ช่วยบันทึกเสียง - มิชิโอะ นากาโกชิ - เดวิด ซิลเวียน - ออกแบบปก - Yuka Fujii - photographyการทำใหม่และใช้ในสื่อการทำใหม่และใช้ในสื่อ. - ในปี 1990 ใช้เป็นเพลงประกอบโฆษณาฟิล์มถ่ายรูปสียี่ห้อ ฟูจิ ที่มี ธงไชย แมคอินไตย์ แสดง - ในเดือนมีนาคม 2000 วงแทรนซ์จากเยอรมนีที่ชื่อ วอเทอร์เกต นำเพลงฮิตของพวกเขาติดอันดับ 3 ในสหราชอาณาจักร ชื่อเพลง "Heart of Asia" โดยใช้เมโลดี้หลักและดนตรีในเวอร์ชันบรรเลงของเพลงนี้ - แม็กซิม มรวิกา ทำเพลงในรูปแบบเปียโนในอัลบั้มของเขาที่ชื่อ Variations Part I&II (2004) - เพลงนี้ประกอบในภาพยนตร์สิงคโปร์ที่ชื่อ - The Leap Years, ออกในเดือนธันวาคม ปี 2005. - อังกัน ใช้ส่วนหนึ่งของเพลงในเพลงของเธอที่ชื่อ "Hymne à la vie / Seize the Moment / Sebelum Berhenti" จากอัลบั้มชุด Elevation - ในเดือนมีนาคม 2009 ศิลปินชาวญี่ปุ่น อุตะดะ ฮิกะรุ มีเพลงที่ชื่อ "Merry Christmas Mr. Lawrence" ซึ่งใช้เมโลดี้จากเพลงนี้ - ในเดือนพฤศจิกายน 2009 ศิลปินคลาสสิกชาวอังกฤษที่ชื่อ ฟารีล สมิธ ออกเพลงที่ชื่อ "Somewhere Far Away" โดยใช้เมโลดี้จากเพลงนี้ แต่เปลี่ยนเนื้อเพลง</doc>
