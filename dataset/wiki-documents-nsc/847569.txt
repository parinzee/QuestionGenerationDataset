<doc id="847569" url="https://th.wikipedia.org/wiki?curid=847569" title="ก้อง ห้วยไร่">ก้อง ห้วยไร่ ก้อง ห้วยไร่ หรือชื่อจริง อัครเดช ยอดจำปา หรือ ก้องหล้า ยอดจำปา เกิด 1 เมษายน พ.ศ. 2530 เป็นนักร้องเพลงลูกทุ่ง หมอลำ ชาวไทย มีผลงานเพลง "ไสว่าสิบ่ถิ่มกัน", "คู่คอง"ประวัติ ประวัติ. ก้อง ห้วยไร่ อาศัยอยู่ที่บ้านห้วยไร่ ตำบลธาตุ อำเภอวานรนิวาส จังหวัดสกลนคร ชื่อเล่นว่า ก้อง จึงนำมาผสมกันเป็น ก้อง ห้วยไร่ มีพี่น้อง 4 คน หญิง 3 ชาย 1 เป็นลูกชายคนเดียวและคนสุดท้อง ศึกษาระดับประถมที่โรงเรียนบ้านโคกสว่างและโรงเรียนบ้านหนองฮาง ระดับมัธยมที่โรงเรียนธาตุทองอำนวยวิทย์ ระดับอุดมศึกษาที่คณะนิติศาสตร์ มหาวิทยาลัยรามคำแหง เขาเป็นคนแต่งและร้องเพลง "ไสว่าสิบ่ถิ่มกัน" ซึ่งแต่งมาจากชีวิตของตน โดยใช้ทำนองสวดบทสวดสรภัญญะ จากนั้นอัดวิดีโอลงเฟซบุ๊กก็ได้เพียง 7 ไลก์ และ 1 คอมเมนต์ ต่อมาได้พบเจ้าของค่ายซาวด์มีแฮง เรคคอร์ด หน้าเวทีหมอลำ ก็ได้ชวนมาทำเพลงเป็นอีสานพื้นบ้านโบราณจนกลายมาเป็นนักร้อง เมื่อมิวสิกวิดีโอออก มียอดวิวหลายล้านวิวในเวลาไม่นาน จนกลายเป็นเพลงดัง แต่หลังจาก ไข่มุก เดอะวอยซ์ นำมาร้องประกวดก็ทำให้เพลงนี้เป็นที่รู้จักของทุกภาค ไม่ใช่เฉพาะในภาคอีสานและมีการนำเพลงนี้(ไสว่าสิบ่ถิ่มกัน) ไปขับร้องประกวดร้องเพลงหลายต่อหลายหลายรายการดังที่เราพบเห็นในปัจจุบันมากมาย ปี 2559 เขาได้ร้องเพลงประกอบละครเรื่อง นาคี ชื่อเพลง "คู่คอง" เมื่อปล่อยทางยูทูบเพียง 3 วัน ยอดดูเกินล้านครั้ง ต่อมาปี 2560 ออกเพลง "โอ้ละน้อ" ที่นอกจากก้องจะแต่งเนื้อเอง ร้องเอง ยังได้ ปู่จ๋าน ลองไมค์ แร็ปเปอร์จากทางภาคเหนือมาร่วมร้อง วันแรกที่ปล่อยมียอดดู 2 ล้านครั้ง และในปีเดียวกัน เพลง "คิดฮอดถิ่น" ได้เป็นเพลงรณรงค์การขับขี่รถยนต์ในช่วงเทศกาลสงกรานต์ประจำปีผลงานละครผลงาน. ละคร. - นางฟ้าอสูร (2561) ช่อง 3 เอสดีภาพยนตร์ภาพยนตร์. - นายไข่เจียวเสี่ยวตอร์ปิโด รับบท มะลิ กลิ่นหอม / มะลิ คู่กับ เซฟฟานี่ อาวะนิค (2560)เพลงเพลง. - "ไสว่าสิบ่ถิ่มกัน" - "คู่คอง" (เพลงประกอบละคร นาคี) - "โอ้ละน้อ" - "คิดฮอดถิ่น" - "สวรรค์พลัดพราก" (เพลงประกอบละคร นางฟ้าอสูร) - "บ่เป็นหยัง" - "ผู้บ่าวรองเท้าแตะ" - “คำขอ” - “วันนี้ต้องดีกว่า” - “อีนางเอ้ย” - “ยังไงก็ไหว”มิวสิควิดีโอมิวสิควิดีโอ. - "เฮ็ดทุกวิถีทาง" ของ เบิ้ล ปทุมราช อาร์สยามรางวัลรางวัล. - รางวัลเพลงลูกทุ่งแห่งปี จากจูกซ์อะวอดส์ เพลง "คู่คอง" (2560) - รางวัลพิเศษเพลงฮิตมาราธอน จากมหานครอวอร์ดส ครั้งที่ 13 เพลง "ไสว่าสิบ่ถิ่มกัน" (2560) - รางวัลศิลปินฝ่ายชายยอดนิยม จากมหานครอวอร์ดส ครั้งที่ 13 (2560) - รางวัลนาฏราช ครั้งที่ 8 สาขาเพลงละครยอดเยี่ยม "คู่คอง" – นาคี</doc>
