<doc id="532087" url="https://th.wikipedia.org/wiki?curid=532087" title="สเตซี ลูอิส">สเตซี ลูอิส สเตซี่ ลูอิส (; 16 กุมภาพันธ์ พ.ศ. 2528 — ) เป็นนักกอล์ฟหญิงสัญชาติอเมริกัน ปัจจุบันเล่นอยู่ใน แอลพีจีเอทัวร์ เธอเคยถูกจัดให้เป็น นักกอล์ฟหญิงหมายเลข 1 ของโลก จากการจัดอันดับนักกอล์ฟหญิงทั่วโลก ในปี 2013ประวัติ ประวัติ. สเตซี่ ลูอิส เกิดที่เมืองโทเลโด รัฐโอไฮโอ ประเทศสหรัฐอเมริกา ลูอิสได้ย้ายมาโตที่รัฐเท็กซัส และจบการศึกษาระดับไฮสคูลที่นี่ในปี 2003, เมื่อลูอิสอายุได้ 11 ปี เธอได้รับการตรวจจากหมอ และพบว่าเธอเป็นโรคกระดูกสันหลังคด เธอจึงต้องรักษาโดยการผ่าตัดกระดูกสันหลังฟิวชั่นในขณะที่เธอเรียนอยู่ชั้นไฮสคูล นั้นจึงทำให้เธอพลาดโอกาสที่จะลงแข่งขันกอล์ฟในปีแรกให้กับมหาวิทยาลัยของเธอ เพื่อพักฟื้นจากการผ่าตัดประวัติขณะเป็นมือสมัครเล่น ประวัติขณะเป็นมือสมัครเล่น. ลูอิสเริ่มต้นด้วยการเป็นนักกีฬากอล์ฟของทีมมหาวิทยาลัย จากนั้นในปี 2006 เธอชนะการแข่งขันรายการ the Women's Western Amateur ซึ่งเป็นรายการของมือสมัครเล่น ในปี 2007 เธอผ่านการคัดเลือกให้เข้าไปเล่นในรายการ U.S. Women's Open ได้สำเร็จ แต่ไม่ผ่านการตัดตัวไปเล่นในสองวันสุดท้าย หลังจากนั้น 2 เดือน ในการแข่งขันรายการ LPGA NW Arkansas Championship ซึ่งเป็นรายการอาชีพของแอลพีจีเอทัวร์ ลูอิสได้ลงแข่งขันในรายการนี้ และทำสกอร์ขึ้นเป็นผู้นำในวันแรก แต่หลังจากจบวันแรก เกิดปัญหาทางสภาพอากาศ ทำให้ไม่สามารถแข่งขันต่อไปได้ จึงต้องจบการแข่งขันเพียงวันเดียว และยกตำแหน่งแชมป์ให้กับลูอิส แต่แชมป์นี้จะไม่ถูกนับเนื่องจากเป็นแชมป์อย่างไม่เป็นทางการ ในปี 2008, ลูอิสจบการศึกษาจากมหาวิทยาลัยอาร์คันซอ โดยจบปริญญาตรี สาขาการเงินและการบัญชีสู่การเล่นอาชีพ สู่การเล่นอาชีพ. ลูอิสเทิร์นโปรในปี 2008 เธอลงแข่งขันในแอลพีจีเอทัวร์ปี 2008 ทั้งหมด 7 รายการ และจบการแข่งขันใน 10 อันดับแรก 2 รายการ โดยทำเงินรางวัลไป 247,000 เหรียญ ก่อนที่จะเข้าสู่การแข่งขันแอลพีจีเอทัวร์ในปี 2009 ลูอิสนั้นยังไม่ได้เป็นสมาชิกของแอลพีจีเอ แต่เธอก็สามารถผ่านการคัดเลือกเข้าไปเล่นในรายการ U.S. Women's Open ได้โดยการแข่งขันเพื่อควอลิฟายด์. ลูอิสพยายามอย่างมากเพื่อที่จะได้ทัวร์การ์ดของแอลพีจีเอทัวร์ โดยอาศัยการแข่งขันที่ได้รับเชิญจากสปอนเซอร์ แต่ก็ไม่สำเร็จ ลูอิสตัดสินใจเข้าสู่การคัดเลือกผู้เล่นเข้าสู่แอลพีจีเอทัวร์ ในเดือนกันยายนที่แคลิฟอร์เนีย และสามารถผ่านเข้าสู่การคัดเลือกรอบสุดท้ายได้ในเดือนธันวาคม ที่ฟลอริดา จนในที่สุด เธอก็สามารถผ่านการคัดเลือก ให้เป็นผู้เล่นหน้าใหม่ของแอลพีจีเอทัวร์ ในปี 2009 ได้สำเร็จ ซึ่งเป็นปีเดียวกับ จีไย ชิน และ มิเชล วี แชมป์แรกอย่างเป็นทางการของลูอิส ได้แก่รายการ Kraft Nabisco Championship ในปี 2011 ซึ่งเป็นรายการเมเจอร์ โดยเอาชนะ เจิ้ง หย่าหนี นักกอล์ฟหญิงมือ 1 ของโลกในขณะนั้นไป 3 สโตรก ลูอิสเข้าร่วมการแข่งขัน โซลเฮม คัพ เป็นครั้งแรกในปี 2011 โดยทำคะแนนคัดเลือกมาเป็นอันดับที่ 2 ของทีมสหรัฐอเมริกา รองจาก คริสตี้ เคอร์ ในปี 2012 ลูอิส ชนะการแข่งขันแอลพีจีเอ 4 รายการ ทำให้เธอกลายเป็นผู้เล่นอเมริกันคนแรกที่ชนะรางวัลผู้เล่นแห่งปีของแอลพีจีเอทัวร์ หลังจากที่ เบ็ธ แดเนียล เคยทำไว้เป็นคนล่าสุดในปี 1994 ในวันที่ 17 มีนาคม 2013 ลูอิสชนะการแข่งขัน รายการ RR Donnelley LPGA Founders Cup ทำให้เธอสามารถแซง เจิ้ง หย่าหนี ขึ้นเป็นนักกอล์ฟหญิงมือ 1 ของโลกได้สำเร็จ ก่อนจะถูก อินบี ปาร์ค แซงขึ้นเป็นมือ 1 ของโลก ในวันที่ 15 เมษายน 2013 รวมเวลาที่ลูอิสได้เป็นนักกอล์ฟหญิงมือ 1 ของโลกทั้งหมด 4 อาทิตย์ผลงานและการแข่งขันแอลพีจีเอทัวร์ (7*) ผลงานและการแข่งขัน. แอลพีจีเอทัวร์ (7*). สถิติการเพลย์ออฟ (0–1) การแข่งขันที่เป็นเมเจอร์จะแสดงเป็น ตัวหนา  * รายการแรกไม่ถูกนับอย่างเป็นทางการเนื่องจากแข่งขันเพียงรอบเดียว</doc>
