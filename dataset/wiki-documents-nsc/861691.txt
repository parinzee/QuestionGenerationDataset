<doc id="861691" url="https://th.wikipedia.org/wiki?curid=861691" title="ฮง อิล-ช็อน">ฮง อิล-ช็อน ฮง อิล-ช็อน (; พ.ศ. 2485) เป็นอดีตภริยาและเป็นภริยาคนแรกของคิม จ็อง-อิล อดีตผู้นำประเทศเกาหลีเหนือ และเป็นอดีตอาจารย์ใหญ่มหาวิทยาลัยครุศาสตร์คิมฮย็องจิกประวัติ ประวัติ. เธอเกิดเมื่อปี พ.ศ. 2485 เป็นบุตรสาวของผู้พลีชีพ (Martyr) ช่วงสงครามเกาหลี เธอและสามีพบกันจากการแนะนำของคิม อิล-ซ็องช่วงปี พ.ศ. 2503 และแต่งงานกันในปี พ.ศ. 2509 ทั้งสองมีบุตรสาวด้วยกันเพียงคนเดียวคือคิม ฮเย-กย็อง () เกิดในปี พ.ศ. 2511 ซึ่งเป็นลูกคนแรกของคิม จ็อง-อิลและเป็นบุตรคนเดียวที่เกิดกับเธอ แต่ชีวิตรักที่ถูกคิม อิล-ซ็องเลือกให้นั้นก็ยุติลงในปี พ.ศ. 2512 ฮง อิล-ช็อนสำเร็จการศึกษาปริญญาตรีสาขาวรรณคดีรัสเซีย มหาวิทยาลัยคิมอิลซ็อง แม้เธอจะหย่าขาดกับอดีตผู้นำประเทศแล้ว แต่เธอก็ยังมีบทบาททั้งด้านการเมืองและการศึกษา อาทิ เป็นสมาชิกสภาประชาชนสูงสุดเกาหลีเหนือ (Supreme People's Assembly) ช่วงปี พ.ศ. 2520-2534 หลังลาออกจากสภา เธอก็ได้รับการแต่งตั้งเป็นอาจารย์ใหญ่มหาวิทยาลัยครุศาสตร์คิมฮย็องจิกตั้งแต่เดือนกันยายน พ.ศ. 2534 จนเกษียณอายุราชการในเดือนกรกฎาคม พ.ศ. 2555 ขณะอายุ 70 ปี</doc>
