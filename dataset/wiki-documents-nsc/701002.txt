<doc id="701002" url="https://th.wikipedia.org/wiki?curid=701002" title="ซินเดอเรลล่า (ภาพยนตร์ พ.ศ. 2558)">ซินเดอเรลล่า (ภาพยนตร์ พ.ศ. 2558) ซินเดอเรลล่า () เป็นภาพยนตร์แนวจินตนิมิตโรแมนติกของสหรัฐ กำกับโดย เคนเนธ บรานาห์ เขียนบทโดย คริส ไวท์ซ ภาพยนตร์ผลิดโดย วอลท์ ดิสนีย์ พิคเจอร์ส ภาพยนตร์ได้เค้าโครงจากนิทานพื้นบ้าน และ ได้แรงบันดาลใจมาจากภาพยนตร์แอนิเมชั่นชื่อเดียวกันในปี 1950 ภาพยนตร์นำแสดงโดย ลิลี เจมส์, เคต แบลนเชตต์, ริชาร์ด แมดเดน, สเตล สกาส์กอร์ด, ฮอลลิเดย์ เกรนเจอร์, ดีเร็ค จาโคบี, เบน แชปลิน, โซฟี แมคเชรา, เฮย์ลีย์ แอทเวลล์, เฮเลน่า บอนแฮม คาร์เตอร์เรื่องย่อ เรื่องย่อ. เรื่องราวของ เอลล่า (ลิลี เจมส์) ลูกสาวพ่อค้าเศรษฐีผู้มั่งคั่ง ซึ่งหลังจากการตายของแม่เธอ พ่อของเธอก็ได้แต่งงานใหม่กับหญิงม่ายลูกติดนามว่า เลดี้ ทรีเมน (เคต แบลนเชตต์) สตรีหม้าย ภรรยาของเซอร์ฟรานซิส ทรีเมน อดีตหัวหน้าสมาคมการค้าที่เสียชีวิต ด้วยหวังว่าจะมาเป็นแม่ใหม่ เพื่อดูแลลูกสาวคนเดียวของตน แต่หลังจากการตายจากไปของพ่อเอลล่าอีกคน ทำให้ธาตุแท้ของแม่เลี้ยงปรากฏออกมา… เลดี้ ทรีเมน และลูกสาวของเธอ อนาสตาเชีย (ฮอลลิเดย์ เกรนเจอร์) กับ ดริเซลลา (โซฟี แมคชีรา) เข้ามามีอำนาจในการปกครองทรัพย์ของครอบครัวเอลล่าทั้งหมด เอลล่าจำต้องตกอยู่ภายใต้ความอนุเคราะห์ของครอบครัวใหม่ขี้อิจฉาและร้ายกาจนี้ จนสุดท้ายก็ไม่พ้นการเป็นสาวรับใช้ซึ่งรับหน้าที่ดูแลงานบ้านทั้งหมด จนได้ฉายาใหม่จากความเกลียดชังว่า "ซินเดอเรลล่า" หรือ "นางขี้เถ้าเอลล่า" ซึ่งมีที่มาจากเนื้อตัวที่เต็มไปด้วยฝุ่นและเถ้าถ่านฟืน จนกระทั่งวันหนึ่ง หลังจากการต้องเผชิญกับความโหดร้ายที่ถาโถมเข้ามาสู่ชีวิตเธอ เอลล่าก็ได้พบกับชายแปลกหน้ารูปงามในป่า ซึ่งเธอเข้าใจเพียงว่าเป็นเจ้าหน้าที่จากในวัง โดยหารู้ไม่ว่าแท้จริงแล้ว ชายหนุ่มดังกล่าวคือ เจ้าชายชาร์มมิง (ริชาร์ด แมดเดน) บุตรชายของพระราชา ผู้ที่สามารถทำให้เธอได้สมผัสถึงความอ่อนโยนและมีเมตตาอีกครั้ง โชคชะตาชีวิตของเอลล่ากำลังจะเปลี่ยนไป เมื่อพระราชวังได้ประกาศเชิญหญิงสาวทั่วเมืองมาร่วมงานเต้นรำ ซึ่งเป้าหมายที่แท้จริงก็เพื่อหาคู่ให้กับเจ้าชาย ทำให้เอลล่ากลับมีความหวังในการที่จะได้เจอกับชายหนุ่มแปลกหน้า ซึ่งเธอไม่รู้ว่าคือเจ้าชาย อีกครั้ง แต่แล้ว แม่เลี้ยงใจร้ายของเธอก็ได้ทำลายฝันที่สวยงามลง เมื่อนางสั่งห้ามและฉีกทำลายชุดของเอลล่าจนไม่สามารถไปงานเต้นรำได้ แต่ด้วยความช่วยเหลือจากนางฟ้าแม่ทูนหัวของเอลล่า ซึ่งปลอมตัวมาเป็นเพียงหญิงขอทานข้างถนน ก็ได้แปลงกายให้เธอกลับมาโดดเด่นในงานเต้นรำนี้ได้ในท้ายที่สุด ด้วยฟักทองและหนูเพียง 2-3 ตัว แต่เมื่อถึงเวลาเที่ยงคืน ซินเดอเรลล่าก็รีบหนีไปโดยลืมรองเท้าแก้วเอาไว้ เจ้าชายเก็บรองเท้าไว้ได้จึงประกาศว่าจะทรงแต่งงานกับหญิงสาวที่สวมรองเท้าแก้วนี้ได้เท่านั้น เสนาบดีได้นำรองเท้าแก้วไปตามบ้านต่าง ๆ เพื่อให้หญิงสาวทั่วอาณาจักรได้ลอง จนมาถึงบ้านแม่เลี้ยง เมื่อลูกสาวทั้งสองลองครบแล้ว นางก็โกหกว่าไม่มีหญิงสาวในบ้านอีก พร้อมทำลายรองเท้าแก้วจนแตกละเอียด ทุกคนต่างหมดหวังว่าจะไม่สามารถหาหญิงปริศนาของเจ้าชายพบ แต่สุดท้าย ซินเดอเรลล่าก็หยิบรองเท้าแก้วอีกข้างที่เก็บไว้ขึ้นมาและสวมให้กับเหล่าเสนาได้ดู ทำให้ซินเดอเรลล่าได้แต่งงานกับเจ้าชาย และมีความสุขตราบนานเท่านานนักแสดงนักแสดง. - ลิลี เจมส์ รับบท เอลล่า ("ซินเดอเรลล่า")- เอลัวอิส เวบบ์ รับบท เอลล่าตอนเด็ก - เคต แบลนเชตต์ รับบท เลดี้ ทรีเมน - ริชาร์ด แมดเดน รับบท เจ้าชายชาร์มมิง - สเตล สกาส์กอร์ด รับบท แกรนด์ดยุค - ฮอลลิเดย์ เกรนเจอร์ รับบท อนาสตาเชีย ทรีเมน - โซฟี แมคชีรา รับบท ดริเซลลา ทรีเมน - ดีเร็ค จาโคบี รับบท พระราชา - เบน แชปลิน รับบท พ่อของซินเดอเรลล่า - เฮย์ลีย์ แอทเวลล์ รับบท แม่ของซินเดอเรลล่า - เฮเลน่า บอนแฮม คาร์เตอร์ รับบท นางฟ้าแม่ทูนหัว</doc>
