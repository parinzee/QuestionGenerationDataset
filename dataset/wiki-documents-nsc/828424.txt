<doc id="828424" url="https://th.wikipedia.org/wiki?curid=828424" title="ดาบทะลุฟ้า ฟัดทะลุเวลา">ดาบทะลุฟ้า ฟัดทะลุเวลา ดาบทะลุฟ้า ฟัดทะลุเวลา (; ) เป็นภาพยนตร์กำลังภายในที่ออกฉายในปี ค.ศ. 2005 ดำเนินงานสร้างโดยเฉินหลง นำแสดงโดยเฉินหลง, เหลียง เจียฮุย, คิม ฮี ซอน, มัลลิกา เซราวัตเนื้อเรื่องย่อ เนื้อเรื่องย่อ. 221 ปีก่อนคริสตกาล จิ๋นซีฮ่องเต้ จักรพรรดิ์องค์แรกของจีน ได้เริ่มสร้างหลุมศพของตัวเองขึ้น ด้วยหยาดเหงื่อของแรงงานกว่า 700,000 ชีวิต สุสานสุดยิ่งใหญ่นี้เสร็จสมบูรณ์ในอีก 37 ปีต่อมา ว่ากันว่าเพื่อเก็บความลับเรื่องสุสาน แรงงานทั้งหมดถูกฝังทั้งเป็น พร้อมกับของจักรพรรดิ์ ไม่มีใครรอดชีวิตแม้แต่คนเดียว… สองพันปีต่อมา บรรดานักประวัติศาสตร์ นักขุดค้นสุสาน และนักผจญภัยจำนวนมาก เดินทางมาที่สุสานเพื่อค้นหาหลุมศพจิ๋นซี และของมีค่าที่ฝังอยู่ แต่ไม่มีใครสักคนที่สามารถหาทางเข้าสู่สุสานได้ ทรัพย์สินเลอค่า รวมทั้งยาวิเศษขององค์จักรพรรดิ์ จึงยังคงอยู่ จนกระทั่ง… แจ๊ค นักโบราณคดีผู้กล้าหาญ และ วิลเลี่ยม นักวิทยาศาสตร์สุดทะเยอทะยาน พวกเขาออกผจญภัยร่วมกัน โดยไม่นึกฝันว่า การเดินทางครั้งนี้ จะนำไปสู่การค้นพบทางประวัติศาสตร์อันยิ่งใหญ่ การผจญภัยเริ่มขึ้นที่เมืองดาศาร์ ประเทศอินเดีย ที่นั่น ทั้งคู่ไปสะดุดเอาดาบโบราณแห่งราชวงศ์ฉิน และพลอยวิเศษ ที่สามารถต้านแรงโน้มถ่วงโลกได้ ของเหล่านี้ไม่เพียงนำทั้งคู่สู่ทางเข้าสุสาน แต่ยัง ทำให้แจ๊คทะลุมิติเวลา ไปพบตนเองในชาติที่แล้วด้วย แจ๊คได้เห็นตนเองเป็น เหม็งยี่ แม่ทัพผู้กล้าแห่งราชวงศ์ฉิน เหม็งยี่ตกหลุมรัก อ๊ก ซู มเหสีขององค์จักรพรรดิ์ ขณะต้องทำสงครามกับกบฎ ซึ่งโอกาสชนะลางเลือน เหม็งยี่ยังต้องเลือกระหว่างความรักกับความภักดีด้วย เมื่อกลับมายังโลกปัจจุบัน ความลับของจักรพรรดิ์ผู้ยิ่งใหญ่กำลังจะถูกเปิดเผย หลังจากผ่านป้อมปราการ ที่เต็มไปด้วยกับดักสุดอันตราย สองนักผจญภัยก็เข้าไปยังพระราชวังสวรรค์ได้สำเร็จ และที่นั่น แจ๊คก็ได้เผชิญหน้ากับอดีตชาติของตนเองอีกด้วย...นักแสดงนำนักแสดงนำ. - เฉินหลง รับบท แจ๊ค / แม่ทัพเหม็งยี่ - คิม ฮี ซอน รับบท พระนางอ๊กซู - เหลียง เจียฮุย รับบท วิลเลี่ยม - มัลลิกา เซราวัต รับบท สามันทะ - ถัน เหย้าเหวิน รับบท แม่ทัพกู่ฟุย - บิง เชา รับบท แม่ทัพหนานกงชาน - หลอ ฮุยกวง รับบท มังกร - ฮิโระ ฮะยะมะ รับบท พยัคฆ์ - ลองแกวง โหย่ aรับบท รองแม่ทัพจ้าวกวง - แม็คกี้ หลิว รับบท แม็คกี้ - ลีออน เฮด รับบท ดร. สมิธเกร็ดเกร็ด. - เป็นการร่วมงานครั้งที่ 4 ของผู้กำกับ สแตนลีย์ ตง กับเฉินหลง หลังจากได้ร่วมงานกันมาแล้วใน วิ่งสู้ฟัด 3, ใหญ่ฟัดโลก และ วิ่งสู้ฟัด 4 - นี่เป็นครั้งแรกที่เฉินหลงต้องต่อสู้โดยใช้ดาบในราชวงศ์หมิง แทนการใช้หมัดหรือเตะต่อยอย่างเรื่องที่ผ่านมา - สืบเนื่องจากภาพที่ยั่วยวนของ มัลลิกา เซราวัต ในแวดวงภาพยนตร์อินเดียมีข่าวลือกระจายว่าเธอได้รับบทเป็นเจ้าหญิงอินเดีย เพราะเต็มใจที่จะแสดงฉากเปลือยในเรื่องนี้ เมื่อสแตนลีย์ ตง และเฉินหลงได้ยินข่าวนี้จึงจัดงานแถลงข่าวในอินเดียถึงสาเหตุที่เลือกมัลลิกามารับบทนี้เพราะว่าเธอมีเสน่ห์ และมีพรสวรรค์ด้านการแสดง พร้อมเผยว่าในเรื่องนี้ไม่มีฉากจูบ มีเพียงฉากเปลือยเท่านั้น - เดิมทีบทบาทเจ้าหญิงอินเดียเป็นของ ไอศวรรยา ราย แต่ตารางงานของเธอยุ่งมากจนไม่สามารถมาแสดงเรื่องนี้ได้ - เฉินหลงถูกแทงเข้าที่แขน และตกจากหลังม้า ระหว่างที่ถ่ายทำเรื่องนี้ - นักแสดงเกาหลี คิม ฮี ซอน หนึ่งในนักแสดงนำหญิงของเรื่องนี้ เรียนรู้ภาษาจีนจากการจำเสียง บางครั้งระหว่างการถ่ายทำจะเปลี่ยนบทบ้างนิดหน่อย แต่ทีมงานจะไม่เปลี่ยนของคิม ฮี ซอน - ฉากสงครามหลักในเรื่องได้ให้กองทัพม้า และทหารนับพันจากกองทัพจีน มาแสดงเป็นกองทหารม้าอันกล้าแกร่งของราชวงศ์ฉิน พวกเขาสู้กันในป่าหินแม่น้ำเหลืองในมณฑลจิ๋นซูอันห่างไกล และในที่ราบจิ๋นซีของปักกิ่ง - การถ่ายทำฉากเฮลิคอปเตอร์ ใช้เวลาถ่ายทำ 2 วัน เสียค่าใช้จ่าย 9 หมื่นเหรียญฮ่องกง หรือประมาณ 450,000 บาทต่อ 2 ชั่วโมง แต่ในภาพยนตร์เห็นแค่ 2-3 วินาที - ต้องใช้เวลานั่งรถถึง 12 ชั่วโมงเพื่อเดินทางไปถ่ายทำที่เมืองฮัมปี เมืองโบราณของอินเดียที่มีอายุกว่า 700 ปีการนำมาสร้างเป็นละครโทรทัศน์ การนำมาสร้างเป็นละครโทรทัศน์. ในวันที่ 7 มกราคม ค.ศ. 2010 ทางช่อง CCTV-8 ของจีน ได้สร้างละครโทรทัศน์ มีความยาว 50 ตอน โดยละครเรื่องนี้ใช้ชื่อว่าThe Myth เช่นกัน (ชื่อในไทยคือ ผ่าทะลุฟ้า รักทะลุมิติ) โดยมี เฉินหลง เป็นโปรดิวเซอร์ และมีสแตนลีย์ ตงเป็นผู้ดำเนินการสร้าง โดยละครเรื่องนี้มีเนื้อหาที่ไม่เหมือนกับในภาพยนตร์</doc>
