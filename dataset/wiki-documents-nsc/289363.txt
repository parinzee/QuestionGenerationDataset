<doc id="289363" url="https://th.wikipedia.org/wiki?curid=289363" title="กรมวิทยาศาสตร์และเทคโนโลยีกลาโหม">กรมวิทยาศาสตร์และเทคโนโลยีกลาโหม กรมวิทยาศาสตร์และเทคโนโลยีกลาโหม (Defence Science and Technology Department : DSTD)เป็นหน่วยงานหนึ่งของสำนักงานปลัดกระทรวงกลาโหม ขึ้นตรงกับสำนักงานปลัดกระทรวงกลาโหม ตั้งอยู่ที่ อาคารสำนักงานปลัดกระทรวงกลาโหม (ศรีสมาน) ชั้น 3 ตำบลบ้านใหม่ อำเภอปากเกร็ด จังหวัดนนทบุรี 11120ประวัติ ประวัติ. กรมวิทยาศาสตร์และเทคโนโลยีกลาโหม (วท.กห.) จัดตั้งเมื่อวันที่ 12 กุมภาพันธ์ พ.ศ. 2534 โดยเริ่มแรกใช้ชื่อว่า สำนักงานวิจัยและพัฒนาการทหารกลาโหม (สวพ.กห.) กระทั่งวันที่ 1 ตุลาคม พ.ศ. 2550 ได้มีการปรับโครงสร้างส่วนราชการ ปรับภารกิจเพิ่ม และเปลี่ยนชื่อหน่วยงาน เป็น สำนักวิทยาศาสตร์และเทคโนโลยีกลาโหม ใช้ชื่อย่อว่า สวท.กห. และมีการเปลี่ยนแปลงชื่อหน่วยงานอกีครั้งเมื่อวันที่ 1 เมษายน พ.ศ. 2552 เป็น กรมวิทยาศาสตร์และเทคโนโลยีกลาโหม ใช้ชื่อย่อว่า วท.กห.ภารกิจ ภารกิจ. มีหน้าที่ พิจารณา เสนอความเห็น วางแผน อำนวยการ ประสานงาน กำกับการ และดำเนินการเกี่ยวกับกิจการด้านวิทยาศาสตร์และเทคโนโลยีป้องกันประเทศ ตลอดจนบริหารจัดการเกี่ยวกับนโยบายแผนงาน โครงการ และงบประมาณ ให้เป็นไปตามนโยบายด้านวิทยาศาสตร์และเทคโนโลยีป้องกันประเทศของกระทรวงกลาโหม และปฏิบัติงานอื่นตามที่ได้รับมอบหมาย มีเจ้ากรมวิทยาศาสตร์และเทคโนโลยีกลาโหม เป็นผู้บังคับบัญชารับผิดชอบขอบเขตความรับผิดชอบและหน้าที่ที่สำคัญ ขอบเขตความรับผิดชอบและหน้าที่ที่สำคัญ. ขอบเขตความรับผิดชอบและหน้าที่ที่สำคัญ ของกรมวิทยาศาสตร์และเทคโนโลยีกลาโหม ได้แก่1. พิจารณา เสนอความเห็น วางแผน อำนวยการ ประสานงานและดำเนินการเกี่ยวกับนโยบาย แผนและการพัฒนาระบบงาน ด้านวิทยาศาสตร์และเทคโนโลยีป้องกันประเทศของกระทรวงกลาโหม 2. ดำเนินการตรวจสอบและประเมินผลการปฏิบัติตามนโยบายและแผนด้านวิทยาศาสตร์และเทคโนโลยีป้องกันประเทศ 3. วิเคราะห์และประเมินเทคโนโลยีที่มีความเหมาะสมในการถ่ายทอดองค์ความรู้ให้แก่หน่วยงานภายในกระทรวงกลาโหม 4. ให้คำปรึกษาแนะนำด้านวิทยาศาสตร์และเทคโนโลยีป้องกันประเทศ เพื่อสนับสนุนการพัฒนา ขีดความสามารถในการป้องกันประเทศของกระทรวงกลาโหม แก่หน่วยงานทั้งภายในและภายนอกกระทรวงกลาโหม 5. ดำเนินการประสานความร่วมมือกับสถาบันการวิจัย นักวิจัย นักวิชาการ หน่วยงาน ด้านวิทยาศาสตร์เทคโนโลยี และหน่วยงานอื่น ๆ ที่เกี่ยวข้องทั้งภายในและภายนอกประเทศ 6. พิจารณา เสนอความเห็น วางแผน อำนวยการ ประสานงาน และดำเนินการเกี่ยวกับนโยบาย แผน การกำหนดมาตรฐานทางทหาร การรับรองมาตรฐานทางทหาร และการรับรองคุณภาพยุทโธปกรณ์ รวมทั้งการรับรองมาตรฐานทางทหารอื่น ๆ ของกระทรวงกลาโหม 7. ดำเนินงานสนับสนุนการพิจารณาตรวจสอบโรงงานทำอาวุธสำหรับราชการทหารและตำรวจตามที่กฎหมายกำหนด 8. ดำเนินการพัฒนาระบบคอมพิวเตอร์ ระบบเครือข่าย และระบบฐานข้อมูลสนับสนุนการบริหารจัดการระบบงานวิทยาศาสตร์และเทคโนโลยีป้องกันประเทศ ตลอดจนการเผยแพร่และบริการข้อมูลการวิจัยและพัฒนาวิทยาศาสตร์และเทคโนโลยีป้องกันประเทศและข้อมูลอื่นที่เกี่ยวข้อง 9. การจัดทำ การพัฒนา ปรับปรุง แผนปฏิบัติราชการของกรมวิทยาศาสตร์และเทคโนโลยีกลาโหม ระเบียบ คำสั่ง เกี่ยวกับงานวิทยาศาสตร์และเทคโนโลยีป้องกันประเทศ 10. รวบรวม พิจารณา เสนอขอตั้งและดำเนินการเกี่ยวกับโครงการและงบประมาณในด้านการวิจัยและการพัฒนาวิทยาศาสตร์และเทคโนโลยีป้องกันประเทศอื่น ๆ ของกระทรวงกลาโหมแบบรวมการ 11. ศึกษา ติดตาม วิเคราะห์ ประเมินผลและพิจารณาให้ข้อเสนอแนะการดำเนินโครงการวิจัยและพัฒนาการทหาร รวมทั้งโครงการอื่น ๆ ที่เกี่ยวข้องกับการพัฒนาวิทยาศาสตร์และเทคโนโลยีป้องกันประเทศด้านอื่น ๆ ของกระทรวงกลาโหม ให้เป็นไปตามหลักเกณฑ์ วัตถุประสงค์ และเป้าหมายของโครงการ 12. ส่งเสริม สนับสนุนการบริหารจัดการ การวิจัยและพัฒนาและการพัฒนาวิทยาศาสตร์และเทคโนโลยีป้องกันประเทศด้านอื่น ๆ ของกระทรวงกลาโหม 13. รายงานผลและเผยแพร่ผลงานวิจัยและพัฒนาการทหาร การเผยแพร่ประชาสัมพันธ์ผลงานการพัฒนาวิทยาศาสตร์และเทคโนโลยีป้องกันประเทศของกระทรวงกลาโหม 14. ส่งเสริมให้มีการนำผลงานวิจัยและพัฒนาไปสู่การใช้งาน หรือนำไปสู่การจัดหา หรือเชิงพาณิชย์ รวมทั้งการบริหารจัดการทรัพย์สินทางปัญญา 15. เป็นผู้แทนกระทรวงกลาโหม เข้าร่วมประชุม สัมมนาที่เกี่ยวข้องกับภารกิจด้านวิทยาศาสตร์และเทคโนโลยีป้องกันประเทศของกระทรวงกลาโหม กับหน่วยงานหรือองค์กร ที่เกี่ยวข้องทั้งภายในและภายนอกประเทศ 16. ปฏิบัติงานอื่น ๆ ตามที่ได้รับมอบหมายการแบ่งส่วนราชการและหน้าที่ การแบ่งส่วนราชการและหน้าที่. กรมวิทยาศาสตร์และเทคโนโลยีกลาโหม แบ่งส่วนราชการออกเป็น1. สำนักนโยบายวิทยาศาสตร์และเทคโนโลยีป้องกันประเทศ มีหน้าที่ พิจารณา เสนอความเห็น วางแผน อำนวยการ และประสานงานทั้งภายในและภายนอกประเทศ เกี่ยวกับนโยบาย แผน ระยะกลางและระยะยาว และการพัฒนาระบบงาน ด้านวิทยาศาสตร์และเทคโนโลยีป้องกันประเทศของกระทรวงกลาโหม นโยบายและแผนงานด้านการมาตรฐานยุทโธปกรณ์ รวมทั้งการมาตรฐานทางทหารอื่น ๆ ตลอดจนจัดทำฐานข้อมูลและเทคโนโลยีสารสนเทศด้านวิทยาศาสตร์และเทคโนโลยีป้องกันประเทศ มีผู้อำนวยการ สำนักนโยบายวิทยาศาสตร์และเทคโนโลยีป้องกันประเทศ เป็นผู้บังคับบัญชารับผิดชอบ 2. กองแผนและงบประมาณโครงการ มีหน้าที่ พิจารณา เสนอความเห็น วางแผน อำนวยการ ประสานงาน กำกับการ และดำเนินงาน เกี่ยวกับแผนระยะสั้น ในการพัฒนาวิทยาศาสตร์และเทคโนโลยีป้องกันประเทศ โดยเฉพาะการวิจัยและพัฒนาทางทหาร และการพัฒนาโครงสร้างพื้นฐานด้านวิทยาศาสตร์และเทคโนโลยีป้องกันประเทศ การพิจารณาคำขอโครงการ การขออนุมัติโครงการและงบประมาณ การขออนุมัติ เปลี่ยนแปลงโครงการ ดำเนินการรวบรวม จัดทำ บริหาร และตรวจสอบงบประมาณเกี่ยวกับโครงการวิจัยและพัฒนาการทหารของกระทรวงกลาโหม รวมทั้งโครงการอื่น ๆ ที่เกี่ยวข้องกับการพัฒนาวิทยาศาสตร์และเทคโนโลยีป้องกันประเทศของกระทรวงกลาโหม และปฏิบัติงานอื่นตามที่ได้รับมอบหมาย มีผู้อำนวยการกองแผนและงบประมาณโครงการ เป็นผู้บังคับบัญชารับผิดชอบ 3. กองวิเคราะห์และประเมินผลโครงการ มีหน้าที่ รวบรวมข้อมูล ศึกษา ติดตาม วิเคราะห์ ประเมินผลและพิจารณาให้ข้อเสนอแนะการดำเนินโครงการวิจัยและพัฒนาการทหาร รวมทั้งโครงการอื่น ๆ ที่เกี่ยวข้องกับการพัฒนาวิทยาศาสตร์และเทคโนโลยีป้องกันประเทศ ในระหว่างดำเนินโครงการจนสิ้นสุดโครงการ ให้เป็นไปตามหลักเกณฑ์ วัตถุประสงค์ และเป้าหมายของโครงการ ตลอดจนพิจารณาให้ข้อเสนอแนะการปิดโครงการ การขยายผลโครงการ และปฏิบัติงานอื่นตามที่ได้รับมอบหมาย มีผู้อำนวยการกองวิเคราะห์และประเมินผลโครงการ เป็นผู้บังคับบัญชารับผิดชอบ 4. กองส่งเสริมการพัฒนาวิทยาศาสตร์และเทคโนโลยี มีหน้าที่ พิจารณา วางแผน เสนอแนะ ประสานงาน กำกับการ และดำเนินการเกี่ยวกับการส่งเสริมสนับสนุนการพัฒนาวิทยาศาสตร์และเทคโนโลยีป้องกัน ประเทศ ดำเนินการด้านการศึกษา การฝึกอบรมกำลังพลด้านการวิจัย การบำรุงขวัญนักวิจัย รางวัลนักวิจัย การเผยแพร่และประชาสัมพันธ์ การบริหารจัดการความรู้ การทรัพย์สินทางปัญญา การส่งเสริมให้มีการนำผลงานวิจัยไปสู่การใช้งาน หรือการจัดหา หรือเชิงพาณิชย์ การจัดทำและดำเนินงานเกี่ยวกับแผนระยะสั้น ในการพัฒนากำลังพล และการถ่ายทอดองค์ความรู้ด้านวิทยาศาสตร์และเทคโนโลยีป้องกันประเทศ ตลอดจนปฏิบัติงานอื่นตามที่ได้รับมอบหมาย มีผู้อำนวยการกองส่งเสริมการพัฒนาวิทยาศาสตร์และเทคโนโลยี เป็นผู้บังคับบัญชารับผิดชอบ 5. กองกลาง มีหน้าที่ พิจารณา เสนอความเห็น วางแผน อำนวยการ ประสานงาน กำกับการ และดำเนินการเกี่ยวกับการธุรการ การสารบรรณ การกำลังพล การสวัสดิการ การรักษาความปลอดภัย การบริการ การพัสดุ และการขนส่ง ของกรมวิทยาศาสตร์และเทคโนโลยีกลาโหม รวมทั้งเรื่องต่าง ๆ ทางด้านธุรการ ที่มิได้เป็นหน้าที่ของกองใด กองหนึ่งโดยเฉพาะ มีผู้อำนวยการกองกลาง เป็นผู้บังคับบัญชารับผิดชอบ 6. สำนักงานการเงิน มีหน้าที่เกี่ยวกับการบริหารการเงินราชการและเงินอุดหนุนทั่วไป ของ กรมวิทยาศาสตร์และเทคโนโลยีกลาโหม ให้เป็นไปตามระเบียบแบบแผนของทางราชการและปฏิบัติงาน อื่น ตามที่ได้รับมอบหมาย มีหัวหน้านายทหารการเงิน เป็นผู้บังคับบัญชารับผิดชอบ 7. ศูนย์วิจัยและพัฒนาการทหาร (อัตราแยกต่างหาก)</doc>
