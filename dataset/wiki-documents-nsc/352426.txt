<doc id="352426" url="https://th.wikipedia.org/wiki?curid=352426" title="คณะเทคนิคการแพทย์ มหาวิทยาลัยเชียงใหม่">คณะเทคนิคการแพทย์ มหาวิทยาลัยเชียงใหม่ คณะเทคนิคการแพทย์ มหาวิทยาลัยเชียงใหม่ เป็นคณะเทคนิคการแพทย์คณะแรกของภาคเหนือและเป็นคณะที่สามของประเทศไทย รองจากมหาวิทยาลัยมหิดลและจุฬาลงกรณ์มหาวิทยาลัยตามลำดับ จัดตั้งขึ้นเพื่อตอบสนองต่อความต้องการบุคลากรด้านวิทยาศาสตร์สุขภาพ ที่มีความรู้ความสามารถเหมาะสมในการให้บริการด้านวิทยาศาสตร์สุขภาพแก่ประชาชนในท้องถิ่น โดยแรกเริ่มมหาวิทยาลัยเชียงใหม่ร่วมกับคณะแพทยศาสตร์ วางโครงการจัดตั้งภาควิชาเทคนิคการแพทย์ขึ้น ในปี พ.ศ. 2509 และได้รับอนุมัติให้เป็นภาควิชาเมื่อปี พ.ศ. 2510 ต่อมาในปี พ.ศ. 2512 คณะแพทยศาสตร์ ได้เห็นชอบให้ภาควิชาเทคนิคการแพทย์ จัดทำโครงการจัดตั้งคณะเทคนิคการแพทย์ เพื่อรับผิดชอบผลิตบัณฑิตในสาขาวิชาวิทยาศาสตร์สุขภาพออกไปรองรับงานในเขตภาคเหนือ ซึ่งได้รับอนุมัติให้เป็นคณะเทคนิคการแพทย์ ในปี พ.ศ. 2519ประวัติประวัติ. - พ.ศ. 2509 มหาวิทยาลัยเชียงใหม่เริ่มโครงการจัดตั้งภาควิชาเทคนิคการแพทย์ โดยขึ้นกับคณะแพทยศาสตร์ มหาวิทยาลัยเชียงใหม่ - พ.ศ. 2510 ทางมหาวิทยาลัยเชียงใหม่ได้จัดตั้งเป็นภาควิชาเทคนิคการแพทย์ ของคณะแพทยศาสตร์ มหาวิทยาลัยเชียงใหม่ - พ.ศ. 2512 เริ่มโครงการจัดตั้งคณะเทคนิคการแพทย์ โดยจะแยกออกมาจากคณะแพทย์ศาสตร์ มหาวิทยาลัยเชียงใหม่ - พ.ศ. 2519 ได้รับการจัดตั้งขึ้นเป็นคณะเทคนิคการแพทย์ ของมหาวิทยาลัยเชียงใหม่ โดยมีการแบ่งหน่วยงานในความรับผิดชอบซึ่งเป็นส่วนราชการต่างๆ คือ สำนักงานเลขานุการคณะ ภาควิชาเคมีคลินิก ภาควิชาภูมิคุ้มกันวิทยาคลินิกและภาควิชาคลินิคัลไมโครสโคปี้ ภาควิชาจุลชีววิทยาคลินิก ต่อมาภาควิชาภูมิคุ้มกันวิทยาคลินิกและภาควิชาคลินิคัลไมโครสโคปี้ ได้เปลี่ยนชื่อเป็นภาควิชาจุลทรรศนศาสตร์คลินิก - พ.ศ. 2522 ทางทบวงมหาวิทยาลัยได้มีการอนุมัติให้มีการจัดตั้งภาควิชาเพิ่มเติมคือ ภาควิชารังสีเทคนิค - พ.ศ. 2523 มีการจัดตั้งภาควิชาเพิ่มเติมคือ ภาควิชากิจกรรมบำบัด - พ.ศ. 2531 ทางคณะเทคนิคการแพทย์ มหาวิทยาลัยเชียงใหม่ ได้มีการจัดตั้ง ภาควิชากายภาพบำบัด - พ.ศ. 2546 ควบรวมภาควิชาจุลชีววิทยาคลินิก ภาควิชาเคมีคลินิก ภาควิชาจุลทรรศนศาสตร์คลินิกและภาควิชาภูมิคุ้มกันวิทยาคลินิกเป็น ภาควิชาเทคนิคการแพทย์หน่วยงานและหลักสูตร หน่วยงานและหลักสูตร. ปัจจุบันคณะเทคนิคการแพทย์แบ่งส่วนราชการเป็น สำนักงานเลขานุการ ภาควิชาเทคนิคการแพทย์ ภาควิชารังสีเทคนิค ภาควิชากิจกรรมบำบัดและภาควิชากายภาพบำบัด เปิดการเรียนการสอนมีทั้งในระดับปริญญาตรีและบัณฑิตศึกษา ดังนี้</doc>
