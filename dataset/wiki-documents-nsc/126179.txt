<doc id="126179" url="https://th.wikipedia.org/wiki?curid=126179" title="บางกอก 2485 เดอะมิวสิคัล">บางกอก 2485 เดอะมิวสิคัล บางกอก 2485 เดอะมิวสิคัล เป็นละครเพลงของบริษัท เอ็กแซ็กท์ และ ถกลเกียรติ วีรวรรณ ในปีพ.ศ. 2547 นำแสดงโดย ปฏิภาณ ปฐวีกานต์ เป็นโปรเจกต์ที่จัดเพื่อร่วมฉลอง 20 ปีแกรมมี่ ละครเวทีเรื่องนี้เป็นกานำเอาเพลงของแกรมมี่ ที่เคยสร้างความประทับใจให้กับคนฟังตลอด 20 ปีที่ผ่านมามาร้อยเป็นเรื่องราวข้อมูลการจัดแสดง ข้อมูลการจัดแสดง. บางกอก 2485 เดอะมิวสิคัล จัดแสดงระหว่างวันที่ 11 ถึง 29 กุมภาพันธ์ พ.ศ. 2547 ณ หอประชุมใหญ่, ศูนย์วัฒนธรรมแห่งประเทศไทย รวมทั้งสิ้น 22 รอบการแสดงเนื้อเรื่อง เนื้อเรื่อง. ปี พ.ศ. 2485 สงครามโลกครั้งที่ 2 เพิ่งเริ่มต้นขึ้น ผู้คนต่างพากันหวาดกลัวภัยสงครามที่กำลังจะมาถึง ความบันเทิงสำคัญที่ช่วยผ่อนคลายความเครียด และสร้างความสุขให้แก่ประชาชนก็คือละครเวที และโรงละครยอดนิยมในขณะนั้น ได้แก่ "ศาลาเฉลิมรัฐ" โดยมี "ดาว" (แอนนิต้า) เป็นดาราเด่นประจำโรงละคร และในที่สุดก็มาถึงวันที่กองทัพญี่ปุ่นบุกเข้าประเทศไทย ศาลาเฉลิมรัฐถูกทหารญี่ปุ่นยึดไว้เป็นกองบัญชาการ ส่งผลให้ขบวนการเสรีไทย ขบวนการใต้ดินที่รวมตัวกันเพื่อกอบกูเมืองไทยวางแผนหาทางทำลายโรงละครแห่งนี้ด้วยการส่งสายลับชื่อ "เจตน์" (มอส ปฏิภาณ) ปลอมตัวเป็นนักมายากลเข้าร่วมแสดงในคณะละครแต่เมื่อเจตน์ และดาวมีโอกาสพบกัน ความรักก็เกิดขึ้นกับเขาทั้งสอง แม้จะถูกขัดขวางจากชาวคณะละคร และผู้บัญชาการทหารญี่ปุ่น ผู้หวังจะยึดครองหมดทั้งโรงละคร และตัวนางเอกละคร ความรักของเจตน์ และดาวดำเนินไปท่ามกลางสถานการณ์สงครามที่ตึงเครียดขึ้นทุกขณะในที่สุด ขบวนการเสรีไทยก็ตัดสินใจส่งเครื่องบินเข้าทิ้งระเบิดโรงละคร ในวันที่เหล่านายทหารญี่ปุ่นเข้ามาชมละครที่ดาวนำแสดง เจตน์พยายามขัดขวางแผนการนี้ แต่ไม่เป็นผล สุดท้าย... สิ่งที่เขาต้องทำก็คือ ปฏิบัติภารกิจเพื่อประเทศชาติให้สำเร็จโดยชีวิตของผู้หญิงที่เขารักเป็นเดิมพันดารานักแสดง ละครเพลง เรื่อง "บางกอก 2485" ดารานักแสดง ละครเพลง เรื่อง "บางกอก 2485". มอส ปฏิภาณ ปฐวีกานต์ เป็น เจตน์ เสรีไทยหนุ่มที่ปลอมตัวเป็นนักแสดงมายากลเข้าไปในคณะละครของบุญมาก เพื่อสืบข้อมูลของญี่ปุ่น เป็นคนฉลาด กล้าหาญ เอาตัวรอดเก่ง ขี้เล่น เขาตกหลุมรักดาว ตั้งแต่แรกเห็น แอนนิต้า พงศ์ทรง เป็น ดาว นางเอกสาวสวยประจำศาลาเฉลิมรัฐ เป็นคนมั่นใจในตัวเอง จริงจัง และรักการแสดง ขี้งอน โดยเฉพาะกับเจตน์ ญาณี ตราโมทย์ เป็น โนมูระ หัวหน้านายทหารญี่ปุ่น เป็นคนเผด็จการ เฉียบขาด บ้าอำนาจ เขาหลงรักดาวหัวปักหัวปำ จนทำได้ทุกอย่างเพื่อให้ได้ตัวเธอมา ยุทธนา ล. พันธุ์ไพบูลย์ เป็น บุญมาก เจ้าของคณะละครและโรงละครแห่งนี้ที่เป็นเหมือนทุกสิ่งทุกอย่างในชีวิต เป็นคนจริงจัง เป็นผู้นำ มีคำพูดประจำใจคือ “เกิดมาชีวิตหนึ่ง ต้องทำตัวให้มีค่า” วิชุดา พินดั้ม (แหม่ม) เป็น รัชนี นางรองประจำคณะละคร ดูเผินๆ เหมือนไม่มีแก่นสาร แต่ตัวจริงของเธอคือ เสรีไทยหญิงที่เข้ามาสืบข้อมูล ตุ่ย พุทธชาด เป็น แจ่มฟ้า เจ้าของสำนักโคมเขียว เป็นนางโลมรุ่นใหญ่ เคยเป็นนางรองมาก่อนและถูกบุญมากปฏิเสธไม่ให้เล่นเป็นนางเอก เลยโกรธแค้นมาก หาทางทำทุกอย่างเพื่อทำลายคณะละคร เป็นคนขี้อิจฉา ช่างยุแยง ประจบสอพลอพวกญี่ปุ่น มีแผนการชั่วร้ายในหัวตลอด เพทาย เกิดผล (ม่ำ) เป็น ตุ๊กตา ผู้จัดการโรงละคร เป็นผู้ช่วยคนสนิทของบุญมาก เอก วิชัย จงประสิทธิ์พร เป็น หนูขำ ตัวตลกประจำคณะละคร ร่าเริง พูดมาก หลายครั้งที่พูดไม่ระวังจนเกือบโดนทหารญี่ปุ่นยิง ธงธง มกจ๊ก เป็น พัมพ์กิ้น ตัวตลกประจำคณะละครคู่กับหนูขำ พูดมากเช่นกัน ชอบผู้ชาย</doc>
