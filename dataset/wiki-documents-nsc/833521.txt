<doc id="833521" url="https://th.wikipedia.org/wiki?curid=833521" title="(วอตส์เดอะสตอรี) มอร์นิงกลอรี?">(วอตส์เดอะสตอรี) มอร์นิงกลอรี? (วอตส์เดอะสตอรี) มอร์นิงกลอรี? () เป็นสตูดิโออัลบั้มที่สองของวงดนตรีร็อกจากประเทศอังกฤษ โอเอซิส อัลบั้มได้รับการเปิดตัวเมื่อวันที่ 2 ตุลาคม ค.ศ. 1995 ผ่านทางค่ายครีเอชันเรเคิดส์ โดยได้โปรดิวเซอร์เพลง นามว่า โอเวน มอร์ริส ร่วมกับสมาชิกวง โนล แกลลาเกอร์ อัลบั้มนี้ได้สร้างความแตกต่างจาก เดฟินิตลีเมย์บี อัลบั้มก่อนหน้านี้เป็นอย่างมาก ไม่ว่าจะเป็นทั้งด้านโครงสร้างและการเรียบเรียงเพลง แกลลาเกอร์ได้มุ่งความสนใจใหม่ไปที่เนื้อหา ที่ออกแนวเป็นบัลลาด นอกจากนี้ยังเน้นไปที่ช่วงคอรัสที่มากขึ้นอีกด้วย รวมถึงทำนองที่ได้มีการผสมผสานดนตรีที่หลากหลาย แตกต่างจากอัลบั้มก่อนหน้านี้ที่ค่อนข้างดิบกว่า (วอตส์เดอะสตอรี) มอร์นิงกลอรี? ยังถือเป็นอัลบั้มแรกของวงที่ได้แอลัน ไวต์ มือกลองคนใหม่ ซึ่งมาแทนโทนี แมกแคร์โรลล์ ที่ได้ออกจากวงไป ภายหลังอัลบั้มนี้ได้ปล่อยตัวออกไป ได้เกิดปรากฏการณ์ แฟนเพลงอินดี้ไปทั่วทุกมุมโลก อ้างอิงจากนักวิจารณ์หลายสำนัก ได้ยกอัลบั้มนี้ให้เป็นยุคทองยุคหนึ่งของกระแสดนตรีอินดี้อังกฤษ (วอตส์เดอะสตอรี) มอร์นิงกลอรี? ได้กลายมาเป็นอัลบั้มที่ประสบความสำเร็จมากที่สุดของวง ด้วยยอดจำหน่ายเพียงสัปดาห์แรกกว่า 347,000 ชุด และครองอันดับหนึ่งบนชาร์ตอัลบั้มแห่งสหราชอาณาจักรกว่า 10 สัปดาห์ รวมถึงอันดับสี่บนบิลบอร์ด 200 ของสหรัฐอเมริกา อัลบั้มนี้ประกอบไปด้วยเพลงที่ประสบความสำเร็จจำนวนมาก ไม่ว่าจะเป็นซิงเกิล "Some Might Say" และ "Don't Look Back in Anger" ที่ล้วนขึ้นอันดับหนึ่งบนยูเคชาร์ต ซิงเกิล "Champagne Supernova" และ "Wonderwall" ที่ได้ขึ้นอันดับหนึ่งบนยูเอสโมเดิร์นร็อกชาร์ต และโดยเฉพาะอย่างยิ่ง "Wonderwall" ที่ครองอันดับหนึ่งบนชาร์ตทั้งออสเตรเลียและนิวซีแลนด์ แม้จะประสบความสำเร็จอย่างล้นหลาม อัลบั้มก็ได้รับการวิจารณ์ในช่วงแรก ๆ จากนักวิจารณ์ ไม่ว่าจะเป็น นักวิจารณ์ร่วมสมัยที่เห็นว่าอัลบั้มนี้ยังด้อยกว่าอัลบั้มก่อนหน้านี้มาก ด้วยเนื้อหาเพลงและการบันทึกที่เต็มไปด้วยจุดวิจารณ์หลายจุด แต่ถึงอย่างไรก็ดี ในปีถัดมา นักวิจารณ์เหล่านี้กลับหันไปชมเชยอัลบั้มนี้แทน และยกย่องให้เป็นอัลบั้มที่ทรงอิทธิพลดั่งเชื้อแห่งยุคบริตป็อป และแห่งยุค 90 ในทั้งหมด ในช่วงหลายเดือนของปี ค.ศ. 1995 - 1996 วงได้จัดแสดงคอนเสิร์ตเพื่อส่งเสริมการขายอัลบั้ม สำหรับคอนเสิร์ตที่สำคัญที่สุด คือการแสดงสดสองครั้งที่เน็บเวิร์ทเฮาส์ (Knebworth House) ในเดือนสิงหาคม ที่มีผู้เข้าชมกว่า 250,000 คน และในงานประกาศรางวัลบริตอะวอดส์ ปี ค.ศ. 1996 โอเอซิสก็ได้รับรางวัล "อัลบั้มเพลงอังกฤษที่ดีที่สุด" ประจำปีนั้นไปครอง ในปี ค.ศ. 2010 บริตอะวอดส์ ได้เสนอชื่อ (วอตส์เดอะสตอรี) มอร์นิงกลอรี? ให้เป็นอัลบั้มอังกฤษที่ยิ่งใหญ่ที่สุดตั้งแต่ ปี 1980 เป็นต้นมา ด้วยยอดจำหน่ายกว่า 22 ล้านชุดทั่วโลก และยังอยู่ในรายชื่ออัลบั้มเพลงร็อกที่ยิ่งใหญ่ที่สุดจากหลายสำนัก ในเดือนกรกฎาคม ค.ศ. 2016 อัลบั้มได้ติดอันดับ 5 ในหัวข้อ อัลบั้มที่มียอดจำหน่ายสูงที่สุดตลอดกาลในอังกฤษ หรือคิดเป็น 4.7 ล้านชุดในอังกฤษที่เดียวรายชื่อเพลง รายชื่อเพลง. เพลงทั้งหมดแต่งโดยโนล แกลลาเกอร์ ที่ไม่ใช่จะใส่หมายเหตุไว้ชาร์ตชาร์ตรายเดือนชาร์ตในรอบปีชาร์ตในรอบทศวรรษ</doc>
