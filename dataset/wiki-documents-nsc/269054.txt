<doc id="269054" url="https://th.wikipedia.org/wiki?curid=269054" title="รอแดซ">รอแดซ รอแดซ () ตั้งอยู่ทางตอนใต้ของประเทศฝรั่งเศสเป็นเมืองหลวงของจังหวัดอาแวรงของแคว้นมีดี-ปีเรเน ชาวเมืองรอแดซเรียกว่า "Ruthenois"ประวัติ ประวัติ. รอแดซเป็นบริเวณที่มีการตั้งถิ่นฐานมาตั้งแต่คริสต์ศตวรรษที่ 5 ที่ก่อตั้งโดยเคลต์ หลังจากการครองบครองโดยโรมัน รอแดซก็ได้รับชื่อว่า "เซโกดูนุม" (Segodunum) ระหว่างสมัยจักรวรรดิก็รู้จักกันในนาม "เมืองรูเตโนรุม" (Civitas Rutenorum) ที่เพี้ยนมาเป็นชื่อปัจจุบัน หลังจากการล่มสลายของจักรวรรดิโรมัน วิซิกอทก็ยึดรอแดซ ต่อมาก็ถูกยึดโดยแฟรงก์ และถูกปล้นทำลายโดยอาหรับในปี ค.ศ. 725 หลังจากนั้นก็ถูกยึดครองโดยกองทัพของดยุกแห่งอากีแตนและเคานต์แห่งตูลูซ ระหว่างสงครามร้อยปีก็ถูกยึดครองโดยกองทัพอังกฤษ ระหว่างยุคกลางปัญหาใหญ่ของรอแดซคือความขัดแย้งระหว่างเคานต์แห่งรอแดซและบิชอปแห่งรอแดซผู้พยายามแสดงอำนาจในบริเวณต่าง ๆ ของเมืองที่แยกกันด้วยกำแพงเมือง เคานต์แห่งรอแดซสามารถต่อต้านอำนาจของพระราชอำนาจของพระมหากษัตริย์ฝรั่งเศสมาจนกระทั่งเคานต์จอห์นที่ 4 ยอมสวามิภักดิ์ต่อพระเจ้าหลุยส์ที่ 11 ในคริสต์ศตวรรษที่ 15 ศตวรรษต่อมาบิชอปฟร็องซัว เดแต็งก็ทำการก่อสร้างอาสนวิหารแม่พระแห่งรอแดซ เคานต์คนสุดท้ายของรอแดซ อ็องรีที่ 6 ผู้ต่อมาขึ้นครองราชย์เป็นพระเจ้าอ็องรีที่ 4 แห่งฝรั่งเศสขายบรรดาศักดิ์ให้เป็นทรัพย์สินส่วนพระมหากษัตริย์ในปี ค.ศ. 1589 เมืองรอแดซยังคงรุ่งเรืองทางการค้าต่อมาจนถึงคริสต์ศตวรรษที่ 18 แต่มาสูญเสียความสำคัญเมื่อวีลฟร็องช์-เดอ-รูแอร์ก ได้รับการยกขึ้นเป็นเมืองหลวงเมื่อการปฏิวัติฝรั่งเศสเริ่มขึ้นสถานที่ท่องเที่ยวสถานที่ท่องเที่ยว. - อาสนวิหารแม่พระแห่งรอแดซ เป็นอาสนวิหารที่มีลักษณะเป็นเอกลักษณ์ที่อยู่ติดกำแพงเมืองด้านตะวันตกทั้งหมดซึ่งเป็นกำแพงป้องกันเมือง ซึ่งทำให้มีลักษณะเหมือนป้อม - "ชาเปลนักบุญมาร์ติน" - พิพิธภัณฑ์ประวัติศาสตร์และโบราณคดี - โบสถ์แซ็ง-อาม็อง (สร้างคริสต์ศตวรรษที่ 12, สร้างใหม่ ค.ศ. 1758-ค.ศ. 1761) ภายในเป็นแบบบารอก บริเวณร้องเพลงสวดมีพรมทอแขวนผนังจากคริสต์ศตวรรษที่ 16 เป็นภาพปาฏิหาริย์ของนักบุญอามานด์ นอกจากนั้นก็มีประติมากรรม "ปีเอตะ" และ "ตรีเอกภาพ" (คริสต์ศตวรรษที่ 16) - จวนบิชอป - Musée Denys-Puech - พิพิธภัณฑ์ศิลปะที่ก่อตั้งในปี ค.ศ. 1903 โดยประติมากรDenys Puech ผู้ได้รับทุนการศึกษาปรีซ์เดอโรมในปี ค.ศ. 1884เศรษฐกิจ เศรษฐกิจ. รอแดซเป็นเมืองศูนย์กลางทางการเกษตรกรรมมาแต่ดั้งเดิมการคมนาคม การคมนาคม. รอแดซมีสนามบิน "สนามบินรอแดซ-มาร์ซียัก" ที่ตั้งอยู่ที่เมืองซาล-ลา-ซูร์สอื่นๆอื่นๆ. - แบร์นาร์ ลาปอร์ต (Bernard Laporte) เกิดที่รอแดซ - นักท่องเที่ยวราวสิบคนต่อปีหลงมารอแดซเมื่อตั้งใจจะเดินทางไปโรดส์เมืองพี่เมืองน้องเมืองพี่เมืองน้อง. - บัมแบร์ก, เยอรมนี - ปีกูเอ, อาร์เจนตินา</doc>
