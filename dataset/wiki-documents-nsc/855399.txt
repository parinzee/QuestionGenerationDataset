<doc id="855399" url="https://th.wikipedia.org/wiki?curid=855399" title="แจ็กกี ชรอฟฟ์">แจ็กกี ชรอฟฟ์ ไชคิแชน อาอุภอี "แจ็กกี" ชรอฟฟ์ (; ; เกิด 1 กุมภาพันธ์ ค.ศ. 1957) เป็นนักแสดงชาวอินเดีย เขาทำงานด้านอุตสาหกรรมภาพยนตร์อินเดียกว่า 4 ทศวรรษ ในปี ค.ศ. 2015 เขาปรากฏตัวในภาพยนตร์มากกว่า 207 เรื่อง และได้แสดงในภาพยนตร์ถึง 10 ภาษา ได้แก่ ฮินดี, กงกณี, กันนาดา, มราฐี, โอริยา, ปัญจาบ, เบงกาลี, มาลายาลัม, ทมิฬ และเตลูกู ชรอฟฟ์เริ่มแสดงในปี ค.ศ. 1982 ด้วยการปรากฏในภาพยนตร์ของเดฟ อนานด์ เรื่อง Swami Dada และแสดงนำในภาพยนตร์อีกหลายเรื่อง ในปี ค.ศ. 1986 เขาได้แสดงภาพยนตร์แนวแอ็กชันเรื่อง Karma ภาพยนตร์เรื่องนี้ประสบความสำเร็จด้านรายได้และคำวิจารณ์เป็นอย่างดี และถือเป็นภาพยนตร์ที่ทำรายได้สูงที่สุดในปีนั้น เขายังได้รับการเสนอชื่อเข้าชิงรางวัลฟิล์มแฟร์อวอร์ดส์ 7 ครั้ง อีกทั้งยังได้รับรางวัลภาพยนตร์เอเชียเน็ต ในประเภทนักแสดงผู้มีผลงานโดดเด่น</doc>
