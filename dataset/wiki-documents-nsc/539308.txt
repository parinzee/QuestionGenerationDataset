<doc id="539308" url="https://th.wikipedia.org/wiki?curid=539308" title="ชานชาลาเกาะกลาง">ชานชาลาเกาะกลาง ชานชาลาเกาะกลาง () เป็นรูปแบบชานชลาสถานีรถไฟซึ่งมีชานชาลาเดียว ตั้งอยู่ตรงกลาง โดยมีรางรถไฟขนาบอยู่สองข้าง การก่อสร้างชานชาลาลักษณะนี้ค่อนข้างยุ่งยาก เนื่องจากต้องใช้รางรถไฟคู่เบี่ยงออกจากกัน แต่มีประสิทธิภาพสูง เพราะสะดวกในการเปลี่ยนขบวนรถ หรือเปลี่ยนเส้นทางรูปแบบ รูปแบบ. ชานชาลาเกาะกลาง แบ่งเป็น 2 ประเภท ได้แก่- ชานชาลาเกาะกลางแบบชั้นเดียว คือ ชานชาลาที่มีรถไฟผ่านเพียงเส้นทางเดียว ชานชาลาลักษณะนี้ในประเทศไทย ได้แก่ ชานชาลาสถานีส่วนใหญ่ในเส้นทางรถไฟฟ้ามหานคร สายเฉลิมรัชมงคล และ รถไฟฟ้ามหานคร สายสีม่วง - ชานชาลาเกาะกลางแบบสองชั้น คือ ชานชาลาที่มีรถไฟผ่านสองเส้นทาง ซึ่งต้องสร้างทางวิ่งซ้อนกัน เป็นเหตุทำให้การก่อสร้างยุ่งยาก ชานชาลาลักษณะนี้ในประเทศไทย ได้แก่ ชานชาลาสถานีสยาม สถานีเตาปูน และสถานีท่าพระ เนื่องจากชานชาลาเกาะกลางเป็นชานชาลาเดี่ยว จึงไม่จำเป็นต้องมีวิธีในการเดินข้ามชานชาลาเหมือนกับชานชาลาด้านข้างการใช้ในประเทศไทยการใช้ในประเทศไทย. - สถานีรถไฟฟ้าบีทีเอส เฉพาะ สถานีสยาม สถานีห้าแยกลาดพร้าว และ สถานีสำโรง - สถานีรถไฟฟ้าเชื่อมท่าอากาศยานสุวรรณภูมิ เฉพาะสถานีท่าอากาศยานสุวรรณภูมิ เท่านั้น - สถานีรถไฟฟ้ามหานคร สายเฉลิมรัชมงคล ทุกสถานี ยกเว้น สถานีสามย่าน สถานีสีลม สถานีลุมพินี สถานีคลองเตย และ สถานีบางซื่อ - สถานีรถไฟฟ้ามหานคร สายฉลองรัชธรรม ช่วงคลองบางไผ่-เตาปูน ทุกสถานี - สถานีรถไฟฟ้าสายสีชมพู เฉพาะสถานีเมืองทองธานี เท่านั้น - สถานีรถไฟทางไกล ส่วนใหญ่มักใช้เป็นชานชาลาที่ไม่ได้ติดกับอาคารสถานีรถไฟ (ยกเว้นสถานีรถไฟชุมทางบางซื่อ 1 และ สถานีรถไฟสุไหงโก-ลก ที่อาคารสถานีรถไฟจะอยู่บนชานชาลาเกาะกลาง) เช่น สถานีรถไฟนครราชสีมา สถานีรถไฟชุมทางถนนจิระ (ชานชาลาที่ 2-3) สถานีรถไฟพิษณุโลก (ชานชาลาที่ 1-2) สถานีรถไฟสุราษฎร์ธานี (ชานชาลาที่ 2-3) สถานีรถไฟชุมทางหาดใหญ่ (ชานชาลาที่ 2-3, 4-5)</doc>
