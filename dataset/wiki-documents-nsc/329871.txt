<doc id="329871" url="https://th.wikipedia.org/wiki?curid=329871" title="ทวิภพ (ภาพยนตร์)">ทวิภพ (ภาพยนตร์) ทวิภพเป็นภาพยนตร์อิงประวัติศาสตร์จากวรรณกรรมชื่อดังของทมยันตีเรื่องย่อ เรื่องย่อ. มณีจันทร์ ผู้เชี่ยวชาญพิเศษระดับ 6 สาขาประวัติศาสตร์ ประจำกงสุลไทยนครปารีส ถูกเรียกตัวด่วนในคืนนั้น ในฐานะตัวแทนผู้เกี่ยวข้องกับประเทศสยาม อันเป็นที่มาของบันทึกนั้น วัวอิยา ถูกจัด ระดับความสำคัญเพียง “นิยายไร้สาระ” แต่ในความคิดของ มณีจันทร์ มันเป็นสิ่งที่น่าค้นหา …เธอได้ล่วงล้ำเข้าไปในดินแดนแห่งความลับที่ถูกกำหนดไว้จากบันทึกนี้ ดินแดนที่เธอไม่เชื่อว่าเป็นจริงเมื่อแยกจากโลกปัจจุบัน ..หญิง สาวต้องกลับประเทศไทยด้วยเหตุผลบางประการ ที่บ้านเกิดในเมืองไทย มณีจันทร์ สับสนและแยกแยะไม่ออกว่า ตัวเธออยู่ในความเป็นจริงอันใด.. “วันนี้คืออดีตของพรุ่งนี้ ? หรือ วันนี้คืออนาคตของเมื่อวาน ?” “มณีจันทร์” จะอยู่ในตำแหน่งไหนของตัวเธอเอง หลายครั้งที่เธอคิดอยู่เสมอว่า เธอเป็นต้นเหตุของบันทึกเสียเองหรือไม่ ? และการเดินทางครั้งใหม่ของ มณีจันทร์ ก็เริ่มขึ้น เมื่อภาวะสมดุล ความจริงกึ่งฝัน นำ มณีจันทร์ สู่ดินแดนที่แปลกหน้าทีละน้อย ดินแดนนั้นคือบ้านเกิดเมืองนอนของเธอนั่นเอง แต่เธอเป็นคนแปลกหน้าของที่นั่น…เธอได้กลับไปสู่บ้านเมืองของเธอเมื่อร้อยกว่าปีที่แล้ว กลับไปสู่ “สยาม” แห่งการเริ่มต้นของอารยธรรมใหม่ กลับไปสู่ รัชสมัยพระจอมเกล้าฯ ยุคแห่งการเอาตัวให้รอดจากการล่าอาณานิคมของตะวันตก ยุคที่ต้องยอมรับว่า “ภาษาอังกฤษคือภาษาอนาคต” “การกลับไปได้เห็น” ของมณีจันทร์เหมือนความฝันที่มีอยู่ในตัวเราทุกคน แต่อย่างไรก็ตาม คำว่า “ไม่มีที่ไหนเหมือนบ้าน” ก็ยังเป็นสิ่งเตือนใจเสมอ ..แต่ที่ไหนล่ะคือบ้านที่แท้จริงของเธอ ? ที่ใดคือปัจจุบันของเธอ ? ความรักอยู่ที่ภพไหน ? การเสียดินแดนครั้งสำคัญที่สุดในสยาม หรือ “วิกฤต ร.ศ. 112”..คือบทสุดท้ายของเรื่องราว รวมทั้งเป็นวิกฤตสำคัญของเธอด้วย เหตุการณ์ที่ปากน้ำ ใน “วิกฤต ร.ศ. 112” ทำให้มณีจันทร์ต้องเสียสละความรัก เพื่อ คงอดีตที่ถูกต้องไว้ มณีจันทร์ ได้เข้าใจว่า “ความทุกข์ที่เกิดจากความรัก ไม่ใช่เพราะมันจากไป หากแต่เพราะมันยังอยู่ต่างหาก”เบื้องหลังการถ่ายทำ เบื้องหลังการถ่ายทำ. ในการถ่ายภาพยนตร์เรื่องทวิภพใช้เวลาถ่ายทำทั้งหมด 2 ปีกว่าโดยการวิจัยประมาณ 1 ปีและการถ่ายทำ 6-7 เดือน- ฉากเรือรบ สมัยรัชกาลที่ 5 สร้างโมเดลปากน้ำ เตรียมไว้สำหรับถ่ายฉากยุธนาวีขนานย่อส่วนของจริงลงมาถึง 5 เท่าใช้งบประมาณ 1 ล้านบาท - ฉากเต้นรำฝรั่งเศส ใช้เวาลาถ่ายติดกันถึง 2 วัน 2 คืนเริ่มตั้งแต่ 18:00 น. - 06:00 น.นักแสดงนักแสดง. - วนิดา เฟเวอร์ ...มณีจันทร์ - รังสิโรจน์ พันธุ์เพ็ง ...หลวงอัครเทพวรการ - พิเศก อินทรครรชิต - พีรุตม์ ตุลานันท์ - นิรุตติ์ ศิริจรรยา ...พ่อของมณีจันทร์ - นุชนภางค์ จิตตางกูร - สเตฟาน แลมเบิร์ต ...ฟรังซัวส์ ซาเวีย - โรแลน เนวู ...กงสุลโอบาเรต์ - เจมส์ นีล ...หมอบรัดเลย์ มิชชันนารีชาวอเมริกัน - วัลลภ เถียรทอง ...พระจอมเกล้าเจ้าอยู่หัว รัชกาลที่ ๔ (คิงมงกุฏ) - วันชาติ ชุณห์ศรี ...เจ้าพระยาศรีสุริยวงศ์ (ช่วง บุนนาค) - พอล แม็กเดอมอล์ต ...เซอร์จอห์น เบาว์ริง - ธนะชัย ลิ่มสุวรรณ์ ...พระบาทสมเด็จพระจุลจอมเกล้าเจ้าอยู่หัว รัชกาลที่ ๕</doc>
