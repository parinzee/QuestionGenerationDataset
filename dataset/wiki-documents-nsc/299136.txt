<doc id="299136" url="https://th.wikipedia.org/wiki?curid=299136" title="เทศบาลเมืองปาดังเบซาร์">เทศบาลเมืองปาดังเบซาร์ เทศบาลเมืองปาดังเบซาร์ เป็นองค์กรปกครองส่วนท้องถิ่น ประเภทเทศบาลเมือง ตั้งอยู่ในเขตอำเภอสะเดา จังหวัดสงขลา ได้รับการยกฐานะเป็นเทศบาลเมือง ในปี พ.ศ. 2547ที่ตั้งอาณาเขตที่ตั้ง ที่ตั้งอาณาเขต. ที่ตั้ง. สำนักงานเทศบาลเมืองปาดังเบซาร์ 59 ถนนป้อม 1 ตำบลปาดังเบซาร์ อำเภอสะเดา จังหวัดสงขลา เทศบาลเมืองปาดังเบซาร์ ตั้งอยู่ทางทิศตะวันตกของอำเภอสะเดา มีระยะทางห่างจากตัวอำเภอสะเดา ตามเส้นทางหลวงจังหวัดสงขลาหมายเลข 4054 (ปาดังเบซาร์ - สะเดา) ประมาณ 12 กิโลเมตร มีพื้นที่ทั้งสิ้น 11.22 ตารางกิโลเมตรอาณาเขตอาณาเขต. - ทิศเหนือ ติดต่อกับ เทศบาลตำบลปาดัง - ทิศตะวันออก ติดต่อกับ เทศบาลตำบลปาดัง - ทิศใต้ ติดต่อกับ ประเทศมาเลเซีย - ทิศตะวันตก ติดต่อกับ เทศบาลตำบลปาดังประวัติ ประวัติ. ชุมชนปาดังเบซาร์ เป็นชุมชนชายแดนไทย – มาเลเซีย มีการติดต่อซื้อขายระหว่างกันมาเป็นเวลานานแล้ว และเป็นชุมชนที่มีความเจริญเติบโตอย่างรวดเร็ว มีผู้เข้ามาทำการค้า รวมทั้ง มาตั้งหลักแหล่งเพิ่มขึ้นเรื่อย ๆ ในระยะหนึ่งได้มีความเจริญ พอสมควรจึงได้ขอจัดตั้งเป็นสุขาภิบาล ซึ่งกระทรวงมหาดไทย ได้ประกาศยกฐานะชุมชนปาดังเบซาร์เป็นสุขาภิบาล ตามประกาศ ลงวันที่ 17 กรกฎาคม 2510 ในท้องที่บางส่วนของตำบลทุ่งหมอ ครอบคลุม พื้นที่ หมู่ที่ 7 และหมู่ที่ 9 โดยอาศัยความตามพระราชบัญญัติสุขาภิบาล พ.ศ. 2495 ให้ชื่อว่า “ สุขาภิบาลปาดังเบซาร์” ในปี พ.ศ. 2511 กระทรวงมหาดไทยได้ประกาศมอบหมายให้สุขาภิบาลปาดังเบซาร์ จัดหาประโยชน์ในที่ดินของรัฐ ในท้องที่ หมู่ที่ 7 และหมู่ที่ 9 ตำบลทุ่งหมอ อำเภอสะเดา จังหวัดสงขลา เพื่อนำรายได้มาบำรุงท้องถิ่น ต่อมาราษฎรเข้ามาตั้งหลักแหล่งมากขึ้น ทำให้เกิด ความหนาแน่นของชุมชนจึงมีการแบ่งแยกพื้นที่ของตำบลทุ่งหมอบางส่วนเป็นตำบลปาดังเบซาร์ ในปี พ.ศ. 2542 ได้มีพระราชบัญญัติเปลี่ยนแปลงฐานะสุขาภิบาลทั่วประเทศเป็นเทศบาลตำบล และได้ประกาศในราชกิจานุเบกษา เล่มที่ 116 ตอนที่ 9 ก ลงวันที่ 24 กุมภาพันธ์ 2542 มีผลบังคับใช้เมื่อวันอังคารที่ 25 พฤษภาคม 2542 สุขาภิบาลปาดังเบซาร์จึงเปลี่ยนฐานะเป็น เทศบาลตำบลปาดังเบซาร์ โดยผลแห่งกฎหมายเช่นเดียวกับสุขาภิบาลทั่วประเทศนับตั้งแต่ บัดนั้นเป็นต้นมา เหตุผลที่ได้ประกาศใช้พระราชบัญญัติฉบับนี้ก็เพื่อให้สอดคล้องกับบทบัญญัติ ของรัฐธรรมนูญแห่งราชอาณาจักรไทย พุทธศักราช 2540 ที่มุ่งกระจายอำนาจให้แก่องค์กร ปกครองส่วนท้องถิ่นทุกระดับ ในปี พ.ศ. 2547 ได้รับการยกฐานะเป็นเทศบาลเมืองปาดังเบซาร์ เมือวันที่ 8 พฤศจิกายน 2547ชุมชนในเขตเทศบาลเมือง ชุมชนในเขตเทศบาลเมือง. ชุมชนในเขตเทศบาลเมืองมีทั้งหมด 8 ชุมชน ดังต่อไปนี้- ชุมชนต้นพยอม - ชุมชนในตลาดปาดังเบซาร์ - ชุมชนหลังสระน้ำ - ชุมชนหลังมัสยิดเขตสยาม - ชุมชนหลังมัสยิดเขตรักษาสุข - ชุมชนหมู่บ้านสาธิต - ชุมชนร้อยไร่ - ชุมชนเขตเศรษฐกิจที่ 9ประชากร</doc>
