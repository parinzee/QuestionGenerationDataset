<doc id="45433" url="https://th.wikipedia.org/wiki?curid=45433" title="รายชื่อตัวละครในเก็นโซซุยโคเด็นที่ปรากฏหลายภาค">รายชื่อตัวละครในเก็นโซซุยโคเด็นที่ปรากฏหลายภาคลุค ลุค. ลุค (Luc) เป็นตัวละครจากเกมเก็นโซซุยโคเด็น ปรากฏตัวในภาค I, III และ III แต่ในภาค III กลับเป็นฝ่ายตรงข้ามกับตัวเอก ลุคเป็นหนึ่งในร่างโคลนนิ่งของฮิคุซัค เพื่อจุดประสงค์ในการให้เป็นผู้ถือครองรูนแห่งลมที่แท้จริง มีฝาแฝดคือ ซาซาไร ซึ่งเป็นร่างโคลนนิ่งของฮิคุซัคสำหรับถือครอง รูนแห่งดินที่แท้จริง บ้านเกิดของลุคคือราชอาณาจักรศักดิ์สิทธิ์แห่งฮาร์โมเนียแต่กลับไม่ได้อยู่ที่นั่น เนื่องจากเขาเคยประสบอุบัติเหตุบางอย่างก่อนที่จะเกิดสงครามรวบรวมแผ่นดินดูนันประมาณ 10 ปี เล็คนาร์ทจึงพาลุคไปอยู่ด้วยที่เกาะจอมเวทย์ (Magician's Isle) และกลายเป็นผู้ช่วยของเล็คนาร์ทตั้งแต่นั้นเป็นต้นมา เล็คนาร์ทสั่งให้เขาเข้าช่วย เทอร์ แม็คโดห์ล ในสงครามรูนแห่งประตู และริโอ ในสงครามรวบรวมแผ่นดินดูนัน ซึ่งในสงครามทั้ง 2 ครั้งนี้ ตัวลุคเองที่เป็นผู้เก็บศิลาแห่งดวงดาว (Tablet of Stars) และมอบให้ไว้กับปราสาทนั้นๆ นอกจากนี้ลุคยังเป็นคนอธิบายพลังเวทย์ของรูนแห่งสัตว์และความสามารถทั้งหมดของรูนนั้นพร้อมกับเหตุการณ์ที่เกิดขึ้นกับประชาชนแห่งมูส (citizens of Muse) แก่ริโออีกด้วย จากสงครามรวบรวมแผ่นดินดูนันนี้เองที่ทำให้เขาได้พบกับ ซาซาไร และเริ่มที่จะต้องการโจมตีกองทัพแห่งฮาร์โมเนียมากยิ่งขึ้น หลังสิ้นสุดสงครามดูนาน เขาเดินทางไปที่วัฏปราสาทในคริสตัลวาลเลย์และพบกับซาร่าที่มีพลังเวทย์มหาศาลตั้งแต่เกิดและถูกใช้ประโยชน์จากพลังของเธอมาตลอดโดยไม่เคยได้ความรักที่แท้จริง ลุคเห็นเธอเป็นเหมือนเขาในวัยเด็กจึงขอเล็คนาร์ทรับเธอมาเลี้ยงดู ทั้งสามคนเดินทางกลับไปยังเกาะจอมเวทย์และลุคสอนวิธีการใช้เวทย์ให้ซาร่า หลังจากนั้นลุคสามารถมองเห็นอนาคตได้จากรูนแห่งลมที่แท้จริง ซึ่งเป็นอนาคตที่ไม่มีสิ่งมีชีวิตหลงเหลืออยู่และไม่สมควรให้เกิดขึ้น ลุคจึงคิดวิธีการที่จะไม่ทำให้อนาคตที่เขามองเห็นเกิดขึ้นได้ ซึ่งนั่นก็คือการทำลายรูนลมที่แท้จริง ดังนั้นลุคจึงเดินทางออกจากเกาะจอมเวทย์ เล็คนาร์ทไม่สามารถที่จะหยุดเขาไว้ได้เนื่องจากพลังของรูนแห่งประตูด้านหลังที่เล็คนาร์ทถือครองไว้นั้นไม่สามารถเทียบเท่าพลังของรูนแห่งลมที่แท้จริงได้ (เนื่องจากเป็นรูนเพียงครึ่งเดียวจากรูนแห่งประตูเท่านั้น) เพื่อเป็นการทำตามแผนการ ลุคได้รับตำแหน่งเข้าเป็นสังฆราชแห่งราชอาณาจักรฮาร์โมเนียโดยการสวมหน้ากากเอาไว้ และเริ่มที่จะทำการรวบรวมรูนแห่งธาตุทั้งห้า ซึ่งได้แก่ รูนแห่งดินที่แท้จริง, รูนแห่งไฟที่แท้จริง, รูนแห่งน้ำที่แท้จริง, รูนแห่งลมที่แท้จริง และรูนแห่งสายฟ้าที่แท้จริง ซึ่งเป็นชนวนสำคัญในการเกิดสงครามทูตแห่งเพลิงครั้งที่สอง (Second Fire Bringer War) แต่ในที่สุดลุคก็ถูกผู้ถือครองรูนแห่งไฟที่แท้จริงเอาชนะได้ในที่สุด ภายหลังสงครามสิ้นสุดลง ลุคได้เสียชีวิตไปพร้อมกับซาราห์ภายใต้วิหารที่ถล่มลงมา วิญญาณของทั้ง 2 คนได้กลับไปยังหาเล็คนาร์ทยังเกาะจอมเวทย์ เล็คนาร์ทได้ให้อภัยในสิ่งที่ลุคได้กระทำ จากนั้นวิญญาณของทั้งคู่จึงได้สลายไปจีน จีน. จีน () เป็นตัวละครจากเกมเก็นโซซุยโคเด็น เป็น 1 ใน 2 ตัวละครที่ปรากฏออกมาทุกภาค จีน เป็นคนที่มีประวัติเป็นปริศนา และคาดว่าเธอน่าจะถือครองรูนแท้ไว้ ในทุกๆ ภาคเธอจะทำหน้าที่เป็นคนขายและสลักรูน และตั้งแต่ภาค IV ก็สามารถที่จะนำเธอเข้าร่วมกลุ่มต่อสู้ได้ แม้จีนจะมีอาวุธเป็นคถาแต่ด้วยความสามารถแล้วเธอน่าจะเป็นจอมเวทย์มากกว่า นักสู้ ในขณะเกิดสงครามกลางเมืองในฟาเลนา จีนได้ถูกตระกูลก็อดวินขอให้เป็นผู้สลักรูนแห่งตะวันให้กับเจ้าหญิงลิมแต่ก็ไม่สำเร็จ และเป็นคนที่สลักรูนสนธยาให้กับอาเลเนีย นอกจากนี้เธอยังเคยอยู่ในเมืองเก่าแก่ภายในหลุมทางเหนืออีกด้วยซาซาไร ซาซาไร. ซาซาไร () เป็นตัวละครจากเกมเก็นโซซุยโคเด็น ปรากฏตัวในภาค II และ III, ซาซาไรเป็นสังฆราชแห่งราชอาณาจักรฮาร์โมเนีย และเป็นผู้ถือครองรูนแห่งดินที่แท้จริง ในภาค II เราจะไม่สามารถนำมาเป็นพวกได้ ซาซาไรเป็นร่างโคลนนิ่งของฮิคุซัค เพื่อจุดประสงค์ในการให้ซาซาไรเป็นผู้ถือครองรูนแห่งดินที่แท้จริง ตั้งแต่เกิดมาได้ถูกฝึกฝนเพื่อที่จะให้กลายเป็นสังฆราชแห่งราชอาณาจักรศักดิ์สิทธิ์แห่งฮาร์โมเนีย ซา ซาไรปรากฏตัวครั้งแรกในสมัยสงครามรวบรวมแผ่นดินดูนัน ในเหตุการณ์นั้นซาซาไรได้ถูกส่งไปเป็นหัวหน้ากองทัพให้กับกองทัพแห่งไฮน์ แลนด์ (Highland Military) ในการต่อสู้กองทัพของซาซาไรก็ได้ถูกพลังของรูนแห่งลมที่แท้จริงซึ่ง ลุคเป็นผู้ถือครองอยู่โจมตีจนกองทัพต้องแตกผ่ายไป หลังจากเหตุการณ์นั้นเองซาซาไรจึงได้ถูกบังคับให้ออกจากราชอาณาจักรแห่งฮาร์ โมเนีย ภายหลังเมื่อเกิดเหตุการณ์สงครามทูตแห่งเพลิงครั้งที่สอง เขาเป็นผู้นำกองทัพแห่งฮาร์โมเนียเข้าสู่กลาสแลนด์ (Grasslands) และได้มีโอกาสเข้าต่อสู้กับลุค แต่ก็ต้องผ่ายแพ้กลับมาและยังถูกลุคขโมยรูนแห่งดินที่แท้จริงไป เขาจึงได้เข้าร่วมกับฝ่ายของไฟบริงเกอร์ (Fire Bringer, กองทัพของผู้ถือครองรูนแห่งไฟที่แท้จริง) เพื่อเข้าต่อสู้กับลุคอีกครั้งหนึ่ง จนในที่สุดเขาก็สามารถนำรูนแห่งดินที่แท้จริงกลับมาได้ และยังได้ช่วยไฟบริงเกอร์ปราบลุคจนสำเร็จได้อีกด้วย ภายหลังสงครามสิ้นสุดลง ซาซาไรได้กลับไปดำรงตำแหน่งสังฆราชแห่งราชอาณาจักรฮาร์โมเนียต่อไปฟุตช์ ฟุตช์. ฟุตช์ () เป็นตัวละครจากเกมเก็นโซซุยโคเด็น ปรากฏตัวออกมาในภาคที่ I, II, III และเก็นโซซุยโคไกเด็น ฉบับที่ 2 อีกด้วย ฟุตช์เป็นนักรบมังกร ดังนั้นฟุตช์จึงเดินทางไปพร้อมกับไบร์ทเสมอ ฟุตช์เป็นอัศวินมังกร ในอดีตเขามีมังกรคู่หูชื่อแบล็คแต่เสียชีวิตไปเพราะแบล็คนำตัวเองเป็นเครื่องป้องกันให้ฟุตช์จากการโจมตีของวินดี้ ตามกฎของอัศวินมังกรเมื่ออัศวินสูญเสียคู่หูไปแล้วจะต้องถูกปลดจากตำแหน่ง ดังนั้นฟุตช์จึงได้ออกเดินทางจากหมู่บ้านไปพร้อมกับ เทอร์ แม็คโดห์ล ภายหลังสงครามรูนแห่งประตูสิ้นสุดลง เขาได้เดินทางไปยังคริสตัลวาลเลย์ (Crystal Valley) และได้พบกับเคนท์เด็กชายอายุรุ่นราวคราวเดียวกันและกลายเป็นเพื่อนสนิทกันอย่างรวดเร็ว เคนท์และฟุตช์ได้ค้นพบไข่ของมังกรภายในหุบเขาราคุไท (Mt. Rakutei) ซึ่งมังกรตัวนั้นก็คือ ไบร์ท นั่นเอง ต่อมาฟุตช์ได้รับหน้าที่ในการดูแล ชารอน ลูกสาวของมิลเลียหัวหน้ากองอัศวินมังกรคนใหม่ และพยายามอย่างหนักเพื่อเข้ารับตำแหน่งอัศวินขั้น 3 ต่อไปเม็ก เม็ก. เม็ก (อังกฤษ: Meg) เป็นตัวละครจากเกมเก็นโซซุยโคเด็น ปรากฏตัวในภาค I, II และไกเด็นประวัติ ประวัติ. เม็กเป็นหลานสาวของจุปโปะช่าง ทำตุ๊กตากล โดยเม็กได้ติดตามจุปโปะมาตลอดเพื่อขอเรียนรู้วิชาจากเขา แต่เขายังคิดว่าเม็กนั้นยังไม่พร้อมที่จะเรียนรู้จึงไม่ยอมสอนอะไร ใน สงครามรูนแห่งประตู เม็กได้เข้าร่วมกองทัพโทรันหวังว่าจะได้แอบขโมยความสามารถจากปู่มา แต่จนแล้วจนรอดเธอก็ไม่ได้อะไรเลย เหลือเพียงหุ่นไม้ที่ชื่อแก็ดเจ็ด ที่จุปโปะมอบให้เธอเพื่อออกไปสำรวจโลกเท่านั้น ในสงครามรวบรวมแผ่นดินดูนัน เม็กได้พัฒนาหุ่นให้ดีขึ้นจนกลายเป็นแก็ดเจ็ต Z หลังจบสงคราม เธอได้เดินทางไปคริสตัล วาลเลย์ (Crystal Valley) พร้อมกับมิลลี ในระหว่างการเดินทาง ทั้งสองก็ได้พบกับแนชและวิกิ ทั้ง4คนได้เดินทางไปยังอดีตและอนาคตจากการเทเลพอตของวิกิ ในระหว่างนั้นเองก็ได้ไปพบกับเม็กในตอนโต ซึ่งในตอนนั้นเม็กก็ได้มีครอบครัวแล้วและยังได้มอบมอบหุ่นแก็ดเจ็ต Zของเธอให้เบลล์ซึ่งเป็นลูกสาวไป เพื่อให้เบลล์ออกเดินทางและตามหาเธอให้เจอเล็คนาร์ท เล็คนาร์ท. เล็คนาร์ท (อังกฤษ: Laknaat) เป็นตัวละครจากเกมเก็นโซซุยโคเด็น ปรากฏตัวออกมาในทุกภาค เป็นผู้ถือครองรูนแห่งประตูด้านหลัง แต่ไม่สามารถนำเข้าเป็นพวกได้ประวัติ ประวัติ. เล็คนาร์ท เกิดและเติบโตที่หมู่บ้านรูนแห่งประตู แต่หมู่บ้านกลับถูกราชอาณาจักรฮาร์โมเนียโจมตี (เธอสูญเสียการมองเห็นจากการถูกโจมตีครั้งนั้น) เล็คนาร์ทและวินดี้จึง ได้ทำการแบ่งรูนแห่งประตูออกเป็นสองส่วน โดยทำการถือครองกันคนละส่วนและแยกกันหนีจากการถูกโจมตี วินดี้ทำการถือครองรูนแห่งประตูด้านหน้า ส่วนเล็คนาร์ททำการถือครองรูนแห่งประตูด้านหลัง เล็คนาร์ทได้รับลุคที่ ถูกทอดทิ้งจากราชอาณาจักรฮาร์โมเนียมาเลี้ยงดูและสอนการใช้เวทมนตร์ให้ ในสงครามรูนแห่งประตู เล็คนาร์ทได้ใช้พลังของรูนแห่งประตูด้านหลังร่วมมือกับรูนแห่งมังกรของโจ ชัวร์ทำการดึงกองทัพปีศาจกลับไปยังมิติเดิมได้สำเร็จ และทำให้วินดี้เสียชีวิตจากเหตุการณ์ครั้งนั้น ทำให้รูนแห่งประตูด้านหน้าหายสาบสูญไป เล็คนาร์ททำหน้าที่เป็นผู้ ควบคุมสมดุลแห่งสรรพสิ่งในจักรวาล และจะปรากฏตัวต่อหน้าเหล่าผู้กล้าต่างๆ ในเวลาที่สมควรและบอกถึงพลังอำนาจต่างๆ ของรูนที่ผู้กล้าเหล่านั้นถือครองอยู่ (หากเราสามารถหาเพื่อนได้ครบทั้ง 108 เล็คนาร์ทจะเข้ามาเปิดผนึกพลังสุดท้ายของรูนที่ผู้กล้าเหล่านั้นถือครอง อยู่)</doc>
