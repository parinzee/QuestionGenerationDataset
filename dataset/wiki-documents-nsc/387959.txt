<doc id="387959" url="https://th.wikipedia.org/wiki?curid=387959" title="นรกขุม 19 เกมสั่งตาย">นรกขุม 19 เกมสั่งตาย นรกขุม 19 เกมสั่งตาย (, ) ภาพยนตร์สยองขวัญแฟนตาซีสัญชาติฮ่องกงในปี ค.ศ. 2007เรื่องย่อ เรื่องย่อ. ในงานส่งท้ายปีเก่าต้อนรับปีใหม่ของปี ค.ศ. 1997 มีนักศึกษาชายคนหนึ่งฆ่าตัวตายในห้องพักของตนเอง ฤดูร้อนปี ค.ศ. 2007 นักศึกษาสาวกลุ่มหนึ่ง เพิ่งย้ายเข้ามาอยู่ในหอพักของมหาวิทยาลัย ประกอบด้วย เรน, อีวา, แมนดี้ และ เวนดี้ ต่อมา อีวาได้ฆ่าตัวตายอย่างลึกลับที่หน้าตึกร้างแห่งหนึ่ง ที่เรียกว่า "ตึกผี" เรน เป็นคนสุดท้ายที่ได้เจอเธอ และได้ถ่ายรูปเธอด้วยโทรศัพท์มือถือเป็นรูปสุดท้าย หมอเหยิน จิตแพทย์ขาพิการประจำมหาวิทยาลัย เป็นผู้ให้คำปรึกษาแก่นักศึกษากลุ่มนี้ โดยมี ไวโอเล็ต เป็นผู้ช่วย เรนได้พบกับ สารวัตรยิป นายตำรวจที่รู้จักเธอมาก่อน ที่มาเพื่อสืบการตายของอีวา เรนได้รู้ว่าการฆ่าตัวตายของอีวาเป็นการเล่นเกมอย่างหนึ่ง คือ การฝ่านรกขุมต่าง ๆ ซึ่งไวโอเล็ตเป็นผู้สร้างขึ้นมา โดยติดต่อผ่านเอสเอ็มเอสทางโทรศัพท์มือถือ นรกในเกมนี้มีทั้งหมด 19 ขุม โดยที่ขุมแรกถึงขุมที่ 9 เป็นขุมที่ผ่านได้ง่าย ๆ เพียงเอาชนะความกลัวฝังใจในอดีต แต่หลังจากนั้นถึงขุมที่ 18 จะผ่านได้ยาก และขุมที่ 19 เป็นขุมที่ไม่มีในความเชื่อ และไม่มีใครรู้ว่ามันจะมีสภาพเป็นอย่างไร ขณะเดียวกัน แมนดี้ก็เล่นเกมนี้ด้วยสภาพจิตใจที่หวาดผวา เรนพยายามห้ามเธอ แต่ก็ไม่เป็นผล ไวโอเล็ตได้เล่นเกมนี้พร้อมเธอและก็จมน้ำตาย เรนได้พบกับ อาเกา นักศึกษาศิลปะหนุ่มที่ดูเหมือนว่าจะเป็นผู้ให้กำลังใจเธอและแนะนำเธอให้ผ่านแต่ละขุมไปให้ได้ เรนและสารวัตรยิปมารู้ทีหลังว่า อาเกา นั้นไม่มีตัวตนเพียงแต่เป็นภาพหลอนของนักศึกษาที่ฆ่าตัวตายเมื่อ 10 ปีก่อน โดยที่หมอเหยินเป็นผู้วางแผนทั้งหมดนักแสดงนักแสดง. - เรน...อาเจียว - หมอเหยิน...ถัน เหย้าเหวิน - สารวัตรยิป...ช้วน ตัม - แมนดี้...บอนนี่ เสียน - ไวโอเล็ต...วินซี่ ชาน - อีวา...หลี ม่านหยิม - แวนดี้...อาซา - อาเกา...โจนส์ ซู - บรรณารักษ์ห้องสมุด...หมี เซียะเบื้องหลัง เบื้องหลัง. สร้างมาจากนวนิยายสยองขวัญวัยรุ่นในชื่อเดียวกัน ที่เป็นที่นิยมอย่างยิ่ง โดยสามารถทำยอดขายกว่า 2 ล้านเล่มในจีน ที่เขียนโดย ชอย ซุน เข้าฉายในเดือนกันยายน ค.ศ. 2007 โดยมี อาเจียว นักร้องสาววัยรุ่นแห่งวงทวินส์มารับบทนำ และมี อาซา คู่ดูโอมารับประกอบในเรื่องพร้อมด้วยนักแสดงวัยรุ่นของฮ่องกงและรุ่นใหญ่มากมาย โดยที่คำว่า "Naraka" ก็คือ นรก ในภาษาสันสกฤตที่มีความเชื่อว่ามีทั้งหมด 18 ขุม แต่ในประเทศไทย มิได้เข้าฉายในโรงภาพยนตร์ทั่วไป แต่มีจำหน่ายในรูปแบบวีซีดีและดีวีดี</doc>
