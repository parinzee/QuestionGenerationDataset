<doc id="675463" url="https://th.wikipedia.org/wiki?curid=675463" title="พิชัย สายโยธา">พิชัย สายโยธา สิบเอก พิชัย สายโยธา อดีตนักมวยสาลสมัครเล่นทีมชาติไทย เกิดเมื่อวันที่ 24 ธันวาคม พ.ศ. 2522 ที่บ้านโนนทอง ตำบลสระนกแก้ว อำเภอโพนทอง จังหวัดร้อยเอ็ด เป็นบุตรของนายสายัณต์ และนางสุภา สายโยธา พิชัย เคยได้เหรียญเงินในการแข่งขันมวยสากลสมัครเล่นชิงแชมป์โลก 2003 โดยเป็นฝ่ายแพ้ต่อ มาริโอ คินเดลาน เจ้าของเหรียญทองโอลิมปิก 2 สมัยชาวคิวบา และในการคัดตัวเพื่อเข้าแข่งขันในโอลิมปิก 2004 ที่กรุงเอเธนส์ ประเทศกรีซ พิชัยเป็นฝ่ายแพ้ต่อ สมรักษ์ คำสิงห์ นักมวยรุ่นพี่ไปในการชกที่เดอะมอลล์บางแค ในการแข่งขันซีเกมส์ 2005 ที่กรุงมะนิลา ประเทศฟิลิปปินส์ พิชัยลงแข่งขันในรุ่นไลท์เวลเตอร์เวท (64 กิโลกรัม) ได้เหรียญทอง ด้วยการเอาชนะ โรเมโร บริน นักมวยชาวฟิลิปปินส์ไป 28-23 หมัด ต่อมาในโอลิมปิก 2008 ที่กรุงปักกิ่ง ประเทศจีน พิชัยได้ลงแข่งขันในรุ่นไลท์เวท (60 กิโลกรัม) โดยจับสลากผ่านได้ในรอบแรก หรือรอบ 16 คน ในรอบที่สอง หรือรอบ 8 คนสุดท้าย พิชัยพบกับ เบียก จอง-ซับ นักมวยชาวเกาหลีใต้ และเป็นฝ่ายแพ้ไป 10-4 หมัด หลังการชกเจ้าตัวยอมรับว่านี่เป็นการชกที่ดีที่สุดของตนแล้ว และได้ประกาศแขวนนวมไปในที่สุดเกียรติประวัติเกียรติประวัติ. - เหรียญทองซีเกมส์ 3 สมัย (2003, 2005, 2007) - เหรียญเงินมวยสากลสมัครเล่นชิงแชมป์โลก 2003 - เหรียญเงินมวยสากลสมัครเล่นชิงแชมป์เอเชีย 2006</doc>
