<doc id="523151" url="https://th.wikipedia.org/wiki?curid=523151" title="เทศบาลเมืองปรกฟ้า">เทศบาลเมืองปรกฟ้า เทศบาลเมืองปรกฟ้า หรือ เมืองปรกฟ้า ตั้งอยู่ในเขตตำบลเกาะจันทร์ อำเภอเกาะจันทร์ จังหวัดชลบุรี ห่างจากตัวเมืองชลบุรีประมาณ 48 กิโลเมตรประวัติ ประวัติ. เดิมเทศบาลเมืองปรกฟ้ามีฐานะเป็น องค์การบริหารส่วนตำบลเกาะจันทร์ และได้รับการยกฐานะเป็น เทศบาลเมืองปรกฟ้า ตามประกาศกระทรวงมหาดไทย ลงวันที่ 30 กันยายน พ.ศ. 2554 อนึ่ง ในการยกฐานะเป็นเทศบาลได้เปลี่ยนชื่อองค์กรจาก "เกาะจันทร์" เป็น "ปรกฟ้า" ตามชื่อบ้านปรกฟ้า (หมู่ที่ 7 ตำบลเกาะจันทร์) ซึ่งเป็นหมู่บ้านสำคัญในพื้นที่ ทั้งนี้เพื่อไม่ให้มีชื่อซ้ำกับเทศบาลตำบลเกาะจันทร์ (บริเวณตัวอำเภอเกาะจันทร์) ที่มีอยู่แต่เดิมเนื้อที่และอาณาเขต เนื้อที่และอาณาเขต. เทศบาลเมืองปรกฟ้ามีเนื้อที่โดยประมาณ 182.06 ตารางกิโลเมตร หรือประมาณ 113,790 ไร่ มีอาณาเขตติดต่อกับองค์กรปกครองส่วนท้องถิ่นข้างเคียงดังนี้- ทิศเหนือ ติดต่อกับเขตองค์การบริหารส่วนตำบลหนองเหียง (อำเภอพนัสนิคม) และเขตองค์การบริหารส่วนตำบลหนองไม้แก่น (อำเภอแปลงยาว จังหวัดฉะเชิงเทรา) - ทิศตะวันออก ติดต่อกับเขตองค์การบริหารส่วนตำบลคลองตะเกรา (อำเภอท่าตะเกียบ จังหวัดฉะเชิงเทรา) - ทิศใต้ ติดต่อกับเขตองค์การบริหารส่วนตำบลเกษตรสุวรรณและเขตองค์การบริหารส่วนตำบลวัดสุวรรณ (อำเภอบ่อทอง) - ทิศตะวันตก ติดต่อกับเขตองค์การบริหารส่วนตำบลท่าบุญมีและเขตเทศบาลตำบลเกาะจันทร์ (อำเภอเกาะจันทร์)ภูมิประเทศ ภูมิประเทศ. เทศบาลเมืองปรกฟ้ามีสภาพภูมิประเทศทั่วไปเป็นที่ราบเนินลูกคลื่น พื้นที่ส่วนใหญ่ใช้ทำการเกษตร มีลำคลองไหลผ่าน 1 สาย คือ คลองหลวง มีอ่างเก็บน้ำ 1 แห่ง คือ อ่างเก็บน้ำบ้านสระตาพรหมประชากร ประชากร. เมืองปรกฟ้ามีประชากรทั้งสิ้น 14,254 คน ส่วนใหญ่ประกอบอาชีพทางการเกษตร การค้าขายจะทำกันเล็กน้อยภายในครอบครัว เนื่องจากไม่มีโรงงานอุตสาหกรรมในเขตอำเภอเกาะจันทร์ ทำให้ชาวบ้านส่วนใหญ่ไปรับจ้างในโรงงานอุตสาหกรรมในท้องถิ่นอื่น</doc>
