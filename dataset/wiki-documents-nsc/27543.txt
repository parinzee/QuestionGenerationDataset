<doc id="27543" url="https://th.wikipedia.org/wiki?curid=27543" title="พาวเวอร์ดอลส์">พาวเวอร์ดอลส์ พาวเวอร์ดอลส์ (; ) เป็นเกมซิมูเลชั่นแนววางแผนการรบ พัฒนาโดยบริษัท โคงะโดสตูดิโอ (ปัจจุบันคือ บริษัท โคงะโดสตูดิโอ จำกัด) ซึ่งออกวางจำหน่ายในรูปแบบของเกมคอมพิวเตอร์, PC-FX และ เพลย์สเตชัน เนื้อหาของเกม พาวเวอร์ดอลส์ ได้เริ่มต้นขึ้นในปี ค.ศ. 2535 เมื่อ ดาวเคราะห์ออมนี ได้ทำการประกาศสงครามเพื่อแยกตัวเป็นอิสระจากรัฐบาลโลก ซึ่งผู้เล่นจะต้องทำการบังคับให้หน่วยรบพิเศษ ภายใต้ชื่อหน่วย DoLLS (ย่อมาจาก Detachment of Limited Line Service) ของฝ่าย กองทัพออมนี ปฏิบัติภารกิจที่ได้รับมอบหมายในแต่ละฉากให้สำเร็จลุล่วง โดยสมาชิกในหน่วย DoLLS จะเป็นผู้หญิงล้วน พวกเธอจะบังคับเครื่องจักรกลรูปร่างคล้ายมนุษย์ที่เรียกว่า พาวเวอร์โลดเดอร์ (Power Loader) เข้าห้ำหั่นกับกองทัพรัฐบาลโลก ซึ่ง พาวเวอร์โลดเดอร์ นี้ นอกจากจะใช้เป็นอาวุธในการรบแล้ว ยังใช้เป็นเครื่องมือทำลายสิ่งก่อสร้างที่เป็นเป้าหมาย และใช้ช่วยเหลือผู้คนอีกด้วย หลังจากที่เกม พาวเวอร์ดอลส์ ภาคแรกได้ออกวางจำหน่ายในปี ค.ศ. 1994 ก็ได้รับความนิยมในหมู่นักเล่นเกมอย่างสูง ทางบริษัท โคงะโดสตูดิโอ จึงได้พัฒนาเกมภาคต่อออกมาเรื่อยๆ พร้อมกับเพิ่มตัวละครใหม่ๆ เข้าไปอีกหลายคน โดยปัจจุบันได้ออกมาแล้วถึง 6 ภาค นอกจากนี้ยังมีการสร้างเป็นอะนิเมะ ออกวางจำหน่ายในรูปแบบของ OVA อีก 2 ภาค คือภาค Omni Senki 2540 (บันทึกสงครามออมนี ปี 2540) ในปี ค.ศ. 1996 และภาค Project α (โปรเจกต์อัลฟา) ในปี ค.ศ. 1998เกมเกม. - POWER DoLLS - สำหรับ PC-98, FM TOWNS, DOS/V, Windows ออกวางจำหน่าย 14 มกราคม ปี ค.ศ. 1994- POWER DoLLS 2 - สำหรับ PC-98, FM TOWNS, DOS/V ออกวางจำหน่าย 16 ธันวาคม ปี ค.ศ. 1994 - สำหรับ PlayStation ออกวางจำหน่าย 20 พฤศจิกายน ปี ค.ศ. 1997- POWER DoLLS FX - สำหรับเครื่อง PC-FX ออกวางจำหน่าย 23 กุมภาพันธ์ ปี ค.ศ. 1996 - เป็นการนำ OVA ภาค Omni Senki 2540 มาสร้างเป็นเกม มีตัวละครหลักทั้งหมด 6 คน- POWER DoLLS 2 DASH - สำหรับ PC-98, DOS/V ออกวางจำหน่าย 9 สิงหาคม ปี ค.ศ. 1995- ADVANCED POWER DoLLS 2 - สำหรับ PC-98, DOS/V ออกวางจำหน่าย 5 เมษายน ปี ค.ศ. 1996 - สำหรับ Windows ออกวางจำหน่าย 29 มกราคม ปี ค.ศ. 1999- POWER DoLLS 3 - สำหรับ Windows ออกวางจำหน่าย 26 มีนาคม ปี ค.ศ. 1999- POWER DoLLS 4 - สำหรับ Windows ออกวางจำหน่าย 18 เมษายน ปี ค.ศ. 2000- POWER DoLLS 5 - สำหรับ Windows ออกวางจำหน่าย 26 เมษายน ปี ค.ศ. 2002- POWER DoLLS 5X - สำหรับ Windows ออกวางจำหน่าย 20 ธันวาคม ปี ค.ศ. 2002- POWER DoLLS 6 - สำหรับ Windows ออกวางจำหน่าย 27 กุมภาพันธ์ ปี ค.ศ. 2004โอวีเอโอวีเอ. - POWER DoLLS Omni Senki 2540 - POWER DoLLS Project α</doc>
