<doc id="495425" url="https://th.wikipedia.org/wiki?curid=495425" title="เจ้าหญิงมาซาโกะ พระชายาในเจ้าชายสึเนฮิซะ">เจ้าหญิงมาซาโกะ พระชายาในเจ้าชายสึเนฮิซะ เจ้าหญิงมะซะโกะ พระชายาในเจ้าชายสึเนะฮิซะ (; 30 กันยายน พ.ศ. 2431 — 8 มีนาคม พ.ศ. 2483) หรือพระนามเดิมว่า เจ้าหญิงมะซะโกะ เจ้าหญิงสึเนะ () เป็นพระราชธิดาในจักรพรรดิเมจิ ที่ประสูติแต่พระสนมซะชิโกะพระประวัติ พระประวัติ. เจ้าหญิงมะซะโกะ ประสูติเมื่อวันที่ 30 กันยายน พ.ศ. 2431 เป็นพระราชธิดาในจักรพรรดิเมจิ ประสูติแต่พระสนมซะชิโกะ (สกุลเดิม: โซะโนะ) มีพระอิสริยยศเดิมว่า เจ้าหญิงสึเนะ พระองค์มีพระสวามีในอนาคตที่ถูกวางตัวไว้คือ เจ้าชายสึเนะฮิซะ ทะเกะดะ, เจ้าชายโยะชิฮิซะ คิตะชิระกะวะ และเจ้าชายนะรุฮิซะ คิตะชิระกะวะ จักรพรรดิเมจิได้สร้างพระตำหนักใหม่แก่เจ้าชายสึเนะฮิซะในเดือนมีนาคม พ.ศ. 2449 ที่กว้างขวางและเหมาะสมกับพระราชธิดาของพระองค์ ที่สุดเจ้าชายสึเนะฮิซะและเจ้าหญิงมะซะโกะได้เสกสมรสเมื่อวันที่ 30 เมษายน พ.ศ. 2451 มีพระโอรสและพระธิดา คือ1. เจ้าชายสึนะโยะชิ (; 2452–2535) เสกสมรสกับมิสึโกะ ซันโจ มีพระบุตรห้าคน 2. เจ้าหญิงอะยะโกะ (; 2454–2546) เสกสมรสกับเคานต์สึเนะมิสึ ซะโนะ มีพระบุตรสี่คน เจ้าหญิงมะซะโกะ สิ้นพระชนม์เมื่อวันที่ 8 มีนาคม พ.ศ. 2483 สิริพระชนมายุ 51 พรรษาพระเกียรติยศพระอิสริยยศพระเกียรติยศ. พระอิสริยยศ. - เจ้าหญิงมะซะโกะ เจ้าหญิงสึเนะ (30 กันยายน พ.ศ. 2431 – 30 เมษายน พ.ศ. 2451) - เจ้าหญิงมะซะโกะ พระชายาในเจ้าชายสึเนะฮิซะ (30 เมษายน พ.ศ. 2451 – 8 มีนาคม พ.ศ. 2483)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ</doc>
