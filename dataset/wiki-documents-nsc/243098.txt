<doc id="243098" url="https://th.wikipedia.org/wiki?curid=243098" title="อุ่นไอรักสายลมหนาว">อุ่นไอรักสายลมหนาว อุ่นไอรักสายลมหนาว เป็นละครที่ออกอากาศในช่วงเวลาไพร์มไทม์ของญี่ปุ่น คือ ละครวันจันทร์ เวลา 21:00 น. เรียกว่า "เกะสุคุ ดราม่า" () นำแสดงโดย ยูจิ โอดะ และอากิโกะ ยาดะ เกี่ยวกับชีวิตคนหนุ่มสาวเหล่าพนักงานของบริษัทผลิตเครื่องกีฬาชื่อดังที่ชื่อว่า Heart Sport ที่ต่างก็พยายามตามความฝันของตนเอง รวมไปถึงมุมมองในเรื่องความรักของแต่ละคนเนื้อเรื่อง เนื้อเรื่อง. เคนจิได้พบกับยูกิครั้งแรก ตอนที่ทั้งคู่ไปทำงานร่วมกันที่นิวซีแลนด์ ต่อมาก็มีเหตุจำเป็นให้คนทั้งคู่ต้องมาอาศัยอยู่ในอพาร์ตเมนท์ห้องติดกัน เนื่องจากต่างก็ทำงานอยู่ในบริษัทเดียวกัน เคนจิและยูกิจึงตกลงกันว่าจะปิดเรื่องที่อาศัยอยู่อพาร์ตเมนท์เดียวกันเป็นความลับจากคนในบริษัท เพื่อไม่ให้เกิดข่าวลือเสียหายออกไป ยูกิป่วยเป็นโรคร้ายชนิดหนึ่ง ซึ่งเมื่อผ่าตัดทำการรักษาแล้ว อาการจะทรงตัวอยู่ได้ชั่วระยะหนึ่ง จากนั้นจะทรุดหนักลงอีก ยูกิเข้าใจถึงเรื่องนี้ดี จึงไม่เปิดใจรักใคร เมื่ออาการป่วยของยูกิกำเริบขึ้น ทำให้เธอจำเป็นต้องเดินทางไปรักษาตัวที่ต่างประเทศ ในขณะที่ประธานบริษัทได้แจ้งข่าวร้ายว่า ทางบอร์ดบริหารมีมติให้ถอนตัวจากธุรกิจเครื่องกีฬาฤดูหนาว ทำให้เคนจิตัดสินใจออกมาทำตามความฝันของตน และเตรียมตัวเพื่อออกตามหายูกิตัวละครตัวละคร. - เคนจิ ฮารุกิ - ยูจิ โอดะ หัวหน้าแผนกเครื่องกีฬาฤดูหนาว เป็นคนเอาจริงเอาจังในการทำงาน ต้องแบ่งห้องพักของตนเองครึ่งหนึ่งให้ทางอพาร์ตเมนท์ทำเป็นห้องให้ยูกิพัก - ยูกิ อาโออิ - อากิโกะ ยาดะ เลขานุการผู้บริหารของ Heart Sport เคยเป็นสาวห้าวมาก่อน มีความลับที่ไม่อยากบอกใครเก็บซ่อนไว้ คอยเป็นห่วงนาโอยะอยู่ห่างๆ - นาโอยะ ฮิกะคิ - ฮิโรชิ ทามากิ ดีไซเนอร์แผนกวิจัยและพัฒนาเครื่องกีฬาฤดูหนาว บุคลิกเป็นเพลย์บอย คบหญิงสาวหลายคน แต่ในความเป็นจริง เป็นคนรักจริง เฝ้าคอยริสึโกะมานานถึง 4 ปี - ริสึโกะ ฟุจิซาว่า - นานะ คาตะเสะ ดีไซเนอร์ชั่วคราวแผนกวิจัยและพัฒนาเครื่องกีฬาฤดูหนาว ปิดตัวเองจากความรักเนื่องจากคนรักของตนเสียชีวิตจากไปเมื่อ 4 ปีก่อน - ทัปเป ฮายามะ- มิระอิ โมริยาม่าพนักงานใหม่ของแผนกเครื่องกีฬาฤดูหนาว ท่าทางไม่มั่นใจในตนเองชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
