<doc id="532684" url="https://th.wikipedia.org/wiki?curid=532684" title="จัสมิน อินเตอร์เนชั่นแนล">จัสมิน อินเตอร์เนชั่นแนล บริษัท จัสมิน อินเตอร์เนชั่นแนล จำกัด (มหาชน) ( ชื่อย่อ:JAS) บริษัทดำเนินธุรกิจร่วมลงทุนผ่านบริษัทในเครือ (Investment as a Holding Company) แต่เพียงอย่างเดียว ซึ่งส่วนใหญ่เป็นธุรกิจที่เกี่ยวกับการสื่อสารโทรคมนาคมและสารสนเทศในระบบต่างๆ รวมทั้งธุรกิจอื่นๆ ที่เกี่ยวเนื่องประวัติ ประวัติ. บริษัทก่อตั้งเมื่อวันที่ 3 ธันวาคม พ.ศ. 2525 โดยในระยะเริ่มแรกบริษัทดำเนินธุรกิจในด้านการให้คำปรึกษาทางด้านวิศวกรรมและได้ขยายประเภทของธุรกิจให้กว้างขวางขึ้นเป็นลำดับ ต่อมาในปี 2537 บริษัทได้แปรสภาพเป็นบริษัทมหาชนและเข้าจดทะเบียนในตลาดหลักทรัพย์แห่งประเทศไทย โดยมีการระดมทุนในตลาดเงินและตลาดทุนทั้งในประเทศและต่างประเทศเพื่อนำมาขยายธุรกิจของบริษัท ในปี 2540 ซึ่งเป็นปีที่ประเทศไทยประสบวิกฤตเศรษฐกิจและรัฐบาลได้ประกาศลดค่าเงินบาทลง ส่งผลให้ภาระหนี้สินของบริษัทที่เป็นเงินตราต่างประเทศเพิ่มขึ้นเท่าตัว ทำให้บริษัทเกิดปัญหาในการจ่ายชำระหนี้เงินต้นและดอกเบี้ยเพิ่มขึ้นอย่างต่อเนื่อง เป็นเหตุให้บริษัทต้องยื่นคำร้องขอฟื้นฟูกิจการต่อศาลล้มละลายกลาง โดยบริษัทได้เสนอแผนฟื้นฟูกิจการให้กับบรรดาเจ้าหนี้และศาลเพื่อพิจารณา ซึ่งเมื่อวันที่ 7 สิงหาคม พ.ศ. 2546 ศาลได้มีคำสั่งเห็นชอบด้วยแผนฟื้นฟูกิจการของบริษัท และวันที่ 9 ธันวาคม พ.ศ. 2546 บริษัทได้ประกาศเริ่มต้นโครงการชำระหนี้ต่างๆ ตามแผนฟื้นฟูกิจการและได้ปฏิบัติตามแผนฟื้นฟูกิจการอย่างเคร่งครัดมาโดยตลอด เมื่อวันที่ 14 กันยายน พ.ศ. 2549 ศาลล้มละลายกลางได้มีคำสั่งให้บริษัทยกเลิกการฟื้นฟูกิจการ อันมีผลให้คณะกรรมการบริษัทกลับมามีอำนาจจัดการกิจการและทรัพย์สินของบริษัท และผู้ถือหุ้นทุกรายกลับมามีสิทธิตามกฎหมายต่อไปการประกอบธุรกิจ การประกอบธุรกิจ. ปัจจุบันบริษัทมีนโยบายการดำเนินธุรกิจเป็นบริษัทเพื่อการลงทุน หรือ Holding Company โดยมีวัตถุประสงค์ในการลงทุนธุรกิจโทรคมนาคมและสารสนเทศ และเลือกลงทุนในธุรกิจต่างๆ ที่มีผลิตภัณฑ์และบริการหลากหลายที่เอื้อประโยชน์ต่อกันโดยอาศัยศักยภาพของโครงข่าย บุคลากรที่มีความรู้ความเชี่ยวชาญ ธุรกิจหลักๆ ที่บริษัทลงทุนประกอบด้วย- ธุรกิจให้บริการอินเทอร์เน็ตความเร็วสูง - ธุรกิจให้บริการโครงข่ายโทรคมนาคม - ธุรกิจงานจัดหา ออกแบบและวางระบบสื่อสารและโทรคมนาคม - ธุรกิจอื่นๆ เช่นประกอบธุรกิจด้านอสังหาริมทรัพย์โดยการให้เช่าพื้นที่ในอาคารสำนักงานผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 20 มกราคม 2558</doc>
