<doc id="580875" url="https://th.wikipedia.org/wiki?curid=580875" title="พรรคประชาชนปฏิวัติ (เวียดนาม)">พรรคประชาชนปฏิวัติ (เวียดนาม) พรรคประชาชนปฏิวัติ (People's Revolutionary Party) เป็นพรรคการเมืองในเวียดนามใต้ ก่อตั้งเมื่อ พ.ศ. 2505 เป็นผู้นำในการลุกฮือขึ้นของเวียดกง พรรคนี้ได้รวมเข้ากับพรรคแรงงานในเวียดนามเหนือกลายเป็นพรรคคอมมิวนิสต์เวียดนาม พรรคประชาชนปฏิวัติก่อตั้งเมื่อ 1 มกราคม พ.ศ. 2505 และได้ประกาศทางวิทยุฮานอยเมื่อ 18 มกราคม พ.ศ. 2505 โดยมีวัตถุประสงค์เพื่อต่อต้านระบอบจักรวรรดินิยม ศักดินาและอาณานิคม พรรคนี้ไม่ได้ถือเป็นพรรคคอมมิวนิสต์ แต่ตามการประกาศทางวิทยุฮานอย พรรคนี้ถือเป็นตัวแทนลัทธิมาร์ก-เลนินในเวียดนามใต้ ผู้นำพรรคเป็นคณะกรรมการกลาง เวียดกงเป็นหน่วยงานทางทหารของพรรคนี้ ประธานพรรคคือโว ชิ กง</doc>
