<doc id="534876" url="https://th.wikipedia.org/wiki?curid=534876" title="เอจออฟเอ็มไพร์ส">เอจออฟเอ็มไพร์ส เอจออฟเอ็มไพร์ส () เป็นชื่อซีรีส์เกมส์คอมพิวเตอร์อิงประวัติศาสตร์ 3 ภาค พัฒนาโดย เอนเซมเบิลสตูดิโอส์ และวางจำหน่ายในนามของ ไมโครซอฟท์สตูดิโอส์ ภาคแรกของเกมส์ เอจออฟเอ็มไพร์ส 1 เปิดตัวในปี 1997 จนเรื่อยมาถึงปัจจุบัน มีทั้งหมด 7 ภาคเมื่อรวมภาคเสริม โดยเนื้อหาของเกมส์ จะเกี่ยวข้องกับ อารยธรรมของชนชาติต่างๆ ซึ่งภาคแรกและภาค 2 จะมีเนื้อหาครอบคลุมเกี่ยวกับ ชนเผ่าในยุโรป ดินแดนแอฟริกาตอนบน และรวมถึงเอเซีย เมื่อภาค 3 เข้าจำหน่าย เนื้อหาปรับเปลี่ยนในรูปแบบเนื้อหาซึ่งเกี่ยวข้องประเทศ ต่างกับภาค 1 และ ภาค 2 ที่จะมีเนื้อหาเกี่ยวกับชนเผ่า โดยในเกมส์ สามารถเลือกรูปแบบการเล่นได้หลากหลายรูปแบบ เช่น โหมดผู้เล่นเดียว โหมดหลายผู้เล่น โหมดเดธแม็ทช์ โหมดแคมเปญ เอจออฟเอ็มไพร์ส ประสบความสำเร็จในยอดขายทั่วโลก สามารถจำหน่ายได้มากกว่า 20 ล้านก็อปปี๊ ได้รับกระแสวิจารณ์เชิงบวก จากหลายสำนัก เช่น เกมแรงคิ้ง และ เมตาคริติค โดยที่ภาค 2 และ ภาค 3 นับว่าประสบความสำเร็จในยอดขายมาก โดยเฉพาะภาค 3 ได้รับคำชมจาก เกมสปาย ว่าเป็น "เกมส์เรียลไทม์แห่งปี 2005 " อีกด้วยเนื้อเรื่อง เนื้อเรื่อง. เริ่มต้นด้วยอารยธรรมหลายชนชาติซึ่งจะแตกต่างกันออกไป ในแต่ละภาค โดยภาคแรกเกี่ยวข้องกับยุคโบราณ ภาคสองยุคกลาง และภาคสามยุคก่อน-หลังปฏิวัติอุตสาหกรรม หัวใจของเกมส์ คือ ทาวน์เซนเตอร์ (Town Center) เพราะเป็นสถานที่ที่ใช้สร้างยูนิต "พลเมือง" ซึ่งถือว่าพื้นฐานที่สุด และยังเป็นที่ใช้พัฒนายุค ซึ่งถือว่าเหมือนกันทุกภาค ทั้งภาค 1 ถึงภาค 3 นอกจากทาวน์เซนเตอร์แล้ว ยังมีบ้าน (House) ที่รองรับจำนวนประชากรที่เพิ่มขึ้น ซึ่งทั้ง 3 ภาค จะจำกัดไว้ที่ 200 แต่ในภาคที่ 3 บางยูนิตอาจกินพื้นที่ประชากรมากกว่า 1 ยูนิต เช่น พลปืนใหญ่อาจกินไป 7 ที่ เป็นต้น จึงมุ่งหมายของเกมโดยหลักแล้วคือพัฒนาเมือง จากทรัพยากรต่างๆ รวมถึงสร้างกองกำลังให้แข็งแกร่ง ซึ่งในโหมด ผู้เล่นเดียว (Single Player) อาจสามารถปรับ วิธีชนะได้หลากหลายรูปแบบทรัพยากร ทรัพยากร. ทรัพยากรประกอบไปด้วย ไม้ อาหาร ทอง หิน โดยอาหารถือว่าเป็นสิ่งสำคัญในการสร้างยูนิตต่างๆ รวมถึงไม้ ถือว่าเป็นสิ่งสำคัญในการสร้างสิ่งก่อสร้าง ส่วน หิน ไว้สำหรับสร้างกำแพง ปราสาท สิ่งก่อสร้างบางอย่าง รวมถึงบางยูนิต เช่น เครื่องยิงหิน หรือพลเหวี่ยงหิน เป็นต้น และทอง ไว้สร้างยูนิต มีราคา ซึ่งจะทรงพลังกว่ายูนิตที่ไม่ใช้ทอง ในการสร้าง ในเกมส์ทั้ง 3 ภาค จะประกอบด้วยทรัพยากรหลักๆ ได้แก่ อาหาร ทอง ไม้ ส่วนภาค 1 กับ ภาค 2 จะมี หิน เข้ามาด้วย- อาหาร (Food) สามารถพบหาได้จาก ต้นเบอร์รี่บัซ ปลา สัตว์ และ ฟาร์ม (สามารถสร้างทดแทนได้) - ไม้ (Wood) สามารถพบหาได้จาก ต้นไม้ (ไม่สามารถทดแทนได้) - ทอง (Gold) สามารถหาได้จาก หินแร่ (ไม่สามารถทดแทนได้)และถ้าเป็นภาค 3 จะมีฟาร์มด้วย - หิน (Stone) สามารถพบได้จาก หินแร่ (ไม่สามารถทดแทนได้)ยูนิต ยูนิต. ทั้ง 3 ภาครวมแล้วมียูนิตมากถึง 450 ตัว ซึ่งแต่ละยูนิตจะมีคุณสมบัติที่แตกต่างกันออกไป ยกตัวอย่างเช่น พลเรือ, ทหารราบ, ทหารม้า, ทหารรับจ้าง, พลปืนใหญ่, พลธนู, พลเมือง, ฮีโร่, หมอ/นักบวช เป็นต้น โดยในภาค 3 ได้เพิ่มยูนิต "ทหารรับจ้าง" (Mercenaries) ซึ่งมีหลากหลายตาม แมปส์ต่างๆเอจออฟเอ็มไพร์ส 1 เอจออฟเอ็มไพร์ส 1. เป็นภาคแรกของซีรีส์เอจออฟเอ็มไพร์ส ประกอบด้วย 2 ภาค ได้แก่ภาค ตามชื่อเกมส์ และภาคเสริมในปี 1998 เอจออฟเอ็มไพร์ส: เดอะไรซ์ออฟโรม(Age of Empires: The Rise of Rome) รวมทั้ง 2 ภาคเรียกว่า "Age of Empires Gold Edition" เนื้อเรื่อง เกี่ยวข้องกับอารยธรรมชนเผ่าโบราณ ยุคก่อนประวัติศาสตร์ ได้แก่ อารยธรรมเมโสโปเตเมีย อารยธรรมอียิปต์โบราณ อารยธรรมกรีกโบราณ อารยธรรมโรม แบ่งโหมดออกเป็น ผู้เล่นเดียว และ โหมดหลายผู้เล่น สามารถเลือกอารยธรรมโบราณได้ 12 ชนเผ่า ได้แก่ อารยธรรมในแต่ชนเผ่าในเกมส์ ประกอบด้วย 4 ยุคสำคัญ ได้แก่ ยุดหิน (Stone Age) ยุดเครื่องมือ (Tool Age ) ยุคสำริด (Bronze Age) และ ยุคเหล็ก (Iron Age) สำหรับตัวละครในแต่อารยธรรม จะแตกต่างกันออกไป เช่น บางชนเผ่ามีแต่บางชนเผ่าไม่มี หรือ บางชนเผ่าอัฟเกรดยูนิตได้ต่อแต่บางชนเผ่าอัฟเกรดยูนิตต่อไปไม่ได้อีก และจะมีโบนัสของยูนิตในแต่ละอารยธรรมที่แตกต่างกันออกไปเอจออฟเอ็มไพร์ส 2 เอจออฟเอ็มไพร์ส 2. เอจออฟเอ็มไพร์ส 2: ดิเอจออฟคิงส์ เป็นภาคที่ 2 ของเกมส์ จากทั้งหมด 3 ภาค เปิดตัวครั้งในปี 1999 และภาคเสริม เอจออฟเอ็มไพร์ส 2: เดอะคอนเควอเรอร์ ซึ่งเปิดตัวในปี 2000 เนื้อเรื่อง เกี่ยวข้องกับอารยธรรมยุคกลาง ประกอบด้วย 13 ชนชาติ ได้แก่ บริตัน, ไบแซนไทน์, เคลต์, จีน, แฟรงก์, กอท, ญี่ปุ่น, มองโกล, เปอร์เซีย, ซาราเคน, ทิวทัน, เติร์ก, และไวกิง มีทั้งหมด 4 ยุด ได้แก่ ยุคมืด (Dark Age) ยุคเจ้าขุนมุนนาย (Feudal Age) ยุคปราสาท (Castle Age) และยุคอิมพีเรียล (Imperial Age) สำหรับภาคนี้นับว่าไม่แตกต่างกับภาคก่อนนัก เนื่องจาก ระบบกราฟิก ยังคงใช้ระบบเดิม แต่แตกต่างที่ยูนิต ซึ่งมีมากกว่า ทั้งยูนิต ทหาร รวมถึง ยูนิตสิ่งก่อสร้าง และโดยเฉพาะอย่างยิ่งคือสิ่งมหัศจรรย์ (Wonder) ที่แต่ละชนชาติจะมีเป็นของตัวเอง ต่างจากภาคแรกที่สิ่งก่อสร้างนี้มีเพียง 4 แบบ ในกลุ่มที่ตั้งเท่านั้น นอกจากนี้ในภาค 2 ที่ต่างออกไปจากภาคแรกอีกอย่าง คือการเพิ่มประตูเมือง (Gate) และการสร้างกำแพง (Wall) แนวทแยงได้ เนื่องจากเป็นภาคที่ได้รับความนิยมเป็นอย่างมาก จึงได้ออกภาคเอชดี (HD) ก่อนจะต่อด้วยภาคเสริมอีก 2 ครั้งภายหลังภาค 3 คือภาค เดอะฟอร์กอทเทน (The Forgotten) ในปี 2013 ที่ได้เพิ่มชนชาติอีก 5 คือ อิตาลี อินเดีย สลาฟ มอจยอร์ และอินคา และภาค ดิแอฟริกันคิงดอมส์ (The African Kingdoms) ในปีเดียวกัน ประกอบด้วยชนชาติเพิ่มเติมอีก 4 ชนชาติคือ เบอร์เบอร์ เอธิโอเปีย จักรวรรดิมาลี และโปรตุเกสเอจออฟเอ็มไพรส์ 3 เอจออฟเอ็มไพรส์ 3. เอจออฟเอ็มไพร์ส 3 เป็นภาคที่ 3 ของเกมส์ในชุดซีรีส์ เอจออฟเอ็มไพรส์ ซึ่งเปิดตัวในปี 2005 และมีภาคเสริมอีก 2 ภาคได้แก่ "เอจออฟเอ็มไพร์ส 3: เดอะวอร์ชีฟส์" เปิดตัวในปี 2006 และ "เอจออฟเอ็มไพร์ส 3: ดิเอเชียนไดนัสตีส์" เปิดตัวในปี 2007 ซึ่งเป็นภาคที่พัฒนาร่วมกับบิ๊กฮิวจ์เกมส์ ภาค 3 นับเป็นภาคที่มีความแตกต่างกับภาคก่อนหน้านี้ทั้งหมด ทั้งด้านกราฟิก ลูกเล่นต่างๆภายในเกมส์ เช่น "Home City" "เลเวล" "ฮีโร่" เป็นต้น ภาคนี้กล่าวได้ว่าเป็นภาคที่ทำรายได้สูงที่สุดของไตรภาค ได้ติดอันดับ 7 เกมที่มียอดขายสูงที่สุด ในเกมส์ ประกอบด้วย ตัวละครมากมาย ซึ่งในภาคนี้มีตัวละครอื่นๆ ที่นอกเหนือจากชนชาตินั้นๆ เช่น กองกำลังรับจ้าง โจรสลัด รวมถึงสัตว์ดุร้ายที่เพิ่มเข้ามาหลายตัว หมดในภาคนี้ไม่สามารถใช้เวทมนตร์ได้ รวมถึงขณะกำลังรบกันอยู่ไม่สามารถให้หมอเข้ามารักษาได้ ทำให้เกมส์ดูเป็นธรรมชาติมากยิ่งขึ้น สำหรับยุคในเกมส์ ถ้าเลือกอารยธรรมในเอเซีย (อินเดีย,ญี่ปุ่น,จีน) จะให้สร้างสิ่งมหัศจรรย์ แต่ถ้าเล่นเป็นชาติในยุโรป หรือ ในทวีปอเมริกา จะให้เลือกการ์ด โดยยุคทั้งหมดประกอบด้วย 5 ยุคได้แก่ ยุคแห่งการค้นพบ (Discovery Age) ยุคแห่งการล่าอาณานิคม (Colonial Age) ยุคแห่งป้อมปราการ (Fortress Age) ยุคอุตสาหกรรม (Industrial Age) และยุคจักรวรรดินิยม (Imperial Age) ในยุคอุตสาหกรรมเป็นยุคที่บางประเทศในยุโรปสามารถปฏิวัติประเทศได้ ทำให้ทุกๆอย่างในอารยธรรมเราอยู่ในสถานะนักรบหมด แม้แต่พลเมืองก็จับปืนเข้ารบด้วย และทำให้ไม่สามารพัฒนาไปยุคอิมพีเรียลได้ ภาคนี้ประกอบด้วยชนชาติทั้งหมด 14 ชนชาติ ได้แก่</doc>
