<doc id="577102" url="https://th.wikipedia.org/wiki?curid=577102" title="อังคณา ทิมดี">อังคณา ทิมดี จบการศึกษาจากโรงเรียนกรุงเทพการบัญชี เริ่มเข้าสู่วงการเมื่ออายุ 18 ปีจากการเข้าประกวดเวทีการประกวด Miss Bachelor ของ Bachelor Club และได้คว้าตำแหน่งอันดับสอง จากนั้นจึงได้เซ็นสัญญาเป็นนางแบบในสังกัดของคลับหนึ่งปี และมีผลงานถ่ายแบบ เดินแบบ รวมทั้งงานโฆษณาต่างๆ มากมาย ไม่ว่าเป็น โกดัก, ยาสระผมเฟลกซ์, รถซูซูกิ, ชุดว่ายน้ำไทรอัมพ์, เสื้อผ้า LTD รถยนต์ไดฮัทสุ มิร่า, เครื่องสำอางคาเนโบฯ และที่สร้างชื่อเสียงให้กับเธอที่สุด คือโฆษณาเนสกาแฟ เอ็กตร้า เชค ในช่วงฤดูร้อนปี พ.ศ. 2531 โดยออกมาในรูปแบบของ Shake Lady นับว่าเป็นต้นแบบสาวเชคเนสกาแฟคนแรกของประเทศไทย นอกจากนี้เธอยังมีรูปร่างที่ดีและสมส่วน และสามารถสวมใส่เสื้อผ้าได้หลากหลายรวมถึงชุดว่ายน้ำ จึงความโดดเด่นในการถ่ายแบบให้กับนิตยสารชั้นนำต่าง ๆ เป็นจำนวนมาก ต่อมาอังคณาได้มีผลงานเพลงโดยเป็นสมาชิกของวงมะลิลา บราซิลเลี่ยน ที่ออกเพลงสไตล์แรกเก้ สังกัดคีตา เรคคอร์ดส ร่วมกับ วิระ บำรุงศรี (แดง), ปาริกา เทพสุขดี (เปิ้ล), นึกคิด บุญทอง (หนึ่ง) และ อิศราคม เอื้อพงษ์พันธ์ (เอว) โดยมีอัลบั้มเพลงออกมาสามชุด เพลงที่เธอร้องเองและสร้างชื่อเสียง คือ เพลง ฟองสบู่ และ อีกหน่อย นอกจากนี้มียังมีผลงานการแสดงทั้งจอเงินและจอแก้ว เธอเคยได้รับการเสนอชื่อเข้าชิงนักแสดงนำหญิงยอดเยี่ยม จากเรื่อง กะโหลกบางตายช้า กะโหลกหนาตายก่อน แอน อังคณาเคยเป็นหุ้นส่วนเปิดร้านอาหารกับเพื่อนย่านสุขุมวิท ธุรกิจกำลังไปได้ดีแต่กับโดนเพื่อนโกงจนหมดเป็นคดีความขึ้นศาลอยู่ 4-5 ปี สุดท้ายเพื่อนหุ้นส่วนมาขอโทษ จนแอน อังคณา ยกโทษให้กับสิ่งเพื่อนทำ ต่างคนต่างอยู่กันไป และธุรกิจอีกมากมายที่โดนโกงจนหมดสิ้นจากความไว้เนื้อเชื่อใจ ปัจจุบันยังคงอยู่ในวงการบันเทิง รวมทั้งเขียนหนังสือเคล็ดลับความงามหลายเล่ม, ผลิตรายการ Perfect Life by Angkana ซึ่งออกอากาศทาง True Vision, บรรณาธิการหนังสือ Slim Up และเปิดร้านเสริมสวยร่วมกับเพื่อนชื่อ @3 Salon สยามสแควร์ รายการ Perfect Life by Angkana เป็นรายการเกี่ยวกับพาไปสถานที่ต่างๆ ทั้งร้านอาหาร และร้านความสวยความงามทั่วไป ซึ่งออกอากาศทาง True Vision แอน อังคณา ทุ่มเงินที่มีทั้งหมด ทุ่มแรงสุดตัวเพื่อรายการนี้ จนเรตติ้งพุ้งกระฉูด ปัจจุบัน รายการปิดตัวลงเนื่องจาก คนดูแลทางด้านการเงิน คือผู้จัดการส่วนตัว ที่ดูแลทุกๆอย่างเกี่ยวกับค่าใช้จ่ายทั้งหมดของรายการ โกงเงินไปจนหมดร่วม 10 ล้านบาท และหนีหายไปจนปัจจุบัน ทำให้ แอน อังคณา มีหนี้สิ้นรุมเร้า จนต้องขายทุกอย่างเพื่อมาใช้หนี้ จึงนำพาให้เกิดโรคซึมเศร้าและไม่อยากเจอผู้คน ช่วงเดือน ธันวาคม 2559 แอน อังคณาล้มป่วยเข้าโรงพยาบาล หมอวินิจฉัยว่าเป็นโรคภูมิแพ้เลือดตัวเอง สาเหตุมาจากความเครียดและการไม่ทานแป้งมาตลอด 20 ปี และเคยเป็นโรคซึมเศร้า ปัจจุบันอาการดีขึ้น 80% ร่างกายแข็งแรงขึ้น สามารถทำงานในวงการได้ปกติเหมือนเดิมผลงานละครโทรทัศน์ผลงาน. ละครโทรทัศน์. - 2534 ริษยา (ช่อง 7) - 2534 - 2535 25 ขวาสุด (ช่อง 7) - 2535 ภูตแม่น้ำโขง (ช่อง 7) - 2536 ผู้ชาย 3 เลือด (ช่อง 3) - 2536 สีวิกา (ช่อง 7) - 2536 35 อัพ (ช่อง 3) - 2537 ตุ๊กตามนุษย์ (ช่อง 3) - 2538 มายาตวัน (ช่อง 7) - 2539 แผ่นดินของเรา (ช่อง 5) - 2539 เกาะสวาท หาดสวรรค์ (ช่อง 7) - 2539 เมียหมายเลข 1 (ช่อง 5) - 2540 บ้านบุษบาบัณ (ช่อง 7) - 2540 ฝากใจไว้ให้ใครสักคน (ช่อง 5) - 2540 ขัง 8 (ช่อง 5) - 2540 เงามรณะ (ช่อง 5) - 2541 ไฟริษยา (ช่อง 7) - 2541 เผื่อใจไว้เจ็บ (ช่อง 7) - 2541 พลังรัก (ช่อง 7) - 2542 คู่อันตรายดับเครื่องชน (ช่อง 7) - 2542 รักไร้พรมแดน (ช่อง 7) - 2542 กิจกรรมชายโสดแค่เอื้อม (ช่อง 7) - 2545 เมขลา (ช่อง 7) - 2547 ท้าลิขิต (ไอทีวี) - 2549 กุหลาบตัดเพชร (ช่อง 3) - 2550 บุษบาเร่รัก (ช่อง 7) - 2552 กุหลาบเหนือเมฆ (ช่อง 7)ภาพยนตร์ภาพยนตร์. - 2532 ธันยา แม่มดยอดยุ่ง - 2534 กะโหลกบางตายช้า กะโหลกหนาตายก่อน - 2535 เท่ ส้ม อ๋อง - 2536 ลูกบ้าเที่ยวล่าสุด - 2538 มหัศจรรย์แห่งรัก - 2544 มือปืน/โลก/พระ/จัน - 2546 35 กะรัต - 2548 ถึงเป็นถึงตาย - 2553 เขี้ยวอาฆาตผลงานโฆษณาผลงานโฆษณา. - โกดัก - ยาสระผมเฟลกซ์ - เป๊ปซี่ - รถซูซูกิ - ชุดว่ายน้ำไทรอัมพ์ - เสื้อผ้า LTD - รถยนต์ไดฮัทสุ มิร่า - เครื่องสำอางคาเนโบฯ - เนสกาแฟ เอ็กตร้า เชค - Kanebo รุ่น เบลล์ สตาร์ - Silver Screen (ร่วมกับวงมะลิลา บราซิลเลี่ยน) - ผลิตภัณฑ์ดูแลทรวงอก Joyceผลงานหนังสือผลงานหนังสือ. - 41 ร้อนฉ่า - อังคณาหม้อไฟ - Slim Up by Angkana - Ann En Joyceพิธีกรพิธีกร. - พิธีกรรายการผู้ชายมีไฟ ของบริษัท กันตนา จำกัด ร่วมกับ วิภาวี เจริญปุระ - พิธีกรรายการ Perfect Life by Angkana ออกอากาศทาง True Vision</doc>
