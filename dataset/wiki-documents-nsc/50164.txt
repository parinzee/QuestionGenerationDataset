<doc id="50164" url="https://th.wikipedia.org/wiki?curid=50164" title="โปรเอชดี">โปรเอชดี โปรเอชดี (ProHD) เป็นเอชดีวีแบบหนึ่ง (HDV หรือ High Definition Video : วิดีโอความคมชัดสูง) รูปแบบหนึ่งของเจวีซี (JVC) ซึ่งจะให้อัตราภาพเคลื่อนไหว 24 เฟรมต่อวินาที ในรูปแบบโปรเกรสซีฟสแกน (24p) โปรเอชดีนั้นเป็นการขยายจากโหมดบันทึก 480p และ 720p ของเอชดีวี โดยเพิ่มการสนับสนุนสำหรับการบันทึก (โปรเกรสซีฟสแกน 24 เฟรมต่อวินาที) โปรเอชดีไม่ได้เพิ่ม 24p สำหรับโหมด 1080i ของเอชดีวี แม้ว่าภาคเครื่องบันทึกของอุปกรณ์เอชดีวีบางแบบจะสามารถแปลงอินพุท 1080/24p เป็น 1080i/60i ที่บันทึกได้โดยไม่สูญเสียข้อมูลก็ตาม ความพยายามที่จะทำให้ดูเหมือนฟิล์มจากภาพวิดีโอ หรือจะทำให้เอาต์พุตเป็นภาพยนตร์ดิจิตอล หรือฟิล์มนั้น โหมด 24p นับว่ามีข้อดีอย่างมหาศาลยิ่งกว่าโหมดอินเตอร์เลซของเอชดีวี ทั้งนี้ก็เนื่องจากการลดดีอินเตอร์เลซ และอินเวิร์สเทเลซีนของ 24p ในขั้นตอนการผลิต ซึ่งปกติจะต้องนำภาพวิดีโอแบบอินเตอร์เลซเข้าสู่สภาพ 24p นอกจากการเพิ่มโหมด 24p แล้ว โปรเอชดียังคงใช้การบีบอัดและรูปแบบกระแสบิตอย่างเดียวกันกับเอชดีวีทุกอย่างเปรียบเทียบ 720p กับ 1080i เปรียบเทียบ 720p กับ 1080i. จากการวัดประเมินผลหลายๆ ครั้ง พบว่า 720p ให้ความละเอียดแนวตั้งที่รับได้สูงกว่าในโหมด 1080i ทั้งนี้ขึ้นกับเนื้อหาของภาพวิดีโอนั้นด้วย หากไม่มีการเคลื่อนไหว ภาพจากสัญญาณ 1080i จะให้รายละเอียดแนวตั้งหยุดนิ่งที่สูงกว่า แต่ในภาพที่มีการเคลื่อนไหวสูง จะปรากฏสัญญาณรบกวนอินเตอร์เลซที่เกิดจากรายละเอียดของสัญญาณ 1080i</doc>
