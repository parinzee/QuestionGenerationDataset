<doc id="741889" url="https://th.wikipedia.org/wiki?curid=741889" title="แฟร์น็อง โบรแดล">แฟร์น็อง โบรแดล แฟร์น็อง โบรแดล (; 24 สิงหาคม ค.ศ. 1902 – 27 พฤศจิกายน ค.ศ. 1985) เป็นนักประวัติศาสตร์ชาวฝรั่งเศส แกนนำของประวัติศาสตร์สำนักอานาล (Annales school) และมีบทบาทสำคัญในการก่อร่างการศึกษาประวัติศาสตร์สังคมในโลกตะวันตก ผลงานทางวิชาการชิ้นสำคัญของโบรแดลมีอยู่ด้วยกัน 3 ชิ้น ได้แก่ The Mediterranean (1923–1949, และ 1949–1966) Civilization and Capitalism (1955–1979) และ Identity of France (1970–1985) โบรแดลเป็นที่รู้จักทั้งจากงานเขียนข้างต้นและจากบทบาทในการผลักดันให้สำนักประวัติศาสตร์อานาลกลายเป็นสถาบันของการศึกษาทางประวัติศาสตร์ที่สำคัญที่สุดแห่งหนึ่งในฝรั่งเศสและทั่วโลกนับตั้งแต่คริสต์ทศวรรษ 1950 เป็นต้นมา โบรแดลได้รับการยกย่องให้เป็นหนึ่งในนักประวัติศาสตร์สมัยใหม่ที่ยิ่งใหญ่ที่สุดคนหนึ่ง งานเขียนของเขาให้น้ำหนักกับการศึกษาประวัติศาสตร์ช่วงยาวที่กินเวลาหลายศตวรรษหรือที่เขาเรียกว่า "" () โดยมุ่งอธิบายปัจจัยทางสังคม เศรษฐกิจ และภูมิศาสตร์ ที่มีผลกระทบต่อวิถีชีวิตของผู้คนและวิถีทางของประวัติศาสตร์ของมนุษย์ นอกจากนี้ โบรแดลยังได้รับยกย่องให้เป็นหนึ่งในผู้ที่มีอิทธิพลต่อทฤษฎีระบบโลกซึ่งเป็นวิธีการศึกษาประวัติศาสตร์โลกและความเปลี่ยนแปลงทางสังคมอย่างบูรณาการที่ได้รับความนิยมมากในวงวิชาการโลกภาษาอังกฤษในทศวรรษ 1970</doc>
