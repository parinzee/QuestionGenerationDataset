<doc id="355243" url="https://th.wikipedia.org/wiki?curid=355243" title="ระดูขาว">ระดูขาว ระดูขาว หรือ ตกขาว หรือ มุตกิด () เป็นสิ่งไหลออกจากช่องคลอดหนาสีออกขาวหรือเหลือง ระดูขาวมีหลายสาเหตุ โดยปกติเกิดจากความไม่สมดุลของเอสโตรเจน ปริมาณของสิ่งไหลออกอาจเพิ่มขึ้นจากการติดเชื้อในช่องคลอดหรือโรคติดต่อทางเพศสัมพันธ์ และยังอาจหายไปและปรากฏใหม่ได้เป็นระยะ สิ่งไหลออกนี้อาจเกิดขึ้นนานหลายปีได้ซึ่งระดูขาวจะมีสีเหลืองมากขึ้นและมีกลิ่นเหม็น ปกติเป็นอาการที่ไม่มีพยาธิสภาพตามหลังภาวะอักเสบของช่องคลอดหรือปากมดลูก ยืนยันอาการระดูขาวได้โดยการพบเม็ดเลือดขาวมากกว่า 10 เซลล์ใต้กล้องจุลทรรศน์เมื่อตรวจสอบของไหลช่องคลอด สิ่งไหลออกจากช่องคลอดมิใช่ความผิดปกติ และสาเหตุที่ทำให้สิ่งไหลออกเปลี่ยนแปลง ได้แก่ การติดเชื้อ มะเร็งและการเปลี่ยนแปลงของฮอร์โมน บางครั้งเกิดก่อนหญิงมีประจำเดือนครั้งแรก และถือเป็นสัญญาณของวัยเริ่มเจริญพันธุ์ตกขาวปกติ ตกขาวปกติ. ลักษณะตกขาวจะเป็นมูกใสหรือคล้ายแป้งเปียก ไม่มีสี ไม่มีกลิ่น ไม่คัน ไม่มีอาการผิดปกติอื่นๆ เช่น จะไม่ปวดท้อง หรือปวดแสบเวลาถ่ายปัสสาวะ เป็นต้น ตกขาวชนิดนี้มักเกิดขึ้นเป็นปกติ โดยเฉพาะช่วงกลางรอบเดือนหรือก่อนมีประจำเดือนมา ไม่ต้องรักษา เว้นแต่คนที่มีตกขาวติดต่อกันนานเกิน 2 สัปดาห์ หรือมีปริมาณมากผิดปกติ ทั้งนี้ จะต้องสังเกตตนเองด้วยว่าบริเวณนั้นมีความอับชื้นมากไปหรือไม่ เช่น ใส่กางเกงในใยสังเคราะห์ ไม่รักษาความสะอาด การใส่เสื้อผ้าที่รัดแน่นหรือในคนที่อ้วนมากๆ ก็อาจเป็นสาเหตุได้เช่นกัน หากพิจารณาดูแล้วไม่พบต้นเหตุของตัวเอง ก็ควรไปปรึกษาแพทย์เพื่อหาสาเหตุหรือโรคที่แท้จริงต่อไป</doc>
