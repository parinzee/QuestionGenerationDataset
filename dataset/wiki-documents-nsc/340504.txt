<doc id="340504" url="https://th.wikipedia.org/wiki?curid=340504" title="คดีเด็ด">คดีเด็ด คดีเด็ด เป็นรายการวาไรตี้ ตลกขบขัน ออกอากาศครั้งแรกเมื่อวันที่ 9 กันยายน 2543 ทางช่อง 7 เอชดี โดยกันตนา ร่วมกับ บริษัท อิเมจิเนชั่น ริม จำกัด ผลิตรายการนี้ขึ้นมา ออกอากาศทุกวันเสาร์ เวลา 13:15 - 14:15 น. พิธีกรประจำรายการคือ พิสิทธิ์ กีรติการกุล (หว่อง)รูปแบบรายการ รูปแบบรายการ. ในปีพ.ศ. 2543 (เริ่มซีซั่นที่ 1) เป็นการรวบรวมเรื่องราวบอกเล่า คดีต่างๆจากเจ้าพนักงานและเรื่องสั้นเป็นจริง เน้นความตลกขบขัน โดยหลักจากนั้นก็จะมีละครสั้นจากคำบอกเล่าแสดงให้เข้าใจโดยง่าย ภายหลัง ในช่วงหลังของซีซั่นที่ 3 เป็นต้นไปได้เพิ่มเจ้าของเรื่องเป็นเจ้าหน้าที่พนักงานของรัฐเข้ามาด้วย ต่อมาในปี พ.ศ. 2555 (ในซีซั่นที่ 13) เริ่มมีการบันทึกภาพข่าวและภาพจากโทรศัพท์มือถือและภาพบันทึกการจับกุมของนักข่าวและกล้องหน้ารถ เป็นต้นมาถึงปัจจุบัน (ก่อนเล่าเรื่องผู้พากย์จะพูดว่า เรื่องนี้เป็นภาพจริง ไม่ได้ถ่ายทำ และคนที่เห็นในภาพก็เป็นคนจริงๆ ไม่ใช่ตัวแสดง และตอนจบเรื่องรวมทั้งเรื่องต่อไปในหมวดภาพจริง คนจริง ผู้พากย์ก็พูดว่า ขอย้ำอีกที เรื่องนี้เป็นภาพจริง ไม่ได้ถ่ายทำ และคนที่เห็นในภาพก็เป็นคนจริงๆ ไม่ใช่ตัวแสดง) จำนวนเรื่องในแต่ละตอนของรายการในซีซั่นที่ 18-ปัจจุบัน จะมีจำนวนทั้งสิ้น 9-13 เรื่อง (เช่นเดียวกับในซีซั่นที่ 1 และ 3 ถึง 16) จากเดิมมีอยู่ 6-10 เรื่อง (ตั้งแต่ซีซั่นที่ 2 และซีซั่นที่ 16 ถึง 18)สถานีที่ออกอากาศสถานีที่ออกอากาศ. - ช่อง 7 เอชดี วันเสาร์ 13:50 - 14.45 (2543 - 2558) วันเสาร์ 13:30 - 14.15 (2558 - 24 มิถุนายน 2560) วันเสาร์ 12:50 - 13:50 (1 กรกฎาคม 2560) วันเสาร์ 13:00 - 14:00 (8 กรกฎาคม 2560 - 24 กุมภาพันธ์ 2561) วันเสาร์ 13:15 - 14:15 (3 มีนาคม 2561 - ปัจจุบัน)- มิราเคิล แชนแนล จันทร์-พฤหัสบดี 18.20-19.00 ศุกร์ 18.00-19.00- ทรูเฮฮา 20.00 - 20.30 ทุกวันพุธ - ศุกร์ (2552)รายการพิเศษสุดยอดคดีเด็ด รายการพิเศษ. สุดยอดคดีเด็ด. สุดยอดคดีเด็ด เป็นการรวบรวมคดีที่ผู้ชมให้ความนิยมมากที่สุด เพื่อนำมาเสนอไว้ในกรณีพิเศษ ทุกวันหยุดนักขัตฤกษ์ (ออกอากาศสลับกับรายการสะเก็ดข่าววันหยุด) (ถ้าวันหยุดนักขัตฤกษ์อยู่ในวันเสาร์ ทางรายการจะเปลี่ยนเป็นคดีเด็ดแทน) แต่ในส่วนสุดยอดคดีเด็ดที่ออกอากาศวันเสาร์จะออกอากาศในช่วงปลายปี หรือ ในช่วงส่งท้ายปีเก่า ต้อนรับปีใหม่ โดยเป็นรวบรวมคดีที่ผู้ชมให้ความนิยมมากที่สุดในช่วงปีที่ออกอากาศ- รวบรวมเรื่องธรรมดาล้วน ๆ (จนถึงวันที่ 23 ตุลาคม 2555) - รวบรวมเรื่องธรรมดาและเรื่องจริง ภาพจริง คนจริง (ตั้งแต่ 5 ธันวาคม 2555 - ปัจจุบัน)คดีเด็ดเฉพาะกิจ คดีเด็ดเฉพาะกิจ. คดีเด็ดเฉพาะกิจ เป็นการรวบรวมคดีต่าง ๆ ซึ่งคล้ายกับคดีเด็ดรูปแบบปกติ แต่จะออกอากาศในช่วงวันหยุดนักขัตฤกษ์ ปัจจุบันถูกยุบรวมกับ สุดยอดคดีเด็ด แทนการจำหน่ายในสื่อต่าง ๆ การจำหน่ายในสื่อต่าง ๆ. คดีเด็ดได้ออกวางจำหน่ายรูปแบบวีซีดีโดยผู้ที่ถือสิทธิ์ในการวางจำหน่ายครั้งแรกคือบริษัท หนังเอก จำกัดโดยวางจำหน่ายถึง 18 ชุดด้วยกันโดยได้นำคดีเด็ดที่ออกอากาศในช่วงปี 2544 - 2545 และ เรื่องที่นำเสนอเมื่อหลายปีที่ผ่านมา ในปี พ.ศ. 2544 ทางรายการได้จัดทำหนังสือคดีเด็ด ซึ่งนำเรื่องราวมาจากในรายการเองมารวมไว้ในแต่ละชุด สำหรับคนที่พลาดตอนใดๆ ในรายการคดีเด็ด โดนใจ คดีเด็ด โดนใจ. รายการฯ ได้จัดกิจกรรมโหวตเรื่องราวที่ผู้ชมชื่นชอบมากที่สุดในรายการของแต่ละสัปดาห์ขึ้นเป็นครั้งแรกเมื่อเดือนมีนาคม พ.ศ. 2544 (ในซีซั่นที่ 2) โดยให้โหวตผ่านโทรศัพท์บ้านของตนเองจนถึงเดือนธันวาคม พ.ศ. 2545 (ในซีซั่นที่ 4) เพื่อลุ้นรับรางวัลเป็นโทรศัพท์ PCT ซึ่งแจกกันเป็นรายเดือน ต่อมาในปี พ.ศ. 2546 (ในซีซั่นเดียวกัน) ทางรายการได้จัดกิจกรรมนี้อีกครั้ง แต่เปลี่ยนมาโหวตเป็นผ่าน SMS เปลี่ยนรางวัลเป็นของรางวัลมูลค่า 2,000 บาท และเปลี่ยนมาแจกเป็นรายสัปดาห์จนถึงระยะแรกในซีซั่นที่ 5 (ต้นปี พ.ศ. 2547) และต่อมา ทางรายการได้กลับมาจัดกิจกรรมนี้อีกครั้งในปี พ.ศ. 2549 (ตั้งแต่ซีซั่นที่ 7) โดยให้โหวตผ่านไปรษณียบัตร (ตั้งแต่กลางปี พ.ศ. 2559 เป็นต้นไป ได้เปิดช่องทางเพิ่มเติมเป็นการโหวตผ่านเฟซบุ๊คของรายการ) เพื่อลุ้นรับของที่ระลึกเป็นรายสัปดาห์มาจนถึงปัจจุบันรายการอ้างอิง</doc>
