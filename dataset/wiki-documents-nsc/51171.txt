<doc id="51171" url="https://th.wikipedia.org/wiki?curid=51171" title="เครื่องสับผสม">เครื่องสับผสม เครื่องสับผสม หรือ เครื่องสับนวด เป็นเครื่องมือที่ช่วยในการแปรรูปอาหารที่มักจะพบโดยทั่วไป ทั้งในระดับอุตสาหกรรม และการแปรรูปขนาดเล็ก เนื่องจากมีคุณสมบัติในการตัดหรือสับผลิตภัณฑ์ให้มีความละเอียด อีกทั้งยังทำการผสมส่วนผสมต่าง ๆ ให้เข้ากันได้ดีอีกด้วย ใช้ได้ในผลิตภัณฑ์ที่หลากหลาย ทั้งผัก เนื้อสัตว์ เช่น เนื้อหมู เนื้อปลา อาจมีข้อเสียในเรื่องของราคาเครื่อง ซึ่งส่วนมากเป็นการนำเข้าจากต่างประเทศ ส่วนประกอบส่วนใหญ่เป็นสแตนเลสที่คงทน ทำความสะอาดได้ง่าย สามารถใช้งานได้นาน ในระหว่างการทำงานจะมีการส่งเสียงรบกวนค่อนข้างน้อย ตัวเครื่องลักษณะคล้ายชาม ใบมีดลักษณะโค้งคล้ายใบพัดเรือซ้อนเข้ากัน จำนวนแตกต่างกันออกไปในแต่ละขนาด รุ่น หรือยี่ห้อ ความเร็วมีดหลากหลายรูปแบบที่ 1500 ถึง 3000 rpm มอเตอร์กำลังขึ้นกับขนาดเครื่อง โดยส่วนใหญ่จะอยู่ด้านในตัวเครื่องวิธีการทำงาน วิธีการทำงาน. ใส่ผลิตภัณฑ์ และส่วนผสมลงไปชามเครื่อง เครื่องจะทำการผสมผลิตภัณฑ์ และส่วนผสมเข้าด้วย โดยใช้ใบมีดในการสับ ในบางรุ่นสามารถหมุนชามได้ รอจนผลิตภัณฑ์เป็นเนื้อเดียวกัน หรือตามต้องการ ทำการนำออก ไม่ควรให้มือสัมผัสตัวจานขณะเครื่องทำงาน หรือนำอุปกรณ์ที่ใช้ช่วยเกลี่ยเข้าใกล้ใบมีด</doc>
