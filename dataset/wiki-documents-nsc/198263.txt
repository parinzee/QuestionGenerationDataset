<doc id="198263" url="https://th.wikipedia.org/wiki?curid=198263" title="สะพานอรไทย">สะพานอรไทย สะพานอรไทย (หรือสะกด อรทัย) เป็นสะพานข้ามคลองเปรมประชากรช่วงที่บรรจบคลองผดุงกรุงเกษม อยู่บนถนนลูกหลวง เขตดุสิต กรุงเทพมหานคร ระหว่างสะพานมัฆวานรังสรรค์กับสะพานเทวกรรมรังรักษ์ บริเวณมุมด้านทิศตะวันออกเฉียงใต้ของทำเนียบรัฐบาล สะพานแห่งนี้สร้างขึ้นในรัชกาลที่ 5 ตั้งชื่อตามพระนามของพระเจ้าบรมวงศ์เธอ พระองค์เจ้าอรไทยเทพกัญญา มีสถาปัตยกรรมแบบตะวันตก มีเหล็กดัด ลายปูนปั้นตกแต่งเสา ตกแต่งราวสะพาน และมีเสาโคมไฟส่องสว่างที่มีลวดลายงดงามแบบยุโรป</doc>
