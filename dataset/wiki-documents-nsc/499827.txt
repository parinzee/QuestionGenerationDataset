<doc id="499827" url="https://th.wikipedia.org/wiki?curid=499827" title="รังสรรค์ มณีรัตน์">รังสรรค์ มณีรัตน์ นายรังสรรค์ มณีรัตน์ สมาชิกสภาผู้แทนราษฎรจังหวัดลำพูน เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2555 สังกัดพรรคเพื่อไทย และเป็นน้องนายของนายสถาพร มณีรัตน์ อดีตสมาชิกสภาผู้แทนราษฎรจังหวัดลำพูนประวัติ ประวัติ. รังสรรค์ มณีรัตน์ เกิดเมื่อวันที่ 28 สิงหาคม พ.ศ. 2518 เป็นบุตรของนายรัตน์ และนางบัวนำ มณีรัตน์ มีพี่น้อง 6 คน มีพี่ชายเป็นนักการเมืองคือ นายสถาพร มณีรัตน์การศึกษา การศึกษา. นายรังสรรค์ มณีรัตน์ เข้ารับการศึกษาชั้นประถมศึกษา ที่โรงเรียนบ้านสันทราย ตำบลบ้านธิ อำเภอบ้านธิ จังหวัดลำพูน ต่อมาได้เข้าศึกษาต่อชั้นมัธยมศึกษาที่โรงเรียนจักรคำคณาทร จนจบชั้นมัธยมปลาย และเข้าศึกษาต่อระดับปริญญาตรี สาขานิติศาสตร์ จากมหาวิทยาลัยรามคำแหงงานการเมือง งานการเมือง. นายรังสรรค์ มณีรัตน์ เป็นนักการเมืองท้องถิ่น เคยดำรงตำแหน่งรองนายกเทศมนตรีตำบลบ้านธิ อำเภอบ้านธิ จังหวัดลำพูน ก่อนจะเข้าสู่การเมืองระดับชาติในการเลือกตั้งซ่อมสมาชิกสภาผู้แทนราษฎรเขต 2 ลำพูน พ.ศ. 2555 แทนตำแหน่งที่ว่าง เนื่องจากนายสถาพร มณีรัตน์ พี่ชาย เสียชีวิต โดยลงสมัครในนามพรรคเพื่อไทย ได้รับเลือกตั้ง เอาชนะนายบรรจง วิพรหมชัย น้องชายของนายขยัน วิพรหมชัย อดีตสมาชิกสภาผู้แทนราษฎร จากพรรคประชาธิปัตย์ หลังรัฐประหารในประเทศไทย พ.ศ. 2557 เขาถูกทหารจับกุมและแจ้งข้อหา ในความผิดข้อหาร่วมกันกระทำให้ปรากฏแก่ประชาชนด้วยวาจา หนังสือหรือวิธีอื่นใดอันมิใช่เป็นการกระทำภายในความมุ่งหมายแห่งรัฐธรรมนูญ หรือมิใช่เพื่อแสดงความคิดเห็นหรือติชมโดยสุจริต ตามประมวลกฎหมายอาญา มาตรา 116, ร่วมกันเป็นซ่องโจร ตามประมวลกฎหมายอาญา มาตรา 210 และร่วมกันเผยแพร่ข้อความที่ผิดไปจากข้อเท็จจริง หรือกล่าวหาบิดเบือนร่างรัฐธรรมนูญตาม พ.ร.บ.ประชามติ มาตรา 61 (2), (4)สมาชิกสภาผู้แทนราษฎร สมาชิกสภาผู้แทนราษฎร. รังสรรค์ มณีรัตน์ ได้รับการเลือกตั้งเป็นสมาชิกสภาผู้แทนราษฎรทั้งสิ้น 1 สมัย คือ1. การเลือกตั้งซ่อมสมาชิกสภาผู้แทนราษฎรเขต 2 ลำพูน พ.ศ. 2555 สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
