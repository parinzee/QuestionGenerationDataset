<doc id="755389" url="https://th.wikipedia.org/wiki?curid=755389" title="ออยเกน เบามันน์">ออยเกน เบามันน์ ออยเกน เบามันน์ (; 12 ธันวาคม ค.ศ. 1846 – 3 พฤศจิกายน ค.ศ. 1896) เป็นนักเคมีชาวเยอรมัน เป็นผู้สังเคราะห์พอลิไวนิลคลอไรด์ (PVC) เป็นคนแรกในปี ค.ศ. 1872 และค้นพบปฏิกิริยาชอทเทน-เบามันน์ร่วมกับคาร์ล ชอทเทน ในปี ค.ศ. 1883 ออยเกน เบามันน์เกิดที่เมืองคันน์สตัตต์ (ปัจจุบันเป็นส่วนหนึ่งของเมืองชตุทท์การ์ท) ในปี ค.ศ. 1846 ได้รับความรู้ด้านเภสัชกรรมจากบิดาและเรียนที่มหาวิทยาลัยชตุทท์การ์ท ต่อมาเบามันน์เดินทางไปที่เมืองลือเบคและกอเทนเบิร์กเพื่อทำงานเป็นเภสัชกร และเรียนต่อที่มหาวิทยาลัยทือบิงเงิน จากนั้นเขาตามอาจารย์คือ เฟลิกซ์ ฮ็อปป์-เซย์เลอร์ไปที่มหาวิทยาลัยสทราซบูร์ ในปี ค.ศ. 1876 อีมิล ดู บัว-ไรย์มอนด์ นักสรีรวิทยาชาวเยอรมันเสนอตำแหน่งหัวหน้าภาควิชาเคมีที่สถาบันสรีรวิทยาในเบอร์ลินให้แก่เบามันน์ ต่อมาในปี ค.ศ. 1882 เบามันน์ดำรงตำแหน่งศาสตราจารย์ด้านการแพทย์ที่สถาบันนั้นและดำรงตำแหน่งศาสตราจารย์ที่มหาวิทยาลัยไฟรบูร์กในเวลาต่อมา ในปี ค.ศ. 1883 เบามันน์แต่งงานกับเทเรซา คอปป์ ทั้งคู่มีบุตรด้วยกัน 5 คน เบามันน์เสียชีวิตในปี ค.ศ. 1896 ด้วยโรคหัวใจ</doc>
