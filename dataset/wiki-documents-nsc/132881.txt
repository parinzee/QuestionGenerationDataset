<doc id="132881" url="https://th.wikipedia.org/wiki?curid=132881" title="อำเภอบุ่งคล้า">อำเภอบุ่งคล้า อำเภอบุ่งคล้า เป็นอำเภอหนึ่งของจังหวัดบึงกาฬประวัติ ประวัติ. อำเภอบุ่งคล้า เดิมเป็นส่วนหนึ่งของอำเภอบึงกาฬ จังหวัดหนองคาย ได้รับการยกฐานะเป็นอำเภอเมื่อปี พ.ศ. 2539 มีผลบังคับใช้ตั่งแต่วันที่ 5 ธันวาคม พ.ศ. 2539 ต่อมาในปี พ.ศ. 2554 ได้มีการจัดตั้งจังหวัดบึงกาฬขึ้น อำเภอบุ่งคล้า จึงเป็นส่วนหนึ่งของจังหวัดบึงกาฬตาม อันมีผลใช้บังคับตั้งแต่วันที่ 23 มีนาคม พ.ศ. 2554 เป็นต้นมาที่ตั้งและอาณาเขต ที่ตั้งและอาณาเขต. อำเภอบุ่งคล้ามีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับแขวงบอลิคำไซ (ประเทศลาว) - ทิศตะวันออก ติดต่อกับแขวงบอลิคำไซ (ประเทศลาว) - ทิศใต้ ติดต่อกับอำเภอบึงโขงหลง - ทิศตะวันตก ติดต่อกับอำเภอเซกาและอำเภอเมืองบึงกาฬการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบุ่งคล้าแบ่งเขตการปกครองย่อยออกเป็น 3 ตำบล 25 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอบุ่งคล้าประกอบด้วยองค์กรปกครองส่วนท้องถิ่นจำนวน 3 แห่ง ได้แก่- องค์การบริหารส่วนตำบลบุ่งคล้า ครอบคลุมพื้นที่ตำบลบุ่งคล้าทั้งตำบล - องค์การบริหารส่วนตำบลหนองเดิ่น ครอบคลุมพื้นที่ตำบลหนองเดิ่นทั้งตำบล - องค์การบริหารส่วนตำบลโคกกว้าง ครอบคลุมพื้นทีตำบลโคกกว้างทั้งตำบลลักษณะภูมิประเทศ ลักษณะภูมิประเทศ. อำเภอบุ่งคล้าตั้งอยู่ท่ามกลางหุบเขาของสองประเทศคือภูวัวของประเทศไทยและภูงูของประเทศลาวที่มีแม่น้ำโขงไหลกั้น โดยที่ฝั่งประเทศลาวยังมีแม่น้ำกระดิ่งไหลลงสู่แม่น้ำโขงเยื้องกับบ้านบุ่งคล้า แม่น้ำกระดิ่งเป็นแม่น้ำที่ใสสะอาด เมื่อไหลลงสู่แม่น้ำโขงตรงบริเวณที่มาบรรจบกันจะทำให้เกิดเป็นแม่น้ำสองสีที่มีความสวยงามมากในหน้าแล้งการท่องเที่ยว การท่องเที่ยว. อำเภอบุ่งคล้า มีธรรมชาติและแหล่งท่องเที่ยวที่สามารถเลือกเที่ยวชมได้ ดังคำขวัญของอำเภอในยุคเปิดการรับการท่องเที่ยวจังหวัดหนองคายที่ว่า "เมืองผลิตภัณฑ์จากต้นคล้า หาดสีดาพัทยาอีสานสอง" "ลมทะเลอีสานพัดผ่านอำเภอบุ่งคล้า เขตรักษาพันธุ์สัตว์ป่าภูวัว" "สามสิบสองประดงยอดยาสมุนไพร โบราณตั้งชื่อไว้ว่าแสนพัน" และ "ศิรินธรนามพระราชทาน ชื่อโลกระบือ ว่าพฤกษศาสตร์พันธุ์ใหม่" อำเภอบุ่งคล้า มีของดีของอำเภอจำนวนมาก อาทิ- หาดสีดา มีจุดชมเขานมสาว - จุดผ่อนปรนเขื่อนงาม ที่ริมโขงซึ่งเป็นศูนย์กลางเชื่อมสัมพันธ์ชาวไทย-ลาว ซึ่งก็เป็นสถานที่แห่งหนึ่งในการพักผ่อนหย่อนใจ ชมภูมิทัศน์เขาภูงู ช่องลม หรือปากแม่น้ำกระดิ่ง หาดทรายขาว ป่าไม้เขียว และเสียงชะนีที่ร้องเรียกหาคู่ยามเช้าตรู่อย่างโหยหา ปลุกให้ชาวบ้านให้ออกไปหาปลา จุดผ่อนปรนแห่งนี้จะทำการเปิดไปมาหาสู่กันระหว่างชาวบุ่งคล้ากับชาวปากกะดิ่งในวันอังคารและวันศุกร์ สัปดาห์ละ 2 วัน ซึ่งเป็นจุดซื้อขายสินค้าที่มีกำลังในการชื้อขายมากพอสมควร ทำให้เศรษฐกิจของอำเภอบุ่งคล้าดีขึ้นมาก ท่านที่ประสงค์จะไปชมธรรมชาติของสะพานข้ามน้ำกระดิ่งซึ่งมองเห็นจากจุดผ่อนปรน ก็สามารถไปเที่ยวชมได้ด้วยการทำบัตรผ่านแดนชั่วคราวที่จุดผ่อนปรนโดยใช้สำเนาบัตรประจำตัวประชาชน</doc>
