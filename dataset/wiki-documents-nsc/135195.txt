<doc id="135195" url="https://th.wikipedia.org/wiki?curid=135195" title="คินดะอิจิยอดนักสืบ">คินดะอิจิยอดนักสืบ คินดะอิจิยอดนักสืบ เป็นนิยายแนวสืบสวนสอบสวน บทประพันธุ์โดยโยโคมิโซะ เซชิ ตีพิมพ์ในประเทศญี่ปุ่นตั้งแต่ปี พ.ศ. 2479 ปัจจุบันตีพิมพ์ในประเทศญี่ปุ่นโดยสำนักพิมพ์คาโดกาวา โชเท็นและ สำนักพิมพ์ชุน โย โด นิยายชุดคินดะอิจิยอดนักสืบมีทั้งหมด 77 คดี (แต่ไม่ใช่ 77 เล่ม เพราะมีเป็นนวนิยายขนาดยาวจริง ๆ แค่ประมาณ 20 เล่ม ที่เหลือเป็นนิยายขนาดสั้นและเรื่องสั้น รวมจริงๆแล้วมีประมาณ40เล่ม) ได้รับความนิยมและกระแสตอบรับจากนักอ่านนิยายแนวสืบสวนสอบสวนในประเทศญี่ปุ่นเป็นอย่างมาก ด้วยการผูกปมเรื่องที่เป็นปริศนาซับซ้อนซ่อนเงื่อน เต็มไปด้วยเงื่อนไขผสมกับคดีฆาตกรรมสะเทือนขวัญ ที่ทำให้ผู้อ่านได้ติดตามและลุ้นระทึกไปกับปริศนาที่ต้องขบคิดเพื่อค้นหาตัวฆาตกร จุดเด่นของนิยายเรื่องนี้ คือคินดะอิจิ โคสุเกะตัวละครหลักในการดำเนินเรื่อง ซึ่งเป็นนักสืบที่มีฝืมือในการสืบสวนสอบสวน แต่จากบุคลิกลักษณะภายนอกที่เต็มไปด้วยอารมณ์ขัน ติดอ่างและแต่งกายด้วยเสื้อผ้าและกางเกงฮากามะ ทำให้เกิดความแตกต่างกับอาชีพนักสืบอย่างชัดเจน การปรากฏตัวในการคลี่คลายคดีฆาตกรรมในแต่ละครั้งของคินดะอิจิ จึงเต็มไปด้วยความสงสัยและข้องใจแก่ผู้ที่เกี่ยวข้องกับคดีฆาตกรรมเป็นอย่างยิ่ง แต่คินดะอิจิก็สามารถใช้มันสมองอัจฉริยะในการไขปริศนาได้ทุกครั้งไป ความนิยมของคินดะอิจิทำให้ได้รับการสร้างเป็นภาพยนตร์และละครอยู่สม่ำเสมอ จนถึงปัจจุบันก็ยังทำอยู่รายชื่อเล่มที่ตีพิมพ์ในประเทศไทย รายชื่อเล่มที่ตีพิมพ์ในประเทศไทย. ในประเทศไทย คินดะอิจิยอดนักสืบ ตีพิมพ์โดยบลิส พับลิชชิ่ง ในหมวดหมู่ J-Suspense ตีพิมพ์ครั้งแรกเล่มที่ 1 คือฆาตกรรมในตระกูลอินุงามิ ในเดือนตุลาคม พ.ศ. 2547 แปลบทประพันธุ์จากภาษาญี่ปุ่นต้นฉบับเป็นภาษาไทยโดยเสวนีย์ นวรัตน์จำรุญ, ชมนาด ศีติสาร, บุษบา บรรจงมณี และรัตน์จิต ทองเปรม ปัจจุบันคินดะอิจิยอดนักสืบ ตีพิมพ์มาจนถึงเล่มที่ 32 ซึ่งถือว่าพิมพ์จนจบแล้ว (โดยบางเล่ม จะรวมคดีสั้นๆเข้าไปด้วย) สำหรับรายชื่อเล่มที่ตีพิมพ์ในประเทศไทยแล้ว มีดังนี้1. ฆาตกรรมในตระกูลอินุงามิ () 2. หมู่บ้านแปดหลุมศพ () 3. บทเพลงปีศาจ () 4. ร่างทรงมรณะ () 5. คดีฆาตกรรมบนเกาะโกะกุมน () 6. เจดีย์สามเศียร () 7. คดีฆาตกรรมเพลงเล่นลูกบอลปีศาจ () 8. อย่าออกมาเดินตอนกลางคืน () 9. ในห้องที่ปิดตาย () 10. คฤหาสน์เขาวงกต () 11. บุรุษวิญญาณ () 12. ผีเสื้อดูดเลือด () 13. ผีเสื้ออมตะ () 14. ผึ้งนางพญา () 15. สัตว์ป่าแสนสวย () 16. ลูกศรเทพมรณะ () 17. เกาะวิญญาณอาถรรพณ์ () (ถูกแบ่งออกเป็น 2 เล่ม) 18. บันทึกมรณะ () 19. งานเต้นรำสวมหน้ากาก () 20. ข้างหลังบานประตู () 21. หญิงผู้ถือพัดจีน () 22. ลูกศรพิษ　() 23. ราชินีโพดำ　() 24. ขาวกับดำ　() 25. คริสต์มาสซาตาน　() 26. สาวน้อยในแจกัน ()　(ญี่ปุ่น : 壺中美人) 27. เสือดำจากรัตติกาล () ( ญี่ปุ่น : 夜の黒豹) 28. โรงละครผีสิง () ( ญี่ปุ่น : 幽霊座) 29. หน้ากากมรณะ (ญี่ปุ่น : 死仮面) 30. ปฏิทินแม่มด ( ญี่ปุ่น : 魔女の暦) 31. ปิศาจฆาตกร (ญี่ปุ่น : 殺人鬼) 32. กระดิ่งลมหัวคน (ปฐมบท และ ปัจฉิมบท) (ญี่ปุุ่น : 病院坂の首縊りの家)</doc>
