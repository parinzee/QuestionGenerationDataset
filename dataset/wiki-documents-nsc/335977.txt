<doc id="335977" url="https://th.wikipedia.org/wiki?curid=335977" title="ขบวนพาเหรดของสัตว์">ขบวนพาเหรดของสัตว์ ขบวนพาเหรดของสัตว์ (; ) เป็นสวีตสำหรับวงดนตรีแชมเบอร์ ผลงานประพันธ์ของกามีย์ แซ็ง-ซ็องส์ ในปี ค.ศ. 1886 เป็นผลงานที่ได้รับความนิยมที่สุดของแซ็ง-ซ็องส์ แซ็ง-ซ็องส์แต่งสวีตชิ้นนี้ระหว่างเดินทางไปพักผ่อนในออสเตรีย เมื่อเดือนกุมภาพันธ์ ค.ศ. 1886 เดิมเขาเรียงเรียงสำหรับวงแชมเบอร์มิวสิกขนาดเล็ก ที่ประกอบด้วยเครื่องดนตรีเพียง 12 ชิ้น ประกอบด้วย ฟลูตหรือพิกโกโล คลาริเนต เปียโน (2) กลาสฮาร์โมนิกา (ระนาดแก้ว) ไซโลโฟน ไวโอลิน (2) วิโอลา เชลโล และดับเบิลเบส แซ็ง-ซ็องส์บรรเลงสวีตชิ้นนี้เฉพาะในกลุ่มเพื่อนสนิท ซึ่งรวมไปถึงฟรานซ์ ลิซท์ เนื่องจากเกรงว่างานที่มีลักษณะผ่อนคลายชิ้นนี้จะทำให้ภาพพจน์ที่ว่าเขาเป็นคีตกวีแนวจริงจังเสียไป มีเพียงมูฟเมนต์ที่ 13 "Le cygne" (The Swan) เท่านั้นที่แซ็ง-ซ็องส์ยินยอมให้นำออกเผยแพร่ในขณะที่เขายังมีชีวิตอยู่ ผลงานชิ้นนี้ได้รับการบรรเลงต่อหน้าสาธารณชนครั้งแรกหลังการเสียชีวิตของแซ็ง-ซ็องส์ เมื่อวันที่ 22 กุมภาพันธ์ ค.ศ. 1922 ในปัจจุบันนิยมบรรเลงด้วยวงออร์เคสตราขนาดใหญ่ ใช้เครื่องสายเต็มวง และนำกล็อกเคนสปีลมาใช้แทนกลาสฮาร์โมนิกา ซึ่งกลายเป็นเครื่องดนตรีหายาก ผลงานชิ้นนี้แบ่งออกเป็น 14 มูฟเมนต์ ความยาวทั้งสิ้นประมาณ 22 ถึง 30 นาที- I. Introduction et marche royale du lion (Introduction and Royal March of the Lion) - II. Poules et coqs (Hens and Roosters) - III. Hémiones (animaux véloces) (Wild Asses; quick animals) - IV. Tortues (Tortoises) - V. L'éléphant (The Elephant) - VI. Kangourous (Kangaroos) - VII. Aquarium - VIII. Personnages à longues oreilles (Characters with Long Ears) - IX. Le coucou au fond des bois (The Cuckoo in the Depths of the Woods) - X. Volière (Aviary) - XI. Pianistes (Pianists) - XII. Fossiles (Fossils) - XIII. Le cygne (The Swan) - XIV. Finale</doc>
