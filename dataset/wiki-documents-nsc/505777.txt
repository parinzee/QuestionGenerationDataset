<doc id="505777" url="https://th.wikipedia.org/wiki?curid=505777" title="เอชทีซี บัตเตอร์ฟลาย">เอชทีซี บัตเตอร์ฟลาย เอชทีซี บัตเตอร์ฟลาย (, ญี่ปุ่น: HTC バタフライ) เป็นสมาร์ตโฟนที่ถูกออกแบบและผลิตโดย เอชทีซี โดยเมื่อวางขายในประเทศญี่ปุ่น จะเป็นรุ่นที่มีชื่อขึ้นต้นเป็น เอชทีซี เจ โดยถูกวางขายเมื่อวันที่ 17 ตุลาคม ค.ศ. 2012 โดย เคดีดีไอ ผู้ให้บริการเครือข่ายของญี่ปุ่น โดยเป็นสมาร์ตโฟนเครื่องที่ 2 ของโลกที่มีหน้าจอความละเอียด ฟูลเอชดี (FullHD) 1080p ต่อจาก ออปโป ไฟนด์ 5 โดยมาพร้อมระบบปฏิบัติการแอนดรอยด์ 4.2.2 เจลลีบีน พร้อมด้วย ซีพียู ควอด-คอร์ 1.5&nbsp;GHz และใช้ชิพ สแนปดรากอน เอส 4 โปร โดยมีกล้องหลัก ความละเอียด 8 ล้านพิกเซล ส่วนแรกมันมาพร้อมกับแรม 2&nbsp;จิกะไบต์ และแบตเตอรี 2,020&nbsp;มิลลิแอมป์ โดยบัตเตอร์ฟลายนั้น สามารถกันน้ำได้ และมีหน้าจอ "ซูเปอร์ แอลซีดี 3" พร้อมด้วยจอฟูล เอชดี (1920x1080 พิกเซล) โดยมีความละะเอียดอยู่ที่ 440 พิกเซลต่อนิ้ว ซึ่งมากกว่า เอชทีซี วันเอ็กซ์ ซึ่งอยู่ที่ 312 พิกเซลต่อนิ้ว และไอโฟน 5 ที่เป็นเรตินา ดิสเพลย์ ที่ 326 พิกเซลต่อนิ้ว และ โนเกีย ลูเมีย 920 ที่ 332 พิกเซลต่อนิ้ว โดยหน้าจอนั้นผลิตโดย ชาร์ป คอร์ปอเรชั่น และ เจแปน ดิสเพลย์ ส่วนดรอยด์ดีเอ็นเอนั้น เป็นรุ่นของ เวไรซอน ซึ่งจะต้องผูกติดสัญญา 2 ปี ด้วยเงิน 200 ดอลลาร์สหรัฐ โดยส่วนต่างๆจะเหมือนๆกับรุ่นบัตเตอร์ฟลาย แต่จะไม่มีช่องใส่ ไมโครเอสดี</doc>
