<doc id="799322" url="https://th.wikipedia.org/wiki?curid=799322" title="แมห์ดี เมแตลลา">แมห์ดี เมแตลลา แมห์ดี เมแตลลา (; 17 กรกฎาคม ค.ศ. 1992 –) เป็นนักว่ายน้ำฟรีสไตล์และผีเสื้อชาวฝรั่งเศส เขาเป็นส่วนหนึ่งของทีมว่ายน้ำฟรีสไตล์และผลัดผสม 4×100 เมตร ทีมได้รับรางวัลเหรียญทองและเหรียญเงินในกีฬาว่ายน้ำชิงแชมป์ยุโรป 2014 และเหรียญทองและเหรียญทองแดงในชิงแชมป์โลก 2015 ในทั้งสองรายการเขาว่ายท่าผีเสื้อและผลัดผสม นอกจากนี้เขายังได้รับรางวัลเหรียญหลายเหรียญในรายระดับโลกและชิงแชมป์ยุโรประยะสั้น ในปี ค.ศ. 2015 เขาเป็นเจ้าของสถิติกีฬาว่ายน้ำของประเทศฝรั่งเศสในท่าผีเสื้อ 100 เมตร ระยะยาว ด้วยเวลา 51.24 วินาทีประวัติ ประวัติ. ในปี ค.ศ. 2010 เมแตลลาได้รับรางวัลเหรียญทองจากโอลิมปิกเยาวชนฤดูร้อน 2010 ในรายการฟรีสไตล์ 100 เมตร ที่ประเทศสิงคโปร์ ในช่วงปี ค.ศ. 2012 เมแตลลาได้เข้าร่วมกีฬาว่ายน้ำชิงแชมป์ยุโรประยะสั้น 2012 เขาได้รับรางวัลเหรียญทองแดงในท่าผีเสื้อ 100 เมตร ในชิงแชมป์โลกระยะสั้น 2014 เมแตลลาได้เหรียญรางวัลทั้งหมด 3 เหรียญ ร่วมกับเคลมองต์ มีญง ฟาเบียง ฌีลุต และ ฟลอร็อง มาโนดู โดยได้รับเหรียญทองในรายการผลัดฟรีสไตล์ 4×100 เมตร ด้วยเวลา 3 นาที 22.26 วินาที ทั้ง 4 คนยังทำสถิติกีฬาว่ายน้ำของประเทศฝรั่งเศสในรายการผลัดฟรีสไตล์ 4×100 เมตร ก่อนหน้านี้ในปีที่ผ่าน เขาได้ว่ายน้ำร่วมกับฟาเบียง ฌีลุต ฟลอร็อง มาโนดู และเฌเรมี สทราวีอุส และได้เป็นแชมป์ยุโรปในรายการผลัดฟรีสไตล์ 4×100 เมตร ในการแข่งขันกีฬาว่ายน้ำในกีฬาทางน้ำชิงแชมป์โลก 2015ที่คาซาน เขาได้เข้าร่วมในรายการผีเสื้อ 100 เมตร โดยจบอันดับที่ 5 และในรายการผลัดฟรีสไตล์ 4×100 เมตร เขาได้รับเหรียญทองร่วมกับฌีลุต มาโนดู และสทราวีอุส ในกีฬาว่ายน้ำชิงแชมป์ยุโรปที่ลอนดอน เขาได้รับรางวัลเหรียญทองแดงในรายการผีเสื้อ 100 เมตร และเหรียญเงินในรายการผลัดผสม 4×100 เมตร ร่วมกับแบ็งฌามิน สตาซีอูว์ลิส ฌาโกโม เปเรซ-ดอร์โตนา และฟลอร็อง มาโนดู</doc>
