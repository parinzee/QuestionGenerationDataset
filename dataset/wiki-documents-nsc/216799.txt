<doc id="216799" url="https://th.wikipedia.org/wiki?curid=216799" title="ริเวอร์ซิตี">ริเวอร์ซิตี ศูนย์การค้าริเวอร์ซิตี้ () เป็นศูนย์การค้าแห่งแรกบริเวณริมแม่น้ำเจ้าพระยา เปิดดำเนินการเมื่อวันที่ 1 ธันวาคม พ.ศ. 2527 โดยการร่วมทุนระหว่างกลุ่มอิตัลไทยและกลุ่มแมนดารินโอเรียนเต็ล เป็นศูนย์การค้าแห่งแรกที่มีเอกลักษณ์เฉพาะตัว อยู่ใกล้กับโรงแรมชั้นนำ ระดับห้าดาว เช่น โอเรียลเต็ล, เพนนินซูลา, แชงกรีลา, รอยัลออคิด เชอราตัน และ มิลเลนเนียม ฮิลตัน ซึ่งนักท่องเที่ยวสามารถเดินทางมาได้ทั้งทางรถและทางเรือ ริเวอร์ซิตี้เป็นอาคาร 4 ชั้น ออกแบบโดย ศาสตราจารย์กิตติคุณ ร.อ. กฤษฎา อรุณวงษ์ ณ อยุธยา เป็นอาคารที่ได้รับรางวัลสถาปัตยกรรมดีเด่น ด้านการออกแบบในปี พ.ศ. 2527 และมีการปรับปรุงพัฒนาเพิ่มท่าเรือขึ้นอีก 1 ท่า จากนั้นปี พ.ศ. 2543 ศูนย์การค้าริเวอร์ซิตี้ได้เพิ่มบริเวณ Antique Arcade บริเวณชั้น 1 อาคารจอดรถ เป็นศูนย์รวมร้านค้าแอนทีคภายในศูนย์การค้าริเวอร์ซิตี้ ภายในศูนย์การค้าริเวอร์ซิตี้. ชั้น 1 ประกอบด้วยร้านจำหน่ายของที่ระลึกจากทั่วภูมิภาคของไทย, ผลิตภัณฑ์จากผ้าไหม, เครื่องหนัง, เครื่องประดับอัญมณี, ร้านตัดเสื้อผ้า สูท บูติก ทั้งสุภาพบุรุษและสุภาพสตรี พร้อมอาหารรสเลิศ ร่วมชมการแสดงนาฏศิลป์จากร้านศาลาไทย และร้านอาหารฝรั่งเศสและเอ็นเตอร์เทนเมนท์ ลา กรองซ์ แปร์ และบริเวณแกรนด์ฮอลล์ สำหรับจัดกิจกรรมตามเทศกาลต่าง ๆ ชั้น 2 ประกอบด้วยร้านค้าจำหน่ายผ้าไหม, เครื่องหนัง, เครื่องประดับอัญมณี, เครื่องเบญจรงค์, ร้านตัดเสื้อ, ร้านเสริมสวยสำหรับสุภาพบุรุษและสุภาพสตรี รวมทั้งร้านอาหารบาร์บีคิว คอร์เนอร์ เปิดให้บริการ ชั้น 2 ทั้งมื้อกลางวันและมื้อค่ำ ชั้น 3 และชั้น 4 ประกอบด้วยร้านค้าด้านศิลปวัตถุที่รวบรวมศิลปวัตถุจากทั่วมุมโลก ทั้ง ศิลปะจีน, ศิลปะไทย และศิลปะยุโรป รวมทั้งของแต่งบ้านสไตล์แอนทีค กว่า 80 ร้าน และห้องนิทรรศการ ที่ใช้จัดแสดงผลงานศิลปะของศิลปินแนวหน้า โดยจัดสลับหมุนเวียนไปตลอดทั้งปี นอกจากนี้ทุกวันเสาร์แรกของเดือน โดยการบริหารงานของบริษัท รีเวอร์ไซค์ อ๊อคชั่น เฮ้าส์ จำกัด ได้จัดให้มีการประมูลศิลปะและโบราณวัตถุที่ทรงคุณค่า ณ บริเวณห้องประมูล ชั้น 4 ซึ่งเป็นการประมูลต่อเนื่องมาตลอดระยะที่เปิดดำเนินการมากว่า 20 ปี นับได้ว่าเป็นผู้ดำเนินการประมูลที่ได้รับความเชื่อถือมากที่สุดท่าเรือริเวอร์ซิตี้ ท่าเรือริเวอร์ซิตี้. ท่าเรือมาตรฐานจำนวน 3 ท่า ที่สามารถรองรับนักท่องเที่ยวที่จะมาใช้บริการทั้งเรือท่องเที่ยว, เรืออาหาร, เรือเช่าเหมาลำ ตลอดทั้งวัน สัมผัสบรรยากาศของชีวิตไทยริมฝั่งแม่น้ำเจ้าพระยา- เรือบริการระหว่างริเวอร์ซิตี้ กับ โรงแรมริมฝั่งแม่น้ำเจ้าพระยา เช่น โรงแรมโอเรียลเต็ล, โรงแรมแชงกรีลา, โรงแรมเพนนินซูลา, โรงแรมมิลเลนเนี่ยม ฮิลตัน และโรงแรมรอยัลริเวอร์ - เรือสำราญเที่ยวบางปะอิน / อยุธยา มีให้เลือกใช้บริการ 3 ลำ เช่น เรือแกรนด์เพิร์ล, เรือริเวอร์ซัน - บริการเรือเช่าเหมาลำ:มีเรือให้บริการ 2 ประเภท คือเรือหางยาว และเรือด่วน มีบริการตามเส้นทางโปรแกรมประจำ หรือจะเหมาไปตามเส้นทางที่ลูกค้ากำหนดก็ได้ โดยคิดค่าบริการเป็นรายชั่วโมง - บริการเรือ Rice Barge ลงเรือด่วนหรือเรือหางยาว เพื่อพาชมความงามและชีวิตไทยริมสองฝั่งแม่น้ำเจ้าพระยาโดยเข้าคลองมอญ เพื่อออกสู่คลองบางกรวย โดยมีมัคคุเทศก์แนะนำสถานที่ตลอดทาง หลังล่องเรือชมความงดงามของธรรมชาติแล้ว จะพาไปขึ้นเรือ Rice Barge เพื่อรับประทานอาหารว่างยามบ่ายโดยใช้ระยะเวลาประมาณ 2 ชั่วโมง ในการท่องเที่ยว - บริการเรือ Dinner Cruise รับประทานอาหารเย็นพร้อมชมบรรยากาศกรุงเทพริมแม่น้ำ ยามค่ำคืน มีเรือต่าง ๆ ให้บริการ เช่น เรือแว่นฟ้า เรือเจ้าพระยาครุยส์ เรือแกรนด์เพิร์ล เรือเจ้าพระยาปริ้นเซส และเรืออัปสรา (โรงแรมบันยันทรี) เป็นต้นล่องเรือล่องเรือ. - จากท่าริเวอร์ซิตี้ ตามแม่น้ำเจ้าพระยา เข้าสู่คลองบางกอกน้อย แวะชมสถานที่สำคัญ เช่น พิพิธภัณฑ์สถานแห่งชาติเรือพระราชพิธี วัดสุวรรณาราม วัดศรีสุดาราม วัดนายโรง วัดสุวรรณคีรี วัดไก่เตี้ย ไปทางบางกรวย แวะ วัดชลอ วัดบางอ้อยช้าง ไปตลาดน้ำบางคูเวียง ผ่านคลองแม่น้ำอ้อม แล้วออกแม่น้ำเจ้าพระยา แวะวัดเฉลิมพระเกียรติ วัดเขมาภิรตาราม ล่องตามแม่น้ำเจ้าพระยา แล้วขึ้นเรือคุณแม่ ที่วัดสุวรรณคีรี ชมวิวแม่น้ำเจ้าพระยา แล้วจากนั้นกลับถึงท่าริเวอร์ซิตี้ - จากท่าริเวอร์ซิตี้ ตามแม่น้ำเจ้าพระยา เข้าสู่คลองบางกอกใหญ่ ผ่านคลองชักพระ สู่ตลาดน้ำตลิ่งชัน ออกคลองบางกอกน้อย แล้วขึ้นเรือคุณแม่ ที่วัดสุวรรณคีรี ชมวิวแม่น้ำเจ้าพระยา แล้วจากนั้นกลับถึงท่าริเวอร์ซิตี้</doc>
