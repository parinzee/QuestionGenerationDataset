<doc id="946906" url="https://th.wikipedia.org/wiki?curid=946906" title="โอลิเวีย โคลแมน">โอลิเวีย โคลแมน ซาราห์ แคโรไลน์ โอลิเวีย โคลแมน (เกิด 30 มกราคม ปี ค.ศ. 1974) (อังกฤษ: Sarah Caroline Olivia Colman)  หรือที่รู้จักในชื่อ โอลิเวีย โคลแมน นักแสดงชาวอังกฤษ เธอได้รับสามรางวัลจาก BAFTA สามรางวัลจาก BIFA และหนึ่งรางวัลลูกโลกทองคำ ทั้งยังได้รับการเสนอชื่อเข้ารับรางวัลเอ็มมี สองครั้ง สำหรับการแสดง โอลิเวีย โคลแมน เริ่มโดดเด่นในบทบาทของ โซเฟีย แชปแมน ในภาพยนตร์ซีรีส์แนวตลก Peep Show (2003-2015) ซึ่งออกอากาศทาง ช่อง 4 (สหราชอาณาจักร)  บทบาทของเธอในทีวีซีรีส์แนวตลก ยังมี Green Wing (2004–2006), Beautiful People (2008–2009), Rev. (2010–2014) และ Twenty Twelve (2011–2012)  โอลิเวียยังมีบทบาทหลากหลาย ทั้งภาพยนตร์โทรทัศน์  ภาพยนตร์ใหญ่ และละครเธียร์เตอร์ รวมถึง ภาพยนตร์ดราม่า ที่เธอได้รับการตอบรับอย่างมากจากผู้ชม คือ Tyrannosaur (2011) บทบาทการแสดงของเธอในบทบาทตำรวจ Doris Thatcher ในเรื่อง Hot Fuzz (2007), แครอล แทตเชอร์ ในเรื่อง หญิงเหล็กพลิกแผ่นดิน (The Iron Lady, 2011), บทบาท สมเด็จพระราชินีเอลิซาเบธ พระราชชนนี  ในภาพยนตร์ Hyde Park on Hudson (2012), บทบาท Bethan Maguire ใน Locke (2013), Margaret Lea ในเรื่อง The Thirteenth Tale (2013) และบทบาทผู้จัดการโรงแรมใน ล็อบสเตอร์  (2015) ในปี 2018 โอลิเวีย โคลแมน จะสวมบทบาทของสมเด็จพระราชินีอลิซาเบธที่ 2 ในซีซันที่ 3 และ 4 ในซีรีส์ต้นฉบับแนวละครประวัติศาสตร์ เดอะ คราวน์ (2017-) สร้างโดยปีเตอร์ มอร์แกน และเผยแพร่โดย Netflixชีวิตช่วงแรกและการศึกษาอาชีพภาพยนตร์ อาชีพ. ภาพยนตร์. ภาพยนตร์ที่โอลีเวียได้รับเครดิตในการแสดง ได้แก่ บทบาท Joanna Roberts ในภาพยนตร์สารคดีเทียม (mockumentary) เรื่อง Confetti (2006) – ซึ่งเธอกล่าวว่า เป็น "ประสบการณ์ที่แย่ที่สุดของชีวิตของฉัน", บทบาทอลิซในภาพยนตร์แนวตลก Grow Your Own (2007) และบทบาทตำรวจ Doris Thatcher ในแนวตลกแอ็คชั่น Hot Fuzz (2007)  โอลีเวียได้รับบทบาทผู้แสดงนำสองเรื่องของผู้สร้างชาวอังกฤษ Paddy Considine คือ Dog Altogether (2007) และภาพยนตร์เปิดตัวของเขาเรื่อง Tyrannosaur (2011)  บทบาทของเธอในเรื่องนี้ได้รับการยกย่องให้เป็นผู้แสดงนำหญิงยอดเยี่ยม จาก BIFA (รางวัลสำหรับภาพยนตร์อิสระในสหราชอาณาจักร) และจากรางวัลเอ็มไพร์ (ปี 2012)  โอลีเวียแสดงบท แครอล แทตเชอร์ บุตรีนายกรัฐมนตรีมาร์กาเรต แทตเชอร์ ในภาพยนตร์ The Iron Lady ซึ่งได้รับรางวัลออสการ์  ร่วมกับ เมอรีล สตรีป และ จิม บรอดเบนท์ สมาคมนักวิจารณ์ภาพยนตร์แห่งลอนดอน (LFCC) ได้ยกย่องโอลีเวียให้เป็นนักแสดงบริติชหญิงแห่งปี โอลิเวียสวมบทบาทดิสโทเปียนในภาพยนตร์ ล็อบสเตอร์ (2015) กำกับโดย Yorgos Lanthimos และมี เรเชล ไวสซ์ และ โคลิน ฟาร์เรล ร่วมแสดง  โอลีเวียได้รับการเสนอชื่อนักแสดงสมทบแห่งปี โดย LFCC ทั้งยังได้รับรางวัล BIFA นักแสดงสมทบยอดเยี่ยมในปี 2015  โอลีเวียจะสวมบทบาท ควีนแอนน์ ในภาพยนตร์ The Favourite ของ Lanthimos พร้อมกับ เอมมา สโตน และ เรเชล ไวสซ์ ชีวิตส่วนตัว ชีวิตส่วนตัว. โอลิเวียได้พบกับเอ็ด ซินแคลร์ ในกองถ่ายภาพยนตร์ Table Manners (จาก Norman Conquests) ของนักเขียนบท Alan Ayckbourn ที่ชมรมศิลปการละคร Footlights ในมหาวิทยาลัยเคมบริดจ์ โอลิเวียตกหลุมรักเอ็ดเมื่อแรกพบ เธอพูดว่า "สามีและฉันเป็นคนโชคดีมาก เราเจอกันตอนที่เราไม่มีอะไรเลยแล้วเราก็รักกันและกัน สมัยเราอายุ 20 เขายังเป็นนักแสดงด้วย ถ้าคุณพบคนในวัยนั้นแล้วคุณก็โอเค สำหรับฉัน มันเป็นสายฟ้าแลบ (ไม่คาดคิดมาก่อน)" เธอให้เครดิตเอ็ดที่ช่วยเหลือเธอได้ผ่านช่วงเวลาที่ยากลำบากมา, โอลิเวียกล่าวว่า "[ซินแคลร์]ช่างสง่างามและสวยงามที่สุดเท่าที่ฉันเคยพบเห็นมา" มีนัยว่าไม่ใช่ความรู้สึกร่วมกันในทันทีเมื่อแรกพบ เธอเพิ่มเติมว่า "ฉันติดอยู่กับเขาและทำให้เขาได้เห็นว่า เขาอาจจะมีความสุขเฉพาะกับฉันเท่านั้น" โอลิเวีย โคลแมน และเอ็ด ซินแคลร์ แต่งงานกันในเดือนสิงหาคม ปี 2001 มีลูกด้วยกันสามคน ผลงานภาพยนตร์โทรทัศน์รางวัล</doc>
