<doc id="733698" url="https://th.wikipedia.org/wiki?curid=733698" title="4 โพดำ">4 โพดำ 4 โพดำ เป็นรายการโทรทัศน์คอมเมดี้วาไรตี้โชว์ประกอบร้องเพลงและละคร ดำเนินรายการโดยแชมป์รายการเดอะสตาร์ทั้งสี่คน นภัทร อินทร์ใจเอื้อ แชมป์รุ่น 6, วิชญาณี เปียกลิ่น แชมป์รุ่น 4, จารุวัฒน์ เชี่ยวอร่าม แชมป์รุ่น 8, วราวุธ โพธิ์ยิ้ม แชมป์รุ่น 9 ซึ่งแต่ละสัปดาห์จะมีแขกรับเชิญมาร่วมสร้างสีสัน รายการ 4 โพดำออกอากาศระหว่าง 4 กุมภาพันธ์ 2558 - ปัจจุบัน รายการ 4 โพดำต่อยอดมาจาก 4 โพดำคอนเสิร์ต Concert in The Theatre คอนเสิร์ตใหญ่ครั้งแรกของ 4 โพดำ ระหว่างช่วงวันที่ 12 - 21 กรกฎาคม 2556 และประสบความสำเร็จเป็นอย่างดี เมื่อออกอากาศทางโทรทัศน์ในรูปแบบโชว์วาไรตี้ประกอบการร้องเพลงด้วยรูปแบบรายการที่สนุกประทับใจทำให้รายการ 4 โพดำถูกใจคนดู ประสบความสำเร็จและได้รับรางวัลต่างๆมากมายอาทิ รายการโทรทัศน์ที่สุดแห่งปี Daradaily Awards 2015 และ The Best Variety Show จาก Kazz Awards 2016 รวมถึงถูกเสนอชื่อเข้าชิงรางวัลนาฏราช ครั้งที่ 7 ในสาขาวาไรตี้ยอดเยี่ยม นอกจากนั้นผู้ดำเนินรายการทั้งสี่ยังได้รับเชิญให้ไปแสดงที่ญี่ปุ่นเมื่อวันที่ 14 และ 15 พฤษภาคม 2559 เนื่องในงานเทศกาลไทย ครั้งที่ 17 (Thai Festival 2016) รวมทั้งแสดงเปิดในงานประกาศรางวัลนาฏราช ครั้งที่ 5 ปี 2557 และรวมถึงกำลังจะมีคอนเสิร์ต “4โพดำ ตอน Black magic มนต์ดำ ปิ๊ดปี๋” ในเดือนกุมภาพันธ์ 2560ที่มาของรายการ ที่มาของรายการ. รายการ 4 โพดำต่อยอดมาจาก 4 โพดำคอนเสิร์ต Concert in The Theatre คอนเสิร์ตใหญ่ครั้งแรกของ 4 โพดำ ระหว่าง 12 - 21 กรกฎาคม 2556 จำนวน 6 รอบ ที่เมืองไทยรัชดาลัย เธียเตอร์ ที่ทั้งครบรส ครบเครื่อง ด้วยพลังเสียงและความฮาที่ผสมผสานกันอย่างลงตัวในแบบฉบับของพวกเขาทั้งเพลงเร็ว เพลงแดนซ์ เพลงช้า เพลงประกอบละคร เพลงมิวสิคัล ที่มีทั้งไทยและเทศ แถมด้วยโชว์สุดเซอร์ไพร์ส ซึ่งได้รับการตอยรับเป็นอย่างดี มีกระแสที่ดีประสบความสำเร็จเป็นอย่างมากจนนำมาต่อยอดทำเป็นรายการโทรทัศน์วาไรตี้แนวซิงโชว์ออกอากาศในรูปแบบรายการโทรทัศน์แนววาไรตี้ในปัจจุบัน 8 มิถุนายน 2557 4 โพดำแสดงเปิดในงานประกาศรางวัลนาฏราช ครั้งที่ 5 ปี 2557 อีกด้วยก่อนที่จะมีรายการตามมาพิธีกร/ผู้ดำเนินรายการ พิธีกร/ผู้ดำเนินรายการ. แก้ม วิชญาณี เปียกลิ่น นอกจากเธอจะเป็นแชมป์เดอะสตาร์ 4 แล้ว เธอยังเป็นเดอะสตาร์หญิงคนแรกของประเทศไทย ด้วยความที่เธอมีเสียงร้องอันทรงพลังซึ่งเธอนั้นถูกยกให้เป็นดีว่ารุ่นเล็กของวงการเพราะเธอมีผลงานเด่นทั้งงานเพลงแบบเดี่ยว แบบกลุ่ม เพลงประกอบละคร การแสดงละครเวที โดยเพลงเด่นๆ ของเธอ อาทิ ความผูกพัน (ซื้อความรักไม่ได้), ไม่เหลือเหตุผลจะรัก, แสงและเงา, มหันตภัย, ที่หนึ่งในหัวใจเธอ และเพลงฮิตอย่าง Let It Go กัน นภัทร อินทร์ใจเอื้อ ได้รับคะแนนโหวตอย่างท้วมท้นเป็นแชมป์รุ่นที่ 6 ซึ่งเขามีผลงานออกมาอย่างต่อเนื่อง ไม่ว่าจะเป็นเพลงเพราะๆ อาทิ ระยะทำใจ, ข้างๆ หัวใจ, หนึ่งในพันล้าน, แสนแสบ รวมทั้งงานละครเวทีคุณภาพอย่าง สี่แผ่นดิน เดอะมิวสิคัล, มิสไซง่อน หรือ ลมหายใจ เดอะมิวสิคัล และงานแสดงเช่น เรือนแพ และ ลูกพี่ลูกน้อง อีกทั้งยังเคยมีคอนเสิร์ตเดี่ยวด้วย โดม จารุวัฒน์ เชี่ยวอร่าม นอกเหนือจากความสามารถในการร้องเพลงแล้ว เขามีเพลงดังหลากหลายเช่น คำอธิษฐานด้วยน้ำตา, รักแท้อยู่เหนือกาลเวลา, เรื่องจริงเรื่องสุดท้าย ส่วนผลงานทางการแสดงมีทั้ง ยีนเด่น, แผลเก่า และ เงาอโศก ตั้ม วราวุธ โพธิ์ยิ้ม มีผลงานเพลงอย่างจะรักจนกว่าจะรู้ หรือ สบายดีรึเปล่า? งานแสดงอย่าง แผลเก่า, ฝันเฟื่อง ที่สำคัญคือการเป็นพิธีกรรายการเดอะสตาร์รายการ 4 โพดำ 2558 - ปัจจุบัน รายการ 4 โพดำ 2558 - ปัจจุบัน. รายกา 4 โพดำออกอากาศเป็นครั้งแรกเมื่อ 4 กุมภาพันธ์ 2558 และได้เปลี่ยนมาเป็น “4 โพดำ Super Show” , “4 โพดำ FUN&FIN” และ “4 โพดำ การละคร”ในปัจจุบัน ล่าสุดเขากำลังมีคอนเสิร์ต “4โพดำ ตอน Black magic มนต์ดำ ปิ๊ดปี๋” กำหนดการเดิมคือเดือนพฤศจิกายน 2559 แต่เลื่อนมาเป็นเดือนกุมภาพันธ์ 2560 เนื่องจากการเสด็จสวรรคตของพระบาทสมเด็จพระปรมินทรมหาภูมิพลอดุลยเดช4 โพดำ (4 กุมภาพันธ์ 2558 - 27 มกราคม 2559) 4 โพดำ (4 กุมภาพันธ์ 2558 - 27 มกราคม 2559). ออกอากาศครั้งแรกทางช่องวันเมื่อวันพุธที่ 4 กุมภาพันธ์ 2558 มีแขกรับเชิญคนแรกคือ กวาง AB NORMAL เวลาออกอากาศ ทุกวันพุธ 22:20 - 23:30 น. และ 22.15 - 23.25 น.4 โพดำ Super Show (7 กุมภาพันธ์ 2559 - 27 มีนาคม 2559) 4 โพดำ Super Show (7 กุมภาพันธ์ 2559 - 27 มีนาคม 2559). จากรายการ 4 โพดำต่อมาเปลี่ยนชื่อรายการเป็น 4 โพดำ Super Show ออกอากาศทุกวันอาทิตย์ เวลา 20.15 - 21.45 น. ระหว่างช่วง 7 กุมภาพันธ์ 2559 - 27 มีนาคม 2559 และพักรายการไประยะหนึ่ง วันที่ 14 และ 15 พฤษภาคม 2559 4 โพดำได้รับเกียรติจากสถานเอกอัครราชทูต ณ กรุงโตเกียว เข้าร่วมแสดงในงานเทศกาลไทย ครั้งที่ 17 (Thai Festival 2016) จัดโดยสถานเอกอัครราชทูต ณ กรุงโตเกียว ณ สวนสาธารณะโยโยงิ ชิบูยา กรุงโตเกียว ประเทศญี่ปุ่น ร่วมกับศิลปินท่านอื่น อาทิ ตั๊กแตน ชลลดา, เปา เปาวลี, แกงส้ม ธนทัต และฮั่น อิสริยะ โดยมีผู้เข้าร่วมงานประมาณกว่า 3 แสนคนทั้งชาวญี่ปุ่น ชาวต่างประเทศและชาวไทยที่พำนักอยู่ในกรุงโตเกียวและใกล้เคียง4 โพดำ FUN&FIN (12 มิถุนายน 2559 - 17 กรกฎาคม 2559) 4 โพดำ FUN&FIN (12 มิถุนายน 2559 - 17 กรกฎาคม 2559). ต่อมาเปลี่ยนชื่อรายการเป็น 4 โพดำ FUN&FIN ออกอากาศทุกวันอาทิตย์ เวลา 20.00 - 21.30 น. ระหว่างช่วง 12 มิถุนายน 2559 - 17 กรกฎาคม 2559 กันและแก้มกล่าวว่า “2 เดือนที่ผ่านมาเราไม่ได้หยุดกันไปเฉยๆ เราได้ช่วยกันคิดและแลกเปลี่ยนไอเดียเพื่อมานำเสนอพี่ๆ ทีมงานและกลับมาสร้างสรรค์ผลงานดีๆให้แฟนๆได้ชมกัน ซึ่งการกลับมาคราวนี้ พวกเราจะกลับมาในรูปแบบ “4โพดำ” จะมีความสนุกขึ้น ฟินขึ้นตามชื่อใหม่ของรายการ ช่วงโชว์เราก็เฟ้นหาศิลปินเด็ดๆ เพลงโดนๆ ทั้งสุข เศร้า เหงา รัก ที่หลายๆ คนชื่นชอบ เอามาแบ่งปันแฟนๆ ให้ได้ฟังกันอย่างจุใจ นอกจากนั้นเราได้มีส่วนร่วมในการดีไซน์การร้อง ดีไซน์ดนตรีกันอีกด้วย ส่วนใน “4โพดำ in memory” กับบทเพลงเก่าๆ ที่ยังอยู่ในความทรงจำของใครหลายๆ คนก็มีให้ฟังเช่นเคย รับรองจะเป็นอีกหนึ่งช่วงที่ต้องจดจำกันอย่างแน่นอนครับ ส่วนช่วง “4โพดำการละคร” แขกรับเชิญมากหน้าหลายตาจะมาประชันบทบาทสุดฮากับพวกเรา4โพดำ รวมทั้ง “มิวสิควิดิโอ” ที่พวกเราจะมาถ่ายทอดเรื่องราวในรูปแบบใหม่สไตล์4โพดำครับ” วันที่ 11 และ 12 มิถุนายน 2559 4 โพดำ ได้รับเกียรติเป็นแขกรับเชิญของ บี้ สุกฤษฎิ์ วิเศษแก้ว ในคอนเสิร์ต “บี้ สุกฤษฎิ์ Love 10 ปีไม่มีหยุด” ณ รอยัล พารากอนฮอลล์ ในพาร์ทร้องเต้นเล่นละครแบบฉบับ “สุกฤษฎิ์การละคร” ร่วมกับแขกรับเชิญวง ETC, ฮั่น อิสริยะ, เดอะสตาร์ 12” บิ๊ก-ปิ่น-จัมโบ้-พรีน, ลูกเกด เมทินี, หนูนา หนึ่งธิดา, วิว วรรณรท และ เฌอเบลล์4 โพดำ การละคร (3 ตุลาคม 2559 - 11 ธันวาคม 2560) 4 โพดำ การละคร (3 ตุลาคม 2559 - 11 ธันวาคม 2560). ต่อมาเปลี่ยนชื่อรายการเป็น 4 โพดำ การละคร ออกอากาศทุกวันจันทร์ เวลา 20.00 - 20.30 น. เริ่ม 3 ตุลาคม 2559 และตั้งแต่ 21 พฤศจิกายน 2559 เปลี่ยนเวลาออกอากาศเป็น 19.45 - 20.30 น. และตั้งแต่ 5 มิถุนายน 2560 - 18 ธันวาคม 2560 เปลี่ยนเวลาออกอากาศเป็น 19.15 - 20.00 น.4 โพดำ The Battle (6 มกราคม 2561 - 26 พฤษภาคม 2561) 4 โพดำ The Battle (6 มกราคม 2561 - 26 พฤษภาคม 2561). ปัจจุบันเปลี่ยนชื่อรายการเป็น 4 โพดำ The Battle ออกอากาศทุกวันเสาร์ เวลา 21.15 - 22.15 น. เริ่ม 6 มกราคม 2561 โดยมีพิธีกรเปิดและปิดรายการก็คือ ภคชนก์ โวอ่อนศรี4 โพดำ MV PARODY4 โพดำ การดนตรี4 โพดำ การละคร4 โพดำ The Battleคอนเสิร์ตการปรากฏตัวในสื่ออื่นๆ การปรากฏตัวในสื่ออื่นๆ. สี่โพดำเคยได้รับเชิญในละคร ขอโทษที่รักเธอ ตอนฉายเมื่อวันที่ 3 มีนาคม พ.ศ. 2559 ฉากที่ จั๊ก(แสดงโดย ธนทัต ชัยอรรถ ) ออกมาร้องเพลงรางวัล</doc>
