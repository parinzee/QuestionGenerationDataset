<doc id="256235" url="https://th.wikipedia.org/wiki?curid=256235" title="พีรสันติ จวบสมัย">พีรสันติ จวบสมัย พีรสันติ จวบสมัย เกิดเมื่อวันที่ 12 ธันวาคม พ.ศ. 2505 ที่จังหวัดราชบุรี เป็นทั้งผู้ก่อตั้งและหัวหน้าวง ดิ อินโนเซ้นท์ ตั้งแต่ยังเรียนอยู่ระดับชั้นมัธยมศึกษา ที่โรงเรียนดรุณาราชบุรี ร่วมกับเพื่อนอีก 2 คน นอกจากนั้น ยังเป็นกำลังหลักในพัฒนาการของวงดนตรีดังกล่าวตั้งแต่ปี พ.ศ. 2522 เป็นต้นมา จนกระทั่งยุบวงในปี พ.ศ. 2532ประวัติ ประวัติ. สันเข้าเรียนที่โรงเรียนดรุณาราชบุรี ซึ่งเป็นโรงเรียนที่มีการสอนศาสนาคริสต์ที่ค่อนข้างเข้มข้น และเป็นนักเรียนที่มีความเคร่งในศาสนาคริสต์ ซึ่งในขณะเรียนมีความตั้งใจว่าจะเป็นพระสอนศาสนาคริสต์เมื่อเติบโตขึ้นมา ในขณะที่ตนเองมีความสามารถทางการเล่นดนตรีตั้งแต่เด็ก จึงได้ตั้งวงดนตรีร่วมกับ สายชล ระดมกิจ และสิทธิศักดิ์ กิจแต่ง ตั้งแต่ขณะเรียนอยู่ชั้นมัธยม เป็นวงดนตรีโฟล์คซอง เข้าประกวดในงานของโรงเรียน ชื่อ ดิ อินโนเซ้นท์ โดยสันเป็นหัวหน้าวงผลงาน ผลงาน. สันเป็นผู้มีความถนัดในการประพันธ์คำร้องเพลงต่างๆ เป็นผู้แต่งเนื้อร้องให้กับวงดนตรี ดิ อินโนเซ้นท์ มากมาย ซึ่งส่วนใหญ่เป็นการทำงานร่วมกับ ทำนองของโอม - ชาตรี คงสุวรรณ ทำให้หลายเพลงของ ดิ อินโนเซ้นท์ ฮิตติดปากคนฟังเพลงไทยทั่วประเทศในเวลาต่อมาจนปัจจุบัน</doc>
