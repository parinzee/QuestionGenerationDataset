<doc id="211628" url="https://th.wikipedia.org/wiki?curid=211628" title="อดิเรก วัฏลีลา">อดิเรก วัฏลีลา อดิเรก วัฏลีลา หรือ อังเคิล เกิดเมื่อวันที่ 12 มิถุนายน พ.ศ. 2498 เป็นชาวจังหวัด สุพรรณบุรี จบการศึกษาจาก โรงเรียนไทยวิจิตรศิลป์ เป็นผู้อำนวยการสร้าง, ผู้กำกับภาพยนตร์, นักเขียนบท, นักตัดต่อ, นักแสดง รวมไปถึงนักวาดภาพประกอบประวัติ ประวัติ. อังเคิลเริ่มต้นอาชีพเกี่ยวกับภาพยนตร์โดยการเป็นคนเขียนใบปิดภาพยนตร์และวาดภาพให้กับบริษัทโฆษณามาก่อน เคยมีผลงานเขียนภาพปกและภาพประกอบให้กับนิตยสารไบโอสโคปในบางฉบับ แรกเริ่มที่คิดจะทำภาพยนตร์ร่วมกับ ปื๊ด-ธนิตย์ จิตนุกูล ทั้งสองคนได้พบกับ วิสูตร พูลวรลักษณ์ (ปัจจุบันเป็นผู้บริหารบริษัท จีเอ็มเอ็ม ไท ฮับ หรือ GTH) ซึ่งสนใจที่จะทำภาพยนตร์เช่นกันจึงตัดสินใจเปิดบริษัทไทเอ็นเตอร์เทนเม้นท์ขึ้น และได้ให้ทุนในการสร้างภาพยนตร์เป็นเงิน 1.5 ล้านบาท ภาพยนตร์เรื่องนี้คือ ซึมน้อยหน่อยกะล่อนมากหน่อย (ปี พ.ศ. 2528) เป็นเรื่องแรกของบริษัทและของอังเคิลกับปื้ดในฐานะผู้กำกับร่วม หลังจากเข้าโรงฉายแล้วถือว่าประสบความสำเร็จมาก จนเป็นภาพยนตร์ที่ทำรายได้สูงสุดประจำปี 2528 อังเคิลมีผลงานที่ประสบความสำเร็จต่อเนื่องจากผลงานกำกับภาพยนตร์เรื่อง ปลื้ม, ดีแตก, ฉลุย, ฉลุยโครงการ2, ฉลุยหิน คนไข่สุดขอบโลก ผลงานภาพยนตร์ของอังเคิลได้ส่งให้ดารานำแสดงวัยรุ่นหลายคนมีชื่อเสียงและแจ้งเกิดเต็มตัว เช่น สุรศักดิ์ วงค์ไทย, บิลลี่ โอแกน, เพ็ญ พิสุทธิ์ หลังจากประสบความสำเร็จทางด้านการกำกับภาพยนตร์แล้ว ในช่วงหลังอังเคิลก็ได้เบนเข็มตัวเองไปเป็นผู้อำนวยการสร้าง (Producer) ให้กับภาพยนตร์หลายๆเรื่อง โดยไปร่วมงานกับบริษัท อาร์ เอส ฟิล์ม ในปี พ.ศ. 2537 มีผลงานในฐานะผู้อำนวยการสร้าง เช่น โลกทั้งใบให้นายคนเดียว, เกิดอีกที ต้องมีเธอ, เด็กระเบิด ยืดแล้วยึด, 18-80 เพื่อนซี้ไม่มีซั๊ว, เจนนี่-กลางวันครับ กลางคืนค่ะ, ฝันติดไฟ หัวใจติดดิน, ปาฏิหาริย์ โ อม-สมหวัง, ล่องจุ๊น-ขอหมอนใบนั้นที่เธอฝันยามหนุน, แตก4-รัก โลภ โกรธ เลว, โคลนนิ่ง คนก๊อปปี้คน, รวมสิบเรื่องกับสิบผู้กำกับหน้าใหม่ และต่อมาได้ออกไปร่วมก่อตั้งบริษัทฟิล์มบางกอก และ เฉลิมไทยสตูดิโอ ในปี พ.ศ. 2543 มีผลงานในฐานะผู้อำนวยการสร้าง เช่น ฟ้าทะลายโจร, บางกอกแดนเจอรัส, บางระจัน, โกลคลับ เกมล้มโต๊ะ, ส้มแบ๊งค์ มือใหม่หัดขาย, พรางชมพู, องคุลิมาล คนระลึกชาติ, ขุนกระบี่ ผีระบาด, และ ทวิภพ อังเคิล (อดิเรก วัฏลีลา)ได้รับการประกาศเกียรติคุณในฐานะ เป็นศิลปินผู้สร้างชื่อเสียงให้ประเทศไทย จากคณะกรรมการจัดงานมหกรรมภาพยนตร์ เอเชีย-แปซิฟิก อังเคิลได้ผลักดันให้เกิดภาพยนตร์ที่หลากหลายและเกิดผู้กำกับหน้าใหม่ๆมากมาย ตั้งแต่อยู่ บริษัท อาร์ เอส ฟิล์ม จนถึง บริษัท ฟิล์ม บางกอก จนประสพความสำเร็จเป็นที่ยอมรับ ทั้งในและต่างประเทศอดิเรก วัฏลีลา ในฐานะนักแสดงภาพยนตร์ อดิเรก วัฏลีลา ในฐานะนักแสดงภาพยนตร์. นอกจากผลงานกำกับภาพยนตร์, อำนวยการสร้าง, เขียนบท และตัดต่อแล้ว อังเคิลยังอีกบทบาทหนึ่งที่ทำให้ผู้ชมภาพยนตร์จดจำได้ คือการแสดงในบทบาทตำรวจคู่กับ บุญถิ่น ทวยแก้ว ทั้ง 2 มักจะรับบทเป็นตำรวจคู่หูคู่ฮาที่รับส่งมุกตลกในภาพยนตร์ไทยหลายๆเรื่อง โดยเฉพาะภาพยนตร์แนวตลก-สยองขวัญ อังเคิล และ บุญถิ่น ทวยแก้ว ปรากฏตัวในบทบาทตำรวจครั้งแรกในเรื่อง บุปผาราตรี หลังจากนั้นทั้ง 2 คนก็ได้ไปปรากฏตัวในบทบาทเดียวกันนี้ในภาพยนตร์อีกหลายๆเรื่อง ซึ่งกลายเป็นเอกลักษณ์อย่างนึงที่ผู้คนจดจำได้เป็นอย่างดีผลงานกำกับภาพยนตร์ผลงานกำกับภาพยนตร์. - ฉลุยแตะขอบฟ้า (2558) - วาไรตี้ผีฉลุย (2548) - ฉลุยหิน คนไข่สุดขอบโลก (2537) - ฉลุยโครงการ 2 (2533) - ฉลุย (2531) - ดีแตก (2530) - ปลื้ม (2529) - ซึมน้อยหน่อยกะล่อนมากหน่อย (2528)ผลงานอำนวยการสร้างภาพยนตร์ผลงานอำนวยการสร้างภาพยนตร์. - ฉลุยแตะขอบฟ้า (2558) - ตุ๊กแกรักแป้งมาก (2557) - ฮาชิมะโปรเจกต์ ไม่เชื่อต้องลบหลู่ (2556) - แฟนใหม่ (2553) - ท้าชน (2552) - แฟนเก่า (2552) - เทวดาท่าจะเท่ง (2551) - วาไรตี้ ผีฉลุย (2548) - คนระลึกชาติ (2547) - ขุนกระบี่ ผีระบาด (2547) - องคุลิมาล (2546) - ทวิภพ (2546) - พรางชมพู (2545) - ส้มแบ้งค์ มือใหม่หัดขาย (2545) - บางระจัน (2544) - โกลคลับเกมส์ล้มโต๊ะ (2544) - ฟ้าทะลายโจร (2543) - บางกอกแดนเจอรัส (2543) - โคลนนิ่ง คนก๊อปปี้คน (2542) - แตก 4 รัก-โลภ-โกรธ-เลว (2542) - ปาฏิหาริย์…โอม+สมหวัง (2541) - ฝันติดไฟ หัวใจติดดิน (2541) - 18-80เพื่อนซี้ไม่มีซั้ว (2540) - ล่องจุ้น ขอหมอนใบนั้นที่เธอฉันยามหนุน (2540) - เด็กระเบิด ยืดแล้วยึด (2539) - เจนนี่ กลางวันครับ กลางคืนค่ะ (2539) - เกิดอีกทีต้องมีเธอ (2538) - โลกทั้งใบให้นายคนเดียว (2538)ผลงานแสดง ผลงานแสดง. บทที่อังเคิลแสดงโดยมักจะเป็นนักแสดงสมทบ ในบทบาทของตำรวจคู่กับ บุญถิ่น ทวยแก้ว ปรากฏในภาพยนตร์หลายๆเรื่อง คือ- ฉลุย (2531) แสดงในบทอื่นที่ไม่ใช่ตำรวจ - เจนนี่...กลางวันครับ กลางคืนค่ะ (2539) แสดงในบทอื่นที่ไม่ใช่ตำรวจ - โคลนนิ่ง คนก๊อปปี้คน (2542) แสดงในบทอื่นที่ไม่ใช่ตำรวจ - ปอบหวีดสยอง (2544) แสดงในบทอื่นที่ไม่ใช่ตำรวจ - บุปผาราตรี (2546) - บุปผาราตรี เฟส 2 (2548) - กระสือวาเลนไทน์ (2549) - ผีไม้จิ้มฟัน (2550) - ผีเลี้ยงลูกคน (2550) แสดงในบทอื่นที่ไม่ใช่ตำรวจ - ครอบครัวตัวดำ (2550) - เมล์นรก หมวยยกล้อ (2550) แสดงในบทอื่นที่ไม่ใช่ตำรวจ - เก๋า เก๋า (2550) - โกยเถอะเกย์ (2550) - รัก/สาม/เศร้า (2551) - กอด (2551) - เทวดาท่าจะเท่ง (2551) - บุปผาราตรี 3.1 (2552) - รูมเมท (2552) แสดงในบทอื่นที่ไม่ใช่ตำรวจ - สะบายดี 2 ไม่มีคำตอบจาก..ปากเซ (2553) แสดงในบทอื่นที่ไม่ใช่ตำรวจ - ศึกมหายันต์ ยิงกันสนั่นจอ (2553) - สามย่าน (2553) - มือปืนดาวพระศุกร์ (2553) - มือปืนดาวพระเสาร์ (2553) - รักตะลอน ออนเดอะบีช (2555) - ตุ๊กแกรักแป้งมาก (2557) - เคหาสน์ดาว (2558) เป็นละครโทรทัศน์ออกอากาศ สถานีโทรทัศน์ช่องวัน - ฉลุยแตะขอบฟ้า (2558) - 11-12-13 รักกันจะตาย (2559) - บุปผาอาริกาโตะ (2559)ผลงานเขียน-ประพันธ์ผลงานเขียน-ประพันธ์. - ซึมน้อยหน่อยกะล่อนมากหน่อย (2528) - ปลื้ม (2529) - ดีแตก (2530) - ฉลุย (2531) - ฉลุยโครงการ 2 (2533) - ฉลุยหิน คนไข่สุดขอบโลก (2537) - วาไรตี้ผีฉลุย (2548) - เทวดาท่าจะเท่ง (2551) - ท้าชน (2552) - แผ่นผี มีกรรม (2553) ละครทีวีชุด บันทึกกรรม - แฟนเก่า (2552) - แฟนใหม่ (2553) - ฮาชิมะ โปรเจกต์ ไม่เชื่อ ต้องลบหลู่ (2556)ผลงานตัดต่อ - ลำดับภาพผลงานตัดต่อ - ลำดับภาพ. - ปลื้ม (2529) - ดีแตก (2530) - ฉลุย (2531) - รักแรกอุ้ม 2531 - ฉลุยโครงการ 2 (2533) - สยึ๋มกึ๋ย 2534 - ฉลุยหิน คนไข่สุดขอบโลก (2537) - โคลนนิ่ง คนก๊อปปี้คน (2542) - วาไรตี้ผีฉลุย (2548) - วิดีโอคลิป (2550) - ท้าชน (2552) - แฟนเก่า (2552)- แฟนใหม่ (2553) - ฮาชิมะ โปรเจกต์ ไม่เชื่อ ต้องลบหลู่ (2556) - ฉลุยแตะขอบฟ้า (2558)รางวัลในประเทศ รางวัลในประเทศ. ได้รับการประกาศเกียรติคุณในฐานะ เป็นศิลปินผู้สร้างชื่อเสียงให้กับประเทศไทย จากคณะกรรมการจัดงานภาพยนตร์ เอเชีย – แปซิฟิก- พ.ศ. 2528 ซึมน้อยหน่อยกะล่อนมากหน่อย ได้รับ รางวัลพระราชทานพระสุรัสวดี ภาพยนตร์ทำรายได้สูงสุดประจำปี จากสมาคมผู้สื่อข่าวบันเทิงแห่งประเทศไทย - พ.ศ. 2529 ปลื้ม ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา ตัดต่อลำดับภาพยอดเยี่ยม ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขาภาพยนตร์ทำรายได้สูงสุดประจำปี - พ.ศ. 2530 ดีแตก ได้เข้าชิง 9 รางวัล และได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ในสาขา กำกับศิลป์ยอดเยี่ยม - พ.ศ. 2531 ฉลุย ได้รับรางวัล ตัดต่อลำดับภาพยอดเยี่ยม จากมหกรรมภาพยนตร์ เอชีย – แปซิฟิก ครั้งที่ 33 และรางวัล ภาพยนตร์ยอดเยี่ยม จากนิตยสาร filmview - พ.ศ. 2533 ฉลุย โครงการ2 ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขา กำกับภาพยอดเยี่ยม ได้รับรางวัลจากชมรมวิจารณ์บันเทิงในสาขา กำกับภาพยอดเยี่ยม และสาขา ตัดต่อลำดับภาพยอดเยี่ยม - พ.ศ. 2534 สยึ๋มกี๋ย ได้รับรางวัลจากชมรมวิจารณ์บันเทิงในสาขา ตัดต่อลำดับภาพยอดเยี่ยม - พ.ศ. 2537 ฉลุยหิน – คนไข่สุดขอบโลก ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขา เครื่องแต่งกายยอดเยี่ยม ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ในสาขา แต่งหน้ายอดเยี่ยม และได้รับรางวัลจากชมรมนักวิจารณ์บันเทิงในสาขา กำกับศิลป์ยอดเยี่ยม - พ.ศ. 2538 โลกทั้งใบให้นายคนเดียว ได้รับ 8 รางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ได้รับ 3 รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทย รวมถึงรางวัลภาพยนตร์ทำรายได้สูงสุดประจำปี เกิดอีกที…ต้องมีเธอ ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา แต่งหน้ายอดเยี่ยม สาขา เทคนิคพิเศษทางภาพยอดเยี่ยม สาขา เพลงนำภาพยนตร์ยอดเยี่ยม และสาขา ดนตรีประกอบยอดเยี่ยม ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขา บันทึกเสียงยอดเยี่ยม- พ.ศ. 2539 เจนนี่…กลางวันครับ กลางคืนค่ะ ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ในสาขา เพลงนำภาพยนตร์ยอดเยี่ยม - พ.ศ. 2541 ฝันติดไฟ หัวใจติดดิน ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขา นักแสดงนำหญิงยอดเยี่ยม และสาขา นักแสดงประกอบชายยอดเยี่ยม ปาฏิหาริย์…โอม+สมหวัง ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ในสาขา เทคนิคพิเศษทางภาพยอดเยี่ยม- พ.ศ. 2542 โคลนนิ่ง คนก๊อปปี้คน ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา บันทึกเสียงยอดเยี่ยมได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทย ในสาขา นักแสดงนำชายยอดเยี่ยม ได้รับรางวัลจาก ชมรมวิจารณ์บันเทิงในสาขา ตัดต่อลำดับภาพยอดเยี่ยม - พ.ศ. 2543 ฟ้าทะลายโจร ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทย ในสาขา เพลงนำภาพยนตร์ยอดเยี่ยม สาขา กำกับศิลป์ยอดเยี่ยม และสาขา เทคนิคพิเศษทางภาพยอดเยี่ยม ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา เทคนิคพิเศษทางภาพยอดเยี่ยม และสาขา ออกแบบเครื่องแต่งกายยอดเยี่ยม ได้รับรางวัลจาก ชมรมวิจารณ์บันเทิงในสาขา นักแสดงประกอบชายยอดเยี่ยม สาขา กำกับศิลป์ยอดเยี่ยม และสาขา ดนตรีประกอบยอดเยี่ยม และอีกหลายๆสถาบันทั้งในและต่างประเทศ บางกอกแดนเจอรัส ได้รับ รางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา นักแสดงนำชายยอดเยี่ยม สาขา นักแสดงนำชายยอดเยี่ยม และสาขา นักแสดงประกอบหญิงยอดเยี่ยม ได้รับรางวัลจาก ชมรมวิจารณ์บันเทิงในสาขา ภาพยนตร์ยอดเยี่ยม สาขา กำกับภาพยนตร์ยอดเยี่ยม สาขา บทภาพยนตร์ยอดเยี่ยม และสาขา ตัดต่อลำดับภาพยอดเยี่ยม- พ.ศ. 2544 บางระจัน ได้รับ 11 รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทย และอีกหลายรางวัลจากหลายสถาบันทั้งในและต่างประเทศ ฯลฯ โกลคลับ เกมล้มโต๊ะ ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา กำกับภาพยนตร์ยอดเยี่ยม และสาขา ตัดต่อลำดับภาพยอดเยี่ยม ได้รับ รางวัลพระราชทานพระสุรัสวดี จากสมาคมผู้สื่อข่าวบันเทิงแห่งประเทศไทยในสาขา ตัดต่อลำดับภาพยอดเยี่ยม ได้รับรางวัลจากชมรมวิจารณ์บันเทิงในสาขา นักแสดงประกอบชายยอดเยี่ยม- พ.ศ. 2545 พรางชมพ ได้รับรางวัลภาพยนตร์แห่งชาติ สุพรรณหงส์ทองคำ ในสาขา เพลงนำภาพยนตร์ยอดเยี่ยม - พ.ศ. 2546 องคุลิมาล ได้รับรางวัลภาพยนตร์แห่งชาติ สุพรรณหงส์ทองคำ จากสมาคมผู้อำนวยการสร้างภาพยนตร์ ในสาขา นักแสดงประกอบหญิงยอดเยี่ยม สาขา ออกแบบเครี่องแต่งกายยอดเยี่ยม สาขา การสร้างภาพพิเศษยอดเยี่ยม ได้รับรางวัลจาก สตาร์เอ็นเตอร์เทนเม้นท์อวอร์ด ในสาขา กำกับศิลป์ยอดเยี่ยม และสาขา ออกแบบเครี่องแต่งกายยอดเยี่ยม - พ.ศ. 2547 ทวิภพ ได้รับรางวัลภาพยนตร์แห่งชาติ สุพรรณหงส์ทองคำ ในสาขา กำกับศิลป์ยอดเยี่ยม สาขา ออกแบบเครี่องแต่งกายยอดเยี่ยม ได้รับรางวัลจาก ชมรมวิจารณ์บันเทิงในสาขา กำกับภาพยอดเยี่ยม และสาขา กำกับศิลป์ยอดเยี่ยม ได้รับรางวัลจาก สตาร์เอ็นเตอร์เทนเม้นท์อวอร์ด ในสาขา ออกแบบเครี่องแต่งกายยอดเยี่ยม - พ.ศ. 2548 ขุนกระบี่ ผีระบาด ได้รับรางวัลภาพยนตร์แห่งชาติ สุพรรณหงส์ทองคำ ในสาขา แต่งหน้ายอดเยี่ยมรางวัลต่างประเทศรางวัลต่างประเทศ. - ฟ้าทะลายโจร Officially selected Sundance 2002 - Un certain regard,- บางกอกแดนเจอรัส ภาพยนตร์ที่คว้ารางวัล Fipresci Award จากเทศกาลภาพยนตร์โตรอนโต้ ปี 2000 ได้รับเชิญอย่างเป็นทางการจากเทศกาลภาพยนตร์นานาชาติ อีกมากมาย- บางระจัน ได้รางวัล ผู้กำกับยอดเยี่ยม จากงานมหกรรม ภาพยนตร์แห่ง เมืองโดวิลว์ ประเทศฝรั่งเศส</doc>
