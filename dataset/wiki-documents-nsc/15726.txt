<doc id="15726" url="https://th.wikipedia.org/wiki?curid=15726" title="อำเภอพระประแดง">อำเภอพระประแดง พระประแดง เป็นอำเภอที่มีขนาดพื้นที่เล็กที่สุดในจังหวัดสมุทรปราการ ในอดีตมีฐานะเป็นศูนย์กลางของจังหวัดพระประแดง แต่ต่อมาถูกยุบรวมเข้ากับจังหวัดสมุทรปราการดังเช่นปัจจุบันที่มาของชื่อ ที่มาของชื่อ. คำว่า "พระประแดง" บ้างว่ามาจากคำว่า "ประแดง" หรือ "บาแดง" แปลว่า คนเดินหมายหรือ คนนำข่าวสาร แต่เดิมเมืองพระประแดงเป็นเมืองหน้าด่านเมื่อมีเหตุการณ์ใด ๆ เกิดขึ้น จะต้องแจ้งข่าวสารไปให้เมืองหลวง (ละโว้) ทราบโดยเร็ว ส่วนจิตร ภูมิศักดิ์ อธิบายว่า "พระประแดง" มาจากชื่อ "พระแผดง" ซึ่งเป็นชื่อเทวรูปสำคัญที่ขุดพบสององค์ที่คลองสำโรงต่อคลองทับนางเมื่อปี พ.ศ. 2061 ซึ่งคำว่า "แผดง" มาจากคำเขมรว่า "เผฺดง" ที่ใช้เรียกเทวรูปหรือตำแหน่งยศขุนนาง โดยเชื่อว่าชื่อเมืองน่าจะเรียกตามศาลพระแผดงที่พวกขอมเคยสร้างไว้ ส่วนรุ่งโรจน์ ภิรมย์อนุกูล สันนิษฐานว่า "พระประแดง" มาจากคำว่า "กมรเตง" ที่หมายถึงเทวรูปศักดิ์สิทธิ์สององค์ดังกล่าวประวัติศาสตร์ ประวัติศาสตร์. อำเภอพระประแดง เป็นเมืองโบราณสมัยขอมมีชื่อเรียกว่า "พระประแดง" เดิมตั้งอยู่ริมฝั่งแม่น้ำเจ้าพระยาด้านซ้ายคืออยู่ทางฝั่งตะวันออก เดิมเป็นเมืองหน้าด่านทางทะเล สมัยนั้นเรียกว่า "ปากน้ำพระประแดง" โดยตำแหน่งที่ตั้งเมืองพระประแดงเดิมช่วงศตวรรษที่ 23 นั้น ปัจจุบันตั้งอยู่ในบริเวณท่าเรือคลองเตย กรุงเทพมหานคร ส่วนเมืองนครเขื่อนขันธ์ที่สร้างขึ้นในรัชสมัยพระบาทสมเด็จพระพุทธเลิศหล้านภาลัยนั้น มิได้มีความเกี่ยวข้องกับเมืองพระประแดงเดิมแต่อย่างใด ครั้นในรัชสมัยพระบาทสมเด็จพระมงกุฏเกล้าเจ้าอยู่หัว ได้มีการเปลี่ยนชื่อเมืองนครเขื่อนขันธ์เป็นเมืองพระประแดง ตรงนี้เป็นประวัติศาสตร์รายปี- พ.ศ. 2464 ตั้งจังหวัดพระประแดง - พ.ศ. 2475 ยุบจังหวัดพระประแดง ทำให้อำเภอพระประแดง ขึ้นกับจังหวัดสมุทรปราการ - วันที่ 15 มีนาคม 2480 จัดตั้งเทศบาลเมืองพระประแดง ในท้องที่บางส่วนของตำบลเชียงใหม่ ตำบลทรงคนอง และตำบลตลาด (ในปัจจุบันรวมกันเป็นตำบลตลาด) - วันที่ 1 มกราคม 2486 จังหวัดสมุทรปราการได้ยุบลงเนื่องจากขณะนั้นในช่วง สงครามโลกครั้งที่ 2 ซึ่งก่อให้เกิดปัญหาสภาวะเศรษฐกิจตกต่ำ อำเภอพระประแดง จึงย้ายไปขึ้นกับจังหวัดพระนคร - วันที่ 10 พฤษภาคม 2489 ตั้งจังหวัดสมุทรปราการ ขึ้นมาอีกครั้งหนึ่ง จึงทำให้อำเภอพระประแดง กลับมาขึ้นกับจังหวัดสมุทรปราการ เหมือนเดิม - วันที่ 20 กันยายน 2505 ตั้งตำบลบางกระสอบ แยกออกจากตำบลบางน้ำผึ้ง - วันที่ 22 สิงหาคม 2506 จัดตั้งสุขาภิบาลพระประแดง ในท้องที่ตำบลบางพึ่ง ตำบลบางครุ ตำบลบางจาก ตำบลบางหญ้าแพรก ตำบลบางหัวเสือ และตำบลสำโรงใต้ - วันที่ 6 พฤศจิกายน 2531 ตั้งตำบลสำโรง แยกออกจากตำบลสำโรงใต้ - วันที่ 1 กรกฎาคม 2533 ตั้งตำบลสำโรงกลาง แยกออกจากตำบลสำโรงใต้ - วันที่ 13 มีนาคม 2535 เปลี่ยนแปลงเขตสุขาภิบาลพระประแดง ใหม่ โดยให้ สุขาภิบาลพระประแดง ครอบคลุมในท้องที่ตำบลบางพึ่ง ตำบลบางครุ และตำบลบางจาก และ ให้จัดตั้งสุขาภิบาลสำโรงใต้ ในท้องที่ ตำบลบางหญ้าแพรก ตำบลบางหัวเสือ ตำบลสำโรงใต้ ตำบลสำโรงกลาง และตำบลสำโรง - วันที่ 24 เมษายน 2537 จัดตั้งเทศบาลตำบลลัดหลวง โดย ยกฐานะจากสุขาภิบาลพระประแดง - วันที่ 16 มีนาคม 2540 จัดตั้งเทศบาลตำบลสำโรงใต้ โดย ยกฐานะจากสุขาภิบาลสำโรงใต้ - วันที่ 21 กันยายน 2545 จัดตั้งเทศบาลเมืองลัดหลวง โดย ยกฐานะจากเทศบาลตำบลลัดหลวง - วันที่ 20 สิงหาคม 2552 ยกฐานะจากเทศบาลตำบลสำโรงใต้ เป็น เทศบาลเมืองสำโรงใต้ - วันที่ 17 กันยายน 2553 เปลี่ยนชื่อเทศบาลเมืองสำโรงใต้ เป็น เทศบาลเมืองปู่เจ้าสมิงพรายที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันตกเฉียงเหนือของจังหวัด- ทิศเหนือ ติดต่อกับเขตยานนาวา เขตคลองเตย เขตพระโขนง และเขตบางนา (กรุงเทพมหานคร) มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันออก ติดต่อกับอำเภอเมืองสมุทรปราการ มีถนนทางรถไฟเก่า (สายปากน้ำ) เป็นเส้นแบ่งเขต - ทิศใต้ ติดต่อกับอำเภอเมืองสมุทรปราการและอำเภอพระสมุทรเจดีย์ คลองขุด คลองบางฝ้าย กึ่งกลางแม่น้ำเจ้าพระยา คลองท่าเกวียน และคลองบางจาก เป็นเส้นแบ่งเขต - ทิศตะวันตก ติดต่อกับเขตทุ่งครุและเขตราษฎร์บูรณะ (กรุงเทพมหานคร) คลองรางใหญ่ คลองขุดเจ้าเมือง ลำรางสาธารณะ คลองบางพึ่ง คลองแจงร้อน เป็นเส้นแบ่งเขตการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอพระประแดงแบ่งเขตการปกครองย่อย เป็น 15 ตำบล แต่ละตำบลแบ่งออกเป็นหมู่บ้าน รวม 67 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. อำเภอพระประแดงประกอบด้วยองค์กรปกครองส่วนท้องถิ่น 9 แห่ง ได้แก่- เทศบาลเมืองพระประแดง ครอบคลุมพื้นที่ตำบลตลาดทั้งตำบล - เทศบาลเมืองลัดหลวง ครอบคลุมพื้นที่ตำบลบางพึ่ง ตำบลบางจาก และตำบลบางครุทั้งตำบล - เทศบาลเมืองปู่เจ้าสมิงพราย ครอบคลุมพื้นที่ตำบลบางหญ้าแพรก ตำบลบางหัวเสือ ตำบลสำโรงใต้ ตำบลสำโรง และตำบลสำโรงกลางทั้งตำบล - องค์การบริหารส่วนตำบลบางยอ ครอบคลุมพื้นที่ตำบลบางยอทั้งตำบล - องค์การบริหารส่วนตำบลบางกะเจ้า ครอบคลุมพื้นที่ตำบลบางกะเจ้าทั้งตำบล - องค์การบริหารส่วนตำบลบางน้ำผึ้ง ครอบคลุมพื้นที่ตำบลบางน้ำผึ้งทั้งตำบล - องค์การบริหารส่วนตำบลบางกระสอบ ครอบคลุมพื้นที่ตำบลบางกระสอบทั้งตำบล - องค์การบริหารส่วนตำบลบางกอบัว ครอบคลุมพื้นที่ตำบลบางกอบัวทั้งตำบล - องค์การบริหารส่วนตำบลทรงคนอง ครอบคลุมพื้นที่ตำบลทรงคนองทั้งตำบลการคมนาคม การคมนาคม. อำเภอพระประแดงมีถนนสายหลัก ได้แก่- ถนนสุขสวัสดิ์ - ถนนนครเขื่อนขันธ์ - ถนนพระราชวิริยาภรณ์ - ถนนเพชรหึงษ์ - ถนนปู่เจ้าสมิงพราย - ถนนทางรถไฟเก่า (สายปากน้ำ) - ถนนกาญจนาภิเษก (ด้านใต้) นอกจากนี้ยังมีสะพานข้ามแม่น้ำเจ้าพระยา 2 แห่ง- สะพานภูมิพล (วงแหวนอุตสาหกรรม) - สะพานกาญจนาภิเษก สำหรับการคมนาคมในแม่น้ำเจ้าพระยา ได้แก่ แพขนานยนต์ และ เรือโดยสารข้ามฟาก ของ ห้างหุ้นส่วนจำกัด เภตรา และ บริษัท นาวาสมุทร จำกัด เรือโดยสารข้ามฟาก และ เรือหางยาวบริเวณวัดบางน้ำผึ้งนอก (ฝั่งตรงข้ามกับวัดบางนานอก เขตบางนา กรุงเทพมหานคร) เรือหางยาวบริเวณปลายถนนเพชรหึงษ์ (ฝั่งตรงข้ามกับท่าเรือกรุงเทพ เขตคลองเตย กรุงเทพมหานคร)สถานที่ท่องเที่ยวสถานที่ท่องเที่ยว. - ป้อมแผลงไฟฟ้า - ตลาดบางน้ำผึ้ง - สวนศรีนครเขื่อนขันธ์ (สวนบางกระเจ้า)ประเพณีประเพณีแห่หงส์ ธงตะขาบ ประเพณี. ประเพณีแห่หงส์ ธงตะขาบ. ประเพณีแห่หงส์ ธงตะขาบ กำเนิดขึ้นใน จ.สมุทรปราการ ชาวพระประแดง (มอญปาก-ลัด) ปกติมักมีขึ้นในช่วงเวลา วันที่ 13 เมษายนของทุกปี หรือวันสงกรานต์ ความเป็นมาหรือสาระสำคัญของประเพณีไทยแห่หงส์ ธงตะขาบ ก็เพื่อเป็นการระลึกถึง และเป็นการบูชา รวมไปถึงการเฉลิมฉลองให้กับครั้งที่พระพุทธเจ้าเสด็จกลับลงจากชั้นภพดาวดึงส์ เป็นการถือปฏิบัติสืบทอดกันมาจนปัจจุบันนี้ โดยการร่วมงานเฉลิมฉลองประเพณีไทยนี้ ผู้คนต่างๆมักจะนำเสาหงส์ และ ธงตะขาบ มาใช้คู่กัน.สถานศึกษาสถานศึกษาระดับมัธยมศึกษาสังกัดสำนักงานเขตพื้นที่การศึกษามัธยมศึกษา เขต 6สถานศึกษา. สถานศึกษาระดับมัธยมศึกษาสังกัดสำนักงานเขตพื้นที่การศึกษามัธยมศึกษา เขต 6. - โรงเรียนสุขสวัสดิ์ - โรงเรียนฉัตรทิพย์เทพวิทยา - โรงเรียนบางครุ - โรงเรียนบ้านบางจาก - โรงเรียนพลอยจาตุรจินดา - โรงเรียนราชประชาสมาสัย ฝ่ายมัธยม รัชดาภิเษก ในพระบรมราชูปถัมภ์ - โรงเรียนวัดกลาง - โรงเรียนวัดกองแก้ว - โรงเรียนวัดครุนอก - โรงเรียนวัดครุใน - โรงเรียนวัดคันลัด - โรงเรียนวัดชมนิมิตร - โรงเรียนวัดทรงธรรม - โรงเรียนวัดท้องคุ้ง - โรงเรียนวัดบางกระสอบ - โรงเรียนวัดบางกอบัว - โรงเรียนวัดบางกะเจ้ากลาง - โรงเรียนวัดบางขมิ้น - โรงเรียนวัดบางน้ำผึ้งนอก - โรงเรียนวัดบางน้ำผึ้งใน - โรงเรียนวัดบางฝ้าย - โรงเรียนวัดบางหญ้าแพรก - โรงเรียนวัดบางหัวเสือ - โรงเรียนวัดปุณหังสนาวาส - โรงเรียนวัดป่าเกด (ดิษวิทยาคาร) - โรงเรียนวัดมหาวงษ์ - โรงเรียนวัดรวก - โรงเรียนวัดราษฎร์รังสรรค์ - โรงเรียนวัดสวนส้ม - โรงเรียนวัดสำโรงเหนือ - โรงเรียนวัดแหลม - โรงเรียนวัดโยธินประดิษฐ์ - โรงเรียนวิสุทธิกษัตรี - โรงเรียนวัดโยธินประดิษฐ์ - โรงเรียนเตรียมอุดมศึกษาน้อมเกล้า สมุทรปราการสถานศึกษาระบบเอกชนสถานศึกษาระบบเอกชน. - โรงเรียนกาญจนวิทยา - โรงเรียนณัฎฐเวศม์ - โรงเรียนประชานาถ (เซนต์แมรี่ st-mary) - โรงเรียนปัญจนะวิทย์ - โรงเรียนป้อมปู่เจ้าสมิงพราย - โรงเรียนศิริวิทยา - โรงเรียนสันติดรุณ - โรงเรียนสายอนุสรณ์ - โรงเรียนสำราญวิทยา - โรงเรียนอนุบาลบัวขาว - โรงเรียนอนุบาลบ้านพุทธรักษา - โรงเรียนอนุบาลมารดา - โรงเรียนอนุบาลศิริวิทย์ - โรงเรียนอนุบาลสดุดี - โรงเรียนอนุบาลเจริญวัย - โรงเรียนอนุบาลเซ็นดาณี - โรงเรียนอาษาวิทยา - โรงเรียนอำนวยวิทย์ - โรงเรียนเยาวนารีคริสเตียนบุคคลที่มีชื่อเสียงของเมืองพระประแดงบุคคลที่มีชื่อเสียงของเมืองพระประแดง. - นายแช่ม พรหมยงค์ อดีตจุฬาราชมนตรีคนแรกของเมืองพระประแดง - พระช่วงเกษตรศิลปการ (ช่วง โลจายะ) ผู้ร่วมก่อตั้งมหาวิทยาลัยเกษตรศาสตร์, อดีตรัฐมนตรีกระทรวงเกษตราธิการ และอดีตผู้ก่อตั้งพรรคสัมมาชีพ-ช่วยชาวนา - พระครูสังฆวุฒาจารย์ (เย่อ โฆสโกมหาเถระ) อดีตเจ้าอาวาสวัดอาษาสงคราม - พระครูสมุทรวราภรณ์ (พระมหาวารี จนฺทปุตฺโต) อดีตรองเจ้าคณะอำเภอพระประแดง, อดีตเจ้าคณะตำบลตลาด, อดีตรักษาการเจ้าคณะตำบลบางกะเจ้า, อดีตเลขานุการคณะกรรมการสงฆ์อำเภอพระประแดง และอดีตรองเจ้าอาวาสวัดทรงธรรมวรวิหาร - อาจารย์คล้าย พงษ์เวช ผู้ก่อตั้งโรงเรียนวัดทรงธรรม, โรงเรียนวิสุทธิกษัตรี และโรงเรียนอำนวยวิทย์ - อาจารย์จินดา เตชะเสน อดีตผู้ทรงคุณวุฒิแห่งเมืองพระประแดง - ศาสตราจารย์เกียรติคุณ นายแพทย์สุเอ็ด คชเสนี อดีตนายกสมาคมไทย-รามัญ - อาจารย์ฉวีวรรณ ควรแสวง ประธานสภาวัฒนธรรมเมืองพระประแดง และผู้บริหารโรงเรียนอำนวยวิทย์ - นายชาญชัย ลิขิตจิตถะ อดีตองคมนตรี, อดีตประธานศาลฎีกา, อดีตรัฐมนตรีว่าการกระทรวงยุติธรรม และอดีตผู้พิพากษาอาวุโส - นายสมโพธิ แสงเดือนฉาย ผู้สร้างยอดมนุษย์อุลตร้าแมน และผู้กำกับภาพยนตร์ - นายชนาวีร์ ชีววัฒนรัตน์ นักประวัติศาสตร์ท้องถิ่นเมืองพระประแดง - นายเอกไชย สนธิขันธ์ อดีตนักฟุตบอลอาชีพคนแรกของประเทศไทย - นายยรรยง โอฬาระชิน ศิลปินแห่งชาติ สาขาทัศนศิลป์ ปี 2550 - นายประชา ประสพดี อดีตสมาชิกสภาผู้แทนราษฎร พรรคเพื่อไทย จังหวัดสมุทรปราการ และอดีตรัฐมนตรีช่วยว่าการกระทรวงมหาดไทย - นายสนิท กุลเจริญ อดีตสมาชิกสภาผู้แทนราษฎร พรรคประชากรไทย จังหวัดสมุทรปราการ และอดีตสมาชิกวุฒิสภาจังหวัดสมุทรปราการ</doc>
