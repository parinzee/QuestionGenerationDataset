<doc id="825150" url="https://th.wikipedia.org/wiki?curid=825150" title="เทเลกซ์เทเลกส์">เทเลกซ์เทเลกส์ เทเลกซ์เทเลกส์ () วงดนตรีซินธ์ป๊อบสัญชาติไทยจากค่าย "Wayfer Records" ภายใต้สังกัด "Warner Music Thailand" เป็นที่รู้จักและมีชื่อเสียงจากงานแสดงดนตรี "ฟังใจมัน" และงานเทศกาลดนตรี "Cat Three Shirt" นอกจากนี้ยังเป็นวงดนตรีเปิดให้กับงาน "The fin. Live in Bangkok" เนื้อเพลงส่วนใหญ่จะพูดถึงผู้หญิงที่ตกอยู่ในห้วงของความรู้สึกบางอย่าง บุคลิกเป็นผู้หญิงเท่ มีรสนิยม แต่ก็มีความเศร้าสร้อยอยู่ในคราวเดียวกันประวัติ ประวัติ. เทเลกซ์เทเลกส์ เป็นวงดนตรีที่เกิดจากการรวมตัวกันของนักศึกษาจากคณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง และคณะดุริยางคศาสตร์ มหาวิทยาลัยศิลปากร ก่อตั้งในปี พ.ศ. 2558 ที่มาของชื่อมาจากคำว่า Telex แปลว่า โทรเลข แล้วเพิ่มคำด้วยการเติมตัว s "ปิ้ว" กษิเดช ฤทธิ์งาม และ "กร" พากร พานอ่อง ได้ตั้งวงดนตรีประเภทออลเทอร์นาทิฟร็อคร่วมกับเพื่อนๆ ภายใต้ชื่อ "Shoot the Dog" สุดท้ายทุกคนต่างก็แยกย้ายกันไป ทำให้กลายมาเป็นจุดเริ่มต้นของวงดนตรีที่มีชื่อว่า TELEx TELEXs เปิดตัวเพลงแรก คือ "Bad Old Days" ลักษณะเป็นเพลงป๊อบที่มีเสียงซินธิไซเซอร์ผสมผสานอยู่ ต่อมาได้สมาชิกใหม่เพิ่มเข้ามา 2 คน คือ "ออม" สรรัตน์ ลิมปะนพรัตน์ ทำหน้าที่ร้องนำ และ "นาว" คิรากร อิงควราภรณ์กุล มือกีต้าร์และคีย์บอร์ด พร้อมกับเปิดตัวเพลงที่ 2 คือ "Labelle" ถ่ายทอดเรื่องราวความรู้สึกของผู้หญิงที่เป็นเพียงที่ระบายหรือเพื่อนคุยเวลาเหงา หลังจากนั้นได้เปิดตัวเพลงใหม่อีก 2 เพลง คือ "เรือใบ" และ "ถาม" (Damsel in Distress) บอกเล่าความรู้สึกของผู้หญิงคนหนึ่งที่พยายามจะส่งต่อถึงใครสักคน ในปี พ.ศ. 2559 ช่วงปลายเดือนพฤศจิกายน เปิดตัวเพลงที่ 5 คือ "Shibuya" บอกเล่าเรื่องราวของคนที่เลิกรากันไป แต่เวลาและความบังเอิญนำพาให้มาเจอกัน กลับพบว่าคนรักเก่าดูมีความสุขดี ต่างจากตอนเลิกกันที่อีกฝ่ายได้แต่ร้องไห้เสียใจ TELEx TELEXs ร่วมกันขับร้องบรรเลงเพลง "ยามเย็น" เพลงพระราชนิพนธ์ลำดับที่ 2 พระบาทสมเด็จพระปรมินทรมหาภูมิพลอดุลยเดชทรงพระราชนิพนธ์ในปี พ.ศ. 2489 นอกจากนี้ "ออม" สรรัตน์ ลิมปะนพรัตน์ ได้เป็นส่วนหนึ่งในการขับร้องเพลง "Father Bhumibol" ของยืนยง โอภากุล หรือแอ๊ด คาราบาว และ "แผ่นดินของเรา" เพลงพระราชนิพนธ์ลำดับที่ 34 ร่วมกับศิลปินจากค่าย "Wayfer Records" ภายใต้สังกัด "Warner Music Thailand" วันที่ 13 มกราคม พ.ศ. 2560 ผลงานเพลงชุดแรกของวง TELEx TELEXs ออกจำหน่ายเป็นครั้งแรก โดยใช้ชื่ออัลบั้มว่า "Melt your popsicle!" ช่วงปลายเดือนกุมภาพันธ์ เปิดตัวเพลง "Labelle" ในรูปแบบ Live Session ภายใต้ชื่อ "Labelle (Live at the Office)" ต่อมาช่วงปลายเดือนมีนาคม เปิดตัวเพลง "Shibuya" ในรูปแบบ Live Session ภายใต้ชื่อ "Shibuya (Live at the Office)" เป็นเพลงที่นำมาขับร้องใหม่กับการจำลองบรรยากาศของออฟฟิศหลังเลิกงาน เมื่อวันที่ 20 พฤษภาคม พ.ศ. 2560 TELEx TELEXs เป็นหนึ่งในวงดนตรีที่ทำการแสดงเปิดคอนเสิร์ต Soundbox : Tattoo Colour x Polycat จัดขึ้นที่เมืองไทย จีเอ็มเอ็มไลฟ์เฮาส์ เซ็นทรัลเวิลด์ กรุงเทพมหานครอัลบั้มอัลบั้ม. - Melt your popsicle! (ออกจำหน่าย 13 มกราคม พ.ศ. 2560) สังกัด Warner Music Thailand1. เรือใบ 2. Shibuya 3. Labelle 4. ถาม (Damsel in Distress) 5. 16090 (feat. Mommy's boy)ซิงเกิ้ลเพลงรางวัลรางวัล. - Best New Band จากงานประกาศรางวัล "Fungjai Awards 2016" - ศิลปินหน้าใหม่ยอดเยี่ยม จากงานประกาศรางวัล "คมชัดลึกอวอร์ด ครั้งที่ 14"</doc>
