<doc id="631721" url="https://th.wikipedia.org/wiki?curid=631721" title="อ็องตวน กรีแยซมาน">อ็องตวน กรีแยซมาน อ็องตวน กรีแยซมาน (; ; เกิดวันที่ 21 มีนาคม ค.ศ. 1991) เป็นนักฟุตบอลอาชีพชาวฝรั่งเศส ปัจจุบันเล่นให้กับอัตเลตีโกมาดริดในลาลีกาในตำแหน่งกองหน้า กรีแยซมานเป็นที่รู้จักในด้านการควบคุมลูกบอล การเร่งความเร็วได้อย่างรวดเร็ว และการเลี้ยงลูก เขาเคยเล่นใหักับฟุตบอลเยาวชนทีมชาติฝรั่งเศส โดยเป็นตัวแทนแข่งให้กับทีมชาติในรุ่นอายุต่ำกว่า 19 ปี, 20 ปี และ 21 ปี ในปี ค.ศ. 2010 ยังเป็นส่วนหนึ่งของทีมชนะเลิศ ฟุตบอลชิงแชมป์แห่งชาติยุโรปรุ่นอายุต่ำกว่า 19 ปี หลังจากนั้นจึงได้เป็นตัวแทนทีมชาติฝรั่งเศสในการแข่งขันฟุตบอลโลก 2014ประวัติ ประวัติ. กรีแยซมานเป็นลูกครึ่งฝรั่งเศส–โปรตุเกส มีความใฝ่ฝันตั้งแต่เด็กว่าอยากเป็นนักฟุตบอลตามอามารู ลอปึช ผู้เป็นตา ซึ่งเคยเป็นผู้เล่นของปาซุชดือฟือไรรา สโมสรในปรีไมราลีกา ลีกของโปรตุเกส จึงเสนอตัวทดสอบกับหลายสโมสรชั้นนำในฝรั่งเศส เช่น ออแล็งปิกลียอแน, โอแซร์ หรือแซ็งเตเตียน แต่ถูกปฏิเสธทั้งหมดเนื่องจากถูกมองว่ามีรูปร่างเล็กเกินไป จนกระทั่งเอริก โอลฮัตส์ แมวมองของเรอัลโซเซียดัด เห็นความสามารถในตัวของกรีแยซมานในขณะที่ลงเล่นให้กับสโมสรสมัครเล่นแห่งหนึ่งในกรุงปารีส ขณะที่มีอายุเพียง 13 ปี จึงชวนให้เข้าสังกัดด้วย ซึ่งที่ตั้งของสโมสรอยู่ในแคว้นบาสก์ของสเปน ซึ่งห่างจากบ้านเกิดของกรีแยซมานถึง 500 ไมล์ ในตอนแรกกรีแยซมานอาศัยอยู่ในเมืองที่ติดกับชายแดนสเปน เพื่อที่จะเดินทางข้ามพรมแดนไปเรียนหนังสือที่ฝั่งฝรั่งเศส และกลับมาฝึกซ้อมฟุตบอลต่อที่ฝั่งสเปน โดยมีโอลฮัตส์ทำหน้าที่เป็นเหมือนทั้งผู้ปกครองและผู้ฝึกสอนคอยดูแลกรีแซมานอย่างใกล้ชิด จนกระทั่งกรีแยซมานมีชื่อติดทีมชุดใหญ่ของเรอัลโซเซียดัดด้วยอายุเพียง 18 ปี และได้ลงเล่นเป็นตัวจริงนัดแรกในเดือนกันยายน ค.ศ. 2009 ก่อนที่ในปี ค.ศ. 2015 จะย้ายไปที่อัตเลตีโกมาดริดด้วยค่าตัวประมาณ 24 ล้านปอนด์ (ราว 1,200 ล้านบาท) และสร้างชื่อเสียงขึ้นมา และได้ติดทีมชาติฝรั่งเศสชุดใหญ่ในช่วงต้นปี ค.ศ. 2014 โดยก่อนหน้านั้นได้ติดทีมชาติชุดเยาวชนและเลื่อนขึ้นตามอายุขึ้นมาเป็นลำดับ ในการแข่งขันฟุตบอลชิงแชมป์แห่งชาติยุโรป 2016 ที่ฝรั่งเศสเป็นเจ้าภาพ กรีแยซมานเป็นตัวสำรองที่ถูกเปลี่ยนตัวลงมาในนาทีที่ 68 แทนที่กีงส์แล กอมาน ในนัดที่ 2 ของรอบแรกที่พบกับแอลเบเนีย กรีแยซมานเป็นผู้โหม่งทำประตูให้ฝรั่งเศสขึ้นนำไป 1–0 ในนาทีที่ 90 ซึ่งเป็นช่วงท้ายการแข่งขันแล้ว และกรีแยซมานเป็นดาวซัลโวหรือผู้ที่ทำประตูได้มากที่สุดในการแข่งขันครั้งนี้ ด้วยจำนวน 6 ประตู และได้ติดทีมยอดเยี่ยมประจำการแข่งขัน ถึงแม้ฝรั่งเศสจะได้เพียงแค่รองแชมป์ก็ตาม อีกทั้งยังได้รับเลือกให้เป็นผู้เล่นยอดเยี่ยมประจำการแข่งขันครั้งนี้อีกด้วยสถิติสโมสรทีมชาติประตูในนามทีมชาติเกียรติประวัติสโมสรเกียรติประวัติ. สโมสร. - เรอัลโซเซียดัด - เซกุนดาดีบีซีออน: 2009–10- อัตเลตีโกมาดริด - ซูเปร์โกปาเดเอสปาญา: 2014 - ยูฟ่าแชมเปียนส์ลีก: รองชนะเลิศ 2013–14 2015–16ทีมชาติทีมชาติ. - ฟุตบอลทีมชาติฝรั่งเศส - ฟุตบอลชิงแชมป์แห่งชาติยุโรป รุ่นอายุไม่เกิน 19 ปี: ชนะเลิศ 2010 - ฟุตบอลชิงแชมป์แห่งชาติยุโรป: รองชนะเลิศ 2016ส่วนตัวส่วนตัว. - ลาลีกา: ผู้เล่นยอดเยี่ยมประจำฤดูกาล 2015–16</doc>
