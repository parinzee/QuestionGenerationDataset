<doc id="394720" url="https://th.wikipedia.org/wiki?curid=394720" title="พระครูไพโรจน์วุฒาจารย์ (รุ่ง ติสสโร)">พระครูไพโรจน์วุฒาจารย์ (รุ่ง ติสสโร) หลวงพ่อรุ่ง (พ.ศ. 2416 - 27 กันยายน พ.ศ. 2500) พระเกจิอาจารย์ระดับแนวหน้าของจังหวัดสุมทรสาคร อุปนิสัยของท่านเป็นคนเอาจริงเอาจังกับงานมาก ไม่ว่าท่านจะทำอะไรก็ตาม ต้องทำให้สำเร็จไม่ว่าจะมีอุปสรรคอะไรหรือต้องใช้เวลามากน้อยเพียงใด เนื่องจากท่านเป็นคนมีความมานะพยายามสูงมาก เหรียญรุ่นแรกของท่านสร้างเมื่อปี พ.ศ. 2484 มี 2 พิมพ์ คือ พิมพ์ยันต์หยิก (พิมพ์นิยม) กับพิมพ์ยันต์ดวง มีพุทธคุณสูงทางคุ้มครองป้องกันภัย และยังถือเคล็ดจากชื่อของท่าน เมื่อบูชาแล้ว จะพบแต่ความเจริญรุ่งเรืองตลอดไปประวัติ ประวัติ. หลวงพ่อรุ่ง ติสสโร ท่านเกิดเมื่อปี พ.ศ. 2416 ตรงกับรัชสมัยของพระบาทสมเด็จพระจุลจอมเกล้าเจ้าอยู่หัว บิดาชื่อ พวง มารดาชื่อ กิม นามสกุล พวงประพันธ์ พออายุครบ 21 ปี มารดาของท่านได้พามาอุปสมบทที่ วัดน้อย หลังจากศึกษาพระธรรมวินัยที่วัดน้อยได้ระยะหนึ่ง ท่านได้ออกธุดงค์เพื่อศึกษาวิชาความรู้เพิ่มเติมจนกระทั่งท่านได้มาพบวัดท่ากระบือ ซึ่งในขณะนั้นยังเป็นสำนักสงฆ์ที่มีสภาพรกร้าง ท่านจึงคิดพัฒนาให้เป็นสถานปฏิบัติธรรมอันสงบร่มรื่น ชาวบ้านละแวกนั้นเห็นท่านเป็นผู้ปฏิบัติดีปฏิบัติชอบ และเอาจริงเอาจังในการพัฒนาจนสำนักสงฆ์ท่ากระบือกลายเป็นสถานที่ร่มรื่นเหมาะสมแก่การปฏิบัติธรรมเป็นอย่างยิ่ง ต่อมาหลวงพ่อรุ่งได้ขอตราตั้งสำนักสงฆ์ท่ากระบือเพื่อให้กลายเป็นวัด เมื่อได้รับอนุญาตแล้ว ชาวบ้านจึงได้ช่วยกันบริจาคทรัพย์เพื่อสร้างถาวรวัตถุในวัดจนเจริญรุ่งเรืองเป็นลำดับ ได้รับพระราชทานสมณศักดิ์เป็น พระไพโรจน์วุฒาจารย์ ได้ดำรงสมณเพศตราบจนสิ้นอายุขัยเมื่อวันที่ 27 กันยายน พ.ศ. 2500 ในต้นแผ่นดินในหลวง อายุ 84 ปี 63 พรรษา</doc>
