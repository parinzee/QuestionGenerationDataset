<doc id="355218" url="https://th.wikipedia.org/wiki?curid=355218" title="ตะกวดบิตาตาวา">ตะกวดบิตาตาวา ตะกวดบิตาตาวา () เป็นสัตว์เลื้อยคลานในวงศ์เหี้ย (Varidae) ที่เพิ่งค้นพบเมื่อปี ค.ศ. 2010 มีชื่อวิทยาศาสตร์ว่า Varanus bitatawa มีรูปร่างคล้ายสัตว์ชนิดอื่นในวงศ์นี้ทั่วไป มีขนาดความยาวตั้งแต่หัวจรดหางประมาณ 2 เมตร น้ำหนักราว 10 กิโลกรัม ลำตัวมีเกล็ดสีดำเหลือบน้ำเงิน มีลายเป็นจุดสีเขียวหรือเหลืองซีด มีสีสว่างบริเวณหน้าอก ส่วนหางเป็นลายสลับสีดำและเขียว ตัวผู้มีอวัยวะเพศเป็นคู่ ซึ่งเรียกว่าถุงพีนิสคู่ ซึ่งบางครั้งจะพบในงูหรือกิ้งก่า โดยจะใช้อวัยวะเพศคู่นี้สลับกันในการยึดเกาะกับตัวเมียขณะผสมพันธุ์ เป็นสัตว์ที่เพิ่งค้นพบใหม่เมื่อกลางปี ค.ศ. 2010 โดยพบกระจายพันธุ์ในป่าดิบทางตอนเหนือของเกาะลูซอน ประเทศฟิลิปปินส์ พฤติกรรมและนิเวศวิทยายังไม่เป็นรู้แน่ชัดเนื่องจากเป็นชนิดใหม่ที่เพิ่งค้นพบ แต่เชื่อว่าใช้ชีวิตส่วนใหญ่บนต้นไม้ และอีกหนึ่งพฤติกรรมที่น่าสนใจคือ กินพืชเป็นอาหาร โดยกินผลไม้ประเภทเตยหรือปะหนัน ซึ่งเหมือนกับอีกชนิดหนึ่ง คือ ตะกวดเทา (V. olivaceus) ที่พบบนเกาะลูซอนเช่นเดียวกัน</doc>
