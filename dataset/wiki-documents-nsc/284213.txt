<doc id="284213" url="https://th.wikipedia.org/wiki?curid=284213" title="แอมยัวส์">แอมยัวส์ "แอมยัวส์" () เป็นซิงเกิลแรกจากสตูดิโออัลบั้มชุดที่ 3 ของเจสัน มราซชุด We Sing. We Dance. We Steal Things. เดิมจะออกในอีพีจำกัดจำนวนที่ชื่อ Extra Credit เป็นเดโม่ในปี 2005 เพื่อประชาสัมพันธ์สตูดิโออัลบั้มชุดที่ 2 ที่ชื่อ Mr. A–Z เพลงนี้ได้เล่นตามงานต่าง ๆ ในปี 2006 และเป็นที่ชื่นชอบของคนฟังก่อนจะออก "แอมยัวส์" ยังได้รับการเสนอชื่อเข้าชิงรางวัลแกรมมี สาขาเพลงแห่งปี และสาขานักร้องเพลงป็อปยอดเยี่ยม เพลงนี้ยังได้ใช้ในการประชาสัมพันธ์ซีรีส์ทางช่องเซเวนเนตเวิร์ก ที่ชื่อ Packed to the Rafters ในฤดูกาลแรก "แอมยัวส์" ประสบความสำเร็จในสหรัฐอเมริกา บนชาร์ตบิลบอร์ดฮอต 100 ถือสถิติเพลงที่ติดชาร์ตฮอต 100 ยาวนานที่สุดเป็นเวลา 76 สัปดาห์ ทำลายสถิติก่อนหน้านี้ของลีแอนน์ ไรมส์ ในเพลง "How Do I Live" ในปี 1998 และยังเป็นเพลงที่มียอดขายทางดิจิตอลดีที่สุดตลอดกาลเป็นอันดับ 3 ในสหรัฐอเมริกา ด้วยยอดดาวน์โหลดมากกว่า 4.4 ล้านครั้ง</doc>
