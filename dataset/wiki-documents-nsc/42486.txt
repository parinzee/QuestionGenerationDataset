<doc id="42486" url="https://th.wikipedia.org/wiki?curid=42486" title="ประภาคารกาญจนาภิเษก">ประภาคารกาญจนาภิเษก ประภาคารกาญจนาภิเษก เป็นประภาคารที่แหลมพรหมเทพ ตำบลราไวย์ อำเภอเมืองภูเก็ต จังหวัดภูเก็ต มีความสูง 50 ฟุต แสงไฟจากประภาคารส่องมองเห็นได้จากระยะไกล 39 กิโลเมตร สร้างขึ้นโดยกองทัพเรือและประชาชนชาวภูเก็ต เนื่องในวโรกาสที่ พระบาทสมเด็จพระเจ้าอยู่หัว ทรงครองสิริราชสมบัติ ครบ 50 ปี ในปีพุทธศักราช 2539 นอกเหนือจากประโยชน์ในการเดินเรือแล้ว ยังเป็นสถานที่ท่องเที่ยวที่สำคัญแห่งหนึ่งของภูเก็ตด้วย</doc>
