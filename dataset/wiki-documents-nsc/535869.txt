<doc id="535869" url="https://th.wikipedia.org/wiki?curid=535869" title="ศรีสะเกษ ศ.รุ่งวิสัย">ศรีสะเกษ ศ.รุ่งวิสัย ศรีสะเกษ ศ.รุ่งวิสัย หรือ ศรีสะเกษ นครหลวงโปรโมชั่น เป็นแชมป์โลกชาวไทยในรุ่นซูเปอร์ฟลายเวท (115 ปอนด์) ของสภามวยโลก (WBC) 2 สมัย ในกลางปี พ.ศ. 2560 เว็บไซต์บ็อกเรกดอตคอมได้ยกให้เป็นนักมวยชาวเอเชียอันดับ 1 และเป็นนักมวยอันดับ 5 ของโลก เมื่อเทียบกันรุ่นต่อรุ่น อีกทั้งยังได้รับการยอมรับจากเดอะริงให้เป็นแชมป์โลกในรุ่นเดียวกันประวัติชีวิตช่วงต้น ประวัติ. ชีวิตช่วงต้น. ศรีสะเกษ นครหลวงโปรโมชั่น มีชื่อจริงตามบัตรประจำตัวประชาชน ว่า วิศักดิ์ศิลป์ วังเอก มีชื่อเล่นว่า "ตั้ม" แต่เพื่อน ๆ นิยมเรียกว่า "แหลม" ตามลักษณะของใบหน้า เกิดเมื่อวันที่ 8 ธันวาคม พ.ศ. 2529 ที่ตำบลแต้ อำเภออุทุมพรพิสัย จังหวัดศรีสะเกษ ในครอบครัวนักมวย ที่มีปู่, พ่อ และอา ล้วนแต่เป็นนักมวยทั้งสิ้น โดยเป็นลูกชายคนโตในจำนวนลูกชายทั้งหมด 3 คน ของนายเจียมศักดิ์ และนางหนูรัตน์ วังเอก ซึ่งลูก ๆ ทุกคนก็ล้วนแต่เป็นนักมวยทั้งหมด ศรีสะเกษจบการศึกษาเทียบเท่าระดับชั้นมัธยมศึกษาปีที่ 6 จากการศึกษานอกโรงเรียน (กศน.) ปัจจุบันกำลังศึกษาระดับปริญญาตรีที่คณะรัฐศาสตร์ มหาวิทยาลัยเฉลิมกาญจนา และได้รับบรรจุเข้าเป็นข้าราชการตำรวจ สังกัดตำรวจภูธรจังหวัดศรีสะเกษ ในอัตราชั้นยศ สิบตำรวจตรี (ส.ต.ต) ศรีสะเกษเคยชกมวยไทยมาก่อนตั้งแต่อายุได้ 15 ปี ในละแวกบ้าน ใช้ชื่อว่า "ซูเปอร์เล็ก ศิษย์ประเทือง" ได้ค่าตัวครั้งแรก 1,000 บาท แต่ไม่ประสบความสำเร็จมากนัก จากนั้นเมื่อตัดสินใจมุ่งหน้าเดินทางเข้ามาแสวงโชคที่กรุงเทพมหานคร ก็ได้ใช้ชื่อว่า "วรวุฒิ ว.ป.ศรีสะเกษ" และ "วรวุฒิ ศิษย์ทรายทอง" ในสังกัดศิษย์ทรายทอง ก่อนจะหันมาชกมวยสากลอาชีพในปี พ.ศ. 2552 ด้วยการเดินทางไปชกที่ประเทศญี่ปุ่น โดยพบกับ อะกิระ ยะเอะงะชิ นักมวยเจ้าถิ่น ซึ่งศรีสะเกษเป็นฝ่ายแพ้น็อกไปในยกที่ 3 จากกำหนดทั้งหมด 8 ยก ซึ่งต่อมายะเอะงะชิ ยังได้เป็นแชมป์โลกในรุ่นมินิมั่มเวท (105 ปอนด์) ของสมาคมมวยโลก (WBA) และแชมป์โลกรุ่นฟลายเวท (112 ปอนด์) ของสภามวยโลก จากนั้น ศรีสะเกษได้เข้าสู่สังกัด นครหลวงโปรโมชั่น ของสุรชาติ พิสิฐวุฒินันท์ โดยมีผู้สนับสนุนหลัก คือ ศรีสุข รุ่งวิสัย สมาชิกวุฒิสภา (ส.ว.) จังหวัดศรีสะเกษ จึงได้รับการสร้างสรรค์อย่างแท้จริง โดยได้แชมป์ในรุ่นซูเปอร์ฟลายเวท ของสภามวยโลกเอเชีย (WBC ASIA) มาก่อน ในปี พ.ศ. 2554 จากนั้นจึงป้องกันตำแหน่งไว้ได้ทั้งหมด 3 ครั้ง สลับกับการชกอุ่นเครื่องธรรมดา ทำสถิติชนะน็อกรวด 17 ครั้งแชมป์โลกสมัยแรก แชมป์โลกสมัยแรก. จนกระทั่ง สุริยัน ศ.รุ่งวิสัย นักมวยในสังกัดนครหลวงโปรโมชั่น ได้เสียแชมป์โลกในรุ่นซูเปอร์ฟลายเวท ของสภามวยโลก ให้กับ โยตะ ซะโต นักมวยชาวญี่ปุ่นถึงถิ่นในเดือนมีนาคม พ.ศ. 2555 ทางต้นสังกัดจึงได้หมายมั่นให้ศรีสะเกษขึ้นชิงแชมป์โลกในรุ่นนี้แทนด้วยสัญญาที่มีไว้ผูกพันกับทางซะโต จึงทำให้ซะโตหลีกเลี่ยงไม่ได้ที่มาเดินทางมาป้องกันตำแหน่งถึงในประเทศไทย ศรีสะเกษ ศ.รุ่งวิสัย สามารถเอาชนะทีเคโอ โยตะ ซะโต ไปได้ในต้นยกที่ 8 เมื่อกรรมการห้ามบนเวทีชาวอิตาเลียนได้ยุติการชก ด้วยเวลา 1.23 นาที หลังจากยกที่ 7 ในช่วงกลางยกถึงปลายยกเป็นฝ่ายไล่ชกซะโตอยู่ข้างเดียว ทำให้ศรีสะเกษได้เป็นแชมป์โลกไปในทันที ซึ่งก่อนหน้านั้นการชกก็เป็นไปในลักษณะนี้อยู่แล้ว โดยที่ซะโตนาน ๆ ที จึงจะออกหมัดสวนมาครั้งหนึ่ง ซึ่งก่อนการชกนั้นทางศรีสะเกษได้วางแผนการชกให้ศรีสะเกษเป็นฝ่ายเดินบุกอัดลำตัวของซะโต มาตั้งแต่ยกต้น ๆ และลงนวมซ้อมไปทั้งสิ้น 200 ยก ในการป้องกันตำแหน่งครั้งต่อมา ศรีสะเกษต้องพบกับ คาร์ลอส คูเอดราส ผู้ท้าชิงชาวเม็กซิกันที่ยังมีสถิติไม่เคยแพ้หรือเสมอแก่ใคร โดยศรีสะเกษเป็นฝ่ายเดินทางไปป้องกันตำแหน่งถึงกรุงเม็กซิโกซิตี ประเทศเม็กซิโก นับเป็นนักมวยไทยรายแรกในรอบ 40 กว่าปีที่ไปป้องกันตำแหน่งถึงประเทศเม็กซิโก (คนสุดท้ายคือ ชาติชาย เชี่ยวน้อย เมื่อต้นปี พ.ศ. 2512 เมื่อเป็นฝ่ายแพ้น็อกให้แก่ แอฟเฟรน ทอร์เรส ในยกที่ 8) ศรีสะเกษเป็นฝ่ายแพ้คะแนนในต้นยกที่ 8 เมื่อศีรษะของทั้งคู่ชนกัน และทำให้คูเอดราสมีแผลแตกฉกรรจ์เหนือคิ้วซ้ายจนไม่สามารถชกต่อได้ ทำให้มีการรวมคะแนนกัน ปรากฏว่าศรีสะเกษเป็นฝ่ายคะแนนไปเป็นเอกฉันท์ 78-73, 77-74 และ 77-75 แม้ในยกต้น ๆ ศรีสะเกษจะเป็นฝ่ายโดนหมัดของคูเอดราสเข้าไปมาก แต่ในยกที่ 6 และ 7 ศรีสะเกษเป็นฝ่ายเดินไล่อัดลำตัวคูเอดราสจนออกอาการชัดเจนเกือบจะทิ้งตัวนอนลงบนพื้นเวที และสามารถจะผลิกเกมมาเป็นฝ่ายได้เปรียบอยู่แล้วแชมป์โลกสมัยที่สอง แชมป์โลกสมัยที่สอง. อีกเกือบ 3 ปีต่อมา ศรีสะเกษจึงได้ขึ้นชิงแชมป์โลกครั้งที่ 2 ในรุ่นเดิมและสถาบันเดิม กับ โรมัน กอนซาเลซ แชมป์โลกชาวนิคารากัว ที่เมดิสันสแควร์การ์เดน นิวยอร์ก สหรัฐอเมริกา ในวันที่ 19 มีนาคม พ.ศ. 2560 ในฐานะรองแชมป์โลกอันดับหนึ่ง ซึ่งการชกครั้งนี้ถือได้ว่าเป็นประวัติศาสตร์ของวงการมวยโลกของไทย เนื่องจากกอนซาเลซเป็นแชมป์โลกมาแล้วถึง 4 รุ่น และเป็นนักมวยที่เก่งที่สุดในโลกเมื่อเทียบกันรุ่นต่อรุ่น เป็นนักมวยที่ไม่เคยแพ้หรือเสมอใครอีกด้วย อีกทั้งยังทำให้ศรีสะเกษได้เป็นนักมวยไทยคนแรกด้วยที่ชนะในการขึ้นชกที่นี่ ก่อนการชกได้มีอัตราต่อรองออกมาให้ศรีสะเกษเป็นรองถึง 14-1 และมองว่าศรีสะเกษไม่น่าจะสู้กับกอนซาเลซได้เกิน 5 ยก แต่ผลการชกปรากฏว่า ศรีสะเกษสามารถเอาชนะกอนซาเลซไปได้อย่างไม่เอกฉันท์ด้วยคะแนน 113-113, กับ 114-112 ทั้ง 2 เสียง ซึ่งการชกศรีสะเกษเป็นฝ่ายได้นับ 8 กอนซาเลซในยกแรกด้วยหมัดขวาเข้าที่สีข้าง และในยกที่ 3 กอนซาเลซเกิดแผลแตกที่หางคิ้วขวา เลือดไหลนองหน้า กรรมการห้ามบนเวทีได้ตัดคะแนนศรีสะเกษในยกที่ 6 ในเรื่องการใช้ศีรษะชน ซึ่งก่อนหน้านั้นได้เตือนมาแล้ว 2 ครั้ง และในการป้องกันตำแหน่งสมัยที่ 2 ครั้งแรก กับคู่ปรับเก่า โรมัน กอนซาเลซ ที่สตับฮับเซนเตอร์ คาร์สัน แคลิฟอร์เนีย ศรีสะเกษซึ่งเตรียมตัวในการชกมาดีกว่าครั้งแรก โดยมีเวลาซ้อมนานถึง 4 เดือน เป็นฝ่ายชนะทีเคโอยก 4 ไปอย่างสิ้นสงสัย โดยสามารถชกกอนซาเลซลงไปให้กรรมการนับ 8 ได้ก่อนในช่วงต้นยกด้วยหมัดฮุกขวา จากนั้นจึงเข้าแลกหมัดและน็อกอย่างเด็ดขาดด้วยหมัดฮุกขวา คราวนี้เมื่อกอนซาเลซล้มลงนอนแผ่กับพื้นเวที กรรมการโบกมือยุติการชกลงทันทีโดยไม่มีการนับเลย และหลังจากการชกครั้งนี้เสร็จ เว็บไซต์บ็อกเรกดอตคอมได้ยกให้เป็นนักมวยชาวเอเชียอันดับ 1 และเป็นนักมวยอันดับ 5 ของโลก เมื่อเทียบกันรุ่นต่อรุ่น ซึ่งเหนือกว่าแมนนี่ ปาเกียว ซูเปอร์สตาร์มวยโลกชาวฟิลิปปินส์ ซึ่งเป็นแชมป์โลก 8 รุ่นคนแรกของโลก ในการป้องกันตำแหน่งครั้งที่ 3 ศรีสะเกษสามารถเอาชนะ ฮวน ฟรานซิสโก เอสตราดา ผู้ท้าชิงอันดับ 1 ในการชกภาคบังคับ ซึ่งเป็นอดีตแชมป์โลกชาวเม็กซิโกไปได้ ด้วยคะแนนอย่างไม่เป็นเอกฉันท์ 114-114, 115-113, 117-111 ที่เดอะฟอรัม อิงเกลวู้ด แคลิฟอร์เนีย และได้รับการสถาปนาให้เป็นแชมป์โลกของเดอะริงอีกด้วยชีวิตส่วนตัว ชีวิตส่วนตัว. ชีวิตส่วนตัว ศรีสะเกษมีภรรยา คือ พัชรีวรรณ กัณหา (ชื่อเล่น: เก๋) โดยอยู่กินกันโดยไม่ได้มีพิธีสมรส โดยในระยะแรกที่เดินทางเข้ามากรุงเทพมหานคร ศรีสะเกษรวมทั้งภรรยามีชีวิตความเป็นอยู่ที่ลำบากมากด้วยความยากจน ตัวศรีสะเกษเองก็เคยผ่านอาชีพมาแล้วหลากหลาย ทั้งพนักงานรักษาความปลอดภัย (รปภ.) หรือแม้กระทั่งเก็บขยะขาย หรือต้องคุ้ยหาอาหารในกองขยะ และหลังจากได้แชมป์โลกในครั้งที่สอง ศรีสะเกษได้รับการบรรจุเข้ารับราชการตำรวจในพื้นที่จังหวัดศรีสะเกษ อันเป็นบ้านเกิดเกียรติประวัติเกียรติประวัติ. - แชมป์ WBC Asia รุ่นซูเปอร์ฟลายเวท- ชิง, 14 มิถุนายน 2554 ชนะน็อคยกที่ 5 อิริค ดิแอช ซีเรการ์ () ที่ จังหวัดปทุมธานี - ป้องกันแชมป์ครั้งที่ 1, 4 พฤศจิกายน 2554 ชนะน็อคยกที่ 4 ยูดี อารีม่า () ที่ อาคารนิมิบุตร สนามกีฬาแห่งชาติ แขวงวังใหม่ เขตปทุมวัน กรุงเทพมหานคร - ป้องกันแชมป์ครั้งที่ 2, 8 พฤษภาคม 2555 ชนะน็อคยกที่ 4 วิลเบอร์ แอนโดกัน (ฟิลิปปินส์) ที่ จังหวัดนครปฐม - ป้องกันแชมป์ครั้งที่ 3, 2 กรกฎาคม 2555 ชนะน็อคยกที่ 2 ลีโอเนล มาร์ค ดูรัน (ฟิลิปปินส์) ที่ ตลาดมีนบุรี แขวงมีนบุรี เขตมีนบุรี กรุงเทพมหานคร - ป้องกันแชมป์ครั้งที่ 4, 3 ธันวาคม 2555 ชนะน็อคยกที่ 2 อัลวิน เบอิส (ฟิลิปปินส์) ที่ มหาวิทยาลัยนอร์ทกรุงเทพ แขวงอนุสาวรีย์ เขตบางเขน แขวงคลองถนน เขตสายไหม กรุงเทพมหานคร - แชมป์โลกในรุ่นซูเปอร์ฟลายเวท ของสภามวยโลก (WBC) ครั้งที่ 1- ชิง, 3 พฤษภาคม 2556 ชนะทีเคโอ ยกที่ 8 โยตะ ซะโต () ที่ เวทีมวยฅนเมืองศรี ศูนย์ OTOP อีสานใต้ บ้านดอนสั้น ต.โพนเขวา อำเภอเมืองศรีสะเกษ จังหวัดศรีสะเกษ - ป้องกันแชมป์ครั้งที่ 1, 15 พฤศจิกายน 2556 ชนะทีเคโอ ยกที่ 9 ฮิโรฟูมิ มูไก (ญี่ปุ่น) ที่อาคารลิปตพัลลภฮอลล์ สนามกีฬาเฉลิมพระเกียรติ 80 พรรษา 5 ธันวาคม 2550 ต.ปรุใหญ่ ต.สุรนารี อำเภอเมืองนครราชสีมา จังหวัดนครราชสีมา - ป้องกันแชมป์ครั้งที่ 2, 31 พฤษภาคม 2557 แพ้คะแนน (8 ยก เนื่องจากคูเอดราสมีแผลแตก) คาร์ลอส คูเอดราส () ที่กรุงเม็กซิโกซิตี ประเทศเม็กซิโก - แชมป์โลกในรุ่นซูเปอร์ฟลายเวท ของสภามวยโลก (WBC) ครั้งที่ 2 และแชมป์โลกในรุ่นซูเปอร์ฟลายเวท ของเดอะริง (The Ring)- ชิง, 19 มีนาคม 2560 ชนะคะแนน (ไม่เอกฉันท์) โรมัน กอนซาเลซ () ที่ เมดิสันสแควร์การ์เดน นิวยอร์ก สหรัฐอเมริกา - ป้องกันแชมป์ครั้งที่ 1, 10 กันยายน 2560 ชนะทีเคโอ ยกที่ 4 (กรรมการยุติการแข่งขัน) โรมัน กอนซาเลซ ที่ สตับฮับเซนเตอร์ คาร์สัน แคลิฟอร์เนีย สหรัฐอเมริกา - ป้องกันแชมป์ครั้งที่ 2, 25 กุมภาพันธ์ 2561 ชนะคะแนนอย่างไม่เป็นเอกฉันท์ ฮวน ฟรานซิสโก เอสตราดา (เม็กซิโก) ที่ เดอะฟอรัม อิงเกิลวูด แคลิฟอร์เนีย สหรัฐอเมริกา - แชมป์ WBC Asia รุ่นซูเปอร์ฟลายเวทิ- ชิง, 19 กันยายน 2557 ชนะคะแนนโดยเทคนิค (7 ยก เนื่องจากศรีสะเกษมีแผลแตก) โซเรน พามา (ฟิลิปปินส์) ที่เวทีมวยชั่วคราวโรงเรียนวัดพระพุทธฉาย ตำบลหนองปลาไหล อำเภอเมืองสระบุรี จังหวัดสระบุรี - ป้องกันแชมป์ครั้งที่ 1, 28 พฤศจิกายน 2557 ชนะน็อคยกที่ 3 บ็อบบี้ คอนเซปชั่น (ฟิลิปปินส์) ที่ เวทีมวยชั่วคราว ริมเขื่อน ท่าน้ำนนทบุรี ต.สวนใหญ่ อำเภอเมืองนนทบุรี จังหวัดนนทบุรี - แชมป์เข็มขัดเงิน WBC รุ่นซูเปอร์ฟลายเวท (ชิงความเป็นรองแชมป์โลกอันดับ 1 เพื่อรอชิงแชมป์โลกภาคบังคับ)- ชิง, 28 พฤษภาคม 2558 ชนะทีเคโอ ยกที่ 4 โฮเซ่ ซัลกาโด้ (เม็กซิโก) ที่อาคารลิปตพัลลภฮอลล์ สนามกีฬาเฉลิมพระเกียรติ 80 พรรษา 5 ธันวาคม 2550 ต.ปรุใหญ่ ต.สุรนารี อำเภอเมืองนครราชสีมา จังหวัดนครราชสีมา - รางวัลสยามกีฬาอวอร์ดส์ ครั้งที่ 3- นักกีฬาอาชีพยอดเยี่ยม, 6 มีนาคม 2557 ที่โรงละครอักษราเธียเตอร์ อาคารคิงเพาเวอร์คอมเพล็กซ์ ถนนรางน้ำ แขวงถนนพญาไท เขตราชเทวี กรุงเทพมหานคร - รางวัลสมาคมผู้สื่อข่าวกีฬาแห่งประเทศไทย- นักกีฬาอาชีพยอดเยี่ยม, 26 มีนาคม 2557 ที่ห้องแกรนด์บอลรูม โรงแรมมิราเคิลแกรนด์ คอนเวนชั่น แขวงทุ่งสองห้อง เขตหลักสี่ กรุงเทพมหานคร - นักกีฬาอาชีพยอดเยี่ยม, 1 เมษายน 2560 ที่โรงแรมอโนมา แกรนด์ แยกราชประสงค์ แขวงลุมพินี เขตปทุมวัน กรุงเทพมหานคร - รางวัลเกียรติยศบุคคลในวงการกีฬามวยแห่งชาติ ครั้งที่ 2- นักมวยสากลอาชีพชายดีเด่น, 30 เมษายน 2557 ที่อาคารเฉลิมพระเกียรติ 7 รอบพระชนมพรรษา 5 ธันวาคม 2554 การกีฬาแห่งประเทศไทย แขวงหัวหมาก เขตบางกะปิ กรุงเทพมหานคร - นักมวยที่เก่งที่สุดของโลกอันดับที่ 100 เมื่อเทียบกันปอนด์ต่อปอนด์ ของนิตยสารเดอะริง ประจำปี 2014 - นักมวยยอดเยี่ยมแห่งปี 2015 สภามวยโลกเอเชีย (WBC ASIA) - นักมวยยอดเยี่ยมประจำเดือนมีนาคม 2017 สภามวยโลก (WBC) - นักมวยยอดเยี่ยมประจำเดือนกันยายน 2017 สภามวยโลก (WBC)</doc>
