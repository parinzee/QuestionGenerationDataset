<doc id="245878" url="https://th.wikipedia.org/wiki?curid=245878" title="รอยัลสไปรท์ส">รอยัลสไปรท์ส รอยัลสไปรท์ส () กลุ่มดนตรีสตริงคอมโบสัญชาติไทย มีชื่อเสียงในช่วง พ.ศ. 2522-2530 โดยนำทำนองเพลงฮิตจากต่างประเทศมาใส่เนื้อเพลงภาษาไทย มีหัวหน้าวงคือ อำนาจ ศรีมา มือกีตาร์ มีนักร้องนำคือ สุนทร สุจริตฉันท์ รอยัลสไปรท์สมีผลงานทั้งในแนวป็อป ร็อก ดิสโก และลูกทุ่งประวัติ ประวัติ. รอยัลสไปรท์ส ก่อตั้งขึ้นในปี พ.ศ. 2512 โดยอำนาจ ศรีมา หลังจากวงฟลาวเวอร์สได้ยุบวงไป โดยได้รวบรวมเพื่อนๆ ที่เรียนอยู่ที่โรงเรียนเพาะช่าง โดยมีนักร้องนำคือ อดิศักดิ์ ประคุณหังสิต ชื่อวงครั้งแรกชื่อ "The Royal Academy Of Magic Sprites" ต่อมาได้ตัดให้สั้นลงเหลือ "The Royal Sprites" เริ่มจากการเป็นวงดนตรีเล่นตามไนท์คลับ และเข้าร่วมการประกวดสตริงคอมโบชิงถ้วยพระราชทานครั้งที่สอง ปี พ.ศ. 2513 แต่ได้เพียงตำแหน่งรองแชมป์ พ่ายแพ้ให้กับวงดิ อิมพอสซิเบิลส์ ในระยะแรกเล่นดนตรีในแนวป็อบ และร็อก ต่อมาเมื่ออดิศักดิ์ ประคุณหังสิต ลาออกจากวงเพื่อไปทำงานประจำ จึงได้สุนทร สุจริตฉันท์ ซึ่งเป็นนักร้องดนตรีสากลจากวง M7 มาเป็นนักร้องนำแทน รอยัลสไปร์ทส มีผลงานอัลบั้มครั้งแรกเมื่อ พ.ศ. 2522 เล่นดนตรีแนวดิสโกตามสมัยนิยม มีเพลงดังคือเพลง เจงกีสข่าน นำเพลงฮิตของวง Dschinghis Khan จากเยอรมนีมาใส่คำร้องภาษาไทยโดย ประสิทธิ์ ชำนาญไพร , เพลง "จีบจู๋จี๋" จากทำนองเพลง Itsy Bitsy Teenie Weenie Yellow Polka Dot Bikini ของ Brian Hyland, เพลง "น่าอาย" จากทำนองเพลง Two Faces Have I ของ Lou Christie, เพลง "อาลีบาบา" รอยัลสไปรท์สมีผลงานมากมายหลายอัลบั้ม "มาหาพี่" , "รักสิบล้อต้องรอสิบโมง" , "สวยในซอย" ผลงานที่มียอดขายสูงสุด คือชุด "หยุดโลก" ในปี พ.ศ. 2526 มียอดขายเทปหลายแสนม้วน จนทำให้ทั้งวงได้ร่วมแสดงภาพยนตร์ เพลงรักก้องโลก ของไพจิตร ศุภวารี นำแสดงโดย ทูน หิรัญทรัพย์ จารุณี สุขสวัสดิ์ สมบัติ เมทะนี วินัย พันธุรักษ์ ภัทรา ทิวานนท์ และ สุรชัย สมบัติเจริญชื่อเสียง ชื่อเสียง. ผลงานเพลงที่สร้างชื่อเสียงให้กับวงรอยัลสไปร์ทส อีกหนึ่งชุดคือผลงานอัลบั้ม “รักสิบล้อต้องรอสิบโมง” ในปี 2523 โดยมีไพรเวศ ซึ่งปกติทำหน้าที่เล่นดนตรีเครื่องเป่า อาทิ แซ็กโซโฟน ได้ผันตัวเองมาเป็นนักร้องเพราะมีสำเนียงออกทางลูกทุ่ง ทำหน้าที่ร้องเพลงเด่นของอัลบั้ม ในชื่อเพลง “รักสิบล้อ รอสิบโมง” ผลงานการประพันธ์ของจำนงค์ เป็นสุข หรือ “สรวง สันติ” ปรากฏเพลงดังระเบิด จนเป็นที่ชื่นชอบ กลายเป็นเพลงโปรดของ ม.ร.ว.คึกฤทธิ์ ปราโมช อดีตนายกรัฐมนตรี ถึงขนาดนำไปพูดในสภาผู้แทนราษฎรให้ ส.ส.ที่พูดอภิปรายใจเย็นๆ รักสิบล้อต้องรอสิบโมง จึงสร้างความฮือฮา จากนั้นไพรเวศและวงรอยัลสไปร์ทสจะได้รับเชิญไปร้องเพลงในงานวันเกิดของ ม.ร.ว.คึกฤทธิ์เป็นประจำ นอกจากเพลง “รักสิบล้อต้องรอสิบโมง” แล้วไพรเวศยังได้ร้องเพลงชื่อ “นกกะปูด” ในอัลบั้มชุด “คนเก่งของฉัน” ในปี 2548 อีกด้วย สมาชิกในวงแยกย้ายกันไปทำงานส่วนตัว เมื่อราว พ.ศ. 2530 และกลับมารวมตัวกันอีกครั้งในปี พ.ศ. 2548 และมีผลงานล่าสุดชื่อชุด "คนเก่งของฉัน"ผลงานอัลบั้มค่าย ORIGINAL SOUNDผลงานอัลบั้ม. ค่าย ORIGINAL SOUND. - เจงกีสข่าน (พ.ศ.2521) - มาหาพี่ (พ.ศ.2522) - ถ้าจะบ้า (พ.ศ.2523) - รักสิบล้อรอสิบโมง (พ.ศ.2523)ค่าย AZONAค่าย AZONA. - เรื่องจิ๊บจ๊อย (พ.ศ.2525) - หนึ่งไม่มีสอง (พ.ศ.2525) - สวยในซอย (พ.ศ.2525)ค่าย นิธิทัศน์ค่าย นิธิทัศน์. - จีบจู๋จี๋ (พ.ศ.2525) - หยุดโลก (พ.ศ.2526) - สู่อวกาศ (พ.ศ.2527) - รอยัลสไปรท์ส'28 ซูเปอร์เมดเล่ย์ฯ (พ.ศ.2528) - มายาแฟนตาซี (พ.ศ.2529)ค่าย Corronค่าย Corron. - คนเก่งของฉัน (พ.ศ.2548)ผลงานอื่น ๆผลงานอื่น ๆ. - SANTANA DISCO (ค่าย บัวหลวง) - หลานอาโก (ผลงานเพลงแปลง / ค่าย บัวหลวง) - อาลีบาบา - รำเต้ย (ค่าย เสียงสยาม) - ยิ้มแป้น (ออกในเครือของ นิธิทัศน์) - ผ้าขาวม้า (ออกในเครือของ นิธิทัศน์) - เพลงประกอบภาพยนตร์ เพลงรักก้องโลก (ค่าย นิธิทัศน์) - 25 ปี รอยัลสไปรท์ส ชุดที่ 1 เจงกีสข่าน (นำเพลงเก่าในอดีตมาบันทึกเสียงใหม่) - 25 ปี รอยัลสไปรท์ส ชุดที่ 2 รักสิบล้อต้องรอสิบโมง (นำเพลงเก่าในอดีตมาบันทึกเสียงใหม่)</doc>
