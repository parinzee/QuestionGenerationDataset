<doc id="194347" url="https://th.wikipedia.org/wiki?curid=194347" title="ดิ๊กซี่ ดีน">ดิ๊กซี่ ดีน วิลเลี่ยม ราล์ฟ ดีน หรือที่รู้จักกันดีในชื่อ ดิ๊กซี่ ดีน, เป็นอดีตนักฟุตบอลทีมชาติอังกฤษที่มีชื่อเสียงโด่งดังอย่างมากจากการยิงประตูในสนามให้ต้นสังกัดคือเอฟเวอร์ตันและทีมชาติอังกฤษ ชื่อเล่นของเขามาจากการที่แฟนบอลตั้งให้แต่โดยส่วนตัวแล้วเขาไม่ค่อยชอบมันนัก เพราะจริงๆแล้วเขามีชื่อเล่นว่า บิลประวัติ ประวัติ. ดิ๊กซี่ ดีนเกิดที่เบอร์เคนเฮด, ย่านเมอร์ซี่ไซด์ เริ่มเล่นฟุตบอลในระดับท้องถิ่นให้ทีมเพนสบี้ ต่อมาจึงเล่นฟุตบอลอย่างจริงจังโดยย้ายมาเล่นให้กับทีมทรานส์เมียร์ โรเวอร์ส ก่อนจะย้ายไปเอฟเวอร์ตันสโมสรที่ทำให้เขาเป็นตำนาน ด้วยค่าตัวเพียงแค่ 3,000ปอนด์ ในปี1925 และเขาก็สร้างปรากฏการณ์ด้วยการยิงถึง32ลูก ในปีแรกที่เพิ่งย้ายมา ต่อมาเขาได้รับบาดเจ็บอย่างหนักถึงขั้นขากรรไกรหักและกะโหลกศีรษะร้าวจากอุบัติเหตุโดยรถจักรยานยนต์ในเวลส์ แต่ก็กลับมาเล่นฟุตบอลต่อได้อย่างเหลือเชื่อ และเป็นดาวซัลโวฤดูกาล 1927-1928 ด้วยการยิงประตูในลีกแบบถล่มทลายถึง60ประตูในฤดูกาลเดียว ซึ่งสถิติดังกล่าวยังไม่มีใครทำลายได้จนถึงบัดนี้และสโมสรก็คว้าแชมป์ลีกสูงสุดได้ในฤดูกาลดังกล่าวนั่นเอง หลังจากนั้นสโมสรมีอันต้องตกชั้นลงไปเล่นดิวิชั่น 2 แต่ดีนก็ยังคงอยู่กับทีมต่อและพาทีมคว้าแชมป์ดิวิชั่น 2 ในฤดูกาล 1930-1931 โดยภายหลังจากทีมเลื่อนชั้นได้เขาก็พาทีมได้แชมป์ในฤดูกาลแรกที่เลื่อนชั้นขึ้นมาในฤดูกาล 1931-1932 และคว้าแชมป์เอฟเอ คัพ ในปี1933 แม้ดีนจะเป็นกัปตันทีมแต่เขาก็ต้องพบกับช่วงเวลาที่ยากลำบากเมื่อหลุดออกจากทีมชุดแรกในปี1937 ทำให้เขาตัดสินใจย้ายไปเล่นให้กับทีมน็อตส์ เคาน์ตี้ในช่วงสั้นๆและย้ายไปเล่นในลีก ไอร์แลนด์กับสโมสรซลิโก้ โรเวอร์ส และเลิกเล่นฟุตบอลอย่างเป็นทางการกับทีมสโมสรเฮิร์สในปี 1939 เมื่อเกิดสงครามโลกครั้งที่ 2 โดยรวมแล้ว ดิกซี่ ดีนยิงประตูให้เอฟเวอร์ตันทั้งหมด383ประตูจากการลงสนาม433นัด (รวมทุกรายการ) และยังเป็นเจ้าของสถิติยิงประตูในลีกมากที่สุดในหนึ่งฤดูกาลที่จำนวน 60 ประตู ดีนได้รับการชื่นชมจากคนในวงการฟุตบอลว่ามีน้ำใจนักกีฬาสูงเมื่อตลอดการเล่นฟุตบอลอาชีพของเขาไม่เคยโดนจดชื่อหรือไล่ออกเลยแม้แต่ครั้งเดียว มีเพียงอาร์เธอร์ โรว์ลี่คนเดียวเท่านั้นที่ยิงประตูในลีก อังกฤษได้มากกว่าเขา โดยโรว์ลี่ยิงไป 433ลูก จากการลงสนาม619 นัด(เฉลี่ย0.70ประตูต่อเกมส์) แต่ดีนยิงประตูเฉลี่ย0.87ประตูต่อเกมส์โดยส่วนใหญ่ยิงในลีกสูงสุดมีเพียงบางปีที่เล่นในดิวิชั่น 2 แต่โรว์ลี่เล่นในดิวิชั่น3และดิวิชั่น4ตลอดชีวิตการค้าแข้ง เมื่อครั้งที่เขาย้ายไปร่วมทีมซลิโก้ โรเวอร์ส ในเดือนมกราคม ปี 1939โดยได้ลงเล่นถ้วยเอฟเอคัพไอร์แลนด์ และเล่นในลีก7 นัดยิงไป10ประตู ในจำนวนนี้เป็นการยิงในนัดเดียวถึง5ลูก ในเกมส์ชนะทีมวอร์เตอร์ฟอร์ด 7-1และเป็นการยิงประตูใน1นัดที่มากเป็นสถิติสโมสร ที่ไอร์แลนด์เขาลงเล่นบอลถ้วยไป4นัด ยิงได้1ลูกในนัดชิงชนะเลิศกับทีมเชลบอร์นซึ่งเสมอ1-1(เล่นนัดรีเพล์เชลบอร์นชนะ1-0) แต่อีก39ปีต่อมาเหรียญรองแชมป์ของเขาก็ถูกขโมยไปจากโรงแรมที่เขาพักในปี1978 ระหว่างที่เขาเดินทางไปชมเกมส์นัดชิงชนะเลิศบอลถ้วยของทีมผลงานในทีมชาติ ผลงานในทีมชาติ. ดีน ยิงประตูในทีมชาติได้18 ประตู จากการลงสนาม16 นัด โดย6ประตูเป็นการยิงแฮตทริก2ครั้งในนัดเจอเบลเยี่ยม เดือนพฤษภาคม ปี 1927 และนัดเจอลักเซมเบิร์กในอีก10วันถัดมาชีวิตส่วนตัว ชีวิตส่วนตัว. ดิ๊กซี่ ดีน แต่งงานกับภรรยาของเขา อีเธล ในปี ค.ศ.1931 และมีลูก 4 คนคือ วิลเลียม,เจฟฟรีย์,ราล์ฟ และบาร์บาร่า ในวัยชราเขาเสียชีวิตที่กูดิสันพาร์ก สนามเหย้าของเอฟเวอร์ตันในปี1980 ขณะชมการแข่งขันระหว่างเอฟเวอร์ตันพบลิเวอร์พูลด้วยอาการหัวใจวายผลงานผลงาน. - แชมป์ ลีกสูงสุด: 2 สมัย (1927-1928, 1931-1932) - แชมป์ ดิวิชั่น2เดิม (ลีก แชมเปี้ยน ฃิพในปัจจุบัน): 1 สมัย(1930-1931) - แชริตี้ ชิลด์:2 สมัย (1928, 1932) - เอฟเอคัพ: 1 สมัย(1933) - Central League Championship: 1 (1938) - รองชนะเลิศ ลีกไอร์แลนด์ : 1 สมัย(1938-1939) - รองชนะเลิศ เอฟเอคัพ ไอร์แลนด์ : 1 สมัย (1939) - ลงเล่นให้ทีมชาติ: 16 นัด - ยิงประตูให้ทีมชาติ: 18 ประตู</doc>
