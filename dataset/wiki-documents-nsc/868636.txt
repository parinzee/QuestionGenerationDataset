<doc id="868636" url="https://th.wikipedia.org/wiki?curid=868636" title="โทชิโกะ ฮิงาชิกูนิ">โทชิโกะ ฮิงาชิกูนิ โทะชิโกะ ฮิงะชิกุนิ (; 11 พฤษภาคม พ.ศ. 2439 — 5 มีนาคม พ.ศ. 2521) หรือพระนามเดิม เจ้าหญิงโทะชิโกะ เจ้าหญิงยะซุ () เป็นพระราชธิดาในจักรพรรดิเมจิ ที่ประสูติแต่พระสนมซะชิโกะ และเป็นพระชายาของนะรุฮิโกะ ฮิงะชิกุนิ อดีตเจ้าชายฮิงะชิกุนิ แต่ภายหลังได้ถูกถอดจากฐานันดรศักดิ์พระประวัติ พระประวัติ. เจ้าหญิงโทะชิโกะเป็นพระราชธิดาในจักรพรรดิเมจิ ที่ประสูติแต่พระสนมซะชิโกะ โซะโนะ () ขณะยังทรงพระเยาว์มีพระอิสริยยศที่ "เจ้าหญิงยะซุ" () มีพระพี่น้องร่วมพระชนก-ชนนี 8 พระองค์ จากจำนวนพระพี่น้องร่วมพระชนกทั้งหมด 15 พระองค์ เจ้าหญิงโทะชิโกะเสกสมรสกับเจ้าชายนะรุฮิโกะ เจ้าชายฮิงะชิกุนิ () เมื่อวันที่ 18 พฤษภาคม พ.ศ. 2458 โดยจักรพรรดิเมจิโปรดเกล้าพระราชทานพระอิสริยยศ "เจ้าชายฮิงะชิกุนิ" แก่เจ้าชายนะรุฮิโกะเมื่อวันที่ 3 พฤศจิกายน พ.ศ. 2449 เจ้าหญิงโทะชิโกะและเจ้าชายนะรุฮิโกะมีพระโอรสด้วยกัน 4 พระองค์1. เจ้าชายโมะริฮิโระ (; 6 พฤษภาคม พ.ศ. 2459 – 1 กุมภาพันธ์ พ.ศ. 2512) เสกสมรสกับเจ้าหญิงชิเงะโกะ เจ้าหญิงเทะรุ และโยะชิโกะ เทะระโอะ มีพระโอรส-ธิดาทั้งหมด 7 คน ภายหลังถูกถอดจากฐานันดรศักดิ์ 2. เจ้าชายโมะโระมะซะ (; 3 พฤศจิกายน พ.ศ. 2460 – 1 กันยายน พ.ศ. 2466) สิ้นพระชนม์ในเหตุการณ์แผ่นดินไหวครั้งใหญ่คันโต พ.ศ. 2466 3. เจ้าชายอะกิสึเนะ (; 13 พฤษภาคม พ.ศ. 2462 – 30 สิงหาคม พ.ศ. 2549) ทรงลาออกจากฐานันดรศักดิ์ใช้พระนามว่ามาร์ควิสอะกิสึเนะ อะวะตะ () เสกสมรสกับฮิซะเอะ ฮะตะนะกะ มีบุตรสองคน 4. เจ้าชายโทะชิฮิโกะ (; 24 มีนาคม พ.ศ. 2472 – 15 เมษายน พ.ศ. 2558) ทรงลาออกจากฐานันดรศักดิ์ใช้พระนามว่าเคานต์โทะชิฮิโกะ ทะระมะ () เสกสมรสกับคะสึโกะ ทะระมะ หลังการยึดครองญี่ปุ่นของสหรัฐ เจ้านายมหาสาขาต่าง ๆ ของราชวงศ์เบญจมาศอันรวมไปถึงราชสกุลฮิงะชิกุนิถูกถอดจากฐานันดรศักดิ์เป็นสามัญชนเมื่อวันที่ 14 ตุลาคม พ.ศ. 2490 พระองค์ดำรงพระชนม์อย่างสามัญชนจนกระทั่งสิ้นพระชนม์เมื่อวันที่ 5 มีนาคม พ.ศ. 2521 สิริพระชันษา 81 ปีพระเกียรติยศพระอิสริยยศพระเกียรติยศ. พระอิสริยยศ. - เจ้าหญิงโทะชิโกะ เจ้าหญิงยะซุ (11 พฤษภาคม พ.ศ. 2439 – 18 พฤษภาคม พ.ศ. 2458) - เจ้าหญิงโทะชิโกะ พระชายาในเจ้าชายนะรุฮิโกะ (18 พฤษภาคม พ.ศ. 2458 – 14 ตุลาคม พ.ศ. 2490) - โทะชิโกะ ฮิงะชิกุนิ (14 ตุลาคม พ.ศ. 2490 — 5 มีนาคม พ.ศ. 2521)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ ชั้นที่ 1</doc>
