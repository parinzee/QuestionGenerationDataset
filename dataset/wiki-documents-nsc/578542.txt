<doc id="578542" url="https://th.wikipedia.org/wiki?curid=578542" title="เนาวรัตน์ ซื่อสัตย์">เนาวรัตน์ ซื่อสัตย์ เนาวรัตน์ ซื่อสัตย์ (ชื่อเล่น : แหม่ม) เป็นนักแสดงชาวไทย ปัจจุบันเปลี่ยนชื่อเป็น สิทธิรัตน์ ซื่อสัตย์ประวัติ ประวัติ. เนาวรัตน์ ซื่อสัตย์ เกิดเมื่อวันที่ 11 พฤศจิกายน พ.ศ. 2503 ที่จังหวัดกรุงเทพมหานคร จบการศึกษาจากโรงเรียนนักบุญโยนออฟอาร์ต (ภายหลังศึกษาต่อเพิ่มเติมจนจบปริญญาตรีจากคณะรัฐศาสตร์ หลักสูตรพิเศษ รุ่นที่สอง มหาวิทยาลัยรามคำแหง) แล้วเข้าทำงานที่หนังสือพิมพ์สยามิศร์ ก่อนจะออกมาเดินแบบให้ร้านเสริมสวยเพ็ญ ต่อมาพิชัย น้อยรอด หรือ เฮียหลอ ชักนำให้มาแสดงภาพยนตร์เรื่อง ไอ้ติงต๊อง ร่วมกับ สมบัติ เมทะนี, กรุง ศรีวิไล และยอดชาย เมฆสุวรรณ แต่ภายหลังเกิดไอเดียทำภาพยนตร์เรื่อง อีโล้นซ่าส์ ซึ่งต่อถูกเปลี่ยนชื่อเป็น โล้นซ่าส์ ออกฉายเมื่อปี พ.ศ. 2521 โดยเธอรับบทเป็นเด็กสาวซึ่งถูกกล้อนผมและยอมขายตัวเพื่อผู้มีพระคุณ ภาพยนตร์เรื่องนี้ได้ออกฉายก่อนเรื่องไอ้ติงต๊องและสร้างชื่อเสียงให้กับตัวเธอเป็นอย่างมาก เธอมีผลงานทางภาพยนตร์ต่อมาบ้างแต่ไม่มากนัก หนึ่งในนั้นคือ จิ๊กกี๋ก็มีหัวใจ ร่วมกับนางเอกชื่อเหมือนกัน คือ เนาวรัตน์ ยุกตะนันท์ ภายหลังจึงได้เข้าสู่วงการละคร และออกจากวงการบันเทิงไปมีครอบครัว มีลูกสาวสองคน ล่าสุดทำงานเป็นผู้จัดการฝ่ายพัฒนาธุรกิจให้กับเตือนใจ เตชะรัตนประเสริฐ แห่งสหมงคลฟิล์ม แต่ก็ยังเป็นนักแสดงรับเชิญอยู่บ้าง เช่น ภาพยนตร์เรื่อง จันดารา เมื่อปี พ.ศ. 2555ผลงานการแสดงละครโทรทัศน์ผลงานการแสดง. ละครโทรทัศน์. - 2522 นางสาวทองสร้อย (ช่อง 9) - 2522 ชื่นจิตพเนจร (ช่อง 9) - 2524 มายา (ช่อง 9) - 2540 ทะเลแปร (ช่อง 3) - 2541 ความรักกับเงินตรา (ช่อง 3) - 2556 ลิเกเงินร้อย (ช่อง 7) - 2558 บุษบาท่าเรือ (ช่อง 7) - 2559 มิติสยอง ตอน เชื่อ (ช่อง GMM25) - 2559 ขุนกระทิง (ช่อง 7) - 2561 คุณย่าดอตคอม (ช่อง ทรูโฟร์ยู)ภาพยนตร์ภาพยนตร์. - 2521 อีโล้นซ่าส์ - 2521 หัวใจห้องที่ 5 - 2522 ไอ้ติงต๊อง - 2522 จิ๊กกี๋ ก็มีหัวใจ - 2522 รักริษยา - 2522 ฝนหลงฤดู - 2549 ข้าวเหนียวหมูปิ้ง รับบท ป้าเกด - 2555 จันดารา ปัจฉิมบท (รับเชิญ)</doc>
