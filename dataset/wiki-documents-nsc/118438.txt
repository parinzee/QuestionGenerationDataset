<doc id="118438" url="https://th.wikipedia.org/wiki?curid=118438" title="ฉลาด วรฉัตร">ฉลาด วรฉัตร เรืออากาศตรี ฉลาด วรฉัตร อดีตสมาชิกสภาผู้แทนราษฎรจังหวัดตราดและกรุงเทพมหานคร สังกัดพรรคประชาธิปัตย์ นักเคลื่อนไหวทางการเมือง ผู้ได้รับฉายาว่า "จอมอด"ประวัติ ประวัติ. ร.ต.ฉลาด เกิดวันที่ 31 กรกฎาคม พ.ศ. 2486 ที่จังหวัดตราด สำเร็จการศึกษาระดับปริญญาตรีด้านวิศวกรรมศาสตร์ จากมหาวิทยาลัยอดัมสันงานการเมือง งานการเมือง. ร.ต.ฉลาด วรฉัตร เคยเป็น สมาชิกสภาผู้แทนราษฎรจังหวัดตราด (ส.ส.ตราด) สังกัดพรรคประชาปัตย์ ในการเลือกตั้งเมื่อปี พ.ศ. 2522 และ ส.ส.กรุงเทพมหานคร ในการเลือกตั้งเมื่อปี พ.ศ. 2529 และเคยเป็นรองหัวหน้าพรรคมวลชน แต่เป็นได้ไม่นานก็ลาออกมาเคลื่อนไหวทางการเมืองด้วยตัวเอง ด้วยการประท้วงอดข้าวจนเป็นที่รู้จักกันดีเหตุการณ์ พฤษภาทมิฬ 2535 เหตุการณ์ พฤษภาทมิฬ 2535. วันที่ 8 เมษายน พ.ศ. 2535 ร.ต.ฉลาด ประกาศอดข้าวประท้วงหน้ารัฐสภาจนกว่า พลเอก สุจินดา คราประยูร นายกรัฐมนตรีจะลาออก แต่ไม่ได้รับการตอบรับจากรัฐบาล นับว่าเป็นบุคคลที่มีชื่อเสียงบุคคลแรกที่ต่อต้านรัฐบาลขณะนั้นอย่างเปิดเผยรัฐประหาร 2549 รัฐประหาร 2549. ร.ต.ฉลาด กลับมาอดข้าวประท้วงอีกหลังการรัฐประหาร 19 กันยายน พ.ศ. 2549 เพื่อประท้วงการยึดอำนาจ และต่อเนื่องด้วยการขังตัวเองอยู่ในกรงขังหน้ารัฐสภาเพื่อประท้วงการรับรัฐธรรมนูญแห่งราชอาณาจักรไทย พุทธศักราช 2550 ซึ่ง ร.ต.ฉลาดได้กล่าวว่าจะผูกคอตายถ้าการลงประชามติรับร่างรัฐธรรมนูญฉบับนี้ผ่านการลงประชามติ แต่ไม่ได้กระทำตามนั้นรัฐประหารในประเทศไทย พ.ศ. 2557 รัฐประหารในประเทศไทย พ.ศ. 2557. เรืออากาศตรี ฉลาด อดข้าวประทัวงหน้าอาคารรัฐสภาอีกครั้ง ตั้งแต่วันที่ 22 พฤษภาคม 2557 เพื่อต่อต้านการใช้กฎอัยการศึก ตลอดจนการกระทำรัฐประหารของกองทัพ วันที่ 10 มิถุนายน 2557 ที่ศาลอาญา ถนนรัชดาฯ เรืออากาศตรี ฉลาด วรฉัตร พร้อมทนายความ ยื่นฟ้องพลเอก ประยุทธ์ จันทร์โอชา หัวหน้าคณะรักษาความสงบแห่งชาติ (คสช.) พร้อมคณะ ปลัดกระทรวงต่าง ๆ และเจ้ากรมพระธรรมนูญ รวม 27 คน ในความผิดต่อองค์พระมหากษัตริย์ และกบฏ จากกรณีที่ร่วมกันประกาศกฎอัยการศึกและยึดอำนาจปกครองประเทศ เรืออากาศตรี ฉลาด กล่าวว่า การประกาศกฎอัยการศึกนั้น ประเทศต้องอยู่ในภาวะสงครามหรือเกิดเหตุการณ์ความรุนแรง และต้องประกาศเฉพาะในพื้นที่ที่เกิดเหตุการณ์ และยังต้องขอความเห็นชอบจากคณะรัฐมนตรีและพระบรมราชโองการ แต่ทหารละเมิดอำนาจ หากหลังจากนี้ถูก คสช. เรียกให้ไปรายงานตัว ก็จะไม่ไปตามนั้น แต่ไม่หลบหนี ให้ไปจับที่หน้ารัฐสภา วันที่ 6 กรกฎาคม 2557 เรืออากาศตรี ฉลาด ได้ประกาศยุติการอดอาหารประท้วงโดยมีสาเหตุจากปัญหาด้านสุขภาพเครื่องราชอิสริยาภรณ์</doc>
