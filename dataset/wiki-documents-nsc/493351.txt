<doc id="493351" url="https://th.wikipedia.org/wiki?curid=493351" title="อบ บุญติด">อบ บุญติด อบ บุญติด อดีตดาราชายอาวุโส ชาวไทย ผู้มีประสบการณ์แสดงยาวนานตามที่มีหลักฐานปรากฏ ตั้งแต่ช่วงแรกของยุคหนังเงียบหรือ "หนังหลวงกล" ซึ่งต่อมาคือบริษัทภาพยนตร์เสียงศรีกรุง เริ่มชีวิตการแสดงจากเล่นจำอวด กับคณะนายทิ้ง มาฬมงคล ซึ่งต้องใช้ความสามารถในการสวดคฤหัสถ์ มีทั้งบทร้องและกลอนสด ก่อนเข้าสู่วงการละครเวที ภาพยนตร์ และโทรทัศน์จำนวนมากมายในวงการบันเทิง ในวงการบันเทิง. แสดงจำอวดกับนายทิ้ง มาฬมงคล ในหนังเงียบทดลองของพี่น้องวสุวัต พ.ศ. 2473 (ปีก่อนหน้า แฉล้ม บัวเปลี่ยนสี เป็นพระเอก รบระหว่างรัก ของหัสดินทร์ภาพยนตร์ ซึ่งต่างยังคงแสดงทั้งจอเงินจอแก้วต่อมาจนถึงต้นทศวรรษ 2510 ในหนังทีวีชุดแนวนิทานพื้นบ้านและจักรวงศ์)และอาจเคยร่วมแสดงในฉากเพลงเงี้ยว เรื่อง หลงทาง ปี พ.ศ. 2474 ซึ่งกาญจนาคพันธุ์ เคยกล่าวถึงเพลงนี้ว่าร้องโดย นายทิ้ง มาฬมงคล กับพวก ราวทศวรรษ 2480-2490 ยุคทองของละครเวที แสดงร่วมกับ ดอกดิน กัญญามาลย์ ,มารศรี อิศรางกูร ณ อยุธยา ,อธึก และ สมศรี อรรถจินดา ฯลฯ ช่วงทศวรรษ 2500-2510 แสดงภาพยนตร์ของผู้สร้าง/กำกับที่มีชื่อเสียง ได้แก่ พระเจ้าวรวงศ์เธอ พระองค์เจ้าภาณุพันธ์ยุคล ,พระเจ้าวรวงศ์เธอ พระองค์เจ้าอนุสรมงคลการ ,ครูเนรมิต ,สนาน คราประยูร ,สุพรรณ พราหมพันธุ์ และ ม.จ.ชาตรีเฉลิม ยุคล และทีวี เช่น นันทาเทวี ทางช่อง 4 บางขุนพรหม ,หนังชุดของดาราฟิล์ม /ดาราวิดีโอ ช่อง 7 สี นอกจากนี้เคยร่วมแสดงใน This Angry Age (Sea Wall) ของโคลัมเบีย พิคเจอร์ส พ.ศ. 2501 กำกับโดย ดิโน เดอ ลอเรนติส ซึ่งต้องเดินทางไปถ่ายทำที่หาดเจ้าสำราญ หัวหิน จ.ประจวบคีรีขันธ์ และ สตูดิโอในกรุงโรม อิตาลีจุดเด่นจุดเด่น. - บุคลิกผอมเกร็ง ตาพอง ที่ผู้ชมคุ้นเคยในบทอำมาตย์เสนาดีเป็นส่วนใหญ่ จนถึงบทออกแนวร้ายชวนหัว และบางครั้งฉีกแนวไปเป็นหัวหน้าองค์กรทรชนระดับประเทศ- โชว์สเต็ปการเต้นสวิงร็อกคู่กับ กำจาย รัตนดิลก ได้อย่างคล่องแคล่วใน เชลยศักดิ์ ของ ละโว้ภาพยนตร์ พ.ศ. 2502- ร้องเพลง "พม่ารำขวาน" ด้วยตนเองใน เกาะสวาทหาดสวรรค์ ของ ละโว้ภาพยนตร์ พ.ศ. 2512- รูปร่างหน้าตาเหมือนตัวการ์ตูนชายสูงวัย ของ "อาวัฒน์ " ในหนังสือการ์ตูนเบบี้ และคอลัมน์การ์ตูนประจำหนังสือพิมพ์คมชัดลึกเกียรติยศ เกียรติยศ. แม้ไม่เคยได้รับรางวัลใดในอาชีพการแสดง แต่นับว่าเป็นดาราคุณภาพที่ได้รับการยอมรับจากผู้สร้าง/กำกับชั้นนำและผู้ชมทุกวัย อย่างต่อเนื่องตั้งแต่ช่วงต้นกำเนิดหนังไทยนานถึงราวกึ่งศตวรรษ ปัจจุบันยังมีผลงานหลายเรื่องเผยแพร่ในรูปแบบวีดิทัศน์ เช่น เชลยศักดิ์ ,เรือนแพ ,เงิน เงิน เงิน ,ผู้ชนะสิบทิศ ,ประกาศิตจางซูเหลียง ,เกาะสวาทหาดสวรรค์ ,อินทรีทอง และ ผมไม่อยากเป็นพันโท เป็นต้นผลงานการแสดงสดผลงาน. การแสดงสด. - 2473: จำอวด คณะนายทิ้ง มาฬมงคล (ตัวตลกตามพระของคณะละครร้องแม่บุนนาค-แม่ประสาน และเคยแต่งเพลงกับ เอื้อ สุนทรสนาน ราว พ.ศ. 2471) - 2482-2493: ตัวตลกละครเวที กับ สุคนธ์ คิ้วเหลี่ยม ,ดอกดิน กัญญามาลย์,สมควร กระจ่างศาสตร์ ,มารศรี อิศรางกูร ณ อยุธยาภาพยนตร์ภาพยนตร์. - 2473: การแสดงเบ็ดเตล็ดคณะจำอวดของนายทิ้ง มาฬมงคล - 2474: หลงทาง (ฉากเพลงเงี้ยว โดยนายทิ้ง มาฬมงคล กับพวก) - 2482: ปิดทองหลังพระ - 2483: ลูกทุ่ง - 2493: พันท้ายนรสิงห์ ,กฤษดาอภินิหาร - 2499: สายรุ้ง - 2500: ไฟแค้น ,หักหลัง ,ทุ่งรวงทอง ,ผิดถนน ,รักจำแลง - 2501: ไกรทอง ,สองพี่น้อง ,หลินฟ้า พล นิกร กิมหงวน ตอน เวทีถล่มและพิชิตเมีย ,This Angry Age/Sea Wall - 2502: เชลยศักดิ์ (พณฯท่าน) - 2503: ทัดดาวบุษยา ,มนุษย์ผีสิง - 2504: ม่านไข่มุก ,ลั่นทมสะอื้น ,ดรรชนีนาง ,เรือนแพ (อาจารย์กิตติ นักเปียโน) - 2505: สุริยาที่รัก - 2506: นางกระต่ายป่า ,เพลิงทรนง ,มังกรห้าเล็บ ,ใจเดียว ,เอื้อมเดือน - 2507: แม่นาคคืนชีพ - 2508: กำไลหยก ,เงิน เงิน เงิน (ท่านขุนเจ้าของบริษัทเงินกู้) - 2509: ปีศาจดำ ,ศึกบางระจัน ,ผู้ชนะสิบทิศ ตอน ยอดขุนพล (ขุนวัง),The Secret of the Black Ruby /จอมมหากาฬทับทิมดำ - 2510: เทพธิดาบ้านไร่ ,ผู้ชนะสิบทิศ ตอน บุเรงนองลั่นกลองรบ ,ผู้ชนะสิบทิศ ตอน ถล่มหงสาวดี - 2511: เล็บครุฑ ตอนประกาศิตจางซูเหลียง (จางซูเหลียง) - 2512: เกาะสวาทหาดสวรรค์ (ท่านขุนเจ้าของสวนมะพร้าว/พ่อนางเอก),อภินิหารอาจารย์ทอง - 2513: อินทรีทอง (บาคิน หัวหน้าทรชน) ,ว่าวน้อย ,แม่ย่านาง - 2514: วิวาห์พาฝัน (ท่านขุน/พ่อนางเอก) - 2518: ผมไม่อยากเป็นพันโท (คามิโอชายแต่งตัวโก้ เดินผ่านหน้ากระจกรถ) ฯลฯละครโทรทัศน์ละครโทรทัศน์. - 2507: นันทาเทวี (ข้าราชบริพาร) - 2510: บทขุนนางเสนาบดี ในภาพยนตร์ชุดทางโทรทัศน์หลายเรื่องตลอดทศวรรษ (2510-2519) ฯลฯ--></doc>
