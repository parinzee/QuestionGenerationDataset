<doc id="335748" url="https://th.wikipedia.org/wiki?curid=335748" title="วงประโคม">วงประโคม วงประโคมคือวงดนตรีที่ใช้ประกอบงานพระราชพิธีและแสดงถึงพระราชอิสริยยศของพระมหากษัตริย์และพระราชวงศ์ ตลอดจนถึงขุนนางข้าราชการชั้นผู้ใหญ่ ที่ทรงพระกรุณาโปรดเกล้าฯ ตามความเชื่อของศาสนาพราหมณ์ฮินดู ว่า พระมหากษัตริย์ พระราชวงศ์ ขุนนางชั้นผู้ใหญ่ เมื่อเสียชีวิตไป จะกลับสู่สรวงสวรรค์ จึงต้องมีการประโคมเพื่อส่งดวงวิญญานกลับสู่สรวงสวรรค์ประเภทของวงประโคม ประเภทของวงประโคม. แต่เดิมวงประโคมมีอยู่ 3 ประเภทด้วยกันคือวงสังข์แตรวงปี่ไฉนกลองชนะและวงกลองสี่ปี่หนึ่ง(ปัจจุบันไม่ได้ใช้แล้ว) โดยวงสังข์แตรมีเครื่องดนตรีดังนี้1. สังข์ 1 ขอน 2. แตรงอน 2 คัน 3. แตรฝรั่ง 4 ใบ วงปี่ไฉนกลองชนะมีเครื่องดนตรีดังนี้1. ปี่ไฉน 1 เลา 2. กลองสองหน้า 1 ใบ 3. กลองชนะ(ตามแต่พระอิสริยยศ) ต่อมา นับตั้งแต่งานพระราชพิธีพระราชทานเพลิงพระศพ สมเด็จเจ้าฟ้าฯ กรมหลวงนราธิวาสราชนครินทร์ จึงได้มีการนำวงปี่พาทย์นางหงส์ร่วมประโคมด้วยการประโคมย่ำยาม การประโคมย่ำยาม. การประโคมย่ำยามนั้นเริ่มด้วยวงแตรสังข์และวงปี่ไฉนกลองชนะเป็นวงประโคมลำดับที่ 1 โดยจะทำหน้าที่สลับกันบรรเลง และวงปี่พาทย์นางหงส์เป็นวงประโคมลำดับที่ 2 การประโคมย่ำยามนั้นจะประโคมทุกๆ 3 ชั่วโมงดังนี้- ยามที่ 1 เวลา 06.00 น. - ยามที่ 2 เวลา 09.00 น. - ยามที่ 3 เวลา 12.00 น. - ยามที่ 4 เวลา 15.00 น. - ยามที่ 5 เวลา 18.00 น. - ยามที่ 6 เวลา 21.00 น. - ยามที่ 7 เวลา 24.00 น. การประโคมมี อยู่หลายประเภท ตามชั้นยศ-พระราชอิสริสยศ-พระบรมราชอิสริยยศ ดังต่อไปนี้ 1.ถ้าผู้ตาย ได้รับพระราชทาน หีบทองทึบ , โกศโถ และ โกศแปดเหลี่ยม เครื่องประโคมจะประกอบด้วย ปี่ไฉน , กลองชนะ , เปิง (ตีจังหวะ 3ไม้หนีสี่ไม้ไล่) 2. ถ้าผู้ตายได้รับพระราชทาน โกศไม้สิบสอง , โกศราชวงศ์ , โกศมณฑป , โกศกุดั่น - พระโกศทองใหญ่ เครื่องประโคมจะประกอบด้วย สังข์(ผู้ตายต้องเป็นพระราชวงศ์ตั้งแต่หม่อมเจ้าขึ้นไป) , แตรงอน , แตรฝรั่ง , ปี่ไฉน , กลองชนะ , เปิง (ตีจังหวะ ติ๊งเปิง) *ในพระราชพิธีประโคมย่ำยาม พระบรมศพของ พระมหากษัตริย์ จะเพิ่ม "มโหระทึก" เข้าไปด้วย ซึ่งสงวนไว้สำหรับพระมหากษัตริย์ เท่านั้น *</doc>
