<doc id="521899" url="https://th.wikipedia.org/wiki?curid=521899" title="ลัมโบร์กีนี อะเวนตาโดร์">ลัมโบร์กีนี อะเวนตาโดร์ แอลพี 750-4 โรดสเตอร์ ลัมโบร์กีนี อะเวนทาดอร์ () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสี่ล้อ (AWD) 2 ประตู 2 ที่นั่ง ผลิตโดย บริษัทรถยนต์สัญชาติอิตาลี ลัมโบร์กีนี เปิดตัวครั้งแรกในงาน เจนีวา มอเตอร์ โชว์ ปี ค.ศ. 2011 อะเวนตาโดร์ ออกแบบมาเพื่อแทนที่ ลัมโบร์กีนี มูร์เซียลาโก ที่มีประวัติบนถนนมานาน กว่า 1 ทศวรรษ และต่อจาก ลัมโบร์กีนี เรเบนตัน ที่เป็นรุ่นจำกัดที่ผลิตออกมาเพียง 20 คัน หลังจากนั้นไม่นาน เมื่อได้รับการเปิดเผย ลัมโบร์กีนีก็ได้ออกมาประกาศว่าสามารถขายได้ ภายในช่วง 12 เดือน ตั้งแต่ผลิตรุ่นนี้ออกมา ลัมโบร์กีนี อะเวนตาโดร์ ได้รับคำชมว่า "เป็นรถลัมโบร์กีนีที่ดีที่สุดเท่าที่ลัมโบร์กีนีเคยสร้างมา" (The best Lamborghini ever) และ "รถซูเปอร์คาร์ เครื่อง V12 ที่เป็นมิตรมากที่สุดในโลก" (The friendliest V-12 supercar in the world) จากนิตยสาร Car and Driver and Motor Trend นอกจากนี้อะเวนตาโดร์ ยังชนะรางวัล "รถแห่งปี 2011)" (Supercar of the Year 2011) ของท็อปเกียร์อีกด้วย ชื่อ อะเวนตาโดร์ มาจากประเพณีการแข่งกระทิงของสเปน เป็นชื่อของกระทิงผู้ชนะในงานครั้งนั้น ที่ชื่อ อะเวนตาโดร์ ในปี ค.ศ. 1993รุ่นต่างๆแอลพี 700-4 รุ่นต่างๆ. แอลพี 700-4. จะมีการผลิตเพียง 4,000 คันทั่วโลก (ลัมโบร์กีนี มูร์เซียลาโก จำนวน 4,099 คัน) โดยตัวถังทำจาก คาร์บอนไฟเบอร์ โมโนโคค ( carbon-fibre monocoque ) ด้วยรูปทรงและลวดลายต่างนำมาจาก รุ่นจำกัดของลัมโบร์กีนี ได้แก่ เรเบนตัน และ รุ่นคอนเซปต์ เอสโทคค์ โดยอะเวนตาโดร์ 1,000 คันแรก จะถูกผลิตให้เสร็จภายใน 15 เดือนแอลพี 700-4 โรดสเตอร์ แอลพี 700-4 โรดสเตอร์. ในปี ค.ศ. 2013 ลัมโบร์กีนีก็ได้เปิดตัว อะเวนตาโดร์ โรดสเตอร์ มีการทำหลังคา ให้สามารถเปิดประทุนได้ โดยทำมาจาก คาร์บอนไฟเบอร์ ที่มีน้ำหนักประมาณ 6 ก.ก. ส่งผลให้ความเร็วสูงสุดลดลงกว่าเดิมเล็กน้อย และอัตราเร่งลดลงเล็กน้อย (ความเร็วอยู่ที่ 350 กม./ชม. อัตราเร่ง 0-100 อยู่ที่ 3.0 วินาที) สำหรับ ราคาตั้งไว้ที่ $441,600 ในสหรัฐอเมริกาแอลพี 750-4แอลพี 750-4 โรดสเตอร์อะเวนตาโดร์ เจ อะเวนตาโดร์ เจ. เปิดตัวครั้งแรกในงานเจนีวา มอเตอร์ โชว์ ปี ค.ศ. 2012 เป็นรุ่นจำกัดจำนวนในลักษณะ สปีดสเตอร์ ( Speedster ) คือไม่มีหลังคา นอกจากนี้ภายในยังไม่มีเครื่องปรับอากาศ รวมถึงเครื่องเล่นวิทยุ ทำให้รถ มีน้ำหนักเบาขึ้น โดยรถมีน้ำหนักเพียง 3,472 ปอนด์ (1,575 กิโลกรัม) โดยตัวอักษร "เจ" ย่อมาจาก Jota ซึ่งอ้างถึง ลัมโบร์กีนี มิวร่า โจตา ( Lamborghini Miura Jota ) ในปี 1970 อะเวนตาโดร์ เจ ได้จำหน่ายในราคาสูงถึง 2.8 ล้านดอลลาร์สหรัฐข้อมูลจำเพาะ ข้อมูลจำเพาะ. อะเวนตาโดร์ แอลพี 700-4 ได้รับการออกแบบโดย ฟิลิปโป เปอร์รินี่ ใช้เครื่องยนต์ตัวใหม่ล่าสุดของค่าย มีกำลัง 700 แรงม้า (ที่ 8,250 รอบ/นาที) ตามชื่อรุ่น เครื่องยนต์ขนาด 6.5 ลิตร (6,498 ซีซี) 12 สูบ (V12) มีระบบกระจายน้ำหนักหน้า-หลัง 43/57% ใช้ระบบดิสเบรก 4 ล้อ แบบหน้า 6 Pod หลัง 4 Pod น้ำหนักรถรวม 1,625 ก.ก. ทำให้แรงม้ารับน้ำหนักของตัวรถเพียง 2.32 ก.ก./1แรงม้า เท่านั้นรุ่นพัฒนาต่อจากอะเวนตาโดร์เวเนโน รุ่นพัฒนาต่อจากอะเวนตาโดร์. เวเนโน. ลัมโบร์กีนี เวเนโน (; ในภาษาอิตาลี อ่านว่า "เบเนโน") คือรถยนต์นั่งสมรรถนะสูงจำกัดจำนวน โดยคันแรกของเวเนโน ใช้รหัสว่า "Car Zero" ได้โชว์ตัวครั้งแรกที่งาน เจนีวา มอเตอร์ โชว์ ปี ค.ศ. 2013 ในรูปลักษณ์ใหม่และทาด้วยสีเทา ส่วนเครื่องยนต์ ได้นำมาจากอะเวนตาโดร์ทั้งหมด คือ 6.5 ลิตร V12 รถได้ออกแบบมาเพื่อเฉลิมฉลองครบรอบ 50 ปีบริษัทลัมโบร์กีนี เวเนโน จะมีเพียง 3 คันเท่านั้น ที่จะผลิตออกมา โดยจะใช้สีต่างกัน คือ สีเขียว สีขาว และสีแดง ซึ่งหมายถึงธงอิตาลี (ไม่นับคันที่ 0 "Car Zero" ซึ่งใช้สีเทา โดยคัน Car Zero สีเทา ที่โชว์ในงานเจนีวา จะถูกเก็บรักษาไว้ในพิพิธภัณฑ์ของลัมโบร์กีนี) เวเนโนแต่ละคันมีราคาสูงถึง 3.12 ล้านดอลลาร์ ทำให้เวเนโน เป็นรถที่มีราคาสูงที่สุดประจำปี ค.ศ. 2013 และเวเนโนทั้ง 3 คัน ก็ได้ถูกจำหน่ายออกไปเรียบร้อยแล้ว คำว่า 'เบเนโน' หรือ 'วือเนนู' มาจากภาษาสเปนและภาษาโปรตุเกส หมายถึง 'เวนอม' (Venom) ซึ่งแปลว่า พิษ ในภาษาไทย ถึงอย่างไรก็ดี แม้ว่า เวเนโนจะมีราคาสูงถึง 3.12 ล้านดอลลาร์ และจำกัดจำนวนไว้ที่ 3 คัน แต่ก็ยังมีข้อวิพากษ์วิจารณ์ถึงรูปทรงของรถคันนี้ จอห์น เพียร์ลีย์ ฮัฟแมน (John Pearley Huffman) นักวิจารณ์รถยนต์ชื่อดัง ผู้เป็นเจ้าของเว็บไซด์ เอ๊ดมันส์ (edmunds.com) ได้จัดอันดับให้เวเนโนเป็นอันดับหนึ่งของรถที่ขี้เหร่ที่สุดตลอดกาล นอกจากนี้ยังวิจารณ์ว่า "รถซูเปอร์คาร์โบราณทุก ๆ คัน และทุก ๆ ความคิดแย่ ๆ ของลัมโบร์กีนี ได้มายัดลงในรถราคาเว่อร์ ๆ ที่โชว์อยู่ตรงนี้ มันคือสิ่งที่แย่ที่สุดที่สุดของอิตาลีนับตั้งแต่ลัทธิฟาสซิสต์ นี่นับว่ามีเมตตาที่อุตส่าห์ผลิตมาถึง 3 คัน ซึ่งนับว่าเยอะมากเลย"เซนเทนารีโอ เซนเทนารีโอ. ลัมโบร์กีนี เซนเทนารีโอ (; ในภาษาอิตาลี อ่านว่า "เซเทนารี") คือรถยนต์นั่งสมรรถนะสูงจำกัดจำนวน โดยคันแรกของเซนเทนารีโอ ได้โชว์ตัวครั้งแรกที่งาน เจนีวา มอเตอร์ โชว์ ปี ค.ศ. 2016 ในรูปลักษณ์ใหม่และทาด้วยสีเทา ส่วนเครื่องยนต์ ได้นำมาจากอะเวนตาโดร์ทั้งหมด คือ 6.5 ลิตร V12 รถได้ออกแบบมาเพื่อเฉลิมฉลองครบรอบ 100 ปี ของนักอุตสาหกรรมชาวอิตาลี เฟอร์รุชโช ลัมโบร์กีนียอดผลิต</doc>
