<doc id="52015" url="https://th.wikipedia.org/wiki?curid=52015" title="มติชน">มติชน บริษัท มติชน จำกัด (มหาชน) () เป็นบริษัทแม่เพื่อประกอบธุรกิจผลิตและจำหน่าย สิ่งพิมพ์ประเภทต่างๆ และเป็นผู้ริเริ่มกิจการสื่อสิ่งพิมพ์ ซึ่งนำเสนอเนื้อหาที่แตกต่างไปจากสื่อมวลชนไทยในวงการ เพื่อเติมเต็มข้อมูลให้แก่สังคมข่าวสารประวัติ ประวัติ. บริษัท มติชน จำกัด ก่อตั้งโดย นายขรรค์ชัย บุนปาน และ นายพงษ์ศักดิ์ พยัฆวิเชียร เมื่อวันที่ 18 มกราคม พ.ศ. 2521 ด้วยทุนจดทะเบียน 1 ล้านบาท เพื่อประกอบธุรกิจการพิมพ์หนังสือพิมพ์ นิตยสาร และหนังสือเฉพาะกิจต่างๆ และรับจ้างโฆษณา ต่อมาเมื่อวันที่ 15 ธันวาคม พ.ศ. 2532 เข้าจดทะเบียนในตลาดหลักทรัพย์แห่งประเทศไทย และวันที่ 2 ธันวาคม พ.ศ. 2536 แปรสภาพเป็นบริษัทมหาชน โดยกรมทะเบียนการค้า กระทรวงพาณิชย์ มอบทะเบียนเลขที่ บมจ.219 ปัจจุบันเพิ่มทุนจดทะเบียนเป็น 245 ล้านบาท ในปี พ.ศ. 2555 มติชนได้รุกเข้าสู่การผลิตรายการโทรทัศน์อย่างเต็มรูปแบบ โดยร่วมผลิตรายการข่าวกับช่องเวิร์คพอยท์ โดยเริ่มออกอากาศวันแรกในวันที่ 6 สิงหาคม พ.ศ. 2555 ต่อมาจึงได้เพิ่มภาคข่าวต่างๆและข่าวต้นชั่วโมงเรื่อยๆ จนกระทั่งปลายปี พ.ศ. 2558 ช่องเวิร์คพอยท์เรียกเวลารายการข่าวซึ่งเป็นของมติชนทีวีเดิม มาผลิตเอง มติชนทีวีจึงย้ายไปร่วมผลิตรายการกับทาง วอยซ์ทีวี แทน โดยได้ผลิตรายการข่าวเศรษฐกิจ (มติชนสมาร์ตบิซ) และ รายการข่าววันเสาร์-อาทิตย์ (มติชนวีคเอนด์) ออกอากาศทางวอยซ์ทีวีด้วย จนกระทั่งเดือนมีนาคม พ.ศ. 2560 วอยซ์ทีวีเรียกเวลารายการเดิมของมติชนทีวีมาผลิตเองทั้งหมด โดยช่วงเวลาของรายการมติชนสมาร์ตบิซแทนที่ด้วยรายการ บิซฟีด ส่วนช่วงเวลาของรายการมติชนวีคเอนด์แทนที่ด้วยรายการทูไนท์ไทยแลนด์ วันเสาร์-อาทิตย์สิ่งพิมพ์และกิจการในเครือ สิ่งพิมพ์และกิจการในเครือ. ปัจจุบัน หนังสือโฆษณาย่อยในเครือมติชน มีส่วนแบ่งทางการตลาดเกินกว่าร้อยละ 50 ของตลาดโดยรวม อนึ่ง สิ่งพิมพ์และกิจการอื่นในเครือมติชนทั้งหมด มีดังต่อไปนี้ผลิตภัณฑ์หลักผลิตภัณฑ์หลัก. - หนังสือพิมพ์มติชนรายวัน - นิตยสารมติชนสุดสัปดาห์ - นิตยสารเส้นทางเศรษฐี - หนังสือพิมพ์ประชาชาติธุรกิจ - นิตยสารศิลปวัฒนธรรม - นิตยสารเทคโนโลยีชาวบ้านบริษัทย่อยบริษัทย่อย. - บริษัท ข่าวสด จำกัด (บมจ.มติชน ถือหุ้นร้อยละ 99.99) - ประกอบกิจการผลิตและจำหน่าย หนังสือพิมพ์รายวัน ข่าวสด (โดยจ้าง บมจ.มติชน เป็นผู้พิมพ์) ที่สามารถเพิ่มส่วนแบ่งในตลาดหนังสือพิมพ์ จนมียอดจำหน่ายเป็นอันดับที่สามของประเทศ ในกลุ่มหนังสือพิมพ์รายวัน ด้วยระยะเวลาดำเนินงานเพียงไม่กี่ปีเท่านั้น นอกจากนี้ บจก.ข่าวสด ยังผลิตและจำหน่ายหนังสือเป็นการเฉพาะกิจด้วย - บริษัท งานดี จำกัด (บมจ.มติชน ถือหุ้นร้อยละ 99.5) - ประกอบกิจการจัดจำหน่ายหนังสือในเครือ บมจ.มติชน และของสำนักพิมพ์อื่นๆ ไปสู่เอเย่นต์ต่างๆ ทั้งในกรุงเทพมหานคร และต่างจังหวัด โดยวิธีการขนส่ง ทั้งทางบก และทางอากาศ บจก.งานดี มีเครือข่ายผู้แทนจำหน่ายหนังสือพิมพ์ในเครือมติชน อยู่ในทุกจังหวัดทั่วประเทศโดยใช้ระบบการจัดจำหน่ายประเภทขายฝาก แก่ผู้แทนจำหน่ายที่ได้รับอนุญาตจากบริษัท แล้วจึงรับช่วงขายต่อแก่ร้านค้าต่อไปบริษัทในเครือบริษัทในเครือ. - สำนักพิมพ์มติชน - ประกอบกิจการผลิตและจำหน่ายหนังสือเล่มของเครือมติชน ตลอดจนรับจ้างผลิตงานภายนอก - โรงพิมพ์พิฆเนศ - ประกอบกิจการโรงพิมพ์ของเครือมติชน รับงานพิมพ์หนังสือในเครือมติชน ร่วมกับการรับงานภายนอก</doc>
