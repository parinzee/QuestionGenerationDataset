<doc id="58810" url="https://th.wikipedia.org/wiki?curid=58810" title="พีโอพี">พีโอพี พีโอพี (P.O.P มาจาก Period of Party) เป็นวงดนตรีที่ก่อตั้งในช่วงต้นปี พ.ศ. 2541 สังกัดเบเกอรี่มิวสิก สมาชิกในยุคก่อตั้งประกอบไปด้วย ก้อ-ณฐพล ศรีจอมขวัญ, โต้ง-มณเฑียร แก้วกำเนิด และ นภ พรชำนิ โดยใช้ชื่อ TNK ในช่วงที่เริ่มส่งเดโมให้กับทางค่าย ย่อมาจาก โต้ง, นภ และ ก้อ ซึ่งเรียงตามความสูงของแต่ละคน ก่อนจะเปลี่ยนเป็น P.O.P และมีผลงานอย่างต่อเนื่อง เริ่มจากอีพี Era ในปี พ.ศ. 2541 ต่อมามีอัลบั้มเต็มโดยใช้ชื่อเดียวกับวง P.O.P และอัลบั้มอคูสติกอย่าง In The Room ในปี พ.ศ. 2543 หลังจากช่วงเวลานั้นสมาชิกแต่ละคนต่างแยกย้ายกันไปทำผลงานของตัวเอง ก้อ เริ่มก่อตั้งวง Groove Riders นภ มีอัลบั้มเดี่ยวของตัวเองที่ชื่อ The Beginning ต่อมา P.O.P ทั้ง 3 คนได้กลับมารวมตัวกันทำอัลบั้มสุดท้าย S ซึ่งย่อมาจาก Summary ในปี พ.ศ. 2546 และประกาศยุติบทบาทของวงในคอนเสิร์ตครั้งสุดท้าย An Era Has Been Completed วันที่ 18 มีนาคม พ.ศ. 2547 ณ อิมแพค อารีนา เมืองทองธานี ในปี พ.ศ. 2554 ทางวงได้กลับมารวมตัวกันอีกครั้งภายใต้สังกัดเลิฟอีส และประกาศเพิ่มสมาชิกใหม่อย่างเป็นทางการ ซึ่งมี เจอรี่-ศศิศ มิลินทวนิช หรือ เจอรี่ 2 Days Ago Kids และ สมเกียรติ อริยะชัยพาณิชย์ หรือ Mr.Z เข้าร่วมเป็นสมาชิกของวง โดยเปิดตัวด้วยซิงเกิ้ลเพลง "ลมหายใจ" ต้นฉบับของ สมเกียรติ ที่นำกลับมาเรียบเรียงใหม่ P.O.P มีเพลงที่ได้รับความนิยมเช่น เพลง "แค่ได้พบเธอ", "ที่แห่งนี้", "รักของเธอมีจริงหรือเปล่า", "ไม่มี" และ "คนที่ไม่บอกผ่าน"สมาชิกสมาชิก. - นภ พรชำนิ (ร้องนำ) 2541-ปัจจุบัน - ณฐพล ศรีจอมขวัญ (เบสกีตาร์, คีย์บอร์ด, โปรแกรมมิ่ง) 2541-ปัจจุบัน - มณเฑียร แก้วกำเนิด (กีตาร์) 2541-ปัจจุบัน - ศศิศ มิลินทวนิช (กีตาร์, เปียโน, คีย์บอร์ด, โปรแกรมมิ่ง) 2555-ปัจจุบัน - สมเกียรติ อริยะชัยพาณิชย์ (กลอง, คีย์บอร์ด, โปรแกรมมิ่ง) 2555-ปัจจุบันผลงานผลงาน. - ยุคปี พ.ศ. 2541 - พ.ศ. 2547 สมาชิกประกอบด้วย นภ พรชำนิ, มณเฑียร แก้วกำเนิด, ณฐพล ศรีจอมขวัญ- ยุคปี พ.ศ. 2555 - ปัจจุบัน สมาชิกประกอบด้วย สมเกียรติ อริยะชัยพาณิชย์, นภ พรชำนิ, ศศิศ มิลินทวานิช, มณเฑียร แก้วกำเนิด, ณฐพล ศรีจอมขวัญผลงานพิเศษผลงานพิเศษ. - Single "It's Time" สังกัด สไปซีดิสก์ ปี 2547</doc>
