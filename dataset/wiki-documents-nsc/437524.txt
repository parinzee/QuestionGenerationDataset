<doc id="437524" url="https://th.wikipedia.org/wiki?curid=437524" title="Library.nu">Library.nu Library.nu หรือที่เคยรู้จักกันในนาม ebooksclub.org และ gigapedia.com, เป็นเว็บไซต์ยอดนิยมที่เชื่อมโยงไปยังแหล่งดาวน์โหลดหนังสือ ซึ่งถูกกล่าวหาว่าละเมิดลิขสิทธิ์และถูกปิดเมื่อวันที่ 15 กุมภาพันธ์ พ.ศ.​ 2555 ตามคำประกาศของการปิดเว็บไซต์กล่าวว่า library.nu มีลิงก์ไปยังหนังสืออิเล็กทรอนิกส์ราว 400,000 เล่มซึ่งสามารถเข้าถึงได้ฟรี มีผู้ใช้จำนวนมากทั่วโลก โดยเฉพาะในประเทศกำลังพัฒนาหรือประเทศโลกที่สามที่ไม่อาจเข้าถึงสื่อวิชาการที่มีราคาแพงได้ ด้วยเหตุนี้ สำนักพิมพ์ 17 แห่งจึงร่วมมือกันดำเนินคดีและขอคำสั่งคุ้มครองชั่วคราวจากศาลแห่งเมืองมิวนิก เพื่อปิดเว็บไซต์ดังกล่าว อย่างไรก็ดี ยังเป็นที่ถกเถียงกันว่าศาลยอมรับฟังหลักฐานที่เคลือบแคลงในคดีดังกล่าว ไฟล์ส่วนใหญ่ที่ละเมิดลิขสิทธิ์ถูกเก็บอยู่ในเว็บไซต์ iFile.it ซึ่งได้ออกมาปฏิเสธความเชื่อมโยงกับ library.nu อย่างไรก็ดีตัวแทนของกลุ่มสำนักพิมพ์กล่าวว่า เจ้าของและผู้บริหารของ iFile.it มีรายชื่อเป็นผู้รับเงินบริจาคของ library.nu ผ่านทาง PayPal ชื่อโดเมน "library.nu" ถูกเพิกถอนโดยผู้ดูแล .nu เมื่อวันที่ 20 กุมภาพันธ์ พ.ศ. 2555 ปัจจุบันโดเมนเนม gigapedia.com ลิงก์ไปยังบทความ "The disappearing virtual library" โดย Christopher M. Kelty บนเว็บไซต์ aljazeera.com จากบทความในหนังสือพิมพ์อังกฤษ Sunday Times พนักงานสอบสวนเชื่อว่า library.nu ดำเนินการโดยชาวไอริช ซึ่งอาจมาจาก Galway โดยมีที่ตั้งของเซฟเวอร์ใน Kiev เมืองหลวงของยูเครน</doc>
