<doc id="106752" url="https://th.wikipedia.org/wiki?curid=106752" title="อัคคีภัยครั้งใหญ่ในกรุงโรม">อัคคีภัยครั้งใหญ่ในกรุงโรม อัคคีภัยครั้งใหญ่ในกรุงโรม (; ) เกิดขึ้นในคืนวันที่ 18 กรกฎาคม ค.ศ. 64 นักประวัติศาสตร์ แทซิทัส ได้สันนิษฐานว่าต้นตอของไฟมาจากกลุ่มร้านค้ารอบ Circus Maximus ซึ่งเป็นสนามแข่งรถม้า (Chariot Racing) และเนื่องจากบ้านเรือนในกรุงโรมสมัยนั้นสร้างจากไม้ ไฟจึงลุกลามอย่างรวดเร็ว ชาวโรมเกือบจะควบคุมไฟได้หลังจากไฟไหม้ดำเนินมาถึงวันที่ห้า แต่ก็ไม่สามารถดับไฟได้สนิท ทำให้ไฟเริ่มโหมใหม่อีกรอบหนึ่ง ซูโทเนียส นักประวัติศาสตร์ชาวโรมันอีกคนหนึ่ง กล่าวว่า ไฟได้เผาผลาญกรุงโรมไปถึง 6 วัน 7 คืน พื้นที่ทั้งหมด 4 เขตจากทั้งหมด 14 เขตถูกไฟเผาจนพังย่อยยับ ส่วนอีก 7 เขตได้รับความเสียหายอย่างหนัก ไฟยังทำได้เผาทำลายสถานที่สำคัญอย่าง พระราชวังของจักรพรรดิเนโร วิหารแห่งจูปิเตอร์ และบางส่วนของเทวสถานแห่งเวสตาอัคคีภัยและการสร้างกรุงโรมใหม่ อัคคีภัยและการสร้างกรุงโรมใหม่. ตามการบันทึกของแทซิทัส ซึ่งมีอายุ 9 ขวบในเหตุการณ์ดังกล่าว ระบุว่า ไฟได้ลุกลามอย่างรวดเร็วและลุกไหม้ติดต่อกันเป็นเวลานานห้าวัน ทำลายพื้นที่ 4 เขต และสร้างความเสียหายอย่างหนักให้กับพื้นที่อีก 7 เขต ส่วน พลินิผู้อาวุโส นักประวัติศาสตร์อีกคนหนึ่งที่มีชีวิตอยู่ในช่วงที่เกิดอัคคีภัยครั้งใหญ่ ก็ได้กล่าวถึงอัคคีภัยครั้งนี้ด้วย ในขณะที่นักประวัติศาสตร์ชาวโรมันคนอื่น ๆ ไม่ได้กล่าวถึงอัคคีภัยครั้งนี้เลย ส่วนอีกบันทึกหนึ่งเกี่ยวกับขนาดของอัคคีภัยอยู่ในจดหมายของเซเนกา ที่ส่งไปยังพอลแห่งทาร์ซัส ว่า "บ้านเรือนกว่า 132 หลังคาเรือน และอาคารกว่าสี่ช่วงตึกถูกเผาทำลายภายในเวลาหกวัน และไฟเริ่มมอดลงในวันที่เจ็ด" บันทึกดังกล่าวยังระบุว่า อัคคีภัยครั้งนี้ได้เผาทำลายกรุงโรมไปน้อยกว่าหนึ่งในสิบของกรุงโรมทั้งหมด เนื่องจากกรุงโรมมีบ้านพักอาศัยส่วนตัวกว่า 1,700 หลังคาเรือน และห้องชุดกว่า 47,000 หน่วย</doc>
