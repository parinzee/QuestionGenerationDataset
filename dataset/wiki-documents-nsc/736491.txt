<doc id="736491" url="https://th.wikipedia.org/wiki?curid=736491" title="ไกตาโลไกฮาลอมตาสี">ไกตาโลไกฮาลอมตาสี ไกตาโลไกฮาลอมตาสี () เป็นเพลงชาติของหมู่เกาะนอร์เทิร์นมาเรียนาในฐานะเครือรัฐในพิทักษ์ของสหรัฐอเมริกาตั้งแต่ ค.ศ. 1978 บทร้องภาษาชามอร์โรประพันธ์โดยสองพี่น้องตระกูลปันเกลินัน โฮเซ และโจควิน ภายหลังสงครามโลกครั้งที่ 2สิ้นสุดเมื่อ ค.ศ. 1945 เรียบเรียงทำนองโดย "เดวิด กาปิเลโอ ปีเตอร์ ทอลามวาร์" ก่อนวันประกาศใช้เพลงชาติ ได้มีการแก้ไขบทร้องภาษาชามอร์โรก่อนทำการบันทึกเสียงเมื่อ ค.ศ. 1976 วิเซนเต คิลิลิ ซาบลาน อดีตผู้ว่าการกรุงไซปัน ได้แปลบทร้องเป็นภาษาอังกฤษและภาษาญี่ปุ่นสำหรับขับร้องร่วมกับวงดนตรีเรมาตู ซึ่งเป็นวงแรกที่ได้ขับร้องเพลงดังกล่าวและบันทึกเสียงสำหรับเพลงชาติ ระหว่างการร่างรัฐธรรมนูญ รัฐบาลใหม่ได้มีการประกาศใช้เพลงดังกล่าวเป็นเพลงชาติอย่างเป็นทางการเมื่อ ค.ศ. 1996 ภายหลังมีการบัญญัติเพลงชาติไว้ในกฎหมายสาธารณะ มาตราที่ 10-28 ผ่านการพิจารณาจากสภาท้องถิ่น ลงนามโดยผู้ว่าการเครือรัฐ โฟร์เลียน ครูซ เทอเนอริโอ การขับร้องนั้นร้องทั้งสองภาษาโดยครูในโรงเรียนเป็นผู้สอนการขับร้อง ทำนองของนีเพลงนี้มีความคล้ายคลึงกับเพลงพื้นบ้านของเยอรมันที่มีชื่อว่า "Im schönsten Wiesengrunde" ซึ่งประพันธ์โดย วิลเฮล์ม กันส์ฮอน งานพิธีการของทหารหรือสัญญาณเปิด/ปิดสถานีวิทยุและโทรทัศน์ ทำการบรรเลงเพลง "เดอะสตาร์สแปงเกิลด์แบนเนอร์" แล้วตามด้วยเพลงชาติของเครือรัฐ ในบางครั้งอาจมีการสลับการบรรเลงโดย เพลงชาติของเครือรัฐบรรเลงก่อนเพลงเดอะสตาร์สแปงเกิลด์แบนเนอร์</doc>
