<doc id="389472" url="https://th.wikipedia.org/wiki?curid=389472" title="ปลาหมอแคระอพิสโตแกรมมา">ปลาหมอแคระอพิสโตแกรมมา ปลาหมอแคระอพิสโตแกรมมา เป็นปลาในวงศ์ปลาหมอสี (Cichlidae) สกุลหนึ่ง ใช้ชื่อสกุลว่า Apistogramma (/อะ-พิส-โต-แกรม-มา/) จัดเป็นปลาขนาดเล็กในวงศ์นี้ จัดได้เป็นว่าปลาหมอแคระสกุลหนึ่ง มีถิ่นกำเนิดในทวีปอเมริกาใต้ แพร่กระจายพันธุ์และอาศัยอยู่ในแหล่งน้ำที่มีค่าความเป็นกรดของน้ำค่อนข้างต่ำ (ต่ำกว่า 6.5 pH) จัดเป็นปลาที่มีความหลากหลายทางพันธุกรรมอย่างมาก สามารถแบ่งออกได้เป็นหลายชนิด มีลักษณะรูปร่างโดยรวมคือ ลำตัวเพรียวยาว สีสันสดใสมากโดยเฉพาะในปลาเพศผู้ ครีบอกเรียวยาวปลายแหลม รวมทั้งครีบหลังที่ดูโดดเด่น ปลายหางแหลม มีความแตกต่างอย่างมากระหว่างเพศผู้กับเพศเมีย กล่าวคือ เพศผู้มีสีสันที่สดสวยกว่าและมีขนาดลำตัวที่สวยกว่า แต่เมื่อตกใจสีจะซีดได้ ขนาดเมื่อโตเต็มที่แล้วจะมีความยาวโดยเฉลี่ยประมาณ 2 นิ้ว เป็นปลาที่นิยมเลี้ยงเป็นปลาสวยงาม โดยสามารถเพาะขยายพันธุ์ได้ในตู้เลี้ยง โดยเฉพาะการเลี้ยงในตู้ไม้น้ำ มีอุปนิสัยเรียบร้อย ไม่ก้าวร้าว และไม่ทำลายต้นไม้ในตู้ มีพฤติกรรมในการขยายพันธุ์ โดยวางไข่ติดกับผนังถ้ำหรือโขดหินในแบบกลับหัว ซึ่งรูปแบบการวางไข่อาจจะแตกต่างไปตามชนิด ซึ่งในฤดูผสมพันธุ์ ปลาเพศผู้จะอวดสีและครีบแข่งกันเพื่อดึงดูดความสนใจจากปลาเพศเมีย ปลาเพศเมียอายุน้อยอาจวางไข่ได้ประมาณ 20 ฟอง ขณะที่ตัวที่มีอายุมากและสมบูรณ์พร้อมจะวางไข่ได้ถึง 100 ฟอง เมื่อฟักออกเป็นตัวแล้ว เพศเมียจะเป็นฝ่ายดูแลลูก โดยไม่ให้ปลาเพศผู้เข้ามายุ่งเกี่ยว ถึงแม้ว่าอาจมีเพศผู้บางตัวสามารถเลี้ยงลูกได้เช่นกัน ในหลายชนิดสามารถผสมพันธุ์แบบหมู่ คือ เพศผู้หนึ่งตัวต่อเพศเมียหลายตัวได้ ในขณะที่บางชนิดจะผสมพันธุ์กันแบบคู่ต่อคู่ ปลาในสกุลนี้ชนิดที่นิยมเลี้ยงได้แก่ชนิด A. agassizii, A. hongsloi และ A. viejita เป็นต้น ปลาหมอสีในสกุลนี้ จัดเป็นปลาที่มีวงจรชีวิตสั้น หลายชนิดสามารถผสมพันธุ์ได้ตั้งแต่มีอายุเพียง 3-4 เดือนการจำแนก การจำแนก. ประมาณ 85 ชนิด- Apistogramma acrensis - Apistogramma agassizii (ปลาหมอแคระอกาสซิสสิอาย) - Apistogramma aguarico - Apistogramma alacrina - Apistogramma allpahuayo - Apistogramma amoena (เป็นไปได้ว่าอาจจะเป็นปลาชนิดหนึ่งในสกุล Crenicichla) - Apistogramma angayuara - Apistogramma arua - Apistogramma atahualpa - Apistogramma baenschi - Apistogramma barlowi - Apistogramma bitaeniata - Apistogramma borellii - Apistogramma brevis - Apistogramma cacatuoides (ปลาหมอแคระคาเคทอยเดส) - Apistogramma caetei - Apistogramma caudomaculata - Apistogramma cinilabra - Apistogramma commbrae - Apistogramma cruzi - Apistogramma diplotaenia - Apistogramma elizabethae - Apistogramma eremnopyge - Apistogramma erythura - Apistogramma eunotus - Apistogramma flabellicauda - Apistogramma geisleri - Apistogramma gephyra - Apistogramma gibbiceps - Apistogramma gossei - Apistogramma guttata - Apistogramma helkeri - Apistogramma hippolytae - Apistogramma hoignei - Apistogramma hongsloi (ปลาหมอแคระฮองสโลอาย) - Apistogramma huascar - Apistogramma inconspicua - Apistogramma iniridae - Apistogramma inornata - Apistogramma intermedia - Apistogramma juruensis - Apistogramma lineata - Apistogramma linkei - Apistogramma luelingi - Apistogramma macmasteri - Apistogramma martini - Apistogramma megaptera - Apistogramma meinkeni - Apistogramma mendezi - Apistogramma minima - Apistogramma moae - Apistogramma nijsseni - Apistogramma norberti - Apistogramma nororientalis - Apistogramma ortmanni - Apistogramma panduro - Apistogramma pantalone - Apistogramma paucisquamis - Apistogramma paulmuelleri - Apistogramma payaminonis - Apistogramma pedunculata - Apistogramma personata - Apistogramma pertensis - Apistogramma piaroa - Apistogramma piauiensis - Apistogramma playayacu - Apistogramma pleurotaenia - Apistogramma pulchra - Apistogramma regani - Apistogramma resticulosa - Apistogramma rositae - Apistogramma rubrolineata - Apistogramma rupununi - Apistogramma salpinction - Apistogramma similis - Apistogramma staecki - Apistogramma steindachneri - Apistogramma taeniata - Apistogramma trifasciata (ปลาหมอแคระไตรฟาสเซียตัส) - Apistogramma tucurui - Apistogramma uaupesi - Apistogramma urteagai - Apistogramma velifera - Apistogramma viejita - Apistogramma wapisana</doc>
