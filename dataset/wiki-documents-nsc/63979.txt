<doc id="63979" url="https://th.wikipedia.org/wiki?curid=63979" title="คุมิ โคดะ">คุมิ โคดะ คุมิ โคดะ () หรือในชื่อจริงว่า คุมิโกะ โคดะ () เกิดเมื่อวันที่ 13 พฤศจิกายน ค.ศ. 1982 ที่กรุงเกียวโต ประเทศญี่ปุ่น เริ่มเข้าสู่วงการเพลงจากซิงเกิล TAKE BACK ในปี ค.ศ. 2000 เธอยังเป็นพี่สาวแท้ๆ ของมิโซโนะ อดีตนักร้องนำวง เดย์ อาฟเตอร์ ทูมอร์โร่ โคดะไม่ใช่นักร้องที่ประสบความสำเร็จจากซิงเกิลที่ 7 อย่าง Real Emotion / 1000 โนะ โคโตบะ แต่เธอเริ่มประสบความสำเร็จหลังจากอัลบั้ม secret และซิงเกิล Butterfly ออกวางขายในปี ค.ศ. 2005 และตอกย้ำความสำเร็จในช่วงปลายปีเดียวกันกับอัลบั้ม BEST~first things~ ปัจจุบัน เมื่อ วันที่ 13 ธันวาคม พ.ศ. 2554 เธอประกาศว่า เธอได้แต่งงานกับ KENJI03 (มือกีตาร์วง BACK-ON) 3 วันต่อมา เธอประกาศว่าเธอได้ตั้งท้องแล้ว 2 เดือนประวัติ ประวัติ. คุมิ โคดะ เป็นลูกสาวคนแรกของครอบครัวโคดะ เส้นทางการเป็นศิลปินมืออาชีพของเธอได้รับการสนับสนุนโดยคุณปู่ของเธอซึ่งเป็นคนสอนให้เธอเป่าขลุ่ยไม้ไผ่ และคุณแม่ของเธอซึ่งเป็นอาจารย์สอนฮาร์ปญี่ปุ่น คุมิเริ่มเรียนการเต้นแบบญี่ปุ่นคลาสสิกตั้งแต่เธออายุ 3 ขวบ และหลังจากนั้นเธอเริ่มสนใจในการร้องเพลง ก่อนที่เธอจะเซ็นสัญญาเป็นนักร้องในสังกัดเอเว็กซ์ แทร็กซ์ เธอได้แข่งขันการประกวดเฟ้นหานักร้องใหม่ของวงมอร์นิ่ง มุสึเมะในรายการ "อาซายัน" ในปีนั้นเธอได้แข่งขันกับ มากิ โกะโต แต่เนื่องจากเธอได้รับรางวัลรองชนะเลิศจากการประกวด "เอเว็กซ์ ดรีม 2000" ที่เฟ้นหานักร้องค่ายเอเว็กซ์ แทร็กซ์ คุมิจึงได้สละสิทธิ์รายการอาซายันไป โดยเธอได้ทำสัญญาเป็นศิลปินในค่ายริทึม โซน ซึ่งเป็นบริษัทลูกของเอเว็กซ์ แทร็กซ์เริ่มต้นเข้าวงการ เริ่มต้นเข้าวงการ. ในช่วงแรกของการเป็นนักรัองของเธอนั้นได้ออกซิงเกิล TAKE BACK กับ Trust your love ที่อเมริกาก็ติดชาร์ตบิลบอร์ดไปได้อย่างสวยงาม ทำให้ถูกจับตาว่าจะต้องประสบความสำเร็จแน่นอน แต่การมาเปิดตัวที่ญี่ปุ่นบ้านเกิดเธอนั้นไม่ง่ายอย่างที่คิดเพราะเพลงที่เธอทำออกมาช่วงแรกๆนั้นยังไม่สามารถขึ้นชาร์ตอันดับต้นๆได้ ทำให้เธอท้อเอาทีเดียว และอัลบั้มแรกของเธอ affraction ได้วางจำหน่ายในวันที่ 27 มีนาคม ค.ศ. 2002 ซิงเกิลต่อๆมาของโคดะไว่ว่าจะเป็นซิงเกิลที่ 5 อย่าง Love Across the Ocean ที่ติดอันดับที่ 19 และซิงเกิลที่ 6 m·a·z·e ที่ไม่ติดชาร์ตท็อป 20 ของออริกอนชาร์ต แต่จนมาถึงซิงเกิลที่ 7 Real Emotion / 1000 โนะ โคโตบะ ซึ่งเป็นเพลงประกอบของเกม RPG ชื่อดังอย่าง ไฟนอลแฟนตาซี X-2 ด้วยนั้น ทำให้เธอกลายเป็นซุปเปอร์สตาร์ในชั่วข้ามคืน และเป็นที่น่าจับตามองตั้งแต่นั้นมา พร้อมกับส่งผลทำให้ซิงเกิลเก่าๆของเธอขายได้ และอัลบั้มที่ 2 อย่าง Grow Into One ก็ประสบความสำเร็จเป็นที่น่าพึงพอใจ จากนั้นมาซิงเกิลต่อมาของโคดะอย่าง COME WITH ME, Gentle Words และ Crazy 4 U ก็เริ่มติดท็อป 20 ของออริกอนชาร์ตเป็นต้นมา และรวมอยู่ในอัลบั้มที่ 3 อย่าง Feel My Mind หลังจากออกอัลบั้ม Feel My Mind โคดะได้ถูกทาบทามให้ร้องเพลงประกอบการ์ตูนเรื่องคิวตี้ ฮันนี่ โดยมีชื่อเพลงว่า คิวตี้ ฮันนี่ ตามชื่อเรื่อง โดยบรรจุเป็นโบนัสแทร็คในอัลบั้ม Feel My Mind และเป็นซิงเกิลแรกของเธอที่ออกวางขายหลังอัลบั้มเต็มออกวางขาย ต่อมาเธอก็เปลี่ยนภาพลักษณ์กลายเป็นสาวที่แต่งตัวตามคอนเซปต์ เซ็กซี่และเท่ ซึ่งได้เกิดขึ้นในซิงเกิลที่ 10 ของเธอ Crazy 4 U จากนั้นเป็นต้นมาภาพลักษณ์ของเธอมักจะแปรผลตามการแต่งกายของเธอเสมอยุค secret ยุค secret. อัลบั้มชุดที่ 4 ของโคดะ secret ได้วางขายในเดือนกุมภาพันธ์ปี ค.ศ. 2005 ได้เปิดตัวในอันดับที่ 3 ของออริกอนชาร์ต โดยเป็นอัลบั้มแรกของเธอที่เปิดตัวยอดขายสูงที่สุดและสามารถติดอันดับท็อป 5 โดยอัลบั้มนี้มีซิงเกิล LOVE & HONEY, Chase, คิเซคิ, hands และ Hot Stuff feat.KM-MARKIT โดยมียอดขายมากกว่า 5 แสนแผ่น และได้รับรางวัลดับเบิ้ลพลาตินั่มจาก Recording Industry Association of Japanยุค BEST~first things~ ยุค BEST~first things~. หลังจากอัลบั้ม secret ได้ออกวางจำหน่าย โคดะได้ออกซิงเกิลที่ 16 ที่ชื่อว่า Butterfly ซึ่งเป็นซิงเกิลที่สร้างชื่อเสียงให้กับเธอเป็นอย่างมาก ด้วยการเปิดตัวในอันดับที่ 2 ของออริกอนชาร์ต และเป็นซิงเกิลแรกของเธอที่ติดอันดับสูงของชาร์ตนับตั้งแต่ที่เธอเข้าวงการมา โดยเพลง Butterfly ได้ถูกเลือกให้เป็นเพลงยอดเยี่ยมแห่งปี ค.ศ. 2005 จากงาน Japan Record Award ครั้งที่ 47 หลังจากประสบความสำเร็จจากซิงเกิล Butterfly เธอได้ออกซิงเกิล flower และ Promise/Star โดยทั้งสองซิงเกิลติดชาร์ตอันดับที่ 4 ของออริกอนชาร์ต ปลายปี ค.ศ. 2005 อัลบั้มรวมฮิตอัลบั้มแรก BEST~first things~ โดยสัปดาห์แรกเปิดตัวที่ 2 ออริกอนชาร์ต แต่สัปดาห์ต่อมาก็สามารถไต่อันดับขึ้นที่ 1 ออริกอนชาร์ตได้สำเร็จ นับเป็นอัลบั้มแรกของเธอที่ขึ้นถึงอันดับ 1 ออริกอนชาร์ต โดยมีขายมากกว่า 1 ล้าน 8 แสนแผ่นยุค BEST~second session~ ยุค BEST~second session~. จนมาถึงเดือนธันวาคมปี 2005 เธอได้สร้างปรากฏการณ์อีกครั้งด้วยการออกซิงเกิล 12 ซิงเกิล 12 สัปดาห์ติดต่อกันในระยะเวลา 3 เดือน จนทำให้ทุกวันพุธในช่วงนั้นเรียกว่า "โคดะ คุมิ เดย์" เลยทีเดียว ซึ่งในการออกซิงเกิลทั้ง 12 เพลงนี้ทำให้เธอเป็นศิลปินหญิงคนแรกที่มีเพลงติดอันดับถึง 3 เพลง ใน 10 อันดับของออริกอนชาร์ต โดยซิงเกิลแรกของโปรเจกต์นี้ คือ you ซึ่งเป็นซิงเกิลแรกของโคดะที่เปิดตัวอันดับที่ 1 ออริกอนชาร์ต และยังมีเพลง feel อีกเพลงที่ติดอันดับที่ 1 ด้วย ต่อมาในปี 2006 เธอได้ออกอัลบั้มรวมเพลงอัลบั้มที่ 2 ที่มีชื่อว่า BEST~second session~ ซึ่งได้รวบรวม 12 ซิงเกิล มาทำเป็นอัลบั้มเต็ม สามารถทำยอดขายสูงถึง 1 ล้าน 7 แสนแผ่น โดยแบ่งออกเป็น 3 แพ็คเกจ คือ ซีดีธรรมดา, ซีดี+ดีวีดี และซีดี+2ดีวีดี โดยสามารถเปิดตัวที่อันดับ 1 ออริกอนชาร์ตสัปดาห์แรกด้วยยอดขาย 983,359 แผ่นยุค Black Cherry ยุค Black Cherry. หลังจากโปรเจกต์ 12 ซิงเกิล 12 สัปดาห์แล้ว โคดะได้ออกซิงเกิลใหม่ที่ชื่อว่า โคอิโนะทสึโบมิ ในเดือนพฤษภาคมปี ค.ศ. 2006 โดยเปิดตัวในอันดับที่ 2 ของออริกอนชาร์ต จากนั้นปลายเดือนมิถุนายนีได้ออกซิงเกิลที่มีชื่อว่า 4 hot wave โดยมีมิวสิกวิดีโอที่มีความยาวต่อเนื่องกัน 4 เพลง อีกทั้งยังได้ออกอัลบั้มภาพ "MORROC" โดยได้ถ่ายทำมิวสิกวิดีโอและอัลบั้มภาพที่ประเทศโมร็อกโก เดือนตุลาคมเธอได้ออกซิงเกิล ยูเมโนะอุตะ / ฟูตาริเดะ... โดยเป็นดับเบิ้ลบัลลาดซิงเกิล สามารถเปิดตัวที่อันดับ 1 ออริกอนชาร์ต และมียอดขายมากกว่า 3 แสนแผ่น ต่อมาเดือนธันวาคมได้ออกซิงเกิล Cherry Girl / อุนเมย์ ก่อนอัลบัมใหม่ของเธอจะวางแผงในอีกสองสัปดาห์ต่อมา สามารถเปิดตัวในอันดับที่ 3 ของออริกอนชาร์ต และวันที่ 20 ธันวาคม ค.ศ. 2006 เธอได้ออกอัลบั้มที่ 5 ที่มีชื่อว่า Black Cherry และอัลบั้มที่ 5 ก็ไม่ทำให้เธอผิดหวังด้วยยอดขายสัปดาห์แรกสูงถึง 5 แสนแผ่น โดยครองที่ 1 ออริกอนชาร์ตนานถึง 4 สัปดาห์ติดต่อกันยุค Kingdom ยุค Kingdom. ปี 2007 คุมิได้ออกซิงเกิลที่มีชื่อว่า BUT / ไอโช เมื่อวันที่ 14 มีนาคม โดยเพลง "BUT" เป็นเพลงประกอบภาพยนตร์เรื่อง สเต็ปโดนใจ หัวใจโดนเธอ และในมิวสิกวิดีโอนี้เองเธอได้สร้างความฮือฮาโดยมีฉากจูบกับผู้หญิงอยู่ด้วย และในวันเดียวกันนั้นเองเธอได้ออกเบสต์อัลบั้มที่ 3 ที่มีชื่อว่า "BEST~Bounce & Lovers~" โดยได้มีการวบรวมเพลงรักของเธอในซีดี และรวมมิวสิกวิดีโอเพลงเต้นและภาพคอนเสิร์ตของเธอลงในดีวีดี ปลายเดือนมิถุนายนได้ออกผลงานซิงเกิล FREAKY ซึ่งเป็นเพลงประกอบโฆษณาของฮอนด้า โดยสามารถเปิดตัวที่ 1 ของออริกอนชาร์ตด้วยยอดขายมากกว่า 1 แสนแผ่น และยังสามารถติดอันดับที่ 1 ของชาร์ตประจำเดือนกรกฎาคมอีกด้วย เดือนกันยายนกำลังมีผลงานแนวเพลงบัลลาร์ดกับเพลง "ไอโนอุตะ" ซึ่งเปิดตัวที่อันดับที่ 2 และมียอดขายมากกว่าหนึ่งแสนแผ่น ต่อมาในเดือนพฤศจิกายนคุมิ โคดะได้ร่วมงานกับวงบอยแบนด์เกาหลีชื่อดังอย่างโทโฮชินกิในซิงเกิลที่ 38 ที่ชื่อว่า LAST ANGEL ซึ่งเป็นเพลงประกอบภาพยนตร์เรื่องผีชีวะ 3 โดยเปิดตัวในอันดับที่ 3 ของออริกอนชาร์ต และกำลังไต่อยู่ในชาร์ตขณะนี้ ปี 2008 เริ่มต้นปีกับซิงเกิลใหม่ anytime ซึ่งจะวางแผงก่อนอัลบั้มที่ 6 Kingdom ออกจำหน่ายเพียงหนึ่งสัปดาห์เท่านั้น โดยซิงเกิลนี้จำกัดจำนวนแค่ 5 หมื่นแผ่นเท่านั้นกระแสต่อต้าน กระแสต่อต้าน. แต่แล้วก็เกิดเรื่องไม่คาดฝันขึ้นเมื่อคุมิได้ให้สัมภาษณ์เกี่ยวกับผู้จัดการส่วนตัวของเธอเกี่ยวกับการแต่งงานในรายการวิทยุ All Night Nippon โดยให้สัมภาษณ์ว่า "ตอนที่ผู้หญิงอายุ 35 น้ำคร่ำก็คงเน่าไปแล้ว ดังนั้นฉันจึงอยากให้พวกเขามีลูกกันก่อน 35" วันต่อมาข่าวเรื่องที่เธอให้สัมภาษณ์นั้นได้สร้างความไม่พอใจให้กับผู้หญิงชาวญี่ปุ่นเป็นอย่างมากเกี่ยวกับคำพูดของเธอที่ดูรุนแรงเกินไป จึงได้ออกมาต่อต้านเธอจนทำให้ทางต้นสังกัดของเธอต้องระงับการโปรโมตอัลบั้มคิงด้อม และงานโฆษณาทั้งหมดของเธอได้ถูกถอดออกไปจนหมด จนเมื่อวันที่ 7 กุมภาพันธ์ เธอได้ออกสัมภาษณ์รายการ Super News ของฟูจิทีวีโดยได้ขอโทษประชาชนเกี่ยวกับคำพูดทั้งหมดของเธอทั้งน้ำตา ทางต้นสังกัดของเธออย่างเอเว็กซ์ได้พักงานเธอตั้งแต่วันที่ 2 กุมภาพันธ์เป็นต้นมา ทำให้เธอถูกถอดออกจากโฆษณาหลายชิ้นไม่ว่าจะเป็นเครื่องสำอางโคเซ่ เครื่องดื่มจากคิริน รวมทั้งผลิตภัณฑ์จากเซ็สท์ สปอร์ต แต่แล้ววันที่ 12 เมษายนที่ผ่านมาเธอได้ออกสู้สาธารณชนครั้งแรกในรอบ 72 วัน โดยเธอได้กล่าวขอโทษอีกครั้งบนเวทีคอนเสิร์ต Kingdom Live Tour 2008 ท่ามกลางแฟนเพลงที่รอการกลับมาของเธออีกครั้งยุค Trick ยุค Trick. หลังจากผ่านเรื่องเลวร้ายไปแล้วในวันที่ 11 มิถุนายน พ.ศ. 2551 โคดะได้ออกจำหน่ายซิงเกิลที่ 40 ที่มีชื่อว่า MOON โดยซิงเกิลล่าสุดนี้บรรจุเพลงไว้ 4 เพลงซึ่งเหมือนกันซิงเกิล 4 hot wave และ FREAKY ที่ประสบความสำเร็จมาแล้ว โดยในเพลง Moon Crying เป็นเพลงประกอบละครเรื่อง Puzzle และเพลง That Ain't Cool ได้นักร้องสาวชื่อดังจากวงเดอะ แบล็ค อาย พีส์อย่างเฟอร์กี้มาร่วมร้องเพลงด้วย โดยได้ถ่ายทำมิวสิกวิดีโอที่ประเทศสหรัฐอเมริกา และเพลง Once Again ได้นักร้องแนวเพลงเร็กเก้ชื่อดังอย่าง PUSHIM มาร่วมแต่งคำร้องอีกด้วย เธอยังตอบตกลงในการร่วมแสดงคอนเสิร์ตเอ-เนชั่น'08 เป็นที่เรียบร้อยแล้ว นับเป็นครั้งที่ 7 ที่เธอได้เข้าร่วมคอนเสิร์ตนี้ หลังจากซิงเกิล MOON เธอยังประสบความสำเร็จอย่างต่อเนื่องกับซิงเกิล "TABOO" พุ่งขึ้นสู่ที่ 1 ออริกอนชาร์ตซึ่งสร้างกระแสฮือฮาจากมิวสิกวิดีโอที่มีเรื่องรักร่วมเพศมาเกี่ยวข้อง และส่งต่อด้วยซิงเกิลประจำฤดูหนาว "stay with me" เดิมทีจะถูกวางจำหน่ายในวันที่ 10 ธันวาคม พ.ศ. 2551 แต่เนื่องด้วยเหตุขัดข้องบางประการจึงถูกเลื่อนการวางจำหน่ายเป็นวันที่ 24 ธันวาคม พ.ศ. 2551 แทน เธอบอกว่า "อยากให้เป็นของขวัญสำหรับหญิงสาวที่อกหักในวันคริสต์มาส" โดยสามารถเปิดตัวสัปดาห์แรกในอันดับที่ 1 ออริกอนชาร์ตนานถึง 2 สัปดาห์ ด้วยยอดขาย 58,108 แผ่นผลงานซิงเกิลผลงาน. ซิงเกิล. - 1st Single "TAKE BACK" 2000.12.06 - 2nd Single "Trust Your Love" 2001.05.03 - 3rd Single "COLOR OF SOUL" 2001.10.03 - 4th Single "So Into You" 2002.03.13 - 5th Single "Love across the ocean" 2002.07.24 - 6th Single "M·a·z·e" 2002.12.11 - 7th Single "Real Emotion / 1000 โนะ โคโตบะ (real Emotion / １０００の言葉)" 2003.03.05 - 8th Single "คัมวิธมี (COME WITH ME)" 2003.08.27 - 9th Single "Gentle Words" 2003.12.10 - 10th Single "CRAZY 4 U" 2004.1.15 - 11th Single "LOVE & HONEY" 2004.5.26 - 12th Single "Chase" 2004.7.28 - 13th Single "奇跡" 2004.9.8 - 14th Single " Hands" 2005.1.19 - 15th Single "Hot Stuff feat.KM-MARKIT" 2005.4.13 - 16th Single "Butterfly" 2005.6.22 - 17th Single "flower" 2005.8.10 - 18th Single "Promise / Star" 2005.9.7 - 19th Single "You" 2005.12.07 - 20th Single "Birthday Eve" 2005.12.14 - 21st Single " D.D.D. Feat. SOULHEAD" 2005.12.21 - 22nd Single "Shake It Up" 2005.12.28 - 23rd Single "Lies" 2006.1.4 - 24th Single "feel" 2006.1.11 - 25th Single "Candy feat. Mr.Blistah" 2006.1.18 - 26th Single "No Regret" 2006.1.25 - 27th Single "今すぐ欲しい" 2006.2.1 - 28th Single " KAMEN feat.石井竜也" 2006.2.8 - 29th Single " WIND" 2006.2.15 - 30th Single "Someday / Boys♡Girls" 2006.12.22 - 31st Single "โคะอิโนะสึโบะมิ (恋のつぼみ)" 2006.5.24 - 32nd Single "โฟร์ฮอตเวฟ (4 hot wave)" 2006.7.26 - 33rd Single "ยูเมโนะอุตะ / ฟูตาริเดะ... (夢のうた/ふたりで...)" 2006.10.18 - 34th Single "เชอร์รีเกิร์ล / อุนเมย์ (Cherry Girl/運命)" 2006.12.6 - 35th Single "บัต / ไอโช (BUT/愛諸)" 2007.3.14 - 36th Single "ฟรีกกี (FREAKY)" 2007.6.27 - 37th Single "ไอโนะอุตะ" 2007.9.12 - 38th Single "ลาสแองเจิล (LAST ANGEL feat.東方神起) " 2007.11.7 - 39th Single "Anytime" 2008.1.23 - 40th Single "MOON" 2008.6.11 - 41st Single "TABOO" 2008.10.8 - 42nd Single "Stay with me" 2008.12.24 - 43rd Single "3 SPLASH" 2009.7.8 - 44th Single "Alive / Physical thing" 2009.9.16 - 45th Single "Can We Go Back" 2010.1.20 - 46th Single "Gossip Candy" 2010.7.7 - 47th Single "Suki de,Suki de,Suki de / Anata Dake ga" (好きで、好きで、好きで。 / あなただけが) 2010.9.22 - 48th Single "POP DIVA 2011.02.02 - 49th Single "4 ไทม์ 2011.08.17 - 50th Single "Ai wo Tomenai de (愛を止めないで) 2011.09.21 - 51st Single "Love Me Back 2011.11.30 - 52nd Single "Go to the top 2012.10.24คอลแลบอเรชันซิงเกิลคอลแลบอเรชันซิงเกิล. - 1st Single "WON'T BELONG" 2006.11.22 - 2nd Single "It's All Love!" 2009.3.31ดิจิตอลซิงเกิลดิจิตอลซิงเกิล. - GO WAY!! - Get It On 2006.3.1 - Hey Baby! 2010.12.01อัลบั้มออริจินอล อัลบั้มออริจินอล อัลบั้ม. - 1st Album "affection" 2002.3.27 - 2nd Album "grow into one" 2003.3.19 - 3rd Album "feel my mind" 2004.2.18 - 4th Album "secret" 2005.4.13 - 5th Album "Black Cherry" 2006.12.20 - 6th Album "Kingdom" 2008.1.30 - 7th Album "Trick" 2009.1.29 - 8th Album "Universe" 2010.2.3 - 9th Album "Dejavu" 2011.3.2 - 10th Album "JAPONESQUE" 2012.2.1เบสต์ อัลบั้มเบสต์ อัลบั้ม. - 1st Best Album "BEST~first things~" 2005.9.21 - 2nd Best Album "BEST~second session~" 2006.3.8 - 3rd Best Album "BEST~BOUNCE & LOVERS~" 2007.3.14 - 4th Best Album "BEST～ third universe～ & 8th AL "UNIVERSE" 2010.2.3ซองก์เนชั่นซองก์เนชั่น. - the meaning of peace Feat. BoA 2001.12.19 - songnation 2002.1.23ดีวีดีดีวีดี. - 7SPIRIT 2003.3.19 - feel... 2004.3.24 - 1st DVD Single girls~Selfish~ 2004.11.25 - secret~FIRST CLASS LIMITED LIVE~ 2005.9.21 - LIVE TOUR 2005 ~first things~ Deluxe Version 2006.9.13 - LIVE DVD Koda Kumi live tour 2006~2007~Second Session~ 2007.3.28 - LIVE TOUR 2007 〜Black Cherry〜 SPECIAL FINAL IN TOKYO DOME 2008.3.5 - Live Tour 2008 -Kingdom- 2008.09.24 - Live Tour 2009 -Trick- 2009.10.21</doc>
