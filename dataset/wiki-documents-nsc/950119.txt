<doc id="950119" url="https://th.wikipedia.org/wiki?curid=950119" title="เจน แคมเปียน">เจน แคมเปียน เอลิซาเบธ เจน แคมเปียน (อังกฤษ: Elizabeth Jane Campion, ; เกิดวันที่ 30 เมษายน ปี ค.ศ. 1954) หรือที่รู้จักกันในชื่อ เจน แคมเปียน เป็นนักเขียนบท ผู้อำนวยการสร้าง และผู้กำกับภาพยนตร์ชาวนิวซีแลนด์  แคมเปียนผู้กำกับหญิงคนที่ 2 ในจำนวน 5 คนที่เคยได้รับการเสนอชื่อเข้าชิงรางวัลออสการ์ สาขาผู้กำกับยอดเยี่ยม และเป็นผู้สร้างภาพยนตร์หญิงคนแรกในประวัติศาสตร์ที่ได้รับรางวัล Palme d'Or จากการกำกับภาพยนตร์ The Piano (1993) ซึ่งเธอก็ได้รับรางวัลออสการ์ สาขาบทภาพยนตร์ยอดเยี่ยม (Best Original Screenplay) อีกด้วยชีวิตช่วงแรก ชีวิตช่วงแรก. เจน แคมเปียน เกิดที่เมืองเวลลิงตัน ประเทศนิวซีแลนด์ เป็นลูกสาวคนที่ 2 ของคุณแม่ Edith (สกุลเดิม Beverley Georgette Hannah) นักแสดง นักเขียน และทายาท และคุณพ่อ Richard M. Campion เป็นผู้กำกับละครเวทีและโอเปรา  คุณปู่ของคุณแม่ คือ Robert Hannah (1845–1930) ผู้ผลิตรองเท้าบริษัทเก่าแก่ของเวลลิงตัน Antrim House ซึ่งปัจจุบันถือเป็นสถานที่มรดกทางวัฒนธรรมของประเทศนิวซีแลนด์ พ่อของเธอมาจากครอบครัว Exclusive Brethren  แคมเปียนมีพี่สาว คือ แอนนา และน้องชาย ชื่อ ไมเคิล แคมเปียนเติบโตในโลกของการละครในนิวซีแลนด์  พ่อแม่ของเธอเป็นผู้ดอก่อตั้งกลุ่มโรงละคร New Zealand Players ตอนแรกๆ เธอก็ปฏิเสธความคิดอาชีพทางละครเวทีหรือการแสดง เธอสำเร็จการศึกษาปริญญาตรีสาขามานุษยวิทยา (BA in Anthropology) จาก Victoria University of Wellington ในปี 1975 ในปี 1976 แคมเปียนเข้าเรียนที่ Chelsea Art School ในลอนดอนและเดินทางไปทั่วยุโรป เธอสำเร็จการศึกษาปริญญาโท สาขา Visual Arts (การภาพวาด) จาก Sydney College of the Arts ที่มหาวิทยาลัยแห่งซิดนีย์ ในปี 1981 จากการศึกษาทางศิลปะของเธอ แคมเปียนกล่าวถึงจิตรกรแนวเซอร์เรียลลิซึม Frida Kahlo และประติมากร Joseph Beuys ว่ามีอิทธิพลต่องานศิลปะของเธอ  เธอไม่ชอบใจนักกับข้อจำกัดของการวาดภาพเพื่อการสื่อสาร จึงหันเหไปทางภาพยนตร์ และสร้างภาพยนตร์สั้นเรื่องแรก Tissues ในปี 1980 และในปี 1981 เธอเริ่มเรียนที่ Australian Film, Television and Radio School ซึ่งเธอก็ได้ทำภาพยนตร์สั้นได้หลายเรื่อง และสำเร็จการศึกษา ในปี 1984 อาชีพชีวิตส่วนตัว ชีวิตส่วนตัว. ในปี 1992 แคมเปียนแต่งงานกับ Colin David Englert ชาวออสเตรเลียซึ่งทำงานเป็นผู้กำกับหน่วยสองกับภาพยนตร์ The Piano  มีลูกชายคนแรก Jasper (เกิดในปี 1993 แต่มีชีวิตอยู่ได้เพียง 12 วัน)  มีลูกสาวอีกคน คือนักแสดง Alice Englert (เกิดในปี 1994) ทั้งสองหย่ากันในปี 2001 รางวัลเกียรติยศ รางวัลเกียรติยศ. แคมเปียนได้รับแต่งตั้งให้เป็นคุณหญิง DNZM (Dame Companion of the New Zealand Order of Merit) ในปี 2016 สำหรับภาระกิจเพื่อสาธารณะทางด้านภาพยนตร์ผลงานภาพยนตร์</doc>
