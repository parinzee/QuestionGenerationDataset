<doc id="874608" url="https://th.wikipedia.org/wiki?curid=874608" title="ภูตสาวสื่อรัก">ภูตสาวสื่อรัก ภูตสาวสื่อรัก เป็นละครโทรทัศน์ไทยแนว โรแมนติก,คอมเมดี้,แฟนตาซี ผลิตโดย บริษัท โฟร์ ดี ครีเอทีฟ จำกัด บทประพันธ์โดย รมณีย์กร บทโทรทัศน์โดย ตถตา (อภิวัฒน์ เล่าสกุล) กำกับการแสดงโดย นิรันดร์ ธรรมปรีชา นำแสดงโดย โตนนท์ วงศ์บุญ,พัชญา เพียรเสมอ,ดิเรก อมาตยกุล,พสธร ทรงถาวรทวี,พงศนารถ วินศิริ,พงษธัช รัตนเศรณี,กวินตรา โพธิจักร,ธรณสร กุมชพร,วิยะดา อุมารินทร์,ปราบ ยุทธพิชัย,หน่อย เชิญยิ้ม,ธนา สินประสาธน์,นิชานันท์ ฝั้นแก้ว,ภัทรานิษฐ์ วิริยะบำรุงกิจ,ธีระพล หอมจม ออกอากาศทุกวันจันทร์ - พฤหัสบดี 18.50 - 20.00 น. , วันศุกร์ 18.30 -19.40 น. ต่อจากละครเรื่องมือปืนพ่อลูกติด เริ่มตอนแรกวันจันทร์ที่ 31 กรกฎาคม พ.ศ. 2560 −12 กันยายน พ.ศ. 2560เรื่องย่อ เรื่องย่อ. ลินิน...หญิงสาวสวยที่ฝันจะเป็นนักร้องสาวพราวเสน่ห์ แต่ถูกขัดขวางจากผู้เป็นแม่ แต่แล้วเหมือนบุพเพสันนิวาสในขณะที่เดินเล่นอยู่ในงานวัด วงดนตรีลูกทุ่งได้ขาดนักร้องพอดี ลินินจึงมีโอกาสขึ้นร้องเพลงครั้งแรกในชีวิต บุญมีแต่กรรมบัง ชาวบ้านที่มาดูดนตรีลูกทุ่งเมื่อเห็นว่าลินินเป็นนักร้องใหม่ที่ไม่ใช่นักร้องผู้มีชื่อเสียงก็ทำการโห่ร้อง ไล่ลินินลงจากเวที ทำให้ลินินเกิดความอับอายและไม่อยากที่จะเป็นนักร้องอีก แต่เรื่องไม่จบแค่นั้นเมื่อครอบครัวของลินินนั้นเป็นหนี้นอกระบบนักแสดงนักแสดง. - โตนนท์ วงศ์บุญ รับบท ผู้กองเตชัส นายตำรวจหนุ่มอนาคตก้าวไกล ทำงานจริงจังทุ่มเทชีวิตให้กับการทำงานโดยสุจริต แต่พอเลิกงานกลับตรงกันข้ามคือเป็นชายหนุ่มอารมณ์ดี เฮฮา กับลูกน้องไม่ถือเนื้อถือตัว ไม่เชื่อเรื่องภูตผีปิศาจ แต่ชอบทำบุญ โอบอ้อมอารีต่อคนฐานะด้อยกว่า ขยันขันแข็งเสียสละเวลาส่วนตัวทำงานเพื่อส่วนรวม ใจร้อนวู่วาม รักเดียวแต่บางครั้งปากกับใจไม่ตรงกัน- พัชญา เพียรเสมอ รับบท ลินิน หญิงสาวเลือดนักสู้ชีวิต ไม่เกรงกลัวต่อสิ่งใดแม้กระทั่งภูตผีวิญญาณ รูปร่างหน้าตาสะสวย เฉลียวฉลาดมีไหวพริบ บู๊เก่งพอสมควรกล้าคิดกล้าทำ กล้าแสดงออก ปากกับใจตรงกันเสมอ จริงใจต่อคนทั่วไป มีน้ำใจชอบช่วยเหลือคนกำลังได้รับความลำบาก เสียสละ ชอบทำบุญ รักธรรมชาติ ไม่หลงกลใครง่ายๆ พูดจาฉาดฉานคล่องแคล่ว- ดิเรก อมาตยกุล รับบท ผู้กำกับพิทยา ผู้บังคับบัญชาของผู้กองเตชัส เป็นนายตำรวจยศผู้ใหญ่แต่นิสัยสนุกสนานไม่ซีเรียส มีมุกเฮเยอะ- พสธร ทรงถาวรทวี รับบท ดาบเติ้ล นายตำรวจลูกน้องผู้กองเตชัส นิสัยสนุกสนานเฮฮา แต่กลัวผีจนขึ้นสมอง ขี้ขลาดในบางเรื่อง รักหน้าที่การงานเข้าสายเลือดแต่กลัวผีมากกว่า กะล่อนบ้างในบางเรื่อง เป็นบั๊ดดี้ของพระเอก แต่พอเจอผีเป็นต้องลืมตัวทิ้งลูกพี่ให้เจอผีอยู่คนเดียวซะเรื่อย- พงศนารถ วินศิริ รับบท เสี่ยเด่นภูมิ เสี่ยหนุ่มใหญ่นิสัยหน้าใหญ่ใจโตเจ้าชู้ไก่แจ้ มือไวคว้าได้คว้าไว้ก่อน จิตใจโหดเหี้ยม ทำสิ่งผิดกฎหมาย เป็นคนเชื่อเรื่องภูตผีปิศาจโชคลางของขลังขึ้นสมองกลัวผีเป็นที่หนึ่ง เชื่อคำคนง่าย กระตายตื่นตูมโดยไร้เหตุผล เก็บความรู้สึกไม่เก่ง ชอบสร้างวิมานกลางอากาศฝันว่าสักวันอาจจะได้เป็นเจ้าของค่าย- พงษธัช รัตนเศรณี รับบท จักรพล ลูกชายคนโตของเสี่ยเด่นภูมิ นิสัยไม่แตกต่างจากพ่อเท่าใดนัก แต่สุขุมกว่า ชอบทำตัวเป็นนักวางแผนแต่ส่วนใหญ่แผนจะล้มเหลวเสมอ เจ้าชู้มือไว ประมาณหยิกแกมหยอก สปอร์ตเปย์ไม่อั้นเลยถูกผู้หญิงหลอกกิน ไม่ค่อยมีลูกน้องชอบหน้า มีแต่พวกประจบหลอกกินไปวันๆ บางครั้งทำตัวคล้ายคนโหดเหี้ยมแต่เหี้ยมเพี้ยนๆมากกว่า- กวินตรา โพธิจักร รับบท พวงดาว นักร้องสาวประจำนิวหรรษาร้าน ชอบทำตัวเป็นนางเอกเรียกร้องความสนใจจากแขก แต่ที่จริงแล้วหล่อนแรงส์ไม่น้อย ทะเยอทะยานฝันอยากจะเป็นนักร้อง มีชื่อเสียงถึงขั้นยอมทุ่มเททุกอย่างเพื่อสานฝันให้เป็นจริง เพราะที่บ้านฐานะยากจนจึงอยากสุขสบายในภายภาคหน้าแม้ว่าจะต้องใช้ตัวเข้าแลกก็ตาม- ธรณสร กุมชพร รับบท พราวเดือน นักร้องสาวดาวเด่นประจำที่เดียวกับพวงดาว แต่นิสัยเลวร้ายกว่าคือมีจิตสำนึกริษยาตาร้อนกลัวคนอื่นจะได้ดีกว่าตัวเองทุกอย่าง เพื่อความอยู่รอดแม้จะต้องทำร้ายคนอื่นให้หายนะก็ตาม วางแผนการเก่งพอๆกับเก็บความลับเก่งเป็นที่หนึ่ง เลือดเย็นซ่อนพิษสงภายใต้ความเซ็กซี่สวยงามของตัวเองอย่างแนบเนียน มีแต่คนใกล้ชิดเท่านั้นที่รู้ว่าหล่อนเป็นคนประเภทไหนกันแน่- วิยะดา อุมารินทร์ รับบท ป้าโฉม หัวหน้าพนักงานประจำนิวหรรษามานานรู้อะไรต่อมิอะไรของที่นี่มาก เป็นคนกำความลับหลายอย่าง บ้าจี้ถ้าถูกใครจี้เป็นต้องเผลอคายความลับออกมาบ้าง คนทำงานในร้านจะเกรงใจนางแม้กระทั่งพวงดาวกับพราวเดือน นิสัยดี แต่ชอบสอดรู้สอดเห็นเรื่องของชาวบ้านจนถูกผีหลอกบ่อยๆ- ปราบ ยุทธพิชัย รับบท ครูฉลอม ครูนักแต่งเพลงหนุ่มใหญ่มากฝีมือ นิสัยชอบสร้างภาพให้ตัวเองดูดีเป็นที่ยกย่องนับถือของผู้คนทั่วไปโดยเฉพาะนักร้องนักดนตรี แต่ลึกๆแล้วตรงกันข้ามโดยสิ้นเชิง เพราะเป็นเจ้าชู้ประเภทสมภารกินไก่วัด ใช้ความสามารถข่มเหงรังแกนักร้องสาวๆที่ตัวเองหมายตา โดยหลอกล่อว่าจะแต่งเพลงให้โด่งดัง เป็นคนทำทุกอย่างเพื่อตอบสนองความหื่นกระหายกาม เจ้าเล่ห์ เลือดเย็น ซ่อนความโหดไว้ภายใต้หน้ากากนักบุญ- หน่อย เชิญยิ้ม รับบท อาจารย์โต อาจารย์ไล่ผีจอมเพี้ยน นิสัยชีกอกับพวกสาวๆ ทำตัวอวดศักดาว่าเป็นจอมขมังเวทย์แต่ไม่เก่งจริงโม้มากกว่า บางครั้งถ้าเจอผีกระจอกๆก็ฟลุ๊คไป แต่ผีแน่กว่าก็พาลูกสมุนวิ่งป่าราบไปเหมือนกัน แก้ตัวเก่งข้างๆคูๆไปอย่างงั้นเอง แต่เป็นที่นับถือศรัทธาของเสี่ยเด่นภูมิกับลูกชายรวมทั้งบรรดาลูกน้องในร้านมาตลอด ผลสุดท้ายความก็แตก อาจารย์โตต้องแพ้ภัยตัวเอง- ธนา สินประสาธน์ รับบท ลุงแผน ชายวัย 60 ปี อดีตเคยเป็นสมภารเก่ามาก่อน มีเวทมนตร์ไสยศาสตร์ มนต์ขาวไว้สำหรับช่วยเหลือผู้ประสบเคราะห์ภัยด้านนี้จริงๆ สุขุมเยือกเย็น มองการณ์ไกลคิดอะไรมักจะเป็นอย่างนั้นเสมอ- นิชานันท์ ฝั้นแก้ว รับบท พลอยนภา ผีสาวมีจิตอาฆาตแค้นฝังใจต่อฆาตกรที่ทำให้เธอต้องตาย ตอนมีชีวิตอยู่เป็นสาวสวย อ่อนหวานป้องกันตัวเองไม่ได้ แต่พอตายแล้วกลับมีใจผูกแค้นพยาบาทแรงกลายเป็นผีสาวเฮี้ยน แต่ไม่ทำร้ายคนดีไม่ทำความผิด ตลกบ้างแล้วแต่โอกาส- ภัทรานิษฐ์ วิริยะบำรุงกิจ รับบท บุษยา ลูกสาวคนเล็กของเสี่ยเด่นภูมิ ทำตัวเป็นสาวไฮโซฟุ้งเฟ้อรักความทันสมัย ใช้เงินเก่ง ไร้สาระไปวันๆ ถือตัวว่าตัวเองร่ำรวย ชี้นิ้วจิกหัวใช้ลูกน้อง ชอบลูกน้องประจบสอพลอปากหวาน ไม่ค่อยมีสมอง แต่ชอบเอาชนะคะคานใครต่อใคร แต่งตัวเปรี้ยว ส่วนลึกแล้วมีนิสัยใจอ่อน โลเล แต่ก็มีเมตตาต่อคนตกทุกข์ได้ยากบ้า- ธีระพล หอมจม รับบท ครูนิหน่า กะเทยสาวใหญ่เป็นครูสอนแด๊นเซอร์ให้กับบรรดานักร้องหนุ่มสาวในร้านนิวหรรษา นิสัยชอบเล่นหวยขึ้นสมอง เห็นหรือได้ยินได้ฟังอะไรเป็นต้องตีเป็นหวย ถูกบ้างผิดบ้าง เป็นตัวตลกสร้างสีสันของเรื่อง แต่จิตใจดี มีเมตตา รักเพื่อนพ้อง เป็นคนอารมณ์ดี แม้จะเพิ่งจะถูกผีหลอกก็ยังไม่วาย “หนุกหนาน”ได้ตลอด- รชนีกร พันธุ์มณี รับบท แผ้วนักแสดงรับเชิญการตอบรับคำวิจารณ์เรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 30 ตอนที่ได้ออกอากาศไป (เมื่อวันที่ 31 กรกฎาคม พ.ศ. 2560 - 12 กันยายน พ.ศ. 2560) Nielsen ได้วัดค่าเฉลี่ยเรตติ้งละครจากผู้ชมทั่วประเทศไทยทั้งหมด 30 ตอน อยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วยข้อมูลการเลื่อนออกอากาศและการงดออกอากาศข้อมูลการเลื่อนออกอากาศและการงดออกอากาศ. - วันที่ 21 สิงหาคม พ.ศ. 2560 ทางสถานีขอแจ้งการงดออกอากาศละคร ภูตสาวสื่อรัก ตอนที่ 16 โดยสาเหตุที่ทางสถานีนำละครตอนที่ 16 มาออกอากาศในวันอังคารที่ 22 สิงหาคม พ.ศ. 2560 แทน สืบเนื่องมาจากในเวลา 13.00 - 20.00 น. ทางสถานีร่วมกับ โทรทัศน์รวมการเฉพาะกิจแห่งประเทศไทย (ทรท.) ดำเนินการถ่ายทอดสดการแข่งขันกีฬา ซีเกมส์ ครั้งที่ 29 จากกรุง กัวลาลัมเปอร์ ประเทศมาเลเซีย หลังจากจบการถ่ายทอดสดจากทาง ทรท. แล้วต่อด้วย ข่าวในพระราชสำนัก ในเวลา 20.00 - 20.15 น. - วันที่ 31 สิงหาคม พ.ศ. 2560 ทางสถานีขอแจ้งการงดออกอากาศละคร ภูตสาวสื่อรัก ตอนที่ 23 โดยสาเหตุที่ทางสถานีนำละครตอนที่ 23 มาออกอากาศในวันศุกร์ที่ 1 กันยายน พ.ศ. 2560 แทน สืบเนื่องมาจากในเวลา 18.20 - 19.00 น. ทางสถานีดำเนินการถ่ายทอดสดรายการพิเศษ เชียร์สดถึงใจเชียร์ทีมไทยกับช่อง 7 สี เป็นการปรีวิวก่อนเกมการแข่งขันฟุตบอลโลก 2018 รอบคัดเลือก โซนเอเชีย - รอบที่ 3 ระหว่าง ไทย พบกับ อิรัก จากสนามราชมังคลากีฬาสถาน โดยเริ่มแข่งขันในเวลา 19.00 - 21.00 น. และในเวลา 21.00 - 21.15 น. พบกับ ข่าวในพระราชสำนัก แล้วต่อด้วยละคร นักรบตาปิศาจ ตอนที่ 10 ในเวลา 21.15 - 22.13 น. - เฉพาะวันที่ 5 กันยายน พ.ศ. 2560 ละครภูตสาวสื่อรักเลื่อนมาออกอากาศในเวลา 19.00 - 20.00 น. เนื่องมาจากทางสถานีดำเนินการถ่ายทอดสดการแข่งขันฟุตบอลโลก 2018 รอบคัดเลือก โซนเอเชีย - รอบที่ 3 กลุ่ม บี นัดที่ 10 (นัดสุดท้าย) ระหว่าง ออสเตรเลีย พบกับ ไทย จากประเทศออสเตรเลีย ตั้งแต่เวลา 16.20 - 19.00 น.</doc>
