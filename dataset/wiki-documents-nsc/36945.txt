<doc id="36945" url="https://th.wikipedia.org/wiki?curid=36945" title="หมากเตะรีเทิร์นส">หมากเตะรีเทิร์นส หมากเตะรีเทิร์นส (ชื่อเดิม หมากเตะโลกตะลึง) เป็น ภาพยนตร์ไทย ที่มีเนื้อหาเกี่ยวกับ แม่ค้าที่ชื่นชอบฟุตบอลที่ถูกรางวัลสลากกินแบ่งรัฐบาล 192 ล้าน แล้วนำเงินไปสร้างทีมฟุตบอลทีมชาติลาว เพื่อให้ทีมชาติลาวได้ไปแข่งขัน ฟุตบอลโลก มีกำหนดฉาย ในวันที่ 18 พฤษภาคม พ.ศ. 2549 ตรงกับช่วงที่มีการแข่งขันฟุตบอลโลก 2006 เนื่องจากเป็นภาพยนตร์ตลก และมีเนื้อหาส่วนใหญ่เกี่ยวข้องกับคนลาว ทำให้ นายเหียม พมมะจัน เอกอัครราชทูตสาธารณรัฐประชาธิปไตยประชาชนลาวประจำประเทศไทย ในขณะนั้น เกรงว่าจะเกิดความไม่พอใจของชาวลาว เพราะเมื่อได้ดูภาพยนตร์แล้ว รู้สึกว่า เหมือนเป็นการดูหมิ่นชาวลาว จึงขอให้เปลี่ยนเอาเนื้อหาที่เกี่ยวกับลาวออกให้หมด ทางผู้ผลิตจึงได้สั่งระงับการออกฉาย เพื่อไม่ต้องการให้เป็นปัญหาระหว่างประเทศ ต่อมา ในวันที่ 19 ตุลาคม ปีเดียวกัน ผู้สร้างได้เปลี่ยนแปลงเนื้อหาใหม่ โดยเปลี่ยนประเทศลาวในเรื่อง ให้เป็นประเทศสมมุติ ชื่อว่า "ราชรัฐอาวี" และเปลี่ยนชื่อใหม่เป็น "หมากเตะรีเทิร์นส" ผลปรากฏว่าทำรายได้ไม่มากนักนักแสดงนักแสดง. - จักรกฤษณ์ พณิชย์ผาติกรรม (เอ๊กซ์) - แสดงเป็น “พงศ์นรินทร์ อุลิศ” (โค้ชพงศ์) - น้อย โพธิ์งาม - แสดงเป็น “มิ่งขวัญ อุลิศ” (เจ๊มิ่ง) - เสกสรร สุทธิจันทร์ (เดี่ยว) - แสดงเป็น “แสงเหล็ก ดวงมะนี” นักฟุตบอลซูเปอร์สตาร์ของ ทีมชาติอาวี - แพรว ประพิณทิพย์ (แนน) - แสดงเป็น “ตุ๊กตา” หลานเจ๊มิ่ง แม่ครัวประจำทีมชาติอาวี - ไมเคิล เชาวนาศัย - แสดงเป็น กรรมการเนื้อเรื่องย่อ เนื้อเรื่องย่อ. เรื่องราวเกิดขึ้นเมื่อ พงศ์นรินทร์ ผู้ฝึกสอนฟุตบอลชาวไทย มีความฝันอยากให้ทีมชาติไทยได้ไปร่วมเล่นในฟุตบอลโลก ซึ่งโชคเข้าข้าง เจ๊มิ่ง น้าสาวซึ่งถูกรางวัลที่ 1 จากสลากกินแบ่งรัฐบาล ได้เงิน 192 ล้านบาท จึงได้ติดต่อมอบเงินให้กับสมาพันธ์ฟุตบอลไทย เพื่อนำไปพัฒนาทีมเพื่อไปฟุตบอลโลก โดยมีข้อแลกเปลี่ยนคือ ต้องให้พงศ์นรินทร์เป็นโค้ชทีมชาติไทยด้วย แต่ทางสมาพันธ์ไม่เห็นด้วย เจ๊มิ่งโกรธมาก จึงเปลี่ยนใจไม่มอบเงินให้สมาพันธ์ฟุตบอลไทย และเดินทางไปยังราชรัฐอาวี เพื่อนำทีมชาติอาวีไปแข่งฟุตบอลโลกแทนทีมงานทีมงาน. - อดิสรณ์ ตรีสิริเกษม (ปิ๊ง 365 ฟิล์ม) - ผู้กำกับ (มีผลงานในระยะต่อมาคือ รถไฟฟ้ามาหานะเธอ) - จีทีเอช และ บีบีทีวี - ผู้สร้างเกร็ดจากภาพยนตร์เกร็ดจากภาพยนตร์. - ในการนำภาพยนตร์ไปปรับปรุง ทีมงานเลือกเปลี่ยนชื่อประเทศจาก “ลาว” เป็น “อาวี” เนื่องจากตัวอักษร “ล” และ “อ” มีลักษณะคล้ายกัน สามารถแก้ไขภาพ โดยการใช้คอมพิวเตอร์กราฟิกส์ เพียงเล็กน้อย แก้ไข และเติมสระ อี เข้าไปในทุกภาพที่มีตัวอักษรชื่อประเทศเป็นภาษาไทย - ชื่อตัวเอก พงศ์นรินทร์ อุลิศ เป็นชื่อจริงของ “เฮนรี่ จ๋อง” ดีเจ รายการ “หนังหน้าแมว” (ทุกวันอาทิตย์ 21.00-24.00 น.) ทาง แคท เรดิโอ - เฮนรี่ จ๋อง เป็น ผู้อำนวยการสร้างภาพยนตร์ ซึ่งจบการศึกษา จาก คณะนิเทศศาสตร์ จุฬาลงกรณ์มหาวิทยาลัย จึงสนิทสนมกับ อดิสรณ์ เป็นอย่างดี - พงศ์นรินทร์ ในภาพยนตร์ เป็นแฟนบอลทีมแมนเชสเตอร์ ยูไนเต็ด แต่ พงศ์นรินทร์ ในชีวิตจริง เป็นแฟนบอลทีมลิเวอร์พูล - ภาพยนตร์เรื่องนี้มีชื่อของ ฉายนันทน์ มโนมัยสันติภาพ ร่วมแสดงเป็นตัวประกอบในเรื่อง โดยรับบทเป็นนางงามจักรวาลแห่งอาวี ก่อนจะประเดิมเป็นนางเอกภาพยนตร์เต็มตัวในเรื่อง Me...Myself ขอให้รักจงเจริญ และ แฮปปี้เบิร์ธเดย์ ของ พงษ์พัฒน์ วชิรบรรจง - พงษ์ศักดิ์ จันทรุกขา นักแต่งเพลงระดับปราชญ์แห่งอีสาน เจ้าของเพลงดัง "สาละวันรำวง" ได้ร่วมแสดงเรื่องนี้โดยรับบทเป็นคนขายกาแฟรางวัล</doc>
