<doc id="142415" url="https://th.wikipedia.org/wiki?curid=142415" title="ถนนสุรนารายณ์">ถนนสุรนารายณ์ ถนนสุรนารายณ์ หรือ ทางหลวงแผ่นดินหมายเลข 205 สายบ้านหมี่–สามแยกสุรนารายณ์ เป็นเส้นทางที่เชื่อมต่อการจราจรระหว่างจังหวัดลพบุรี จังหวัดชัยภูมิ และจังหวัดนครราชสีมา มีระยะทางตลอดทั้งสาย 231.085 กิโลเมตร ขนาด 2 ช่องจราจรสลับกับ 4 ช่องจราจรรายละเอียดของเส้นทาง รายละเอียดของเส้นทาง. ถนนสุรนารายณ์เป็นเส้นทางที่ต่อจากถนนเทศบาล (ทางเข้าอำเภอบ้านหมี่ จังหวัดลพบุรี) ตัดผ่านทางหลวงแผ่นดินหมายเลข 3196 จากนั้นจึงตัดกับถนนพหลโยธินที่อำเภอโคกสำโรง และตัดกับถนนสระบุรี-หล่มสัก (ทางหลวงแผ่นดินหมายเลข 21) ที่บ้านม่วงค่อม อำเภอชัยบาดาล จากนั้นจึงเข้าสู่ท้องที่อำเภอลำสนธิ แล้วขึ้นเขาพังเหยเข้าสู่เขตจังหวัดชัยภูมิในท้องที่อำเภอเทพสถิต ผ่านท้องที่อำเภอบำเหน็จณรงค์ และตัดกับถนนสีคิ้ว-เชียงคาน (ทางหลวงแผ่นดินหมายเลข 201) ที่บ้านหนองบัวโคก อำเภอจัตุรัส จากนั้นจึงเข้าสู่เขตจังหวัดนครราชสีมาในท้องที่อำเภอพระทองคำ อำเภอโนนไทย โดยตัดกับถนนมิตรภาพ (ทางหลวงแผ่นดินหมายเลข 2) ที่บ้านจอหอ อำเภอเมืองนครราชสีมา และไปสิ้นสุดที่ถนนราชสีมา-โชคชัย (ทางหลวงแผ่นดินหมายเลข 224) ในเขตเทศบาลนครนครราชสีมาจุดเด่นของถนนจุดเด่นของถนน. - ถนนสุรนารายณ์ ช่วงโคราช - ลอดใต้สะพานถนนมิตรภาพ จะมีจุดเด่นคือ มีเกาะกลางถนนที่ใหญ่มากกว่าถนนสายอื่น ๆ และที่กลับรถบางจุด ไม่มีเลนสำหรับกลับรถเหมือนที่อื่น ๆประวัติ ประวัติ. ถนนสุรนารายณ์เป็นถนนเก่าแก่ในสมัยจอมพล ป.พิบูลสงคราม เป็นนายกรัฐมนตรีสมัยแรก (ช่วงสงครามโลกครั้งที่ 2) ก่อนที่จะมีการสร้างถนนมิตรภาพ โดยสมัยนั้นถนนสายนี้หากเป็นไปตามนโยบายของจอมพล ป. พิบูลสงคราม จะสามารถตัดออกสู่เขมรได้ ถนนสุรนารายณ์ช่วงตั้งแต่อำเภอโคกสำโรงไปจนถึงตัวเมืองนครราชสีมา ในอดีตจะใช้หลักกิโลเมตรของถนนพหลโยธินเป็นหลัก จึงทำให้หลักกิโลเมตรมีจำนวนเลขกิโลเมตรมาก (ตัวอย่าง เช่น กิโลเมตรที่ 200 ในความเป็นจริงน่าจะเป็นกิโลเมตรที่ 30) แต่ในปัจจุบันได้เริ่มต้นหลักกิโลเมตรที่ 0 จากอำเภอบ้านหมี่นับไปจนสิ้นสุดที่จังหวัดนครราชสีมาแล้ว และเนื่องจากถนนสุรนารายณ์เป็นถนนเก่าแก่ก่อนที่จะมีการสร้างถนนมิตรภาพ จึงทำให้ใช้เวลาเดินทางระหว่างจังหวัดลพบุรีกับจังหวัดนครราชสีมามากกว่าใช้ถนนมิตรภาพรายชื่อทางแยกรายชื่อทางแยก. - จังหวัดลพบุรี - ทางหลวงแผ่นดินหมายเลข 3024 ในอำเภอบ้านหมี่ จังหวัดลพบุรี - ทางหลวงแผ่นดินหมายเลข 3196 ในอำเภอบ้านหมี่ จังหวัดลพบุรี - ทางหลวงแผ่นดินหมายเลข 2219 ในอำเภอบ้านหมี่ จังหวัดลพบุรี - ถนนพหลโยธิน ในอำเภอโคกสำโรง จังหวัดลพบุรี - ทางหลวงแผ่นดินหมายเลข 3326 ในอำเภอโคกสำโรง จังหวัดลพบุรี - ถนนสระบุรี-หล่มสัก ในอำเภอชัยบาดาล จังหวัดลพบุรี - ถนนชัยบาดาล-ด่านขุนทด ในอำเภอชัยบาดาล จังหวัดลพบุรี - ถนนคชเสนีย์ และทางหลวงแผ่นดินหมายเลข 2089 ในอำเภอชัยบาดาล จังหวัดลพบุรี - ทางหลวงแผ่นดินหมายเลข 2243 ในอำเภอชัยบาดาล จังหวัดลพบุรี - ทางหลวงแผ่นดินหมายเลข 2275 ในอำเภอชัยบาดาล จังหวัดลพบุรี - ทางหลวงแผ่นดินหมายเลข 2272 ในอำเภอชัยบาดาล จังหวัดลพบุรี - ทางหลวงแผ่นดินหมายเลข 2247 ในอำเภอชัยบาดาล จังหวัดลพบุรี - ทางหลวงแผ่นดินหมายเลข 2260 ในอำเภอลำสนธิ จังหวัดลพบุรี- จังหวัดชัยภูมิ - ทางหลวงแผ่นดินหมายเลข 2354 ในอำเภอเทพสถิต จังหวัดชัยภูมิ - ทางหลวงแผ่นดินหมายเลข 2069 และทางหลวงแผ่นดินหมายเลข 2217 ในอำเภอบำเหน็จณรงค์ จังหวัดชัยภูมิ - ถนนสีคิ้ว-เชียงคาน ในอำเภอจัตุรัส จังหวัดชัยภูมิ- จังหวัดนครราชสีมา - ทางหลวงแผ่นดินหมายเลข 2369 ในอำเภอพระทองคำ จังหวัดนครราชสีมา - ทางหลวงแผ่นดินหมายเลข 2150 ในอำเภอโนนไทย จังหวัดนครราชสีมา - ทางหลวงแผ่นดินหมายเลข 2068 ในอำเภอโนนไทย จังหวัดนครราชสีมา - ทางหลวงแผ่นดินหมายเลข 2198 ในอำเภอเมืองนครราชสีมา จังหวัดนครราชสีมา - ถนนเลี่ยงเมืองนครราชสีมา ในอำเภอเมืองนครราชสีมา จังหวัดนครราชสีมา - ถนนมิตรภาพ ในอำเภอเมืองนครราชสีมา จังหวัดนครราชสีมาสถานที่สำคัญบนเส้นทางสถานที่สำคัญบนเส้นทาง. - ศูนย์ทอผ้าบ้านหมี่ - ตลาดโคกสำโรง - เขื่อนป่าสักชลสิทธิ์ - ตลาดลำนารายณ์ - ทางรถไฟสายแก่งคอย-บัวใหญ่ - ปรางค์นางผมหอม - เขาพังเหย (เป็นส่วนหนึ่งของอุทยานแห่งชาติป่าหินงาม) - ที่ว่าการอำเภอเทพสถิต- มหาวิทยาลัยรามคำแหง สาขาวิทยบริการเฉลิมพระเกียรติ จังหวัดชัยภูมิ (บำเหน็จณรงค์) - โรงพยาบาลบำเหน็จณรงค์ - เหมืองแร่โพแทชอาเซียน - สี่แยกหนองบัวโคก ตัดกับทางหลวงแผ่นดินหมายเลข 201 - ตลาดโนนไทย - ที่ว่าการอำเภอโนนไทย - มหาวิทยาลัยราชภัฏนครราชสีมา - มหาวิทยาลัยเทคโนโลยีราชมงคลอีสาน</doc>
