<doc id="642132" url="https://th.wikipedia.org/wiki?curid=642132" title="ชลธร คงยิ่งยง">ชลธร คงยิ่งยง ชลธร คงยิ่งยง (เกิด 2 กุมภาพันธ์ พ.ศ. 2541) ชื่อเล่น กัปตัน เป็นนักแสดงชาวไทย เริ่มเข้าสู่วงการบันเทิงโดยการแคสติงละครซีรีส์เรื่อง เลิฟซิคเดอะซีรีส์ รักวุ่น วัยรุ่นแสบ ในปี 2557 กัปตันมีผลงานที่เป็นที่รู้จักจากละครซีรีส์ เลิฟซิคเดอะซีรีส์ รักวุ่น วัยรุ่นแสบ ที่แสดงนำคู่กับ ณวัชร์ พุ่มโพธิงาม ซึ่งจากบทบาท "โน่" ทำให้ชลธรเป็นที่รู้จักในฐานะนักแสดงวัยรุ่นชาย และละครซีรีส์เรื่องนี้ยังประสบความสำเร็จในประเทศจีนด้วยประวัติ ประวัติ. ชลธร คงยิ่งยง เกิดที่กรุงเทพมหานคร เป็นบุตรชายคนโต เข้าศึกษาระดับมัธยมศึกษาที่โรงเรียนสาธิตมหาวิทยาลัยศรีนครินทรวิโรฒ ปทุมวัน แต่ย้ายเข้ามาศึกษาต่อที่โรงเรียนสาธิตนานาชาติ มหาวิทยาลัยมหิดล " อีกทั้งในวัยเด็กชลธร คงยิ่งยงได้สร้างชื่อเสียงให้กับโรงเรียนในฐานะนักแบดมินตันของโรงเรียน ผลงานแบดมินตันที่ผ่านมาคว้าทั้งเหรียญทองและเหรียญเงิน อาทิเช่น รายการโอลิเวอร์สปอร์ตทาวน์ : ชนะเลิศ ชายคู่ 16 ปี, รายการปากน้ำโพโอเพ่น : รองชนะเลิศอันดับหนึ่ง ชายคู่, รายการดาวรุ่งโยเน็กซ์ : รองชนะเลิศอันดับสองชายเดี่ยว เป็นต้น ปัจจุบันกำลังเข้าศึกษาสาขานวัตกรรมการสื่อสาร วิทยาลัยนวัตกรรมสื่อสารสังคม มหาวิทยาลัยศรีนครินทรวิโรฒเรื่องอื้อฉาวกรณีตกเป็นข่าวว่าทำให้อดีตแฟนสาวตั้งครรภ์ เรื่องอื้อฉาว. กรณีตกเป็นข่าวว่าทำให้อดีตแฟนสาวตั้งครรภ์. วันที่ 8 มิถุนายน 2561 กัปตันได้ให้สัมภาษณ์กับนักข่าว หลังจากได้เข้าร่วมงาน รางวัลไนน์เอ็นเตอร์เทน อวอร์ดส์ ครั้งที่ 11 กรณีตกเป็นข่าวลือว่าเป็นสาเหตุที่ทำให้อดีตแฟนสาวตั้งครรภ์ โดยสรุปคำตอบได้ว่า “เราสองคนเคยเป็นแฟนกันจริง ได้เลิกรากันไปสักพักใหญ่ ส่วนเรื่องการตั้งครรภ์ผมเองก็เพิ่งทราบวันนี้ แต่ยังไม่ได้ติดต่อกลับไปหาฝ่ายหญิง และหากสุดท้ายพิสูจน์ได้ว่าเป็นเรื่องจริงก็พร้อมจะรับผิดชอบ” จากนั้นก็เริ่มเป็นที่พูดถึงในสื่อสังคมอย่างทวิตเตอร์ ในวันต่อมา (9 มิถุนายน 2561) อดีตแฟนสาวของกัปตันที่ตกเป็นข่าวได้ออกมาโต้ตอบทางสื่อสังคม และได้ให้สัมภาษณ์กับไทยรัฐและเดลินิวส์ เพื่อแก้ข่าวที่กัปตันได้ให้สัมภาษณ์กับสื่อในวันก่อน ทำให้กลายเป็นกระแสข่าวที่พูดถึงมากยิ่งขึ้น วันที่ 11 มิถุนายน 2561 เวลา 15:00 น. นาดาวบางกอก จึงได้จัดการแถลงข่าวที่สำนักงานของบริษัท โดยมีครอบครัวทั้งสองฝ่ายมาเป็นผู้ให้ข่าวร่วมกัน ซึ่งสรุปความได้ดังนี้- ทั้งสองได้เลิกรากันจริง เมื่อปลายปี พ.ศ. 2560 - ทั้งสองฝ่ายได้ทราบเรื่องการตั้งครรภ์พร้อมกันที่บ้านของกัปตัน โดยฝ่ายหญิงเดินทางไปหา เมื่อวันที่ 27 พฤษภาคม 2561 - ทั้งสองฝ่ายไม่ประสงค์จะแต่งงานกัน - ฝ่ายกัปตันจะขอรับผิดชอบเรื่องค่าใช้จ่ายของบุตรที่ฝ่ายหญิงกำลังตั้งครรภ์ - ฝ่ายหญิงมีอายุครรภ์ 7 สัปดาห์ - บุคลากรของนาดาวบางกอกแก้ข่าวเรื่องการบังคับให้ฝ่ายหญิงไปตรวจครรภ์ที่โรงพยาบาลแห่งหนึ่งว่าไม่เป็นความจริง เป็นเพียงการแจ้งสถานที่ฝากครรภ์ให้กับฝ่ายหญิง และกล่าวเสริมด้วยว่าจะยังให้โอกาสกัปตันทำหน้าที่ที่มอบหมายให้ต่อจนเสร็จ - กัปตันขอรับผิดชอบภาระทำหน้าที่ของตนในปัจจุบันให้เสร็จเรียบร้อย ส่วนเรื่องการทำงานในอนาคตของวงการบันเทิงก็แล้วแต่โอกาสต่อไปที่ตนจะได้รับ - ฝ่ายหญิงไม่ติดใจหากตนเองต้องเป็นแม่เลี้ยงเดี่ยวภายหลังจากคลอดบุตรแล้ว ซึ่งก็อาจถือได้ว่าเป็นข้อสรุปทั้งหมดและการสิ้นสุดข้อสงสัยต่าง ๆ เกี่ยวกับข่าวนี้จากทั้งสองฝ่าย แต่ต่อมาหลังจากเสร็จสิ้นการแถลงข่าว สิ่งที่เกิดขึ้นในการแถลงข่าวก็กลายเป็นที่วิพากษ์วิจารณ์ในสื่อสังคมแทน เช่น การถามคำถามที่รุนแรงเกินไปและจรรยาบรรณของนักข่าว หน้าตาของอดีตแฟนสาว การแสดงสีหน้าหรือท่าทางของมารดากัปตัน การตอบในบางคำถามของกัปตันที่ยังไม่ชัดเจนนัก ท่าทางสะบัดมือของกัปตันซึ่งแท้จริงแล้วเป็นเพียงการยื่นทิชชูให้จากฝ่ายหญิง เป็นต้น วันที่ 15 มิถุนายน 2561 กระแสข่าวนี้เป็นที่พูดถึงอีกครั้งหนึ่งทางทวิตเตอร์ เกี่ยวกับการที่ฝ่ายหญิงยังคงให้สัมภาษณ์และออกสื่อสังคมต่าง ๆ รวมถึงเรื่องอื้อฉาวของเจ้าตัวในอดีต ขณะที่ฝ่ายกัปตันเองยังคงไม่ออกสื่อใด ๆ นับแต่วันแถลงข่าวผลงานละครโทรทัศน์เพลงมิวสิกวิดีโอรางวัล</doc>
