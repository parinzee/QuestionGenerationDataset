<doc id="332161" url="https://th.wikipedia.org/wiki?curid=332161" title="ไฟป่าในรัสเซีย พ.ศ. 2553">ไฟป่าในรัสเซีย พ.ศ. 2553 ไฟป่าในรัสเซีย พ.ศ. 2553 เป็นไฟป่าที่เกิดขึ้นนับหลายร้อยแห่งซึ่งเกิดขึ้นในประเทศรัสเซีย โดยเฉพาะอย่างยิ่งส่วนที่ตั้งอยู่ในทวีปยุโรป นับตั้งแต่ปลายเดือนกรกฎาคม พ.ศ. 2553 จนถึงราวต้นเดือนกันยายน เนื่องจากอุณหภูมิที่สูงที่สุดเท่าที่เคยบันทึกมาในประวัติศาสตร์รัสเซีย และความแห้งแล้งในภูมิภาค ประธานาธิบดีดมีตรี เมดเวเดฟ ได้ประกาศสถานการณ์ฉุกเฉินใน 7 ภาคเนื่องจากไฟป่า และอีก 28 ภาคอยู่ในสถานการณ์ฉุกเฉินเนื่องจากพืชไม่สามารถปลูกขึ้นได้ในฤดูแล้ง มีการประมาณผู้เสียชีวิตต่ำสุดที่ 53 คน แต่จำนวนที่แท้จริงอาจสูงถึง 8,000 คนผลกระทบด้านสาธารณสุข ผลกระทบด้านสาธารณสุข. จากการระบุของอันเดรย์ เซลซอฟกี เจ้าหน้าที่ด้านสาธารณสุขของรัสเซีย จำนวนการเสียชีวิตในกรุงมอสโกอยู่ที่เฉลี่ย 700 คนต่อวัน คิดเป็นราวสองเท่าของตัวเลขเฉลี่ย ท่ามกลางความร้อนของคลื่นความร้อนและหมอกควันพิษจากไฟป่า เขาแถลงว่าความร้อนอย่างที่ไม่เคยปรากฏมาก่อนและหมอกควันซึ่งทำให้หายใจไม่ออกที่ทำให้อัตราการเสียชีวิตเพิ่มสูงขึ้นเมื่อเทียบกับช่วงเวลาเดียวกันเมื่อปีก่อน และเสริมว่าโรงเก็บศพของเมืองแทบจะรับจำนวนศพมากกว่า 1,300 ศพไม่ไหว คลื่นความร้อนเป็นสิ่งที่ไม่เคยปรากฏในรัสเซียมาเป็นเวลานานกว่า 1,000 ปีมาแล้ว และอาจทำให้มีผู้เสียชีวิตแล้วมากถึง 15,000 คน ไฟป่าได้ส่งผลกระทบต่อพื้นที่ซึ่งปนเปื้อนจากอุบัติภัยเชอร์โนบิล โดยเฉพาะอย่างยิ่ง โดยรอบแคว้นบรีอันสค์และพื้นที่ชายแดนที่ติดต่อกับเบลารุสและยูเครน เนื่องจากไฟป่า อนุภาคของพื้นดินและพืชซึ่งได้รับการปนเปื้อนกัมมันตรังสีอาจปลดปล่อยกัมมันตรังสีขึ้นสู่อากาศและแพร่ขยายกว้างขึ้นไปอีก รัฐบาลรัสเซียระบุว่าไม่มีระดับกัมมันตรังสีที่เพิ่มขึ้นอย่างเห็นได้ชัด ไม่ขณะที่กลุ่มกรีนพีซกล่าวโทษรัฐบาลในการปฏิเสธดังกล่าว</doc>
