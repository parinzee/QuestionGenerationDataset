<doc id="85205" url="https://th.wikipedia.org/wiki?curid=85205" title="อังโตนีอู การ์ลูช โชบิง">อังโตนีอู การ์ลูช โชบิง อังโตนีอู การ์ลูช บราซีเลย์รู จี อัลเมย์ดา โชบิง () หรือรู้จักกันดีในอีกชื่อนึงว่า ทอม โจบิม () เกิดเมื่อวันที่ 25 มกราคม ค.ศ. 1927 ที่รีโอเดจาเนโร - ตายเมื่อวันที่ 8 ธันวาคม ค.ศ. 1994 ที่นิวยอร์กซิตี เป็นนักแต่งเพลง นักร้อง นักเปียโนและกีตาร์ชาวบราซิล ผู้บุกเบิกแนวเพลงด้านบอสซาโนวาจนเป็นที่รู้จักไปทั่วโลก เพลงที่มีชื่อเสียงที่สุดของโชบิง คือเพลง The Girl from Ipanema แต่งขึ้นเมื่อปี ค.ศ. 1962 ขับร้องโดยอัสตรุด ชิลเบร์ตู และได้รับรางวัลแกรมมี เมื่อปี ค.ศ. 1965ประวัติ ประวัติ. อังโตนีอู การ์ลูช โชบิงถือกำเนิดมาบนโลกนี้ที่กรุงรีโอเดจาเนโร เมืองหลวงของประเทศบราซิล (ในขณะนั้น) ชีวิตของอังโตนีอู การ์ลูช โชบิงก่อนที่จะเดินเข้าสู่เส้นทางดนตรีคืออาชีพสถาปนิก แต่หลังจากการเดินทางสายอาชีพนี้ ราวช่วงอายุ 20 ปีของเขา อังโตนีอู การ์ลูช โชบิงได้ค้นพบตัวตนของเขาเองว่า ดนตรีคือสิ่งที่มีพลังและอิทธิพลอันยิ่งใหญ่ต่อชีวิตของเขามาก และคือสิ่งที่ทำให้เขามีความสุข อังโตนีอู การ์ลูช โชบิง เริ่มก้าวแรกของเขาสู่เส้นทางดนตรี ด้วยการตระเวนเล่นดนตรีตามไนต์คลับ และยังทำงานในห้องอัดเพื่อเรียนรู้โลกแห่งดนตรีและสั่งสมประสบการณ์ในด้านดนตรีไปเรื่อย ๆ จนกระทั่งในปี ค.ศ. 1954 อาชีพสายดนตรีของเขาได้ก้าวหน้ามาเป็นนักร้องประสานเสียงแบ็กอัปให้กับบิลล์ ฟาร์ และหลังจากนั้นเขาได้เริ่มสายงานนักประพันธ์จริงจังด้วยการร่วมงานกันนักกวีชื่อวีนีซีอุช จี โมไรช์ เป็นก้าวแรกของอังโตนีอู การ์ลูช โชบิง เริ่มชีวิตในวงการดนตรีจากการร่วมงานกับปีชิงกินยา ผู้เป็นตำนานและริเริ่มดนตรีแนวโมเดิร์นบราซิลเลีย (Modern Brazillia) ราวคริสต์ทศวรรษ 1930 นอกจากนี้ โชบิงมีแรงบันดาลใจหลักจากดนตรีแจ๊ส และยังได้รับแรงบันดาลใจในการแต่งเพลงของเขามากมายจากโกลด เดอบูซี และมอรีซ ราแวล นักประพันธ์ชาวฝรั่งเศสที่โด่งดังในยุคอิมเพรสชันนิซึม ในเรื่องเนื้อเพลงส่วนมากที่โชบิงเขียนมักจะเป็นเรื่องราวเกี่ยวกับความรัก การหักหลัง เรื่องราวของการเมือง และที่แน่นอนที่สุด เรื่องราวที่กล่าวถึงความสวยงามและซาบซึ้งธรรมชาติ เช่นเพลง "Mata Atlântica" Forest หรือ "Waters of March" บางทีเป็นเพลงที่เขียนเกี่ยวกับคติชนของประเทศบราซิลและรีโอเดจาเนโร บ้านเกิดของเขาเอง หลังจากอังโตนีอู การ์ลูช โชบิง มีนักกวีและทูตอย่างวีนีซีอุช จี โมไรช์ มาร่วมงานด้วยกันและประสบความสำเร็จมากเมื่อเขาได้รับเชิญไปเล่นที่ละครเวทีเรื่อง Orfeu de Conceição ในปี ค.ศ. 1956 และเพลงที่โด่งดังที่สุดจากการที่เข้าได้เล่นบนเวทีนี้กับทีมนักแต่งเพลง คือเพลง "Se Todos Fossem Iguais A Você" หรือแปลเป็นภาษาอังกฤษว่า Someone to Light Up My Life เพลงนี้ได้รับความนิยมมากจน Sacha Gordine ผู้กำกับภาพยนตร์ชาวบราซิลผู้โด่งดังในสมัยนั้น ได้รับแรงบันดาลใจเป็นอย่างมากที่จะทำภาพยนตร์จากเพลงเหล่านี้ เขาขอให้โชบิงและเพื่อน ๆ แต่งเพลงใหม่ให้กับภาพยนตร์เรื่อง Black Orpheus ที่สร้างในปี 1959 เป็นภาพยนตร์ที่อิงเรื่องราวมาจากละครเวทีเรื่อง Orfeu de Conceição อีกที ภาพยนตร์เรื่องนี้เป็นภาพยนตร์ที่ทำให้ชื่อของอังโตนีอู การ์ลูช โชบิง เป็นที่จักและโด่งดังมากขึ้นไปอีกในฐานะศิลปินเพลงแนวบอสซาโนวาแนวหน้าและคนแรกของประเทศบราซิลโด่งดังไปทั่วโลก โด่งดังไปทั่วโลก. หลังจากที่อังโตนีอู การ์ลูช โชบิง เดินทางไปเยือนสหรัฐอเมริกาและมีโอกาสร่วมงานดนตรีกับสแตน เก็ตซ์ นักแซกโซโฟนที่โด่งดังมากในสมัยนั้น นอกจากนียังมีชูเอา ชิลเบร์ตู นักกีตาร์ชื่อดัง และอัสตรุด ชิลเบร์ตู ภรรยาของเขา ทั้งหมดนี้ได้ร่วมประพันธ์เพลงด้วยกันและผลิตผลงานออกมาเป็นอัลบัม Getz/Gilberto ในปี 1963-1964 อัลบัมดังกล่าวนี้ ได้สร้างความบ้าคลั่งของกระแสเพลงแนวบอสซาโนวาให้กับชาวอเมริกันทั่วประเทศ และกึกก้องไปยังทั่วโลกในเวลาไม่นาน เพลงที่โชบิงเขียนให้กับอัลบัม Getz/Gilberto อย่างเพลง The Girl From Ipanema และเพลง Corcovado ที่ขับร้องโดยอัสตรุด ชิลเบร์ตู ได้กลายมาเป็นส่วนหนึ่งของอัลบัมรวมเพลงแจ๊สอันดับหนึ่ง และทำให้เพลงเหล่านี้ รวมทั้งเก็ตซ์และชิลเบร์ตูกลายมาเป็นศิลปินแจ๊สที่ดังกึกก้องไปทั่วโลก และในปี 1964 ให้หลังจากอัลบัม Getz/Gilberto วางแผงไปไม่นาน รางวัลแกรมมีก็ประกาศออกรางวัลมากมายให้กับอัลบัมนี้และทีมงานที่น่าทึ่งอยู่เบื้องหลัง รางวัลเหล่านี้ได้แก่รางวัลแกรมมีแห่งปี รางวัลอัลบัมดนตรีแจ๊สยอดเยี่ยมแห่งปี รางวัลผู้ประพันธ์กลุ่มหรือเดี่ยว รางวัลบันทึกเสียงยอดเยี่ยม และรางวัลประเภทไม่ใช่เพลงคลาสสิกยอดเยี่ยม ส่วนเพลง The Girl From Ipanema ยังได้รับรางวัลเพลงยอดเยี่ยมแห่งปีอีกด้วย อังโตนีอู การ์ลูช โชบิงรักษาความมั่นคงในวงการเพลงของเขาจนกระทั่งปี ค.ศ. 1994 อังโตนีอู การ์ลูช โชบิงเสียชีวิตด้วยโรคหัวใจล้มเหลว และทิ้งท้ายไว้ด้วยอัลบัม Antonio Brasileiro เพื่อเป็นที่ระลึกของการจากไปของโชบิง แต่ชื่อและผลงานของเขาไม่เคยจากไปจากโลกนี้ แม้ในปัจจุบันที่เพลงที่เข้าแต่งไว้ยังเป็นแรงบันดาลให้ศิลปินมากมายทั่วโลกจนทุกวันนี้เพลงหลังการตายของโชบิง เพลงหลังการตายของโชบิง. เพลงของโชบิงยังคงกึกก้องอยู่ในหูของคนทั่วประเทศ และยังเป็นแรงบันดาลใจศิลปินหลายท่านที่นำเพลงของโชบิงไปเรียบเรียงและขับร้องใหม่อย่างเช่นเอลลา ฟิตซ์เจอรัลด์ หรือแฟรงก์ ซินาตรา ในอัลบัม Ella Abraça Jobim ในปี ค.ศ. 1981 และอัลบัม Francis Albert Sinatra & Antonio Carlos Jobim ปี ค.ศ. 1987 และนอกจากนี้ยังมีเหล่าศิลปินมากมายที่ได้รับแรงบันดาลใจจากโชบิง เช่น Vince Guaraldi, Toninho Horta, Andy Williams, Lambert, Hendricks, & Ross, Tony Bennett, Rosemary Clooney, Diana Krall, Claudine Longet, Sting, Art Garfunkel, George Michael, Oscar Peterson, Herbie Hancock, Chick Corea, และ Toots Thielemans สิ่งที่พิเศษอีกอย่างหนึ่งที่เป็นการไว้อาลัยอังโตนีอู การ์ลูช โชบิงคือการเปลี่ยนชื่อสนามบินจากท่าอากาศยานนานาชาติรีโอเดจาเนโรเป็น "ท่าอากาศยานนานาชาติรีโอเดจาเนโร/กาเลเอา-อังโตนีอู การ์ลูช โชบิง" เพื่อเป็นการระลึกถึงเขาไปเสมอรายชื่ออัลบัมรายชื่ออัลบัม. - Meus Primeiros Passos E Compassos - Black Orpheus (Soundtrack) (1959) - Um encontro no Au bon gourmet (1962) - Getz/Gilberto (1963) - Getz/Gilberto Vol. 2 (1964) - The Composer of Desafinado, Plays (1963) - The Wonderful World of Antonio Carlos Jobim (1964) - The Swinger From Rio (1965) (Sergio Mendes) - Love, Strings and Jobim (1966) - A Certain Mr. Jobim (1967) - Francis Albert Sinatra & Antonio Carlos Jobim (1967) - Wave (1967) - Tide (1970) - Sinatra & Company (1971) - Stone Flower (1972) - Jobim (1973) - Elis & Tom (1974) - Urubu (1976) - Miúcha & Antonio Carlos Jobim - vol. 1 - Miúcha & Antonio Carlos Jobim (1977) - Gravado ao vivo no Canecão - Tom, Vinicius, Toquinho, Miúcha (1977) - Miucha & Tom Jobim - vol. II - Miúcha & Antonio Carlos Jobim (1979) - Sinatra-Jobim Sessions (1979) - Terra Brasilis (1980) - Edu & Tom (1981) - em minas ao vivo (1981) - Gabriela (1983) - Passarim (1987) - Inédito (1987) - Echoes of Rio (1989) - (1990/2000) - Antonio Carlos Jobim and Friends (1993) - Miúcha e Tom Jobim (1994) - Duets II (1994) - Antonio Brasileiro (1994)สื่อที่เกี่ยวข้อง</doc>
