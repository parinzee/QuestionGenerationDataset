<doc id="296865" url="https://th.wikipedia.org/wiki?curid=296865" title="อุทยานแห่งชาตินันทบุรี">อุทยานแห่งชาตินันทบุรี อุทยานแห่งชาตินันทบุรี มีพื้นที่ครอบคลุมท้องที่อำเภอท่าวังผา อำเภอเมืองน่าน และอำเภอบ้านหลวง จังหวัดน่าน เป็นพื้นที่ที่มีความหลากหลายทางชีวภาพ แหล่งต้นน้ำลำธาร พื้นที่แห่งนี้เคยเป็นจุดยุทธศาสตร์ที่สำคัญแห่งหนึ่งในอดีต ภายใต้อิทธิพลของพรรคคอมมิวนิสต์แห่งประเทศไทยลักษณะภูมิประเทศ ลักษณะภูมิประเทศ. เป็นเทือกเขาสูงสลับซับซ้อนวางตัวในแนวเหนือใต้ อยู่ทางทิศตะวันตกของจังหวัดน่าน ระดับความสูงของพื้นที่ประมาณ 300-1,674 เมตร จากระดับน้ำทะเล โดยมี “ยอดดอยวาว” ความสูง 1,674 เมตร จากระดับน้ำทะเล เป็นจุดสูงสุด นอกจากนี้ยังเป็นแหล่งต้นน้ำของลำห้วยหลายสาย ได้แก่ ลำน้ำสมุน ลำน้ำสะเนียน ลำน้ำวาว ลำน้ำยาว ลำน้ำพี้ ลำน้ำตึม ลำน้ำสีพัน ลำน้ำไสล ลำน้ำระพี และลำน้ำคาง เป็นต้นลักษณะภูมิอากาศ ลักษณะภูมิอากาศ. แบ่งออกเป็น 3 ฤดู คือ ฤดูร้อน ตั้งแต่เดือนมีนาคม-พฤษภาคม ฤดูฝน ตั้งแต่เดือนมิถุนายน-ตุลาคม และฤดูหนาว ตั้งแต่เดือนพฤศจิกายน-กุมภาพันธ์ อุณหภูมิเฉลี่ยต่ำสุดประมาณ 8 องศาเซสเซียส และอุณหภูมิสูงสุดประมาณ 41 องศาเซสเซียสการเดินทาง การเดินทาง. จากตัวอำเภอเมืองน่าน ใช้ทางหลวงหมายเลข 1080 ไปยังอำเภอท่าวังผาแล้วเลี้ยวซ้ายไปตามทางหลวงหมายเลข 1148 (ท่าวังผา-สองแคว) ประมาณ 1.5 กิโลเมตร แล้วแยกซ้ายไปตามทางหลวงหมายเลข 1082 (นาหนุน-สบขุ่น) ถึงหลักกิโลเมตรที่ 27 แยกขวามือเข้าไปอีกประมาณ 500 เมตร ถึงที่ทำการอุทยานฯสถานที่ติดต่อ สถานที่ติดต่อ. ที่ทำการอุทยานแห่งชาตินันทบุรี ตำบลผาทอง อำเภอท่าวังผา จังหวัดน่าน 55140 โทรศัพท์: 08-9999-2420, 08-0131-1395แหล่งท่องเที่ยวแหล่งท่องเที่ยว. - ดอยวาว - ดอยผาจิ - บ่อน้ำร้อนโป่งกิ - น้ำตกนันทบุรี - น้ำตกตาดฟ้าร้อง - น้ำตกสองแคว - น้ำตกห้วยพริก - น้ำตกสันติสุข - น้ำตกดอยหมอก</doc>
