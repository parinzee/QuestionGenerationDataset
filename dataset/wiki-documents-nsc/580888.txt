<doc id="580888" url="https://th.wikipedia.org/wiki?curid=580888" title="พรพิชิต พัฒนถาบุตร">พรพิชิต พัฒนถาบุตร พรพิชิต พัฒนถาบุตร (ชื่อเล่น นกน้อย) เกิดเมื่อวันอาทิตย์ที่ 5 พฤศจิกายน พ.ศ. 2499 อาชีพ ธุรกิจบันเทิง และเป็นที่รู้จักในฐานะผู้จัดการส่วนตัวของ ธงไชย แมคอินไตย์ เป็นบุตรคนสุดท้องของ พลโทกอบบุญ พัฒนถาบุตร และนางบัวทอง พัฒนถาบุตร มีพี่น้อง 5 คน คือ สุณิสา (โรเบิร์ตส์), เจษฎา , พลโทภราดร , นกอ้วน (แฝดพี่-ถึงแก่กรรมตอนอายุ 7 เดือน 13 วัน) ส่วนนกน้อย (แฝดน้อง) เป็นลูกคนสุดท้อง โดยหนึ่งในพี่น้องที่เป็นที่รู้จัก คือ พล.ท.ภราดร พัฒนถาบุตร เลขาธิการสภาความมั่นคงแห่งชาติ แต่งตั้งปี 2555ประวัติการศึกษา ประวัติการศึกษา. พรพิชิต พัฒนถาบุตร จบการศึกษาชั้นประถมศึกษา จากโรงเรียนอนุบาลวัดปรินายก ชั้นมัธยมศึกษารุ่น 16 จากโรงเรียนสาธิต วิทยาลัยวิชาการศึกษา ปทุมวัน (ปัจจุบัน -มัธยมสาธิต มหาวิทยาลัยศรีนครินทร์วิโรฒ ปทุมวัน) และบัณฑิตจากมหาวิทยาลัยธรรมศาสตร์ คณะรัฐศาสตร์ วิชาเอก รัฐศาสตร์การระหว่างประเทศ วิชาโท ภาษาอังกฤษ วรรณคดีอังกฤษและการแสดงประวัติการทำงาน ประวัติการทำงาน. พรพิชิต พัฒนถาบุตร เริ่มทำงานครั้งแรกในฝ่ายขายและการตลาดที่สายการบินคาเธ่ย์แปซิฟิคประจำประเทศไทยเป็นเวลา 9 ปี 10 เดือน และระหว่างนั้นก็เริ่มสนใจในวงการบันเทิง รับงานถ่ายโฆษณา เช่นคอฟฟี่เมต คู่รักคู่รส หมู่บ้านพฤกษชาติ โดยรู้จักกับ เบิร์ด ธงไชย แมคอินไตย์ตั้งแต่เบิร์ด ธงไชยยังเป็นพนักงานฝ่ายต่างประเทศของธนาคารกสิกรไทย สาขานานา และต่อมาที่ สาขาท่าพระ และร่วมงานกันในภาพยนตร์ของหม่อมเจ้าทิพยฉัตร ฉัตรชัย เรื่อง "ด้วยรักและผูกพัน" ในปี 2529 โดยการถ่ายภาพยนตร์เรื่องดังกล่าวต้องใช้เวลามากในการถ่ายทำที่ประเทศสวิสเซอร์แลนด์ ทำให้นกน้อย และเบิร์ด ตัดสินใจลาออกจากงานประจำที่ทำอยู่ หลังจากนั้นพี่เต๋อ เรวัต พุทธินันทน์ ได้แนะให้นกน้อยมาทำงานร่วมกับเบิร์ดซึ่งต่อมาเป็นศิลปินในสังกัดแกรมมี่อย่างเต็มตัว เนื่องจากขณะนั้นเบิร์ดกำลังโด่งดังจากงานเพลงอัลบั้มแรก "หาดทราย สายลม สองเรา" แต่ยังขาดเรื่องการจัดตารางเวลาและการปฏิบัติงาน จึงเป็นจุดเริ่มต้นของการเป็นผู้จัดการส่วนตัวของเบิร์ดจนทุกวันนี้ นอกจากการเป็นผู้จัดการและที่ปรึกษาบริษัทแล้ว นกน้อย-พรพิชิต พัฒนถาบุตร ยังมีความสามารถในด้านการแต่งเพลง อย่างเช่นเพลง "นางนวล" "หัวใจช้ำๆ" ซึ่งเป็นสองเพลงดังในอัลบั้ม "ส.ค.ส." ของเบิร์ดในปี 2531 โดยทำงานร่วมกับเรวัต พุทธินันทน์ในอัลบั้มนั้นความภาคภูมิใจความภาคภูมิใจ. - 29 มกราคม 2556 รับพระราชทานเหรียญกาชาดสมนาคุณ ชั้น 2 จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ</doc>
