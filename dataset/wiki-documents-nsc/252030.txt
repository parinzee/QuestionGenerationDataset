<doc id="252030" url="https://th.wikipedia.org/wiki?curid=252030" title="สหวิริยาสตีลอินดัสตรี">สหวิริยาสตีลอินดัสตรี บริษัท สหวิริยาสตีลอินดัสตรี จำกัด (มหาชน) ( หรือ SSI) เป็น กลุ่มธุรกิจผลิตเหล็กแผ่นรีดร้อนชนิดม้วนรายแรกและรายใหญ่ที่สุดของประเทศไทยประวัติประวัติ. - จดทะเบียน ประเภทบริษัทจำกัด วันที่ 13 มีนาคม พ.ศ. 2533 - จดทะเบียน ประเภทบริษัทมหาชนจำกัด วันที่ 24 กุมภาพันธ์ พ.ศ. 2537ข้อมูลทั่วไป ข้อมูลทั่วไป. บริษัท สหวิริยาสตีลอินดัสตรี จำกัด (มหาชน) หรือ เอสเอสไอ เป็นผู้ผลิตเหล็กแผ่นรีดร้อนชนิดม้วนรายแรกและรายใหญ่ที่สุดของประเทศไทยด้วยกำลังการผลิตสูงสุด2.4 ล้านตันต่อปี มูลค่าการลงทุนเริ่มต้นกว่า 13,300 ล้านบาท หรือ 500 ล้านดอลลาร์สหรัฐ ในปี 2547 เอสเอสไอได้เริ่มดำเนินการผลิตเหล็กแผ่นรีดร้อนปรับผิวและเคลือบน้ำมัน กำลังการผลิตสูงสุด 1 ล้านตันต่อปี มูลค่าการลงทุนกว่า 1,000 ล้านบาท และลงทุนในโครงการขยายกำลังการผลิตเหล็กแผ่นรีดร้อนชนิดม้วนจากเดิม 2.4 ล้านตัน เป็น 4 ล้านตันต่อปี มูลค่าการลงทุนกว่า 3,600 ล้านบาท ซึ่งดำเนินการเสร็จสมบรูณ์แล้วในเดือนกุมภาพันธ์ 2548ผลิตภัณฑ์และการผลิต ผลิตภัณฑ์และการผลิต. โรงงานผลิตเหล็กแผ่นรีดร้อนของเอสเอสไอมีกำลังผลิตเหล็กแผ่นรีดร้อน 2.4 ล้านตันต่อปี และเพิ่มเป็น 4 ล้านตันต่อปีในปี 2548 นับเป็นกำลังการผลิตที่มากที่สุดในเอเชียตะวันออกเฉียงใต้ โดยใช้เทคโนโลยีการผลิตอันทันสมัยมุ่งผลิตเหล็กแผ่นรีดร้อนที่มีมาตรฐานสูง ผ่านการรับรองคุณภาพมาตรฐานสากลทั้งในประเทศและต่างประเทศ เพื่อตอบสนองความต้องการหลากหลายแบบของกลุ่มลูกค้าในอุตสาหกรรมต่าง ๆ เอสเอสไอได้ลงทุนเพิ่มเติมในโครงการเหล็กแผ่นรีดร้อนชนิดม้วนประเภทล้างผิวและเคลือบน้ำมันด้วยกำลังการผลิตสูงสุด 1,000,000 ตันต่อปี ซึ่งมีที่ตั้งอยู่ในอาณาเขตเดียวกันกับโรงงานผลิตเหล็กแผ่นรีดร้อนชนิดม้วน ณ อำเภอบางสะพาน จังหวัดประจวบคีรีขันธ์การล้มละลายของ SSI การล้มละลายของ SSI. การล้มละลายของ SSI มีการลงข่าว เมื่อวันที่ 1 ตุลาคม พ.ศ. 2558 บริษัท สหวิริยาสตีลอินดัสตรี จำกัด (มหาชน) ได้ส่งหนังสือสารสนเทศมาที่ตลาดหลักทรัพย์แห่งประเทศไทย โดยมีหัวข้อข่าว "การผิดนัดชำระหนี้ และยื่นคำร้องขอฟื้นฟูกิจการต่อศาลของ SSI" เนื่องจาก SSI ต้องออกหน้ารับหนี้แทน บริษัท สหวิริยาสตีลอินดัสตรี ยูเค จำกัด ราว 2.8 หมื่นล้านบาท หลังธนาคารเจ้าหนี้ 3 รายใหญ่บีบให้ชำระหนี้ที่ค้าง หลังเห็นว่าฐานะการเงิน SSI UK ประสบปัญหาย่ำแย่ลงอย่างมาก SSI UK ไม่สามารถที่จะชำระหนี้ให้เจ้าหนี้ได้ตามกำหนด ในฐานะที่ SSI เป็นผู้ค้ำประกันหนี้ซึ่งไม่สามารถที่จะชำระหนี้ได้เช่นกัน จึงยื่นเรื่องต่อศาลล้มละลาย ขอฟื้นฟูกิจการต่อศาล</doc>
