<doc id="158644" url="https://th.wikipedia.org/wiki?curid=158644" title="เปลื้อง ณ นคร">เปลื้อง ณ นคร เปลื้อง ณ นคร (4 กันยายน พ.ศ. 2452 - 25 ตุลาคม พ.ศ. 2541) นักวิชาการด้านภาษาไทย เป็นผู้แต่งปทานุกรมนักเรียน และพจนานุกรม เปลื้อง ณ นคร เกิดเมื่อวันที่ 4 กันยายน พ.ศ. 2452 ที่จังหวัดสงขลา เป็นบุตรชายคนโตของขุนเทพภักดี (เล็ก) และนางยกฮิ่น ณ นคร มีน้องร่วมบิดามารดา 5 คน ได้แก่- นายประยูร ณ นคร - นายสมนึก ณ นคร - นางประดับ สุภาไชยกิจ - นางสาวประจวบ ณ นคร - นางประนอม วิเศษกุล เปลื้อง ณ นคร รับราชการกระทรวงธรรมการรุ่นเดียวกับ สด กูรมะโรหิต และศักดิ์เกษม หุตาคม มีผลงานเขียนเรื่องอ่านเล่น สารคดี เรียงความ รวมถึงงานแปลเป็นจำนวนมาก โดยใช้นามปากกา "นายตำรา ณ เมืองใต้" ส่วนงานเขียนด้านวิชาการ จะใช้ชื่อจริง หรือนามปากกา "ป. ณ นคร" ผลงานที่มีชื่อเสียงที่สุดของ เปลื้อง ณ นคร คือ ปทานุกรมนักเรียน และพจนานุกรมฉบับ เปลื้อง ณ นคร (ตีพิมพ์โดยสำนักพิมพ์ไทยวัฒนาพานิช) หนังสือชุด "เล่าเรื่อง" (เล่าเรื่องขุนช้างขุนแผน เล่าเรื่องพระอภัยมณี ฯลฯ) (เป็นผลงานเขียนร่วมกับสง่า กาญจนาคพันธุ์) นวนิยายแปล เช่นเรื่อง เดอะก็อดฟาเธอร์, โลลิตา, ราชาปารีส, หญิงกรุงโรม, ราชบังลังก์รุสเซีย (แปลจาก Nicholas and Alexandra ของ Robert K. Massie) เปลื้อง ณ นคร ถึงแก่กรรมเมื่อวันที่ 25 ตุลาคม พ.ศ. 2541 สิริอายุ 89 ปี</doc>
