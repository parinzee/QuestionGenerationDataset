<doc id="232566" url="https://th.wikipedia.org/wiki?curid=232566" title="เฮนรี เพอร์ซีย์ เอิร์ลแห่งนอร์ทธัมเบอร์แลนด์ที่ 2">เฮนรี เพอร์ซีย์ เอิร์ลแห่งนอร์ทธัมเบอร์แลนด์ที่ 2 เฮนรี เพอร์ซีย์ เอิร์ลแห่งนอร์ทธัมเบอร์แลนด์ที่ 2 () (3 กุมภาพันธ์ ค.ศ. 1392 - 22 พฤษภาคม ค.ศ. 1455) เฮนรี เพอร์ซีย์เป็นขุนนางชาวอังกฤษที่เป็นบุตรของเฮนรี “ฮอทเสปอร์” เพอร์ซีย์และเอลิสซาเบธ เดอ มอร์ติเมอร์ (Elizabeth de Mortimer) บุตรีของเอ็ดมันด์ มอร์ติเมอร์ เอิร์ลแห่งมาร์ชที่ 3 (Edmund Mortimer, 3rd Earl of March) และ ฟิลลิปปา แพลนทาเจเน็ท เคานเทสแห่งอัลสเตอร์ที่ 5 เฮนรี เพอร์ซีย์ได้รับการฟื้นฟูกลับมาในราชสำนักในปี ค.ศ. 1416 โดย สมเด็จพระเจ้าเฮนรีที่ 5 โดยได้รับอสังหาริมทรัพย์ของเอิร์ลแห่งนอร์ทธัมเบอร์แลนด์ที่ 1 คืนและก่อตั้งอาณาจักรเอิร์ลของตนเองใหม่ เชื่อกันว่าเฮนรี เพอร์ซีย์มีความจงรักภักดีต่อสมเด็จพระเจ้าเฮนรีที่ 5 จนกระทั่งเสด็จสวรรคตเมื่อวันที่ 31 สิงหาคม ค.ศ. 1422 เมื่อพระราชโอรสผู้มีพระชนมายุเพียงพรรษาเดียวขึ้นครองราชย์เป็นสมเด็จพระเจ้าเฮนรีที่ 6 เฮนรี เพอร์ซีย์ก็ได้เป็นสมาชิกในสภาผู้สำเร็จราชการแทนพระองค์ในต้นรัชสมัย ต่อมาเพอร์ซีย์ก็มีส่วนร่วมในสงครามดอกกุหลาบซึ่งทำให้สถานะการณ์ของเพอร์ซีย์ค่อนข้างลำบากเพราะเพอร์ซีย์มีความภักดีต่อราชวงศ์แลงคาสเตอร์ แต่แอนน์ เดอ มอร์ติเมอร์ (Anne Mortimer) ผู้เป็นลูกพี่ลูกน้องและลูกชายริชาร์ด แพลนทาเจเน็ท ดยุคแห่งยอร์คที่ 3เป็นประมุขของราชวงศ์ยอร์ค เมื่อวันที่ 22 พฤษภาคม ค.ศ. 1455 เพอร์ซีย์ก็ต่อสู้ทางฝ่ายแลงคาสเตอร์ในยุทธการเซนต์อัลบันส์ครั้งที่ 1 ซึ่งเป็นยุทธการแรกของสงครามดอกกุหลาบ และเสียชีวิตในยุทธการการสมรสและบุตร การสมรสและบุตร. เพอร์ซีย์แต่งงานกับเลดี้เอเลเนอร์ เนวิลล์บุตรีของราล์ฟ เนวิลล์ เอิร์ลแห่งเวสต์มอร์แลนด์ที่ 1 (Ralph Neville, 1st Earl of Westmorland) กับภรรยาคนที่สองโจน โบฟอร์ท ผู้เป็นพี่น้องกับริชาร์ด เนวิลล์ เอิร์ลแห่งซอลสบรีที่ 5 และซิซิลิ เนวิลล์ผู้เป็นพระมารดาของสมเด็จพระเจ้าเอ็ดเวิร์ดที่ 4 และสมเด็จพระเจ้าริชาร์ดที่ 3. เพอร์ซีย์และเอเลเนอร์มีลูกด้วยกันสิบคนบางคนก็ได้แก่:- เฮนรี เพอร์ซีย์ เอิร์ลแห่งนอร์ทธัมเบอร์แลนด์ที่ 3 (25 กรกฎาคม ค.ศ. 1421 - 29 มีนาคม ค.ศ. 1461ในยุทธการโทว์ทัน) - เลดี้แคทเธอริน เพอร์ซีย์ สมรสกับเอ็ดมันด์ เกรย์ เอิร์ลแห่งเค้นท์ที่ 1 - ทอมัส เพอร์ซีย์ บารอนแห่งเอเกรมอนท์ที่ 1 (29 พฤศจิกายน ค.ศ. 1422 - 10 กรกฎาคม ค.ศ. 1460ในยุทธการนอร์ทแธมตัน) - เซอร์ราล์ฟ เพอร์ซีย์ (เสียชีวิต 25 April ค.ศ. 1464ในยุทธการเฮ็ดจลีย์มัวร์) - วิลเลียม เพอร์ซีย์</doc>
