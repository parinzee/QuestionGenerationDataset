<doc id="287046" url="https://th.wikipedia.org/wiki?curid=287046" title="กีฬาเกียร์สัมพันธ์">กีฬาเกียร์สัมพันธ์ กีฬาเกียร์สัมพันธ์ หรือ เกียร์เกมส์ เป็นการจัดการแข่งขันกีฬาของนิสิต นักศึกษาคณะวิศวกรรมศาสตร์จากทุกสถาบันทั่วประเทศไทย ซึ่งจัดโดยสหพันธ์นิสิตนักศึกษาวิศวกรรมศาสตร์แห่งประเทศไทย (สนวท.) และมีสถาบันต่างๆหมุนเวียนกันเป็นเจ้าภาพจัดงานประวัติและความเป็นมา ประวัติและความเป็นมา. การแข่งขันกีฬาในหมู่คณะวิศวกรรมศาสตร์นั้นแต่เดิมเรียกว่า "กีฬา 8 เกียร์" (8 Gear) หมายถึงการแข่งขันกีฬาระหว่างสถาบันการศึกษาที่ทำการสอนในสาขาวิศวกรรมศาสตร์ มีอยู่ด้วยกัน8สถาบันโดยมีวัตถุประสงค์คือ ต้องการเสริมสร้างความสัมพันธ์กันระหว่างนิสิตนักศึกษา ในสาขาวิศวกรรมศาสตร์จากทุกสถาบัน ซึ่งก่อให้เกิดผลคือ1. มีการแลกเปลี่ยนทางด้านวิชาการมากขึ้น นำมาซึ่งระดับมาตรฐานทางการศึกษา 2. เสริมสร้างจรรยาบรรณของการเป็นวิศวกรที่ดีในอนาคต ดังนั้นพอจะกล่าวได้ว่า กีฬา8เกียร์ กำเนิดขึ้นเพื่อก่อให้เกิดความสามัคคีในหมู่วิชาการของชาติตั้งแต่ยังศึกษาอยู่นั้นเอง และก่อให้เกิดการรู้จัก เข้าใจกันของวิศวกรต่างสถาบัน ซึ่งเป็นผลดีในอนาคตในการร่วมมือกันทำงานอย่างมีประสิทธิภาพ เริ่มแรกของการแข่งขันกีฬานี้ สมาชิกที่เข้าร่วมการแข่งขันมีไม่ครบ 8 สถาบันจึงยังไม่เรียกว่าเกียร์ 8 สถาบัน ซึ่งในระยะบุกเบิกนั้นมีเพียง 4 สถาบันเท่านั้น อันได้แก่ มหาวิทยาลัยเกษตรศาสตร์ จุฬาลงกรณ์มหาวิทยาลัย มหาวิทยาลัยขอนแก่น และมหาวิทยาลัยเชียงใหม่ และในระยะต่อมาก็มีสถาบันการศึกษาที่เปิดสอนสาขาวิศวกรรมศาสตร์เพิ่มอีก 4 แห่งและส่งนักกีฬาเข้าร่วมแข่งขันด้วย ทำให้การแข่งขันกีฬา8เกียร์สมบูรณ์ขึ้นและเรียกว่า กีฬา 8เกียร์ มาโดยตลอด ซึ่งสถาบันการศึกษาที่เปิดสอนสาขาวิศวกรรมศาสตร์เพิ่มอีก 4 แห่งได้แก่ มหาวิทยาลัยสงขลานครินทร์ สถาบันเทคโนโลยีพระจอมเกล้า ทั้ง3วิทยาเขต คือวิทยาเขตธนบุรี วิทยาเขตลาดกระบัง และวิทยาเขตพระนครเหนือ(ในสมัยนั้นยังคงเป็นสถาบันเดียวกันอยู่) จึงเป็นจุดเริ่มต้นของการแข่งขันกีฬา 8 เกียร์อย่างสมบูรณ์ โดยสรุปแล้วสถาบันการศึกษาที่เข้าร่วมการแข่งขันกีฬา 8 เกียร์ ทั้ง 8 สถาบันมีดังนี้1. มหาวิทยาลัยเกษตรศาสตร์ 2. มหาวิทยาลัยขอนแก่น 3. จุฬาลงกรณ์มหาวิทยาลัย 4. มหาวิทยาลัยเชียงใหม่ 5. มหาวิทยาลัยสงขลานครินทร์ 6. มหาวิทยาลัยเทคโนโลยีพระจอมเกล้าพระนครเหนือ 7. มหาวิทยาลัยเทคโนโลยีพระจอมเกล้าธนบุรี 8. สถาบันเทคโนโลยีพระจอมเกล้าเจ้าคุณทหารลาดกระบัง ในระยะต่อมาเมื่อมีความต้องการทางด้านวิศวกรรมศาสตร์เพิ่มมากขึ้น จึงทำให้สถาบันอื่นๆ ได้เริ่มเปิดทำการสอนในสาขาวิศวกรรมศาสตร์ ทำให้ในระยะเวลาต่อมาก็มีสถาบันเพิ่มมากขึ้น ยังผลให้มีเกียร์เพิ่มมากขึ้น และมีความต้องการจะเข้าร่วมในการแข่งขันกีฬาดังกล่าว ทำให้รูปแบบของกีฬา 8 เกียร์ เปลี่ยนไปกลายเป็น”กีฬาเกียร์สัมพันธ์” โดยมีสถาบันทีมีอยู่เดิมซึ่งอาจเปลี่ยนแปลงชื่อไปบ้างและสถาบันใหม่ที่เข้ามาใหม่ ปัจจุบัน มีมหาวิทยาลัยที่เข้าร่วมทั้งหมด 31 มหาวิทยาลัยการจัดการแข่งขัน การจัดการแข่งขัน. สำหรับการแข่งขันกีฬา 8 เกียร์ (8 Gear) นั้น จัดมาทั้งหมด 13 ครั้ง ก่อนที่จะเปลี่ยนมาเป็นชื่อกีฬาเกียร์สัมพันธ์ เนื่องจากมีสถาบันเข้าร่วมมากยิ่งขึ้น โดยที่ผ่านมาได้มีสถาบันต่างๆเป็นเจ้าภาพจัดงาน ดังนี้สถาบันที่เข้าร่วมสถาบันที่เข้าร่วม. - จุฬาลงกรณ์มหาวิทยาลัย - มหาวิทยาลัยเกษตรศาสตร์ - มหาวิทยาลัยกรุงเทพ - มหาวิทยาลัยสงขลานครินทร์ - มหาวิทยาลัยขอนแก่น - มหาวิทยาลัยเชียงใหม่ - มหาวิทยาลัยเทคโนโลยีพระจอมเกล้าธนบุรี - มหาวิทยาลัยเทคโนโลยีพระจอมเกล้าพระนครเหนือ - มหาวิทยาลัยเทคโนโลยีมหานคร - มหาวิทยาลัยเทคโนโลยีราชมงคลธัญบุรี - มหาวิทยาลัยเทคโนโลยีสุรนารี- มหาวิทยาลัยธรรมศาสตร์ - มหาวิทยาลัยธุรกิจบัณฑิตย์ - มหาวิทยาลัยนเรศวร - มหาวิทยาลัยบูรพา - มหาวิทยาลัยมหิดล - มหาวิทยาลัยแม่โจ้ - มหาวิทยาลัยรังสิต - มหาวิทยาลัยรามคำแหง - มหาวิทยาลัยศรีนครินทรวิโรฒ- มหาวิทยาลัยศรีปทุม - มหาวิทยาลัยศิลปากร - มหาวิทยาลัยเกษมบัณฑิต - มหาวิทยาลัยสยาม - มหาวิทยาลัยหอการค้าไทย - มหาวิทยาลัยอัสสัมชัญ - มหาวิทยาลัยอุบลราชธานี - สถาบันเทคโนโลยีปทุมวัน - สถาบันเทคโนโลยีพระจอมเกล้าเจ้าคุณทหารลาดกระบัง - มหาวิทยาลัยวลัยลักษณ์ - มหาวิทยาลัยมหาสาคาม</doc>
