<doc id="200642" url="https://th.wikipedia.org/wiki?curid=200642" title="โตะชิอะกิ นิชิโอะกะ">โตะชิอะกิ นิชิโอะกะ โตะชิอะกิ นิชิโอะกะ () อดีตนักมวยสากลชาวญี่ปุ่น เกิดเมื่อวันที่ 25 กรกฎาคม พ.ศ. 2519 ที่เมืองคะโกะงะวะ จังหวัดเฮียวโงะ ประเทศญี่ปุ่น นิชิโอกะเป็นนักมวยถนัดซ้าย มีหมัดซ้ายที่หนัก โดยถือเป็นคู่ปรับคนสำคัญของ วีระพล นครหลวงโปรโมชั่น นักมวยชาวไทย ที่เคยชกด้วยกันมาทั้งหมด 4 ครั้ง แต่นิชิโอะกะไม่สามารถเอาชนะวีระพลได้เลย โดยเป็นการเสมอ 2 ครั้ง แพ้คะแนน 2 ครั้ง เมื่อครั้งชกชิงแชมป์โลกรุ่นแบนตั้มเวท ของ WBC แต่เมื่อเลื่อนรุ่นขึ้นไปชกในรุ่นซูเปอร์แบนตั้มเวท นิชิโอะกะสามารถเอาชนะคะแนน นภาพล เกียรติศักดิ์โชคชัย ในการชิงแชมป์เฉพาะกาลในรุ่นนี้ที่ว่างของ WBC ไปได้ ซึ่งนภาพลถือเป็นนักมวยรุ่นน้องของวีระพล เพราะอยู่ในสังกัดเดียวกัน และมีวีระพลเป็นเทรนเนอร์ด้วย เมื่อนิชิโอะกะเป็นแชมป์โลกแล้ว สามารถป้องกันตำแหน่งได้หลายต่อหลายครั้งอย่างสวยงาม และหลายครั้งยังเป็นการไปชกถึงสหรัฐอเมริกาและเม็กซิโกอีก จนกระทั่งกลายเป็นนักมวยที่มีชื่อเสียงขึ้นมา จนกระทั่งในกลางปี พ.ศ. 2555 จึงได้ถูกประกบคู่ให้ล้มแชมป์โลกในรุ่นนี้กับแชมป์ของ WBO คือ โนนิโต โดแนร์ นักมวยระดับซูเปอร์สตาร์ชาวฟิลิปปินส์ สัญชาติอเมริกัน ผลการชกปรากฏว่า โดแนร์เอาชนะทีเคโอได้ไปอย่างเด็ดขาดในยกที่ 9 ส่วนนิชิโอะกะซึ่งอายุมากถึง 36 ปี แล้ว ก็ได้แขวนนวมไปหลังการชกครั้งนี้ หลังแขวนนวม ชินิโอะกะได้เปิดธุรกิจค่ายมวยเป็นของตนเองที่เมืองโคเบะ โดยได้เชิญวีระพลซึ่งเป็นคู่ปรับเก่ามาเป็นแขกรับเชิญในวันเปิดตัวด้วยเกียรติประวัติเกียรติประวัติ. - แชมป์ญี่ปุ่นรุ่นแบนตั้มเวท (2541- 2542) - แชมป์โลกเฉพาะกาลรุ่นซูเปอร์แบนตั้มเวท WBC- ชิง 15 กันยายน 2551 ชนะคะแนน นภาพล เกียรติศักดิ์โชคชัย ที่ โยะโกะฮะมะ ญี่ปุ่น- 20 ธันวาคม 2551 ได้รับแต่งตั้งให้เป็นแชมป์โลกตัวจริง - ป้องกันแชมป์ครั้งที่ 1, 3 มกราคม 2552 ชนะน็อค เจนาโร การ์เซีย ยก 12 ที่ โยะโกะฮะมะ ญี่ปุ่น - ป้องกันแชมป์ครั้งที่ 2, 23 พฤษภาคม 2552 ชนะน็อค จอห์นนี่ กอนซาเลส ยก 3 ที่ มอนเตร์เรย์ เม็กซิโก - ป้องกันแชมป์ครั้งที่ 3, 10 ตุลาคม 2552 ชนะน็อค อีแวน เฮอร์นันเดซ ยก 3 ที่ สนามกีฬาแห่งชาติโยะโยะกิ ญี่ปุ่น - ป้องกันแชมป์ครั้งที่ 4, 30 เมษายน 2553 ชนะน็อค บัลเวก บันโกยัน ยก 5 ที่ นิปปอน บูโดกัง ญี่ปุ่น - ป้องกันแชมป์ครั้งที่ 5, 24 ตุลาคม 2553 ชนะคะแนน แรนดัล มันโรว์ ที่ เรียวโงกุ โคกุงิกัง ญี่ปุ่น - ป้องกันแชมป์ครั้งที่ 6, 8 เมษายน 2554 ชนะน็อค มัวริซิโอ้ ฮาเวียร์ มูนอซ ที่ โคเบะ ญี่ปุ่น - ป้องกันแชมป์ครั้งที่ 7, 1 ตุลาคม 2554 ชนะคะแนน ราฟาเอล มาร์เกวช ที่ ลาสเวกัส สหรัฐอเมริกา - ป้องกันแชมป์ครั้งที่ 8, 13 ตุลาคม 2555 แพ้ทีเคโอ โนนิโต โดแนร์ ยก 9 ที่ ลอสแอนเจลิส สหรัฐอเมริกา- เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตั้มเวท WBC เมื่อ 25 มิถุนายน 2543 แพ้คะแนน วีระพล นครหลวงโปรโมชั่น ที่ จังหวัดเฮียวโงะ ญี่ปุ่น - ชิงแชมป์โลกรุ่นแบนตั้มเวท WBC เมื่อ 1 กันยายน 2544 เสมอกับ วีระพล นครหลวงโปรโมชัน ที่ โยะโกะฮะมะ ญี่ปุ่น - ชิงแชมป์โลกรุ่นแบนตั้มเวท WBC เมื่อ 4 ตุลาคม 2546 เสมอกับ วีระพล นครหลวงโปรโมชัน ที่ เรียวโงกุ โคกุงิ ญี่ปุ่น - ชิงแชมป์โลกรุ่นแบนตั้มเวท WBC เมื่อ 6 มีนาคม 2547 แพ้คะแนน วีระพล นครหลวงโปรโมชัน ที่ ไซตะมะ ญี่ปุ่น</doc>
