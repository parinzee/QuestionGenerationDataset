<doc id="230909" url="https://th.wikipedia.org/wiki?curid=230909" title="โรงเรียนสตรีศรีน่าน">โรงเรียนสตรีศรีน่าน โรงเรียนสตรีศรีน่าน เป็นโรงเรียนมัธยมศึกษาขนาดใหญ่ สังกัดกองการมัธยมศึกษา กรมสามัญศึกษา กระทรวงศึกษาธิการ เดิมตั้งอยู่ริมฝั่งแม่น้ำน่านบริเวณบ้านพักผู้ว่าราชการจังหวัด เปิดทำการสอนตั้งแต่วันที่ 1 กุมภาพันธ์ พ.ศ. 2468 ต่อมาย้ายไปอยู่ ณ สำนักงานการประถมศึกษาจังหวัดน่านและโรงเรียนราชานุบาลปัจจุบัน สุดท้ายย้ายมาอยู่ ณ บริเวณริมฝั่งแม่น้ำน่านแทนที่ โรงเรียนศรีสวัสดิ์วิทยาคารเดิมประวัติ ประวัติ. โรงเรียนสตรีศรีน่าน จังหวัดน่าน ก่อตั้งขึ้นเมื่อวันที่ ๑ กุมภาพันธ์ พ.ศ. ๒๔๖๘ ณ ริมฝั่งแม่น้ำน่านบริเวณบ้านพักผู้ว่าราชการจังหวัดน่านปัจจุบัน แต่เนื่องจากกระแสน้ำได้เซาะตลิ่งพัง จึงได้ย้ายไปอยู่ ณ สำนักงานการประถมศึกษาจังหวัด (ปัจจุบันเป็นที่ตั้งโรงเรียนราชานุบาล) จัดสอนแบบโรงเรียนรัฐบาล แผนกสตรีประจำจังหวัด มีนักเรียน ๒๓ คน ครู ๒ คน จนถึงวันที่ ๑ กุมภาพันธ์ พ.ศ. ๒๔๖๘ ได้รับคำสั่งมณฑลพายัพให้ตั้งขึ้นเป็นโรงเรียนสตรีประจำจังหวัดน่าน เปิดสอนตั้งแต่ระดับชั้น ป.๑ – ป.๓ จนถึงวันที่ ๑๐ สิงหาคม พ.ศ. ๒๔๘๒ กระทรวงศึกษาธิการได้ตั้งชื่อโรงเรียนเป็น “โรงเรียนสตรีศรีน่าน” จัดการเรียนการสอนระดับชั้นมัธยมศึกษาปีที่ ๑ ถึงระดับชั้นมัธยมศึกษาปีที่ ๖ ต่อมาในปี พ.ศ. ๒๕๑๖ กรมสามัญศึกษามีนโยบายขยายการศึกษาระดับมัธยมศึกษาตอนปลายในส่วนภูมิภาค ประกอบกับจำนวนนักเรียนได้เพิ่มขึ้นทุกปี และสถานที่เล่าเรียนคับแคบ จึงได้ย้ายโรงเรียนมาอยู่ ณ ที่ตั้งปัจจุบัน เลขที่ ๒๒๖/๒๔ ถนนมะโน ตำบลในเวียง อำเภอเมือง จังหวัดน่าน ในปี ๒๕๐๕ โรงเรียนเปิดโปรแกรมศิลป์ภาษาและรับนักเรียนชายเข้าศึกษาต่อในระดับชั้นมัธยมศึกษาตอนปลาย และในปี พ.ศ. ๒๕๓๕ ได้เปิดรับนักเรียนชายเข้าศึกษาต่อในระดับชั้นมัธยมศึกษาปีที่ ๑ เป็นโรงเรียนสหศึกษา ต่อมาในปี พ.ศ. ๒๕๔๖ ได้โอนมาสังกัดสำนักงานคณะกรรมการการศึกษาขั้นพื้นฐาน สำนักงานเขตพื้นที่การศึกษาน่าน เขต ๑ ในปี พ.ศ. ๒๕๕๓ ได้โอนมาสังกัดสำนักงานเขตพื้นที่การศึกษามัธยมศึกษา เขต ๓๗ (แพร่-น่าน) สำนักงานคณะกรรมการการศึกษาขั้นพื้นฐาน เปิดสอนตั้งแต่ระดับชั้นมัธยมศึกษาปีที่ ๑ ถึงระดับชั้นมัธยมศึกษาปีที่ ๖ ปัจจุบันโรงเรียนมีพื้นที่ทั้งหมด ๑๙ ไร่ ๗๙.๔ ตารางวา โรงเรียนสตรีศรีน่านเป็นโรงเรียนมัธยมศึกษาขนาดใหญ่ เป็นที่ตั้งของศูนย์วัฒธรรมจังหวัดน่าน ศูนย์สิ่งแวดล้อมศึกษาจังหวัดน่าน ศูนย์พัฒนาการเรียนการสอนภาษาอังกฤษ (ERIC) สำนักงานเขตพื้นที่การศึกษามัธยมศึกษา เขต ๓๗ สำนักงานกลุ่มโรงเรียนเมือง ๑ และ ศูนย์ประสายงานเอเอฟเอส เขตน่าน ปัจจุบัน (ปีการศึกษา ๒๕๕๓) เปิดการเรียนการสอนตั้งแต่ระดับชั้นมัธยมศึกษาปีที่ ๑ ถึงชั้นมัธยมศึกษาปีที่ ๖สัญลักษณ์ประจำโรงเรียนสัญลักษณ์ประจำโรงเรียน. - คติพจน์ : "ปญฺญา โลกสฺมิ ปชฺโชโต" อ่านว่า "ปัน-ญา -โล-กะ-สะ-มิ ปัด-โช-โต" แปลว่า "ปัญญาเป็นแสงสว่างในโลก" - ตราประจำโรงเรียน : วงกลมซ้อนกันสองวง มีอักษรย่อ ศ.น. - พระพุทธรูปประจำโรงเรียน : พระพุทธสิริมงคล - สีประจำโรงเรียน : "เขียว-ขาว"- สีเขียว หมายถึง ความเจริญก้าวหน้า - สีขาว หมายถึง ความเป็นผู้รู้กระจ่างแจ้ง - ต้นไม้ประจำโรงเรียน : ต้นพิกุล - ปรัชญาโรงเรียน : เรียนเก่ง เคร่งวินัย น้ำใจงาม ความประพฤติดี มีคุณธรรมรายนามผู้บริหารโรงเรียนสตรีศรีน่านศิษย์เก่าที่มีชื่อเสียงศิษย์เก่าที่มีชื่อเสียง. - ยลดา สวนยศ - นายกสมาคมสตรีข้ามเพศแห่งประเทศไทย, มิสอัลคาซ่าร์ ประจำปี 2005 - ธีธัช จรรยาศิริกุล - รองชนะเลิศอันดับที่ 1(อันดับที่2) รายการ The Star ค้นฟ้าคว้าดาว ปีที่ 10 - จิรกิตติ์ คูอาริยะกุล - นักแสดงวัยรุ่นชาย สังกัด จีเอ็มเอ็ม แกรมมี่ - ภาสกร สารรัตนะ - นักแสดงวัยรุ่นชาย สังกัดพจน์ อานนท์</doc>
