<doc id="265121" url="https://th.wikipedia.org/wiki?curid=265121" title="เฟธ (อัลบั้มจอร์จ ไมเคิล)">เฟธ (อัลบั้มจอร์จ ไมเคิล) เฟธ () เป็นผลงานอัลบั้มแรกในฐานะศิลปินเดี่ยวของ จอร์จ ไมเคิล ออกวางขายเมื่อเดือนตุลาคม ค.ศ. 1987 กับสังกัดโคลัมเบียเรเคิดส์/อีพิกเรเคิดส์ อัลบั้มนี้ได้รับหลายรางวัล รวมถึงอัลบั้มแห่งปีจากรางวัลแกรมมี่ และยังประสบความสำเร็จด้านยอดขายในสหรัฐอเมริกา มียอดขาย 1 ล้านชุดเมื่อเปิดตัว ถือเป็นยอดขายที่ขายได้มากที่สุดใน 1 อาทิตย์ของศิลปินป็อปจากอังกฤษ ถึงปัจจุบันอัลบั้มขายได้มากกว่า 20 ล้านชุดทั่วโลก ได้รับรางวัลแผ่นเสียงเพชร จาก RIAA อัลบั้มชุดนี้มีซิงเกิ้ลติดท็อป 5 ถึง 6 เพลง และในปี 2003 นิตยสารโรลลิงสโตนจัดอันดับให้อยู่อันดับ 480 ของ 500 อัลบั้มที่ยอดเยี่ยมที่สุดตลอดกาล</doc>
