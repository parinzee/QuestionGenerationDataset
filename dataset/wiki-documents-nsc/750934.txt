<doc id="750934" url="https://th.wikipedia.org/wiki?curid=750934" title="ลิตเทิลมิกซ์">ลิตเทิลมิกซ์ ลิตเทิลมิกซ์ () เป็นวงเกิร์ลกรุปจากอังกฤษ ที่ก่อตั้งขึ้นในปี ค.ศ. 2011 ประกอบไปด้วยสมาชิกจำนวน 4 คนคือ เจด เธิร์ดวอลล์ (Jade Thirlwall), เพอร์รี่ เอ็ดเวิร์ด (Perrie Edwards), ลีห์-แอนน์ พินน็อก (Leigh-Anne Pinnock) และ เจซี่ เนลสัน (Jesy Nelson) ผู้ชนะเลิศจากการประกวดแสดงความสามารถ เวทีรายการ ดิเอกซ์แฟกเตอร์ และสร้างหน้าประวัติศาสตร์ใหม่ของรายการเป็นผู้เข้าแข่งขันหญิงกลุ่มแรกที่คว้าแชมป์ ลิตเทิลมิกซ์เซ็นสัญญาให้กับค่ายเพลงของไซมอน โคเวลล์ ที่ชื่อไซโคเรเคิดส์ ลิตเทิลมิกซ์ปล่อยอัลบั้มเปิดตัวในชื่อ ดีเอ็นเอ ในเดือนพฤศจิกายน ค.ศ. 2012 อัลบั้มนี้กลายเป็นอัลบั้มแรกของกลุ่มศิลปินหญิงล้วนที่สามารถขึ้นถึงอันดับ 5 ของชาร์ตบิลบอร์ดในสหรัฐอเมริกาได้ นับตั้งแต่ พุสซีแคตดอลส์ ที่ทำสถิติไว้ เช่นเดียวกับรายได้เปิดตัวสูงสุดในสหรัฐอเมริกา โดยลิตเทิลมิกซ์ได้ทำลายสถิติของสไปซ์เกิลส์ ในอัลบั้มเปิดตัว สไปซ์ ในปี ค.ศ. 1996 และสิ้นเดือนธันวาคม ค.ศ. 2014 ลิตเทิลมิกซ์มียอดขายกว่า 5 ล้านซิงเกิ้ล และมียอดขาย 2.5 ล้านชุดทั่วโลกผลงานทางดนตรีอัลบั้มเพลงโปรโมทจากอัลบั้ม</doc>
