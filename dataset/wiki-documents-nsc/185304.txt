<doc id="185304" url="https://th.wikipedia.org/wiki?curid=185304" title="กล้ามเนื้อไอริส สฟิงคเตอร์">กล้ามเนื้อไอริส สฟิงคเตอร์ กล้ามเนื้อไอริส สฟิงคเตอร์ (iris sphincter muscle, pupillary sphincter, circular muscle of iris, circular fibers) เป็นกล้ามเนื้อในส่วนม่านตา อยู่รอบดวงตาและทำหน้าที่คล้ายหูรูดในการหดหรี่ม่านตา กล้ามเนื้อนี้พบในสัตว์มีกระดูกสันหลังและสัตว์ในชั้นเซฟาโลโปดา (cephalopoda) บางชนิด ในมนุษย์ กล้ามเนื้อนี้ทำหน้าที่หดหรี่ม่านตาเมื่อภาพที่รับมีแสงจ้า (รีเฟล็กซ์ม่านตา (pupillary reflex)) หรือในรีเฟล็กซ์ปรับสายตา (accommodation reflex) ขนาดของกล้ามเนื้อนี้กว้างประมาณ 0.75 มม. และหนาประมาณ 0.15 มม. กล้ามเนื้อนี้ควบคุมโดยใยระบบประสาทพาราซิมพาเทติกซึ่งมาจากเอดิงเงอร์-เวสท์ฟัล นิวเคลียส (Edinger-Westphal nucleus) และทอดมาตามเส้นประสาทกล้ามเนื้อตา (oculomotor nerve, CN III) ไซแนปส์กับปมประสาทซิลิอารี (ciliary ganglion) และเข้าสู่ตาโดยเส้นประสาทชอร์ทซิลิอารี (short ciliary nerves)</doc>
