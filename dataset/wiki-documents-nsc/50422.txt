<doc id="50422" url="https://th.wikipedia.org/wiki?curid=50422" title="บุญสร้าง เนียมประดิษฐ์">บุญสร้าง เนียมประดิษฐ์ พลเอก พลเรือเอก พลอากาศเอก บุญสร้าง เนียมประดิษฐ์ (เกิด 15 มกราคม พ.ศ. 2491 ที่อำเภอสองพี่น้อง จังหวัดสุพรรณบุรี) อดีตผู้บัญชาการทหารสูงสุดของไทย และเป็นหนึ่งในสมาชิกคณะมนตรีความมั่นคงแห่งชาติ (คมช.) ประธานคณะกรรมการปฏิรูปตำรวจ กรรมการและที่ปรึกษาในคณะกรรมการเพื่อเตรียมการเพื่อสร้างความสามัคคีปรองดอง รัฐบาล พลเอก ประยุทธ์ จันทร์โอชา พลเอก บุญสร้าง ได้รับรางวัลแห่งหอเกียรติยศ จากสถาบันเทคโนโลยีแห่งเอเชีย (เอไอที) เมื่อปี พ.ศ. 2553 ซึ่งเป็นปีเดียวกันที่สถาบันฯ ได้ถวายรางวัลแด่สมเด็จพระเทพรัตนราชสุดาฯ สยามบรมราชกุมารีการศึกษาการศึกษา. - การศึกษาโรงเรียนสามัญ- โรงเรียนสองพี่น้องวิทยา - การศึกษาโรงเรียนทหาร- โรงเรียนเตรียมทหาร รุ่นที่ 6 - โรงเรียนนายร้อยพระจุลจอมเกล้า รุ่นที่ 17 - Norwich University (U.S.A.) - โรงเรียนนายร้อยทหารบกสหรัฐอเมริกา(ปริญญาตรีวิทยาศาสตร์) - MIT. (ปริญญาโทวิศวกรรมเครื่องกล) - AIT. (ปริญญาเอกวิศวกรรมโครงสร้าง) - โรงเรียนเสนาธิการทหารบก ชุดที่ 60 - หลักสูตรการป้องกันราชอาณาจักร (วปอ.) รุ่นที่ 36ตำแหน่งสำคัญทางทหารตำแหน่งสำคัญทางทหาร. - อาจารย์ประจำกองวิศวกรรมเครื่องกล โรงเรียนนายร้อยพระจุลจอมเกล้า 2516 - นายทหารคนสนิท รองผู้บัญชาการทหารบก 2521 - ผู้บังคับกองพันทหารปืนใหญ่ที่ 31 รักษาพระองค์ 2526 - ฝ่ายเสนาธิการ ประจำผู้ช่วยผู้บัญชาการทหารบก 2529 - ฝ่ายเสนาธิการ ประจำรองผู้บัญชาการทหารสูงสุด 2532 - ผู้อำนวยการสถาบันวิจัยทางยุทธศาสตร์ 2534 - รองเจ้ากรมยุทธการทหาร 2539 - ที่ปรึกษาสถาบันวิชาการป้องกันประเทศ - ช่วยราชการ ฝสธ.ผบ.ทหารสูงสุด 2539 - 2540 - ผู้บัญชาการวิทยาลัยเสนาธิการทหาร 2540 - 2542 - ผู้อำนวยการวิทยาลัยป้องกันราชอาณาจักร 2542 - 2543 - เจ้ากรมยุทธการทหาร 2544 - 2545 - ผู้อำนวยการสำนักนโยบายและแผนกลาโหม 2545 - 2546 - เสนาธิการทหาร 2546 – 2548ราชการพิเศษราชการพิเศษ. - ผู้บัญชาการ กองกำลังรักษาสันติภาพติมอร์ตะวันออก (UNTAET) 2543 – 2544ตำแหน่งสูงสุดตำแหน่งสูงสุด. - ผู้บัญชาการทหารสูงสุด 1 ตุลาคม 2549 - 30 กันยายน 2551 (เกษียณอายุราชการ)บทบาท บทบาท. ในช่วงเหตุการณ์รัฐประหาร วันที่ 19 กันยายน พ.ศ. 2549 ขณะนั้น พล.อ.บุญสร้าง ดำรงตำแหน่งรองผู้บัญชาการทหารสูงสุด และร่วมอยู่ในกองบัญชาการต่อต้านการปฏิวัติ ของ พล.อ.เรืองโรจน์ มหาศรานนท์ ที่กองบัญชาการทหารสูงสุด ถนนแจ้งวัฒนะ ด้วย และมีบทบาทในการเกลี้ยกล่อม พล.อ.เรืองโรจน์ ไม่ให้ตัดสินใจสู้รบกับฝ่าย คณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นประมุข (คปค.) ซึ่งนำอาจนำไปสู่ความเสียหาย เสียชีวิตเลือดเนื้อของทหารไทยด้วยกันเอง พลเอก บุญสร้าง ได้รับแต่งตั้งพระราชทานยศ พลเรือเอก พลอากาศเอก และแต่งตั้งเป็นนายทหารพิเศษ ประจำกรมนักเรียนนายเรือรักษาพระองค์ โรงเรียนนายเรือ และประจำกรมนักเรียนนายเรืออากาศรักษาพระองค์ โรงเรียนนายเรืออากาศ กองบัญชาการฝึกศึกษาทหารอากาศ ในปี พ.ศ. 2549 ซึ่งจากบทบาทนี้ทำให้ พล.อ.บุญสร้างได้รับฉายาว่าเป็น "วีรบุรุษ 19 กันยา" และหลังจากที่ พล.อ.เรืองโรจน์ ได้เกษียณอายุราชการไปแล้วในวันที่ 30 กันยายน พ.ศ. 2549 ภายหลังการรัฐประหารได้ไม่นาน พล.อ.บุญสร้างก็ได้รับการแต่งตั้งให้ดำรงตำแหน่งผู้บัญชาการทหารสูงสุดเป็นคนต่อไป และได้รับแต่งตั้งให้เป็นสมาชิกคณะมนตรีความมั่นคงแห่งชาติ (คมช.) ด้วย ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ พล.อ.บุญสร้าง นับได้ว่าเป็นนายทหารในกองทัพบกไทยเพียงไม่กี่คนในระดับสูงที่จบการศึกษาจากโรงเรียนนายร้อยเวสปอยต์ จากสหรัฐอเมริกา ขีวิตส่วนตัว สมรสกับ พลโทหญิง แพทย์หญิง นุชา เนียมประดิษฐ์เครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญจักรมาลา (ร.จ.ม.)</doc>
