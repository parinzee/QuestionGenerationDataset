<doc id="587819" url="https://th.wikipedia.org/wiki?curid=587819" title="โรงเรียนศรียานุสรณ์">โรงเรียนศรียานุสรณ์ โรงเรียนศรียานุสรณ์ เป็นโรงเรียนมัธยมศึกษาขนาดใหญ่พิเศษ สังกัดสำนักงานเขตพื้นที่การศึกษามัธยมศึกษา เขต 17 (จันทบุรีและตราด) มีนักเรียนประมาณ 4000 คน โดยชื่อโรงเรียนเป็นนามพระราชทานจากพระบาทสมเด็จพระมงกุฎเกล้าเจ้าอยู่หัว เพื่อถวายเป็นอนุสรณ์ในพระมหากรุณาธิคุณแห่ง สมเด็จพระศรีพัชรินทราบรมราชินีนาถในพระบาทสมเด็จพระจุลจอมเกล้าเจ้าอยู่หัว โรงเรียนศรียานุสรณ์เป็นโรงเรียนที่มีอัตราการแข่งขันสูงแห่งหนึ่งในประเทศไทยประวัติโรงเรียน ประวัติโรงเรียน. โรงเรียนศรียานุสรณ์ จังหวัดจันทบุรี เป็นโรงเรียนที่สืบเนื่องมาจาก " โรงเรียนหญิงมณฑลจันทบุรีที่ 1 " โดยโรงเรียนศรียานุสรณ์ก่อตั้งขึ้นโดยการร่วมมือกันจัดหาสถานที่ของหม่อมเจ้าสฤษดิเดช ชยางกูร สมุหเทศาภิบาลผู้สำเร็จราชการมณฑลจันทบุรีในสมัยนั้น และพระวิภาชน์วิทยาสิทธิ์ ข้าหลวงธรรมการมณฑลจันทบุรี (ซึ่งเป็นหนึ่งในผู้ร่วมก่อตั้งโรงเรียนเบญจมราชูทิศ จังหวัดจันทบุรี) ซึ่งท้ายที่สุดได้พื้นที่ทั้งสิ้น 15 ไร่เศษ โดยมีการแบ่งพื้นที่บางส่วนในบริเวณนั้นเพื่อเป็นที่ตั้งสำหรับโรงเรียนอนุบาลจันทบุรี โรงเรียนศรียานุสรณ์เริ่มก่อสร้างอาคารเรียนหลังแรกในวันที่ 1 มกราคม พ.ศ. 2462 ซึ่งอาคารเรียนหลังนี้สร้างแล้วเสร็จในวันที่ 22 กันยายน พ.ศ. 2463 ซึ่งในวันนั้นถือได้ว่าเป็นวันเปิดโรงเรียนอย่างเป็นทางการ ทางโรงเรียนได้รับพระมหากรุณาธิคุณจากพระบาทสมเด็จพระมงกุฎเกล้าเจ้าอยู่หัวที่พระองค์พระราชนามโรงเรียนว่า "ศรียานุสรณ์" เพื่อถวายเป็นอนุสรณ์ในพระมหากรุณาธิคุณแห่ง สมเด็จพระศรีพัชรินทราบรมราชินีนาถ โดยมีเจ้าพระยาธรรมศักดิ์มนตรี เสนาบดีกระทรวงธรรมการเป็นประธานในพิธีเปิด และโรงเรียนมีครูใหญ่คนแรกคือ คุณครูสุวรรณ วิภาชน์วิทยาสิทธิ์ สำหรับในขณะนั้นทางโรงเรียนเปิดสอนในระดับชั้นประถมศึกษาถึงระดับชั้นมัธยมศึกษาปีที่ 3 ซึ่งต่อมาทางโรงเรียนก็เปิดการสอนในระดับชั้นมัธยมศึกษาตอนต้นเท่านั้น ในปี พ.ศ. 2497 หลังจากการก่อตั้งโรงเรียนสฤษดิเดช และขยายชั้นเรียนโดยเปิดสอนระดับมัธยมศึกษาตอนปลายเพิ่มในปี พ.ศ. 2505ทำเนียบผู้บริหาร ทำเนียบผู้บริหาร. ตั้งแต่เริ่มก่อตั้ง จนถึงปัจจุบัน โรงเรียนศรียานุสรณ์มีผู้บริหาร 16ท่าน</doc>
