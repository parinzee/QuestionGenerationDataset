<doc id="96851" url="https://th.wikipedia.org/wiki?curid=96851" title="แตก 4 รัก โลภ โกรธ เลว">แตก 4 รัก โลภ โกรธ เลว แตก 4 รัก โลภ โกรธ เลว () ภาพยนตร์ไทยแนวดราม่าแอ๊คชั่นในปี พ.ศ. 2542 นำแสดงโดย สมชาย เข็มกลัด, ศรราม เทพพิทักษ์, สุทธิดา เกษมสันต์ ณ อยุธยา, ปราโมทย์ แสงศร กำกับโดย องอาจ สิงห์ลำพองเนื้อเรื่องย่อ เนื้อเรื่องย่อ. มิตรภาพของเด็กหนุ่มสาว 4 คน จากจังหวัดเชียงใหม่ ซึ่งประกอบไปด้วย เดียว, น้ำ และน้อย ทั้ง 3 เปิดร้านกาแฟและร้านอาหารที่กรุงเทพมหานคร วันหนึ่ง อิฐก็กลับมา โดยแท้จริงแล้ว อิฐหลบหนีบิ๊ก ซึ่งเคยร่วมแก๊งค์เดียวกันปล้นรถขนเงินธนาคารมาก่อน บิ๊กโดน แจ็ค ผู้นำแก๊งค์หักหลัง บิ๊กตามมาทวงเอาเงินคืน โดยจับน้อยไปเรียกค่าไถ่ ทั้งหมดจึงตามไปด้วยช่วยน้อย บิ๊กโดนยิงตาย แต่น้อยก็ได้รับบาดเจ็บจนเสียสติ ความทรงจำเลอะเลือนไป ส่วนเดียวก็ถูกรถไฟทับขาขาดและถูกจับเข้าคุก หมดอนาคตที่จะเป็นตำรวจตามที่ฝันไว้ อิฐรู้สึกผิด จึงพยายามจะช่วยเพื่อน จึงยอมรับใช้ อำนาจ นักการเมืองผู้โกงชาติ ซึ่งมีแจ็คเป็นผู้ช่วยมือขวา ขณะที่เดียวอยู่ในคุกก็ได้รับการเสี้ยมสอนจากเฮียแหลม มาเฟียนักโทษรุ่นพี่ร่วมห้อง ส่วนน้ำซึ่งเป็นผู้หญิงคนเดียวของกลุ่ม ก็คอยพยาบาลดูแลน้อยตลอด 2 ปีผ่านไป เมื่ออำนาจ ก้าวขึ้นสู่ตำแหน่งที่สูงขึ้น ได้ไว้ใจอิฐมากขึ้น แจ็คจึงหาทางกำจัดอิฐด้วยการใส่ร้ายอิฐ และจ้างเดียว ซึ่งพ้นจากคุกมาแล้ว เป็นผู้กำจัดอิฐผ่านทางเฮียแหลมนักแสดงนักแสดง. - สมชาย เข็มกลัด...อิฐ - ศรราม เทพพิทักษ์...เดียว - สุทธิดา เกษมสันต์ ณ อยุธยา...น้ำ - ปราโมทย์ แสงศร...น้อย - ขจรศักดิ์ รัตนนิสัย...แจ็ค - ฐิติ พุ่มอ่อน...บิ๊ก - ธีรพงษ์ เหลียวรักวงศ์...อำนาจ - อภิชาติ ชูสกุล...เฮียแหลมนักแสดงรับเชิญนักแสดงรับเชิญ. - เด่น ดอกประดู่...พ่อของเดียว - อดุลย์ ดุลยรัตน์...พ่อของน้ำ - ชาติชาย งามสรรพ์...มือปืน - สุนีย์ สินธุเดชะ...ลูกค้าร้านกาแฟเบื้องหลัง เบื้องหลัง. แตก 4 รัก โลภ โกรธ เลว นับเป็นผลงานภาพยนตร์ลำดับที่สองของ องอาจ สิงห์ลำพอง ต่อจาก ฝันติดไฟ หัวใจติดดิน (พ.ศ. 2540) โดยมี ปราโมทย์ แสงศร ซึ่งร่วมแสดงในเรื่องนี้ทำหน้าที่ผู้ช่วยผู้กำกับฯอีกด้วย และจากภาพยนตร์เรื่องนี้ ศรราม เทพพิทักษ์ ได้รับรางวัลนักแสดงนำชายยอดเยี่ยม รางวัลชมรมวิจารณ์บันเทิง ประจำปี พ.ศ. 2542</doc>
