<doc id="249632" url="https://th.wikipedia.org/wiki?curid=249632" title="ทริลเลอร์ (อัลบั้ม)">ทริลเลอร์ (อัลบั้ม) ทริลเลอร์ () เป็นผลงานสตูดิโออัลบั้มชุดที่ 6 ของนักร้องชาวอเมริกันไมเคิล แจ็กสัน ออกจำหน่ายเมื่อวันที่ 30 พฤศจิกายน พ.ศ. 2525 โดยค่ายอีพิก ถือเป็นอัลบั้มที่ประสบความสำเร็จทั้งทางด้านเสียงวิจารณ์และยอดขายกว่าอัลบั้ม ออฟเดอะวอลล์ อัลบั้มก่อนหน้านี้ในปี พ.ศ. 2522 อัลบั้ม ทริลเลอร์ มีองค์ประกอบแนวเพลงหลายแนวคล้ายกับอัลบั้ม ออฟเดอะวอลล์ อาทิเพลงแนวฟังก์ ดิสโก้ ดนตรีโซล ซอฟต์ร็อก อาร์แอนด์บีและป็อป อย่างไรก็ตาม เนื้อเพลงจะค่อนข้างมืดหม่นกว่า และยังพูดการหวาดระแวงและสิ่งเหลือเชื่อทางธรรมชาติ มีการบันทึกเสียงระหว่างเดือนเมษายนและพฤศจิกายน พ.ศ. 2525 ที่เวสต์เลกเรคคอร์ดิงสตูดิโอในลอสแอนเจลิส รัฐแคลิฟอร์เนียด้วยต้นทุนในการผลิตกว่า 750,000 ดอลลาร์สหรัฐ และได้รับการสนับสนุนจากโปรดิวเซอร์ควินซี โจนส์ อัลบั้มนี้ได้จัดอันดับหนึ่งอยู่ในอันดับอัลบั้มเพลงทั่วโลกยอดขายสูงสุดตลอดกาล ด้วไมเคิลเอง ประพันธ์เพลงทั้งหมด 4 เพลงจากเพลง 9 เพลงในอัลบั้ม หลังการออกจำหน่าย มีซิงเกิลแรกคือ "เดอะเกิร์ลอิสมายด์" มีนักวิจารณ์บางคนคิดว่า ทริลเลอร์ จะไม่โด่งดังมาก จนกระทั่งการออกเผยแพร่เพลง "บิลลี จีน" เป็นซิงเกิลที่ 2 ทำให้อัลบั้มขึ้นอันดับ 1 มากมายหลายประเทศในขณะนั้น อัลบั้มขายได้หลายล้านชุดทั่วโลกในสัปดาห์เดียว แม้ผ่านไปหลายปี ทริลเลอร์ ก็ยังคงเป็นอัลบั้มที่ขายดีที่สุดตลอดกาล โดยมียอดขายอยู่ระหว่างที่ 100-110 ล้านชุดทั่วโลก ในสหรัฐอเมริกาก็ถือเป็นอัลบั้มที่ขายดีที่สุดและได้กลายเป็นอัลบั้มแรกที่ได้รับการรับรางวัลทองคำขาว 32 ครั้ง อัลบั้มนี้ได้นำเพลงมาออกเผยแพร่เป็นซิงเกิลถึง 7 เพลงจาก 9 เพลง และทั้งหมดติด 1 ใน 10 อันดับของ บิลบอร์ด ฮอต 100 อัลบั้มนี้ทำลายสถิติรางวัลแกรมมี่ด้วยการคว้ารางวัลกว่า 8 รางวัลในงานประกาศผล ปี ค.ศ. 1984 โดยได้รับรางวัลจากประเภทแนวเพลงที่แตกต่างกัน 3 แนวคือ ป๊อป อาร์แอนด์บีและร็อก รวมถึงอัลบั้มยอดเยี่ยมแห่งปี อัลบั้ม ทริลเลอร์ทำให้ฐานะของแจ็กสันเป็นที่โดดเด่นในฐานะป็อปสตาร์ และยังเป็นสิ่งที่ทำลายความเป็นคนขาว-คนดำออกไป ผ่านทางสถานีโทรทัศน์ช่องเอ็มทีวี และจากการที่เขาพบปะกับประธานาธิบดีโรนัลด์ เรแกน ณ ทำเนียบขาว อัลบั้มนี้ถือเป็นหนึ่งในอัลบั้มแรกๆ ที่มีการใช้มิวสิกวิดีโอในการประชาสัมพันธ์และประสบความสำเร็จอย่างมาก มิวสิกวิดีโอเพลง "ทริลเลอร์", "บิลลี จีน" และ "บีตอิต" ได้รับการเปิดบ่อยครั้งทางช่องเอ็มทีวี ต่อมาในปี พ.ศ. 2544 อัลบั้มนี้ได้นำมาออกจำหน่ายอีกครั้งโดยเพิ่มส่วนเสียงสัมภาษณ์ เดโม และเพิ่มเพลง "ซัมวันอินเดอะดาร์ก" ที่เป็นเพลงที่ได้รับรางวัลแกรมมี่จากภาพยนตร์เรื่อง อี.ที. เพื่อนรัก ในปี พ.ศ. 2551 อัลบั้มกลับมาวางขายในโอกาสครบรอบ 25 ปีของไมเคิลในชื่อ ทริลเลอร์ 25 ประกอบด้วยเพลงรีมิกซ์ร่วมกับศิลปินร่วมสมัย, เพลงที่ไม่เคยออกจำหน่ายและดีวีดี ทริลเลอร์ ได้รับการจัดอันดับที่ 20 จากนิตยสาร โรลลิงสโตน ในการจัดอันดับ 500 อัลบั้มที่ยอดเยี่ยมที่สุดตลอดกาล ซึ่งจัดขึ้นในปี พ.ศ. 2546 และยังได้รับการจัดอันดับในสมาคมผู้ค้าแผ่นเสียงแห่งชาติ (National Association of Recording Merchandisers) ของสหรัฐอเมริกาในอันดับที่ 3 ในหัวข้อ Definitive 200 Albums of All Time นอกจากนี้อัลบั้ม ทริลเลอร์ ยังได้รับการเก็บรักษา ณ หอสมุดรัฐสภาอเมริกัน ในฐานะเป็นความโดดเด่นทางวัฒนธรรม และมิวสิกวิดีโอเพลง ทริลเลอร์ ยังได้รับการขึ้นทะเบียนภาพยนตร์อนุรักษ์ของคณะกรรมการแห่งชาติในฐานะ วัฒนธรรมภาพยนต์ที่สำคัญในประวัติศาสตร์รายชื่อเพลง</doc>
