<doc id="36069" url="https://th.wikipedia.org/wiki?curid=36069" title="เชียร์ลีดเดอร์แห่งมหาวิทยาลัยธรรมศาสตร์">เชียร์ลีดเดอร์แห่งมหาวิทยาลัยธรรมศาสตร์ เชียร์ลีดเดอร์แห่งมหาวิทยาลัยธรรมศาสตร์ หรือ ผู้นำเชียร์แห่งมหาวิทยาลัยธรรมศาสตร์ เป็นตัวแทนนักศึกษาของมหาวิทยาลัยสำหรับทำหน้านำกองเชียร์ร้องเพลงส่งเสียงเชียร์ ประกอบรหัสสัญญาณ การเคลื่อนไหวร่างกาย หรืออุปกรณ์ เพื่อความพร้อมเพรียง มีพลัง ความสวยงาม และความสนุกสนานของการเชียร์และแปรอักษรโดยเฉพาะงานฟุตบอลประเพณีจุฬาฯ-ธรรมศาสตร์ประวัติยุคแรก ประวัติ. ยุคแรก. แต่เดิมนักศึกษาที่ทำหน้าที่นำร้องเพลงเชียร์ มักจะเป็นประธานชมรมเชียร์ หรือ ตัวแทนนักศึกษาชายในชมรมฯ ที่มีความสามารถในเชิงวาทศิลป์ สามารถโน้มนำให้กองเชียร์เกิดความสนุกสนานและมีความสามัคคีในการร้องตะโกน ร้องเพลง เชียร์ โดยแต่ละคนจะมีท่าทางและประจำเพลงและการแต่งกายประจำตัวที่คิดขึ้น และขึ้นนำเชียร์เพียงคนเดียวต่อมาหลังจากเริ่มมีการคิดประดิษฐ์การแปรอักษรขึ้นการจัดกลุ่มของกองเชียร์ก็เปลี่ยนไป เนื่องจากต้องการความเป็นระเบียบเรียบร้อย สำหรับการแปรภาพ หรือ ตัวอักษรที่สวยงาม ประกอบกับกองเชียร์เริ่มมีจำนวนมาก ทำให้การนำร้องเพลงเชียร์กับกองเชียร์ขนาดใหญ่เป็นไปได้ยากมากขึ้น จนเริ่มมีการพัฒนาการนำเชียร์ให้เหมาะสมโดยเพิ่มจำนวนผู้นำเชียร์จากการนำเดี่ยวเป็นการนำเป็นกลุ่ม โดยมีการเพิ่มจำนวนผู้นำเชียร์ขึ้น แสดงท่าทางเหมือนกันในแต่ละเพลง และเพิ่มผู้นำเชียร์หญิงเข้ามาในกลุ่มด้วยเริ่มเป็นกลุ่มชัดเจน เริ่มเป็นกลุ่มชัดเจน. การนำเชียร์เป็นกลุ่มเริ่มพัฒนาอย่างจริงจังประมาณปี พ.ศ. 2525 โดยเริ่มจากกลุ่มตัวแทนและนิสิตนักศึกษาจากจุฬาฯ และธรรมศาสตร์ร่วมกันคิดค้นท่าทางสำหรับการนำเชียร์เพลงประจำสถาบันยูงทอง และ มหาจุฬาลงกรณ์ของทั้งสองมหาวิทยาลัยร่วมกัน โดยใช้ท่าทางที่มีความหมายตรงกับเนื้อหาของเพลงทั้งสอง เช่น ท่าตึกโดม ท่าพระเกี้ยว ท่าธรรมจักร รวมถึงท่าทางพื้นฐานอื่น ๆ โดยทางมหาวิทยาลัยธรรมศาสตร์มีแนวคิดและต้นแบบแรงบันดาลใจจาก ผู้ควบคุมวงดนตรีหรือ วาทยากร ที่ทำหน้าที่นำการเล่นดนตรีวงใหญ่ หรือ การร้องประสานเสียง เนื่องจากผู้นำเชียร์นั้นนอกจากจะมีท่วงท่าสง่างาม ยังมีรหัสสัญญาณมือที่สื่อความหมายสามารถประยุกต์ใช้กับการร้องเพลงเป็นหมู่คณะของกองเชียร์ ส่วนทางทีมนิสิตจุฬาลงกรณ์มหาวิทยาลัยจะใช้ต้นแบบของการเต้นบัลเลต์ โขน และลีลาศ ในการนำเชียร์ประกอบเพลงสถาบันซึ่งเหมาะสมกับท่วงทำนองที่ไพเราะของเพลงสถาบันของจุฬาฯท่าทางที่สื่อความหมาย ท่าทางที่สื่อความหมาย. ท่าทางการนำเชียร์ของธรรมศาสตร์จนปัจจุบันได้มีการพัฒนาขึ้นอย่างเป็นมาตรฐาน มีระเบียบวิธีปฏิบัติที่ชัดเจน เน้นความแข็งแรงชัดเจนจนเป็นเอกลัษณ์ของเชียร์ลีดเดอร์ธรรมศาสตร์ ซึ่งมีผลต่อการร้องเพลงเชียร์ของกองเชียร์ หรืออาจกล่าวได้ว่า เชียร์ลีดเดอร์นั้นร้องเพลงออกมาเป็นท่า คือต้องมีท่าทางที่สวยงามตรงความหมายอันไพเราะของเพลง มีพลังในการแสดงท่าทางเหมือนเสียงที่กองเชียร์ต้องเปล่งออกมาดังและกังวาน และมีความพร้อมเพรียงเหมือนกับกองเชียร์ที่ต้องร้องเพลงพร้อมเพรียงกันการแต่งกาย การแต่งกาย. สำหรับการแต่งกายของเชียร์ลีดเดอร์ทั้งสองสถาบันก็เริ่มพัฒนาจากเดิมที่มีการแต่งการสร้างสีสันการนำเชียร์หน้าอัฒจันทร์ของประธานเชียร์ หรือ ผู้นำร้องเพลง โดยกลุ่มผู้นำเชียร์จะแต่งกายเป็นกลุ่ม เหมือนกัน โดยเน้นความทะมัดทะแมงโดยเฉพาะอย่างยิ่งทางกลุ่มผู้นำเชียร์ของธรรมศาสตร์ จะมีการแต่งกายที่เป็นเอกลักษณ์ คือนอกเหนือจากจะใช้สี หรือสัญลักษณ์ประจำสถาบันที่โดดเด่น ยังมักแฝงแนวคิดที่สอดคล้องกับแนวคิดหลักการการจัดงาน การเชียร์ หรือ ในปีนั้น ๆ ส่วนทางจุฬาฯ มักจะเน้นการแต่งกายที่อ่อนหวาน โก้หรู โดยใช้สีชมพู หรือขาวสอดคล้องกับประเพณีการเชียร์และเพลงสถาบันเช่นกัน ปัจจุบันเชียร์ลีดเดอร์แห่งมหาวิทยาลัยธรรมศาสตร์ ยังคงรูปแบบหลักของท่าทางการนำเชียร์ไว้กว่ายี่สิบปี โดยพัฒนาเพิ่มเติมสีสัน เนื้อหา ความหมายของท่าทางการเชียร์ และมีการประยุกต์เทคนิคการเชียร์รูปแบบอื่น ๆ เข้ามาอย่างต่อเนื่อง เช่นปีพ.ศ. 2538 เคยประยุกต์การเชียร์แบบปอมปอม ใช้อุปกรณ์ประกอบ และ การแต่งตัวแบบกองทัพเชียร์ญี่ปุ่น หรือ โอเอ็นดัน เข้ามาเพื่อเพิ่มสีสันให้กับการเชียร์ หรือมีการใช้การแปรขบวนของกองดุริยางค์ ในการแปรรูปท่าทาง และตำแหน่งการยืนนำจังหวะตั้งแต่ช่วง พ.ศ. 2530 เป็นต้นมา หรืออย่างในยุคปัจจุบันจะมีการประยุกต์ท่าทางการนำเชียร์สำหรับนำกองเชียร์ร้องเพลงอื่น ๆ เช่นเพลงพระราชนิพนธ์ หรือเพลงสนุกสนานอื่นท่าทางการนำเชียร์ท่าทางการนำเชียร์. - ท่ายืนพร้อม - ท่าโดม - ท่าเลขแปด - ท่าฟันมือ - ท่าแทงมือ - ท่ากระโดดเตะ - ท่าหมุนมือเชียร์ลีดเดอร์ธรรมศาสตร์ที่มีชื่อเสียงเชียร์ลีดเดอร์ธรรมศาสตร์ที่มีชื่อเสียง. - สุทธิพล ทวีชัยการ - เลขาธิการคณะกรรมการการเลือกตั้ง นักเรียนทุนอานันทมหิดล (ฟุตบอลประเพณีครั้งที่ 37) - อนุชา ทีรคานนท์ - อาจารย์ประจำคณะวารสารศาสตร์และสื่อสารมวลชน มหาวิทยาลัยธรรมศาสตร์ - อาภาภัทร มุงธัญญา - นักวิจัย และนักวิชาการด้าน NGO - วีริศ อัมระปาล, ผู้ช่วยศาสตราจารย์ - อาจารย์ประจำภาควิชาเทคโนโลยีการจัดการ คณะวิศวกรรมศาสตร์ สถาบันเทคโนโลยีสิรินธร - กฤษณพล พงศ์ธนาวรานนท์ - ประธานบริหาร Aview Group Worldwide Co., Ltd. ธุรกิจโฆษณาและรายการโทรทัศน์ - วราลักษณ์ วาณิชย์กุล - นางแบบ - กมลชนก โกมลฐิติ - ดารา นักแสดง พิธีกร นักร้อง - บุษกร พรวรรณะศิริเวช - นางแบบ ดารา นักแสดง พิธีกร - ตระการ พันธุมเลิศรุจี - ดารา นายแบบ พิธีกร - วิมลเรขา ศิริราวรรณ - ที่ปรึกษาด้านกฎหมาย - ศศิธร รามโกมุท - พิธีกร นางแบบ - ปิยศักดิ์ มานะสันต์ - เศรษฐกร สำนักงานเศรษฐกิจการคลัง (สศค.) (ฟุตบอลประเพณีครั้งที่ 49) - เกวลิน กังวานธนวัต - โฆษก ผู้ประกาศข่าว - มยุริญ ผ่องผุดพันธ์ - ดารา นักแสดง พิธีกร - ศัลย์ อิทธิสุขนันท์ - รองหนุ่มแพรว นายแบบ พิธีกร นักจัดรายการวิทยุ - อริสรา กำธรเจริญ - พิธีกร ผู้ประกาศข่าว อาจารย์ประจำคณะวารสารศาสตร์และสื่อสารมวลชน มหาวิทยาลัยธรรมศาสตร์ - ช่อนภา รักษ์บุญยวง - สาวเปรียว นางแบบ - ช้างน้อย กุญชร ณ อยุธยา - นักจัดรายการวิทยุ - ถนอมศรี เทวกุล ณ อยุธยา - ดารา นักแสดง - ฤทัย สุทธิกุลพานิช - นักร้อง ค่ายเบเกอรี่ - การณิก ทองเปี่ยม - นักจัดรายการโทรทัศน์ - จิดาภา นิยมศรีสกุล - นักร้อง พิธีกร นักจัดรายการวิทยุ - สุภัชชา ปิตินันท์ - นักร้อง พิธีกร - สาวิกา กาญจนมาศ - นักแสดง - วิสทา สุขทิศ - นางแบบโฆษณา - นันทกา วรวณิชชานันท์ - นางแบบโฆษณา นักแสดง ผู้ประกาศข่าว พิธีกร - ซามูเอล เพชรรุ่ง - นายแบบโฆษณา - อรอาภา สุสมากุลวงศ์ - นางแบบ - มนฤทัย เตยะราชกุล - ผู้ประกาศข่าว นางแบบโฆษณา - วรัทยา นิลคูหา - ดารา นักแสดง - ชาลิสา บุญครองทรัพย์ - นางสาวไทย 2546 นักแสดง - เขมรัชต์ สุนทรนนท์ - นักจัดรายการวิทยุ นักร้อง - อากรศรี ตัณมานะศิริ - พิธีกร นางแบบ - ปรัชนันท์ ลิ้มรัตน์ - รองนางสาวไทย 2547 - วทันยา วงศ์โอภาสี - นางแบบ - อังค์วรา ธีระตันติกานนท์ - นางแบบ พิธีกร - เพ็ญสิริ พึ่งพระเกียรติ - นางแบบ - พัชรัตน์ ชวาลดิฐ - นักร้อง - วราพร รัตนมหาศาลชัย  - นางแบบ</doc>
