<doc id="148576" url="https://th.wikipedia.org/wiki?curid=148576" title="หลุยส์ คอมฟอร์ท ทิฟฟานี">หลุยส์ คอมฟอร์ท ทิฟฟานี หลุยส์ คอมฟอร์ท ทิฟฟานี () (18 กุมภาพันธ์ ค.ศ. 1848 - 17 มกราคม ค.ศ. 1933) เป็นศิลปินผู้ออกแบบและสร้างงานกระจกสีผู้มีความสำคัญของประเทศสหรัฐอเมริกาในคริสต์ศตวรรษที่ 20 และมีบทบาทในขบวนการอาร์ตนูโวและสุนทรียนิยม (Aestheticism) ทิฟฟานีมีส่วนเกี่ยวข้องกับกลุ่มผู้ออกแบบที่มีชื่อเสียงที่เรียกตนเองว่า “Associated Artists” ซึ่งในจำนวนสมาชิกก็มี ล็อกวูด เดอฟอเรสท์, แคนเดส วีลเลอร์ และแซมมูเอล โคลแมน ทิฟฟานีออกแบบหน้าต่างประดับกระจกสี, โคมตะเกียง, แก้วโมเสก, แก้วเป่า, เซรามิค, เครื่องเพชรพลอย, เครื่องเคลือบ และงานโลหะชีวิต ชีวิต. หลุยส์เป็นลูกของชาร์ล ลุยส์ ทิฟฟานีผู้ก่อตั้งบริษัททิฟฟานี และแฮเรียต โอลิเวียร์ เอเวรี ยัง หลุยส์แต่งงานกับแมรี วูดบริดจ์ กอดดาร์ด (ราว ค.ศ. 1850-1884) เมื่อวันที่ 15 พฤษภาคม ค.ศ. 1872 ที่รัฐคอนเนตทิคัตและมีลูกด้วยกันสี่คน หลังจากที่ภรรยาคนแรกเสียชีวิตหลุยส์ก็แต่งงานกับ ลุยส์ เวคแมน น็อกซ์ (ราว ค.ศ. 1851-1904) เมื่อวันที่ 9 พฤศจิกายน ค.ศ. 1886 และมีและมีลูกด้วยกันสี่คน หลุยส์ได้รับการศึกษาที่สถาบันโรงเรียนนายร้อยอีเกิลส์วูดที่รัฐนิวเจอร์ซีย์ ได้รับการฝึกทางศิลปะครั้งแรกในด้านจิตรกรรมกับ จอร์จ อินเนส (George Inness), ซามูเอล โคลแมนที่นครนิวยอร์ก และ ลีออง เบลอีที่ปารีส</doc>
