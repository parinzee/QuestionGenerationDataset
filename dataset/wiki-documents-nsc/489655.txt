<doc id="489655" url="https://th.wikipedia.org/wiki?curid=489655" title="จิมมี เบรดาห์ล">จิมมี เบรดาห์ล จิมมี เบรดาห์ล (Jimmi Bredahl)นักมวยสากลชาวเดนมาร์ก เกิดเมื่อ 26 สิงหาคม พ.ศ. 2510 สถิติการชก 29 ครั้ง ชนะ 26 (น็อค 7) แพ้ 3 เป็นพี่ชายของจอห์นนี เบรดาห์ลที่เป็นแชมป์โลกรุ่นแบนตัมเวทของสมาคมมวยโลกประวัติ ประวัติ. เบรดาห์ลเริ่มชกมวยสากลอาชีพเมื่อ 17 มีนาคม พ.ศ. 2532 ชนะคะแนนเดส กาการิโน จากนั้นชกชนะรวดตลอดมา จน พ.ศ. 2535 จึงได้ครองแชมป์ยุโรปรุ่นซูเปอร์เฟเธอร์เวท และได้ครองแชมป์โลกรุ่นซูเปอร์เฟเธอร์เวทขององค์กรมวยโลกในปีเดียวกันเมื่อเป็นฝ่ายชนะคะแนนแดเนียล ลอนดาส เบรดาห์ลป้องกันตำแหน่งไว้ได้ 1 ครั้ง ใน พ.ศ. 2536 จากนั้น ใน พ.ศ. 2537 เขาขึ้นชกป้องกันตำแหน่งกับออสการ์ เดอ ลา โฮยา ซึ่งเป็นนักมวยสากลสมัครเล่นทีมชาติสหรัฐที่ได้เหรียญทองในกีฬาโอลิมปิกมาก่อนที่จะหันมาชกมวยอาชีพ ปรากฏว่าเบรดาห์ลเป็นฝ่ายแพ้น็อค เสียแชมป์ไป หลังจากนั้น เบรดาห์ลขึ้นชิงแชมป์ยุโรปอีกครั้งแต่ไม่สำเร็จ เขายังชกมวยต่อมาจน พ.ศ. 2539 หลังจากที่ชิงแชมป์โลกรุ่นซูเปอร์เฟเธอร์เวท องค์กรมวยนานาชาติไม่สำเร็จ แพ้น็อค ทรอย ดอร์ซีย์ ยก 8 เมื่อ 18 ตุลาคม พ.ศ. 2539 จึงแขวนนวมไปในที่สุดเกียรติประวัติเกียรติประวัติ. - แชมป์ยุโรปรุ่นซูเปอร์เฟเธอร์เวท- ชิง 7 มีนาคม 2535 ชนะน็อค ปีแอร์ ลอว์ซีย์ ยก 11 - แชมป์โลกรุ่นซูเปอร์เฟเธอร์เวท WBO- ชิง 4 กันยายน 2535 ชนะคะแนนแดเนียล ลอนดาส - ป้องกันแชมป์ครั้งที่ 1, 17 กันยายน 2536 ชนะคะแนน เรนาโต คอร์เน็ต - เสียแชมป์ 5 มีนาคม 2537 แพ้น็อค ออสการ์ เดอ ลา โฮยา ยก 10 - เคยชิงแชมป์ต่อไปนี้แต่ไม่สำเร็จ- ชิงแชมป์ยุโรปรุ่นซูเปอร์เฟเธอร์เวทเมื่อ 7 ตุลาคม 2537 แพ้คะแนน จาโคมัน โยมา</doc>
