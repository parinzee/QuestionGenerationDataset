<doc id="161989" url="https://th.wikipedia.org/wiki?curid=161989" title="เจนสุดา ปานโต สิริสันต์">เจนสุดา ปานโต สิริสันต์ เจนสุดา ปานโต สิริสันต์ ชื่อเล่น เจน (14 กรกฎาคม พ.ศ. 2525) เป็นนักแสดง พิธีกร วีเจ และนางแบบชาวไทยประวัติ ประวัติ. เจนสุดาเป็นลูกครึ่งไทย-อเมริกัน บิดาชื่อ เจมส์ อี. คลาค มารดาชื่อจำเนียนพรรณ ปานโต เกิดและโตในประเทศไทย เข้ารับการศึกษาระดับอนุบาลที่โรงเรียนดลวิทยา ระดับมัธยมตอนต้นที่โรงเรียนสตรีเศรษฐบุตรบำเพ็ญ ระดับมัธยมตอนปลายที่โรงเรียนนวมินทราชินูทิศ หอวัง นนทบุรี ศึกษาระดับอุดมศึกษาจากคณะมนุษยศาสตร์ มหาวิทยาลัยกรุงเทพ เข้าสู่วงการเมื่ออายุ 11 ปี โดยเริ่มจากการแสดงในมิวสิกวิดีโอเพลง "พรุ่งนี้" ของเบิร์ด ธงไชย จากนั้นเป็นงานโฆษณา และงานพิธีการรายการ state on 3 ของไตรภพ แล้วจึงมีผลงานเป็นวีเจทางช่องเอ็มทีวีไทยแลนด์ จากนั้นทางด้านการแสดง มีผลงานละครเรื่องแรกคือ ห้าวเล็กๆ จากนั้นก็มี กุหลาบสีดำ, สวรรค์เบี่ยง และฟ้ามีตะวัน หัวใจฉันมีเธอ และผลงานภาพยนตร์อย่าง เพื่อนกันเฉพาะวันพระ ของโมโนฟิล์ม ทางด้านงานพิธีกร นอกจากเป็นวีเจแล้วยังเป็นพิธีกร รายการเปรี้ยวปาก The Battle ทางช่อง 3 เคยเป็นนักร้องดูโอ้ภายใต้สังกัดจีเอ็มเอ็ม แกรมมี่ โดยมีสมาชิกทั้งหมด 2 คนคือเจน และ คอรี่ อพชินี อุตตมะโยธิน ชื่อวง "เจนนี่ VS คอรี่" มีผลงานอัลบั้ม 1 ชุดด้วยกัน โดยมีเพลงที่สร้างชื่อเสียงให้กับวงคือเพลง "ใครใครก็ไม่รัก" เจนสุดาสมรสกับพอล สิริสันต์ โดยเป็นพิธีสงฆ์เมื่อวันที่ 6 มกราคม พ.ศ. 2559 และจะจัดพิธีสมรสอย่างโรมันคาทอลิกตามศาสนาที่สามีนับถือในวันที่ 9 มกราคมปีเดียวกัน หลังจากคบหามานาน 3 ปี ซึ่งก่อนหน้านี้ทั้งสองเป็นเพื่อนกันมากว่า 10 ปี ทั้งสองมีบุตรชายด้วยกันหนึ่งคนชื่อ ควินน์ สิริสันต์ (12 กุมภาพันธ์ 2560)ผลงานละครโทรทัศน์ซิทคอมภาพยนตร์ผลงาน. ภาพยนตร์. - เพื่อนกันเฉพาะวันพระ - เหยื่อวิปลาส - กอด - คนหิ้วหัว - ภวังค์รักมิวสิควีดีโอมิวสิควีดีโอ. - เพลง "พรุ่งนี้" ของ เบิร์ด ธงไชยเพลงพิธีกรพิธีกร. - สีสันบันเทิงสด - เปรี้ยวปาก - Sister Day ซิสเตอร์เดย์ - ชิงร้อยชิงล้าน ซันไชน์ เดย์ (รับเชิญ)รางวัลรางวัล. - รางวัลสตาร์พิคส์ ครั้งที่ 12 สาขานักแสดงนำหญิงยอดเยี่ยม จากภาพยนตร์เรื่อง ภวังค์รัก - เข้าชิงรางวัลภาพยนตร์แห่งชาติ สุพรรณหงส์ ครั้งที่ 24 สาขานักแสดงนำหญิงยอดเยี่ยม จากภาพยนตร์เรื่อง ภวังค์รัก - เข้าชิงรางวัลชมรมวิจารณ์บันเทิง ครั้งที่ 23 สาขานักแสดงนำหญิงยอดเยี่ยม จากภาพยนตร์เรื่อง ภวังค์รัก - รางวัลคมชัดลึก อวอร์ด ครั้งที่ 12 สาขานักแสดงนำหญิงยอดเยี่ยม ประเภทภาพยนตร์ จากภาพยนตร์เรื่อง ภวังค์รัก</doc>
