<doc id="134223" url="https://th.wikipedia.org/wiki?curid=134223" title="วรพันธุ์ คล้ามไพบูลย์">วรพันธุ์ คล้ามไพบูลย์ วรพันธุ์ คล้ามไพบูลย์ (เกิดวันที่ 17 เมษายน พ.ศ. 2515 ที่กรุงเทพมหานคร) สถาปนิกชาวไทยได้รับรางวัล Difference Design Awards ในปี 2549 ปัจจุบันเป็นเจ้าของและผู้ก่อตั้งบริษัท Supergreen Studioประวัติ ประวัติ. วรพันธุ์ คล้ามไพบูลย์ จบการศึกษาระดับประถมศึกษาและมัธยมศึกษาตอนต้นจากโรงเรียนเซนต์คาเบรียล และมัธยมศึกษาตอนปลายจากโรงเรียนเตรียมอุดมศึกษา เคยศึกษาจิตรกรรมที่วิทยาลัยช่างศิลป์เป็นเวลาหนึ่งปี ก่อนจะสำเร็จการศึกษาระดับปริญญาตรีจาก คณะสถาปัตยกรรมศาสตร์ มหาวิทยาลัยขอนแก่นและระดับปริญญาโทด้าน Urban Design จาก School of Planning and Architecture, New Delhi ที่ประเทศอินเดีย ด้วยทุนรัฐบาลอินเดีย{ICCR) ในปี 2001 ปัจจุบันวรพันธุ์เป็นเจ้าของบริษัท Supergreen Studio ซึ่งทำงานออกแบบอาคารประหยัดพลังงานในแนว Green Passive Sustainable และสอนที่ คณะสถาปัตยกรรมศาสตร์มหาวิทยาลัยอัสสัมชัญรวมถึงบรรยายพิเศษเรื่องสถาปัตยกรรมประหยัดพลังงานให้กับสถาบันอุดมศึกษาอีกจำนวนมาก เช่น จุฬาลงกรณ์มหาวิทยาลัย มหาวิทยาลัยธรรมศาสตร์ มหาวิทยาลัยเชียงใหม่ สถาบันเทคโนโลยีพระจอมเกล้าธนบุรี และสถาบันเทคโนโลยีราชมงคลอีกหลายแห่ง รวมถึงบรรยายให้กับ TCDC และยังถูกสัมภาษณ์ออกสื่อต่างต่างทั้งโทรทัศน์ วิทยุ หนังสือพิมพ์ และ สิ่งพิมพ์ต่างต่างจำนวนมากรวมถึงสื่อระดับโลกอย่าง National Geographic หรือ Voyageของประเทศจีน วรพันธุ์เป็นสถาปนิกที่เป็นที่รู้จักอย่างกว้างขวางในฐานะสถาปนิกแนวประหยัดพลังงาน และ อดีตกองบรรณาธิการวารสารอาษาที่เผยแพร่แนวคิดสถาปัตยกรรมร่วมสมัยของอินเดียและศรีลังกา เขาเป็นสถาปนิกไทยคนแรกที่ได้รับรางวัล Emerging Architecture Award ซึ่งจัดโดยวารสาร Architectural Review เมื่อ ค.ศ.2001 และ FuturArc Prize Award for Green Architeture 2009 รวมทั้งรางวัลจากการประกวดออกแบบโดยสถาบันอื่นๆ อีกมากมายรวมถึงรางวัลของสมาคมสถาปนิกสยาม นอกจากทำงานด้านสถาปนิก ที่เคยทำงานให้กับ Raj Rewal ในอินเดีย และ Geoffrey Bawa ในศรีลังกาแล้ว วรพันธุ์ยังเป็นนักเขียนและนักแปลให้วารสาร Art 4 D รวมทั้งเคยดำรงตำแหน่ง ประธานชมรมศิษย์เก่า คณะสถาปัตยกรรมศาสตร์ มหาวิทยาลัยขอนแก่น ระหว่างปี พ.ศ. 2543-2544 และ 2547-2553 และในปี 2552ยังเริ่มดำเนินกิจการโรงแรมขนาดเล็กย่านสามเสน 5 บางลำภู ชื่อ Samsen5 Lodge (www.samsen5lodgebangkok.com) ที่เป็นที่พักขนาดเล็กในแนวประหยัดพลังงาน และเคยเข้าร่วมแข่งขันรายการเกมส์อัจฉริยะข้ามคืน ล้านที่60 ที่จังหวัดจันทบุรี และเป็นผู้อำนวยการโครงการworkshop "เปลี่ยนบ้านเก่าเป็นบูติคโฮเตล" ร่วมกับหนังสือพิมพ์กรุงเทพธุรกิจ โดยทำการจัดมาแล้ว11ครั้ง ระหว่างปี 2552-2557 มีผู้ผ่านการอบรมไปแล้วกว่า 5,300คน โดยมีวิทยากรที่มีชื่อเสียงเข้าร่วมเช่น เจ้าของที่พักบูติคจำนวนมาก และ ธันยวัชชร์ ไชยตระกูลชัย นักการตลาดชื่อดัง สุทธิพงษ์ สุริยะ ฟูดสไตลิสต์ โอภาส ลิมปิอังคนันต์ นักสร้างแบรนด์ดิ้งและ สุรพล โอภาสเสถียร ผู้จัดการใหญ่บริษัท เครดิตบูโร ในปี2555 วรพันธุ์ได้รับการแต่งตั้งจากสภามหาวิทยาลัยขอนแก่นให้เป็น คณะกรรมการส่งเสริมกิจการมหาวิทยาลัยขอนแก่น และได้อบรมสำเร็จหลักสูตรประกาศนียบัตร"ผู้นำรุ่นใหม่ในระบอบประชาธิปไตย"รุ่นที่2 ของสถาบันพระปกเกล้าในปีเดียวกัน วรพันธุ์มีพี่สาว 3 คนและพี่ชาย 4 คน ที่เป็นที่รู้จักในสังคมคือ องอาจ คล้ามไพบูลย์ รองหัวหน้าพรรคและอดีตโฆษกพรรคประชาธิปัตย์ และ ศิโรตม์ คล้ามไพบูลย์ นักวิชาการด้านรัฐศาสตร์ที่มีผลงานเขียนหนังสือเป็นที่รู้จักหลายเล่ม เช่น ถวัต ฤทธิเดช“แรงงานวิจารณ์เจ้า: ประวัติศาสตร์ราษฎรผู้หาญกล้า ท้าทายสมบูรณาญาสิทธิ์ไทย”, ประชาธิปไตยไม่ใช่ของเรา และมีผลงานแปลที่สำคัญเช่น อัตลักษณ์และความรุนแรง : ภาพลวงของชะตาลิขิต ของ Amartya Sen (อมารตยา เซ็น) นักเศรษฐศาสตร์รางวัลโนเบลชาวอินเดีย และ รัฐศาสตร์ไม่ฆ่า ของ Glenn D. Paige (เกล็น ดี. เพจ)ผลงานผลงาน. - รางวัล Emerging Architecture Award 2001 - Balloon Pavilion Project เป็นโครงการทดลองสร้างอาคารสมัยใหม่ด้วยแรงน้ำและแรงลม - รางวัล Difference Design Awards 2006 - Bamboo Pavilion เป็นศาลาที่ทำจากต้นไผ่และโครงขึงผ้าใบ - รางวัล FuturArcPrize Awards for Green Architecture 2009 - Khonkaen University Information Center อาคารประหยัดพลังงานและแสดงเอกลักษณ์วัฒนธรรมอีสาน - หนังสือ - Master of contemporary Indian Architecture Charles Correa, Raj Rewal and B.V.Doshi - บทความ - "โลก ไม้ และมนุษย์ ว่าด้วยเรื่องราวแห่งปัจจุบัน" เรียบเรียงจากบทความการประชุม American Hardwood Export Council Convention ที่กรุงปักกิ่ง 12 มิถุนายน พ.ศ. 2548</doc>
