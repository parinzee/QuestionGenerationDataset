<doc id="232720" url="https://th.wikipedia.org/wiki?curid=232720" title="จอห์น เดนเวอร์">จอห์น เดนเวอร์ เฮนรี จอห์น ดอยท์เชนดอร์ฟ จูเนียร์ () หรือที่รู้จักในชื่อ จอห์น เดนเวอร์ (, 31 ธันวาคม ค.ศ. 1943 – 12 ตุลาคม ค.ศ. 1997) เป็นนักร้อง-นักแต่งเพลงแนวคันทรี-โฟล์ก นักแสดง นักกิจกรรมทางสังคมและนักมนุษยชนชาวอเมริกัน ที่มีชื่อเสียงในงานดนตรีเดี่ยวและงานเพลงอคูสติกที่สุดคนหนึ่งและมียอดจำหน่ายสูงที่สุดคนหนึ่งแห่งทศวรรษที่ 70 โดยในปี ค.ศ. 1973 เขาได้รับการจัดอันดับให้เป็นศิลปินที่มียอดจำหน่ายสูงที่สุด นิตยสารออลมิวได้กล่าวถึงเดนเวอร์ว่า "เป็นบุคคลที่เหล่าบรรดาศิลปินในยุคทองของเขารักยิ่ง". เดนเวอร์มีเชื้อสายทั้งไอริชและเยอรมัน เขาเติบโตในครอบครัวทหารโดยพ่อของเขาเป็นนายทหารสัญญาบัตรยศนาวาอากาศโทแห่งกองทัพอากาศสหรัฐอเมริกา สมัยเด็กเดนเวอร์ได้ย้ายที่อยู่บ่อยครั้ง เขาได้เริ่มเล่นกีตาร์ตอนอายุ 11 ขวบ และเริ่มงานดนตรีด้วยการร่วมวงโฟล์กวงหนึ่งในช่วงปลายยุค 1960 จวบจนปัจจุบัน เดนเวอร์ได้สรรค์สร้างงานดนตรีมาแล้วกว่า 300 เพลง โดยกว่า 200 เพลงที่เขาได้เรียบเรียงเองทั้งหมด และตลอดงานดนตรีชีวิตเขาสามารถทำยอดจำหน่ายได้กว่า 33 ล้านชุด งานดนตรีส่วนใหญ่ของเดนเวอร์ มีจุดเด่นที่การแต่งและร้องเองทั้งหมด รวมถึงการแสดงสดที่เขาจะร้องพร้อมไปกับเล่นกีตาร์โปร่ง โดยเนื้อหาเพลงของเขามักพรรณนาถึงความสุขกับธรรมชาติ, การอุทิศถึงงานดนตรี และความสัมพันธ์ต่างๆที่เต็มไปด้วยความยากลำบากในชีวิตเขา ผลงานของเดนเวอร์ประสบความสำเร็จสามารถขึ้นชาร์ตอันดับสูง ไม่ว่าจะเป็นในชาร์ตคันทรีและเวสต์เทิร์น และบิลบอร์ด 100 เขาได้รับการยืนยันยอดจำหน่ายอัลบั้มระดับทองคำกว่า 12 ครั้ง และทองคำขาวกว่า 4 ครั้ง โดยมีเพลงที่รู้จักกันดีไม่ว่าจะเป็น "Leaving on a Jet Plane" (1967), "Take Me Home, Country Roads" (1971), "Rocky Mountain High" (1972), "Sunshine on My Shoulders" (1973), "Thank God I'm a Country Boy" (1974), "Annie's Song" (1974) และ "Calypso" (1975) เดนเวอร์ยังได้เคยแสดงภาพยนตร์และรายการโทรทัศน์หลายเรื่อง โดยเฉพาะยิ่งในระหว่างยุค 1970 และ 1980 ต่อมาเขาก็หันกลับมาให้ความสนใจในปัญหาธรรมชาติและสิ่งแวดล้อม โดยผ่านทางเสียงดนตรีของเขา เขายังเคยขึ้นสภาคองเกรสเพื่อพูดถึงกรณีการเซนเซอร์ในงานดนตรีอีกด้วย ความรักในธรรมชาติของเดนเวอร์โดยเฉพาะในรัฐโคโลราโด ที่เขาได้ใช้ชีวิตอยู่ที่นั่นเป็นส่วนใหญ่ในชีวิตเขา รวมถึงงานดนตรีที่มักกล่าวถึงโคโลราโดบ่อยครั้ง ที่รู้กันดีคือเพลง "Rocky Mountain High" ที่ได้รับการบรรจุให้เป็นหนึ่งในสองเพลงประจำรัฐในปี ค.ศ. 2007 นอกจากนี้เขายังได้รับการยกย่องให้เป็น "กวีอันทรงเกียรติแห่งรัฐ" ในปี ค.ศ. 1974 อีกด้วย เดนเวอร์ มีความชื่นชอบในเครื่องบินเป็นอย่างมาก จนสุดท้ายเขาก็ได้เสียชีวิตลงเมื่ออายุได้ 53 ปี จากอุบัติเหตุเครื่องบินตกที่เขาบินไปชนบริเวณอ่าวมอนเทเร ในปี ค.ศ. 1997สตูดิโออัลบั้มสตูดิโออัลบั้ม. - John Denver Sings (1966) - Rhymes & Reasons (1969) - Take Me to Tomorrow (1970) - Whose Garden Was This (1970) - Poems, Prayers & Promises (1971) - Aerie (1971) - Rocky Mountain High (1972) - Farewell Andromeda (1973) - Back Home Again (1974) - Windsong (1975) - Rocky Mountain Christmas (1975) - Spirit (1976) - I Want to Live (1977) - John Denver (1979) - Autograph (1980) - Some Days Are Diamonds (1981) - Seasons of the Heart (1982) - It's About Time (1983) - Dreamland Express (1985) - One World (1986) - Higher Ground (1988) - Earth Songs (1990) - The Flower That Shattered the Stone (1990) - Different Directions (1991) - All Aboard! (1997)</doc>
