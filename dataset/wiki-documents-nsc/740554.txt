<doc id="740554" url="https://th.wikipedia.org/wiki?curid=740554" title="ระบบการกู้ผิวสู่อากาศฟุลตอน">ระบบการกู้ผิวสู่อากาศฟุลตอน ระบบการกู้ผิวสู่อากาศฟุลตอน () เป็นระบบที่สำนักข่าวกรองกลาง (ซีไอเอ) กองทัพอากาศสหรัฐและกองทัพเรือสหรัฐใช้รับบุคคลบนพื้นดินโดยใช้อากาศยานอย่างเอ็มซี-130อี คอมแบตทาลอน 1 (MC-130E Combat Talon I) เกี่ยวกับการใช้สายรัดตัว (harness) ชนิดรวมและบอลลูนที่ลอยได้เองซึ่งมีสายยก (lift line) ติดอยู่ เอ็มซี-130อีจะจับสายด้วยก้ามปู (yoke) รูปตัววีและบุคคลนั้นจะถูกม้วนขึ้นเครื่อง ธงแดงบนสายยกช่วยชี้ทางนักบินระหว่างการกู้เวลากลางวัน ส่วนไฟบนสายยกใช้สำหรับการกู้เวลากลางคืน ชุดกู้ออกแบบมาสำหรับการรับคนหนึ่งหรือสองคน นักประดิษฐ์ รอเบิร์ต เอดิสัน ฟุลตอน จูเนียร์ (Robert Edison Fulton, Jr.) ออกแบบระบบนี้ให้สำนักข่าวกรองกลางในต้นคริสต์ทศวรรษ 1950 เป็นวิวัฒนาการจากระบบคล้ายกันที่ใช้กองทัพอเมริกันและอังกฤษใช้ระหว่างสงครามโลกครั้งที่สองเพื่อรับทั้งบุคคลและเครื่องร่อนโจมตีที่ตกให้หลังปฏิบัติการส่งทางอากาศ ระบบก่อนหน้านี้ไม่ได้ใช้บอลลูน แต่ใช้เสาคู่ซึ่งตั้งอยู่บนพื้นดินสองฝั่งของบุคคลที่จะรับ โดยมีสายวิ่งจากยอดเสาหนึ่งไปอีกเสาหนึ่ง อากาศยานซึ่งปกติเป็นซี-47 สายเทรนจะพ่วงตะขอจับกับสาย ซึ่งจะยึดกับบุคคลที่จะรับ</doc>
