<doc id="402397" url="https://th.wikipedia.org/wiki?curid=402397" title="สะพานจอร์จ วอชิงตัน">สะพานจอร์จ วอชิงตัน สะพานจอร์จ วอชิงตัน () หรือที่รู้จักกันในชื่ออย่างไม่เป็นทางการอีกหลายชื่อ เป็นสะพานแขวนทอดข้ามแม่น้ำฮัดสัน เชื่อมระหว่างเขตชุมชนย่อยวอชิงตันไฮต์กับโบโรฮ์แมนฮัตตันในนครนิวยอร์ก กับฟอร์ตลี เบอร์เกนเคาน์ตี รัฐนิวเจอร์ซีย์ ถนนระหว่างรัฐหมายเลข 95 และทางหลวงสหรัฐหมายเลข 1/9 ข้ามแม่น้ำที่สะพานแห่งนี้ ทางหลวงสหรัฐหมายเลข 46 ซึ่งทั้งหมดอยู่ในรัฐนิวเจอร์ซีย์ สิ้นสุดครึ่งทางข้ามสะพานที่พรมแดนรัฐ สะพานนี้มีชั้นบนเป็นถนนสี่เลนทั้งสองฝั่ง และชั้นล่างมีถนนอีกสามเลนทั้งสองฝั่ง รวมแล้วจึงมีถนนสัญจร 14 เลน กำหนดความเร็วบนสะพานอยู่ที่ 70 กิโลเมตร/ชั่วโมง แม้ความแออัดจะทำให้การจราจรเป็นไปอย่างเชื่องช้า โดยเฉพาะอย่างยิ่งชั่วโมงเร่งด่วนในตอนเช้าและเย็น มีช่องทางทั้งสองฝากถนนของสะพานชั้นบนให้คนเดินเท้าและจักรยานสัญจรได้ จนถึง พ.ศ. 2550 สะพานจอร์จ วอชิงตันมีความจุยานพาหนะสูงกว่าสะพานแห่งใดในโลก โดยรองรับยานพาหนะได้อย่างน้อย 106 ล้านคันต่อปี ทำให้เป็นสะพานยานยนต์ที่มีการจราจรคับคั่งที่สุดของโลก ตามข้อมูลของการท่านิวยอร์กและนิวเจอร์ซีย์ มีหน่วยงานรัฐบาลทั้งสองรัฐที่เป็นเจ้าของและดำเนินการบางส่วนของสะพาน อุโมงค์และท่าอากาศยาน</doc>
