<doc id="584650" url="https://th.wikipedia.org/wiki?curid=584650" title="วิเวียน เดอริง มาเจนดี">วิเวียน เดอริง มาเจนดี พันเอก เซอร์ วิเวียน เดอริง มาเจนดี เคซีบี, ซีบี, อาร์เอ (; ค.ศ. 1836 — ค.ศ. 1898) เป็นหนึ่งในผู้เชี่ยวชาญด้านการทำลายล้างวัตถุระเบิดรายแรก และเป็นสารวัตรใหญ่ด้านวัตถุระเบิดให้แก่สมเด็จพระราชินีนาถวิกตอเรียแห่งสหราชอาณาจักรตั้งแต่ ค.ศ. 1871 จนถึงปีที่เสียชีวิตใน ค.ศ. 1898ประวัติ ประวัติ. เขาเป็นบุตรชายของพันตรี จอห์น เราท์เลดจ์ มาเจนดี (ค.ศ. 1801-1850) กับแฮเรียต แมรี เดอริง (ค.ศ. 1806-1893) และเป็นหลานชายของเฮนรี มาเจนดี ผู้ซึ่งเป็นบิชอปแห่งบานกอร์ ซึ่งวิเวียน มาเจนดี ได้สำเร็จการศึกษาจากวิทยาลัยเลมมิงตันก่อนที่จะเข้าร่วมกองทหารปืนใหญ่รักษาพระองค์ใน ค.ศ. 1854 และได้รับการเลื่อนยศเป็นร้อยตรีเมื่อวันที่ 23 ตุลาคม ค.ศ. 1854 เขาได้เห็นปฏิบัติการในช่วงสงครามไครเมีย และขบถอินเดีย ตั้งแต่ ค.ศ. 1861 ถึง 1871 มาเจนดีได้ทำหน้าที่เป็นวิทยากรหัวหน้าทีมและผู้ช่วยผู้กำกับการที่รอยัลอาร์เซนอล ในย่านวูลวิช ใน ค.ศ. 1871 เขาได้รับการแต่งตั้งเป็นสารวัตรใหญ่ด้านวัตถุระเบิด ซึ่งเขาดำรงตำแหน่งนี้ไปจนเสียชีวิตใน ค.ศ. 1898 นอกจากนั้น เขายังเป็นประธานสมาคมวิศวกรเหมืองแร่ และเป็นหนึ่งในผู้เชี่ยวชาญด้านการทำลายล้างวัตถุระเบิดรายแรก ในฐานะพันตรีแห่งกองทหารปืนใหญ่รักษาพระองค์ มาเจนดีได้ทำการตรวจสอบการระเบิดเมื่อวันที่ 2 ตุลาคม ค.ศ. 1874 ในคลองรีเจนท์'ส คาแนล เมื่อเรือบรรทุกชื่อ 'ทิลเบอรี' ได้บรรทุกปิโตรเลียมหกบาร์เรลและดินปืนห้าตันได้ระเบิดขึ้น โดยแรงระเบิดได้สังหารลูกเรือและทำลายสะพานแม็คเคิลฟิลด์ และที่คุมขังซึ่งอยู่ใกล้กับสวนสัตว์ลอนดอน เขาได้รับพระราชทานเครื่องราชอิสริยาภรณ์แห่งบาธ (ซีบี) ใน ค.ศ. 1875 สำหรับการร่างกฎหมายซึ่งได้กลายเป็น 'พระราชบัญญัติวัตถุระเบิด ค.ศ. 1875' และได้รับพระราชทานเครื่องราชอิสริยาภรณ์แห่งบาธ (เคซีบี) ใน ค.ศ. 1895 คำแนะนำของเขาในระหว่างการรณรงค์ไดนาไมต์เฟเนียนในปี ค.ศ. 1881-85 ได้รับการยอมรับอย่างเป็นทางการว่ามีส่วนร่วมในการช่วยชีวิตได้หลายคน หลังจากที่สถานีวิกตอเรียถูกวางระเบิดเมื่อวันที่ 26 กุมภาพันธ์ ค.ศ. 1884 เขาได้ทำการปลดชนวนระเบิดด้วยระบบกลไกของนาฬิกาที่ซึ่งอาจจะมีการระเบิดขึ้นในทันใด ในเดือนตุลาคม ค.ศ. 1886 มาเจนดีได้เยือนสหรัฐอเมริกาเพื่อเฝ้าดูอุตสาหกรรมปิโตรเลียมของประเทศดังกล่าว และตรวจสอบกฎระเบียบเกี่ยวกับการจัดเก็บและการกระจายตัวของผลิตภัณฑ์ดังกล่าว นอกจากนี้ ยังมีการ์ตูนล้อเลียน ที่วาดโดย เลสลี วอร์ด ('สปาย') ปรากฏในนิตยสาร แวนิตีแฟร์ เมื่อวันที่ 23 เมษายน ค.ศ. 1892 รวมถึงสิ่งตีพิมพ์ของเขา ซึ่งได้แก่ อัพอะมังเดอะแพนดีส์ (ค.ศ. 1859), แอมมูนิชัน. อะเดสคริปทีฟเทรียไทส์ออนเดอะดิฟเฟอเรนท์โพรเจกไทล์ส, ชาร์จส์, ฟิวส์, ร็อกเกตส์ แอนด์ซี. (ค.ศ. 1867), ดิอาร์มส์แอนด์แอมมูนิชันออฟเดอะบริติชเซอร์วิส (ค.ศ. 1868) และ ดิออฟฟิเชียลไกด์ทูเดอะเอ็กซ์พลอซีฟส์แอ็ค (ค.ศ. 1877) มาเจนดีแต่งงานกับอเดเลด ฟรานเซส กริลล์ส (ค.ศ. 1841-1866) และมีลูกด้วยกันสองคน โดยเป็นลูกสาวหนึ่งคน กับอีกคนชื่อ ร้อยเอกเฮนรี กริลล์ส มาเจนดี (ค.ศ. 1865-1900) ผู้ซึ่งถูกสังหารในช่วงสงครามโบเออร์ขณะเข้าประจำการร่วมกับกองพลทหารปืนไรเฟิล วิเวียน เดอริง มาเจนดี เสียชีวิตจากภาวะหัวใจล้มเหลวใน ค.ศ. 1898 ขณะไปเยี่ยมน้องสาวของเขาที่อ๊อกซฟอร์ด</doc>
