<doc id="538567" url="https://th.wikipedia.org/wiki?curid=538567" title="สมเด็จพระราชินีคามามาลูแห่งฮาวาย">สมเด็จพระราชินีคามามาลูแห่งฮาวาย สมเด็จพระราชินีคามามาลู คาลานี คัวอานา โอ คาเมฮามาลู เคคูอาอิวา โอ คาลานี เคอาลิอิ โฮโอปิลี อา วาลูแห่งฮาวาย () หรือ สมเด็จพระราชินีคามามาลูแห่งฮาวาย () (1802–1824) เป็นพระอัครมเหสีในพระเจ้าคาเมฮาเมฮาที่ 2 แห่งฮาวาย และเป็นสมเด็จพระราชินีแห่งราชอาณาจักรฮาวาย ตั้งแต่วันที่ 20 พฤษภาคม ค.ศ. 1819 ไปสู่การสวรรคตของพระองค์ใน 8 กรกฎาคม ค.ศ. 1824 สมเด็จพระราชินีคามามาลูแห่งฮาวาย เสด็จพระราชสมภพเมื่อค.ศ. 1802 เป็นพระราชธิดาพระองค์โตในพระเจ้าคาเมฮาเมฮาที่ 1 แห่งฮาวายกับสมเด็จพระราชินีคาลาคัว คาเฮอิเฮอิมาลิเอ พระองค์ทรงอภิเษกสมรสกับพระเจ้าคาเมฮาเมฮาที่ 2 แห่งฮาวาย ซึ่งมีศักดิ์เป็นพระเชษฐาต่างพระมารดากับพระองค์ แม้ว่าพระราชสวามีของพระองค์จะทรงมีพระมเหสีหลายพระองค์ แต่สมเด็จพระราชินีคามามาลูคือพระมเหสีที่พระเจ้าคาเมฮาเมฮาที่ 2 ทรงโปรดที่สุด ในปี 1823 พระเจ้าคาเมฮาเมฮาที่ 2 และสมเด็จพระราชินีคามามาลู เสด็จพระราชดำเนินเยือนกรุงลอนดอน เพื่อเข้าเฝ้าพระเจ้าจอร์จที่ 4 แห่งสหราชอาณาจักร พระองค์และพระราชสวามีเป็นพระมหากษัตริย์และสมเด็จพระราชินีฮาวายพระองค์แรกที่เสด็จพระราชดำเนินเยือนอังกฤษ ขณะอยู่ที่ลอนดอน สมเด็จพระราชินีคามามาลูทรงประชวรด้วยโรคหัดและเสด็จสวรรคตไปเมื่อวันที่ 8 กรกฎาคม 1824 เมื่อพระราชสวามีของพระองค์ได้เสด็จสวรรคตลงทรงเสียพระทัยมาก และพระบรมศพถูกนำกลับฮาวายทันที พระบรมศพของพระองค์ถูกฝังที่บริเวณพระราชวังโลนานี แต่ต่อมาก็ย้ายไปที่สุสานหลวง</doc>
