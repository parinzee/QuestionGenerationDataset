<doc id="67868" url="https://th.wikipedia.org/wiki?curid=67868" title="กรรณิกา ธรรมเกษร">กรรณิกา ธรรมเกษร กรรณิกา ธรรมเกษร ชื่อเล่น แอ้ (11 สิงหาคม พ.ศ. 2490 - ) เป็นผู้ประกาศข่าว นักแสดง และพิธีกรรายการโทรทัศน์ประวัติ ประวัติ. กรรณิกา ธรรมเกษร เกิดที่กรุงเทพมหานคร เป็นบุตรของประภาส (บิดา) และดาวรุ่ง (มารดา) จบการศึกษาจากโรงเรียนเบญจมราชาลัย และโรงเรียนเทเวศร์วิทยาลัย กรรณิกาสมรสกับอดีตสามีซึ่งเป็นนักบินพาณิชย์ มีบุตร 2 คน หนึ่งในนั้นคือกัปตัน นายแพทย์กรพรหม แสงอร่าม ภายหลังประกอบพิธีหมั้นกับชาวเยอรมนี แต่ปัจจุบันแยกทางกันแล้วการทำงาน การทำงาน. เริ่มงานเป็นผู้ประกาศสถานีโทรทัศน์ไทยทีวีช่อง 4 ตั้งแต่ พ.ศ. 2512 ขณะยังเป็นนักศึกษาคณะศิลปศาสตร์ มหาวิทยาลัยธรรมศาสตร์ จากนั้นมาเป็นพิธีกรรายการโทรทัศน์ และผู้ประกาศข่าวไทยทีวีสีช่อง 3 ตั้งแต่เริ่มออกอากาศครั้งแรก เมื่อ พ.ศ. 2513 ต่อเนื่องมานานหลายปี รวมทั้งเล่นละครโทรทัศน์ช่อง 3 อยู่หลายเรื่อง ก่อนจะลาออกมาร่วมงานกับ ดร.สมเกียรติ อ่อนวิมล ที่บริษัท แปซิฟิก อินเตอร์คอมมิวนิเคชัน จำกัด และเป็นผู้ประกาศข่าวทางไทยทีวีสีช่อง 9 อ.ส.ม.ท. เมื่อ พ.ศ. 2530 ในช่วงที่ ดร.สมเกียรติ ปรับรูปแบบการนำเสนอข่าวในรูปแบบใหม่ และเป็นผู้จัดรายการโต้วาทีทางโทรทัศน์ชื่อทีวีวาที ทางช่อง 9 กรรณิกามีเอกลักษณ์ในการอ่านข่าวทางช่อง 9 อ.ส.ม.ท.คือเมื่อกล่าวจบการรายงานข่าว เธอจะแสดงภาษามือสำหรับผู้พิการทางหู ซึ่งทำให้ได้รับรางวัล “เพื่อคนพิการ” จากสมาคมโสต ศอ นาสิกแพทย์แห่งประเทศไทย เมื่อ พ.ศ. 2532งานการเมือง งานการเมือง. กรรณิกาลงสมัครสมาชิกสภาผู้แทนราษฎร ในนามพรรคไทยรักไทย ในพื้นที่เขต 4 พญาไท เมื่อ พ.ศ. 2544 และได้รับการเลือกตั้ง แต่ถูกคณะกรรมการการเลือกตั้งเพิกถอนในภายหลัง และลาออกจากพรรคไทยรักไทย เมื่อ พ.ศ. 2548 เพื่อลงสมัครรับเลือกตั้งเป็นสมาชิกวุฒิสภากรุงเทพมหานคร แต่ก็ไม่ได้รับการเลือกตั้งอีกผลงานผลงาน. - ผู้ดำเนินรายการทีวีวาที ทางช่อง 9 อ.ส.ม.ท. - พิธีกรรายการกฎแห่งกรรม ทาง ททบ.5 - พิธีกรรายการโต้คารมมัธยมศึกษา ทางไทยทีวีสีช่อง 3 - ผลิตรายการ ซูเปอร์จิ๋ว ทางช่อง 9 อ.ส.ม.ท. ปัจจุบัน ผลิตโดย บริษัท ซูเปอร์จิ๋วจำกัด</doc>
