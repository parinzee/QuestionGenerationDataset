<doc id="566026" url="https://th.wikipedia.org/wiki?curid=566026" title="จิตต์สุภา ฉิน">จิตต์สุภา ฉิน จิตต์สุภา ฉิน () ผู้ดำเนินรายการโทรทัศน์ทางวอยซ์ทีวี, คอลัมนิสต์เชิงเทคโนโลยีสารสนเทศ ประจำนิตยสารข่าวมติชนสุดสัปดาห์ และนักแปล เนื่องจากเธอสามารถสื่อสาร ได้ทั้งภาษาไทย ภาษาอังกฤษ และภาษาจีน จิตต์สุภา เกิดเมื่อวันที่ 3 มิถุนายน พ.ศ. 2526 ที่อำเภอหาดใหญ่ จังหวัดสงขลา เป็นบุตรสาวของภูเบศ เจ้าของร้านค้าปลีก สินค้าเทคโนโลยี คอมพิวเตอร์แอนด์วิดีโอแล็บ ในอำเภอหาดใหญ่ เธอจบการศึกษา ระดับปริญญาบัณฑิตสาขาการเงิน จากคณะวิทยาการจัดการ มหาวิทยาลัยสงขลานครินทร์ วิทยาเขตหาดใหญ่ แล้วเดินทางไปศึกษาต่อภาษาจีนที่ มหาวิทยาลัยปักกิ่ง ภาคปกติ (Beijing Normal University) ที่กรุงปักกิ่ง สาธารณรัฐประชาชนจีน เป็นเวลา 1 ปี โดยเธอเริ่มทำงานที่แอปเปิลประเทศไทย ก่อนจะเป็นผู้สื่อข่าวต่างประเทศกับวอยซ์ทีวี ปัจจุบัน จิตต์สุภาเป็นบรรณาธิการฝ่ายวิถีชีวิต (Lifestyle Editor) ของวอยซ์ทีวี และผู้ดำเนินรายการ ดีวาส์คาเฟ , เทคฟิกซ์ (Tech_Fix) ที่ภายหลังเปลี่ยนชื่อเป็น คูลเทค (Cool Tech), เดอะ เบรกดาวน์ (The Breakdown) คู่กับอดัม แบรดชอว์ (Adam Bradshaw) และทอล์กกิงไทยแลนด์ (Talking Thailand) โดยก่อนหน้านี้ เธอยังเป็นผู้ดำเนินรายการ ของวอยซ์ทีวียุคบุกเบิกด้วย เช่น บล็อกบัฟเฟต์ (Blog Buffet), เอเชีย อินสไปรส์ (Asia Inspires) และ ไลฟ์ (Life) เป็นต้น</doc>
