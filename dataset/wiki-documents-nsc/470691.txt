<doc id="470691" url="https://th.wikipedia.org/wiki?curid=470691" title="นิ้วชี้">นิ้วชี้ นิ้วชี้ (; หรือชื่อเรียกอื่น forefinger, pointer finger, trigger finger, digitus secundus, digitus II และ ฯลฯ) เป็นนิ้วมือแรกในการนับจำนวนของมือมนุษย์ ซึ่งมีอยู่ระหว่างนิ้วมือแรกกับนิ้วมือที่สามคือนิ้วหัวแม่มือและนิ้วกลาง ซึ่งเป็นนิ้วมือที่มีความคล่องตัวและมีความละเอียดอ่อนมากที่สุด แต่ไม่ได้เป็นนิ้วที่ยาวที่สุดเนื่องด้วยสั้นกว่านิ้วกลาง โดยที่อาจมีความสั้นหรือยาวกกว่านิ้วนาง เมื่อเทียบกับอัตราส่วนของนิ้วมือ "index finger" ในภาษาอังกฤษแท้จริงแล้วหมายถึง "นิ้วสำหรับชี้" จากภาษาละตินเช่นเดียวกับคำว่า indicate ซึ่งมีชื่อทางกายวิภาคคือ "นิ้วชี้" หรือ "นิ้วหลักที่สอง"การใช้ การใช้. นิ้วชี้ที่ยกขึ้นเพียงนิ้วเดียวในแนวตั้งมักจะใช้เพื่อแสดงจำนวนเท่ากับ 1 หรือเมื่อยกนิ้วขึ้นหรือย้ายนิ้วไปทางด้านข้างก็จะเป็นการแสดงท่าทางเพื่อเตือนสติ เมื่อหยิบจับวัตถุสิ่งของก็มักใช้ร่วมกับนิ้วหัวแม่มือและนิ้วกลาง นอกจากนี้ นิ้วชี้ยังหมายถึงตัวอักษร d ในอักษรมืออเมริกัน ส่วนในกีฬา นิ้วชี้ก็ยังสามารถเป็นตัวแทนแห่งชัยชนะ ในบางรายการแข่งขัน ทีมที่ชนะจะยกนิ้วชี้ของพวกเขา (และมักพูดว่า "วีอาร์นัมเบอร์วัน!") ในการโพสท์ท่าเพื่อถ่ายรูป ส่วนมือที่ทำจากโฟมขนาดใหญ่ยังได้ชูนิ้วชี้เพื่อการนี้ ซึ่งเปรียบเทียบกับสัญลักษณ์แห่งชัยชนะ และสำหรับผู้ใช้คอมพิวเตอร์ส่วนใหญ่ยังใช้นิ้วดังกล่าวเพื่อคลิกเมาส์ เช่นเดียวกับการใช้นิ้วชี้สำหรับมือใหม่ที่ไล่หาตัวอักษรเพื่อทำการพิมพ์ดีดการชี้ การชี้. การชี้นิ้วไปยังบุคคลใดบุคคลหนึ่งอาจถือเป็นความหยาบคายในบางสถานที่ โดยวิธีที่จะทำให้ดูสุภาพมากขึ้นจะทำการผายมือไปยังทิศทางนั้นแทนในลักษณะที่คล้ายกับถือจานเสียง</doc>
