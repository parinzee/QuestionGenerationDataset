<doc id="91667" url="https://th.wikipedia.org/wiki?curid=91667" title="กระดูกนิ้วมือ">กระดูกนิ้วมือ กระดูกนิ้วมือ () เป็นกลุ่มของกระดูกที่ประกอบขึ้นเป็นแกนของนิ้วมือทั้งห้านิ้วของมนุษย์ โดยแต่ละนิ้วจะมีกระดูกนิ้วมือ 3 ท่อน คือ- กระดูกนิ้วมือท่อนต้น (Proximal phalanges) - กระดูกนิ้วมือท่อนกลาง (Middle phalanges) - กระดูกนิ้วมือท่อนปลาย (Distal phalanges) ทั้งนี้ ยกเว้นนิ้วหัวแม่มือ (thumb) เท่านั้นที่จะมีเพียงกระดูกนิ้วมือท่อนต้นและท่อนปลาย ดังนั้นกระดูกนิ้วมือในมนุษย์จึงมีทั้งหมดข้างละ 14 ชิ้น กระดูกนิ้วมือแต่ละชิ้น จะประกอบไปด้วยสามส่วน ได้แก่- ส่วนโคนกระดูก (Proximal extremities) สำหรับกระดูกนิ้วมือท่อนต้นจะมีลักษณะเว้าเป็นรูปรี เพื่อรับกับปลายของกระดูกฝ่ามือ ขณะทื่โคนของกระดูกนิ้วมือท่อนกลางและท่อนปลายจะมีรอยบุ๋มลงไปสองจุดที่คั่นด้วยแนวสันกลางเล็กๆ - ส่วนกลางกระดูก (Body) มีลักษณะโค้งงอไปทางหลังมือเล็กน้อย และทางด้านข้างจะมีรอยที่เป็นที่เกาะของเอ็นและปลอกหุ้มเอ็นจากกล้ามเนื้อมัดต่างๆที่มาควบคุมการเคลื่อนไหวของนิ้วมือ - ส่วนปลายกระดูก (Distal extremities) มีขนาดเล็กกว่าทางด้านโคนกระดูก และมีลักษณะเป็นปุ่มเล็กๆสองปุ่มที่คั่นด้วยร่องแคบๆในแนวกลาง พื้นผิวด้านฝ่ามือของส่วนปลายสุดของกระดูกนิ้วมือท่อนปลายจะมีลักษณะแบนออกเล็กน้อยเพื่อรองรับผิวหนังที่ใช้ในการรับสัมผัสจากปลายนิ้วรูปประกอบเพิ่มเติม</doc>
