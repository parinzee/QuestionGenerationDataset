<doc id="838710" url="https://th.wikipedia.org/wiki?curid=838710" title="บัตรพลี">บัตรพลี บัตรพลี [บัดพะลี] หรือ บัตรกรุงพาลี คือใบตองตานีนำมาทำเป็นกระทงใส่อาหารหวานคาว สำหรับเซ่นสรวงเทพยดา ผี หรือสัมพเวสีตามคติศาสนาฮินดู ภาษาไทยถิ่นเหนือเรียก สะตวง โดยคำว่า "บัตร" คือใบตองตานี ส่วน "พลี" คือ การให้ การเซ่น การถวาย หากเป็นรูปสามเหลี่ยมจะเรียกว่า บัตรคางหมู ถ้ามีเสาธงประกอบตั้งแต่สี่เสาขึ้นไปจะเรียกว่า บัตรพระเกตุ ถ้าทำเป็นสี่เหลี่ยมมียอดจะเรียกว่า บัตรนพเคราะห์ บัตรพลีจะพบได้ตามศาลเพียงตา ทางสามแพร่ง หรือโคนต้นไม้ใหญ่ ส่วนชาวชาวบาหลีในประเทศอินโดนีเซีย มีบัตรพลีเช่นกันแต่ทำจากใบมะพร้าวเรียกว่า จานังซารี () ใช้ใส่บุปผชาติหลากสีสำหรับเซ่นสรวงอจินไตยหรือเทพเจ้าอื่น ๆ พบเห็นได้ทั่วไปในเขตวัด ศาลพระภูมิ บ้าน หรือแม้แต่พื้นดิน</doc>
