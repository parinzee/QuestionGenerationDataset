<doc id="26871" url="https://th.wikipedia.org/wiki?curid=26871" title="ลานพระราชวังดุสิต">ลานพระราชวังดุสิต พระลานพระราชวังดุสิต หรือที่นิยมเรียกโดยทั่วไปว่า ลานพระบรมรูปทรงม้า เป็นลานกว้างอยู่ด้านหน้าของพระที่นั่งอนันตสมาคมและสวนอัมพร ในเขตพระราชวังดุสิต ถนนอู่ทองใน แขวงดุสิต เขตดุสิต กรุงเทพมหานคร เป็นที่ตั้งของพระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว หรือ "พระบรมรูปทรงม้า" และหมุด 24 มิถุนายน 2475 ที่ระลึกการเปลี่ยนแปลงการปกครองประวัติ ประวัติ. พระบรมรูปทรงม้า สร้างขึ้นในรัชสมัยของ พระบาทสมเด็จพระจุลจอมเกล้าเจ้าอยู่หัว โดยนำแบบอย่างมาจากพระบรมรูปของพระเจ้าหลุยส์แห่งฝรั่งเศส ที่กรุงปารีส ด้วยฝีมือนายช่างชาวฝรั่งเศส บริษัท ซุซเซอร์ เฟรสฟอร์เดอร์ ในวโรกาส ที่พระบาทสมเด็จพระจุลจอมเกล้าเจ้าอย่หัวเสด็จประพาสยุโรปครั้งที่ 2 เมื่อ พ.ศ. 2450 พระองค์เสด็จประทับ ให้ช่างปั้น เมื่อวันที่ 22 สิงหาคม พ.ศ. 2450 พระบรมรูปสำเร็จเรียบร้อยส่งเข้ามาถึงกรุงเทพฯ เมื่อ วันพุธที่ 11 พฤศจิกายน พ.ศ. 2451 อันเป็น เวลาพอดีกับงานพระราชพิธีรัชมังคลาภิเษก เนื่องในโอกาสเถลิงถวัลย์ราชสมบัติ 40 ปี เจ้าพนักงานได้อัญเชิญพระบรมรูปทรงม้าขึ้นประดิษฐานบนแท่นรองหน้าพระราชวังดุสิต โดยพระบาทสมเด็จพระจุลจอมเกล้าเจ้าอยู่หัวได้เสด็จไปทรงทำพิธีเปิดด้วยพระองค์เอง พระบรมรูปทรงม้า หล่อด้วยโลหะทองบรอนซ์ ยึดติดกับแท่นทองบรอนซ์ เป็นที่ม้ายืน หนาประมาณ 25 เซนติเมตร ประดิษฐานบนแท่นรอง ทำด้วยหินอ่อน สูงประมาณ 6 เมตร กว้าง 2 เมตรครึ่ง ยาว 5 เมตร พระบรมรูปทรงม้าสร้างขึ้นด้วยเงินที่ประชาชนได้เรี่ยไรสมทบทุน ส่วนเงินที่เหลือ พระบาทสมเด็จพระมงกุฎเกล้าเจ้าอยู่หัวได้นำไปสร้างมหาวิทยาลัยขึ้น มีนามตามพระปรมาภิไธยว่า จุฬาลงกรณ์มหาวิทยาลัยหมุดคณะราษฎร หมุดคณะราษฎร. บริเวณลานพระบรมรูปทรงม้าด้านสนามเสือป่า มีหมุดทองเหลืองฝังอยู่บนพื้นถนน จุดนี้คือบริเวณที่พระยาพหลพลพยุหเสนาได้อ่าน เพื่อประกาศยึดอำนาจการปกครอง นิยมเรียกกันว่า หมุดคณะราษฎรกิจกรรม กิจกรรม. งานพิธีการ ที่จัดบริเวณลานพระบรมรูปทรงม้า- 18 มกราคม - พิธีสวนสนาม และพิธีกระทำสัตย์ปฏิญานตนต่อธงชัยเฉลิมพล ของทหาร 3 เหล่าทัพ เนื่องในวันกองทัพไทย ปัจจุบันแต่ละเหล่าทัพแยกย้ายไปกระทำพิธีภายในหน่วยทหาร โดย- กองบัญชาการกองทัพไทย ทำพิธีที่กองพันทหารสื่อสาร กองบัญชาการกองทัพไทย - กองทัพบก ทำพิธีที่กรมทหารราบที่ 11 รักษาพระองค์ - กองทัพเรือ ทำพิธีที่โรงเรียนนายเรือ - กองทัพอากาศ ทำพิธีที่โรงเรียนนายเรืออากาศ - 23 ตุลาคม - พิธีวางพวงมาลา เนื่องในวันปิยมหาราช - 2 ธันวาคม - พิธีถวายสัตย์ปฏิญาณตนและสวนสนามของทหารรักษาพระองค์ เนื่องในวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช</doc>
