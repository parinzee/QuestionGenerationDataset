<doc id="184746" url="https://th.wikipedia.org/wiki?curid=184746" title="นัมเบอส์">นัมเบอส์ นัมเบอส์ () เป็นละครชุดอเมริกันแนวดราม่า อาชญากรรม ออกอากาศทางช่องซีบีเอส ตั้งแต่วันที่ 23 มกราคม ค.ศ. 2005 ถึง 12 มีนาคม ค.ศ. 2010 ละครสร้างโดย นิโคลัส ฟาแลกชี และเชอริล ฮิวตัน เนื้อเรื่องเกี่ยวกับเจ้าหน้าที่พิเศษเอฟบีไอ ดอน เอปเพส (ร็อบ มอร์โรว์) และน้องชาย ชาร์ลี เอปเพส (เดวิด ครัมโฮลซ์) ช่วยดอนไขปริศนาอาชญากรรมให้กับเอฟบีไอเนื้อเรื่อง เนื้อเรื่อง. การดำเนินเรื่องผ่านชีวิตของสองพี่น้องตระกูลเอพส์ พี่ชายชื่อ ดอน (Don Eppes แสดงโดย Rob Morrow) เป็นเจ้าหน้าที่พิเศษเอฟบีไอ (FBI Special Agent) ร่วมมือกับเจ้าหน้าที่พิเศษคนอื่นๆ สืบสวนคลี่คลายคดีอาชญากรรม (ที่ไม่ธรรมดา) ใน Los Angeles โดยอาศัยความช่วยเหลือทางด้านคณิตศาสตร์ จากชาลีน้องชายอัจฉริยะของเขา (Charlie Eppes รับบทโดย David Krumholtz) ผู้เรียนจบเป็นโปรเฟซเซอร์ รับหน้าที่ให้คำปรึกษากับนาซาและเอฟบีไอ ตั้งแต่อายุยังน้อย และบางครั้งชาลีก็ได้คำแนะนำดีๆจาก อมิตา รามานุจัน (Amita Ramanujan รับบทโดย Navi Rawat) แฟนสาวนักคณิตศาสตร์ (ผู้เคยเป็นลูกศิษย์) ตลอดจนลารรี่ (Larry Fleinhardt แสดงโดย Peter MacNicol) เพื่อนนักฟิสิกส์และจักรวาลวิทยา ผู้อายุมากกว่า และเคยเป็นอาจารย์ที่ปรึกษาของชาลี นอกจากนี้เรื่องราวยังสะท้อนถึงความสัมพันธ์ ระหว่างพี่น้องตระกูลเอพส์ กับบิดา อลัน เอพส์ (Alan Eppes รับบทโดย Judd Hirsch) ผู้เพิ่งเกษียณจากการเป็นนักวางผังเมืองแอลเอ ชีวิตการทำงานของดอน เจ้าหน้าที่พิเศษเอฟบีไอผู้คอยรับความช่วยเหลือจากน้องชาย ชีวิตอาจารย์ในมหาวิทยาลัยของชาลี ที่เรียนจบตั้งแต่อายุน้อย และต้องรับทั้งงานสอน งานให้คำปรึกษาจนแทบไม่มีเวลาสำหรับเข้าสังคม</doc>
