<doc id="495896" url="https://th.wikipedia.org/wiki?curid=495896" title="แบงท์ เอ็ดเลียน">แบงท์ เอ็ดเลียน แบงท์ เอ็ดเลียน (; 2 พฤศจิกายน ค.ศ. 1906 — 10 กุมภาพันธ์ ค.ศ. 1993) เป็นทั้งศาสตราจารย์ทางฟิสิกส์และนักดาราศาสตร์ชาวสวีเดนผู้ซึ่งมีความเชี่ยวชาญในด้านสเปกโทรสโกปี เขาได้เข้าร่วมในการแก้ ปริศนาโคโรนา ซึ่งเป็นเส้นเงาที่ไม่สามารถระบุได้ในสเปกตรัมของดวงอาทิตย์ โดยเชื่อกันอย่างคร่าวๆว่าน่าจะมาจากธาตุไม่ปรากฏชื่อมาจนบัดนี้โดยเรียกว่าโคโรเนียม ในภายหลัง แบงท์ เอ็ดเลียน ได้แสดงให้เห็นว่าเส้นเหล่านั้นมาจากการแตกตัวของเหล็กที่แตกตัวเป็นไอออน (Fe-XIV) การค้นพบของเขาไม่ได้รับการยอมรับในทันที ตั้งแต่ไอออนไนซ์ได้รับการอ้างอิงว่าต้องมีอุณหภูมิที่ล้านองศา หลังจากนั้นอุณภูมิของโคโรนาดวงอาทิตย์ก็ได้รับการตรวจสอบ นอกจากนี้ เขายังมีผลงานสำคัญในการวิเคราะห์สเปกตรัมของดาววูล์ฟ-ราเยท์ แบงท์ เอ็ดเลียน ได้เป็นศาสตราจารย์ที่มหาวิทยาลัยลุนด์ใน ค.ศ. 1944–1973 เขาได้รับเลือกให้เป็นสมาชิกแห่งราชสำนักวิทยาศาสตร์สวีเดนใน ค.ศ. 1947 เขาสำเร็จการศึกษาจากโรงเรียนมัธยมในนอร์เชอปิงใน ค.ศ. 1926 และได้เข้ามหาวิทยาลัยอุปซอลากระทั่งสำเร็จการศึกษาระดับปริญญาเอกใน ค.ศ. 1934 แบงท์ เอ็ดเลียน ได้รับเหรียญทองจากสมาคมดาราศาสตร์หลวงใน ค.ศ. 1945 สำหรับการแก้ปริศนาโคโรนา, เหรียญฮาวเวิร์ด เอ็น. พ็อตส์ ใน ค.ศ. 1946 สำหรับการวิจัยรังสีอัลตร้าไวโอเลตไกลสุด และเหรียญเฮนรี เดรเปอร์ของสถาบันวิทยาศาสตร์แห่งชาติสหรัฐอเมริกา ใน ค.ศ. 1968</doc>
