<doc id="625901" url="https://th.wikipedia.org/wiki?curid=625901" title="หมูยแน้">หมูยแน้ หมูยแน้ () เป็นเมืองตากอากาศชายทะเลในจังหวัดบิ่ญถ่วนทางภาคตะวันออกเฉียงใต้ของประเทศเวียดนาม ตั้งอยู่ใกล้กับฟานเที้ยต เมืองหลักของจังหวัด การท่องเที่ยวของเวียดนามได้เปลี่ยนหมูยแน้ให้เป็นจุดหมายปลายทางสำหรับการตากอากาศตั้งแต่ปี พ.ศ. 2538 หลังจากที่มีนักท่องเที่ยวจำนวนมากเดินทางมาที่นี่เพื่อชมสุริยุปราคาในวันที่ 24 ตุลาคม พ.ศ. 2538 หมูยแน้มีสถานพักตากอากาศ ร้านอาหาร ร้านเครื่องดื่ม และบาร์จำนวนมากริมชายหาด และเป็นจุดหมายปลายทางยอดนิยมแห่งหนึ่งของนักท่องเที่ยวชาวรัสเซีย ร้านอาหารและบ้านพักตากอากาศหลายแห่งมีเจ้าของเป็นชาวรัสเซีย ชายหาดของหมูยแน้เป็นหาดเขตร้อนแห่งหนึ่งที่ได้รับความนิยม ลมทะเลที่พัดแรงทำให้ที่นี่เป็นที่นิยมมากในการเล่นไคต์เซิร์ฟ (ว่าวโต้คลื่น) และวินด์เซิร์ฟ ฤดูท่องเที่ยวเริ่มตั้งแต่เดือนธันวาคมไปจนถึงเดือนพฤษภาคม อุณหภูมิเฉลี่ยอยู่ที่ 27 องศาเซลเซียส สภาพภูมิอากาศร้อนและแห้งเกือบตลอดทั้งปีระเบียงภาพ</doc>
