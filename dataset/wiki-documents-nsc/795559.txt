<doc id="795559" url="https://th.wikipedia.org/wiki?curid=795559" title="ฮาเวียร์ โคลอน">ฮาเวียร์ โคลอน ฮาเวียร์ โคลอน ( เกิด 29 เมษายน ค.ศ. 1978) เป็นนักร้องนักแต่งเพลง และนักดนตรีชาวอเมริกัน เขามีรูปแบบการร้องเพลงของตนเองชื่อว่า "อะคูสติกโซล" เขาเคยเป็นสมาชิกวงอีเอ็มซีคิว และเดอะดีเร็กทรักส์แบนด์ และทำงานร่วมกับนักดนตรีมากมายก่อนออกผลงานเดี่ยว เขาเซ็นสัญญากับค่ายแคปิตอลเรเคิดส์ตั้งแต่ปี ค.ศ. 2002 ถึง 2006 ใช้ชื่อศิลปินว่า ฮาเวียร์ ในปี ค.ศ. 2006 สัญญาของเขาสิ้นสุด และฮาเวียร์ โคลอนกลายเป็นศิลปินอิสระ มีค่ายเพลงของตนเองชื่อ ฮาเวียร์โคลอนมิวสิก ในปี ค.ศ. 2011 เขาเป็นผู้ชนะเลิศรายการ เดอะวอยซ์ ฤดูกาลแรก ออกอากาศทางช่องเอ็นบีซี ได้รับเงินรางวัล 100,000 ดอลลาร์ และได้เซ็นสัญญากับค่ายยูนิเวอร์ซัลรีพับลิกเรเคิดส์ สุดท้ายแล้วเขาตัดสินใจแยกทางกับค่ายเพลงดังกล่าว</doc>
