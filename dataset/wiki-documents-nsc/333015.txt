<doc id="333015" url="https://th.wikipedia.org/wiki?curid=333015" title="ฮอร์นคอนแชร์โตหมายเลข 4 (โมซาร์ท)">ฮอร์นคอนแชร์โตหมายเลข 4 (โมซาร์ท) ฮอร์นคอนแชร์โตหมายเลข 4 ในบันไดเสียง อี แฟลต เมเจอร์ () ผลงานประพันธ์ของโวล์ฟกัง อะมาเดอุส โมซาร์ทในปี ค.ศ. 1786 เป็นคอนแชร์โตสำหรับฮอร์นหนึ่งในสี่ชิ้นของโมซาร์ท ที่แต่งให้โยเซฟ ลีทเกบ (1732 – 1811) นักเป่าฮอร์นเพื่อนสนิทของเขาเล่นโดยเฉพาะ ขณะนั้นโมซาร์ทใช้ชีวิตอยู่ที่เวียนนา คอนแชร์โตชิ้นนี้แบ่งออกเป็น 3 มูฟเมนต์ คือ- I. Allegro moderato - II. Romance (Andante) - III. Rondo (Allegro vivace) 6/8 แผ่นโน้ตต้นฉบับที่เขียนด้วยลายมือโมซาร์ท เขียนด้วยน้ำหมึกสี่สี คือ สีแดง เขียว น้ำเงิน และดำ ในอดีตสันนิษฐานว่าโมซาร์ทใช้หมึกหลายสีเพื่อเล่นตลกแกล้งลีทเกบ ที่สนิทสนมกันมาตั้งแต่เด็ก หรืออาจเป็นรูปแบบของรหัสสี ให้ลีทเกบต้องเป่าฮอร์นรัวเป็นจังหวะ เลียนแบบเสียงฝีเท้าม้าวิ่ง นักดนตรีที่เป่าโซโลฮอร์นในคอนแชร์โตชิ้นนี้ ต้องเป่าด้วยระดับเสียงต่ำกว่าที่ฮอร์นในยุคนั้นทำได้ ลีทเกบต้องใช้ความสามารถพิเศษ ทั้งการรัวริมฝีปาก (trill) การขยับมือที่ถือปากแตร และการกระดกลิ้น</doc>
