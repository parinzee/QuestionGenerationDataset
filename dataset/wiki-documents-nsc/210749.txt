<doc id="210749" url="https://th.wikipedia.org/wiki?curid=210749" title="เจมี่ เบลล์">เจมี่ เบลล์ เจมี่ เบลล์ () เกิดเมื่อวันที่ 14 มีนาคม ค.ศ. 1986 เป็นนักแสดงชาวอังกฤษ เจ้าของรางวัลนักแสดงยอดเยี่ยมจากเวทีรางวัลบาฟต้า เป็นที่รู้จักในผลงานการแสดงภาพยนตร์เรื่อง Billy Elliot (2000) ซึ่งทำให้เขาได้รับรางวัลนักแสดงยอดเยี่ยม จากการแจกรางวัลบาฟต้าปี 2001ประวัติชีวิตช่วงแรก ประวัติ. ชีวิตช่วงแรก. เบลล์ เกิดในบิลลิงแฮม ที่ประเทศอังกฤษ เขาโตมากับการเลี้ยงดูของแม่ ไอลีน และพี่สาว พ่อของเขาทิ้งไปตั้งแต่ก่อนเบลล์จะเกิดเสียอีก เบลล์เป็นนักเรียนโรงเรียนนอร์ธฟิลด์ จากนั้นเรียนที่โรงเรียนสเตจโคชเทียร์เตอร์ เขาเป็นสมาชิก National Youth Music Theatre ในปี 1999 ได้รับการคัดเลือกจากเด็กชาย 2000 คนในบทบาท บิลลี เอลเลียต เด็กวัย 11 ปี ของคนชั้นแรงงาน ที่พยายามก้าวสู่นักบัลเล่ต์มืออาชีพอาชีพ อาชีพ. เบลล์แสดงใน Honorary Jury President ของเทศกาลภาพยนตร์กิฟโฟนิในปี 2001 หลังจากที่เขามีผลงานเรื่องแรกใน Billy Elliot เขายังแสดงเป็นคนรับใช้ชื่อ สไมค์ ใน Nicholas Nickleby ,แสดงบททหารหนุ่มใน Deathwatch, แสดงเป็นบทวัยรุ่นใน Undertow, แสดงใน Dear Wendy, บทวัยรุ่นชาวแคลิฟอร์เนียใต้ใน The Chumscrubber และบท จิมมี่ ในภาพยนตร์สร้างใหม่ในปี 2005 เรื่อง King Kong ในปี 2007 เขาแสดงบทบาทใน Hallam Foe ซึ่งทำให้เขาได้รับการเสนอชื่อเข้าชิงสาขานักแสดงยอดเยี่ยมจาก British Independent Film Awards ในปี 2008 เขาแสดงภาพยนตร์ 2 เรื่อง ในภาพยนตร์แนวไซไฟเรื่อง Jumper และภาพยนตร์เกี่ยวกับสงครามโลกครั้งที่ 2 เรื่อง Defianceชีวิตส่วนตัว ชีวิตส่วนตัว. ในปี 2005 และ 2006 เบลล์ออกเดทกับนักแสดงสาว อีแวน ราเชล วูด ที่เขาปรากฏตัวในมิวสิกวิดีโอของวงกรีนเดย์ ที่ชื่อ "Wake Me Up When September Ends" ปัจจุบันเขาอยู่ในนิวยอร์ก และยังมีบ้านอยู่ที่เชลซี ลอนดอน</doc>
