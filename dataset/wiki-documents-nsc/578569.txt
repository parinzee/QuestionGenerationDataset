<doc id="578569" url="https://th.wikipedia.org/wiki?curid=578569" title="ศริพจน์ภาษาไทย์">ศริพจน์ภาษาไทย์ ศริพจน์ภาษาไทย์ คือ พจนานุกรมที่มุขนายกฌ็อง-หลุยส์ แว (Jean-Louis Vey) จัดพิมพ์ขึ้นเมื่อ พ.ศ. 2439 โดยปรับปรุงจาก สัพะ พะจะนะ พาสา ไท พจนานุกรมฉบับของปาเลอกัว มีรูปเล่มขนาด 9" x 10" บนปกมีชื่อหนังสือและถัดลงมาแบ่งเป็น 2 คอลัมน์ ภาษาฝรั่งเศสอยู่ด้านซ้ายและภาษาอังกฤษอยู่ด้านขวา ส่วนที่เป็นคำนำ (คำอุทาหรณ์) ได้อธิบายวิธีออกเสียงภาษาไทย และการใช้อักษรโรมันแทนเสียงภาษาไทย ตอนท้ายมีแบบฝึกหัดสำหรับให้หัดอ่าน ในตอนที่เป็นคู่มือการใช้ซึ่งอยู่ต่อจากเรื่องการออกเสียง มีคำอธิบายเกี่ยวกับลักษณะทางไวยากรณ์ของภาษาไทย ส่วนที่เป็นเนื้อหาของพจนานุกรมจริง ๆ ได้ตัดคำแปลภาษาละตินออก และใช้ตัวอักษรขนาดเล็กลง นอกจากไวยากรณ์แล้ว ยังให้ความรู้พื้นฐานด้านอื่น เช่น มาตราชั่งตวงวัด วันเดือนปี เป็นต้น</doc>
