<doc id="158137" url="https://th.wikipedia.org/wiki?curid=158137" title="พระบาทสมเด็จพระสีสุวัตถิ์ มุนีวงศ์">พระบาทสมเด็จพระสีสุวัตถิ์ มุนีวงศ์ พระบาทสมเด็จพระสีสุวัตถิ์ มุนีวงศ์ () เอกสารไทยในบางแห่งเรียกว่า สมเด็จพระศรีสวัสดิ์มณีวงศ์ เสด็จพระราชสมภพเมี่อวันที่ 21 ธันวาคม พ.ศ. 2414 ที่พนมเปญ และเสด็จสวรรคตเมี่อวันที่ 24 เมษายน พ.ศ. 2484 ทรงเป็นกษัตริย์แห่งกัมพูชาองค์ที่ 4 แห่งราชอาณาจักรกัมพูชา พระบาทสมเด็จพระสีสุวัตถิ์ มุนีวงศ์ เป็นพระราชโอรสองค์รองของ พระบาทสมเด็จพระสีสุวัตถิ์ (นักองสีสุวัตถิ์) กษัตริย์แห่งกัมพูชาองค์ที่ 3 ทรงศึกษาที่โรงเรียนอาณานิคมและโรงเรียนทหารบกที่ซังแม็จซ็อง เมื่อจบการศึกษา ทรงได้รับยศเป็นร้อยตรีสังกัดกองทหารในฝรั่งเศส เสด็จกลับกัมพูชาเมื่อ พ.ศ. 2452 ได้เป็นผู้บัญชาการทหาร ทรงขึ้นครองราชย์เมี่อพ.ศ. 2470ผลงาน ผลงาน. ผลงานด้านวรรณกรรมของพระองค์คือ เอกสหัสราตรี ทรงประพันธ์เป็นคำกาพย์ มีลักษณะคล้ายนิราศ เพื่อเล่าเรื่องราวที่เสด็จทอดพระเนตรเห็นในต่างประเทศ โดยเฉพาะในดินแดนอาหรับพระชายา พระชายา. พระบาทสมเด็จพระสีสุวัตถิ์ มุนีวงศ์ โปรดและพอพระราชหฤทัยที่จะถูกห้อมล้อมด้วยพระชายาและพระสนมจำนวนมากมาย รวมถึงนางรำด้วย โดยพระองค์มีพระสนมที่เป็นนางรำชาวไทยหนึ่งพระองค์ คือ นางสาวแพน เรืองนนท์ ภายหลังถูกตั้งเป็นเจ้าจอมสีสุวัตถิ์ อำไพพงศ์ (Chao Chom Srivasti Amphaibongse) ต่อมาเธอได้ถูกออกจากราชสำนัก โดยทางกงสุลฝรั่งเศสในไทยได้ออกแถลงการณ์ฉบับที่ 2 ความว่า "กษัตริย์สีสุวัตถิ์ มุนีวงศ์ แห่งกัมพูชา ทรงไม่พอพระพระทัยและปฏิเสธข้อมูลที่คลาดเคลื่อนและไร้สาระจากการให้สัมภาษณ์ของบิดาของนางสาวแพน จึงทรงบัญชาให้ส่งตัวนางสาวแพนกลับกรุงเทพโดยทันที" โดยนางสาวแพนได้กลับมาในวันรุ่งขึ้น และไม่มีโอกาสได้กลับไปยังราชสำนักกัมพูชาอีกเลยกรณีพิพาทอินโดจีนฝรั่งเศสและการสวรรคต กรณีพิพาทอินโดจีนฝรั่งเศสและการสวรรคต. หลังจากเกิดเหตุการณ์กรณีพิพาทอินโดจีนถือเป็นคราวที่กัมพูชาเสียดินแดนพระตะบอง, เสียมราฐ และศรีโสภณในปี ค.ศ. 1941 แม้ว่าฝรั่งเศสจะไม่ยอมคืนนครวัดให้แก่ไทยก็ตาม แต่ก็เทียบไม่ได้กับดินแดนขนาดใหญ่ที่สูญเสียไป ด้วยเหตุนี้พระองค์ก็ทรงขัดเคืองและขมขื่นพระหฤทัยเป็นอันมาก ทรงปฏิเสธที่จะพบเจ้าหน้าที่ฝรั่งเศสและไม่รับสั่งภาษาฝรั่งเศสอีกเลย เพราะทรงเห็นว่าฝรั่งเศสไม่สามารถปกป้องดินแดนของพระองค์ไว้ได้ จนกระทั่งทิวงคตในเดือนเมษายนปีเดียวกันนั้น มีนักประวัติศาสตร์ชาวกัมพูชาคนหนึ่งบันทึกเหตุการณ์นี้ไว้ว่า "โดยเจ็บพระทัยกับการแย่งชิงของสยามนี้ พระสุขภาพต้องทรุดโทรมอย่างรวดเร็ว แล้วพระบาทสีสุวัตถิ์มุนีวงศ์เสวยทิวงคต" แต่ธิบดี บัวคำศรี ให้ความเห็นว่า "ข้อที่ว่าการเสียดินแดนเป็นเหตุให้สมเด็จพระสีสุวัตถิ์ [มุนีวงศ์] ทรงตรมพระทัยถึงแก่สุรคุตนั้นจะจริงเท็จประการใดอาจไม่สำคัญเท่ากับการชี้ให้เห็นว่า ไม่เฉพาะแต่กษัตริย์เท่านั้น ชั้นแต่ไพร่ฟ้าพลเมืองก็ให้ความสำคัญต่อ "ดินแดน" ที่สูญเสียไปอย่างมาก" หลังจากพระบาทสมเด็จพระสีสุวัตถิ์ มุนีวงศ์ เสด็จสวรรคตเมื่อปี พ.ศ. 2484 องค์รัชทายาท คือ สมเด็จกรมพระสีสุวัตถิ์ มุนีเรศ พระราชโอรส ไม่ได้เป็นกษัตริย์สืบต่อมา เนื่องจากวิชีฝรั่งเศส ซึ่งเป็นผู้ปกครองเขมรอยู่ในขณะนั้น ได้คัดเลือกให้ หม่อมราชวงศ์นโรดม สีหนุ ซึ่งเป็นพระนัดดาที่ประสูติจาก สมเด็จพระมหากษัตริยานีสีสุวัตถิ์ กุสุมะ นารีรัตน์ สิริวัฒนา พระราชธิดาของพระองค์และเป็นเหลนของพระบาทสมเด็จพระนโรดม บรมรามเทวาวตาร ขึ้นครองราชย์แทน เนื่องจากฝรั่งเศสเห็นว่าบังคับบัญชาง่ายกว่า ทำให้การสืบราชสันตติวงศ์กลับไปยังสายของพระบาทสมเด็จพระนโรดม บรมรามเทวาวตาร หรือ นักองราชาวดีอีกครั้งหนึ่งพระชายาและพระราชบุตรพระชายาและพระราชบุตร. 1. สมเด็จพระอัครมเหสีมหากษัตรี นโรดม กาญจนวิมาน นรลักขณ์เทวี ()- สมเด็จพระเรียมสีสุวัตถิ์ เทวศร์รังสี นารีวงษ์ () - สมเด็จพระมหากษัตริยานีสีสุวัตถิ์ กุสุมะ นารีรัตน์ สิริวัฒนา () - สมเด็จกรมพระสีสุวัตถิ์ มุนีเรศ () - สมเด็จกรมหลวงสีสุวัตถิ์ มุนีพงษ์ () 2. หม่อมเจ้าหญิงสีสุวัตถิ์ สีสุดา ()- พระองค์เจ้าหญิงสีสุวัตถิ์ สุดารังสี () 3. นักนางคึม หู ()- พระองค์เจ้าสีสุวัตถิ์ มุนีชาติ () 4. คุณพระนางสุวัตถิ์โฉมนรลักข์ (มาฆ) ()- พระองค์เจ้าสีสุวัตถิ์ กุศรักษ์ () 5. คุณพระนางบุปผานรลักขบวร (เสาขน) ()- พระองค์เจ้าสีสุวัตถิ์ พงษ์ดารัก () 6. คุณพระนางอนงคลักขณา (บาน เย็น) ()- พระองค์เจ้าหญิงสีสุวัตถิ์ วงส์มุนี () 7. คุณพระนางบุบผานรลักข์ (ยิน ตาต) ()- พระองค์เจ้าสีสุวัตถิ์ มุนีเกสร () - พระองค์เจ้าสีสุวัตถิ์ สมานวรพงษ์ () - พระองค์เจ้าสีสุวัตถิ์ วงษ์ชีวัน () - สมเด็จพระสีสุวัตถิ์ ชีวันมุนีรักษ์ () 8. คุณพระนางเกสรมาลี (ณาต) ()- พระองค์เจ้าหญิงสีสุวัตถิ์ พงสานมุนี () - พระองค์เจ้าสีสุวัตถิ์ มุนีลักขณา () 9. คุณพระนางนารีเกสร (ยึง เตรียง) ()- พระองค์เจ้าหญิงสีสุวัตถิ์ รินทรมุนี () - พระองค์เจ้าสีสุวัตถิ์ มุนีชีวัน () 10. คุณพระนางนารินทรเกตสร (อุล) ()- พระองค์เจ้าหญิงสีสุวัตถิ์ รัตน์มุนี () 11. คุณพระนางบวรมาลี (พง) ()- พระองค์เจ้าหญิงสีสุวัตถิ์ สมานรักษ์ () 12. คุณพระนางนารีบุบผา (ภาพ) ()- พระองค์เจ้าหญิงสีสุวัตถิ์ สุภาพนารี () 13. นักนางกานีน ()- พระองค์เจ้าหญิงสีสุวัตถิ์ พวงมุนี () 14. นักนางฉวีเกสร (สามู) ()- พระองค์เจ้าหญิงสีสุวัตถิ์ โลมาเกสร () 15. หม่อมดวงมุนีรักส์ (อุส) ()- พระองค์เจ้าสีสุวัตถิ์ ดวงชีวิน () 16. พระองค์เจ้าหญิงสีสุวัตถิ์ นารีพงา ()</doc>
