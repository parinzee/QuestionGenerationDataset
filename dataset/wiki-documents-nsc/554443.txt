<doc id="554443" url="https://th.wikipedia.org/wiki?curid=554443" title="ฮอกกี้น้ำแข็งชายทีมชาติไทย">ฮอกกี้น้ำแข็งชายทีมชาติไทย ฮอกกี้น้ำแข็งชายทีมชาติไทย เป็นทีมชาติฮอกกี้น้ำแข็งของประเทศไทย และเป็นสมาชิกสหพันธ์กีฬาฮอกกี้น้ำแข็งนานาชาติเมื่อปี ค.ศ. 1989 ซึ่งเป็นทีมที่ประสบความสำเร็จอย่างสูงในการแข่งขันระดับนานาชาติ และได้รับการกล่าวถึงในหลายประเทศ รวมทั้งเป็นเจ้าของตำแหน่งรองแชมป์การแข่งขันดิวิชัน 2 ของไอ​ไอ​เอช​เอฟชาลเลนจ์คัพออฟเอเชีย 2009 เมื่อครั้งที่สหรัฐอาหรับเอมิเรตส์เป็นเจ้าภาพ และได้อันดับ 3 ในการแข่งขันไอ​ไอ​เอช​เอฟชาลเลนจ์คัพออฟเอเชีย 2011 เมื่อครั้งที่ประเทศคูเวตเป็นเจ้าภาพ ในการแข่งขันกีฬาเอเชียนเกมส์ฤดูหนาว 2011 ที่ประเทศคาซัคสถาน ซึ่งการแข่งขันในนัดที่ 1 ทีมชาติไทยเป็นฝ่ายแพ้ทีมคีร์กีซสถาน 4 ประตูต่อ 15 โดยทีมชาติไทยได้รับความสนใจในช่วงพิธีเปิดจากสื่อต่างชาติเป็นอย่างสูงในฐานะทีมชาติจากประเทศเขตร้อน และในการแข่งขันนัดที่ 2 ทีมไทยเป็นฝ่ายชนะทีมบาห์เรน ด้วยผลการแข่งขัน 29 ต่อ 0 จากนั้น ในการแข่งขันนัดที่ 3 ทีมชาติไทยเป็นฝ่ายชนะทีมคูเวต 5 ประตูต่อ 3 และในนัดที่ 4 ทีมชาติไทยเป็นฝ่ายชนะทีมมาเลเซีย 16 ประตูต่อ 1 ก่อนที่จะเป็นฝ่ายชนะทีมมองโกเลีย 7 ประตูต่อ 1 และในนัดที่ 6 ทีมชาติไทยเป็นฝ่ายชนะทีมสหรัฐอาหรับเอมิเรตส์ ด้วยผลการแข่งขัน 9 ประตูต่อ 2 โดยทีมชาติไทยได้อันดับ 2 ในระดับพรีเมียร์ดิวิชันของการแข่งขันดังกล่าวสถิติการแข่งขัน สถิติการแข่งขัน. ข้อมูล ณ วันที่ 29 มกราคม ค.ศ. 2011เจ้าหน้าที่เจ้าหน้าที่. - นายกสมาคมกีฬาฮอกกี้น้ำแข็งแห่งประเทศไทย: ม.ล.กฤษฎา เกษมสันต์ ณ อยุธยา - ผู้ฝึกสอน: สุดใจ สอนใจ - ผู้จัดการอุปกรณ์และเทคนิค: ศักดิ์ชัย จินานุวัฒนา - ผู้จัดการทีม: ธนากร กัลยาณมิตรผู้เล่นชุดปัจจุบัน ผู้เล่นชุดปัจจุบัน. ข้อมูล ค.ศ. 2013- เทวินทร์ ชาติสุวรรณ - ลิขิต เนียมวัน - ประเวศ แก้วจีน - ธีระศักดิ์ รัตนโชติ - ชาญเชี่ยว ศุภดิลกรัตน์ - จันทพงษ์ เต็งสกุล - ภาสิทธิ์ จิระชัย - วรวิทย์ มะกล่ำทอง - เดชบดินทร์ จิตตรานนท์ - อาทิตย์ ธรรมวงศ์สิน - ภัทรพล อังกูลพัฒนาสุข - อนันต์ กุลลูกอิน - พงศ์พันธ์ ครองสกุลสุข - ปิยพงศ์ ครองสกุลสุข - ธนันทร เสรีทัศน์ - ทิม สุพรรณโกมุท - โรจน์ฤทธิ์ อินทราวิชกุล</doc>
