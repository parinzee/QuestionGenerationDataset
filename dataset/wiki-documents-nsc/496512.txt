<doc id="496512" url="https://th.wikipedia.org/wiki?curid=496512" title="นกปักษาสวรรค์ใหญ่">นกปักษาสวรรค์ใหญ่ นกปักษาสวรรค์ใหญ่ (Greater Bird-of-paradise) เป็นนกปักษาสวรรค์ในสกุล Paradisaea คาโรลัส ลินเนียสตั้งชื่อนกชนิดนี้ว่า Paradisaea apoda ซึ่งแปลว่า "นกปักษาสวรรค์ไร้ขา" เนื่องจากการส่งขายซากนกไปที่ทวีปยุโรปเมื่อก่อน ซากจะไม่มีขาจากการเตรียมซากของชาวพื้นเมือง ซึ่งนำไปสู่ความเข้าใจผิดที่ว่านกที่สวยงามชนิดนี้มาจากสวรรค์ และไม่เคยสัมผัสพื้นดินเลยจนกระทั่งตายลักษณะ ลักษณะ. นกปักษาสวรรค์ใหญ่เป็นนกขนาดใหญ่ในสกุล Paradisaea ตัวผู้วัดได้ถึง (ไม่รวมขนหางคู่ยาว) ตัวเมียมีขนาดเล็กกว่า ประมาณ ชุดขนของนกชนิดนี้มีความแตกต่างระหว่างเพศอย่างชัดเจน ตัวผู้มีหน้าและคอสีเขียวเหลือบ มีสีเหลืองออกเงาที่หัว กระหม่อมมีสีเงินเหลือบ ลำตัวมีสีน้ำตาล-แดงเลือดหมู ขนปีกที่ใช้ในการแสดงมีสีเหลืองเป็นพื้นจนถึงขาวมีลายสีเลือดหมู ตัวเมียมีสีน้ำตาล-แดงเลือดหมู ทั้งสองเพศมีตาสีเหลือง ปากสีฟ้าการกระจายพันธุ์ การกระจายพันธุ์. นกปักษาสวรรค์ใหญ่มีการกระจายพันธุ์ในป่าต่ำและป่าบนภูเขาในทางตะวันตกเฉียงใต้ของเกาะนิวกินีและหมู่เกาะอารู (Aru Islands) ในประเทศอินโดนีเซีย นกจะกินผลไม้ เมล็ดพืช และแมลงขนาดเล็กเป็นอาหาร มีกลุ่มประชากรขนาดเล็กที่ถูกนำเข้าไปในเกาะลิตเติ้ลโทบาโก (Little Tobago) ของแคริบเบียนโดยเซอร์ วิลเลียม อินแกรม (William Ingram) ในปี ค.ศ. 1909-1912 เพื่อที่จะพยายามรักษานกชนิดนี้ไว้ไม่ให้สูญพันธุ์จากการล่าเอาขน ประชากรนกเหล่านั้นมีชีวิตอยู่จนกระทั่งปี ค.ศ. 1966</doc>
