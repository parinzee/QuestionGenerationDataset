<doc id="67207" url="https://th.wikipedia.org/wiki?curid=67207" title="เบกซ์ฮิลล์-ออน-ซี">เบกซ์ฮิลล์-ออน-ซี เบกซ์ฮิลล์-ออน-ซี หรือเรียกสั้น ๆ ว่า เบกซ์ฮิลล์ () เป็นเมืองตากอากาศริมชายฝั่งทะเล ตั้งอยู่ในมณฑลอีสต์ซัสเซกซ์ (East Sussex) ทางตอนใต้ของอังกฤษประวัติศาสตร์ช่วงแรกเริ่ม ประวัติศาสตร์ช่วงแรกเริ่ม. หลักฐานการตั้งถิ่นฐานครั้งแรกเท่าที่ทราบ มาจากการขุดค้นพบซากเรือยุคแรก ๆ ที่สวนสาธารณะอีเกอร์ตัน ตัวเมืองนั้นได้มีการก่อตั้งอย่างเป็นทางการเมื่อปี ค.ศ.772 ในปีนั้น พระเจ้าออฟฟาที่สอง กษัตริย์แห่งเมอร์เชียทรงอนุญาตให้บิชอปออสวัลด์สร้างโบสถ์ขึ้น โบสถ์นี้เป็นของคฤหาสน์เบกซ์ฮิลล์ เรื่อยมา จนกระทั่งสมเด็จพระราชินีอลิซาเบธที่หนึ่งทรงเข้าครอบครองในปี 1590 และทรงมอบให้แก่ทอมัส แซกวิลล์ ซึ่งต่อมาได้เป็นบารอนบักเฮิสต์ และในปี 1603 โธมัสได้รับการแต่งตั้งให้เป็นเอิร์ลที่ 1 แห่งดอร์เซต ปี 1813 บุรุษคนสุดท้ายในตระกูลของเอิร์ลได้สิ้นชีวิตลง อลิซาเบธ แซกวิลล์ ได้สมรสกับเอิร์ล เด ลา แวร์ที่ 5 หลังจากนั้นเธอและสามีได้รับสืบทอดการครอบครองที่ดินในเบกซ์ฮิลล์ เหตุการณ์ในประวัติศาสตร์ช่วงแรก ๆ นี้ยังเหลือร่องรอยอยู่ในชื่อของถนน เช่น ถนนแซกวิลล์ ถนนบักเฮิสต์ ถนนเดลาแวร์ และถนนคิงออฟฟาเบกซ์ฮิลล์ในฐานะเมืองตากอากาศ เบกซ์ฮิลล์ในฐานะเมืองตากอากาศ. เอิร์ลที่ 7 ได้มีความคิดที่จะพัฒนาหมู่บ้านบนเนินเขารอบ ๆ โบสถ์ให้เป็นแหล่งพักตากอากาศชายทะเล ซึ่งเขาได้ตั้งชื่อว่า เบกซ์ฮิลล์-ออน-ซี และเขาได้ริเริ่มสร้างกำแพงริมทะเลขึ้นทางใต้ของหมู่บ้าน และถนนที่ทอดยาวเหนือกำแพงก็ได้รับการตั้งชื่อว่า ถนนเดอ ลา แวร์ บ้านขนาดใหญ่หลายหลังได้เริ่มก่อสร้างตั้งแต่บริเวณกำแพงนี้ และเป็นการถือกำเนิดของเมืองใหม่ ต่อมาในปี 1890 โรงแรมแซควิลล์อันหรูหราก็ได้ถูกสร้างขึ้น ทางรถไฟสายแรกที่เข้าถึงเมืองนี้ ถูกสร้างขึ้นโดยบริษัท Brighton, Lewes and Hastings Railway เมื่อวันที่ 27 มิถุนายน 1846 ส่วนสถานีรถไฟที่ตั้งอยู่ในปัจจุบันนี้ ถูกสร้างขึ้นในปี 1891 ซึ่งเป็นช่วงเวลาที่เมืองนี้เริ่มได้รับความนิยมจากนักท่องเที่ยวแล้ว และทางรถไฟสายที่สองก็ได้สร้างขึ้นโดยบริษัท South Eastern Railway โดยทางรถไฟสายนี้เป็นสายที่แยกสาขามาจากคราวเฮิสต์ และตรงเข้าสู่เมืองจากทิศเหนือ แต่ในวันที่ 15 มิถุนายน 1964 ทางรถไฟสายนี้ก็ได้ถูกปิดลง</doc>
