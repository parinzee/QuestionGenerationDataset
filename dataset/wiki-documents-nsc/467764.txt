<doc id="467764" url="https://th.wikipedia.org/wiki?curid=467764" title="ขนมโมทกะ">ขนมโมทกะ ขนมโมทกะ หรือ ขนมลัฑฑู (; ) เป็นขนมอินเดียประเภทหนึ่ง ลักษณะคล้ายขนมต้มของไทย (บางครั้งเรียกรวมกันว่า ขนมต้ม) ทำเป็นลูกกลมขนาดมะนาวผลเล็ก ภายนอกเป็นแป้งสีขาวห่อไส้แล้วนึ่งให้สุก ไส้ทำด้วยมะพร้าวขูด ผัดกับน้ำมันพืช ผสมเนยใส ผงกระวาน น้ำตาลทรายแดง และเกลือ รสค่อนข้างหวาน แต่บางที่ทำเป็นลูกมียอดแหลมคล้ายผลกระเทียม หรือปรุงด้วยการทอดก็มี เทพปกรณัมฮินดูระบุว่า พระพิฆเนศโปรดขนมโมทกะ และบางครั้งปรากฏเทวรูปพระพิฆเนศถือถาดขนมนี้อยู่เป็นสัญลักษณ์ของความอุดมสมบูรณ์ อนึ่ง ในเทศกาลคเณศจตุรถีซึ่งจัดเพื่อบูชาพระพิฆเนศก็นิยมถวายขนมนี้ด้วย</doc>
