<doc id="776304" url="https://th.wikipedia.org/wiki?curid=776304" title="อะมอนอะมาร์ท">อะมอนอะมาร์ท อะมอนอะมาร์ท () เป็นวงเมโลดิกเดทเมทัลสัญชาติสวีเดน จากเมืองทัมบา ก่อตั้งขึ้นในปี 1992 วงได้หยิบยืมชื่อมาจากภาษาซินดารินซึ่งแปลว่า "ภูเขาไฟมรณะ" ในมิดเดิลเอิร์ธของเจ. อาร์. อาร์. โทลคีน เนื้อหาเพลงส่วนใหญ่ของวงมักเกี่ยวข้องกับชาวไวกิง เทพปกรณัมนอร์ส และรวมถึงประวัติศาสตร์ทางเสื้อชาติพันธ์ของพวกเขา ด้วยเหตุนี้เองทำให้บางครั้งวงได้รับเครดิตให้เป็นวงแนวไวกิงเมทัลอีกด้วย อะมอนอะมาร์ท เดิมใช้ชื่อว่า "สคัม" (Scum) เล่นเพลงแนวไกรด์คอร์ ลูกครึ่งผสมระหว่างดนตรีเอกซ์ตรีมและฮาร์ดคอร์พังค์ ก่อนจะเปลี่ยนมาเป็นชื่อปัจจุบันและปรับใช้เดทเมทัลแทน โดยนำจังหวะแบบโซโล่กีตาร์สไตล์ฮาร์ดร็อกมาผสมเข้าด้วยกันแต่ยังคงหนักแน่นด้วยเบสและจังหวะริฟฟ์กีตาร์เช่นเดียวกับเสียงร้อง ที่เรียกว่า "เมโลดิกเดทเมทัล" ปัจจุบันวงประกอบด้วยสมาชิก 5 คน ได้แก่ นักร้องนำ โจฮัน เฮกก์ (Johan Hegg) มือกีตาร์หลัก โอลาวิ มิคโคเนิน (Olavi Mikkonen) และ โจฮัน ซอเดอร์เบิร์ก (Johan Söderberg) และมือเบส เทด ลุนสตอร์ม (Ted Lundström) อะมอนอะมาร์ทได้ออกอัลบั้มสตูดิโอทั้งหมด 10 อัลบั้ม 1 อัลบั้มรวมเพลง 1 อีพี 1 วีดิโออัลบั้ม และ 10 มิวสิกวีดิโอ โดยอัลบั้มแรกของวงคือ "Once Sent from the Golden Hall" วางจำหน่ายครั้งแรกในปี 1998 เรื่อยต่อมาอีก 5 อัลบั้ม จนในที่สุดวงก็ได้ประสบความสำเร็จในการตลาดด้วยคำวิจารณ์เชิงบวก รวมถึงการติดชาร์ทอันดับที่ 11 บนสวีดิชอัลบั้มชาร์ทและอันดับ 50 บนบิลบอร์ด 200 จากอัลบั้ม "Twilight of the Thunder God" ตามมาด้วยอัลบั้มล่าสุด "Jomsviking" ในปี 2016 ซึ่งก็ประสบความสำเร็จด้วยอันดับ 3 บนสวีดิชอัลบั้มชาร์ทและท็อปเทนในอีกหลายชาร์ททั่วยุโรปสตูดิโออัลบั้มสตูดิโออัลบั้ม. - Once Sent from the Golden Hall (1998) - The Avenger (1999) - The Crusher (2001) - Versus the World (2002) - Fate of Norns (2004) - With Oden on Our Side (2006) - Twilight of the Thunder God (2008) - Surtur Rising (2011) - Deceiver of the Gods (2013) - Jomsviking (2016)สมาชิกสมาชิก. - ปัจจุบัน - โจฮัน เฮกก์ (Johan Hegg) − เสียงร้อง - โอลาวิ มิคโคเนิน (Olavi Mikkonen) − กีตาร์ - เทด ลุนสตอร์ม (Ted Lundström) − กีตาร์เบส - โจฮัน ซอเดอร์เบิร์ก (Johan Söderberg) − กีตาร์- อดีตสมาชิก - แอนเดรส์ ฮานส์ซัน (Anders Hansson) − กีตาร์ - นิโค คอคิเนน (Nico Kaukinen) − กลอง - มาร์ติน โลเปซ (Martin Lopez) − กลอง - เฟรดริค แอนเดรส์ซัน (Fredrik Andersson) − กลองไทม์ไลน์</doc>
