<doc id="300943" url="https://th.wikipedia.org/wiki?curid=300943" title="ปาแล-รัวยาล">ปาแล-รัวยาล ปาแล-รัวยาล () เป็นพระราชวังที่ตั้งอยู่ในกรุงปารีสในประเทศฝรั่งเศส เดิมชื่อ “วังคาร์ดินัล” (Palais-Cardinal) ปาแล-รัวยาลและสวนอยู่หน้า “จตุรัสปาแล-รัวยาล” ตรงกันข้ามกับปีกเหนือของพระราชวังลูฟวร์ และ ลานเกียรติยศ (cour d'honneur) อันมีชื่อเสียง ด้านหน้ารายด้วยคอลัมน์ และ ตั้งแต่ปี ค.ศ. 1986 ก็เป็นที่ตั้งของงานศิลปะเฉพาะที่โดยแดเนียล บูรอง “Les Deux Plateaux” หรือที่นิยมเรียกกันว่า “Les Colonnes de Buren” () ในปัจจุบันปาแล-รัวยาลเป็นที่ตั้งของสำนักงานสภาแห่งรัฐ, สำนักงานศาลรัฐธรรมนูญ และ กระทรวงวัฒนธรรมประวัติวังคาร์ดินัล ประวัติ. วังคาร์ดินัล. เดิมวังคาร์ดินัลเป็นที่พำนักของคาร์ดินัลริเชอลิเออผู้จ้างสถาปนิกฌาคส์ เลอเมอร์ซีเยร์ให้ออกแบบ การก่อสร้างเสร็จในปี ค.ศ. 1629 หลังจากเสียชีวิตในปี ค.ศ. 1642 ริเชอลิเออก็ยกวังให้เป็นสมบัติของทรัพย์สินส่วนพระมหากษัตริย์ เมื่อพระเจ้าหลุยส์ที่ 13เสด็จสวรรคตวังคาร์ดินัลก็กลายเป็นที่ประทับของอานน์แห่งออสเตรีย สมเด็จพระราชินีแห่งฝรั่งเศส, ที่ปรึกษาคาร์ดินัลฌูลส์ มาซาแรงและพระราชโอรสผู้ยังทรงพระเยาว์พระเจ้าหลุยส์ที่ 14 และ ฟิลลิปที่ 1 ดยุคแห่งออร์เลอองส์ ตั้งแต่ปี ค.ศ. 1649 วังคาร์ดินัลเป็นที่ประทับลี้ภัยของสมเด็จพระราชินีเฮนเรียตตา มาเรียแห่งอังกฤษและพระราชบุตรีองค์เล็กเจ้าหญิงเฮนเรียตตา แอนน์ สจวต จากการเชิญชวนของพระราชนัดดาพระเจ้าหลุยส์ที่ 14 พระราชินีเฮนเรียตตาและเจ้าหญิงเฮนเรียตตา แอนน์หลบหนีจากราชอาณาจักรอังกฤษระหว่างสงครามกลางเมืองที่เกิดขึ้นในอังกฤษ ต่อมาเจ้าหญิงเฮนเรียตตา แอนน์ทรงเสกสมรสกับพระอนุชาของพระเจ้าหลุยส์ฟิลิปป์ที่ 1 ดยุคแห่งออร์เลอองส์ราชวงศ์ออร์เลอองส์ ราชวงศ์ออร์เลอองส์. เจ้าหญิงเฮนเรียตตา แอนน์และดยุคฟิลลิปเสกสมรสกันในชาเปลของวังเมื่อวันที่ 31 มีนาคม ค.ศ. 1661 หลังจากเสกสมรสกันแล้ว วังคาร์ดินัลก็กลายเป็นที่พำนักหลักของตระกูลออร์เลอองส์ขณะที่ดยุคฟิลลิปรอการปรับปรุงพระราชวังแซงต์โคลด์ พระราชินีเฮนเรียตตาจึงต้องทรงย้ายออกจากวังไปอยู่ที่วังที่โคลอมบ์สนอกกรุงปารีส จากนั้นวังก็กลายเป็นศูนย์กลางของการสังสรรค์ทางสังคมเมื่อราชวงศ์ออร์เลอองส์รุ่งเรืองขึ้นมาหลังจากการเสกสมรสของทั้งสองพระองค์</doc>
