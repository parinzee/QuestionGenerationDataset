<doc id="201873" url="https://th.wikipedia.org/wiki?curid=201873" title="เอส แอนดรอมิดา">เอส แอนดรอมิดา เอส แอนดรอมิดา ( หรือ SN 1885A) คือซูเปอร์โนวาในดาราจักรแอนดรอมิดา เป็นซูเปอร์โนวาเพียงแห่งเดียวเท่าที่นักดาราศาสตร์สังเกตเห็นในดาราจักรแห่งนั้นจนถึงปัจจุบัน และเป็นซูเปอร์โนวานอกทางช้างเผือกเพียงแห่งเดียว บางครั้งเรียกกันในชื่อ "ซูเปอร์โนวา 1885" ซูเปอร์โนวานี้ค้นพบเมื่อ 20 สิงหาคม ค.ศ. 1885 โดย แอนสท์ ฮาร์ทวิช ขณะทำงานอยู่ที่หอดูดาวดอร์แพท (ทาร์ทู) ในเอสโตเนีย มันมีความสว่างสูงสุดถึงระดับ 6 แล้วค่อยจางลงไปเป็น 16 ในราวเดือนกุมภาพันธ์ ค.ศ. 1890 รายงานเบื้องต้นแจ้งว่ามันมีสีค่อนข้างแดง และมีความสว่างลดลงอย่างรวดเร็ว ซึ่งเป็นลักษณะผิดปกติของซูเปอร์โนวาประเภท Ia แต่ไม่มีข้อมูลสเปกตรัมอื่นใดให้ศึกษาเพิ่มเติมอีก ปี ค.ศ. 1988 นักดาราศาสตร์ อาร์. เอ. เฟเซน และคนอื่น ๆ ใช้กล้องโทรทรรศน์ขนาด 4 นิ้ว คือกล้อง Mayall ที่ Kitt Peak พบเศษส่วนที่อุดมด้วยโลหะจากการระเบิดครั้งนี้ การสังเกตการณ์เพิ่มเติมทำโดยกล้องโทรทรรศน์อวกาศฮับเบิลในปี ค.ศ. 1995</doc>
