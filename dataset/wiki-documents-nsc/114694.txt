<doc id="114694" url="https://th.wikipedia.org/wiki?curid=114694" title="ปอนด์ต่อตารางนิ้ว">ปอนด์ต่อตารางนิ้ว ปอนด์ต่อตารางนิ้ว () หรือชื่อที่ถูกต้องกว่าคือ แรงปอนด์ต่อตารางนิ้ว () สัญลักษณ์ psi (พีเอสไอ) หรือ lbf/sq in เป็นหน่วยวัดความดันซึ่งมีพื้นฐานจากระบบอังกฤษแบบอาวัวร์ดูปัว นิยมใช้ในสหราชอาณาจักรและสหรัฐอเมริกา หนึ่งปอนด์ต่อตารางนิ้วคือความดันซึ่งเป็นผลจากแรงหนึ่งแรงปอนด์กระทำต่อพื้นที่หนึ่งตารางนิ้ว 1 lbf/sq in ≈ 6,894.757 Pa ในระบบเอสไอความสัมพันธ์กับหน่วยวัดรูปแบบอื่น ๆ ความสัมพันธ์กับหน่วยวัดรูปแบบอื่น ๆ. ในการใช้งานตัวย่อ มักมีการเติมตัวอักษรลงไปหลังสัญลักษณ์ "psi" เพื่อแสดงปริมาณที่ถูกวัด อย่างไรก็ตาม สถาบันมาตรฐานและเทคโนโลยีสหรัฐอเมริกา (เอ็นไอเอสที) แนะนำว่า เพื่อเพื่อป้องกันความสับสน การเติมตัวอักษรให้เติมที่ปริมาณที่ถูกวัดแทนที่จะเป็นตัวหน่วยวัดเอง ตัวอย่างเช่น ให้ใช้ "P = 100 psi" แทน "P = 100 psig"- psia (pounds-force per square inch absolute) - ความดันสัมบูรณ์ คือความดันเกจรวมกับความดันบรรยากาศรอบบริเวณนั้น ให้ใช้ "P = x psi" แทน "x psia" - psid (psi different) - ผลต่างความดัน ให้ใช้ "ΔP = x psi" แทน "x psid" - psig (pounds-force per square inch guage) - ความดันเกจ ให้ใช้ "P = x psi" แทน "x psig" - psivg (psi vented guage) - ผลต่างความดันระหว่างจุดที่วัดกับความดันรอบบริเวณนั้น ให้ใช้ "P = x psi" แทน "x psivg" - psisg (psi sealed guage) - ผลต่างความดันระหว่างห้องปิดผนึกที่ความดันบรรยากาศกับความดันที่จุดวัด ให้ใช้ "P = x psi" แทน "x psisg"พีเอสไอจี พีเอสไอจี. พีเอสไอจี (psig) ย่อจาก pound[-force] per square inch gauge เป็นหน่วยวัดความดันเทียบกับความดันบรรยากาศที่ระดับน้ำทะเล ต่างจากพีเอสไอ (psi) ซึ่งวัดความดันเทียบกับสุญญากาศ (เช่นในอวกาศ) เกจวัดความดันส่วนใหญ่ เช่นเกจวัดลมยาง มักปรับตั้งให้อ่านได้ค่าเป็นศูนย์ที่ระดับน้ำทะเลเนื่องจากการใช้งานส่วนใหญ่ต้องการวัดผลต่างความดัน ที่ระดับน้ำทะเล ความดันเนื่องจากบรรยากาศของโลกจะมีค่า 14.7 psi มนุษย์จะไม่รู้สึกถึงความดันนี้เพราะว่าระดับความดันของของเหลวในร่างกายมนุษย์นั้นเท่ากับความดันภายนอก ถ้าเกจวัดความดันปรับตั้งไว้ให้อ่านได้ค่าความดันเป็นศูนย์ในอวกาศ เมื่อนำมาวัดที่ระดับน้ำทะเลย่อมอ่านได้ค่าเป็น 14.7 psi ดังนั้น ถ้าวัดความดันเกจของล้อรถยนต์ได้ 30 psi แสดงว่าความดันสัมบูรณ์คือ 44.7 psi นั่นเอง มักมีการใช้ psi อย่างผิด ๆ โดยใช้ psi เมื่อต้องการหมายถึง psigเคเอสไอและเคไอพี เคเอสไอและเคไอพี. เคเอสไอ (ksi) หรือ เคไอพี (kip) ย่อจาก kilo-pound[-force] per square inch มีค่าเท่ากับ 1000 psi เกิดจากการเติมคำอุปสรรค kilo ข้างหน้าตัวย่อ psi มักใช้ในการคำนวณทางวัสดุศาสตร์และวิศวกรรมเครื่องกลเพื่อระบุค่าความเค้นและค่ามอดุลัสของยังขนาดขนาด. - ความดันบรรยากาศที่ระดับน้ำทะเล : P = 14.7 psi - ความดันเกินขนาดสำหรับยางรถยนต์ : P = 32 psi - ความดันเกินขนาดสำหรับยางรถจักรยาน : P = 65 psi - ความดันเกินขนาดสำหรับเบรกอากาศ : 90 psi ≤ P ≤ 120 psi - ความดันเกินขนาดสำหรับถังประดาน้ำ : P = 3,000 psi</doc>
