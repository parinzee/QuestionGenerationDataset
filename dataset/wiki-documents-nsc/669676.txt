<doc id="669676" url="https://th.wikipedia.org/wiki?curid=669676" title="อินโดนีเซียแอร์เอเชีย เที่ยวบินที่ 8501">อินโดนีเซียแอร์เอเชีย เที่ยวบินที่ 8501 อินโดนีเซียแอร์เอเชีย เที่ยวบินที่ 8501 (QZ8501/AWQ8501) เป็นเที่ยวบินโดยสารระหว่างประเทศ เส้นทางการบินจากเมืองซูราบายา ประเทศอินโดนีเซีย ไปประเทศสิงค์โปร์ ปฏิบัติการโดยอากาศยานแอร์บัส เอ 320-216 ของอินโดนีเซียแอร์เอเชีย ทะเบียน PK-AXC สูญหาย เมื่อวันที่ 28 ธันวาคม 2557 บนเครื่องมีผู้โดยสาร 155 คน ลูกเรือ 7 คน พบซากเครื่องบินอีก 2 วันให้หลัง บริเวณช่องแคบการีมาตา ห่างจากบริเวณที่สูญหาย 10 กิโลเมตร อินโดนีเซียแอร์เอเชียเป็นบริษัทในเครือสายการบินแอร์เอเชียของมาเลเซียการสูญหาย การสูญหาย. อินโดนีเซียแอร์เอเชีย เที่ยวบินที่ 8501 บินจากสนามบินนานาชาติจวนด้า เมืองซูราบายา เมื่อเวลา 5.35 นาฬิกา (ตามเวลาอินโดนีเซียตะวันตก) มีกำหนดลงจอดที่ท่าอากาศยานสิงคโปร์ชางงี ในเวลา 8.30 นาฬิกา ตามเวลามาตรฐานสิงค์โปร์ อากาศยานนี้อยู่ในการควบคุมของการจราจรอากาศอินโดนีเซียเมื่อขอเบี่ยงเส้นทางจากเส้นทางการบินเดิมเพราะสภาพอากาศเลว นักบินขอปีนขึ้น 38,000 ฟุต (11,600 เมตร) เพื่อหลบเมฆทึบ ซึ่งผู้ควบคุมการจราจรทางอากาศปฏิเสธเพราะการจราจรทางอากาศหนาแน่น แม้ความสูงสุดท้ายที่ช่องรับส่งผ่านสัญญาณบ่งชี้และที่ไฟลต์เรดาร์24 รวบรวม คือ 32,000 ฟุต (9,750 เมตร) เครื่องบินเสียการติดต่อกับศูนย์ควบคุมการจราจรทางอากาศเมื่อ 06:17 (ตามเวลาอินโดนีเซียตะวันตก) ขณะเดินทางใกล้เกาะเบลิตุง (Belitung) เหนือทะเลชวาระหว่างกาลีมันตัน (บอร์เนียว) กับชวา ซึ่งยังอยู่ภายใต้การควบคุมจราจรทางอากาศอินโดนีเซีย ที่ความสูงและความเร็วปกติ การวิเคราะห์ทางอุตุนิยมวิทยาเปิดเผยว่า อากาศยานกำลังขวางกลุ่มพายุระหว่างไม่กี่นาทีก่อนสาบสูญลำดับเหตุการณ์</doc>
