<doc id="221101" url="https://th.wikipedia.org/wiki?curid=221101" title="ชัง ฮี-บิน">ชัง ฮี-บิน ชัง ฮี-บิน (; ค.ศ. 1659–ค.ศ. 1701) เป็นสนมในพระเจ้าซุกจง พระมหากษัตริย์ราชอาณาจักรโชซ็อน ต่อมาได้รับการเลื่อนเป็นอัครมเหสีที่ตำแหน่งพระราชินี แต่ภายหลังถูกถอดเป็นสนมเช่นเดิมและถูกประหารชีวิต เรื่องราวของพระองค์ได้รับการดัดแปลงและนำเสนอในละครและภาพยนตร์หลายครั้งประวัติ ประวัติ. ชัง ฮี-บินมีชื่อแต่กำเนิดว่า "ชัง อก-จ็อง" (Jang Ok-jeong) เป็นธิดาของชัง ฮย็อง () กับภริยาคนที่สองชื่อ ยุน (Yun) จากตระกูลพาพย็องยุน () อก-จ็องได้เข้าเป็นนางพระกำนัลในพระนางชังรย็อล (Jangryeol) มเหสีพระองค์ที่สองของพระเจ้าอินโจ ตามที่พระองค์เจ้าทงพย็อง () ทรงแนะนำ ครั้น ค.ศ. 1686 พระเจ้าซุกจงเสด็จไปทรงเยี่ยมพระนางชังรย็อล และได้พบกับอก-จ็อง จึงทรงรับนางมาเป็นสนมรองขั้นสี่ที่ตำแหน่ง "ซุก-ว็อน" () ต่อมาใน ค.ศ. 1688 ก็โปรดเลื่อนให้เป็นสนมเอกขั้นสองที่ตำแหน่ง "โซ-อึย" () และใน ค.ศ. 1688 อก-จ็องให้ประสูติกาลพระโอรส (ต่อมา คือพระเจ้าคย็องจง) จึงโปรดอวยยศให้เป็นสนมเอกขั้นหนึ่งที่ตำแหน่ง "ฮี-บิน" () เป็นไปได้ว่า อก-จ็องให้ประสูติกาลพระโอรสอีกพระองค์ คือ เจ้าฟ้าชายซ็องซู () แต่ข้อสันนิษฐานนี้ยังไม่เป็นที่ยุติ ในเดือนพฤษภาคม ค.ศ. 1688 พระเจ้าซุกจงทรงถอดพระนางอินฮย็อน () พระอัครมเหสี ออกจากตำแหน่งและให้เนรเทศเสีย กลุ่มการเมืองที่เรียกตัวว่า "ทฤษฎีใหม่" () จึงสนับสนุนให้ทรงตั้งอก-จ็อง ขึ้นเป็นพระอัครมเหสีแทน ก็โปรดตามนั้น พระโอรสที่นางให้ประสูติกาลจึงพลอยได้รับแต่งตั้งเป็นพระรัชทายาทด้วย อย่างไรก็ดี ใน ค.ศ. 1694 พระเจ้าซุกจงโปรดให้พระนางอินฮย็อนกลับสู่ตำแหน่งเดิม อก-จ็องจึงต้องคืนสู่ตำแหน่งฮี-บิน ครั้น ค.ศ. 1701 พระนางอินฮย็อนสิ้นพระชนม์โดยไม่ทราบเหตุ (บางตำนานกล่าวว่าพระนางอินฮย็อนทรงสิ้นพระชนม์อย่างกระทันหัน) พระเจ้าซุกจงโปรดให้ถอดพระยศพระสนมเอกฮีบินเป็นลงมาเป็นสนมดังเดิมและภายหลังพระนางได้ถูกประหารชีวิตโดยการกินยสฆ่าตัวตายเนื่องจากพระเจ้าซุกจงพบว่าพระนางได้ทำพิธีสาปแช่งพระมเหสีอินฮย็อน แต่ถึงแม้ว่าพระนางจะสิ้นพระชนม์ไปแล้วแต่พระโอรสของพระนางยังได้เป็นองค์รัชทายาทดังเดิม ต่อมาเมื่อพระราชโอรสได้ขึ้นครองราชย์เป็นพระเจ้ากย็องจงแล้ว ก็โปรดให้เฉลิมพระนามถวายอดีตพระสนมเอกฮีบิน พระราชมารดาที่สวรรคตไปแล้วว่า "'พระนางแดบินกุง อ๊กซาน บูแดบิน สกุลชัง'" (; "Lady Oksan, Great Concubine of the Palace; Prefectural Great Concubine of the Indong Jang clan")</doc>
