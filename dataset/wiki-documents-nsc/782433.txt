<doc id="782433" url="https://th.wikipedia.org/wiki?curid=782433" title="ไม้เซลฟี">ไม้เซลฟี ไม้เซลฟี () คือ โมโนพอดใช้สำหรับถ่ายภาพเซลฟี โดยการใช้ร่วมกับสมาร์ทโฟนหรือกล้องถ่ายรูป ปกติแล้วแท่งโลหะสามารถยืดหดได้ โดยด้านหนึ่งเป็นด้ามจับ ส่วนอีกด้านเป็นที่หนีบโทรศัพท์ บางทีอาจมีการบังคับระยะไกลผ่านรีโมทหรือบลูทูธ เพื่อให้ผู้ถ่ายสามารถเลือกกดถ่ายได้ตามต้องการ บางรุ่นอาจมีกระจกข้างหลังกล้องเพื่อให้ผู้ถ่ายสามารถดูภาพขณะถ่ายได้ ไม่เหมือนกับโมโนพอดธรรมดา ตัวไม้เซลฟีมีขนาดใหญ่ใกล้ด้ามจับทำให้ถือง่ายและมีความสมดุลขณะจับ เพราะเหตุผลด้านความปลอดภัยและความไม่สะดวกของผู้อื่น ทำให้หลายที่สั่งห้ามใช้ไม้เซลฟี เช่น วอลต์ดิสนีย์พาร์กแอนด์รีสอร์ต ยูนิเวอร์แซล สตูดิโอส์ ออร์แลนโด (Universal Studios Orlando) และยูนิเวอร์แซล สตูดิโอส์ ฮอลลีวูด (Universal Studios Hollywood)ความเป็นมา ความเป็นมา. ไม้เซลฟีแบบทำขึ้นมาเองมีมาตั้งแต่ พ.ศ. 2468 กล้องแบบกล่องสำหรับมือสมัครเล่น (amateur box cameras) ในยุคนั้นไม่สามารถถ่ายภาพตนเองได้ในระยะแขน จึงทำให้ช่างภาพต้องใช้เครื่องมือเพื่อกดชัตเตอร์ทางไกล เช่น ไม้ หรือ สายเคเบิ้ล ไม้เซลฟีถูกจัดให้อยู่ในสิ่งประดิษฐ์ที่ดีที่สุด 25 อันดับแรกของพ.ศ. 2557 (ค.ศ. 2014) โดยนิตยสารไทม์ ไม้เซลฟีถูกวิจารณ์ว่าเป็นการแสดงให้เห็นถึงความหลงตัวเอง (narcissm) ของสังคม โดยในพ.ศ. 2558 ไม้เซลฟีมักถูกเรียกว่า "ไม้หลงตัวเอง" หรือ "ไม้คฑาของคนหลงตัวเอง"การห้ามและจำกัดการใช้ การห้ามและจำกัดการใช้. สถานที่ชุมนุมหลายที่ออกกฎห้ามและจำกัดการใช้ไม้เซลฟี ด้วยเหตุผลเรื่องความปลอดภัยและความสะดวกของผู้อื่น ที่จัดคอนเสิร์ตหลายที่ในออสเตรเลีย และสหราชอาณาจักร รวมไปถึงเทศกาลดนตรีในสหรัฐอเมริกา สั่งห้ามใช้ไม้เซลฟี ผู้จัดกล่าวว่าไม้เซลฟีมีส่วนช่วยในการ "บันทึกภาพอย่างผิดกฎหมาย" และยังกังวลเกี่ยวกับความปลอดภัยและความสะดวกของผู้ชมท่านอื่น ไม้เซลฟียังถูกห้ามใช้ในพิพิธภัณฑ์บางแห่ง และโบราณสถาณ เพราะความกังวลว่าจะทำความเสียหายกับงานศิลปะและวัตถุอื่น สวนสนุก เช่น วอลท์เที่ยวดีสนีย์เวิลด์รีสอร์ท และซิกส์ แฟลกส์ มีการห้ามใช้ไม้เซลฟี หลังเหตุการณ์ที่เครื่องเล่นต้องหยุดเนื่องจากนักท่องเที่ยวนำไม้เซลฟีออกมาขณะอยู่บนเครื่องเล่น ทำให้ดิสนีย์เวิลด์ต้องสั่งห้ามใช้ไม้เซลฟีอย่างถาวร</doc>
