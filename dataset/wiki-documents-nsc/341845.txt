<doc id="341845" url="https://th.wikipedia.org/wiki?curid=341845" title="ไอ้หนุ่มซินตึ๊ง เกมมังกร">ไอ้หนุ่มซินตึ๊ง เกมมังกร ไอ้หนุ่มซินตึ๊ง เกมมังกร (; ) เป็นภาพยนตร์ที่บรูซ ลีได้วางแผนเพื่อที่จะสาธิตศิลปะการต่อสู้ป้องกันตัวของเขาซึ่งมีชื่อเรียกว่าจีทคุนโด้ โดยมีการบันทึกการถ่ายทำเป็นระยะเวลากว่า 100 นาที ก่อนที่เขาจะเสียชีวิตลงในภายหลัง โดยบางส่วนของภาพยนตร์ดังกล่าวได้จัดเรียงใหม่ในแผนกจัดเก็บข้อมูลสำคัญของโกลเด้นฮาร์เวสท์โดยที่ไม่ได้ทำการนำคืนกลับมาฉายใหม่ (อย่างเช่น ฉากที่นักสู้คนหนึ่งโจมตีแดน อิโนซานโต้ด้วยท่อนไม้) วิดีโอส่วนที่เหลือได้รับการเผยแพร่ด้วยบทสนทนาภาษาอังกฤษและกวางตุ้งตามต้นฉบับของบรูซ ลี ซึ่งจอห์น ลิตเติลผู้เขียนได้กำหนดให้ไฮ เทียน ที่รับบทโดยบรูซ ลี เป็นส่วนหนึ่งในสารคดีเรื่อง Bruce Lee: A Warrior's Journey ซึ่งการถ่ายทำดำเนินการบันทึกไว้เกือบทั้งหมด ซึ่งได้กลายมาเป็นสวนประกอบสำคัญในภาพยนตร์ลำดับต่อมา ในระหว่างการถ่ายทำไอ้หนุ่มซินตึ๊ง เกมมังกร บรูซ ลี ยังได้รับการเสนอให้เป็นดารานำในภาพยนตร์เรื่องไอ้หนุ่มซินตึ๊ง มังกรประจัญบาน ซึ่งเป็นภาพยนตร์กังฟูเรื่องแรกที่จัดสร้างโดยสตูดิโอฮอลลีวูด ด้วยงบประมาณเป็นประวัติการณ์สำหรับภาพยนตร์แนวนี้ ซึ่งเป็นข้อเสนอที่บรูซ ลีไม่อาจปฏิเสธได้ แต่บรูซ ลีได้เสียชีวิตลงด้วยอาการสมองบวมก่อนที่จะมีการจัดฉายภาพยนตร์ดังกล่าว ก่อนช่วงระหว่างที่เขาเสียชีวิตไม่นานนี้เอง บรูซ ลีได้มีแผนที่จะจัดถ่ายทำภาพยนตร์เรื่อง ไอ้หนุ่มซินตึ๊ง เกมมังกร อยู่ก่อนแล้ว ภายหลังจากการเสียชีวิตของบรูซ ลี; โรเบิร์ต เคล้าส์ ซึ่งเป็นผู้กำกับภาพยนตร์เรื่องไอ้หนุ่มซินตึ๊ง มังกรประจัญบาน ได้รับการเกณฑ์ให้ไปกำกับในฉากเพิ่มเติมโดยใช้ผู้แสดงอื่นมาสแตนอินแทน เมื่อผลงานดังกล่าวได้นำมารวมกับภาพบันทึกสารดีต้นฉบับ ตลอดจนภาพวิดีโอที่บันทึกบรูซ ลีในช่วงเริ่มอาชีพ มาจัดเรียงเป็นภาพยนตร์ใหม่ซึ่งมีชื่อว่า ไอ้หนุ่มซินตึ๊ง เกมมังกร () ซึ่งได้เปิดตัวในปี ค.ศ. 1978 นับเป็นระยะเวลา 5 ปีภายหลังจากการเสียชีวิตของเขา โดยโคลัมเบียพิกเจอร์สโครงเรื่องดั้งเดิม โครงเรื่องดั้งเดิม. โครงเรื่องดั้งเดิมนั้น ได้กำหนดให้บรูซ ลี รับบทเป็น ไห่ เทียน ผู้ซึ่งออกจากตำแหน่งแชมเปี้ยนศิลปะการต่อสู้ป้องกันตัวซึ่งต้องทำการเผชิญกับแก๊งใต้ดินของเกาหลี พวกเขาได้บอกถึงเรื่องราวของเจดีย์ที่ไม่อนุญาตให้พกปืนเข้าไป ทั้งยังมีการอารักขาอย่างเข้มงวดโดยผู้ใช้ศิลปะการต่อสู้ป้องกันตัวที่ชำนาญยุทธซึ่งมีหน้าที่ในการปกป้องบางสิ่งที่สถิตอยู่ในชั้นบนสุดของเจดีย์ หัวหน้าแก๊งต้องการให้ไห่เป็นส่วนหนึ่งของกลุ่มโดยมีวัตถุประสงค์ให้นำวัตถุดังกล่าวกลับคืนมา โดยพวกเขาจะเป็นกลุ่มที่สองในการพยายามปฏิบัติภารกิจดังกล่าวภายหลังจากที่ตัวแทนกลุ่มแรกประสบกับความล้มเหลว แต่ไห่ก็ปฏิเสธ กระทั่งน้องสาวกับพี่ชายของเขาถูกลักพาตัวเพื่อบังคับให้ไห่ได้ปฏิบัติตาม ไห่รวมทั้งผู้ใช้ศิลปะการต่อสู้ป้องกันตัวอื่นสี่ราย (สองคนในกลุ่มดังกล่าวคือ เจมส์ เทียน และ เจี๋ย หยวน) จึงได้ทำศึกกันตามเส้นทางของตนที่เจดีย์ห้าชั้น โดยได้พบกับความท้าทายที่แตกต่างกันออกไปในแต่ละชั้น โดยกำหนดไว้ที่วัดเบออบชูซาซึ่งตั้งอยู่บนภูเขาซองนิซานในเกาหลีใต้ เจดีย์ซึ่งมีชื่อเรียกว่า พัลซาง-จอง เป็นเจดีย์ไม้แห่งเดียวที่ยังคงหลงเหลือในเกาหลีใต้ ในส่วนของฐานเจดีย์เขาได้ต่อสู้กับนักสู้ 50 คนซึ่งเป็นผู้ใช้ศิลปะการต่อสู้ระดับสายดำ เมื่อพวกเขาเข้าไปภายในเจดีย์แล้ว ก็ได้พบกับฝ่ายตรงข้ามที่มีลักษณะที่แตกต่างกันออกไปในแต่ละชั้น ซึ่งมีความท้าทายมากกว่าการต่อสู้ครั้งที่ผ่านมา แม้ว่าพวกพ้องของเขาจะพยายามช่วยเขาออกมา แต่พวกเขาก็ใกล้จะถูกกำจัดอยู่เต็มที อีกทั้งไห่ยังต้องเผชิญกับนักต่อสู้ในแต่ละชั้นแบบตัวต่อตัว เขาได้ปราบแดน อิโนซานโต้ผู้เป็นอาจารย์ฝึกสอนศิลปะการต่อสู้ป้องกันตัวชาวฟิลิปปินส์, จี ฮันแจซึ่งเป็นอาจารย์แฮปคิโด้ และนักสู้คนสุดท้ายซึ่งก็คือคารีม อับดุล จาบาร์ ผู้ซึ่งมีรูปแบบการต่อสู้แบบอิสระและลื่นไหลเสมือนกับเป็นกระจกเงาของจีทคุนโด้ที่บรูซ ลี คิดค้นขึ้นมา และเนื่องด้วยตัวละครที่มีลักษณะสูงใหญ่อย่างคารีม และมีรูปแบบการต่อสู้เพิ่มเติมจากบรูซ ลี นี้เอง ที่ทำให้ไห่ได้ตระหนักถึงความว่องไวที่ผิดธรรมชาติซึ่งเป็นจุดอ่อนที่ใหญ่หลวงที่สุดสำหรับเขาตัวละครตัวละคร. - บรูซ ลี รับบทเป็น "ไห่ เทียน" - คารีม อับดุล จาบาร์ รับบทเป็น "แมนทิส (ผู้ดูแลชั้น 5)" - เจมส์ เทียน รับบทเป็น "เทียน" - เจี๋ย หยวน รับบทเป็น "เจี๋ย" - แดน อิโนซานโต้ รับบทเป็น "ผู้ดูแลชั้น 3" - จี ฮันแจ รับบทเป็น "ผู้ดูแลชั้น 4"ไอ้หนุ่มซินตึ๊ง เกมมังกร (ภาพยนตร์ ค.ศ. 1978) ไอ้หนุ่มซินตึ๊ง เกมมังกร (ภาพยนตร์ ค.ศ. 1978). สำหรับเวอร์ชันภาพยนตร์ ค.ศ. 1978 ได้นำวิดีโอต้นฉบับดังกล่าวมาตัดต่อเข้ากับโครงเรื่องใหม่ที่ต่างจากเดิมอย่างสิ้นเชิง อันเป็นเรื่องราวที่เกี่ยวข้องกับตัวละครของแจน สเปียร์ส ที่มีชื่อว่า บิลลี่ หลู ซึ่งได้ทำการดิ้นรนเมื่อเจอกับพฤติการณ์ที่ผิดกฎหมายซึ่งรวมตัวกันเป็นสมาคม เมื่อหลูได้ปฏิเสธในการเข้าร่วมสมาคมเป็นคนรับใช้ให้กับสไตเนอร์ (ฮิวจ์ โอไบรอัน) รวมทั้งแก๊งนักเลงของเขา เจ้าของสมาคมซึ่งมีชื่อว่า ดร.แลนด์ (ดีน แจ็กเกอร์) จึงสั่งให้ทำการสังหารเพื่อเป็นการเชือดไก่ให้ลิงดู สติค (เมล โนวาค) ได้ปลอมตัวเป็นสตั๊นท์ ซึ่งแอบสะกดรอยไปยังการถ่ายทำภาพยนตร์เรื่องใหม่ของบิลลี่ และได้ยิงกระสุนใส่บิลลี่ในช่วงระหว่างการถ่ายทำ กระสุนผ่านทะลุใบหน้าของบิลลี่แต่ก็ได้รับการศัลยกรรมพลาสติกเพื่อเปลี่ยนแปลงใบหน้าในเวลาต่อมา บิลลี่จึงใช้โอกาสนี้ปลอมตัวและแสร้งสร้างเหตุการณ์ว่าเขาได้เสียชีวิตไปแล้ว พอรอวันแก้แค้นแก่ฝ่ายอธรรมที่เคยทำร้ายเขามาแล้วครั้งหนึ่ง เมื่อองค์การเริ่มคุกคามและลักพาตัวคู่หมั้นของเขาซึ่งมีชื่อว่าแอน มอร์ริส (คอลลีน แคมป์) บิลลี่จึงต้องออกมาจากที่ซ่อนเพื่อทำการปกป้องเธอ ในเนื้อเรื่องฉบับปรับปรุงนี้ ได้นำฉากต่อสู้ในเจดีย์ของบรูซ ลี มาดัดแปลงเป็นฉากในชั้นบนของภัตตาคารที่มีชื่อว่า เรดเป็ปเปอร์ แทนซึ่งดร.แลนด์และเหล่านักเลงคอยดักทำร้ายอยู่ ณ ที่แห่งนี้ โดยชุดสีเหลืองแถบดำที่บรูซ ลี สวมใส่ในภาพยนตร์นั้น เสมือนเป็นเครื่องหมายการค้าสำหรับนักแสดง และมีการแพร่กระจายสู่ภาพยนตร์อื่นที่แสดงถึงความเคารพต่อบรูซ ลีในสื่ออื่นเป็นจำนวนมาก ในภาพยนตร์รีเมคที่เคล้าส์ได้กำกับ ผู้สร้างภาพยนตร์ได้ให้เหตุผลว่าต้องการให้เป็นฉากที่บิลลี่ หลู ปลอมตัวเป็นอันธพาลนักบิดมอเตอร์ไซค์คนหนึ่งของดร.แลนด์ โดยสวมใส่ชุดที่มีลายแถบดำนั่นเองตัวละครตัวละคร. - บรูซ ลี รับบทเป็น "บิลลี่ หลู" - หยวนเปียว รับบทเป็น "บิลลี่ หลู" (สตั๊นท์) - คิม แท จุง รับบทเป็น "บิลลี่ หลู" (สตั๊นท์) - เฉิน เหย้า โป รับบทเป็น "บิลลี่ หลู" (สตั๊นท์) - กิ๊ก ยัง รับบทเป็น "จิม มาร์แชล" - ดีน แจ็กเกอร์ รับบทเป็น "ดร.แลนด์" - คอลลีน แคมป์ รับบทเป็น "แอน มอร์ริส" - เมล โนวาค รับบทเป็น "สติค" - เจมส์ เทียน รับบทเป็น "ชาร์ลี หวัง" - รอย จ้าว รับบทเป็น "ลุงเฮนรี่ โล" (เฉพาะเวอร์ชันสหรัฐอเมริกา) - หง จินเป่า รับบทเป็น "หลอ เฉิน" (เวอร์ชันภาษาไทยใช้ชื่อ หงจินเป่า ตามชื่อของนักแสดง) - ฮิวจ์ โอไบรอัน รับบทเป็น "สไตเนอร์" - โรเบิร์ต วอลล์ รับบทเป็น "คาร์ล มิลเลอร์" - แดน อิโนซานโต้ รับบทเป็น "ปัสกา" - จี ฮันแจ รับบทเป็น "นักสู้ประจำภัตตาคาร" - คาซาโนว่า หว่อง รับบทเป็น "เลา เยียชุน" (เฉพาะเวอร์ชันฮ่องกง) - ชัค นอร์ริส รับบทเป็น "นักสู้ในภาพยนตร์" - คารีม อับดุล จาบาร์ รับบทเป็น "ฮาคิม"</doc>
