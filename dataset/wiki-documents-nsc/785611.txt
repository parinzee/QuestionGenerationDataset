<doc id="785611" url="https://th.wikipedia.org/wiki?curid=785611" title="คงกระพันนารี">คงกระพันนารี คงกระพันนารี เป็นละครโทรทัศน์ไทยทางสถานีวิทยุโทรทัศน์ไทยทีวีสีช่อง 3 แนว แอ็กชั่น-แฟนตาซี-โรแมนติก-คอมเมดี ผลิตโดย บริษัท บรอดคาซท์ ไทย เทเลวิชั่น จำกัด สร้างจากบทประพันธ์ของ เรียว ช่อชรอุ่ม เขียนบทโทรทัศน์โดย วรพันธ์ รวี / ปิยรส ทองดี กำกับการแสดงโดย ธรธร สิริพันธ์วราภรณ์ นำแสดงโดย ภูภูมิ พงศ์ภาณุ, ณิชารีย์ โชคประจักษ์ชัด ออกอากาศทุกวันจันทร์ - อังคาร เวลา 20.20 - 22.50 น. เริ่มตอนแรกวันอังคารที่ 5 กรกฎาคม – วันจันทร์ที่ 15 สิงหาคม พ.ศ. 2559นักแสดงนักแสดง. - ภูภูมิ พงศ์ภาณุ รับบทเป็น ณัฐเดช - ณิชารีย์ โชคประจักษ์ชัด รับบทเป็น วรมัย (แอร์พอร์ท / หนูนา) - กนกฉัตร มรรยาทอ่อน รับบทเป็น แดงมะกล่ำ (เดชดนัย) - อริสรา ทองบริสุทธิ์ รับบทเป็น จิตนารี (ไลล่า) - ชาตโยดม หิรัณยัษฐิติ รับบทเป็น ดำมะกอก (ดนัย / เดวิด) - ญาณิน วิสมิตะนันทน์ รับบทเป็น หมวดจ๋า - ศรุต วิจิตรานนท์ รับบทเป็น แคล้ว (คำรบ) - อภินันท์ ประเสริฐวัฒนกุล รับบทเป็น คฑา - มยุริญ ผ่องผุดพันธ์ รับบทเป็น พจนารี - ชาติชาย งามสรรพ์ รับบทเป็น บิ๊กเจ๋ง - ณฐกร ไตรกิศยเวช รับบทเป็น ฉัตร - ปีเตอร์ หลุยส์ ไมอ๊อกซิ รับบทเป็น ราจีฟหลุยส์ - บรมวุฒิ หิรัณยัษฐิติ รับบทเป็น จ่ามิตร - นฤมล พงษ์สุภาพ รับบทเป็น เพียง - พศิน เรืองวุฒิ รับบทเป็น ชาตรี - จุฬาลักษณ์ อิสมาโลน รับบทเป็น ลูซี่ - ปิยะวัฒน์ รัตนหรูวิจิตร รับบทเป็น จ่ากู๊ดนักแสดงรับเชิญนักแสดงรับเชิญ. - ยอดชาย เมฆสุวรรณ รับบทเป็น หลวงตาเอี่ยม - ศานติ สันติเวชชกุล รับบทเป็น ลุงใบ้ - ปราปต์ปฎล สุวรรณบาง รับบทเป็น โจรโก้ - ด.ญ.ชินารดี อนุพงษ์ภิชาติ รับบทเป็น หนูนา (วัยเด็ก) - ธีรยุทธ ปรัชญาบำรุง รับบทเป็น หลวงพี่รูปหนึ่งที่มาสวดศพแม่เพียง - เพียวฤดี พงษ์ประเสริฐ รับบทเป็น แก้ว - ซูซานน่า เรโนล รับบทเป็น ริญ - ด.ช.ยงศิลป์ วงศ์พนิตนนท์ รับบทเป็น ดำมะกอก (วัยเด็ก) - ด.ช.ณนทภัทร บุญสอาด รับบทเป็น แคล้ว (วัยเด็ก) - ด.ช.ภัทรกร ประเสริฐเศรษฐ์ รับบทเป็น ลูกนัท (วัยเด็ก) - ด.ญ.นิชัญญา สุดประเสริฐ รับบทเป็น จิตนารี (ไลล่า) (วัยเด็ก)บุคลิกตัวละคร บุคลิกตัวละคร. บุคลิกตัวละครเรื่องคงกระพันนารี ดังนี้- ณัฐเดช รับบทโดย ภูภูมิ พงศ์ภาณุ ตำรวจหนุ่มรูปหล่อ อายุประมาณ 24-25 ปี ตำรวจรุ่นใหม่ไฟแรง มีอนาคต รักความยุติธรรมและความถูกต้อง ลูกของดำมะกอกและเพียงเมียคนแรกของดำ เขาไม่รู้ว่าพ่อที่แท้จริงคือใคร เพราะแม่พยายามปิดบังไว้ จนเพียงถูกคุกคามด้วยไสยดำของดำเพื่อให้เพียงบอกความจริงเรื่องณัฐ แต่เพียงไม่ยอมบอก เพียงจึงต้องตาย โดยก่อนตายเพียงเอ่ยชื่อดำมะกอก ณัฐจึงพยายามจับตัวคนร้ายที่ฆ่าแม่ให้ได้ บวกกับณัฐดูแลสืบหาคดีฆาตกรรมชิงเหล็กไหลของหลวงตาเอี่ยมอยู่แล้ว ซึ่งณัฐรู้ว่าดำมะกอกก็คือศิษย์เอกของหลวงตาเช่นกัน ณัฐจึงไล่ล่าคนที่ชื่อดำมะกอกโดยไม่รู้ว่าเป็นพ่อแท้ๆของตน และไม่รู้ว่าแดงมะกล่ำที่เป็นคู่ปรับกันมาตลอดเป็นน้องชายแท้ๆ ณัฐเดชได้รับมอบหมายหน้าที่จากท่านรองคฑาให้มาคุ้มครองวรมัยหญิงสาวที่ยิงฟันไม่เข้า- วรมัย (แอร์พอร์ท / หนูนา) รับบทโดย ณิชารีย์ โชคประจักษ์ชัด สาวสวยอายุประมาณ 19-20 ปี นิสัยห้าว ลุยๆ ที่ต้องระหกระเหินหนีขบวนการที่ตามล่าเธอและพ่อของเธอไปอยู่ต่างประเทศ จนสุดท้ายแคล้ว (พ่อของวรมัย) ต้องกลับมาเมืองไทยและขอความช่วยเหลือจากท่าน รองคฑาเพื่อนเก่าของแคล้ว วรมัยมาเรียนต่อที่วิทยาลัยเทคนิคแห่งหนึ่ง และเป็นหัวโจกในหมู่เพื่อนชาย เก่งวิชาป้องกันตัวนานาชนิดและวิชาสะเดาะกุญแจ เธอเป็นลูกสาวพจนารีที่เกิดจากแคล้ว แต่วรมัยจำแม่ที่ทิ้งเธอไปด้วยความจำเป็นไม่ได้ ตอนเด็กๆใช้ชื่อว่าหนูนา แต่เมื่อพ่อมีปัญหาแยกทางกับแม่ พ่อเลยตั้งชื่อให้ใหม่ว่าแอร์พอร์ท เพื่อไม่ให้แม่ตามหาเจอเธอ แคล้วฉีดนางพญาเหล็กไหลหลอมเหลวเข้าไปในร่างกายเธอเพื่อให้ไม่มีใครแย่งชิงนางพญาเหล็กไหลจากตัวเธอได้ เธอจึงถูกกำหนดให้ดูแลนางพญาเหล็กไหล หรือเป็นคงกระพันนารีนั่นเอง วรมัยจึงโดนไล่ตามล่าจากคนร้ายหลายกลุ่มจนต้องเสียพ่อไป เมื่อเหลือเหลือตัวคนเดียวและต้องอยู่ในอารักขาของตำรวจ และตำรวจที่มีหน้าที่ปกป้องดูแลเธอคือณัฐเดช หรือพี่ลูกนัทที่เธอเคยสัญญากันไว้เมื่อเป็นเด็กว่าจะแต่งงานกัน- แดงมะกล่ำ (เดชดนัย) รับบทโดย กนกฉัตร มรรยาทอ่อน ชายหนุ่มลูกของดำมะกอกและภรรยาใหม่ เป็นเพื่อนสนิทของแอร์พอร์ท ถูกพ่อที่เลี้ยงดูตามลำพังสปอยด์มาตั้งแต่เด็ก เลยใช้ชีวิตหรูหรา แดงจึงเป็นคนเอาแต่ใจ แต่ก็มีเพียงหนึ่งเดียวที่แดงแพ้ทางคือวรมัย แดงรักพ่อมาก แต่เพราะแดงเป็นคนไม่เด็ดขาด อ่อนแอ จึงทำให้ดำไม่วางใจให้ทำงานค้าของผิดกฎหมายข้ามชาติต่อจากดำ แดงจึงแอบน้อยใจพ่อมาตลอด และกลายเป็นคนไม่มั่นใจในตัวเอง จนได้เจอกับไลล่าสาวสวยเปรี้ยวที่ชอบยกยอว่าแดงเก่ง ฉลาด แต่จริง ๆ แล้วหลอกใช้ และเมื่อแดงรู้ว่าที่จริงแดงมีพี่ชายอีกคนแดงจึงเกิดความกลัวพ่อไม่รัก จึงทำทุกอย่างที่ร้ายขึ้นเรื่อย ๆ เพื่อให้พ่อพอใจ แม้กระทั่งการจับตัววรมัยมาให้พ่อ แดงไม่ชอบขี้หน้าณัฐเดชตั้งแต่แรก เพราะณัฐเข้ามาใกล้ชิดพัวพันกับวรมัยโดยไม่รู้ว่าเป็นพี่ชาย แดงพยายามทำทุกทางให้ณัฐเดชพ้นทาง จนถึงพยายามจะฆ่าณัฐเดช แต่ไม่สำเร็จ แต่เมื่อเรื่องทั้งหมดคลี่คลาย แดงก็สำนึกผิดและยอมรับณัฐ- หมวดจ๋า รับบทโดย ญาณิน วิสมิตะนันทน์ สาวหน้าตาน่ารักแบบเกาหลี มองโลกในแง่ดี อารมณ์ดี วางตัวสบาย ๆ กับทุกคน ไม่คิดมาก แต่เตะหนักมาก อดีตนักเทควันโดเหรียญทองทีมชาติ เข้าเรียนโรงเรียนรุ่นเดียวกับณัฐจนสนิทกันมาก พอได้มาทำงานร่วมกัน จึงทำให้คนเข้าใจผิดว่าเป็นแฟนกัน- ดำมะกอก (ดนัย / เดวิด) รับบทโดย ชาตโยดม หิรัณยัษฐิติ นักค้ายาและอาวุธผิดกฎหมายข้ามชาติที่โหดเหี้ยมเจ้าเล่ห์และต้องการความยิ่งใหญ่ ดำเป็นจอมขมังเวทย์วิชาไสยดำที่หวังเป็นใหญ่ แต่อดีตวัยเด็กเคยเป็นเด็กวัดที่อยู่ในความดูแลของหลวงตาเอี่ยม ที่หลวงตาเลี้ยงดูมาคู่กับเณรแคล้ว และได้พญาเหล็กไหลมาจากหลวงตาหนึ่งองค์เช่นเดียวกับแคล้ว และนั่นคือจุดเริ่มต้นที่ทำให้ดำหลงไปกับความโลภอำนาจในทางมืดทุกอย่าง ดำซ่อนตัวอยู่ในเงามืดโดยให้สมุนมือขวาคือบิ๊กเจ๋งเป็นคนออกหน้า เพื่อรอวันที่จะได้ครอบครองเหล็กไหลทั้งหมดและลบภาพดำมะกอกคนเดิมให้หมดสิ้น- จิตนารี (ไลล่า) รับบทโดย อริสรา ทองบริสุทธิ์ สาวสวยเปรี้ยว ลูกบุญธรรมของคฑาและพจนารี ไลล่าพยายามทำตัวให้น่าสงสารที่เป็นเพียงลูกเลี้ยง จนถูกญาติ ๆ จากตระกูลผู้ดีเก่าของคฑาดูถูก ไลล่าทำเป็นน้อยใจขี้อ้อนเมื่ออยู่ต่อหน้าพ่อแม่บุญธรรม ว่าที่ทำตัวเหลวไหลไม่เอาไหนแบบนี้เพราะประชดชีวิต ทำให้คฑาและพจนารียิ่งสงสาร และพยายามมอบความรักให้อย่างเต็มที่และจริงใจ แต่จริง ๆ แล้วไลล่าแอบร้ายจากส่วนลึกของจิตใจ เพราะปมความแค้นที่ซ่อนอยู่ภายใน ไลล่าเป็นผู้หญิงเปรี้ยว และสามารถใช้เสน่ห์ทำให้ผู้ชายกลายเป็นเบี้ยล่างให้จูงจมูกได้ แม้แต่แดงเองก็โดนไลล่าใช้เป็นเครื่องมือในการแก้แค้นแบบไม่รู้ตัว ไลล่าแกล้งทำเป็นจำอดีตตัวเองไม่ได้ ทั้งที่จำได้ว่าคฑาเป็นคนฆ่าโจรโก้พ่อแท้ ๆ ของไลล่า และโจรโก้ก็ได้สั่งเสียไว้ว่าให้ไลล่าแก้แค้นต้องฆ่าคฑาให้ได้เพลงประกอบละครเพลงประกอบละคร. 1. เพลง ผ่านไปด้วยกัน (เพลงเปิดเรื่อง) - ขับร้องโดย นัท ณัฐพร วิรัชโชติเสถียร 2. เพลง คนนี้ (เพลงปิดเรื่อง) - ขับร้องโดย ฟลุ๊ค 60 Miles</doc>
