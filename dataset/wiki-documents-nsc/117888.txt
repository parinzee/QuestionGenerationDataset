<doc id="117888" url="https://th.wikipedia.org/wiki?curid=117888" title="เอบียูโรบอตคอนเทสต์ 2002">เอบียูโรบอตคอนเทสต์ 2002 การแข่งขันเอบียูโรบอตคอนเทสต์ในปี ค.ศ. 2002นั้น ถือเป็นปีแรกของการจัดการแข่งขันเอบียูโรบอตคอนเทสต์ ซึ่งทางเอบียูได้มอบหมายให้ประเทศญี่ปุ่นเป็นเจ้าภาพในการแข่งขันครั้งแรก โดยทางเจ้าภาพนั้นได้กำหนดกติกาการแข่งขันและใช้ชื่อการแข่งขันนี้ว่า Reach for The Top of Mt.Fuji หรือชื่อภาษาไทยว่า พิชิตยอดภูเขาไฟฟูจิ ซึ่งประเทศไทยนั้นได้ส่งทีม MIMI ซึ่งเป็นทีมที่มาจากมหาวิทยาลัยเทคโนโลยีพระจอมเกล้าธนบุรีและเป็นผู้ชนะในการแข่งขันหุ่นยนต์เอบียูชิงชนะเลิศแห่งประเทศไทยเข้าร่วมแข่งขันกับอีก 19 ทีม จาก 18 ประเทศ(ไม่รวมประเทศไทย) และในที่สุดทีม TELEMATIC จากมหาวิทยาลัยเทคโนโลยีโฮจิมินซิตี้ ประเทศเวียดนาม ก็สามารถคว้าชัยชนะในการแข่งขันครั้งนี้ได้สำเร็จที่มาของกติกาการแข่งขัน ที่มาของกติกาการแข่งขัน. ที่มาของกติกาการแข่งขันนั้นได้มาจากภูเขาไฟฟูจิ สถานที่ซึ่งถือได้ว่าเป็นสัญลักษณ์ของประเทศญี่ปุ่นที่มีผู้เข้าเยี่ยมชมมากมาย ซึ่งผู้ที่ได้เข้ามาเยี่ยมชมทุกคนก็ล้วนที่อยากจะขึ้นไปสู่ยอดภูเขาไฟอันเลื่องชื่อนี้สนามแข่งขันและอุปกรณ์ที่ใช้ในการแข่งขัน สนามแข่งขันและอุปกรณ์ที่ใช้ในการแข่งขัน. รูปด้านบนนี้เป็นรูปของสนามแข่งขัน ซึ่งมีขนาด 19.8 X 19.6 เมตร โดยมีพื้นที่ซึ่งเรียกว่า "เขตภูเขาฟูจิ" อยู่บริเวณกึ่งกลางสนามซึ่งมีขนาด 10.2 X 12 เมตรอยู่กึ่งกลางสนาม โดยมีพื้นที่และอุปกรณ์ต่างๆ ดังนี้- ไม้กั้นรอบนอก กว้าง 10 เซนติเมตร สูง 15 เซนติเมตร - ไม้กั้นเขตภูเขาฟูจิ กว้าง 5 เซนติเมตร สูง 5 เซนติเมตร - เขตเริ่มต้นของหุ่นยนต์ทั้งสองทีม ทั้งเขตหุ่นยนต์บังคับด้วยมือและหุ่นยนต์อัตโนมัติ มีขนาด 1.2 X 1.2 เมตร มีสีแดง กับ น้ำเงิน อยู่ที่บริเวณดังกล่าว ซึ่งมีข้อแตกต่างคือ- เขตเริ่มต้นของหุ่นยนต์บังคับด้วยมือ จะอยู่ห่างจากไม้กั้นรอบนอกตามยาว 30 เซนติเมตร ตามขวาง 165 เซนติเมตร - เขตเริ่มต้นของหุ่นยนต์อัตโนมัติ ด้านหนึ่งจะอยู่ติดกับไม้กั้นของเขตภูเขาฟูจิ และมีแถบเส้นสีขาวกว้าง 3 เซนติเมตร คาดอยู่ระหว่างกลางของพื้นที่ดังกล่าว - เขตลูกบอล มีขนาด 1.8 X 1.8 เมตร โดยอยู่ห่างจากไม้กั้นรอบนอกตามยาว 30 เซนติเมตร ตามขวาง 130 เซนติเมตร ซึ่งในบริเวณดังกล่าวจะมีลูกบอลสีเดียวกันกับสีพื้นของเขตเริ่มต้นของหุ่นยนต์บังคับด้วยมือที่อยู่ตรงข้ามกันอยู่ 16 ลูก ซึ่งจัดเรียงในลักษณะ 4 X 4 - แนวเส้นสีขาวสำหรับหุ่นยนต์อัตโนมัติ เป็นแนวเส้นกว้าง 3 เซนติเมตร ตัดกันเป็นตารางดังในรูป - เขตต้องห้ามสำหรับหุ่นยนต์บังคับด้วยมือ บนพื้นสนามมีสีเขียวเข้ม และมีขนาด 7.2 X 7.2 เมตร - ถังเก็บลูกบอล มีลักษณะเป็นทรงกระบอกปลายเปิดด้านหนึ่ง มีเส้นผ่านศูนย์กลาง 45 เซนติเมตร แต่ความสูงจะแตกต่างกันตามตำแหน่งของถัง ดังนี้- ถังพื้นเขา มีความสูงจากพื้นสนาม 30 เซนติเมตร - ถังสันเขา มีความสูงจากพื้นสนาม 60 เซนติเมตร - ถังยอดเขา มีความสูงจากพื้นสนาม 1 เมตร - ลูกบอล เป็นลูกบอลชายหาดมีสีเดียวทั่วทั้งลูก ขนาดเส้นผ่านศูนย์กลาง 30 เซนติเมตรกติกาการแข่งขันโดยสังเขป กติกาการแข่งขันโดยสังเขป. หุ่นยนต์ของทั้งสองฝ่ายจะต้องนำลูกบอลซึ่งมีสีเดียวกันกับสีของทีมตนเองไปวางไว้ในถังเก็บลูกบอล ซึ่งคะแนนที่ได้เป็นดังนี้- ถังยอดเขา ลูกละ 4 คะแนน - ถังสันเขา ลูกละ 2 คะแนน - ถังพื้นเขา ลูกละ 1 คะแนน ซึ่งถ้าหุ่นยนต์ของทีมใดสามารถวางลูกบอลไว้ในถังเก็บลูกบอลครบ 5 ถังโดยที่ถังทั้งห้านั้นเรียงผ่านถังยอดเขาเป็นเส้นตรงแล้ว ทีมนั้นจะเป็นฝ่ายชนะแบบทำภารกิจสำเร็จโดยทันที แต่ในรอบชิงชนะเลิศนั้น ได้มีกติกาเพิ่มเติมว่า นอกเหนือจากการวางลูกบอลไว้ในถังเก็บลูกบอลครบ 5 ถังโดยที่ถังทั้งห้านั้นเรียงผ่านถังยอดเขาเป็นเส้นตรงแล้ว จำนวนลูกบอลในถังยอดเขาและถังสันเขาจะต้องมีอย่างน้อย 3 และ 2 ลูก ตามลำดับ จึงจะสามารถชนะแบบทำภารกิจสำเร็จได้โดยสมบูรณ์ แต่ถ้าเกิดกรณีแข่งขันกันจนครบ 3 นาทีแล้วปรากฏว่าคะแนนเสมอกัน กรรมการจะทำการหาผู้ชนะโดยการนับจำนวนลูกบอลในถังยอดเขา ถังสันเขา และถังพื้นเขาตามลำดับ ทีมใดมีลูกบอลมากกว่าจะเป็นฝ่ายชนะทีมที่เข้าร่วมแข่งขันและการแบ่งกลุ่มรายชื่อทีมการแบ่งกลุ่มผลการแข่งขันรอบแบ่งกลุ่ม ผลการแข่งขัน. รอบแบ่งกลุ่ม. ทีมที่ทำคะแนนได้มากที่สุดของแต่ละกลุ่ม รวมถึงทีมที่ทำคะแนนได้สูงที่สุดในกลุ่มทีมอันดับที่ 2 ของแต่ละกลุ่มจะได้เข้าสู่รอบต่อไป ซึ่งมีดังนี้กลุ่ม Aกลุ่ม Bกลุ่ม Cกลุ่ม Dกลุ่ม Eกลุ่ม Fกลุ่ม Gกลุ่มทีมอันดับที่ 2รอบแพ้คัดออก</doc>
