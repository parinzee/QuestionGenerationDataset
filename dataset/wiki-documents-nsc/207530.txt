<doc id="207530" url="https://th.wikipedia.org/wiki?curid=207530" title="วุฒิธร มิลินทจินดา">วุฒิธร มิลินทจินดา วุฒิธร มิลินทจินดา (ชื่อเล่น: วู้ดดี้; 25 พฤศจิกายน พ.ศ. 2519 — ) พิธีกรชาวไทย เป็นบุตรของเปี่ยมศักดิ์ มิลินทจินดา เอกอัครราชทูตไทยประจำอาเซียนคนแรก และตาบทิพย์ มิลินทจินดา และมีศักดิ์เป็นหลานอาของวรายุฑ มิลินทจินดา ผู้จัดละครโทรทัศน์ของช่อง 3 โดยมีคนทักเขาว่า หน้าตาเขาคล้ายพี่นก ฉัตรชัย เปล่งพานิช ฉายาของเขาก็คือ นก ฉัตรชัย หมายเลข 2 วู้ดดี้เคยย้ายไปอยู่นิวยอร์กได้สัมผัสกับวงการบันเทิง จึงรู้สึกชื่นชอบ ต่อมาได้มาเป็นดีเจจากการชักชวนของเพื่อน หลังจากนั้นเป็นพิธีกร เคยเป็นวีเจทางช่องเอ็มทีวีไทยแลนด์ และเป็นพิธีกรรายการโทรทัศน์หลายรายการ ต่อมาในปี 2547 วู้ดดี้ได้ก่อตั้งบริษัท ดับเบิ้ลยู เน็ตเวิร์ค จำกัด และภายหลังในปี 2552 ได้เปลี่ยนชื่อเป็น บริษัท วู้ดดี้เวิลด์ จำกัด ผลิตรายการโทรทัศน์ที่มีชื่อเสียงในปัจจุบันได้แก่ รายการวู้ดดี้ เกิดมาคุย และรายการเช้าดูวู้ดดี้ ทั้งสองรายการออกอากาศทางสถานีโทรทัศน์โมเดิร์นไนน์ทีวี ต่อมาวู้ดดี้ วุฒิธร มิลินทจินดา ออกมาประกาศยุติรายการชื่อดัง วู้ดดี้ เกิดมาคุย ที่ดำเนินมาอย่างต่อเนื่องถึง 9 ปี โดยจะออกอากาศตอนสุดท้ายในวันที่ 26 กุมภาพันธ์ 2560 โดยเป็นเทปของการบุกบ้านตลากลูกสี่ เปิ้ล นาคร ตลอดระยะเวลาที่ผ่านมาวู้ดดี้ได้มีโอกาสสัมภาษณ์ดารานักแสดงชื่อดังมากมาย อาทิ เดวิด เบคแคม, บริตนีย์ สเปียส์, อลิเชีย คีส์, เรน, เอฟโฟร์, เจย์ โจว, เฉินหลง, ชเว ชี-ว็อน จากซูเปอร์จูเนียร์, นิชคุณ หรเวชกุล, โรเบิร์ต แพตตินสัน, คริสเตน สจ๊วต, เอนรีเก อีเกลเซียส, ฮิว แจ็กแมน และมิเชล โหย่ว เป็นต้น ชีวิตส่วนตัว ปัจจุบันสมรสกับแฟนหนุ่มนอกวงการ ชื่อโอ๊ต ดูใจแฟนหนุ่ม 9 ปี และวู้ดดี้เคยเป็นแบรนด์แอมบาสเดอร์ของ Korea King ประเทศไทยการศึกษาการศึกษา. - พ.ศ. 2540 สำเร็จการศึกษาปริญญาตรี เศรษฐศาสตรบัณฑิต (ภาคภาษาอังกฤษ) จากคณะเศรษฐศาสตร์ มหาวิทยาลัยธรรมศาสตร์ - พ.ศ. 2546 สำเร็จการศึกษาปริญญาโท นิเทศศาสตรมหาบัณฑิต สาขาวิชาการสื่อสารมวลชน จากคณะนิเทศศาสตร์ จุฬาลงกรณ์มหาวิทยาลัย - พ.ศ. 2554 สำเร็จการศึกษาจากสถาบันพระปกเกล้า หลักสูตรผู้นำยุคใหม่ในระบอบประชาธิปไตย รุ่นที่ 1 (รับหน้าที่เป็นประชาสัมพันธ์รุ่น)ผลงานปัจจุบันผลงานปัจจุบัน. - พิธีกรรายการ วู้ดดี้เวิลด์ ออกอากาศทาง ช่องเวิร์คพอยท์ เริ่ม 7 มกราคม 2561 - พิธีกรรายการ THE WALL กำแพงพลิกชีวิต ออกอากาศทาง ช่องวัน เริ่ม 6 มกราคม 2561 - พิธีกรรายการ WORLD WAR STAR THAILAND อุบัติการณ์แห่งดวงดาว ออกอากาศทาง ช่อง 7 - พิธีกรรายการ วู้ดดี้เกิดมาคุย ออกอากาศทาง ช่อง 9 ระหว่างปี 2551 - 26 กุมภาพันธ์ 2560 รวม 9 ปี - พิธีกรรายการ ตื่นมาคุย ออกอากาศทาง ช่อง 9 - พิธีกรรายการ วู้ดดี้ อันเซ็นเซอร์ ออกอากาศทาง Line TV - ผู้บริหารบริษัท วู้ดดี้เวิลด์ จำกัด ดำรงตำแหน่งเป็นประธานบริษัท - พรีเซ็นเตอร์โฆษณา - ทูตรักการอ่าน โครงการ Bangkok – World Book Capital 2013ผลงานที่ผ่านมาผลงานที่ผ่านมา. - พิธีกรรายการ ไฮโซบ้านนอก - พิธีกรรายการ ลักยิ้ม - พิธีกรรายการ ไอ้หยา - ผลิตรายการ ตัวจริง - พิธีกรรายการ เดอะ วัน - พิธีกรรายการสัมภาษณ์แนวใหม่ที่ชื่อ ไอ ดีเอ็นเอ - พิธีกรการประกวดนางสาวไทย พ.ศ. 2552 - ดีเจ 2 ภาษา คลื่น 88 Peek FM พ.ศ. 2543 - วีเจ MTV Thailand พ.ศ. 2543 - แสดงในมิวสิกวิดีโอเพลง "กลับมานะ" ของปั่น/มาลีวัลย์ รับบทเป็น "ชาวบ้านหน้าโรงแรม" - ละครเวที วิมานเมือง โดย เอ็กแซ็กท์ - นักแสดงรับเชิญ ภาพยนตร์เรื่อง รัก 7 ปี ดี 7 หน ค่าย GTH รับบทเป็น "วู้ดดี้" - นักแสดงรับเชิญ ละคร มาดามดัน รับบทเป็น สารวัตรอู้ดดี้ เกิดมาลุย ค่ายบรอดคาซท์ ไทย เทเลวิชั่น ช่อง3 - นักแสดงหลัก ละคร Princess Hours Thailand รักวุ่นๆเจ้าหญิงจอมจุ้น รับบทเป็น ภาคิน ช่องทรูโฟร์ยู - นักแสดงหลัก ละคร ภารกิจลิขิตหัวใจ รับบทเป็น อาร์ม (ผู้จัดการดารา) (ตัวร้าย) ค่ายเดอะ วัน เอ็นเตอร์ไพรส์ ช่องวัน - ผู้นำเสนอโฆษณากระทะ ตรา "โคเรีย คิง" - กระทะ ตรา “โคเรีย คิง” ไปอยู่ในเกมส์ที่มีชื่อว่า “PUBG”รางวัลที่ได้รับรางวัลที่ได้รับ. - รางวัลรายการทอล์คโชว์ยอดเยี่ยม งานนาฏราชประจำปี 2552 และ ปี 2553 - รางวัล Young & Smart ของนิตยสารสุดสัปดาห์ประจำปี 2552 และ ปี 2553 - รางวัลพิธีกรปากจัดสุด ๆ ของ Maya Poppular Vote ประจำปี 2553 - รางวัลพิธีกรยอดเยี่ยม ของ Cappra Smart Guy ประจำปี 2553 - รางวัลพิธีกรยอดเยี่ยม ของ ท็อปอวอร์ด ประจำปี 2553 - ทูตวัฒนธรรมด้านการพูดของกระทรวงวัฒนธรรม ประจำปี 2554 - รางวัลศิลปินหัวใจโพธิสัตย์ ประจำปี 2554 - รางวัลผู้ดำเนินรายการชายดีเด่น จากรายการวู้ดดี้เกิดมาคุย รางวัลโทรทัศน์ทองคำประจำปี 2554 - รางวัล OK Spotlight ของนิตยสาร OK Magazine ประจำปี 2554 - รางวัล Talk-About Guy ของ M Thai Top Award ประจำปี 2554 - รางวัลพิธีกรแห่งปี ของ Nine Entertain Awards ประจำปี 2556 - ได้รับการเสนอชื่อเข้าชิงรางวัลพิธีกรยอดเยี่ยม รางวัลนาฏราชจากรายการวู้ดดี้เกิดมาคุย พ.ศ. 2553–2557คดีละเมิดลิขสิทธิ์ คดีละเมิดลิขสิทธิ์. เมื่อวันที่ 22 สิงหาคม 2557 จักริน ภัสสรดิลกเลิศ อาจารย์สอนถ่ายภาพ มอบหมายให้ทนายความส่วนตัวยื่นฟ้องบริษัท วู้ดดี้ เวิลด์ จำกัด และวุฒิธรเป็นจำเลย ในความผิดละเมิดลิขสิทธิ์ภาพถ่าย "ประตูเมืองขอนแก่น" ต่อศาลทรัพย์สินทางปัญญาและการค้าระหว่างประเทศ โดยจักรินทราบว่ามีการนำภาพถ่ายของตนไปใช้ประโยชน์ทางธุรกิจโดยไม่ได้รับอนุญาต และก่อนหน้านี้เคยทักท้วงไปยังทีมงานของวุฒิธรแล้ว แต่ทีมงานบอกว่าเฟซบุ๊กเป็นพื้นที่สาธารณะ ใครก็สามารถเอาไปใช้ประโยชน์ได้คดีหมิ่นไฮโซแชมป์ คดีหมิ่นไฮโซแชมป์. วันที่ 27 ธ.ค.59 ศาลอุทธรณ์พิพากษาแก้จำคุก พิธีกรชื่อดัง "วู้ดดี้-วุฒิธร มิลินทจินดา" กับ "แจ็ค- เฉลิมพล ทิฆัมพรธีรวงศ์" หรือ แจ็ค แฟนฉัน 6เดือน ปรับ 5,000 บาทและรออาญา 2ปี ในคดีหมิ่นประมาทด้วยการโฆษณา "ไฮโซแชมป์-จิรัฏฐ์ เพชรนันวงศ์"</doc>
