<doc id="425355" url="https://th.wikipedia.org/wiki?curid=425355" title="พงศ์ประยูร ราชอาภัย">พงศ์ประยูร ราชอาภัย พงศ์ประยูร ราชอาภัย ชื่อเล่น พงศ์ เป็นนักแสดงชาวไทย ที่มีผลงานแสดงละครโทรทัศน์สังกัดช่อง 7 และเป็นอดีตผู้สมัครรับเลือกตั้งสมาชิกสภาผู้แทนราษฎร จังหวัดเชียงใหม่ สังกัดพรรคประชาธิปัตย์ และเป็นอดีตกรรมการบริหารพรรคประชาธิปัตย์ประวัติ ประวัติ. พงศ์ประยูร ราชอาภัย เกิดเมื่อวันที่ 30 เมษายน พ.ศ. 2496 ที่อำเภอเมือง จังหวัดเชียงใหม่ จบการศึกษาระดับปริญญาตรี เกษตรศาสตรบัณฑิต จากคณะเกษตรศาสตร์ มหาวิทยาลัยเชียงใหม่ เมื่อปี พ.ศ. 2519 ด้านชีวิตครอบครัว สมรสกับนางสาลิกา ราชอาภัย มีบุตรชายคนหนึ่งเป็นนักกีฬาลีลาศทีมชาติไทย คือ ปวัตน์พงศ์ ราชอาภัยการทำงาน การทำงาน. พงศ์ประยูร ราชอาภัย เคยทำงานเป็นผู้จัดการบริษัทประกันชีวิต และเป็นนักแสดงละครโทรทัศน์ มีผลงานการแสดงหลายเรื่อง อาทิภาพยนตร์ละครละคร. - 2537 ศิลามณี ช่อง 7 - 2538 คือหัตถาครองพิภพ ช่อง 7 - 2538 สุดสายป่าน ช่อง 7 - 2538 ปราสาทสีขาว ช่อง 7 (รับเชิญ) - 2539 ญาติกา ช่อง 7 - 2539 รัตนโกสินทร์ ช่อง 7 - 2540 นิรมิต ช่อง 7 - 2540 เงิน เงิน เงิน ช่อง 7 (รับเชิญ) - 2541 กิ่งไผ่ ช่อง 7 - 2542 สาวน้อยร้อยมายา ช่อง 7 - 2542 ขุนเดช ช่อง 7 - 2542 ลูกหว้า ช่อง 7 (รับเชิญ) - 2543 รากนครา ช่อง 7 - 2543 แค่เอื้อม ช่อง 7 - 2545 พรหมพาล ช่อง 7 - 2546 แก้วตาหวานใจ ช่อง 7 - 2546 ชะชะช่า ท้ารัก ช่อง 7 - 2546 เลือดขัตติยา ช่อง 5 - 2547 รักได้ไหม ถ้าหัวใจไม่เพี้ยน ช่อง 7 - 2547 แหวนทองเหลือง ช่อง 7 - 2548 เหมราช ช่อง 7 (รับเชิญ) - 2548 ค้นรัก สุดขอบฟ้า ช่อง 7 - 2548 ฟ้ากระจ่างดาว ช่อง 7 (รับเชิญ) - 2551 สายใยสวาท ช่อง 7 - 2551 ภูตแม่น้ำโขง ช่อง 7 - 2551 สู่แสงตะวัน ช่อง 7 - 2552 กุหลาบเหนือเมฆ ช่อง 7 - 2552 รอยรักรอยบาป ช่อง 7 - 2553 รักในม่านเมฆ ช่อง 7 - 2553 สาวใช้ไฮเทค ช่อง 7 - 2554 หอบรักมาห่มป่า ช่อง 7 - 2555 ปางเสน่หา ช่อง 7 - 2555 มาหยารัศมี ช่อง 7 - 2556 ปิ่นรัก ช่อง 7 - 2556 โดมทอง ช่อง 7 (รับเชิญ) - 2557 แม่ผัวตัวร้าย สะใภ้ตัวแสบ ช่อง จ๊ะทิงจา ทีวี - 2557 สะใภ้หัวแดง ช่อง 7 - 2557 ลูกผู้ชายพันธุ์ดี ช่อง 7 (รับเชิญ) - 2558 ดั่งสวรรค์สาป ช่อง 7 - 2558 เจ้านาง ช่อง 7 - 2558 บ้านทรายทอง ช่อง 7 - 2559 โนราห์ ช่อง 7 (รับเชิญ) - 2559 ทะเลไฟ ช่อง 7 (รับเชิญ) - 2560 มัสยา ช่อง 7 (รับเชิญ) - 2561 พันธกานต์รัก ช่อง 7 - 2561 เพชรร้อยรัก ช่อง 7 (รับเชิญ) - 2561 สายโลหิต ช่อง 7งานการเมือง งานการเมือง. พงศ์ประยูร ราชอาภัย เคยลงรับสมัครเลือกตั้งสมาชิกสภาผู้แทนราษฎร (ส.ส.) ในการเลือกตั้งสมาชิกสภาผู้แทนราษฎรในประเทศไทย พ.ศ. 2544 เขต 5 จังหวัดเชียงใหม่ สังกัดพรรคประชาธิปัตย์ ซึ่งเป็นพื้นที่บ้านเกิดของพันตำรวจโท ทักษิณ ชินวัตร หัวหน้าพรรคไทยรักไทย แต่ไม่ได้รับการเลือกตั้ง ซึ่งในการเลือกตั้งครั้งนั้นพงษ์ประยูร ได้รับคะแนนถึง 26,911 คะแนน เป็นลำดับที่ 2 มากกว่าเจ้าธวัชวงศ์ ณ เชียงใหม่ เจ้าของพื้นที่เดิม ต่อมาในปี พ.ศ. 2546 ได้รับแต่งตั้งเป็นกรรมการบริหารพรรคประชาธิปัตย์ ในการเลือกตั้ง พ.ศ. 2548 พงศ์ประยูร ได้ลงสมัครรับเลือกตั้งในพื้นที่เดิม และสังกัดพรรคประชาธิปัตย์เช่นเดิม โดยการสนับสนุนของเจ้าธวัชวงศ์ ณ เชียงใหม่ แต่ก็ไม่ได้รับเลือกตั้ง หลังจากนั้นเขาก็ไม่ได้ลงสมัครรับเลือกตั้งอีกเลย แต่ยังมีส่วนสนับสนุนในการช่วยนางกิ่งกาญจน์ ณ เชียงใหม่ หาเสียงในการเลือกตั้งสมาชิกสภาผู้แทนราษฎรจังหวัดเชียงใหม่ เขต 3 แทนตำแหน่งที่ว่าง พ.ศ. 2555 ในนามพรรคประชาธิปัตย์</doc>
