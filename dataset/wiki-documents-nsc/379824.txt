<doc id="379824" url="https://th.wikipedia.org/wiki?curid=379824" title="ดาบิด เด เฆอา">ดาบิด เด เฆอา ดาบิด เด เฆอา กินตานา () เกิดเมื่อวันที่ 7 พฤศจิกายน ค.ศ. 1990 เป็นนักฟุตบอลชาวสเปน เป็นผู้รักษาประตูให้กับแมนเชสเตอร์ยูไนเต็ด และทีมชาติสเปนประวัติ ประวัติ. เด เฆอา เกิดในกรุงมาดริด เริ่มอาชีพนักฟุตบอลตั้งแต่อายุ 10 ปี กับอัตเลติโกมาดริดผ่านระบบเยาวชน ก่อนที่จะก้าวสู่ทีมชุดใหญ่ เปิดตัวในปี ค.ศ. 2009 หลังจากที่เขาเป็นตัวเลือกแรกของอัตเลติโก เขาก็ได้ช่วยให้ทีมชนะทั้งในยูฟ่ายูโรปาลีกและยูฟ่าซูเปอร์คัพ จากผลงานนี้เองทำให้แมนเชสเตอร์ยูไนเต็ดสนใจ เขาได้ร่วมกับแมนเชสเตอร์ยูไนเต็ดในเดือนมิถุนายน ค.ศ. 2011 ปัจจุบันเขายังเป็นกัปตันทีมฟุตบอลทีมชาติสเปนรุ่นอายุไม่เกิน 21 ปี จากการเป็นคนรูปร่างสูง มีความเป็นนักกีฬา และมีความมั่นใจเมื่อมีบอลอยู่กับเท้า เด เฆอา ได้พัฒนาตัวเองในทีมเยาวชนของอัตเลติโกมาดริดอย่างรวดเร็ว และได้ลงเล่นฟุตบอลอาชีพนัดแรกด้วยอายุเพียง 18 ปีในฤดูกาล 2008/09 กับทีมเยาวชนของอัตเลติโกมาดริดในดิวิชันบี และด้วยความสามารถที่โดดเด่น ในฤดูกาลถัดมาเขาก็ได้มีชื่อติดทีมชุดใหญ่ และได้ลงเล่นนัดแรกให้ทีมชุดใหญ่ในวันที่ 30 กันยายน 2009 ในฐานะตัวสำรองซึ่งได้ลงเล่นแทนผู้รักษาประตูมือหนึ่งของทีมอย่างโรเบร์โต ในเกมที่ทีมไปเยือนโปร์ตูในยูฟ่าแชมเปียนส์ลีก รอบแบ่งกลุ่ม และจากอาการบาดเจ็บของโรเบร์โต ก็ทำให้เด เฆอา ได้ลงเล่นในลาลีกา สเปน ครั้งแรกในอีก 3 วันถัดมาที่ทีมพบกับเรอัลซาราโกซา และช่วยให้ทีมเอาชนะมาได้ 2 - 1 จากนั้น ในฤดูกาล 2009/10 เขาก็ยึดตำแหน่งผู้รักษาประตูมือหนึ่งของทีม เขาได้รับเลือกเป็นแมนออฟเดอะแมตช์ 2 นัดในปีนี้ คือนัดที่พบกับแอทเลติกบิลบาโอและบาเลนเซีย และเขาก็มีส่วนสำคัญในการช่วยทีมคว้าแชมป์ยูโรปาลีกในปีนี้ด้วย ซึ่งถือเป็นแชมป์ยุโรปครั้งแรกในรอบ 50 ปีของอัตเลติโกมาดริด เลยทีเดียว ในปีถัดมา ชื่อเสียงของเด เฆอา ก็เป็นที่เลื่องลือมากขึ้นทั้งจากฟอร์มการเล่นในลาลีกา และจากข่าวลือหนาหูเกี่ยวกับการได้รับความสนใจจากทีมยักษ์ใหญ่อย่างแมนเชสเตอร์ยูไนเต็ด หลังจากที่สื่อได้พบกับ อีริค สตีล โค้ชผู้รักษาประตูของทีมปีศาจแดงไปป้วนเปี้ยนดูฟอร์มการเล่นของผู้รักษาประตูชาวสเปนผู้นี้ตั้งแต่เดือนมกราคม 2010 จากนั้นในช่วงปลายฤดูกาล 2010/11 เด เฆอา ก็ยิ่งได้รับความสนใจจากสื่อมากขึ้นหลังจากที่เซอร์ อเล็กซ์ เฟอร์กูสัน ต้องมองหาผู้รักษาประตูคนใหม่เพื่อมาแทนที่เอ็ดวิน ฟาน เดอร์ ซาร์ แต่ข่าวก็เงียบไปพักใหญ่ในช่วงที่เด เฆอา ต้องร่วมทีมชาติสเปนชุดอายุไม่เกิน 21 ปีเพื่อสู้ศึกฟุตบอลชิงแชมป์แห่งชาติยุโรปหรือยูโร 2011 ที่ประเทศเดนมาร์ก และเขาก็สามารถช่วยทีมชาติคว้าแชมป์นี้มาครองได้สำเร็จ เด เฆอาถือเป็นผู้รักษาประตูคนหนึ่งที่มีพรสวรรค์ และเป็นผู้รักษาประตูอายุน้อยที่มีอนาคตไกล เขาเซ็นสัญญามาร่วมทีมแมนเชสเตอร์ยูไนเต็ดในช่วงฤดูร้อนปี 2011 ในตอนนั้นเขามีอายุเพียง 20 ปี แต่ก็ได้รับการคาดหวังว่าจะมาแทนที่อดีตผู้รักษาประตูมือหนึ่งของทีมอย่างเอ็ดวิน ฟัน เดอร์ ซาร์ นอกเหนือจากอายุ และประสบการณ์ที่ยังน้อย เด เฆอา ก็ได้มีศักยภาพอย่างเต็มเปี่ยมในการทำหน้าที่ผู้รักษาประตู และจากการที่เอ็ดวิน ฟาน เดอร์ ซาร์ ได้พิสูจน์แล้วว่าเขาสามารถเล่นได้ดีจนถึงอายุ 40 ปี ดังนั้น หากเด เฆอา สามารถไปได้ดีกับทีม ก็อาจเป็นได้ว่าเขาจะอยู่กับทีมไปอีก 20 ปีจนกระทั่งแขวนถุงมือเลยก็ได้ "ผมรู้สึกภูมิใจมาก และผมแทบจะรอเวลาที่จะลงเล่นให้กับแมนเชสเตอร์ยูไนเต็ด ไม่ไหวแล้ว เมื่อทีมที่ยิ่งใหญ่อย่างแมนเชสเตอร์ยูไนเต็ด มาติดต่อคุณ แน่นอนล่ะว่ามันจะทำให้คุณมีความสุขมาก ๆ เลยล่ะ" เด เฆอา ให้สัมภาษณ์กับเอ็มยูทีวี ครั้งแรกหลังจรดปากกาเซ็นสัญญาร่วมทีม ในฤดูกาล 2014–15 เด เฆอา เล่นได้อย่างโดดเด่นมาก ทำให้เป็นที่ต้องการตัวของหลายสโมสร โดยเฉพาะกับเรอัลมาดริด และในนัดแรกของฤดูกาล 2015–16 ที่แมนเชสเตอร์ยูไนเต็ดพบกับ ทอตนัมฮอตสเปอร์ ที่สนามโอลด์แทรฟฟอร์ด เด เฆอา ก็ได้ถูกดร็อป และเป็น เซร์คีโอ โรเมโร ผู้รักษาประตูชาวอาร์เจตินาที่เพิ่งย้ายเข้ามาใหม่เป็นตัวจริงแทน เนื่องจากเด เฆอา ตกเป็นข่าวมาตลอดว่า รีลมาดริด ต้องการขอซื้อไปในราคาที่สูง และเจ้าตัวเองก็ย้ายสโมสร โดยจะแถม เกย์ลอร์ นาบัส แลกเปลี่ยนตัวกันอีกด้วย จนท้ายที่สุด เด เฆอา ก็ไม่ได้ย้ายไป เนื่องจากทั้งสองสโมสรยื่นเอกสารไม่ทันการซื้อขายผู้เล่นในยุโรปปิดลง ทำให้เด เฆอา ต้องอยู่กับแมนเชสเตอร์ยูไนเต็ดไปอย่างน้อยจนถึงต้นปีหน้า ต่อมาทางสโมสรได้ประกาศว่า เด เฆอาได้ต่อสัญญาไปอีก 4 ปี จนกระทั่งถึงปี ค.ศ. 2019 และอาจขยายระยะเวลาไปอีก 1 ปีด้วย และกลับมาเป็นผู้รักษาประตูอีกครั้งหลังจากนั้นไม่นาน ในศึกแดงเดือด ซึ่งเป็นพรีเมียร์ลีกนัดที่ 5 ของฤดูกาล ที่แมนเชสเตอร์ยูไนเต็ด พบกับ ลิเวอร์พูล ที่สนามโอลด์แทรฟฟอร์ด ซึ่งแมนเชสเตอร์ยูไนเต็ดเป็นฝ่ายชนะไปได้ 3-1ทีมชาติทีมชาติ. - ทีมชาติสเปนรุ่นอายุไม่เกิน 17 ปี - UEFA European Under-17 Football Championship (1): 2007- ทีมชาติสเปนรุ่นอายุไม่เกิน 21 ปี - UEFA European Under-21 Football Championship (2): 2011, 2013ส่วนตัวส่วนตัว. - UEFA U-21 Championship Team of the Tournament (2): 2011, 2013 - พรีเมียร์ลีก (5): ทีมยอดเยี่ยมประจำปีของพีเอฟเอ 2012–13, 2014-2015, 2015-2016,2016-2017, 2017-2018</doc>
