<doc id="612771" url="https://th.wikipedia.org/wiki?curid=612771" title="อำเภอเซียงเฉิง">อำเภอเซียงเฉิง อำเภอเซียงเฉิง (อังกฤษ: Xiangcheng; ) เป็นเขตปกครองระดับอำเภอ ในเมืองซูโจว (Suzhou) ซึ่งอยู่ทางตะวันออกของประเทศจีน และทางตอนเหนือของเมืองเก่าซูโจว ทิศตะวันออกอยู่ติดกับสวนอุตสาหกรรมซูโจว (Suzhou Industrial Park, SIP ชื่อเดิม สวนอุตสาหกรรมสิงคโปร์ หรือ Sino-Singapore Suzhou Industrial Park) และทิศตะวันตกอยู่ติดกับเขตพัฒนาอุตสาหกรรมไฮเทคซูโจว (Suzhou Hi-tech Industry Development Zone, SND) มีพื้นที่ทั้งหมดประมาณ 478 ตารางกิโลเมตร และมีประชากร (residential population) ประมาณ 380,000 คน (ข้อมูลปี ค.ศ. 2001) ในขณะที่มีผู้อยู่อาศัยมากถึง 740,000 คน เซียงเฉิงเป็นเขตใหม่ที่จัดตั้งขึ้นเมื่อเดือนกุมภาพันธ์ ปี ค.ศ. 2001 ตั้งแต่ปี ค.ศ. 2001 ที่ก่อตั้งเขตเซียงเฉิงขึ้นนั้น เศรษฐกิจของเซียงเฉิงก็เติบโตขึ้นอย่างรวดเร็ว ในปี ค.ศ. 2007 ผลิตภัณฑ์มวลรวม (GDP) ได้เพิ่มขึ้นถึง 23.22 พันล้านหยวน (RMB) โดยคิดเป็นอัตราการเจริญเติบโตเพิ่มขึ้น 22.8% เมืองซูโจวได้ประกาศให้เขตเซียงเฉิงเป็น "พื้นที่พัฒนาอย่างรวดเร็ว (typical case of rapid development)" เพื่อเป็นเกียรติของเมืองซูโจวอีกด้วย เซียงเฉิงมีเขตปกครองย่อย 9 เขต คือ 1) เขตหยวนเหอ (Yuanhe Sub-district, 元和街道) 2) เขตเป่ยเฉียว (Beiqiao Sub-district, 北桥街道) 3) เขตหวงเฉียว (Huangqiao Sub-district, 黄桥街道) 4) เขตไท่ผิง (Taiping Sub-district, 太平街道) 5) เขตเว่ยถัง (Weitang Town, 渭塘镇) 6) เขตหวงไต้ (Huangdai Town, 黄埭镇) 7) เขตว่างถิง (Wangting Town, 望亭镇) 8) เขตพื้นที่พัฒนา (Development Area, 开发区) 9) เขตท่องเที่ยวเป็นมิตรต่อสิ่งแวดล้อมทะเลสาบหยางเฉิง (Yangchenghu Eco-friendly Holiday Resort, 阳澄湖生态休闲旅游度假区) สถานที่สำคัญที่อยู่ในเซียงเฉิง อาทิ ทะเลสาบหยางเฉิง (อังกฤษ: Yangcheng Lake; จีน: 阳澄湖; พินอิน: Yángchéng Hú) ต้นกำเนิดตำรับอาหารชื่อดัง ปูยักษ์ทะเลสาบหยางเฉิง (Yangcheng Lake large crab)</doc>
