<doc id="733035" url="https://th.wikipedia.org/wiki?curid=733035" title="ออมสิน ชีวะพฤกษ์">ออมสิน ชีวะพฤกษ์ นายออมสิน ชีวะพฤกษ์ อดีตรัฐมนตรีประจำสำนักนายกรัฐมนตรี รองประธานกรรมการ ในคณะกรรมการจัดกิจกรรมเฉลิมฉลองครบรอบ 100 ปี การประกาศใช้ธงไตรรงค์เป็นธงชาติไทย ตามคำสั่งนายกรัฐมนตรีที่ 210/2559 กรรมการในคณะกรรมการบริหารราชการแผ่นดินตามกรอบการปฏิรูปประเทศยุทธศาสตร์ชาติ และการสร้างความสามัคคีปรองดอง และเลขานุการศูนย์บัญชาการติดตามสถานการณ์ (ศตส.) คนปัจจุบัน อดีตรัฐมนตรีช่วยว่าการกระทรวงคมนาคม ในรัฐบาลพลเอกประยุทธ์ จันทร์โอชา และเป็นอดีตกรรมการผู้จัดการใหญ่บริษัท ไปรษณีย์ไทย จำกัด (มหาชน)ประวัติ ประวัติ. ออมสิน ชีวะพฤกษ์ เกิดเมื่อวันที่ 1 เมษายน พ.ศ. 2494 เป็นบุตรของนายสุทัศน์ ชีวะพฤกษ์ กับนางจินดา ชีวะพฤกษ์ สมรสกับนางนิตษา ชีวะพฤกษ์ มีบุตร 1 คน ชื่อ นางสาว กมลรัตน์ ชีวะพฤกษ์ พนักงานฝ่ายการต่างประเทศ สำนักงานการบินพลเรือนแห่งประเทศไทย ออมสิน สำเร็จการศึกษาชั้นมัธยมศึกษาจากโรงเรียนวัดหงส์ปทุมาวาส ปริญญาตรี คณะเศรษฐศาสตร์ จากมหาวิทยาลัย Aligarh Muslim University อินเดีย ออมสิน สำเร็จการศึกษาบริหารธุรกิจมหาบัณฑิต จากมหาวิทยาลัยเกษตรศาสตร์ และหลักสูตรการบริหารชั้นสูง (Advanced Management Program) จากมหาวิทยาลัยฮาร์วาร์ด สหรัฐอเมริกาการทำงาน การทำงาน. ออมสิน ชีวะพฤกษ์ เคยทำงานในสังกัดการสื่อสารแห่งประเทศไทย (ก.ส.ท.) ดำรงตำแหน่งสูงสุดเป็นรองผู้ว่าการการสื่อสารแห่งประเทศไทย ต่อมาเมื่อมีการแปรสภาพเป็นบริษัทมหาชน เขาจึงได้รับแต่งตั้งเป็นรองกรรมการผู้จัดการใหญ่ด้านการเงิน และจนกระทั่งได้รับแต่งตั้งเป็นกรรมการผู้จัดการใหญ่บริษัท ไปรษณีย์ไทย จำกัด (ปณท) ในระหว่างปี พ.ศ. 2550 ถึงปี พ.ศ. 2554 ซึ่งนับเป็นผู้บริหารที่สามารถสร้างผลกำไรให้บริษัทได้จำนวนมาก ต่อมาหลังการรัฐประหารในประเทศไทย พ.ศ. 2557 ภายใต้การบริหารงานของรัฐบาล และคณะรักษาความสงบแห่งชาติ เขาได้รับแต่งตั้งให้เป็นประธานกรรมการบริหารการรถไฟแห่งประเทศไทย ต่อมาในเดือนสิงหาคม พ.ศ. 2558 ออมสิน ชีวะพฤกษ์ ได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลพลเอกประยุทธ์ จันทร์โอชา ในเดือนธันวาคม พ.ศ. 2559 เขาได้รับแต่งตั้งให้ดำรงตำแหน่งรัฐมนตรีประจำสำนักนายกรัฐมนตรี แทนเครื่องราชอิสริยาภรณ์</doc>
