<doc id="771685" url="https://th.wikipedia.org/wiki?curid=771685" title="ยูฟ่าแชมเปียนส์ลีก นัดชิงชนะเลิศ 2016">ยูฟ่าแชมเปียนส์ลีก นัดชิงชนะเลิศ 2016 ยูฟ่าแชมเปียนส์ลีก นัดชิงชนะเลิศ 2016 เป็นการแข่งขันฟุตบอลนัดชิงชนะเลิศของยูฟ่าแชมเปียนส์ลีก ฤดูกาล 2015–16 โดยเป็นฤดูกาลที่ 61 สำหรับการแข่งขันฟุตบอลสโมสรยุโรปที่จัดโดยยูฟ่า และเป็นฤดูกาลที่ 24 นับตั้งแต่การเปลี่ยนชื่อการแข่งขันจากยูโรเปียบแชมเปียนคลับคัพ มาเป็นยูฟ่าแชมเปียนส์ลีก โดยการแข่งขันครั้งนี้จะจัดขึ้นที่ซานซีโร ในมิลาน ประเทศอิตาลี ในวันที่ 28 พฤษภาคม พ.ศ. 2559 โดยทีมที่ชนะเลิศจะได้สิทธิ์ในการลงเล่นยูฟ่าซูเปอร์คัพ 2016 กับทีมที่ชนะเลิศของการแข่งขันยูฟ่ายูโรปาลีก ฤดูกาล 2015–16 อีกทั้งยังได้สิทธิ์ในการลงเล่นฟุตบอลชิงแชมป์สโมสรโลก 2016 ในรอบรองชนะเลิศ ในนามตัวแทนของยูฟ่าสนามแข่งขัน สนามแข่งขัน. ซานซีโร หรือชื่ออย่างเป็นทางการ "สตาดีโอจูเซปเปเมอัซซา" ได้รับการเลือกให้เป็นสนามแข่งขันในนัดชิงชนะเลิศจากคณะกรรมการของยูฟ่า ในการประชุมเมื่อวันที่ 18 กันยายน พ.ศ. 2557 ที่นียง ประเทศสวิตเซอร์แลนด์ โดยนับเป็นครั้งที่ 4 สำหรับการจัดการแข่งขันฟุตบอลชิงแชมป์สโมสรยุโรปที่สนามนี้ ซึ่งก่อนหน้านี้ได้ใช้จัดแข่งขันในฤดูกาล 1965, 1970 และ 2001 ซานซีโรสร้างขึ้นในปี พ.ศ. 2468 และเปิดใช้งานในปี พ.ศ. 2469 โดยเป็นสนามเหย้าของเอซี มิลาน และถูกขายให้กับเมืองมิลานในปี พ.ศ. 2478 หลังจากนั้น สโมสรฟุตบอลอินแตร์นาซีโอนาเลมีลาโน ได้ขอเช่าสนาม ในปี พ.ศ. 2490 ทำให้นับตั้งแต่ปีนั้นเป็นต้นมาสนามนี้กลายเป็นสนามเหย้าของทั้ง 2 สโมสร โดยอินเตอร์ได้แชมป์ยูโรเปียนคัพครั้งแรกในซานซีโร เมื่อปี พ.ศ 2508 อีกทั้งสนามนี้ยังใช้ในการจัดแข่งขันฟุตบอลโลก 1934, ฟุตบอลชิงแชมป์แห่งชาติยุโรป 1980 และ ฟุตบอลโลก 1990 โดยปัจจุบันสามารถจุผู้ชมได้ 80,018 คน แต่ถูกลดเหลือ 80,000 ที่นั่งสำหรับการแข่งขันฟุตบอลในรายการของยูฟ่า นัดชิงชนะเลิศ 2016 นี้เป็นครั้งแรกที่การแข่งขันจัดที่ซานซีโร และสโมสรทั้ง 2 ที่ใช้เป็นสนามเหย้า ไม่ได้ลงเล่นในรายการนี้ ซึ่งมิลานและอินเตอร์ ไม่สามารถจบฤดูกาลด้วย 3 อันดับแรกที่ได้โควตาสำหรับการแข่งขันครั้งนี้ได้ในเซเรียอา ฤดูกาล 2014–15ก่อนการแข่งขันทูต ก่อนการแข่งขัน. ทูต. ทูตสำหรับการแข่งขันครั้งนี้คือคาเบียร์ ซาเนตตี นักฟุตบอลอดีตทีมชาติอาร์เจนตินา ซึ่งเขาเคยได้แชมป์ในการแข่งขันรายการนี้กับ อินเตอร์มิลาน ในการแข่งขันยูฟ่าแชมเปียนส์ลีก นัดชิงชนะเลิศ 2010 กับ บาเยิร์นมิวนิกสัญลักษณ์ สัญลักษณ์. ยูฟ่าได้เปิดตัวสัญลักษณ์หรือโลโก้สำหรับการแข่งขันนัดชิงชนะเลิศ ในวันที่ 27 สิงหาคม พ.ศ. 2558 ที่โมนาโก ก่อนการจับสลากแบ่งสายรอบแบ่งกลุ่ม โดยสัญลักษณ์มีกัลเลเรียวิตตอริโอเอมานูเอเลดูเอ ซึ่งเป็นห้างสรรพสินค้าที่เก่าแก่ที่สุดแห่งหนึ่งของโลกเป็นองค์ประกอบหลักการจำหน่ายตั๋ว การจำหน่ายตั๋ว. กับความจุของสนามอยู่ที่ 71,500, ปริมาณของตั๋วจำนวน 46,000 ใบที่แจกจ่ายให้กับแฟนบอลและสาธารณชนทั่วไป, กับสองทีมคู่ชิงชนะเลิศที่ได้รับมาแต่ละทีมจำนวน 20,000 ใบ และคั๋วจำนวน 6,000 ได้ใช้สำหรับการจำหน่ายให้กับแฟนบอลทั่วโลกผ่านทางออนไลน์ที่เว็บไซต์ UEFA.com ตั้งแต่วันที่ 1 ถึง 14 มีนาคม ค.ศ. 2016 ในหมวดหมู่ 4 ราคา: €440, €320, €160, และ €70. ตั๋วที่เหลือจะถูกแจกจ่ายให้กับคณะกรรมการการจัดงานท้องถิ่นยูฟ่า, ยูฟ่าและชาติสมาชิกต่างๆ, ผู้สนับสนุนหลักทางการค้าและสถานีการถ่ายทอดสด, และให้บริการโปรแกรมการบริการขององค์กร.พิธีเปิดการแข่งขัน พิธีเปิดการแข่งขัน. นักร้องอเมริกัน อลิเชีย คีส์ ได้มีส่วนร่วมในพิธีเปิดการแข่งขัน, ครั้งแรกที่ได้ร่วมการแสดงดนตรีสด. เสียงร้องชาวอิตาลี อันเดรอา โบเชลลี เป็นผู้ขับร้อง เพลงประจำการแข่งขันยูฟ่าแชมเปียนส์ลีก.เหตุการณ์อื่นที่เกี่ยวข้องเส้นทางสู่นัดชิงชนะเลิศ เส้นทางสู่นัดชิงชนะเลิศ. หมายเหตุ: (H: เหย้า; A: เยือน).การแข่งขัน การแข่งขัน. สำหรับ "ทีมเหย้า" จะมีการจับสลากหลังจากการจับสลากรอบรองชนะเลิศไปแล้ว ซึ่งจะมีการจับสลากในวันที่ 15 เมษายน พ.ศ. 2559 ที่สำนักงานใหญ่ของยูฟ่า ณ เมืองนียง ประเทศสวิตเซอร์แลนด์สถิติ สถิติ. หลังเกมการแข่งขัน</doc>
