<doc id="792875" url="https://th.wikipedia.org/wiki?curid=792875" title="แบล็กพิงก์">แบล็กพิงก์ แบล็กพิงก์ (; , มักเขียน BLACKPINK หรือ BLΛƆKPIИK) เป็นเกิร์ลกรุปหญิงของประเทศเกาหลีใต้ สังกัดค่ายวายจีเอนเตอร์เทนเมนต์ในปี ค.ศ. 2016 ประกอบไปด้วยสมาชิกจำนวนสี่คนคือ จีซู, เจนนี, โรเซ และลิซา เปิดตัวครั้งแรกเมื่อวันที่ 8 สิงหาคม ค.ศ. 2016 กับซิงเกิลอัลบัม สแควร์วันที่มาของชื่อ ที่มาของชื่อ. ก่อนหน้านี้ มีข่าวลือมากมายเกี่ยวกับชื่อเกิร์ลกรุปกลุ่มใหม่ของวายจีเอนเตอร์เทนเมนต์ไม่ว่าจะเป็น ทีแอลซี-เอฟ, แมกนัม และเบบีมอนสเตอร์ ในปี ค.ศ. 2012 เจนนีปรากฏในวิดีโอแนะนำเด็กฝึกทางช่องวายจีเอนเตอร์เทนเมนต์ในยูทูบ โดยมีคำว่า พิงก์พังก์ (Pink Punk) เป็นชื่อประชาสัมพันธ์ของกลุ่ม อย่างไรก็ตาม ชื่อเหล่านี้ไม่ได้ถูกยืนยันอย่างเป็นทางการว่าจะเป็นชื่อเกิร์ลกรุปกลุ่มใหม่นี้ จนกระทั่งวันที่ 29 มิถุนายน ค.ศ. 2016 วายจีเอนเตอร์เทนเมนต์ ได้ประกาศรายชื่อสมาชิกและชื่อกลุ่มอย่างเป็นทางการว่า แบล็กพิงก์ โดยชื่อกลุ่มตัวแทนจากวายจีกล่าวว่า "แบล็กพิงก์คือความตั้งใจให้ตรงกันข้าม สีชมพูสื่อถึงความงดงาม แต่ความสวยไม่ใช่ทุกอย่าง พวกเธอเป็นทีมที่ไม่ได้มีเพียงรูปร่างหน้าตาเท่านั้น แต่ยังมากไปด้วยพรสวรรค์" นอกจากนี้ สมาชิกทุกคนต่างมีความเป็นผู้นำในแต่ละด้านได้ แบล็กพิงก์และทางวายจีจึงตัดสินใจว่าจะไม่มีหัวหน้าวงประวัติ2012–2015: ก่อนเปิดตัว ประวัติ. 2012–2015: ก่อนเปิดตัว. หลังจากเปิดตัวทูเอนีวันในปี ค.ศ. 2009 วายจีเอนเตอร์เทนเมนต์กล่าวว่า ในปี ค.ศ. 2011 จะเปิดตัวเกิร์ลกรุปกลุ่มใหม่ ในปี ค.ศ. 2012 การประชาสัมพันธ์ของกลุ่มได้เริ่มต้นขึ้นทางช่องวายจีเอนเตอร์เทนเมนต์ในยูทูบ เมื่อวันที่ 6 เมษายน วิดีโอการฝึกซ้อมของคิม อึน-บีและยูนา คิมถูกเผยแพร่ ซึ่งเป็นหนึ่งในสมาชิกที่คาดว่าจะได้เปิดตัว ในวันที่ 10 พฤษภาคม วิดีโอชื่อ "Who's That Girl" ถูกเผยแพร่ต่อสาธารณชน ในวิดีโอเป็นการฝึกเต้นของเด็กฝึกหัดหญิงที่เกิดในปี ค.ศ. 1997 ซึ่งก็คือ ลลิษา มโนบาล เป็นชาวไทย อย่างไรก็ตาม ทางวายจีเอนเตอร์เทนเมนต์ไม่เปิดเผยข้อมูลเกี่ยวกับตัวเธอมากนัก นอกจากรูปภาพ อายุ และวิดีโอการฝึกสั้น ๆ ในวันที่ 1 กรกฎาคม ปีเดียวกัน วายจีเอนเตอร์เทนเมนต์ได้เผยแพร่วิดีโอการฝึกฝนของเด็กฝึกหัดหญิงสี่คนภายใต้ชื่อ "Future 2NE1" ทางช่องอย่างเป็นทางการในยูทูบ แต่ก็ไม่ได้เปิดเผยข้อมูลเกี่ยวกับเด็กฝึกในวิดีโอ ในวันที่ 29 สิงหาคม ค.ศ. 2012 วิดีโอการฝึกของเจนนี คิมถูกเผยแพร่ต่อสาธารณชน เธอเป็นเด็กฝึกคนแรกที่ทางวายจีเอนเตอร์เทนเมนต์เผยแพร่รูปภาพในบล็อกอย่างเป็นทางการ เมื่อวันที่ 10 เมษายน แต่ก็ยังไม่ได้เปิดเผยข้อมูลใด ๆ นอกจากวิดีโอการฝึก ชื่อ และอายุ ในปีเดียวกัน มิวสิกวิดีโอเพลง "แดตเซงกี" (That XX) ของจี-ดรากอน สมาชิกวงบิกแบง จากอัลบั้ม วันออฟอะไคนด์ ถูกปล่อยออกมาในวันที่ 1 กันยายน โดยมีเจนนีร่วมแสดงด้วย นอกจากนี้ ในเพลง "วิทเอาต์ยู" (Without You) จากอัลบั้มเดียวกัน มีนักร้องรับเชิญ ซึ่งก็คือ โรเซ แต่วายจีไม่เปิดเผยข้อมูล แต่ระบุว่าเป็นเกิร์ลกรุปหญิงกลุ่มใหม่ของวายจี ปีถัดมา ในวันที่ 15 มกราคม ภาพถ่ายของเด็กฝึกคนที่สามถูกเปิดเผยผ่านทางบล็อกของวายจี ซึ่งก็คือ จีซู เกิดในปี ค.ศ. 1995 แสดงให้เห็นถึงแผนของวายจีที่มีกำหนดจะเปิดตัวเกิร์ลกรุปกลุ่มใหม่ในช่วงครึ่งปีแรกของปี ค.ศ. 2013 ต่อจากนั้นวิดีโอการฝึกคลิปที่สองของเจนนีปล่อยออกมาในวันที่ 20 มกราคม ต่อมาในเดือนมีนาคม เจนนีร้องรับเชิญให้กับอี ฮา-อี ในเดือนสิงหาคม ให้กับซึงรี และในเดือนกันยายน ให้กับจี-ดรากอน เจนนียังได้ขึ้นแสดงในรายการเพลงร่วมกับจี-ดรากอน ทำให้เธอเริ่มกลายเป็นที่รู้จัก อย่างไรก็ตาม เกิร์ลกรุปกลุ่มใหม่ยังไม่มีข่าวเปิดตัวอย่างเป็นทางการ และการปล่อยข้อมูลเกี่ยวกับเด็กฝึกก็หยุดลงชั่วคราว หลังจากนั้น ยูนา คิม ได้ออกจากวายจีเพื่อไปศึกษาต่อที่ต่างประเทศ ในเดือนพฤษภาคม ค.ศ. 2014 จัง ฮันนา ผู้เข้าแข่งขันในรายการ เค-ป็อปสตาร์ 3 ได้เข้ามาเป็นเด็กฝึกของวายจีเอนเตอร์เทนเมนต์ และเป็นตัวเก็งของเกิร์ลกรุปกลุ่มใหม่ ในเดือนกันยายน ลลิษาปรากฏตัวในวิดีโอโปรโมตของ โนนากอน (Nonagon) ซึ่งเป็นแบรนด์เสื้อผ้าที่วายจีร่วมกับซัมซุง ต่อมาวายจีได้เปิดเผยอีกครั้งว่า เกิร์ลกรุปกลุ่มใหม่จะเปิดตัวในปีนี้ ในเดือนตุลาคม ค.ศ. 2014 วงดนตรีแนวฮิปฮอป อีพิกไฮ (Epik High) ได้ปล่อยเพลง "สปอยเลอร์" (Spoiler) โดยมีจีซูร่วมแสดงด้วย ในช่วงกลางเดือนตุลาคม วายจีเอนเตอร์เทนเมนต์ได้ให้สัมภาษณ์กับสื่อว่า คิม อึน-บี ได้ออกจากบริษัทด้วยปัญหาสุขภาพ ในวันที่ 11 พฤศจิกายน วายจีได้เปิดตัวไฮ ซูฮย็อน มิวสิกวิดีโอเพลง "แอมดิฟเฟอเรนต์" (I'm Different) ปล่อยออกมาในเดือนพฤศจิกายน โดยมีจีซูร่วมแสดงมิวสิกวิดีโออีกครั้ง หลังจากสิ้นปี ค.ศ. 2014 การเปิดตัวเกิร์ลกรุปกลุ่มใหม่ก็ยังไม่มีข่าวคราว ในวันที่ 15 เมษายน ค.ศ. 2015 วงดนตรีฮิปฮอป จีนูฌอน ได้ปล่อยเพลง "เทลมีวันมอร์ไทม์" โดยได้เลือก จัง ฮันนา เป็นนักร้องสนับสนุน เธอยังร่วมแสดงมิวสิกวิดีโอและขึ้นแสดงในรายการเพลงด้วย ในเดือนพฤษภาคม ปีเดียวกัน ผู้บริหาร ยัง ฮย็อน-ซ็อก กล่าวกับสื่อว่า จัง ฮันนา จะไม่อยู่ในเกิร์ลกรุปกลุ่มใหม่ ในเดือนสิงหาคม ในรายการ อันพริตตีแร็ปสตาร์ 2 มีเด็กฝึกหัดหญิงจากวายจี มุน ซู-อา เข้าร่วมการแข่งขันด้วย นอกจากนี้ เธอยังเป็นหนึ่งในเด็กฝึกที่อยู่ในกลุ่ม "Future 2NE1" ปี ค.ศ. 2012 แต่ต่อมาวายจีได้ประกาศว่า มุน ซู-อา จะไม่อยู่ในเกิร์ลกรุปกลุ่มใหม่นี้2016: การเปิดตัวและซิงเกิลอัลบั้ม 2016: การเปิดตัวและซิงเกิลอัลบั้ม. หลังจากประชาสัมพันธ์ว่าจะมีเกิร์ลกรุปกลุ่มใหม่ตั้งแต่ปี ค.ศ. 2012 ทำให้เด็กฝึกถูกคาดหวังอย่างมาก มีการเข้าและออกตลอดหลายปีผ่านมา จนในวันที่ 18 พฤษภาคม ค.ศ. 2016 ทางวายจีเอนเตอร์เทนเมนต์ยืนยันว่า เกิร์ลกรุปกลุ่มใหม่จะเปิดตัวในฤดูร้อนนี้ ต่อมาในวันที่ 30 พฤษภาคม มีการประกาศว่าจะเปิดเผยข้อมูลสมาชิกแต่ละคนในทุกวันพุธต่อจากนี้ สมาชิกคนแรกที่ถูกประกาศคือ เจนนี ในวันที่ 1 มิถุนายน ตามมาด้วย ลิซา (ลลิษา) สัญชาติไทย และ จีซู ในวันที่ 8 และ 15 ตามลำดับ และสมาชิกคนสุดท้ายที่ถูกประกาศในวันที่ 22 คือ โรเซ (โรซอนเน) สัญชาติเกาหลี-ออสเตรเลีย รวมสมาชิกทั้งหมดสี่คน ในวันที่ 29 มิถุนายน ชื่อกลุ่มถูกประกาศอย่างเป็นทางการว่า แบล็กพิงก์ และในวันที่ 29 กรกฎาคม มีการประกาศว่ากลุ่มจะถูกเปิดตัวอย่างเป็นทางการในวันที่ 8 สิงหาคม เวลา 20.00 น. (8.00 pm) ในวันที่ 8 สิงหาคม ค.ศ. 2016 เวลา 15.00 น. แบล็กพิงก์เปิดตัวครั้งแรกในงานโชว์เคสพร้อมกับซิงเกิลอัลบั้ม สแควร์วัน รวมไปถึงเบื้องหลังการถ่ายทำมิวสิกวิดีโอเพลง "บูมบายาห์" และ"วิสเซิล" ทั้งสองเพลงออกจำหน่ายในเวลา 20.00 น. บนเว็บไซต์เพลงดิจิทัลในเกาหลีใต้ และไอทูนส์ ทั่วโลก "บูมบายาห์" อำนวยการสร้างโดย เท็ดดี พัก และเขียนร่วมกับ เบกกา บูม มิวสิกวิดีโอกำกับโดย ซอ ฮย็อน-ซึง โดยเป็นเพลงแนว"มินิมัลฮิปฮอป" "วิสเซิล" อำนวยการสร้างโดย เท็ดดี พัก และ ฟิวเจอร์ เบานซ์ เขียนเพลงโดย เท็ดดี พัก และ เบกกา บูม เพลง "บูมบายาห์" และ "วิสเซิล" ขึ้นถึงอันดับ 1 และ 2 บนชาร์ตบิลบอร์ดเวิลด์ดิจิทัลซองส์ ด้วยภายในเวลาอันรวดเร็วทำให้แบล็กพิงก์เป็นศิลปินเกาหลีอันดับที่ 3 ถัดจากไซและบิกแบงที่ขึ้นถึง 2 อันดับแรกในชาร์ตได้ อัลบั้ม สแควร์วัน ประสบความสำเร็จเชิงพาณิชย์ เปิดตัวที่อันดับ 1 ในสิบสี่ประเทศบนชาร์ตอัลบั้มทั่วโลกของไอทูนส์ในปี ค.ศ. 2016 "วิสเซิล" ยังสามารถติดชาร์ตดิจิทัล, ดาวน์โหลด, สตรีมมิง และโมบายล์ บนแกออนชาร์ตประจำเดือนสิงหาคม วงยังได้อันดับ 1 ในชาร์ตวีกลี, ป็อปปูอาริตี, มิวสิกวิดีโอ และเคป็อปมิวสิกวิดีโอ รวมถึงชาร์ตเพลงสตรีมมิงบนคิวคิวมิวสิก ซึ่งเป็นเว็บฟังเพลงที่ใหญ่ที่สุดในจีน แบล็กพิงก์ขึ้นแสดงดนตรีครั้งแรกในรายการ อินกีกาโย ทางช่องเอสบีเอส เมื่อวันที่ 14 สิงหาคม ค.ศ. 2016 วงยังทำลายสถิติเป็นเกิร์ลกรุปที่ได้รางวัลในรายการเพลงเร็วที่สุด หลังจากเปิดตัวได้เพียง 13 วัน และได้โปรโมตอัลบั้ม สแควร์วัน เป็นครั้งสุดท้ายในวันที่ 11 กันยายน ค.ศ. 2016 ด้วยการชนะ อินกีกาโย อีกหนึ่งครั้ง แบล็กพิงก์ได้วางจำหน่ายซิงเกิลอัลบั้มที่สองคือ สแควร์ทู กับเพลงหลัก "เพลย์อิงวิทไฟร์" และ "สเตย์" เมื่อวันที่ 1 พฤศจิกายน ค.ศ. 2016 ทั้งสองเพลงอำนวยการสร้างโดย เท็ดดี ร่วมกับ อาร์.ที และ ซอ ว็อน จิน และได้แสดงบนคัมแบ็กสเตจในรายการ อินกีกาโย และ เอ็ม เคาต์ดาวน์ เมื่อวันที่ 6 พฤศจิกายน ค.ศ. 2016 "เพลย์อิงวิทไฟร์" ขึ้นอันดับ 1 บนชาร์ต บิลบอร์ด เวิลด์ดิจิทัลซองส์ ในเกาหลีใต้ ขึ้นอันดับ 3 ในขณะที่เพลง "สเตย์" ติดอันดับ 10 การเปิดตัวของแบล็กพิงก์ประสบความสำเร็จ ด้วยการคว้ารางวัลศิลปินหน้าใหม่ยอดเยี่ยมหลายงาน เช่น เมลอนมิวสิกอะวอดส์, โกลเดนดิสก์อะวอดส์ และโซลมิวสิกอะวอดส์ นอกจากนี้ บิลบอร์ด ยังจัดอันดับวงให้อยู่อันดับ 2 ในรายชื่อ "กลุ่มศิลปินเคป็อปหน้าใหม่ยอดเยี่ยม" ประจำปี ค.ศ. 20162017–ปัจจุบัน: การเปิดตัวในญี่ปุ่น และ "แอสอิฟอิตส์ยัวร์ลาสต์" 2017–ปัจจุบัน: การเปิดตัวในญี่ปุ่น และ "แอสอิฟอิตส์ยัวร์ลาสต์". แบล็กพิงก์จะเปิดตัวที่ประเทศญี่ปุ่นในฤดูร้อนปี ค.ศ. 2017 โดยจัดการแสดงในวันที่ 20 กรกฎาคม ที่นิปปงบุโดกังในโตเกียว และออกเอกซ์เทนเดดเพลย์ประกอบด้วยเพลงฉบับภาษาญี่ปุ่นในวันที่ 9 สิงหาคม ตัวอย่างมิวสิกวิดีโอเพลง "บูมบายาห์" ออกอากาศทางทีวีในประเทศญี่ปุ่นเมื่อวันที่ 17 พฤษภาคม ต่อมาวันที่จำหน่ายอัลบั้มถูกเลื่อนมาเป็นวันที่ 30 สิงหาคมแทน ในวันที่ 22 มิถุนายน แบล็กพิงก์ปล่อยซิงเกิล "แอสอิฟอิตส์ยัวร์ลาสต์" ซึ่งเป็นแนวเพลงที่ผสมผสานระหว่างเฮาส์, เร้กเก้ และมูมบาห์ตัน และเป็นเพลงที่มีจังหวะเร็วที่สุดกว่าเพลงก่อน ๆ "แอสอิฟอิตส์ยัวร์ลาสต์" เปิดตัวอันดับที่ 3 บนแกออนดิจิทัลชาร์ต และเป็นซิงเกิลที่สามที่ขึ้นอันดับ 1 บนชาร์ต บิลบอร์ด เวิลด์ดิจิทัลซองส์โฆษณา โฆษณา. ภายในสามสัปดาห์แรกของการเปิดตัว แบล็กพิงก์เป็นรองเพียงวงเอ็กโซ ของศิลปินเคป็อปผู้ทรงอิทธิพลในเดือนสิงหาคม จากการวิเคราะห์ของสถาบันวิจัยธุรกิจเกาหลี จากการศึกษาอีกกลุ่มเป้าหมายหนึ่งในหัวข้อ "เกิร์ลกรุปหญิงที่มีมูลค่าแบรนด์สูงที่สุดประจำเดือนกันยายน" ในปี ค.ศ. 2016 แบล็กพิงก์อยู่ในอันดับ 1 แซงวงไอโอไอและทไวซ์ ในเดือนพฤษภาคม ค.ศ. 2017 แบล็กพิงก์กลายเป็นทูตประชาสัมพันธ์ของศุลกากรสนามบินอินช็อน แบล็กพิงก์เป็นพรีเซนเตอร์ให้กับผลิตภัณฑ์รีบอค, เครื่องสำอางมูนช็อต กระเป๋าเซนต์สกอตต์ลอนดอน และเครื่องดื่มผสมโซดา ลอตเต้เทรวี พวกเธอยังได้ขึ้นหน้าปกในนิตยสารรายใหญ่อย่าง ไนลอนเจแปน, เฟิสต์ลุก ของประเทศเกาหลีใต้ และ ทีนเอจ ของประเทศสิงคโปร์สมาชิกสมาชิก. - จีซู (지수) หรือชื่อเกิดว่า คิม จี-ซู (김지수) เกิดเมื่อวันที่ ที่โซล ประเทศเกาหลีใต้ จีซูเข้าสังกัดวายจีในฐานะศิลปินฝึกหัดเมื่อเดือนกรกฎาคม ค.ศ. 2011 วันที่ 1 กุมภาพันธ์ ค.ศ. 2017 มีประกาศผ่านเอสบีเอสว่าจีซูจะรับหน้าที่เป็นพิธีกรใหม่ใน อินกีกาโย ตั้งแต่วันที่ 5 กุมภาพันธ์ ค.ศ. 2017 พร้อมกับจินย็อง วงก็อตเซเวน และโดย็อง วงเอ็นซีที ต่อมายุติการเป็นพิธีกรในวันที่ 4 กุมภาพันธ์ ค.ศ. 2018- เจนนี (제니) หรือชื่อเกิดว่า เจนนี คิม (김제니) เกิดเมื่อวันที่ ที่ประเทศเกาหลีใต้ เจนนีเติบโตและศึกษาในต่างประเทศที่ประเทศนิวซีแลนด์ เข้าสังกัดวายจีเมื่อเดือนสิงหาคม ค.ศ. 2010 เจนนียังได้ไปร้องร่วมกับจี-ดรากอน ในเพลง "แบล็ก" (Black), "จีจีบี" (GG Be) ร่วมกับซึงรี และ "สเปเชียล" (Special) ร่วมกับอี ฮา-อี ก่อนได้เป็นสมาชิกของแบล็กพิงก์- โรเซ (로제) หรือชื่อเกิดว่า โรซอนเน พัก หรือ พัก แช-ย็อง (박채영) เกิดเมื่อวันที่ ที่ออกแลนด์ ประเทศนิวซีแลนด์ เข้าสังกัดวายจีเมื่อเดือนพฤษภาคม ค.ศ. 2012 จากการออดิชันที่ประเทศออสเตรเลีย ก่อนได้เป็นสมาชิกนั้น เธอยังได้ร้องเพลง "วิทเอาต์ยู" (Without You) ร่วมกับจี-ดรากอน ในฐานะ "เกิร์ลกรุปหญิงกลุ่มใหม่ของวายจี"- ลิซา (리사) หรือชื่อเกิดว่า ปราณปรียา มโนบาล หรือ ลลิษา มโนบาล ชื่อเล่น ป๊อกแป๊ก เกิดเมื่อวันที่ ที่ประเทศไทย ลิซาเริ่มเต้นตั้งแต่วัยเด็กและเป็นส่วนหนึ่งของวงในการประกวดเต้น ชื่อทีม "We Za Cool" เคียงข้างกับ แบมแบม นักร้องวงก็อตเซเวน ลิซาเป็นคนเดียวที่เป็นที่ยอมรับในการออดิชันที่ประเทศไทยของวายจีเอนเตอร์เทนเมนต์ เมื่อปี ค.ศ. 2010 ต่อมาเข้าสังกัดวายจี เมื่อเดือนเมษายน ค.ศ. 2011 กลายเป็นศิลปินต่างชาติคนแรกของค่ายวายจีผลงานเพลงผลงานเพลง. - แบล็กพิงก์ (2017) - สแควร์อัป (2018)ผลงานการแสดงผลงานการแสดง. - แบล็กพิงก์เฮาส์ (2018)รางวัลและการเสนอชื่อ</doc>
