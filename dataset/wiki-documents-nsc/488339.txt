<doc id="488339" url="https://th.wikipedia.org/wiki?curid=488339" title="เลิฟ เดย์อาฟเตอร์ทูมอร์โรว์">เลิฟ เดย์อาฟเตอร์ทูมอร์โรว์ เลิฟ เดย์อาฟเตอร์ทูมอร์โรว์ (Love, Day After Tomorrow) เป็นซิงเกิลภาษาญี่ปุ่นซิงเกิลแรกของไม คุรากิ ออกจำหน่ายวันที่ 8 ธันวาคม พ.ศ. 2542ข้อมูลเพลง ข้อมูลเพลง. เลิฟ เดย์อาฟเตอร์ทูมอร์โรว์ เป็นซิงเกิลภาษาญี่ปุ่นซิงเกิลแรกของไม คุรากิ หลังจากที่ออกซิงเกิลภาษาอังกฤษที่อเมริกาเมื่อเดือนตุลาคม พ.ศ. 2542 โดยเป็นซิงเกิลสุดท้ายที่จำหน่ายในยุค 1990 ที่ได้สถานะจาก RIAJ ในระดับ Million โดยในสัปดาห์แรก เปิดตัวที่อันดับที่ 18 ด้วยยอดขาย 29,510 ชุด ก่อนที่จะติด top 10 ในอีก 5 สัปดาห์ต่อมา และขายได้เกินหนึ่งล้านชุดในอีกเกือบ 3 เดือนหลังวางจำหน่าย ทั้งๆที่ยังไม่เคยออกรายการทีวีที่ไหนมาก่อนเลย เนื่องจากเธอต้องการอ่านหนังสือเตรียมสอบเข้ามหาวิทยาลัย และอันดับสูงสุดคืออันดับ 2 อยู่ในชาร์ต 30 สัปดาห์ และได้อันดับที่ 4 ของปี 2543 รวมยอดขายได้ 1,385,190 ชุด เป็นซิงเกิลเดียวของไม ที่ติด top 10 ประจำปี นอกจากนี้ยังมีเวอร์ชันอนาล็อกด้วย ในปี 2548 เธอได้ร้องเพลงนี้ในรายการ NHK Kōhaku Uta Gassen ครั้งที่ 56 ของช่อง NHK และปี 2552 ในรายการ Music Station และทุกครั้งที่ร้องเพลงนี้ในการแสดงคอนเสิร์ตของเธอ จะมีท่าประจำเพลงคือการทำมือเป็นรูป L O V E ตามลำดับในช่วงที่มีจังหวะ L O V E และเป็นอีกเพลงกับเพลง always ที่จะต้องร้องเพลงนี้ทุกครั้งในคอนเสิร์ตรายการเพลง</doc>
