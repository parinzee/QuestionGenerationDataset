<doc id="900427" url="https://th.wikipedia.org/wiki?curid=900427" title="โพธิ์ไทร สิทธิบุญเลิศ">โพธิ์ไทร สิทธิบุญเลิศ โพธิ์ไทร สิทธิบุญเลิศ หรือ โพธิ์ไทร ส.พิชิตชัย เป็นนักมวยไทยชาวไทยจากอำเภอตาคลี จังหวัดนครสวรรค์ โดยในปี พ.ศ. 2520 เขาได้ปะทะกับจิตติ เมืองขอนแก่น ที่จับคู่กับจ๊อกกี้ ศิษย์กันภัย นับเป็นการต่อสู้แบบ 2 ต่อ 1 ครั้งแรกของวงการมวยไทย นอกจากนี้ โพธิ์ไทรยังเป็นผู้เข้าทำศึกกับคิกบ็อกเซอร์ชาวญี่ปุ่นในแบบ 3 ต่อ 1 ที่สนามมวยเวทีลุมพินีประวัติ ประวัติ. โพธิ์ไทร สิทธิบุญเลิศ เป็นนักมวยไทยจากค่ายสิทธิบุญเลิศ ค่ายเดียวกันกับศักดิ์พิมาย ฤทธิ์วิบูลย์ และประยุทธ สิทธิบุญเลิศ พ.ศ. 2518 โพธิ์ไทรเคยเป็นฝ่ายชนะนักมวยไทยที่มีชื่อเสียงอย่างสายฟ้า แสงมรกต พ.ศ. 2519 โพธิ์ไทรชิงตำแหน่งรุ่นจูเนียร์ไลท์เวทจากวิชิต ลูกบางปลาสร้อย ที่สนามมวยเวทีลุมพินี ซึ่งครั้งนั้น วิชิตเป็นฝ่ายถูกกรรมการไล่ลงจากสังเวียนในยกสุดท้าย เนื่องด้วยลดน้ำหนักมากเกินไป ส่งผลให้เกิดการชกผิดรูปแบบ และในปี พ.ศ. 2520 ได้มีการแข่งขันมวยไทยแบบสองต่อหนึ่ง ขึ้นเป็นครั้งแรกในประวัติศาสตร์ของวงการ ซึ่งโพธิ์ไทร สิทธิบุญเลิศ พบกับจิตติ เมืองขอนแก่น ที่จับคู่จ๊อกกี้ ศิษย์กันภัย จากการแข่งครั้งนี้ โพธิ์ไทรเป็นฝ่ายชนะคะแนน หลังจากนั้น เขาได้ขึ้นชกกับคิกบ็อกเซอร์ชาวญี่ปุ่น ในการต่อสู้แบบสามต่อหนึ่ง ที่สนามมวยเวทีลุมพินี โดยใช้กติกาแข่ง 6 ยก (คู่ละ 2 ยก) ซึ่งโพธิ์ไทรเป็นฝ่ายชนะการแข่ง นอกจากนี้ โพธิ์ไทร สิทธิบุญเลิศ ยังเคยปะทะกับนักมวยไทยระดับตำนานอย่างพุฒ ล้อเหล็กเกียรติประวัติเกียรติประวัติ. - ยอดมวยเมืองสยาม พ.ศ. 2520 - รางวัลเหรียญทอง คิงส์คัพ - รางวัลเหรียญเงิน คิงส์คัพสถิติการแข่งขัน</doc>
