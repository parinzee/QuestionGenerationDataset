<doc id="567013" url="https://th.wikipedia.org/wiki?curid=567013" title="นาที รัชกิจประการ">นาที รัชกิจประการ นาที รัชกิจประการ เป็นอดีตสมาชิกสภาผู้แทนราษฎรแบบบัญชีรายชื่อ สังกัดพรรคภูมิใจไทย เป็นอดีตสมาชิกวุฒิสภาจังหวัดพัทลุง และอดีตประธานสภาพัฒนาสตรีจังหวัดพัทลุงประวัติ ประวัติ. นาที รัชกิจประการ หรือ ดร.นาที รัชกิจประการ เกิดเมื่อวันที่ 20 สิงหาคม พ.ศ. 2502 สำเร็จการศึกษาระดับปริญญาตรี ครุศาสตรบัณฑิต สาขาภาษาอังกฤษ จากมหาวิทยาลัยราชภัฏสวนสุนันทา ระดับปริญญาตรี บริหารธุรกิจมหาบัณฑิต จาก Sommerset University ประเทศอังกฤษ และปริญญาโท ครุศาสตรมหาบัณฑิต (สาขาการจัดการคุณภาพ) จากมหาวิทยาลัยราชภัฏสวนสุนันทา ปริญญาเอกจากคณะศาสนศาสตร์ มหาวิทยาลัยมหามกุฏราชวิทยาลัยการทำงาน การทำงาน. นาที รัชกิจประการ ประกอบธุรกิจเกี่ยวกับร้านอาหาร และรีสอร์ทในจังหวัดสระบุรี ต่อมาได้รับเลือกเป็นประธานสภาพัฒนาสตรีจังหวัดพัทลุงงานการเมือง งานการเมือง. นาที รัชกิจประการ เป็นสมาชิกวุฒิสภาจังหวัดพัทลุง ในการเลือกตั้งสมาชิกวุฒิสภาไทยเป็นการทั่วไป พ.ศ. 2549 ต่อมาเธอได้เข้าร่วมงานการเมืองกับกลุ่มเพื่อนเนวิน และได้รับมอบหมายหน้าที่เลขานุการประธานรัฐสภา (นายชัย ชิดชอบ) กระทั่งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 เธอได้รับเลือกตั้งเป็นสมาชิกสภาผู้แทนราษฎรแบบบัญชีรายชื่อ สังกัดพรรคภูมิใจไทย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เธอได้สมัครรับเลือกตั้งในระบบบัญชีรายชื่อ สังกัดพรรคภูมิใจไทย ลำดับที่ 4งานกีฬา งานกีฬา. นาที รัชกิจประการ ได้ริเริ่มจัดตั้งสโมสรฟุตบอลพัทลุง เอฟซี หรือสโมสรฟุตบอลจังหวัดพัทลุง ในปี พ.ศ. 2552 และได้รับหน้าที่เป็นประธานสโมสรฟุตบอลดังกล่าว</doc>
