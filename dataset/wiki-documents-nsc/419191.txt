<doc id="419191" url="https://th.wikipedia.org/wiki?curid=419191" title="รถโคช">รถโคช รถโคช () เป็นรถยนต์ขนาดใหญ่ ประเภทรถบัส สำหรับขนส่งผู้โดยสาร กลุ่มคนที่เดินทางในระยะสั้น ๆ และระยะยาว ที่เดินทางระหว่างเมือง หรือระหว่างประเทศ แตกต่างจากรถบัสที่ออกแบบมาในระยะเดินทางที่สั้นกว่า รถโคชมักมีที่เก็บกระเป๋าแยกออกมาจากชั้นเก็บกระเป๋า และโดยมากจะเก็บสิ่งอำนวยความสะดวกสำหรับการเดินทางยาว ๆ เช่นเบาะที่นั่งสบาย ๆ หรือห้องน้ำ เป็นต้น คำว่า โคช แต่เดิมนั้นใช้กับ รถม้า ที่ออกแบบเป็นยานพาหนะสำหรับผู้โดยสารมากกว่า 1 คน มีที่เก็บกระเป๋าของผู้โดยสาร และไปรษณียภัณฑ์ ที่มีซ่อนเก็บไว้ คำนี้ยังประยุกต์กับ ตู้โดยสารในรถไฟในศตวรรษที่ 19 และต่อมาใช้กับรถโดยสารประเภทรถบัส</doc>
