<doc id="298272" url="https://th.wikipedia.org/wiki?curid=298272" title="อันโตนีโอ กัสซาโน">อันโตนีโอ กัสซาโน อันโตนีโอ กัสซาโน () เกิดเมื่อวันที่ 12 กรกฎาคม ค.ศ. 1982 เป็นนักฟุตบอลชาวอิตาลี ปัจจุบันเล่นให้กับสโมสรอินเตอร์ มิลานในลีกเซเรีย อา ได้รับฉายาว่า "เพชรเม็ดงามแห่งกรุงบารี่" เคยเล่นให้กับ บารี่,โรม่า, เรอัล มาดริด และ เอซี มิลาน โดยสามารถโชว์ฟอร์มได้อย่างยอดเยี่ยม คาสซาโนเป็นนักฟุตบอลพรสวรรค์สูงมาก สามารถครองบอลได้อย่างเหนียวแน่น และเรียกฟาวล์จากคู่แข่งได้มากมาย โดยเฉพาะการทำเกมทางกราบ อีกทั้งยังสามารถจ่ายบอลได้คมและแยบยลติดระดับต้นๆของทำเนียบนักบอลอิตาลี คาสซาโนเป็นกองหน้าที่ไม่หวงบอล เขาไม่เคยคิดจะทำประตูแบบฝืนๆแต่มักจะจ่ายถวายพานให้เพื่อนร่วมทีมเจาะตาข่ายโดยง่ายดายมากกว่า จากจุดนี้เองทำให้มีข้อครหาว่าจุดอ่อนในฐานะกองหน้าของคาสซาโนคือ "การทำประตูได้น้อยเกินไป"คาสซาโนแจ้งเกิดกับ"บารี่"ทีมทางใต้ของประเทศอิตาลี ซึ่งหลังจากโชว์ฟอร์มได้ไม่นาน "สโมสรฟุตบอลโรมา" ทีมยักษ์ใหญ่ในอิตาลีก็ดึงตัวมาทันที ซึ่งทั้งความสามารถและลีลาอันบรรเจิดของเขา ทำให้ถูกสื่อมวลชนนำมาเปรียบเทียบกับนักเตะรุ่นพี่ "ฟรันเชสโก ตอตตี" ทันที คาสซาโน เป็นนักเตะอารมณ์ศิลปิน ไม่เคยเกรงใจใคร และสามารถปล่อยอารมณ์รุนแรงได้ทุกครั้งที่มีอะไรมาสะกิดต่อมโมโห แต่เขาก็ไม่ใช่นักเตะที่เล่นฟุตบอลสกปรกแต่อย่างใด หนำซ้ำยังเป็นนักบอลที่ทำฟาวส์น้อยมาก ถ้าเทียบกับชื่อเสียงในเรื่องความห่ามของเขาสโมสรอาชีพ สโมสรอาชีพ. บารี่ คาสซาโน่ เกิดในเมืองบารี่ โดยพ่อของเขาได้จากครอบครัวไปตั้งแต่เขายังเด็ก หลังจากนั้นเขาก็ได้เติบโตขึ้นมาในย่านกรุงเก่าของบารี่และเริ่มต้นอาชีพนักฟุตบอลตั้งแต่ยังเป็นเด็ก โดยความสามารถของเขา ทำให้ได้รับเข้าเป็นนักฟุตบอลเยาวชนให้กับสโมสรบารี่ เขาเล่นนัดแรกในเซเรีย อาให้กับบารี่ในนัดที่พบกับเลซเช่ ในปี ค.ศ. 1999 โรม่า เขาได้เซ็นสัญญากับแชมป์เซเรีย อาทีมโรม่า เมื่อเขาอายุ 19 ปี โดยมีค่าตัวอยู่ที่ 60 ล้านอิตาเลียน ลีร์(ประมาณ 30 ล้านยูโร) ในฤดูกาลแรกเขาทำไปทั้งสิ้น 5 ประตู จึงทำให้เขาถูกเลือกให้ติดทีมชาติอิตาลี โดยฟาบิโอ คาเปโล โค้ชทีมชาติอิตาลีในขณะนั้น</doc>
