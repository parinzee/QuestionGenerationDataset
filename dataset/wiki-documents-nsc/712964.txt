<doc id="712964" url="https://th.wikipedia.org/wiki?curid=712964" title="เหรียญศานติมาลา">เหรียญศานติมาลา เหรียญศานติมาลา (The Santi Mala Medal) เป็นเหรียญสำหรับพระราชทานเป็นบำเหน็จความกล้าหาญ สำหรับพระราชทานแก่ ผู้ทำความดีความชอบในการต่อสู้ผู้รุกรานและยอมเสียสละทำการแก้ร้ายให้กลายเป็นดียังผลให้ประเทศไทยบรรลุถึงซึ่งสันติภาพ ธำรงไว้ซึ่งเอกราชและอธิปไตย ปัจจุบัน พ้นสมัยพระราชทานแล้วลักษณะเหรียญ ลักษณะเหรียญ. เป็นเหรียญรูปไข่ มี 2 ชนิด คือ ชนิดสามัญ เป็นเหรียญดีบุก และชนิดพิเศษ เป็นเหรียญเงิน ชนิดสามัญ ด้านหน้ามีรูปไอราพต ด้านหลังจารึกเป็นอักษรไทยและอักษรโรมันว่า "นตฺถิ สนฺติ ปรํ สุขํ" "NATTHI SANTI PARAM SUKHAM" ห้อยกับแพรแถบสีแดงกว้าง 40 มิลลิเมตร ตรงกึ่งกลางของแพรแถบมีริ้วสีน้ำเงินกว้าง 4 มิลลิเมตร และมีริ้วสีขาว กว้างริ้วละ 2 มิลลิเมตร ประกอบ 2 ข้างริ้วสีน้ำเงิน ชนิดพิเศษ มีลักษณะเหมือนชนิดสามัญ แต่เป็นเหรียญเงิน และเหนือเหรียญขึ้นไปมีดาบตั้งทำด้วยเงินไขว้กันประกอบอยู่ด้วย ผู้ออกแบบเหรียญคือ ศาสตราจารย์ ศิลป์ พีระศรีการพระราชทานการพระราชทาน. 1. สำหรับพระราชทาน ผู้ทำความดีความชอบในการต่อสู้ผู้รุกรานและยอมเสียสละทำการแก้ร้านให้กลายเป็นดียังผลให้ประเทศไทยบรรลุถึงซึ่งศานติภาพ ธำรงไว้ซึ่งเอกราชและอธิปไตย 2. พระราชทานให้เป็นกรรมสิทธิ์ เมื่อผู้ได้รับพระราชทานวายชนม์ ให้ทายาทโดยธรรมรักษาไว้เป็นที่ระลึก 3. ไม่มีประกาศนียบัตรกำกับการประดับการประดับ. 1. ประดับที่อกเสื้อเบื้องซ้าย สำหรับสตรีให้ผูกเป็นรูปแบบแมลงปอ ประดับเสื้อที่หน้าบ่าซ้าย</doc>
