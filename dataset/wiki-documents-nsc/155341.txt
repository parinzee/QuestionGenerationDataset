<doc id="155341" url="https://th.wikipedia.org/wiki?curid=155341" title="โรงพยาบาลพิจิตร">โรงพยาบาลพิจิตร โรงพยาบาลพิจิตร เป็นโรงพยาบาลทุติยภูมิขนาด 405 เตียง มีผู้ป่วยนอกมาใช้บริการ เฉลี่ยวันละ 751 ราย ผู้ป่วยใน เฉลี่ยวันละ 337 ราย เปิดรักษาโรคเฉพาะทางครบทุกสาขาประวัติ ประวัติ. โรงพยาบาลพิจิตร เริ่มก่อสร้างเมื่อ พ.ศ. 2496 ด้วยเงินงบประมาณแผ่นดิน และเปิดให้บริการผู้ป่วยนอกในเดือนตุลาคม 2496 สำหรับผู้ป่วยในนั้นเปิดให้บริการในปี พ.ศ. 2497 โดยมี นายแพทย์ดำรงค์ เจ่าสกุล รักษาการผู้อำนวยการโรงพยาบาลพิจิตร และเปิดรับผู้ป่วยใน ด้วยจำนวนเตียง 10 เตียง ในสมัยนั้นพื้นที่เป็นป่ารก การคมนาคมไปมาลำบาก โรงพยาบาลพิจิตร จึงต้องเป็นที่พึ่งพาของประชาชนในการรักษาสุขภาพที่ปลอดภัย จึงมีผู้ป่วยมาขอใช้บริการมากขึ้น ทำให้ต้องขยายเตียงรองรับเพิ่มขึ้นเรื่อยๆ เพื่อสนองความต้องการของประชาชนในเขตพื้นที่รับผิดชอบ และพื้นที่ใกล้เคียง โดยใช้เงินบริจาคเป็นส่วนใหญ่ ปัจจุบันโรงพยาบาลพิจิตรได้ร่วมผลิตแพทย์กับคณะแพทยศาสตร์ มหาวิทยาลัยนเรศวร โดยจัดตั้งศูนย์แพทยศาสตรศึกษาชั้นคลินิก โรงพยาบาลพิจิตร สังกัดโรงพยาบาลพิจิตร กระทรวงสาธารณสุข และเป็นสถาบันร่วมผลิตแพทย์ แห่ง คณะแพทยศาสตร์ มหาวิทยาลัยนเรศวร โดยจัดการเรียนการสอนให้แก่นิสิตแพทย์ในชั้นคลินิก (ชั้นปี 4 - 6) ในหลักสูตรแพทยศาสตรบัณฑิต รวมปีละ 10 คน</doc>
