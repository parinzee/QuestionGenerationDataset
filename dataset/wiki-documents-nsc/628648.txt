<doc id="628648" url="https://th.wikipedia.org/wiki?curid=628648" title="เมนารา เทเลคอม">เมนารา เทเลคอม เมนารา เทเลคอม () คือตึกระฟ้าแห่งหนึ่งในกัวลาลัมเปอร์ ประเทศมาเลเซีย สร้างในช่วง พ.ศ. 2542-2544 โดยแดวู คอนสตรัคชั่น ด้วยความสูง 310 เมตร (1,017 ฟุต) 55 ชั้น อาคารถูกเปิดอย่างเป็นทางการเมื่อวันที่ 11 กุมภาพันธ์ พ.ศ. 2546 โดยนายกรัฐมนตรีคนที่สี่ของมาเลเซีย ดอกเตอร์มหาเธร์ โมฮัมหมัด ตัวอาคารนำเสนอให้เห็นภาพของการแตกหน่อของต้นไผ่ ประกอบต้วยโรงภาพยนตร์ที่บรรจุที่นั่งได้ 2,500 คน หอสวดมนต์ขนาดใหญ่หรือสุเหร่า สิ่งอำนวยความสะดวกทางกีฬา อาคารยังมีลักษณะเด่นคือ มีส่วนที่เปิดโล่ง 22 ชั้น ซึ่งมีพื้นที่สวนลอยฟ้าทุกๆ 3 ชั้น และลานจอดเฮลิคอปเตอร์ด้านบน พื้นของสำนักงานถูกแยกออกระหว่างตึกด้านเหนือและด้านใต้ ปัจจุบันเป็นตึกที่สูงที่สุดอันดับ 3 ของมาเลเซีย รองจากอาคารแฝดเปโตรนาสทาวเวอร์</doc>
