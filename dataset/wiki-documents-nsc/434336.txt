<doc id="434336" url="https://th.wikipedia.org/wiki?curid=434336" title="ไอแพด (รุ่นที่ 3)">ไอแพด (รุ่นที่ 3) ไอแพด () หรือในชื่ออื่นที่เรียกเช่น "เดอะนิวไอแพด" (the new iPad), "ไอแพด 3" หรือ "ไอแพด HD" เป็นอุปกรณ์ประเภทแท็บเล็ต รุ่นที่ 3 ของบริษัท แอปเปิล เปิดตัวเมื่อวันที่ 7 มีนาคม ค.ศ. 2012 ณ สำนักงานแอปเปิ้ล ซานฟรานซิสโก สหรัฐอเมริกา ในรุ่นนี้ มีการเปลี่ยนแปลงหลายอย่างไปจาก ไอแพด 2 กล่าวคือหน้าจอระบบสัมผัสเรติน่าดิสเพลย์ที่คมชัดจากรุ่นเดิมถึง 4 เท่า กล้องหลังความละเอียด 5 ล้านพิกเซลและบันทึกวิดีโอระดับ 1080p ส่วนกล้องหน้ามีความละเอียด VGA มีระบบปรับความสว่างและโฟกัสอัตโนมัติ และยังรองรับเทคโนโลยีการเชื่อมต่อ 4G LTEซอฟต์แวร์ ซอฟต์แวร์. ไอแพดรุ่นใหม่ใช้ระบบปฏิบัติการ iOS 5.1 ซึ่งเปิดตัวพร้อมกันในวันที่ 7 มีนาคม พ.ศ. 2555 มาพร้อมกับกล้อง iSight ความละเอียด 5 ล้านพิกเซล ทำให้ผู้ใช้สามารถถ่ายภาพถ่ายคุณภาพสูงและแบ่งปันบนโลกออนไลน์ได้ทันที ไอแพดรุ่นใหม่นี้ยังสนับสนุนโปรแกรม GarageBand, iMovie และโปรแกรมชุด iWork ได้แก่ Pages, Keynote และ Numbers ได้เช่นเดิม รวมทั้งโปรแกรมใหม่อย่าง iPhoto ด้วย โปรแกรมเหล่านี้ไม่ได้ติดตั้งมาพร้อมกับเครื่อง แต่ผู้ใช้จะต้องดาวน์โหลดจากแอปเปิลผ่านทางแอพสโตร์</doc>
